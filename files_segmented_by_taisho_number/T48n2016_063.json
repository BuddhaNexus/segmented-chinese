{
    "T48n2016_063:0771c23": "宗鏡錄卷第六十三",
    "T48n2016_063:0771c25": "慧日永明寺主智覺禪師延壽集",
    "T48n2016_063:0771c26": "第四作用不定難者。於中分出三難。第一難",
    "T48n2016_063:0771c27": "云。復有何因。患眩瞖者所見髮蠅等。即無髮",
    "T48n2016_063:0771c28": "蠅等實用。餘不患眩瞖者。所見髮蠅等物。是",
    "T48n2016_063:0771c29": "實用非無。汝大乘既許皆是唯識者。即須一",
    "T48n2016_063:0772a01": "時有實作用。不然。一時無實作用。今既不同。",
    "T48n2016_063:0772a02": "未審何者是其唯識。第二難云。復有何因。有",
    "T48n2016_063:0772a03": "情於夢中所得飲食刀杖毒藥衣服等。即無",
    "T48n2016_063:0772a04": "實作用。及至覺時。若得便有實用。第三難云。",
    "T48n2016_063:0772a05": "復有何因。尋香城等。即無實作用。餘甎土城",
    "T48n2016_063:0772a06": "等。便有實作用。論主答前四難。引三十唯識",
    "T48n2016_063:0772a07": "論頌云。處時定如夢。身不定如鬼。同見膿河",
    "T48n2016_063:0772a08": "等。如夢損有用。若依此頌。答前四難即足。且",
    "T48n2016_063:0772a09": "第一答前處定難者。論主云。汝還許。有情。於",
    "T48n2016_063:0772a10": "夢中有時見有村園。或男或女等物。在於一處。",
    "T48n2016_063:0772a11": "即定。其有情夢心。有時便緣餘處。餘處便不見",
    "T48n2016_063:0772a12": "前村園等物。即夢心不定。汝且總許是唯識",
    "T48n2016_063:0772a13": "不。經部答云。我宗夢中雖夢境處定。夢心不",
    "T48n2016_063:0772a14": "定。然不離有情。夢心。皆是唯識。論主云。我覺",
    "T48n2016_063:0772a15": "時境色。亦復如然。雖山處長定。其有情能緣",
    "T48n2016_063:0772a16": "心不定。然。皆不離現心。總是唯識。立量云。我",
    "T48n2016_063:0772a17": "宗覺時所見境色。是有法定是唯識為宗。因",
    "T48n2016_063:0772a18": "云。境處定心不定故。喻如汝宗夢中之境。皆",
    "T48n2016_063:0772a19": "是唯識。第二答前時定難者。論主云。且如有",
    "T48n2016_063:0772a20": "情於夢中所見村園等物。其夢心若緣時。可",
    "T48n2016_063:0772a21": "是唯識。若不緣時。應非唯識。經部答云。我夢",
    "T48n2016_063:0772a22": "中之境。若夢心緣時。亦是唯識。若夢心有不",
    "T48n2016_063:0772a23": "緣時。然不離夢心。亦是唯識。論主云。我覺時",
    "T48n2016_063:0772a24": "境色。亦復如然。我今長時緣南山。山不離心。",
    "T48n2016_063:0772a25": "是唯識。有時緣山。心雖不生。然不離現心。亦",
    "T48n2016_063:0772a26": "是唯識。頌云。處時定如夢。此一句答前二難。",
    "T48n2016_063:0772a27": "第三答身不定難。論主云。汝經部還許眾多",
    "T48n2016_063:0772a28": "餓鬼。同於一處。於中有三有五。業同之者。即",
    "T48n2016_063:0772a29": "同見膿河定。又有三五。隨自業力。所見不定。",
    "T48n2016_063:0772b01": "即同於一處。或有見猛火。或有見糞穢。或有",
    "T48n2016_063:0772b02": "見人把棒欄隔。如是餓鬼。同於一處。一半見",
    "T48n2016_063:0772b03": "境定。一半所見各異。汝總許是餓鬼唯識不。",
    "T48n2016_063:0772b04": "答云。雖見有同異。然。不離餓鬼自業識所變。",
    "T48n2016_063:0772b05": "皆是唯識。論主云。我宗唯識。亦復如然。雖一",
    "T48n2016_063:0772b06": "類悉眩瞖者。所見各別。有一類不患眩瞖者。所",
    "T48n2016_063:0772b07": "見即同。然不離此二類有情識之所變。皆是",
    "T48n2016_063:0772b08": "唯識。頌云。身不定如鬼。同見膿河等。此兩句",
    "T48n2016_063:0772b09": "頌。答此一難。成唯識。寶生論偈云。身不定如",
    "T48n2016_063:0772b10": "鬼者。實是清河。無外異境。然諸餓鬼。悉皆同",
    "T48n2016_063:0772b11": "見膿滿而流。非唯一覩。然於此處。實無片許",
    "T48n2016_063:0772b12": "膿。血可得。何容得有溢岸而流。雖無實境。決",
    "T48n2016_063:0772b13": "定屬一。理定不成。此即應知觀色等心。雖無",
    "T48n2016_063:0772b14": "外境。不決定性。於身非有。遮却境無。即彼成",
    "T48n2016_063:0772b15": "立有。境之因。有不定過。於無境處。亦有多身。",
    "T48n2016_063:0772b16": "共觀不定。如何實無膿流之事。而諸餓鬼不",
    "T48n2016_063:0772b17": "別觀之。由其同業。感於此位。俱見膿流。慳悋",
    "T48n2016_063:0772b18": "業熟。同見此苦。由昔同業。各熏自體。此時異",
    "T48n2016_063:0772b19": "熟。皆並現前。彼多有情。同見斯事。實無外境。",
    "T48n2016_063:0772b20": "為思憶故。準其道理仁亦如斯。共同造作。所",
    "T48n2016_063:0772b21": "有熏習成熟之時。便無別相。色等相分。從識",
    "T48n2016_063:0772b22": "而生。是故定知。不由外境。識方得起。豈非許",
    "T48n2016_063:0772b23": "此同一趣生。然非決定。彼情同業。由現見有",
    "T48n2016_063:0772b24": "良家賤室。貧富等異。如是便成見其色等。應",
    "T48n2016_063:0772b25": "有差別。同彼異類。見成非等。故知斯類。與彼",
    "T48n2016_063:0772b26": "不同。彼亦不由外境力故。生色等境。然諸餓",
    "T48n2016_063:0772b27": "鬼。雖同一趣。見亦差別。由業異相。所見亦然。",
    "T48n2016_063:0772b28": "彼或有見大熱鐵團融煮迸灒。或時見有屎",
    "T48n2016_063:0772b29": "尿橫流。非相似故。雖同人趣。薄福之人。金",
    "T48n2016_063:0772c01": "帶現時。見為鐵鎖。赫熱難近。或見是蛇。吐其",
    "T48n2016_063:0772c02": "毒火。是故定知。雖在人趣。亦非同見。若如是",
    "T48n2016_063:0772c03": "類。無別見性。由其皆有同類之業。然由彼類。",
    "T48n2016_063:0772c04": "有同分業。生同分趣。復有別業。各別而見。此",
    "T48n2016_063:0772c05": "一功能。隨其力故。令彼諸人。有同異見。復以",
    "T48n2016_063:0772c06": "此義。亦答餘言。有說別趣有情鬼傍生等。應",
    "T48n2016_063:0772c07": "非一處。有不別見。由別作業異熟性故。此雖",
    "T48n2016_063:0772c08": "成趣。業有差別。同觀之業。還有不異。即諸有",
    "T48n2016_063:0772c09": "情自相續中。有其別異業種隨故。彼任其緣。",
    "T48n2016_063:0772c10": "各得生起。第四總答作用不定中三難者。論",
    "T48n2016_063:0772c11": "主云。汝經部等還許有情夢中所得刀杖飲",
    "T48n2016_063:0772c12": "食等。無實作用。是唯識不。答云。爾。又問。只如",
    "T48n2016_063:0772c13": "有情於夢中有時遺失不淨。及失尿等事。即",
    "T48n2016_063:0772c14": "有實作用。汝亦許是唯識不。答云。爾。論主例",
    "T48n2016_063:0772c15": "答。汝既許夢中有實作用。及無實作用。俱是",
    "T48n2016_063:0772c16": "唯識者。即知我宗患眩瞖。及不患者。并夢中",
    "T48n2016_063:0772c17": "現覺。兼假城實城。此三般。皆是有實作用。亦",
    "T48n2016_063:0772c18": "如汝夢中有實無實作用。皆是唯識。論主以",
    "T48n2016_063:0772c19": "量成立云。我宗覺時。境色是有法。定是唯識。",
    "T48n2016_063:0772c20": "宗因云。有實作用故。如汝夢中境色。不然。汝",
    "T48n2016_063:0772c21": "夢中境色是有法。應非唯識。宗因云。有實無",
    "T48n2016_063:0772c22": "實作用故。如汝覺時境色。唯識頌云。如夢損",
    "T48n2016_063:0772c23": "有用。此一句答上難境。又都將一喻。總答四",
    "T48n2016_063:0772c24": "難。三十唯識頌云。一切如地獄。同見獄卒",
    "T48n2016_063:0772c25": "等。能為逼惱事。故四義皆成。且如世間處定。",
    "T48n2016_063:0772c26": "時定。身不定。作用不定等事。亦如地獄中受",
    "T48n2016_063:0772c27": "罪有情。各見治罰事。亦有處定。時定。身不定。",
    "T48n2016_063:0772c28": "作用不定。此皆唯識。但是諸有情惡業增上。",
    "T48n2016_063:0772c29": "雖同一獄。然受苦時。所見銅狗鐵蛇。牛頭獄",
    "T48n2016_063:0773a01": "卒。治罰之具。或同或異。如是苦器。逼害罪人。",
    "T48n2016_063:0773a02": "此皆是罪人。自惡業心現。並無心外實銅狗",
    "T48n2016_063:0773a03": "等物。今世間事法。亦復如然。若罪人同一獄",
    "T48n2016_063:0773a04": "者。是總報惡業力。若各別受苦者。即是別報",
    "T48n2016_063:0773a05": "惡業力。諸經要集云。夫云罪行。妄見境。染",
    "T48n2016_063:0773a06": "執定我人。取著違順。便令自他。皆成惡業。是",
    "T48n2016_063:0773a07": "以經偈云。貪欲不生滅。不能令心惱。若人有",
    "T48n2016_063:0773a08": "我心。及有得見者。是人為貪欲。將入於地獄。",
    "T48n2016_063:0773a09": "是故心外雖無別境。稱彼迷情強見起染。如",
    "T48n2016_063:0773a10": "夢見境。起諸貪瞋。稱彼夢者。謂實不虛。理實",
    "T48n2016_063:0773a11": "無境。唯情妄見故。智度論說。如夢中無善事",
    "T48n2016_063:0773a12": "而善。無瞋事而瞋。無怖事而怖。三界眾生。亦",
    "T48n2016_063:0773a13": "復如是。無明眠故。不應瞋而瞋等。故知心外",
    "T48n2016_063:0773a14": "雖無別境。稱彼迷情。妄見起染。心外雖無地",
    "T48n2016_063:0773a15": "獄等相。惡業成時。妄見受苦。如正法念經云。",
    "T48n2016_063:0773a16": "閻摩羅人。非是眾生。罪人見之。謂是眾生。手",
    "T48n2016_063:0773a17": "中執持焰然鐵鉗。彼地獄人。惡業既盡。命終",
    "T48n2016_063:0773a18": "之後。不復見於閻羅獄卒。何以故。以彼",
    "T48n2016_063:0773a19": "非是眾生數故。如油炷盡。則無有燈。業盡",
    "T48n2016_063:0773a20": "亦爾。不復見於閻羅獄卒。如閻浮提。日光",
    "T48n2016_063:0773a21": "既現。則無暗冥。惡業盡時。閻羅獄卒。亦復如",
    "T48n2016_063:0773a22": "是。惡眼惡口。如眾生相。可畏之色。皆悉磨滅。",
    "T48n2016_063:0773a23": "如破畫壁。畫亦隨滅。惡業畫壁。亦復如是。不",
    "T48n2016_063:0773a24": "復見於閻羅獄卒可畏之色。以此文證。眾生",
    "T48n2016_063:0773a25": "惡業應受苦者。自然其中妄見地獄。問曰。見",
    "T48n2016_063:0773a26": "地獄者。所見獄卒及虎狼等。可使妄見。彼地",
    "T48n2016_063:0773a27": "獄處。閻羅在中判諸罪人。則有此境。云何言",
    "T48n2016_063:0773a28": "無。答曰。彼見獄主。亦是妄見。直是罪人惡業",
    "T48n2016_063:0773a29": "熏心。令心變異。無中妄見。實無地獄閻羅在",
    "T48n2016_063:0773b01": "中。又唯識論中。問曰。地獄中主烏狗羊等。為",
    "T48n2016_063:0773b02": "是眾生。為非眾生。答曰。非是眾生。問曰。以",
    "T48n2016_063:0773b03": "何義故。非是眾生。答曰。以不相應故。此以何",
    "T48n2016_063:0773b04": "義。有五種義。彼地獄主及烏狗等。非是眾生。",
    "T48n2016_063:0773b05": "何等為五。一者。如地獄中罪眾生等。受種種",
    "T48n2016_063:0773b06": "苦。地獄主等若是眾生。亦應如是受種種苦。",
    "T48n2016_063:0773b07": "而彼一向不受如是種種苦惱。以是義故。彼",
    "T48n2016_063:0773b08": "非眾生。二者。地獄主等若是眾生。應遞相殺",
    "T48n2016_063:0773b09": "害。不可分別。此是罪人。此是主等。而實不共",
    "T48n2016_063:0773b10": "遞相殺害。可得分別。此是罪人。此是獄主。以",
    "T48n2016_063:0773b11": "是義故。彼非眾生。三者。地獄主等若是眾生。",
    "T48n2016_063:0773b12": "形體力等。應遞相殺害。不應偏為受罪人畏。",
    "T48n2016_063:0773b13": "而實偏為罪人所畏。以是義故。彼非眾生。四",
    "T48n2016_063:0773b14": "者。彼地獄地。常是熱鐵。地獄主等是眾生者。",
    "T48n2016_063:0773b15": "不能忍苦。云何能害彼受罪人。而實能害彼",
    "T48n2016_063:0773b16": "受罪人。以是義故。彼非眾生。五者。地獄主等",
    "T48n2016_063:0773b17": "若是眾生。非受罪人。不應於彼地獄中生。而",
    "T48n2016_063:0773b18": "實生於彼地獄中。以是義故。彼非眾生。此以",
    "T48n2016_063:0773b19": "何義。彼地獄中受苦眾生。造五逆等諸惡罪",
    "T48n2016_063:0773b20": "業。於彼中生。地獄主等。不造惡業。云何生彼。",
    "T48n2016_063:0773b21": "以如是等五種義故。名不相應。問曰。若彼",
    "T48n2016_063:0773b22": "主等。非是眾生。不作罪業。不生彼者。云何天",
    "T48n2016_063:0773b23": "中得有畜生。此以何義。如彼中有種種鳥。諸",
    "T48n2016_063:0773b24": "畜生等。生在彼處。於地獄中。何故不爾。畜生",
    "T48n2016_063:0773b25": "餓鬼。種種雜生。令彼為主。答曰。偈言。畜生生",
    "T48n2016_063:0773b26": "天中。地獄不如是。以在於天上。不受畜生苦。",
    "T48n2016_063:0773b27": "此偈明何義。彼畜生等生天上者。彼於天上",
    "T48n2016_063:0773b28": "器世間中。有少分業。是故於彼器世間中。受",
    "T48n2016_063:0773b29": "樂果報。彼地獄主及烏狗等。不受諸苦。以是",
    "T48n2016_063:0773c01": "義故。彼地獄中無有實主。及烏狗等。除罪眾",
    "T48n2016_063:0773c02": "生。又寶生論云。如上所言。得差別體。地獄苦",
    "T48n2016_063:0773c03": "器。不同受之。或諸猛火。由業力故。便無燒苦。",
    "T48n2016_063:0773c04": "斯則自非善友。誰能輒作斯說。凡是密友性",
    "T48n2016_063:0773c05": "善之人。不論夷險。常為思益。為欲顯其不受",
    "T48n2016_063:0773c06": "燒苦。故致斯言。然於此時。助成立義。即是顯",
    "T48n2016_063:0773c07": "出善友之意。由其不受彼之苦故。意欲成立",
    "T48n2016_063:0773c08": "非那洛迦。今復更云。由其業力。說有大火。言",
    "T48n2016_063:0773c09": "不燒者。斯則真成立唯識義。由無實火。但唯",
    "T48n2016_063:0773c10": "業力能壞自性。既定不受如斯苦故。便成此",
    "T48n2016_063:0773c11": "火。自性元無。然有實性。是宗所許。若也許其",
    "T48n2016_063:0773c12": "是識現相。事體元無。此由業力故無火。斯成",
    "T48n2016_063:0773c13": "應理。由其先業為限劑。故若異此者。彼增上",
    "T48n2016_063:0773c14": "業所招之果。既現在彼。如何不見。如無智",
    "T48n2016_063:0773c15": "者。欲求火滅。更復澆酥。今唯識宗。轉益光熾。",
    "T48n2016_063:0773c16": "由斯眾理。證此非成那洛迦類。故知唯心所現。",
    "T48n2016_063:0773c17": "正理無差。如觀佛三昧海經觀佛心品云。是",
    "T48n2016_063:0773c18": "時佛心。如紅蓮華。蓮華葉間有八萬四千諸",
    "T48n2016_063:0773c19": "白色光。其光遍照五道眾生。此光出時。受苦",
    "T48n2016_063:0773c20": "眾生皆悉出現。所謂苦者。阿鼻地獄。十八小",
    "T48n2016_063:0773c21": "地獄。十八寒地獄。乃至五百億刀林地獄等。",
    "T48n2016_063:0773c22": "問。若眾生惡業心。感現地獄事。理即可然。",
    "T48n2016_063:0773c23": "且如觀佛心時。云何純現地獄。答。此略有",
    "T48n2016_063:0773c24": "二義。一若約理而觀。佛之心性。本含法界。無",
    "T48n2016_063:0773c25": "一塵而不遍。無一法而不通。二若約事而觀。",
    "T48n2016_063:0773c26": "佛唯用救苦為意。以物心為心。則地獄界。全",
    "T48n2016_063:0773c27": "是佛心。運無緣慈。不間同體。所以觀佛心品",
    "T48n2016_063:0773c28": "云。佛告天王。欲知佛心光明所照。常照如",
    "T48n2016_063:0773c29": "此無間無救諸苦眾生。佛心所緣。常緣此等",
    "T48n2016_063:0774a01": "極惡眾生。以佛心力自莊嚴故。過算數劫。令",
    "T48n2016_063:0774a02": "彼罪人發菩提心。乃至爾時世尊說是語時。",
    "T48n2016_063:0774a03": "佛心力放十種白光。從佛心出。其光遍照十",
    "T48n2016_063:0774a04": "方世界。一一光中。無量化佛乘寶蓮華。時會",
    "T48n2016_063:0774a05": "大眾。見佛光明。如玻[王*梨]水。或見如乳。見諸",
    "T48n2016_063:0774a06": "化佛。從佛胸出。入於佛臍。遊佛心間。乘大寶",
    "T48n2016_063:0774a07": "船。經往五道受罪人所。一一罪人。見諸化佛。",
    "T48n2016_063:0774a08": "如己父母。善友所親。漸漸為說出世間法。是",
    "T48n2016_063:0774a09": "時空中有大音聲。告諸大眾。汝等今者。應觀",
    "T48n2016_063:0774a10": "佛心。諸佛心者。是大慈也。大慈所緣。緣苦眾",
    "T48n2016_063:0774a11": "生。乃至次行大喜。見諸眾生安隱受樂。心生",
    "T48n2016_063:0774a12": "歡喜。如己無異。既生喜已。次行捨法。是諸",
    "T48n2016_063:0774a13": "眾生無來去相。從心想生。心想生者。因緣和",
    "T48n2016_063:0774a14": "合。假名為心。如此心想。猶如狂華。從顛倒起。",
    "T48n2016_063:0774a15": "苦從想起。樂從想生。心如芭蕉。中無堅實。廣",
    "T48n2016_063:0774a16": "說如經十譬。作是觀時。不見身心。見一切法。",
    "T48n2016_063:0774a17": "同如實性。是名菩薩身受心法。依因此法。廣",
    "T48n2016_063:0774a18": "修三十七助菩提分。若取證者。是聲聞法。不",
    "T48n2016_063:0774a19": "取證者。是菩薩法。又寶生論云。時處定如夢",
    "T48n2016_063:0774a20": "者。有說。由心惑亂。遂乃便生時處定解。然於",
    "T48n2016_063:0774a21": "夢中。無其實境決定可得。故世共許。如何將",
    "T48n2016_063:0774a22": "此。比餘定事。為作過耶。乃至爾時於彼夢中。",
    "T48n2016_063:0774a23": "實亦無其時處決定相狀在心。由何得知。如",
    "T48n2016_063:0774a24": "有頌言。若眠於夜裏。見日北方生。參差夢時",
    "T48n2016_063:0774a25": "處。如何有定心。又云。此之夢心。有何奇異。營",
    "T48n2016_063:0774a26": "大功業。不假外形。而能巧利。構茲壯麗。或見",
    "T48n2016_063:0774a27": "崇墉九仞。飛甍十丈。碧條靃蘼紅華璀璨。匠",
    "T48n2016_063:0774a28": "人極思。亦未能雕。若言於他同斯難者。彼無",
    "T48n2016_063:0774a29": "此過。不假外色功力起故。但由種熟。仗識為",
    "T48n2016_063:0774b01": "緣。即於此時。意識便現。又未曾見有經論說。",
    "T48n2016_063:0774b02": "於彼夢中生其別色。百法鈔云。論主言。如於",
    "T48n2016_063:0774b03": "夢中與女交會。流洩不淨。夢被蛇螫。能令悶",
    "T48n2016_063:0774b04": "絕。流汗心迷。雖無實境。而有實作用。此是唯",
    "T48n2016_063:0774b05": "識不。經部答云。此是唯識。論主云。汝既許",
    "T48n2016_063:0774b06": "夢中有實作用。無實作用。皆是唯識。即我宗。",
    "T48n2016_063:0774b07": "夢中現覺。眩瞖者。不眩瞖者。假城實城。此三",
    "T48n2016_063:0774b08": "般。有實無實作用。如汝夢中。亦是唯識。論主",
    "T48n2016_063:0774b09": "立量云。有瞖無瞖等是有法。有用無用其理",
    "T48n2016_063:0774b10": "亦成宗。因云。許無實境故。如夢中染污等。所",
    "T48n2016_063:0774b11": "以唯識論云。如夢損有用。第三明聖教相違",
    "T48n2016_063:0774b12": "難者。小乘難意云。論主若言一切皆是唯識。",
    "T48n2016_063:0774b13": "無心外實境者。何故世尊於阿含經中說有",
    "T48n2016_063:0774b14": "十二處。若一切皆唯識者。世尊只合說意處",
    "T48n2016_063:0774b15": "法處。即不合說有十色處。今世尊既說有十",
    "T48n2016_063:0774b16": "二處者。明知離却意法處外。別有十色處。是",
    "T48n2016_063:0774b17": "心外有。何言一切皆是唯識。論主答中分三。",
    "T48n2016_063:0774b18": "初假答。二正答。三喻答。初假答。引三十唯識",
    "T48n2016_063:0774b19": "頌云。識從自種生。似境相而轉。為成內外",
    "T48n2016_063:0774b20": "處。佛說彼為十。言識從自種生者。即五識自",
    "T48n2016_063:0774b21": "證分現行。各從五識自種而生。將五識自種。",
    "T48n2016_063:0774b22": "便為五根。言似境相而轉者。即五識自證分。",
    "T48n2016_063:0774b23": "從自種生已。而能變似二分現。其所變見分。",
    "T48n2016_063:0774b24": "說名五識。所變相分似外境現。說名五境。其",
    "T48n2016_063:0774b25": "實根境十處皆不離識。亦是唯識。此是假將",
    "T48n2016_063:0774b26": "五識種子為五根。答經部師。以經部許有種",
    "T48n2016_063:0774b27": "子。問。設許有種子。豈不執離識有。答。彼許種",
    "T48n2016_063:0774b28": "子在前六識中持。亦不離識有。論主云。其所",
    "T48n2016_063:0774b29": "變相分。似外五境。亦不離識。有能變五識種",
    "T48n2016_063:0774c01": "即五根。亦不離識有。雖分內外十處。然皆是",
    "T48n2016_063:0774c02": "唯識。言佛說彼為十者。以佛密意。為破外道",
    "T48n2016_063:0774c03": "執身為一合相我故。遂於無言之法。強以言",
    "T48n2016_063:0774c04": "分別說有根塵十處。有大勝利故。唯識頌云。",
    "T48n2016_063:0774c05": "依此教能入。數取趣無我。解云。為若有智者。",
    "T48n2016_063:0774c06": "即依此佛說根塵十處教文。便作觀云。我於",
    "T48n2016_063:0774c07": "無量劫來。為惡慧推求。愚癡迷闇。妄執自他",
    "T48n2016_063:0774c08": "身。為一合相我。因此生死沈淪。今依教觀。自",
    "T48n2016_063:0774c09": "他身。但有根塵十處。以成其體。於一一處中。",
    "T48n2016_063:0774c10": "都無主宰自在常一等用。何曾有我。因此便",
    "T48n2016_063:0774c11": "能悟入無我之理。成我空觀。此即大乘假將",
    "T48n2016_063:0774c12": "五種子為五根。假答小乘也。小乘又難云。若",
    "T48n2016_063:0774c13": "爾者。且如五塵相分色。是五識所變故。可如",
    "T48n2016_063:0774c14": "汝宗。是唯識。其本質五境色。未審是何識之",
    "T48n2016_063:0774c15": "唯識。謂五識及第六。皆不親緣本質五境。即",
    "T48n2016_063:0774c16": "此本質五境。豈不是離心外有。何成唯識。因",
    "T48n2016_063:0774c17": "此問故。便是論主第二正答。唯識論云。依",
    "T48n2016_063:0774c18": "識所變。非別實有。解云。此依大乘自宗正解。",
    "T48n2016_063:0774c19": "即約已建立第八識了。既論主云。五塵本質",
    "T48n2016_063:0774c20": "色。此是第八識之親相分。相分不離第八識。",
    "T48n2016_063:0774c21": "亦是唯識。第三喻答者。即論主舉喻答小乘。",
    "T48n2016_063:0774c22": "世尊建立十二處之所以。唯識論云。如遮斷",
    "T48n2016_063:0774c23": "見。說續有情。但是佛密意破於眾生一合相",
    "T48n2016_063:0774c24": "我。假說有十二處名。令眾生觀十二處法。都",
    "T48n2016_063:0774c25": "無有我。便入我空。次依唯識。能觀一切諸法",
    "T48n2016_063:0774c26": "之上。皆無實軌持勝性等用。既除法執。便成",
    "T48n2016_063:0774c27": "法空。小乘難云。既言一切諸法皆無實軌持",
    "T48n2016_063:0774c28": "自在勝性等用。成法空觀者。即此唯識之體。",
    "T48n2016_063:0774c29": "豈不亦空。因此便成。第四唯識成空難。論主",
    "T48n2016_063:0775a01": "答云。唯識體即不空。非所執故。我前言空者。",
    "T48n2016_063:0775a02": "但是空其一切法上妄心執有實軌持勝性等",
    "T48n2016_063:0775a03": "用。遍計虛妄之法。此即是空。非空離執唯識",
    "T48n2016_063:0775a04": "之體。即如根本智正證如時。離言絕相。其遍",
    "T48n2016_063:0775a05": "計虛妄一切我法。皆不現前。於此位中。唯有",
    "T48n2016_063:0775a06": "本智。與理冥合。不分能所。此識體亦空。便無",
    "T48n2016_063:0775a07": "俗諦。俗諦無故。真諦亦無。真俗相依而建立",
    "T48n2016_063:0775a08": "故。唯識論云。撥無二諦。是惡取空。諸佛說",
    "T48n2016_063:0775a09": "為不可治者。第五色相非心難。唯識論云。若",
    "T48n2016_063:0775a10": "諸色處亦識為體。何緣不似色相。顯現。一類。",
    "T48n2016_063:0775a11": "堅住。相續而轉。小乘難意云。若言一切外色",
    "T48n2016_063:0775a12": "皆心為體。由心自證分變似能取。說名見分。",
    "T48n2016_063:0775a13": "變似可取。說為相分者。何故所變色相即顯",
    "T48n2016_063:0775a14": "現。其能變心即不顯現。又若外色以心為體",
    "T48n2016_063:0775a15": "者。何故所變色即一類相續而轉。且如外色",
    "T48n2016_063:0775a16": "山河大地等。即千年萬年。一類更無改變。又",
    "T48n2016_063:0775a17": "相續不斷。得多時住。若有情能變心。即有改",
    "T48n2016_063:0775a18": "變不定。又不得多時。今外色既不似內心",
    "T48n2016_063:0775a19": "者。明知離心有外實色。何言一切皆是唯識。",
    "T48n2016_063:0775a20": "答云。唯識論云。名言熏習勢力起故。此但",
    "T48n2016_063:0775a21": "由一切有情。無始時來。前後遞互。以名言虛",
    "T48n2016_063:0775a22": "妄熏習。作心外堅住相續等解。由此勢力有",
    "T48n2016_063:0775a23": "此相現。非是真實有心外堅色等。外人又問。",
    "T48n2016_063:0775a24": "既言唯識者。有情何要變似外色而現。答。唯",
    "T48n2016_063:0775a25": "識論云。謂此若無。應無顛倒。便無雜染。亦無",
    "T48n2016_063:0775a26": "淨法。是故諸識變似色現。論主云。一切有情",
    "T48n2016_063:0775a27": "若不變似外色現者。便無染淨之法。且如一",
    "T48n2016_063:0775a28": "切凡夫。由先迷色等諸境。顛倒妄執。由此雜",
    "T48n2016_063:0775a29": "染便生。雜染體。即二障。汝外人若不許識變",
    "T48n2016_063:0775b01": "似外色現者。即有情不起顛倒。顛。倒妄執既",
    "T48n2016_063:0775b02": "若不起。即雜染煩惱不生。雜染既若不生。淨",
    "T48n2016_063:0775b03": "法因何而有。所以攝論頌云。亂相及亂體。應",
    "T48n2016_063:0775b04": "許為色識。及與非色識。若無餘亦無。言亂相",
    "T48n2016_063:0775b05": "者。即所變色相。言亂體者。即能變心體。應許",
    "T48n2016_063:0775b06": "為色識者。即前所變亂相。及與非色識者。即",
    "T48n2016_063:0775b07": "前變心是體。若無餘亦無者。若無所變似外",
    "T48n2016_063:0775b08": "色境為亂相者。亦無能變之識體。故知須變",
    "T48n2016_063:0775b09": "似外境現。所以諸色皆不離心。總是唯識。第",
    "T48n2016_063:0775b10": "六現量違宗難者。唯識論云。色等外境。分",
    "T48n2016_063:0775b11": "明現證。現量所得。察撥為無。小乘難意云。且",
    "T48n2016_063:0775b12": "如外五塵色境。分明五識現證。是現量所得。",
    "T48n2016_063:0775b13": "大小乘皆共極成。何故撥無。言一切唯識。三",
    "T48n2016_063:0775b14": "十唯識論中亦有此難云。諸法由量。刊定有",
    "T48n2016_063:0775b15": "無。一切量中。現量為勝。若無外境寧有此覺。",
    "T48n2016_063:0775b16": "我今現證如是境耶。意云。論主若言無外實",
    "T48n2016_063:0775b17": "境者。如何言五識現量。取外五塵境。若是比",
    "T48n2016_063:0775b18": "量。非量。遍計所起。遍計所執。強思計度。構畫",
    "T48n2016_063:0775b19": "所生。相分。不離於心。可成唯識。今五識既現",
    "T48n2016_063:0775b20": "量得外實五塵境者。何故亦言皆是唯識。答。",
    "T48n2016_063:0775b21": "唯識論云。現量證時。不執為外。後意分別。妄",
    "T48n2016_063:0775b22": "生外想。論主云。且如現量五識。正緣五塵",
    "T48n2016_063:0775b23": "境時。得法自性。不帶名言。無籌度心。不生",
    "T48n2016_063:0775b24": "分別。不執為外。但是後念分別意識。妄生分",
    "T48n2016_063:0775b25": "別。便執為外。言有實境。問。且小乘許現量心",
    "T48n2016_063:0775b26": "中。不執為外不。答。許。問。與大乘何別。答。唯",
    "T48n2016_063:0775b27": "識鏡云。若是大乘。即五識。及同時意識。皆現",
    "T48n2016_063:0775b28": "量。不執為外。若小乘宗。即唯是五識。不執為",
    "T48n2016_063:0775b29": "外。論主云。汝小乘既許五識緣境是現量。不",
    "T48n2016_063:0775c01": "執為外者。明知現量心中。皆無外境。是其唯",
    "T48n2016_063:0775c02": "識。外人又問云。其五識所緣現量五塵境。為",
    "T48n2016_063:0775c03": "實為假。答。是實。難云。若爾者。即是離心外有",
    "T48n2016_063:0775c04": "實五塵境。何言唯識。答。五識緣五塵境時。雖",
    "T48n2016_063:0775c05": "即是實。但是五識之所變。自識相分。不離五",
    "T48n2016_063:0775c06": "識。皆成唯識。故唯識論云。故現量境。是自相",
    "T48n2016_063:0775c07": "分。識所變故。亦說為有。意識所執外實色等。",
    "T48n2016_063:0775c08": "妄計有故。說彼為無。意云。五識各有四分。其",
    "T48n2016_063:0775c09": "五塵境。是五識之親相分。由五識自證分變",
    "T48n2016_063:0775c10": "似色等相分境現。其相分又不離見分。皆是",
    "T48n2016_063:0775c11": "唯識。若後分別意識起時。妄執心外有其實",
    "T48n2016_063:0775c12": "境。此即是無。不稱境體而知故。問。且如五識",
    "T48n2016_063:0775c13": "中。瞋等煩惱起時。不稱本質。何言唯是現量。",
    "T48n2016_063:0775c14": "答。雖不稱本質。然稱相分。亦是現量。由心無",
    "T48n2016_063:0775c15": "執故。其第六意識相應瞋。若與執俱時。相分。",
    "T48n2016_063:0775c16": "本質皆不稱。若不與執俱起時。即同五識。",
    "T48n2016_063:0775c17": "問。何故五識無執。答。由不通比非二量。故無",
    "T48n2016_063:0775c18": "執。故知五識現量緣境。不執為外。皆是唯",
    "T48n2016_063:0775c19": "識。又小乘都申一難。若唯識無外境者。由何",
    "T48n2016_063:0775c20": "而得種種心生。既若無境牽生心。即妄心由",
    "T48n2016_063:0775c21": "何而起。未有無心境。曾無無境心。答。論頌",
    "T48n2016_063:0775c22": "云。由一切種識。如是如是變。以展轉力故。彼",
    "T48n2016_063:0775c23": "彼分別生。一切種識者。即是第八識。此識能",
    "T48n2016_063:0775c24": "持一切有為之法種故。即一切種子。各能自",
    "T48n2016_063:0775c25": "生果差別功能。名一切種識。功能有二。一現",
    "T48n2016_063:0775c26": "行名功能。即似穀麥等種。能生芽功能是。二。",
    "T48n2016_063:0775c27": "第八識中種子名功能。有能生現行功能故。",
    "T48n2016_063:0775c28": "今言一切種識者。但取本識中種子功能。能",
    "T48n2016_063:0775c29": "生一切有為色心等法。即色為所緣。心便是",
    "T48n2016_063:0776a01": "能緣。即色是境。不離心。是唯識。即此心境。但",
    "T48n2016_063:0776a02": "從本識中而生起。何要外境而方生。如是如",
    "T48n2016_063:0776a03": "是變者。如是八識從種生。即是八識自證分。",
    "T48n2016_063:0776a04": "轉變起見相二分。相分不離見分。是唯識。以",
    "T48n2016_063:0776a05": "展轉力故者。即餘緣是展轉力。以心法四緣",
    "T48n2016_063:0776a06": "生。色法二緣起。彼彼分別生者。即由彼見相",
    "T48n2016_063:0776a07": "二分上。妄執。外有實我法等。分別而生。故知",
    "T48n2016_063:0776a08": "但由本識中種而生諸識。不假外妄境而亦",
    "T48n2016_063:0776a09": "得生。故知一切皆是唯識。又唯識論云。問曰。",
    "T48n2016_063:0776a10": "如汝向言。唯有內識。無外境界。若爾。內識為",
    "T48n2016_063:0776a11": "可取。為不可取。若可取者。同色香等外諸境",
    "T48n2016_063:0776a12": "界。若不可取者。則是無法。云何說言唯有內",
    "T48n2016_063:0776a13": "識。無外境界。答曰。如來方便。漸令眾生得入",
    "T48n2016_063:0776a14": "我空。及法空。故說有內識。而實無有內識可",
    "T48n2016_063:0776a15": "取。若不如是。則不得說我空法空。以是義故。",
    "T48n2016_063:0776a16": "虛妄分別。此心知彼心。彼心知此心。問曰。又",
    "T48n2016_063:0776a17": "復有難。云何得知諸佛如來。依此義故。說有",
    "T48n2016_063:0776a18": "色等。一切諸入。而非實有色等諸入。又以識",
    "T48n2016_063:0776a19": "等能取境界。以是義故。不得說言無色等入。",
    "T48n2016_063:0776a20": "答曰。偈言。彼一非可見。多亦不可見。和合不",
    "T48n2016_063:0776a21": "可見。是故無塵法。",
    "T48n2016_063:0776a22": "宗鏡錄卷第六十三"
}