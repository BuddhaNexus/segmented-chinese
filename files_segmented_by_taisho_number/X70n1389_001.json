{
    "X70n1389_001:0397a07": "佛祖大願力。直欲盡大地。罔不正覺。諸老弘提此令。",
    "X70n1389_001:0397a08": "以津筏叔運最切。傳至圓照。一大震焯文武火。所鍛",
    "X70n1389_001:0397a09": "鍊昱霅半天下。",
    "X70n1389_001:0397a10": "希叟禪師曇公。錚然金釘子。[癸天+虫]炳炳叢林間。皆曰。是",
    "X70n1389_001:0397a11": "力能撐拓吾宗門者。暨四主名剎。力振頹俗。增耀家",
    "X70n1389_001:0397a12": "法。鉅公碩儒。悉起敬信。雲緇傾服。化行日以東。闍維",
    "X70n1389_001:0397a13": "舍利流珠。得片骸。尚知寶惜。則椎拂所舉。其願見者。",
    "X70n1389_001:0397a14": "宜眾矣。是錄既鋟梓。江湖以余甞親近師于瑞巖。俾",
    "X70n1389_001:0397a15": "於篇端托不朽。余惟。師之願力。亘劫不泯。會有卒然",
    "X70n1389_001:0397a16": "開悟于展卷間者。若因余言所不能述。以求師之所",
    "X70n1389_001:0397a17": "不容言。是在。覽者高著眼。歲在屠維單閼。嘉平日。前",
    "X70n1389_001:0397a18": "進士。趙孟何。謹序。",
    "X70n1389_001:0397a21": "希叟和尚語錄",
    "X70n1389_001:0397a23": "目次",
    "X70n1389_001:0397a24": "序",
    "X70n1389_001:0397b01": "慶元府佛隴□□禪寺語錄",
    "X70n1389_001:0397b02": "平江府法華禪寺語錄",
    "X70n1389_001:0397b03": "慶元府雪竇資聖禪寺語錄",
    "X70n1389_001:0397b04": "慶元府瑞巖山開善崇慶禪寺語錄",
    "X70n1389_001:0397b05": "法語佛祖贊偈頌小佛事",
    "X70n1389_001:0397b06": "跋附錄",
    "X70n1389_001:0397b12": "希叟和尚住慶元府佛隴□□禪寺語錄",
    "X70n1389_001:0397b13": "侍者　自悟　等編",
    "X70n1389_001:0397b14": "師於淳祐九年。正月初八日。入院。捧　勑示眾云。衲",
    "X70n1389_001:0397b15": "僧家。尋常鼻孔遼天。因什麼。被這箇穿却。不見道。至",
    "X70n1389_001:0397b16": "化難逃。",
    "X70n1389_001:0397b17": "陞座祝　聖罷。次拈香云。此一瓣香。奉為",
    "X70n1389_001:0397b18": "見住徑山佛鑑禪師大和尚。用酬法乳。",
    "X70n1389_001:0397b19": "就座。有僧出禮拜問云。隴頭瑞氣盤空闊。古佛今朝",
    "X70n1389_001:0397b20": "又放光。學人上來。請師祝　聖。答云。太白峰前松萬",
    "X70n1389_001:0397b21": "本。歲寒難比　聖人心。問云。開堂祝　聖。蒙師指。向",
    "X70n1389_001:0397b22": "上宗乘又若何。答云。簷頭滴滴。分明歷歷。問云。昔日",
    "X70n1389_001:0397b23": "定上座。參臨濟問。如何是祖師西來意。濟下禪床擒",
    "X70n1389_001:0397b24": "住云。道道。未審有指示無指示。答云。利劒斬虗空。萬",
    "X70n1389_001:0397c01": "象鳴嚗嚗。問云。定擬議。是會不會。答云。閉目食蝸牛。",
    "X70n1389_001:0397c02": "一場酸澁苦。問云。只如傍僧云。定上座。何不禮拜。還",
    "X70n1389_001:0397c03": "有成褫意也無。答云。與賊過梯。問云。這僧便禮拜。因",
    "X70n1389_001:0397c04": "甚却悟去。答云。萬里崖州。僧云。作家宗師。天然猶在。",
    "X70n1389_001:0397c05": "遂禮拜歸眾。",
    "X70n1389_001:0397c06": "提綱。向上一路滑。壁立萬仞嶮。石火電光猶是鈍。德",
    "X70n1389_001:0397c07": "山臨濟。用嶮崖機。搆不徹。南泉趙州。具透關眼。覰不",
    "X70n1389_001:0397c08": "見。搆得徹覰得見。萬里崖州未為遠。更說甚即心即",
    "X70n1389_001:0397c09": "佛。劃地為牢。非心非佛。刻舟求劒。畢竟如何。(以拂子",
    "X70n1389_001:0397c10": "擊禪床云)聲前句後新羅箭　復舉。保壽開堂。三聖",
    "X70n1389_001:0397c11": "推出一僧。保壽便打。三聖云。恁麼為人。非但瞎却這",
    "X70n1389_001:0397c12": "僧眼。瞎却鎮州一城人眼去在。保壽擲拄杖。歸方丈。",
    "X70n1389_001:0397c13": "(師云)保壽是則是。惜乎小膽。待三聖恁麼道。和聲打",
    "X70n1389_001:0397c14": "出。庶見宗通眼活。當時既已放過。即今底聻。(遂橫按",
    "X70n1389_001:0397c15": "主丈。顧左右云)誰敢",
    "X70n1389_001:0397c16": "小參。西子湖邊泛渺茫。一堤寒綠看垂楊。誰知業債",
    "X70n1389_001:0397c17": "難逃避。開眼堂堂入鑊湯。到這裏如何即得。擬欲爛",
    "X70n1389_001:0397c18": "煨黃獨。不顧紫泥。未免蹈古人脚跡。擬欲關空鎻夢。",
    "X70n1389_001:0397c19": "塞路斷橋。又恐坐在葛藤窠裏。不如隨分納些些。俯",
    "X70n1389_001:0397c20": "順時宜去。(竪主丈云)竪窮三際。(橫按云)橫亘十方。(卓",
    "X70n1389_001:0397c21": "丈云)碧眼黃頭會不得。(靠杖云)野梅風定暗浮香",
    "X70n1389_001:0397c22": "復舉。南泉山下。有一菴主。僧問。近日南泉出世。何不",
    "X70n1389_001:0397c23": "去禮拜。主云。莫道南泉出世。任是千佛出世。亦不去",
    "X70n1389_001:0397c24": "禮拜。南泉聞得。令趙州去勘。州到便禮。主不顧。州從",
    "X70n1389_001:0398a01": "西過東。從東過西。主並不顧。州云。草賊大敗。遂拽下",
    "X70n1389_001:0398a02": "簾子便行。歸舉似南泉。泉云。我從來疑著這漢。(頌云)",
    "X70n1389_001:0398a03": "奴顏婢膝走人間。羞見羊裘七里灘。文叔雖為天子",
    "X70n1389_001:0398a04": "貴。子陵只作故人看。",
    "X70n1389_001:0398a05": "元宵。謝新舊兩班上堂。人家競賞元宵。佛隴百無一",
    "X70n1389_001:0398a06": "有。管宴雖愧空疎。賓主不分新舊。隴頭月助放光明。",
    "X70n1389_001:0398a07": "谷口松編排節奏。春風舞袖樂昇平。不知身在然燈",
    "X70n1389_001:0398a08": "後(拍禪床一下)",
    "X70n1389_001:0398a09": "上堂。春日晴。燒痕青。錦雲片片。花霧溟溟。(舉拂云)無",
    "X70n1389_001:0398a10": "位真人。面門出入。喝一喝。賊精賊精。",
    "X70n1389_001:0398a11": "上堂。山舍春深。生涯日貧。桃花爛熳。不見靈雲。何故。",
    "X70n1389_001:0398a12": "家無白澤圖。",
    "X70n1389_001:0398a13": "入京歸上堂。赤脚走紅塵。全身入荒草。費了幾精神。",
    "X70n1389_001:0398a14": "不若居山好。一塢閑雲。千峰啼鳥。聲色純真。是非不",
    "X70n1389_001:0398a15": "到。堪悲堪笑寒山子。十年歸不得。忘却來時道。",
    "X70n1389_001:0398a16": "上堂。松粉飄香。麥鬚弄黃。今朝春告別。無處覔行藏。",
    "X70n1389_001:0398a17": "燕子知不遷義。深談實相。對語雕梁。見汝諸人不會。",
    "X70n1389_001:0398a18": "銜泥營故壘。飛過莫家塘。",
    "X70n1389_001:0398a19": "結夏小參。(拈主丈云)二千年前。摩竭提國。(卓下云)親",
    "X70n1389_001:0398a20": "行此令。車不橫推。理無曲斷。二千年後。靜深堂上。(卓",
    "X70n1389_001:0398a21": "下云)小店新開。阿魏無真。水銀無假。當場辨的。應用",
    "X70n1389_001:0398a22": "無虧。垂一機坐斷天下人舌頭。使一星毒入天下人",
    "X70n1389_001:0398a23": "骨髓。以此禁足。朝遊檀特。暮宿羅浮。以此護生。地絕",
    "X70n1389_001:0398a24": "昆虫。水無鱗介。然雖如是。(靠丈云)且靠一邊。何故。善",
    "X70n1389_001:0398b01": "賈之家。不停死貨。",
    "X70n1389_001:0398b02": "復舉。文殊普賢。起佛見法見。(師云)家衰窮相現。被世",
    "X70n1389_001:0398b03": "尊以神力。攝向二鐵圍山。(師云)樂則同歡。(拈云)黃面",
    "X70n1389_001:0398b04": "瞿曇。只顧他非。不知己過。當時盡令而行。也是鐵圍",
    "X70n1389_001:0398b05": "山裏漢。何故。若不同床睡。焉知被底穿。",
    "X70n1389_001:0398b06": "徑山佛鑑禪師遺書至。拈香。父不慈。子惡毒。熱血相",
    "X70n1389_001:0398b07": "噴。痛拳相[祝/土]。不共戴天讎。推入阿鼻獄。此冤此恨與",
    "X70n1389_001:0398b08": "誰論。海月山雲亦斷魂。",
    "X70n1389_001:0398b09": "上堂。(橫按主丈云)德山令行。曲直難辨。喝一喝。臨濟",
    "X70n1389_001:0398b10": "用底。真偽不分。佛隴小長老。不解蹈古人脚跡。隨分",
    "X70n1389_001:0398b11": "東拏西撮。以當門風。(擲下主丈云)拄杖從教化活龍。",
    "X70n1389_001:0398b12": "上堂。平如鏡面。嶮似懸崖。不容擬議。豈屬安排。閃電",
    "X70n1389_001:0398b13": "光中行活路。大悲院裏赴村齋。",
    "X70n1389_001:0398b14": "上堂。六月買松風。人間恐無價。佛隴拔貧作富。盡情",
    "X70n1389_001:0398b15": "収買。與諸人祛除熱惱去也。(良久云)還覺寒毛卓竪",
    "X70n1389_001:0398b16": "麼。",
    "X70n1389_001:0398b17": "請監収上堂。(舉拂子云)這一粒甚處生。陰陽未判。芽",
    "X70n1389_001:0398b18": "孽先萠。開花也一川雪霽。結實也萬頃雲橫。収拾歸",
    "X70n1389_001:0398b19": "來香滿鉢。飯餘散步自閑行。且道承誰恩力。(顧左右云)聻。",
    "X70n1389_001:0398b20": "解制小參。秋初夏末。東去西去。明眼衲僧。撞著露柱。",
    "X70n1389_001:0398b21": "直得狸奴白牯。動地放光。碧眼黃頭。隱身無路。雖然",
    "X70n1389_001:0398b22": "如是。猶涉程途。更須知有到家句。(拍膝云)三千里外。",
    "X70n1389_001:0398b23": "逢人不得錯舉。",
    "X70n1389_001:0398b24": "復舉。文殊是七佛之師。因甚出女子定不得。下界罔",
    "X70n1389_001:0398c01": "明菩薩。為什麼出得。(頌云)仙苑名花取次粧。鼕鼕羯",
    "X70n1389_001:0398c02": "皷謾催芳。春風不費纖毫力。拂掠枝頭便有香。",
    "X70n1389_001:0398c03": "上堂。地僻雲深。秋高境寂。堂戶凄凉。無人面壁。雖然。",
    "X70n1389_001:0398c04": "淨地上誰肯狼藉。",
    "X70n1389_001:0398c05": "上堂。秋葉飄零。秋蟲夜鳴。色不是色。聲不是聲。達磨",
    "X70n1389_001:0398c06": "九年會不得。急擕隻履問歸程。",
    "X70n1389_001:0398c07": "上堂。撞煙樓。不知羞。闢蟭螟眼。輥百花毬。四七二三",
    "X70n1389_001:0398c08": "阿轆轆。不思萬里有崖州。",
    "X70n1389_001:0398c09": "上堂。(拈主丈云)拄杖子。半生倔強。不受人瞞。等閑拋",
    "X70n1389_001:0398c10": "擲。青山不敢青。白雲不敢白。逗到今日。無繩自縛。一",
    "X70n1389_001:0398c11": "點氣用不著。未免隨氀[叟*毛]。秋行枯葉徑。春步落花村。",
    "X70n1389_001:0398c12": "且恁麼過。雖然如是。土曠人稀(靠主丈。下座)",
    "X70n1389_001:0398c13": "上堂。頭上漫漫。脚下漫漫。拈掇不得。地闊天寬。何故。",
    "X70n1389_001:0398c14": "老僧住持事繁。",
    "X70n1389_001:0398c15": "上堂。橫該竪抹。古路封苔。聖凡情盡。馬腹驢胎。不用",
    "X70n1389_001:0398c16": "閉門防俗客。愛閑能有幾人來。",
    "X70n1389_001:0398c17": "上堂。山木陰陰。寒花淺深。巢雲鶴怨。掛月猿吟。王維",
    "X70n1389_001:0398c18": "妙手畫不得。神光徒自覔安心。",
    "X70n1389_001:0398c19": "冬節小參。舉應菴和尚。冬夜示眾云。一十三州七十",
    "X70n1389_001:0398c20": "僧。驢腮馬頷得人憎。諸方若具羅籠手。今日無因到",
    "X70n1389_001:0398c21": "淨名。徑山佛鑑和尚。拈云。應菴大師祖。是則是。太煞",
    "X70n1389_001:0398c22": "舌長。徑山即不然。數百禪和數十州。襤襂破衲面皺",
    "X70n1389_001:0398c23": "搜。諸方有道不肯學。甘共山僧拽木頭。(師拈云)徑山",
    "X70n1389_001:0398c24": "先師。是則是。太煞舌短。佛隴又且不然。三十餘僧眼",
    "X70n1389_001:0399a01": "似眉。白雲深處聚頭嬉。燒枯柴火煨山芋。拽木羅籠",
    "X70n1389_001:0399a02": "總不知。",
    "X70n1389_001:0399a03": "上堂。一塢耕樵。門扄綠蘿。富驕時少。貧樂時多。婦搖",
    "X70n1389_001:0399a04": "機軋軋。兒弄口喎喎。澗水松聲交節奏。(拍禪床云)何",
    "X70n1389_001:0399a05": "似東山瓦皷歌。",
    "X70n1389_001:0399a06": "謝南谷雪崖菴主上堂。山鬟風急墜松釵。冷竈凝煙",
    "X70n1389_001:0399a07": "午未齋。黃獨煨香不能熟。老僧忍凍拾枯柴。見成活",
    "X70n1389_001:0399a08": "業。出格安排。懶瓚窮不徹。糞火一生埋。",
    "X70n1389_001:0399a09": "歲夜小參。舉雲居崇和尚。除夜示眾云。歲除無物可",
    "X70n1389_001:0399a10": "相延。四壁深圍一屋煙。幾度撥開還自擁。柴頭盡處",
    "X70n1389_001:0399a11": "是明年。(拈云)點胸尊者。可謂薰天富貴。佛隴家貧難",
    "X70n1389_001:0399a12": "辦素食。勉強拏撮看。歲除生怕管筵空。品味無多只",
    "X70n1389_001:0399a13": "要豐。掇轉虗空為按板薄[利禾+((白日+田)/廾)]明月切清風。",
    "X70n1389_001:0399a14": "上堂。(拈主丈云)春日打春牛。一擊百雜碎。黃梅石女",
    "X70n1389_001:0399a15": "暗驚胎。生下無名物一塊。問四聖四聖不知。問六凡",
    "X70n1389_001:0399a16": "六凡不會。(擲下主丈云)風前散作萬家春。賤似黃金",
    "X70n1389_001:0399a17": "貴似塵。",
    "X70n1389_001:0399a18": "歲旦上堂。惟一堅密身。一切塵中現。老婆腰繫紫紗",
    "X70n1389_001:0399a19": "裙。嬌兒手把紅羅扇。南嶴東村。張坊李店。拜賀新年。",
    "X70n1389_001:0399a20": "春風滿面歡悰。不覺語聲高。驚落梅花。一片兩片三",
    "X70n1389_001:0399a21": "四片。",
    "X70n1389_001:0399a22": "上堂。增金以黃。謗沉無香。達磨不會。歷魏遊梁。更有",
    "X70n1389_001:0399a23": "不識好惡底。齊腰立雪。寄食窮鄉。(拍膝云)巴峽聞猿",
    "X70n1389_001:0399a24": "空斷腸。",
    "X70n1389_001:0399b01": "上堂。秘魔擎叉。俱胝竪指。邪法難扶。如何得是。山僧",
    "X70n1389_001:0399b02": "冷地思量。不覺吞聲飲氣。何故。攻乎異端。斯害也矣。",
    "X70n1389_001:0399b03": "上堂。舉外道問佛。不問有言。不問無言。世尊良久。外",
    "X70n1389_001:0399b04": "道云。世尊大慈大悲。開我迷雲。令我得入。阿難遂問",
    "X70n1389_001:0399b05": "世尊。外道見何道理。便言得入。世尊云。如世良馬。見",
    "X70n1389_001:0399b06": "鞭影而行。(師拈云)息黥補劓。拂跡成痕。黃面老人。寧",
    "X70n1389_001:0399b07": "免諸方唇吻。只如不動鋒鋩。不施藥線。活必死於膏",
    "X70n1389_001:0399b08": "肓。還有人辨得底麼。若也辨得。良馬窺鞭。已遲八刻。",
    "X70n1389_001:0399b09": "若也未辨。東土阿師。不如西天外道。(又頌云)萬里澄",
    "X70n1389_001:0399b10": "江雪霽時。玉壺一色冷含輝。漁翁認得煙村路。柳線",
    "X70n1389_001:0399b11": "穿魚帶月歸。",
    "X70n1389_001:0399b12": "平江府法華禪寺語錄",
    "X70n1389_001:0399b13": "侍者　了舜　妙恩　等編",
    "X70n1389_001:0399b14": "師於景定庚申。六月初九日入院。拈府帖。示眾云。只",
    "X70n1389_001:0399b15": "這箇。如帝網絲。交光相羅。上下相映。山僧尋常。藏身",
    "X70n1389_001:0399b16": "處沒蹤由。今日因甚難逃影跡。通身是口難分析。",
    "X70n1389_001:0399b17": "陞座祝　聖罷。就座。(問答不錄)提綱。鈯斧埋藏歲月",
    "X70n1389_001:0399b18": "深。巖居日與白雲隣。業風無奈重飄皷。又作擔柴賣",
    "X70n1389_001:0399b19": "筊人。事到於斯。難為回避。只得草鞋緊峭。楖[木*栗]橫擔。",
    "X70n1389_001:0399b20": "踏翻玲瓏二十餘里松濤。來看洞庭七十二峰蘿月。",
    "X70n1389_001:0399b21": "嗚咿樵唱。款乃漁歌。皷舞昇平。樂無為化。正恁麼時。",
    "X70n1389_001:0399b22": "如何。野老不知堯舜力。鼕鼕打皷祭江神。",
    "X70n1389_001:0399b23": "復舉。裴相國一日捧一尊佛。於黃蘗面前。請師安名。",
    "X70n1389_001:0399b24": "黃蘗召相公。相公應諾。黃蘗云。已安名訖。(師拈云)裴",
    "X70n1389_001:0399c01": "相國。容儀挺特。百福嚴身。脫體現成。不加染污。老黃",
    "X70n1389_001:0399c02": "蘗。強將五彩黼黻太虗。明眼人前。不滿一笑。何故。佗",
    "X70n1389_001:0399c03": "家自是黃金骨。何必旃檀入細雕。",
    "X70n1389_001:0399c04": "小參。一物不為。鳳縈金網。萬機寢削。龍怖碧潭。便恁",
    "X70n1389_001:0399c05": "麼去。少室門風。離離荒草。放開線道。俯順時宜。借東",
    "X70n1389_001:0399c06": "山皷樂趂呵場熱發一笑去也。(以主丈橫按。作打皷",
    "X70n1389_001:0399c07": "勢)堋八刺札。新翻曲調。逸格鄉談。意隨流水遠。聲遏",
    "X70n1389_001:0399c08": "莫雲寒。(靠主丈云)月移花影上欄干",
    "X70n1389_001:0399c09": "復舉。教中道。森羅及萬像。一法之所印。(師拈云)黃面",
    "X70n1389_001:0399c10": "瞿曇。當時於一乘席上。將三百六十骨節。八萬四千",
    "X70n1389_001:0399c11": "毛竅。盡情撒向諸人面前。直至時今収拾不上。新法",
    "X70n1389_001:0399c12": "華。雖無較長短淺深之手。要斷二千年前。未了公案。",
    "X70n1389_001:0399c13": "(以拂子劃云)森羅萬像。甚處得來。(又擊禪床)一法向",
    "X70n1389_001:0399c14": "甚處著。(擲下拂子)太湖三萬六千頃。月在波心說向",
    "X70n1389_001:0399c15": "誰。",
    "X70n1389_001:0399c16": "上堂。一不做。二不休。得人一馬。還人一牛。豈不見。臨",
    "X70n1389_001:0399c17": "濟三遭白棒。大愚肋下。三拳痛[祝/土]。不共戴天讎。休休。",
    "X70n1389_001:0399c18": "說著令人滿面羞。",
    "X70n1389_001:0399c19": "上堂。不可以智知。金剛手把八稜槌。不可以識識。鎮",
    "X70n1389_001:0399c20": "州出箇大蘿蔔。不可以語言造。山禽聚集啼清曉。不",
    "X70n1389_001:0399c21": "可以寂默通。赤眼烏龜吞大虫。只遮四重關。古今多",
    "X70n1389_001:0399c22": "少人透不得。法華與汝諸人。八字打開了也。還有掉",
    "X70n1389_001:0399c23": "臂過關者麼。(自云)有。(乃展手云)還我公驗來",
    "X70n1389_001:0399c24": "上堂。(拈主丈)覿面當機。東湧西沒。平地上嶮崖。惺惺",
    "X70n1389_001:0400a01": "中淈[泳永+盾]。不是心。不是佛。不是物。(擲下主丈)貶向無生",
    "X70n1389_001:0400a02": "國。",
    "X70n1389_001:0400a03": "上堂。三伏炎炎。汗流如雨。法華把扇扇風。手尚無力。",
    "X70n1389_001:0400a04": "何暇拈槌竪拂。與諸人說黃道黑。雖然。切忌恁麼會",
    "X70n1389_001:0400a05": "去。",
    "X70n1389_001:0400a06": "解夏小參。嶮崖機。頂門眼。全身透過。正陷鐵圍。信手",
    "X70n1389_001:0400a07": "撥開。重添金屑。若是獨脫漢。翻轉鐵面皮。口吞三世",
    "X70n1389_001:0400a08": "佛。說甚圓覺伽藍。馬廐牛欄。平等性智。洋溝死水。臘",
    "X70n1389_001:0400a09": "人氷。鵝護雪。壁根垃圾。掣開禁網。不受羅籠。橫擔楖",
    "X70n1389_001:0400a10": "[木*栗]舞秋風。大地踏翻無寸土。雖然。法華門下。當甚奴",
    "X70n1389_001:0400a11": "兒婢子(擊床一下)",
    "X70n1389_001:0400a12": "復舉。僧問馬大師。離四句絕百非。請師直指西來意。",
    "X70n1389_001:0400a13": "馬師云。我今日勞倦。不能為汝說。問取智藏去。僧問",
    "X70n1389_001:0400a14": "智藏。藏云。我今日頭痛。不能為汝說。問取海兄去。僧",
    "X70n1389_001:0400a15": "問海。海云。我到這裏却不會。僧回舉似馬大師。師云。",
    "X70n1389_001:0400a16": "藏頭白海頭黑(拈云)馬師父子。毛病最多。無人撿點。",
    "X70n1389_001:0400a17": "即得纔被人點著。便見風勞暑濕。一時發現。只如藏",
    "X70n1389_001:0400a18": "頭白海頭黑。是風勞暑濕耶。非風勞暑濕耶。(頌云)出",
    "X70n1389_001:0400a19": "匣神鋒瑩鸊鵜。將軍珍襲已多時。相承不是屠龍手。",
    "X70n1389_001:0400a20": "只作三文補履錐。",
    "X70n1389_001:0400a21": "上堂。八月秋。何處熱。出門荒草離披。四壁寒蛬凄切。",
    "X70n1389_001:0400a22": "衲僧家。眼裏著得須彌山。耳裏著得四大海。聲色純",
    "X70n1389_001:0400a23": "真。只得一橛。且道如何是盖色騎聲句。(良久云)人倚",
    "X70n1389_001:0400a24": "畫樓江月冷。玉簫三弄碧雲秋。",
    "X70n1389_001:0400b01": "開爐上堂。靈山元氣。少林火種。埋沒寒灰。幾絕滅矣。",
    "X70n1389_001:0400b02": "法華素無浩養含輝之作。幸遇開爐節。試與挑撥看。",
    "X70n1389_001:0400b03": "(以拂子。作撥火勢)暢殺你儂。快殺我儂",
    "X70n1389_001:0400b04": "達磨祖師忌拈香。教外別傳。全無巴鼻。接二祖錯指",
    "X70n1389_001:0400b05": "本來心。破六宗打落當門齒。罪犯彌天。容身無地。法",
    "X70n1389_001:0400b06": "華小比丘。既不能斬草除根。因甚燒香作禮。不見道。",
    "X70n1389_001:0400b07": "禮之用和為貴。",
    "X70n1389_001:0400b08": "上堂。有一物。黑似漆。常在面門出入。騎聲盖色。妙密",
    "X70n1389_001:0400b09": "中嶮崖。倒用逆施。嶮崖中妙密。三世諸佛。遠之愈親。",
    "X70n1389_001:0400b10": "白牯狸奴。得之轉失。法華不惜眉毛。(拈拄杖云)為汝",
    "X70n1389_001:0400b11": "當陽拈出。夭夭矯矯。粼粼皴皴。將謂南山鱉鼻。却是",
    "X70n1389_001:0400b12": "天台楖[木*栗](擲丈。下座)",
    "X70n1389_001:0400b13": "盖僧堂上堂。妙斵鼻頭墁。巧運風斤手。千聖頭邊盖",
    "X70n1389_001:0400b14": "覆來。密密綿綿無滲漏。不辭合土和灰。成就牛欄馬",
    "X70n1389_001:0400b15": "廐。只圖一箇不知恩。噇飯噇眠。易宵為晝。翻笑脇尊",
    "X70n1389_001:0400b16": "者。脇不至席。不唧[口*留]。又笑稜道者。坐破七蒲團。驢前",
    "X70n1389_001:0400b17": "馬後。至今湖海揚家醜。",
    "X70n1389_001:0400b18": "臘八上堂。棄金輪王位。尊貴不尊貴。凍餓深雪中。冷",
    "X70n1389_001:0400b19": "地裏短氣。見明星。沒巴鼻。更言大地一切眾生成正",
    "X70n1389_001:0400b20": "覺。吽吽。棒折也未。",
    "X70n1389_001:0400b21": "上堂。高不高膚寸。低不低太華。深不深蹄涔。淺不淺",
    "X70n1389_001:0400b22": "溟渤。法華。高低深淺。瞞諸人一點不得。諸人高低深",
    "X70n1389_001:0400b23": "淺。亦瞞法華一點不得。(以拂子畫云)盡情畫斷。更莫",
    "X70n1389_001:0400b24": "論量。綴鉢飯抄雲子白。睛甌茶泛雪花香。",
    "X70n1389_001:0400c01": "佛鑑禪師忌拈香。玉几凌霄。橫趨密室。如風吹水自",
    "X70n1389_001:0400c02": "成紋。擲劒揮空無朕跡。子細思量。令人氣急。何故。白",
    "X70n1389_001:0400c03": "木既無香。秤槌寧有汁。",
    "X70n1389_001:0400c04": "上堂。三月春云暮。韶華似酒濃。鶯啼楊柳雨。蝶弄海",
    "X70n1389_001:0400c05": "棠風。若作境會。過山尋蟻跡。不作境會。度水覔魚蹤。",
    "X70n1389_001:0400c06": "畢竟如何。故國歸路遠。日暮泣途窮。",
    "X70n1389_001:0400c07": "上堂。雪峯輥毬。睦州擔板。展盡神通。搆得一半。那一",
    "X70n1389_001:0400c08": "半。(良久云)戴嵩牛臥綠楊陰。韓幹馬嘶芳草岸",
    "X70n1389_001:0400c09": "浴佛上堂。水洗硬石頭。浪打枯楊樹。淨智莊嚴功德",
    "X70n1389_001:0400c10": "聚。雖然。脫體無塵。未是透法身句。如何是透法身句。",
    "X70n1389_001:0400c11": "只有湖水無行路。",
    "X70n1389_001:0400c12": "上堂。舉稅闍梨問曹山。清稅孤貧。乞師拯濟。山喚稅",
    "X70n1389_001:0400c13": "闍梨。稅應喏。山云。清原白家三盞酒。喫了猶道未沾",
    "X70n1389_001:0400c14": "唇。(拈云)稅闍梨寸鐵在手。撥亂乾坤。若不是曹山。洎",
    "X70n1389_001:0400c15": "合牽羊納璧。雖然。畢竟那裏是佗喫酒處(頌云)紅錦",
    "X70n1389_001:0400c16": "纏頭舞醉身。笙歌聲沸鳳樓春。百花叢裏扶歸去。誰",
    "X70n1389_001:0400c17": "道兒郎徹骨貧。",
    "X70n1389_001:0400c18": "慶元府雪竇資聖禪寺語錄",
    "X70n1389_001:0400c19": "侍者　普和　惠洇　希革　編",
    "X70n1389_001:0400c20": "師於景定五年四月初八日入院。指三門云。千聖靈",
    "X70n1389_001:0400c21": "樞。妙在轉處。爍盡玄微。更進一步。喝一喝。莫來攔我",
    "X70n1389_001:0400c22": "毬門路。",
    "X70n1389_001:0400c23": "陞座祝　聖罷。就座。舉當山明覺祖師示眾云。眾中",
    "X70n1389_001:0400c24": "莫有閙市出頭底麼。(良久)不如策杖歸山去。長嘯一",
    "X70n1389_001:0401a01": "聲煙霧深。(師云)明覺老人。文經武緯。韜略雙全。有八",
    "X70n1389_001:0401a02": "方受敵之謀。千里折衝之策。因什麼。歸華山馬。放桃",
    "X70n1389_001:0401a03": "林牛。新乳峯恁麼褒貶。莫有與祖師作主底麼。(良久)",
    "X70n1389_001:0401a04": "武陵溪路非秦境。爭看桃花入洞天。",
    "X70n1389_001:0401a05": "小參。相逢不拈出。舉意便知有。早是斫額望鄉關。白",
    "X70n1389_001:0401a06": "雲千萬里。山僧四十年前。在此六藏眾底。語不動唇。",
    "X70n1389_001:0401a07": "行不動塵。佛眼覰不見。四十年後。濫尸此席。通身泥",
    "X70n1389_001:0401a08": "水。滿面塵埃。無著慚惶處。事不獲已。隨分將牛溲馬",
    "X70n1389_001:0401a09": "渤。狼毒砒霜。阿魏水銀。燈心皂角。開箇小小雜貨鋪",
    "X70n1389_001:0401a10": "子去也。眾中莫有當場買賣底麼。(舉拂子云)無星秤",
    "X70n1389_001:0401a11": "子輕拈出。輕若鴻毛重若山。",
    "X70n1389_001:0401a12": "復舉。德山示眾云。今夜不答話。問話者三十棒。時有",
    "X70n1389_001:0401a13": "僧出禮拜。山便打。僧云。某甲話也未問。山云。爾是甚",
    "X70n1389_001:0401a14": "處人。僧云新羅人。山云。未跨舡舷。好與三十棒。(頌云)",
    "X70n1389_001:0401a15": "萬戟森嚴細柳營。信威獨許漢將軍。誰知袖隱屠龍",
    "X70n1389_001:0401a16": "手。却把蒿枝箭策勳。",
    "X70n1389_001:0401a17": "謝新舊兩班上堂。山無烟雲。幽景不能發越。樹無枝",
    "X70n1389_001:0401a18": "葉。春風豈識敷榮。乳竇乖崖飛雪。枯木糝花。向背捲",
    "X70n1389_001:0401a19": "舒。燦然奪目。美則美矣。要識山中境則易。要見境中",
    "X70n1389_001:0401a20": "人則難。如何是境中人。(以手擘開面云)驢不成馬不",
    "X70n1389_001:0401a21": "是。",
    "X70n1389_001:0401a22": "結夏小參。緊布袋頭。森羅及萬像一時收。高掛拄杖",
    "X70n1389_001:0401a23": "子。火冷雲深無覓處。契此翁用盡神通。拖不行把不",
    "X70n1389_001:0401a24": "去。未免飲氣吞聲。向大寂光中。禁足護生。貼然而住。",
    "X70n1389_001:0401b01": "住住。大地變荒榛。晴天飛雹雨。德山臨濟。回避無門。",
    "X70n1389_001:0401b02": "雲門趙州。隱身無路。又說甚平等性智。金褁爛泥團。",
    "X70n1389_001:0401b03": "身心安居。水浸黃楊樹。開粥共夏。餿飯祭閑神。圓覺",
    "X70n1389_001:0401b04": "伽藍。蒿籬關猛虎。有來由無本據。總是熟睡饒譫語。",
    "X70n1389_001:0401b05": "契此翁喏兜率內院即得。乳竇峰前。斫額望汝。(拍禪",
    "X70n1389_001:0401b06": "床一下)牢記取",
    "X70n1389_001:0401b07": "復舉。雪峰一日為玄沙云。備頭陀何不遍參去。(師云)",
    "X70n1389_001:0401b08": "掘窖深埋。沙云。達磨不來東土。二祖不往西天。(師云)",
    "X70n1389_001:0401b09": "鰕跳不出斗。峰肯之。(師云)蜜裏有砒。(師復云)眾中總",
    "X70n1389_001:0401b10": "謂。玄沙備頭陀。如龍馬駒。不受控勒。殊不知。被雪峰",
    "X70n1389_001:0401b11": "芒繩縛定。無出身之路。",
    "X70n1389_001:0401b12": "結夏上堂。百二十日夏。今朝始發頭。飯抄雲子白。羮",
    "X70n1389_001:0401b13": "煑菜香浮。未問寒山子。先看水牯牛。山前千頃地。信",
    "X70n1389_001:0401b14": "脚踏翻休。",
    "X70n1389_001:0401b15": "上堂。狗舐油鐺。鼠咬甑[竺二+早]。用盡機思。喫沒滋味。是以",
    "X70n1389_001:0401b16": "三世諸佛亦如是。歷代祖師亦如是。天下老和尚亦",
    "X70n1389_001:0401b17": "如是。乳竇峯聻。(良久)苞蜜傷心。火桂損肺",
    "X70n1389_001:0401b18": "上堂。一雨潤枯焦。掃盡流金暑。薰風殿閣凉。諸佛出",
    "X70n1389_001:0401b19": "身處。堪笑勤川無義語。引得花木瓜。變成爛苦瓠。走",
    "X70n1389_001:0401b20": "徧衡梅賣與誰。一十三人聲怨皷。(拍膝云)驢年夢見",
    "X70n1389_001:0401b21": "東山暗號子。",
    "X70n1389_001:0401b22": "明覺祖師忌拈香。洞庭七十二峰。飛雪一千餘丈。晨",
    "X70n1389_001:0401b23": "昏說法琅琅。誰謂盧公已往。元不往。(舉香云)在這裏。",
    "X70n1389_001:0401b24": "(插香云)優曇火裏開。嗅著無香氣",
    "X70n1389_001:0401c01": "上堂。舉溈山臥次。(師云)長蛇偃月勢難分。仰山上問",
    "X70n1389_001:0401c02": "訊。(師云)赤脚上刀梯。溈山轉面覰後。(師云)綿裹蒺[卄/梨]。",
    "X70n1389_001:0401c03": "仰云。某甲是和尚弟子。何用形跡。(師云)撩鈎搭索。溈",
    "X70n1389_001:0401c04": "山作起勢。(師云)利動君子。仰山便出。(師云)黃蘗作驢",
    "X70n1389_001:0401c05": "鞦。溈山喚回云。我適來得一夢。汝試原看。(師云)滿口",
    "X70n1389_001:0401c06": "嚼氷霜。仰山將一盆水并手巾。度與溈山。(師云)賊須",
    "X70n1389_001:0401c07": "賊捉。溈山遂洗面。(師云)將錯就錯。香嚴至。溈云。我適",
    "X70n1389_001:0401c08": "來與寂子。作一上神通。不同小小。(師云)不獨謾人亦",
    "X70n1389_001:0401c09": "自謾。嚴云。某甲下面一一知得。(師云)賊口難憑。溈云",
    "X70n1389_001:0401c10": "試道看。(師云)重重納敗。嚴點一椀茶。與溈山。(師云)前",
    "X70n1389_001:0401c11": "箭猶輕後箭深。溈云。二子神通。過如鶖子。(師云)誣人",
    "X70n1389_001:0401c12": "之罪。以罪加之。(師復云)細影密鋪金鎻碎。清聲微動",
    "X70n1389_001:0401c13": "玉玲瓏。不無溈仰父子。點撿將來。總是開眼做夢。雖",
    "X70n1389_001:0401c14": "然如是。洛陽花下路。迷却幾多人。",
    "X70n1389_001:0401c15": "解夏小參。小小青山。叢叢翠竹。野景無多。怡然縱目。",
    "X70n1389_001:0401c16": "明覺老人。向獨脫無依處。閑坐解踈慵。為靜勝所縛。",
    "X70n1389_001:0401c17": "(拈主丈云)。拄杖子。一夏同轍不同途。見山不是山。居",
    "X70n1389_001:0401c18": "竹不見竹。業識忙忙卒未休。忙中解唱陽春曲。(卓主",
    "X70n1389_001:0401c19": "丈云)款乃一聲山水綠。雖然如是。還我九十日飯錢",
    "X70n1389_001:0401c20": "來。",
    "X70n1389_001:0401c21": "復舉。雲門垂語云。秋初夏末。責情三十棒。眾無語。自",
    "X70n1389_001:0401c22": "代云。某甲如是。(師拈云)雲門大師。口吞三世佛。千里",
    "X70n1389_001:0401c23": "折遐衝。因甚牽羊納璧。乳峰。秋初夏末。責情三十棒。",
    "X70n1389_001:0401c24": "一棒棒有分付處。(卓拄杖云)賞不避仇讎",
    "X70n1389_001:0402a01": "散夏上堂。正因二字得聞。鼠糞污一釜羮。乳峰初無",
    "X70n1389_001:0402a02": "箇事。飽噇飯了。閑行松門。雨霽苔徑。雲橫隄防。平地",
    "X70n1389_001:0402a03": "上著脚是深坈。",
    "X70n1389_001:0402a04": "上堂。一宿覺。三擔土。脚未跨門。丰骨已露。等閑舉一",
    "X70n1389_001:0402a05": "步。危徑結寒花。信彩示一機。斷崖飛瀑布。雖然要跨",
    "X70n1389_001:0402a06": "乳峰門即易。要入乳峰室即難。何故。鴻飛冥冥。弋人",
    "X70n1389_001:0402a07": "何慕。",
    "X70n1389_001:0402a08": "上堂。舉馬大師示眾。汝等諸人。各信自心是佛。(師云)",
    "X70n1389_001:0402a09": "馬大師壓良為賤。當時若使稍稍知有衲僧巴鼻。八",
    "X70n1389_001:0402a10": "十四人。灼然別有生涯。不致阿轆轆地。何故。俊鷹不",
    "X70n1389_001:0402a11": "瞬愁胡眼。爭打籬根死雀兒。",
    "X70n1389_001:0402a12": "上堂。社燕催歸。賓鴻欲返。雪點白蘋洲。錦鋪紅蓼岸。",
    "X70n1389_001:0402a13": "蝦蟆入汝鼻孔裏毒蛇穿汝眼睛中。即不問。且道占",
    "X70n1389_001:0402a14": "波國與新羅國闘額。是第幾機。喝一喝。切忌妄通消",
    "X70n1389_001:0402a15": "息。",
    "X70n1389_001:0402a16": "上堂。舉鳥窠和尚。因侍者相辭。窠云。甚處去。侍云。往",
    "X70n1389_001:0402a17": "諸方學佛法去。窠云。若是佛法。我這裡亦有。侍云。如",
    "X70n1389_001:0402a18": "何是此間和尚佛法。窠拈布毛一吹。侍者有省。(師拈",
    "X70n1389_001:0402a19": "云)鳥窠吹布毛。侍者因而悟去。冷眼看來。總是鈍鳥",
    "X70n1389_001:0402a20": "不離窠。若望鵾化鵬飛。侍者須往諸方。學佛法始得。",
    "X70n1389_001:0402a21": "開爐上堂。(拈起拂子云)死柴頭無烟火。(吹一吹)信口",
    "X70n1389_001:0402a22": "一吹。面門爍破。可憐龍門遠知客禮首座。火爐頭熱",
    "X70n1389_001:0402a23": "血相噴。分爭你我。(擊禪床云)笑倒嵩山破竈墮",
    "X70n1389_001:0402a24": "上堂。上下三指。彼此七馬。眼見如盲。口說如啞。(拈拄",
    "X70n1389_001:0402b01": "杖云)拄杖子忍俊不禁。等閑捉敗。(靠拄杖云)休休。盡",
    "X70n1389_001:0402b02": "法恐無民。旦放天寒赦。",
    "X70n1389_001:0402b03": "達磨祖師忌拈香。不紹金輪尊貴位。被人打落當門",
    "X70n1389_001:0402b04": "齒。難嚲梁王掘地埋。脫身留得空棺履。死款供成。臨",
    "X70n1389_001:0402b05": "文不諱。乳竇今朝報不平。臭烟蓬[火*孛]薰他鼻。任是老",
    "X70n1389_001:0402b06": "頑也須噴啑。",
    "X70n1389_001:0402b07": "上堂。從上若佛若祖。峻機雄辯。狹路通衢。列派分宗。",
    "X70n1389_001:0402b08": "圖王覇業。殊不知。三傳作而春秋廢。九師興而易道",
    "X70n1389_001:0402b09": "亡。乳峰這裏。憨憨癡癡。百醜千拙。飢來喫飯。困來打",
    "X70n1389_001:0402b10": "眠。不知寒暑之往來。不知生死之交謝。但見皇風成",
    "X70n1389_001:0402b11": "一片。不知何處是封疆。",
    "X70n1389_001:0402b12": "上堂。舉二僧見風吹剎旛。一僧云。風動。一僧云旛動。",
    "X70n1389_001:0402b13": "爭論未已。六祖見廼云。非風旛動。仁者心動。(拈云)這",
    "X70n1389_001:0402b14": "擔柴漢。黃梅席上。竊得衣盂。半夜三更。驚忙奔走。及",
    "X70n1389_001:0402b15": "見風旛。便言心動也。是作賊人心虗。雖然只如風旛",
    "X70n1389_001:0402b16": "未動。何處求心。還知麼。(頌云)烟雨溟濛望眼迷。蘭舟",
    "X70n1389_001:0402b17": "小泊畫橋西。兒童不識春流漲。却恠湖邊柳樹低。",
    "X70n1389_001:0402b18": "冬節小參。捏聚大千。指甲上塵塵法界。踢出古佛。脚",
    "X70n1389_001:0402b19": "尖頭步步寒花。臨濟兒孫不受鑑覺。玲瓏八面自回",
    "X70n1389_001:0402b20": "合。峭峻一方誰敢窺。盤珠板丸。了無留影。說甚陰極",
    "X70n1389_001:0402b21": "陽生。道消道長。赫赤布裩。隨時換替。豈容皓老書佛",
    "X70n1389_001:0402b22": "名。團欒果子。信手撮拏。未許洞山知滋味。剗除玄路。",
    "X70n1389_001:0402b23": "截斷葛藤。飯餘散步出松關。遠看青山近飛瀑。雖然。",
    "X70n1389_001:0402b24": "不是一番寒徹骨。爭得梅花撲鼻香。",
    "X70n1389_001:0402c01": "復舉。百丈問溈山云。併却咽喉唇吻。道將一句來。溈",
    "X70n1389_001:0402c02": "山云。却請和尚道。丈又問道吾。吾云。和尚也須併却。",
    "X70n1389_001:0402c03": "丈又問雲巖。巖云。和尚有也未(拈云)丁公七箭鎻喉",
    "X70n1389_001:0402c04": "法。善用者不露鋒鋩。百丈老人。雖解發箭。不能中的。",
    "X70n1389_001:0402c05": "返被羣驍攢箭射殺。雖然如是。李將軍有嘉聲在不",
    "X70n1389_001:0402c06": "得封侯也是閑。",
    "X70n1389_001:0402c07": "上堂。天寒人寒。滴水滴凍。赤脚走冰稜。力負千鈞重。",
    "X70n1389_001:0402c08": "堪笑霜趺擁葉人。(拍膝云)漆桶漆桶",
    "X70n1389_001:0402c09": "永明壽禪師忌拈香。埜客吟殘。中巖月落。坐斷白雲。",
    "X70n1389_001:0402c10": "死不再活。只將宗鏡鑑惟心。法眼重重添翳膜。翳無",
    "X70n1389_001:0402c11": "藥。光爍爍。要識永明妙旨(插香云)更添香著",
    "X70n1389_001:0402c12": "上堂。發得一機活。出得一言當。萬里無片雲。青天合",
    "X70n1389_001:0402c13": "喫棒。不待春風著意吹。暗香已在梅花上(擊禪床下",
    "X70n1389_001:0402c14": "座)",
    "X70n1389_001:0402c15": "上堂。舉馬大師。同百丈游山次。見野鴨子飛過。師云",
    "X70n1389_001:0402c16": "是什麼。丈云。野鴨子。師云什麼處去也。丈云飛過去。",
    "X70n1389_001:0402c17": "師遂扭丈鼻頭。丈忍痛失聲。師云。你道飛過去。因什",
    "X70n1389_001:0402c18": "麼在這裏。丈悟去。後歸在寮中。或時笑或時哭。云云。",
    "X70n1389_001:0402c19": "(拈云)川僧素無頭腦。步步引人入草。忽驚野鴨群飛。",
    "X70n1389_001:0402c20": "便把鼻頭捏扭。哭不成哭。笑不成笑。只因家富小兒",
    "X70n1389_001:0402c21": "嬌。七世門風都壞了。旦道還可扶持也無。(遂將侍者",
    "X70n1389_001:0402c22": "鼻頭扭云)更添一箇",
    "X70n1389_001:0402c23": "開山通禪師忌拈香。未見岑大虫。狐膽先驚破。密室",
    "X70n1389_001:0402c24": "不通風。家私狼藉了。更說新開乳竇山。(插香云)無端",
    "X70n1389_001:0403a01": "刻糞作旃檀。",
    "X70n1389_001:0403a02": "上堂。威音前咸淳後。(拈拄杖)一箇黑粼皴。(卓一下)機",
    "X70n1389_001:0403a03": "發牢關透。全身游戲生死園林。信脚踏翻聖凡窠臼。",
    "X70n1389_001:0403a04": "笑釋迦客夢未醒。恥彌勒藩籬未剖。(左邊卓一下)客",
    "X70n1389_001:0403a05": "夢醒。(右邊卓一下)藩籬剖。(擲下云)貶入無何有",
    "X70n1389_001:0403a06": "上堂。陌上語聲喧。賀歲人來去。鞦韆擘曉烟。綠盖翻",
    "X70n1389_001:0403a07": "春霧。佛法無多。兩手分付。更問如何與若何。咸淳丙",
    "X70n1389_001:0403a08": "寅正月五。",
    "X70n1389_001:0403a09": "百丈和尚忌拈香。一喝三日聾。大寂門風喪。深掘陷",
    "X70n1389_001:0403a10": "人坑。密布漫天網。笑一上哭一上。做盡死模活樣。乳",
    "X70n1389_001:0403a11": "峰子細思量。(乃插香云)沉本無香。何須起謗",
    "X70n1389_001:0403a12": "上堂。花禁冷葉紅。草敵虗嵐翠。清淨盧舍那。全身荊",
    "X70n1389_001:0403a13": "棘裏。總饒伊眼裏著得須彌山。耳裏盛得四海水。裂",
    "X70n1389_001:0403a14": "斷千差。到休歇地。乳峰俯順人情。向耳邊低聲道。玄",
    "X70n1389_001:0403a15": "沙道底。",
    "X70n1389_001:0403a16": "上堂。喚作如如。早是變了也。那堪世尊拈花。百鳥銜",
    "X70n1389_001:0403a17": "花。南泉一枝花。靈雲見桃花。石上[栽木+土]花。總是虗花。且",
    "X70n1389_001:0403a18": "莫眼花。(啞)野老不知亡國恨。隔江猶唱後庭花",
    "X70n1389_001:0403a19": "佛鑑禪師忌拈香。玉几山前。凌霄峰下。熱血嗔拳。做",
    "X70n1389_001:0403a20": "人話杷。犀牛扇颺向佗方。捋虎鬚攔胸便打。一炷兜",
    "X70n1389_001:0403a21": "婁怨結成。(插香云)貴買賤賣",
    "X70n1389_001:0403a22": "上堂。桑疇雨過羅紈膩。麥隴風來餅餌香。揭示西來",
    "X70n1389_001:0403a23": "端的意。好商量處錯商量(拍禪床一下)",
    "X70n1389_001:0403a24": "上堂。寂子撼茶樹。人貧智短。老婆偷筍去。馬瘦毛長。",
    "X70n1389_001:0403b01": "乳峰瞥轉一機。不露鎗旗。睡魔退舍。深藏頭角。玉板",
    "X70n1389_001:0403b02": "書勳。舌頭無骨人。始解知真味。雖然如是。且道原溈",
    "X70n1389_001:0403b03": "山夢。贈趙州掌。是體是用。(舉起手云)這篾籃子。十五",
    "X70n1389_001:0403b04": "錢買得。",
    "X70n1389_001:0403b05": "上堂。舉世尊拈花。(師云)清平世界皷烟塵。迦葉微笑。",
    "X70n1389_001:0403b06": "(師云)助桀為虐。世尊云。吾有正法眼藏。涅槃妙心。分",
    "X70n1389_001:0403b07": "付摩訶迦葉。(師云)餿飯祭閑神。(師復頌)塞北安南幾",
    "X70n1389_001:0403b08": "戰爭。老來卜築傍烟村。却將舊斬樓蘭劒。換得黃牛",
    "X70n1389_001:0403b09": "教子孫。",
    "X70n1389_001:0403b10": "上堂。幕掛春烟。簟鋪秋水。高枕橫眠。鼻雷聒耳。爍石",
    "X70n1389_001:0403b11": "流金總不知。何須殿閣薰風至。又誰管。九十日種粟",
    "X70n1389_001:0403b12": "燒畬。說什麼十三番。悟明自己。灼然是箇無慚愧。(拍",
    "X70n1389_001:0403b13": "床云)閻羅王倒退三千里",
    "X70n1389_001:0403b14": "上堂。旱地犇雷。青天撒雨。六戶不扄。龍無龍句。田地",
    "X70n1389_001:0403b15": "穩密底。死汗迸流。妙用縱橫底。寒毛卓竪。萬別千差",
    "X70n1389_001:0403b16": "透密機。(拈拄杖云)撼動憨眠拄杖子。拄杖子喏。老老",
    "X70n1389_001:0403b17": "大大。百念灰寒。因甚被人唆使。只向道。四皓出商山。",
    "X70n1389_001:0403b18": "漢業歸明主(靠杖。下座)",
    "X70n1389_001:0403b19": "謝雨請監収上堂。一雨潤焦枯。大地承恩澤。黃鋪畎",
    "X70n1389_001:0403b20": "畆雲。青鎻郊原色。刈禾鎌子疾如風。收放全歸掌握",
    "X70n1389_001:0403b21": "中。且道。金鷄一粒粟。又且如何拈掇。切不得道。供養",
    "X70n1389_001:0403b22": "什方羅漢僧。何故。噎殺人。",
    "X70n1389_001:0403b23": "上堂。一徑直。二周遮。眉毛眼睫。地角天涯。雲門胡餅",
    "X70n1389_001:0403b24": "趙州茶。惠崇蘆鴈趙昌花。會則星河秋一鴈。不會砧",
    "X70n1389_001:0403c01": "杵夜千家。",
    "X70n1389_001:0403c02": "慶元府瑞巖山開善禪寺語錄",
    "X70n1389_001:0403c03": "侍者　彌紹　道信　宗壽　道亨　編",
    "X70n1389_001:0403c04": "師於咸淳五年。三月初三日入院。拈府帖。示眾云。虬",
    "X70n1389_001:0403c05": "龍一滴涎。鳳凰五色髓。撲撲噴清香。穿却衲僧鼻。通",
    "X70n1389_001:0403c06": "身是徧身是。吾無隱乎爾。",
    "X70n1389_001:0403c07": "府疏。判虗空筆。摛錦繡文。光騰萬丈。入石三分。惡跡",
    "X70n1389_001:0403c08": "既被點破。只得飲氣吞聲。(度疏云)自有傍人道不平。",
    "X70n1389_001:0403c09": "陞座祝　聖罷。就座。遂舉。韓文公問大顛。弟子公務",
    "X70n1389_001:0403c10": "事繁。佛法省要處。乞師一言。大顛良久云。會麼。公云。",
    "X70n1389_001:0403c11": "不會。三平侍者云。相公。先以定動。後以智拔。公有省。",
    "X70n1389_001:0403c12": "(拈云)韓文公。儒林丹鳳。學海蒼龍。飛心冲天。行必澤",
    "X70n1389_001:0403c13": "物。因甚出大顛網羅不得。(頌云)讀破燈窻萬卷書。經",
    "X70n1389_001:0403c14": "綸勛業付洪儒。古今鼎鼐調羮手。幼學誰人不順朱。",
    "X70n1389_001:0403c15": "趙大卿入山上堂。萬壑喬松。九枝靈草。瑞氣久鍾。清",
    "X70n1389_001:0403c16": "聲遠播。材大今為宗廟梁。國香世產芝房寶。別露風",
    "X70n1389_001:0403c17": "規。尋僧論道。十二峰高勢莫齊。到頂方知天下小。",
    "X70n1389_001:0403c18": "上堂。(拈拄杖云)活鱍鱍。硬紏紏。明眼人覰不透。剛被",
    "X70n1389_001:0403c19": "春山杜宇知。點血啼清晝。(擲下杖云)臨風[跳兆+孛]跳撼坤",
    "X70n1389_001:0403c20": "維。(喝云)驢前馬後",
    "X70n1389_001:0403c21": "上堂。三月青春彈指過。九旬朱夏又從頭。茶抽雀舌",
    "X70n1389_001:0403c22": "郎忙摘。麥弄鰕鬚逐旋收。熾然說法。聲撼林丘。(拈拄",
    "X70n1389_001:0403c23": "杖云)忠國師來也。見汝諸人不識。(擲下拄杖云)倒騎",
    "X70n1389_001:0403c24": "佛殿。徑入蟭螟眼裏去也。",
    "X70n1389_001:0404a01": "浴佛上堂。十二峰前塊石頭。雨洗風磨淨無染。苔衣",
    "X70n1389_001:0404a02": "剝落耿光寒。因甚諸人覰不見。覰得見。丈六金身。時",
    "X70n1389_001:0404a03": "時出現。",
    "X70n1389_001:0404a04": "結夏小參。以大圓覺。為我伽藍。牛頭向北。馬頭向南。",
    "X70n1389_001:0404a05": "身心安居。平等性智。背負須彌。無息肩地。釋迦老子。",
    "X70n1389_001:0404a06": "不善用心。掘窖埋人。無一箇出頭得。只得短氣。瑞巖",
    "X70n1389_001:0404a07": "一眾。善惡不思。機智俱泯。青松白石。飽飯憨眠。成龍",
    "X70n1389_001:0404a08": "昇天。成蛇竄草。一絲毫覊絆佗不得。何故。鳳雛自有",
    "X70n1389_001:0404a09": "冲霄志。肯學鷦鷯戀一枝。",
    "X70n1389_001:0404a10": "復舉。僧問雲門。如何是清淨法身。門云。花藥欄。僧云。",
    "X70n1389_001:0404a11": "便恁麼去時如何。門云。金毛獅子。雪竇頌云。花藥欄。",
    "X70n1389_001:0404a12": "莫瞞頇。星在秤兮不在盤。便恁麼。太無端。金毛獅子",
    "X70n1389_001:0404a13": "大家看。(拈云)進人若將加諸膝。退人若將墜諸淵。雲",
    "X70n1389_001:0404a14": "門放去較憨。雪竇収來較嶮。諸人還有恁麼時節麼。",
    "X70n1389_001:0404a15": "若有。切不得坐在這裏。(頌云)玉欄花藥鬪春工。雨濕",
    "X70n1389_001:0404a16": "臙脂臉暈紅。[糸*系]管紛紛來賞翫。可憐吹落五更風。",
    "X70n1389_001:0404a17": "上堂。結夏已十日了也。寒山子作麼生。村詩吟落韻。",
    "X70n1389_001:0404a18": "竹管貯殘羮。結夏已十日了也。水牯牛作麼生。愛從",
    "X70n1389_001:0404a19": "荒草去。不向坦途行。精神徙頓。頭角崢嶸。(卓拄杖一",
    "X70n1389_001:0404a20": "下云)好把一坑埋瘞却。千峰雲靜月華明",
    "X70n1389_001:0404a21": "上堂。舉達磨大師道。吾本來茲土。(師云)作麼生。傳法",
    "X70n1389_001:0404a22": "救迷情。(師云)笑破他人口。一花開五葉。(師云)司空見",
    "X70n1389_001:0404a23": "慣。結果自然成。(師云)可知道。(復拈云)達磨老臊胡。可",
    "X70n1389_001:0404a24": "謂秦無人。一年一度。纖洪長短。開花結果自定。何須",
    "X70n1389_001:0404b01": "特地枝上生枝作麼。(乃顧左右云)者裡還有祖師麼",
    "X70n1389_001:0404b02": "(拽拄杖。下座)",
    "X70n1389_001:0404b03": "端午上堂。紫芝峰下。小小山居。家風淡薄。堂供蕭疎。",
    "X70n1389_001:0404b04": "茭粽葉包蒸米飯。埜山茶點石菖蒲。天中令節。不用",
    "X70n1389_001:0404b05": "書符。百恠千妖自掃除。張道士李師巫。望崖爭却步。",
    "X70n1389_001:0404b06": "遺下藥胡蘆。",
    "X70n1389_001:0404b07": "上堂。舉臨濟參黃檗。三度問佛法大意。三度被打六",
    "X70n1389_001:0404b08": "十拄杖。濟辭去。檗指令見大愚去。濟遂見大愚。舉前",
    "X70n1389_001:0404b09": "話。不知過在什麼處。愚云。黃檗恁麼老婆心切。濟乃",
    "X70n1389_001:0404b10": "大悟。遂於大愚肋下。[祝/土]三拳。愚乃托開云。汝師黃檗。",
    "X70n1389_001:0404b11": "非干我事。(拈云)黃檗棒頭無活眼。大愚舌上有龍泉。",
    "X70n1389_001:0404b12": "直饒臨濟得路翻身。鷂子已過新羅國。",
    "X70n1389_001:0404b13": "上堂。放下著。莫妄想。無孔鐵槌。半斤八兩。面門拋擲。",
    "X70n1389_001:0404b14": "土曠人稀。堪笑趙州無業。一味鳳林吒之。(擊床下座)",
    "X70n1389_001:0404b15": "散夏小參。舉藥山夜參。示眾云。我有一句子。待特牛",
    "X70n1389_001:0404b16": "生兒。即向你道。(師云)鐵索鎻長江。豈知魚變化。時有",
    "X70n1389_001:0404b17": "僧出云。特牛生兒了也。只是和尚不道。(師云)倒用司",
    "X70n1389_001:0404b18": "農印。山喚侍者點燈來。(師云)閉目食蝸牛。僧便抽身",
    "X70n1389_001:0404b19": "入眾。(師云)虎斑終不似人斑(頌云)鈎餌深拋五十年。",
    "X70n1389_001:0404b20": "鯨鰲吞海誤吞鈎。急翻身逐洪波去。暗織滄溟一片",
    "X70n1389_001:0404b21": "愁。",
    "X70n1389_001:0404b22": "上堂。截鶴續鳧。夷嶽盈壑。肇法師折許多氣力作什",
    "X70n1389_001:0404b23": "麼。古今天地。古今日月。山是山水是水。僧是僧俗是",
    "X70n1389_001:0404b24": "俗。竊不得動著。何故。彼自無瘡。勿傷之也。",
    "X70n1389_001:0404c01": "上堂。舉藥山坐次。石頭問云。作什麼。山云一物不為。",
    "X70n1389_001:0404c02": "頭云。恁麼則閑坐也。山云閑坐則為了也。頭云。既是",
    "X70n1389_001:0404c03": "不為。不為箇什麼。藥云千聖亦不識。(頌云)一塊松根",
    "X70n1389_001:0404c04": "石。頑然自古來。更無人覰著。歲歲長莓苔。",
    "X70n1389_001:0404c05": "上堂。舉肅宗帝。問忠國師。百年後所須何物。師云。與",
    "X70n1389_001:0404c06": "老僧。造箇無縫塔。帝曰。請師塔樣。國師良久云。會麼。",
    "X70n1389_001:0404c07": "帝曰不會。師曰。吾有弟子耽源。請召問之。詔問耽源。",
    "X70n1389_001:0404c08": "源曰。湘之南潭之北。中有黃金充一國。無影樹下合",
    "X70n1389_001:0404c09": "同舡。琉璃上殿無知識。(拈云)國師無縫塔。不勞斤斧。",
    "X70n1389_001:0404c10": "幸自圓成。及乎被人請樣。便見七穿八穴。耽源任是",
    "X70n1389_001:0404c11": "巧奪工輸。未免方木逗圓竅。",
    "X70n1389_001:0404c12": "上堂。雲居聞板聲。見神見鬼。瑞巖聞板聲。普請瞌睡。",
    "X70n1389_001:0404c13": "夢中喚醒主人翁。鼻孔元來在眼底。雖然如是。也須",
    "X70n1389_001:0404c14": "親手摸著一回始得。且道摸著後如何。飯熟聞香。天",
    "X70n1389_001:0404c15": "寒出涕。",
    "X70n1389_001:0404c16": "石窻和尚忌拈香。公燈不照私。渡水不濕脚。連累老",
    "X70n1389_001:0404c17": "北堂。此錯非常錯。功回位轉。偏正中來。鳳宿龍巢金",
    "X70n1389_001:0404c18": "殿曉。香車應不碾宸苔。",
    "X70n1389_001:0404c19": "開爐莊上歸上堂。莊上喫油糍。鬼精魂罷休拈弄。鴈",
    "X70n1389_001:0404c20": "影沉寒水。窮伎倆何用施呈。雖云博飯[栽木+土]田。何似歸",
    "X70n1389_001:0404c21": "堂向火。靜悄悄。暖烘烘。不勞共話無賓主。衲被蒙頭",
    "X70n1389_001:0404c22": "萬境空。喝一喝。死水何曾有活龍。",
    "X70n1389_001:0404c23": "上堂。舉定山與夾山同行。定山云。生死中無佛則無",
    "X70n1389_001:0404c24": "生死。夾山云。生死中有佛則不迷生死。互相不肯。同",
    "X70n1389_001:0405a01": "上大梅。夾山問。未審那箇親那箇踈。梅云。一親一踈。",
    "X70n1389_001:0405a02": "夾山又問。未審那箇親。梅云。親者不問。問者不親。夾",
    "X70n1389_001:0405a03": "山住後云。我當時在大梅。失却一隻眼。(師拈云)有佛",
    "X70n1389_001:0405a04": "無佛。一親一踈。(以拂子畫云)盡情裂破了也。且道還",
    "X70n1389_001:0405a05": "出得生死也無。喝一喝。清平世界。切忌訛言。",
    "X70n1389_001:0405a06": "臘八上堂。棄萬乘金輪。栖六年雪嶺。相從外道遊。不",
    "X70n1389_001:0405a07": "離那伽定。無奈凶星照命宮。積世箕裘都喪盡。雖云",
    "X70n1389_001:0405a08": "自業所招。(乃喚云)瞿曇老人。且喜因邪打正",
    "X70n1389_001:0405a09": "上堂。舉臨濟云。我在先師處。三度喫六十拄杖。如蒿",
    "X70n1389_001:0405a10": "枝拂相似。而今更思一頓。誰為下手。有僧出云。某甲",
    "X70n1389_001:0405a11": "下手。濟拈拄杖度與僧。僧擬接。濟便打。(師拈云)臨濟",
    "X70n1389_001:0405a12": "施陷虎之機。惜乎這僧。只知逞俊。不解翻身。遂至落",
    "X70n1389_001:0405a13": "他深穽。當時待佗道。而今更思一頓。誰為下手。只向",
    "X70n1389_001:0405a14": "佗道。活棒不打死漢。直饒臨濟全機。未免退身無路。",
    "X70n1389_001:0405a15": "正旦上堂。蔓草繫羅裙。山雲籠蓆帽。皷舞賀元正。石",
    "X70n1389_001:0405a16": "女呵呵笑。喚作新年頭佛法。賺度人不少。不喚作新",
    "X70n1389_001:0405a17": "年頭佛法。賺度人不少。(擊禪床。下座)",
    "X70n1389_001:0405a18": "元宵并謝憩藏主相訪上堂。索寞芝峰。賞元宵節。佳",
    "X70n1389_001:0405a19": "賓到來。如何鋪設。能挑海底燈。細剪山頭月。(橫按拄",
    "X70n1389_001:0405a20": "杖。打拍云)東山瓦皷歌。(卓拄杖云)堋八刺札不是知",
    "X70n1389_001:0405a21": "音向誰說。",
    "X70n1389_001:0405a22": "百丈和尚忌拈香。骨瘦如柴。機深似井。劃地為牢。酷",
    "X70n1389_001:0405a23": "行商令。兒孫無地雪深冤。燒炷兜婁苦告天。",
    "X70n1389_001:0405a24": "上堂。鉢飯糝桃花。釜羮烹野菜。喫了日烘烘。嚗背茅",
    "X70n1389_001:0405b01": "簷下。佛法身心爛似泥。千聖眼覰無縫罅。吽吽。伎死",
    "X70n1389_001:0405b02": "禪和。喚起來打。",
    "X70n1389_001:0405b03": "上堂。舉舍利弗問須菩提。夢中說法。與覺時是仝是",
    "X70n1389_001:0405b04": "別。須菩提云。此義深遠。吾不能說。此會有彌勒大士。",
    "X70n1389_001:0405b05": "汝可往問。舍利弗往問彌勒。答云。誰名彌勒。誰是彌",
    "X70n1389_001:0405b06": "勒者。(頌云)風前不見花中葉。雨後難尋葉底花。蜂蝶",
    "X70n1389_001:0405b07": "紛紛過墻去。只疑春色在隣家。",
    "X70n1389_001:0405b08": "上堂。舉雲門問僧。甚處來。僧云江西來。門云。一隊老",
    "X70n1389_001:0405b09": "漢。寐語住也未。僧無對。(師云)鸕鶿語鶴",
    "X70n1389_001:0405b10": "上堂。舉世尊。一日與阿難行次。見一塔。世尊便禮拜。",
    "X70n1389_001:0405b11": "難云。此是誰人塔。世尊云。過去諸佛塔。難云。是誰弟",
    "X70n1389_001:0405b12": "子。世尊云。是吾弟子。(師拈云)過去諸佛。是世尊弟子",
    "X70n1389_001:0405b13": "則故是。且道世尊是誰弟子。若也知得。楊柳春風行",
    "X70n1389_001:0405b14": "樂處。若也未知。芭蕉夜雨斷腸時。",
    "X70n1389_001:0405b15": "歲夜小參。瑞巖徹骨窮。最苦冤憎會。厨無糝聚蠅。將",
    "X70n1389_001:0405b16": "何物分歲。擬烹露地牛。催納筯角反為憂。擬取鳳凰",
    "X70n1389_001:0405b17": "髓。傷損太平祥瑞氣。擬吞栗棘蓬。塞斷咽喉氣不通。",
    "X70n1389_001:0405b18": "擬包鐵酸饀。欠紫絲頭難措辦。不如據見定。隨家豐",
    "X70n1389_001:0405b19": "儉。泉[奭*斗]聖井。盤簇靈芝。鱠縷綠雲。餅翻剪月。飯後更",
    "X70n1389_001:0405b20": "煎茶一盞。且無冤債與佗償。驀有箇漢出來道。長老",
    "X70n1389_001:0405b21": "深明因果。滴水冰生。因甚將常住物。作自己人情。只",
    "X70n1389_001:0405b22": "向他道。舉世人貪食周粟。相逢難話首陽薇。",
    "X70n1389_001:0405b23": "復舉。世尊一日陞座。文殊白槌云。諦觀法王法。法王",
    "X70n1389_001:0405b24": "法如是。世尊便下座。(頌云)雪徑封寒蝶未知。暗香誰",
    "X70n1389_001:0405c01": "遣好風吹。野橋漏泄春光處。正是橫斜一兩枝。",
    "X70n1389_001:0405c02": "上堂。是是。荊棘叢林。黃金田地。非非。伊蘭旃蔔。甘露",
    "X70n1389_001:0405c03": "蒺[卄/梨]。是不是。非不非。鶴徤將雛去。猿閑抱子歸。",
    "X70n1389_001:0405c04": "上堂。向上機。頂門眼。碗脫丘。漏燈盞。從上諸祖。已錯",
    "X70n1389_001:0405c05": "拈提。瑞巖今朝分明剖判。會麼。夜後打眠。齋時喫飯。",
    "X70n1389_001:0405c06": "法語",
    "X70n1389_001:0405c07": "重慶府元公。東山印藏經。歸蜀",
    "X70n1389_001:0405c08": "錦江經論場。雖西竺聖師。奪外道赤幡。瀉懸河辯。未",
    "X70n1389_001:0405c09": "易彷彿。因是。周金剛奮不平氣。肩擔疏鈔。誓掃南方",
    "X70n1389_001:0405c10": "魔子。未跨龍潭。過現未來心。一點百雜碎。吹滅紙燭。",
    "X70n1389_001:0405c11": "止啼之金。變為灰燼。老東山窮自知之理。發蓬蒿箭。",
    "X70n1389_001:0405c12": "鎻斷岷峨吳楚老宿喉襟。會聖庵前。聞如來密語。生",
    "X70n1389_001:0405c13": "平礙膺。掃無蹤跡。摵碎南泉摩尼珠。貫花之文。削無",
    "X70n1389_001:0405c14": "形影。蜀罹兵火之厄。一大藏教。片文隻字。悉秘龍宮。",
    "X70n1389_001:0405c15": "使後進決志流通者。漠漠長河。舍舟奚濟。元公慨然",
    "X70n1389_001:0405c16": "興嘆。萬里南來。一肩擔荷。庶復見漢官威儀。踐玄奘",
    "X70n1389_001:0405c17": "芳塵。殊途仝歸。初無東西異轍之分矣。中流一壺。遇",
    "X70n1389_001:0405c18": "若千金。於教門豈小補哉。更能窮自知之要。飲水防",
    "X70n1389_001:0405c19": "咽。則古今東山。一夢兩覺。朅來玉乳峰前。夜雨青燈。",
    "X70n1389_001:0405c20": "細論委曲。其志可嘉。分携需語。為途中道伴。敬攄山",
    "X70n1389_001:0405c21": "偈。以贈云。五千黃葉止兒啼。不異渝江碧落碑。古篆",
    "X70n1389_001:0405c22": "分明無贗本。具看經眼亦難窺。",
    "X70n1389_001:0405c23": "示東川希革侍者。往江陵省親",
    "X70n1389_001:0405c24": "在昔東川多英傑。圓通却萬乘之詔。以大覺行。其尊",
    "X70n1389_001:0406a01": "法有體。卍庵脫身戈甲。嬰妙喜鋒。珊瑚枕上兩行淚。",
    "X70n1389_001:0406a02": "一轉語。報佛祖恩。足矣。要知斯文重寄。非眼生三角。",
    "X70n1389_001:0406a03": "力負萬鈞。鮮能擔荷。所以道。離心意識參。出聖凡路",
    "X70n1389_001:0406a04": "覺。已是畫影圖形。搜尋六賊。欲覔真贓。卒難入手。須",
    "X70n1389_001:0406a05": "向威音王已前。生佛未具。一揑百雜碎。方有入作分。",
    "X70n1389_001:0406a06": "若慕臨濟[病丙+斯]兒。脫間漏架。跳籬驀墻。肋下築拳。連腮",
    "X70n1389_001:0406a07": "贈掌。斫額望鄉關。白雲千萬里。革侍者髫齓出家。尋",
    "X70n1389_001:0406a08": "師訪道。奮志効圓通萬庵之作。每恨不逢樵子徑。未",
    "X70n1389_001:0406a09": "識葛洪家。朅來玉乳峰前。背法堂著草鞋。上門上戶",
    "X70n1389_001:0406a10": "眼如鈴。有麼有麼。機如電。不消山僧輕輕噴啑。寒毛",
    "X70n1389_001:0406a11": "卓竪。緊捉烏藤。革轍二門。必期打透。頻呼小玉。認即",
    "X70n1389_001:0406a12": "非聲。扯破犀牛。見即非色。稍知蹊逕。痛欲加鞭。秋風",
    "X70n1389_001:0406a13": "襲衣。遽有江陵省親之舉。臨行需語。為途中道伴。因",
    "X70n1389_001:0406a14": "謂學道如初。成佛有餘。驊騮墮地。抱千里之志。不可",
    "X70n1389_001:0406a15": "半途而息。大鵬展翅。乘九萬之風。豈戀槍榆之樂。當",
    "X70n1389_001:0406a16": "思一等喫花瑞菜。春陽煦嫗。霜雪憑陵。信口吐出。如",
    "X70n1389_001:0406a17": "優曇薝蔔。撲鼻馨香。原其所自。無非離心意。出聖凡。",
    "X70n1389_001:0406a18": "項上生鐵三百斤。打硬做成。任是古佛。也合低頭。甘",
    "X70n1389_001:0406a19": "聽處分。到者裏。森羅萬像。介甲昆蟲。總是生身父母。",
    "X70n1389_001:0406a20": "春水滿澤。夏雲奇峰。秋月揚輝。冬松孔秀。時時順色。",
    "X70n1389_001:0406a21": "日日承顏。冷面相看。少曾間隔。豈不思大義渡。放慕",
    "X70n1389_001:0406a22": "顧一著子。日月星辰。為之撲落。放一線道。緊繫草鞋。",
    "X70n1389_001:0406a23": "若到江陵。有問千丈巖前事。切不得道。奉化縣到山",
    "X70n1389_001:0406a24": "四十里。興盡早回。革轍向上。大有事在。亦要汝東針",
    "X70n1389_001:0406b01": "西劄。予當忍死而俟。",
    "X70n1389_001:0406b02": "日本溫英二禪人。持建長蘭溪和尚書。與平",
    "X70n1389_001:0406b03": "元帥求語",
    "X70n1389_001:0406b04": "士大夫。處身富貴。不被富貴所籠罩。又能擘破面皮。",
    "X70n1389_001:0406b05": "銘心此道。非夙具般若種智。何以臻此。所患不能[拚ㄙ+ㄊ]",
    "X70n1389_001:0406b06": "死。做真實工夫。多見思量計較。將心待悟。擬心休歇。",
    "X70n1389_001:0406b07": "喜人密證。欲人稱贊。纔起此念。便是生死根本。況此",
    "X70n1389_001:0406b08": "事。一超直入如來地。不歷地位階差。豈以輕心慢心。",
    "X70n1389_001:0406b09": "螢火之見。可擬議哉。須是撞箇無面目漢。痛與打併。",
    "X70n1389_001:0406b10": "使胷次無元字脚。道佛一字。漱口三年。方有少分相",
    "X70n1389_001:0406b11": "應。若打祖師門下過。喫痛棒有分。豈不見。李都尉。參",
    "X70n1389_001:0406b12": "石門得道。乃云。參禪須是鐵漢。著手心頭便判。直趣",
    "X70n1389_001:0406b13": "無上菩提。一切是非莫管。此是士大夫。參禪樣子。往",
    "X70n1389_001:0406b14": "往以思量計較為窟宅。聞恁麼說話。便道。莫落空否。",
    "X70n1389_001:0406b15": "譬如過海波濤怒作。舟未翻先。自驚懼忙。跳下水去。",
    "X70n1389_001:0406b16": "此深可憐愍。閣下灼然。欲究明此段大事。直須將從",
    "X70n1389_001:0406b17": "前思量計較。求證悟。待休歇底心。盡情颺下。百不知",
    "X70n1389_001:0406b18": "百不會。致君澤民。游刃兒戲。驀地喚醒。如睡夢覺。如",
    "X70n1389_001:0406b19": "蓮華開。掀髯一笑。豈不快哉。然後以斯道覺斯民。引",
    "X70n1389_001:0406b20": "大地人。下成佛種。庶不負靈山付囑。亦不枉來南閻",
    "X70n1389_001:0406b21": "浮提打一遭。佛法東流入海。因承大願力。隱菩薩相。",
    "X70n1389_001:0406b22": "示宰官身。為內外護。至祝至祝。",
    "X70n1389_001:0406b23": "佛祖贊",
    "X70n1389_001:0406b24": "世尊乞食歸。放拄杖。以手拄頤坐眠",
    "X70n1389_001:0406c01": "雪嶺曾經苦。勤行七佛儀。持鉢不得食。詐道不聞饑。",
    "X70n1389_001:0406c02": "六環錫重。無力扶持。颺下拄頤眠一覺。夢中消息許",
    "X70n1389_001:0406c03": "誰知。",
    "X70n1389_001:0406c04": "出山相",
    "X70n1389_001:0406c05": "六年雪凍不死。見明星便說悟。走出山來一窖無。被",
    "X70n1389_001:0406c06": "人喚作赤鬚胡。",
    "X70n1389_001:0406c07": "寶公",
    "X70n1389_001:0406c08": "折杖頭。閑骨董。惑梁王。少賣弄。鷹巢不至生鸞鳳。",
    "X70n1389_001:0406c09": "布袋",
    "X70n1389_001:0406c10": "破布囊。無一窖。靠著便憨眠。全不知天曉。若言彌勒",
    "X70n1389_001:0406c11": "分身。你且莫來謼我。",
    "X70n1389_001:0406c12": "寒山題詩",
    "X70n1389_001:0406c13": "國清竊得殘羮飯。也學人前弄竹篙。欲寫斷崖無活",
    "X70n1389_001:0406c14": "句。心如秋月待如何。",
    "X70n1389_001:0406c15": "拾得磨墨",
    "X70n1389_001:0406c16": "面皮頑惡髮鬔鬆。磨墨元來也不中。冷看佗人書淡",
    "X70n1389_001:0406c17": "字。不知污得布裙濃。",
    "X70n1389_001:0406c18": "朝陽穿破衲",
    "X70n1389_001:0406c19": "斷線無蹊。折針缺鼻。提得完全。金烏西墜。",
    "X70n1389_001:0406c20": "對月了殘經",
    "X70n1389_001:0406c21": "五教三乘。之遶葛藤。一言道盡。玉兔東昇。",
    "X70n1389_001:0406c22": "猪頭和尚",
    "X70n1389_001:0406c23": "手把猪頭不自噇。面前背後鬼分贓。重重敗闕無人",
    "X70n1389_001:0406c24": "識。贏得塗糊老定光。",
    "X70n1389_001:0407a01": "嵩嶽珪禪師移樹圖",
    "X70n1389_001:0407a02": "埜樹無根作麼移。盖頭茅免八風吹。直饒深入那伽",
    "X70n1389_001:0407a03": "定。弄鬼精魂誰不知。",
    "X70n1389_001:0407a04": "智者大師遷葬圖",
    "X70n1389_001:0407a05": "當年杜撰講天台。活被平人掘窖埋。若是黃金鑄靈",
    "X70n1389_001:0407a06": "骨。臭屍不到鬼扛擡。",
    "X70n1389_001:0407a07": "船子(手把釣車)",
    "X70n1389_001:0407a08": "千鈞重寄一[糸*系]輪。三寸離鈎抑逼人。莫道踏翻船便",
    "X70n1389_001:0407a09": "了。夾山未必是金麟。",
    "X70n1389_001:0407a10": "謝三郎(戴笠披簑。半身赤肉)",
    "X70n1389_001:0407a11": "雨笠煙蓑體露風。只傳漁業當心宗。當時過得飛猿",
    "X70n1389_001:0407a12": "嶺。不到通身是爛膿。",
    "X70n1389_001:0407a13": "癡絕和尚",
    "X70n1389_001:0407a14": "淳乎淳。沒機心。撮莖草作翳睛藥。煆黃丹成遶指金。",
    "X70n1389_001:0407a15": "發汾陽怒罵。傷人語惡。中曹源蠱毒。刻骨冤深。掃狐",
    "X70n1389_001:0407a16": "兔露蒼鷹牙爪。咬猪狗添老虎精神。是師真非師真",
    "X70n1389_001:0407a17": "僧繇描不得。閣筆幾沉吟。",
    "X70n1389_001:0407a18": "佛鑑禪師",
    "X70n1389_001:0407a19": "奸豩頑蠻。更加白[仁二+幼]。文武火煨石要香。麻皮頭纏人",
    "X70n1389_001:0407a20": "必倒。五處開場弄活機。是龍昇天蛇竄草。千不合萬",
    "X70n1389_001:0407a21": "不合。鳳口山前。乞指路頭。被老破庵凌辱不少。至今",
    "X70n1389_001:0407a22": "忘却來時道。",
    "X70n1389_001:0407a23": "大川和尚",
    "X70n1389_001:0407a24": "面皮刮得霜。脊梁生鐵鑄。活弄惡機關。真本奉化子。",
    "X70n1389_001:0407b01": "據南山白額落却威。鎻冷泉清波無透路。最無端是",
    "X70n1389_001:0407b02": "不近人情。把斷貫索。倒懸佛祖。四海禪流惡見渠任",
    "X70n1389_001:0407b03": "妙手僧繇。畫得全真。且無著處。",
    "X70n1389_001:0407b04": "別山和尚",
    "X70n1389_001:0407b05": "嚴冷面皮。軟頑腸肚。對同參唱菩薩蠻。與行家說無",
    "X70n1389_001:0407b06": "義語。縱蒼鷹搏物機。闢獅子翻身路。醫衲僧病。下天",
    "X70n1389_001:0407b07": "王補心圓。移覩史宮。換長庚大火聚。雖潛行密用處。",
    "X70n1389_001:0407b08": "鶻眼迷蹤。點撿將來。也是果州飯布。",
    "X70n1389_001:0407b09": "偈頌",
    "X70n1389_001:0407b10": "送林荊州歸蓬萊",
    "X70n1389_001:0407b11": "蓬萊山翁抱僊骨。穩跨長鯨遊八極。玉壺深貯海山",
    "X70n1389_001:0407b12": "雲。十載窮幽歸未得。年來骨蛻壺倒空。長鯨又化為",
    "X70n1389_001:0407b13": "蒼龍。了無一物可依倚。卷舒出沒雲無蹤。而今返斾",
    "X70n1389_001:0407b14": "蓬萊去。直欲追尋赤松子。與渠擊碎大還丹。為渠塞",
    "X70n1389_001:0407b15": "斷長生路。示之肘後符。佛魔斂袵龍蛇趨。授之不傳",
    "X70n1389_001:0407b16": "訣。珊瑚枝枝撑著月。阿呵呵。胷次風流知幾何。我分",
    "X70n1389_001:0407b17": "巖扄飽黃獨。佳音聽取到煙蘿。",
    "X70n1389_001:0407b18": "賀頑極和尚住越州光孝",
    "X70n1389_001:0407b19": "越王城北唐朝寺。千間老屋摧風雨。塔影凌空落鑑",
    "X70n1389_001:0407b20": "湖。劫初鈴子丁東語。久無本色住山人。愁殺檀門許",
    "X70n1389_001:0407b21": "元度。剝否窮時復泰來。選差鐵面頑翁住。倒携無柄",
    "X70n1389_001:0407b22": "苕菷樁。積世狐蹤盡掃去。就翻鰻井逗曹源。浩浩湯",
    "X70n1389_001:0407b23": "湯流溢江湖無著處。豈不勝越人歌來何暮。平生無",
    "X70n1389_001:0407b24": "襦今五袴。",
    "X70n1389_001:0407c01": "聽烏檻角有感送衍上人歸鄉",
    "X70n1389_001:0407c02": "黃牛背上烏檻角。聲聲吹作村田樂。低入重淵高入",
    "X70n1389_001:0407c03": "雲。擬別宮啇都是錯。斷煙明滅柘崗西。這嗚咿喚那",
    "X70n1389_001:0407c04": "鳴咿。天地豁空群動息。野花驚秀不萌枝。古今酬唱",
    "X70n1389_001:0407c05": "知何限。記得完全忘一半。木人巧弄沒絃琴。石女細",
    "X70n1389_001:0407c06": "呈氈柏板。年來節奏總輸君。聽徹無聲自返聞。一曲",
    "X70n1389_001:0407c07": "還鄉人錯聽。聚頭喚作梅花引。",
    "X70n1389_001:0407c08": "舜侍者以拙自處。請語為警",
    "X70n1389_001:0407c09": "大地人求巧。子獨全其拙。喫飯倒把匙。刺眼翻著韈。",
    "X70n1389_001:0407c10": "只知困守株。不愁飛辯月。天真未解分。混沌一團鐵。",
    "X70n1389_001:0407c11": "抱璞尋鑪鎚。巧手難施設。朅來就拙玲瓏陰。氈拍板",
    "X70n1389_001:0407c12": "合無絃琴。摘楊黃花嗑然笑。樵童牧竪皆知音。豈不",
    "X70n1389_001:0407c13": "見稜道者。破七蒲團無縫罅。鬼窟翻身呼大差。卷起",
    "X70n1389_001:0407c14": "簾來見天下。又不見隆藏主。此是吾家睡虎子。氣肅",
    "X70n1389_001:0407c15": "西風牙爪露。千林掃跡無狐兔。須知巧自拙中出。巧",
    "X70n1389_001:0407c16": "拙到頭無處覔。無尋覔處知端的。急來與汝麤拳喫。",
    "X70n1389_001:0407c17": "日本國光禪人。旋鄉求語",
    "X70n1389_001:0407c18": "大唐國日本國。臨風放出遼天鶻。不隔重溟見得親。",
    "X70n1389_001:0407c19": "依然却被重溟隔。光禪拚不顧渾身。咬定牙關力訪",
    "X70n1389_001:0407c20": "尋。白浪堆頭航一葦。普通年遠只如今。焚香扣我西",
    "X70n1389_001:0407c21": "來旨。三十烏藤敲出髓。非佛非物亦非心。擬議白雲",
    "X70n1389_001:0407c22": "千萬里。結成不共戴天冤。怒氣蒸雲走出門。這回必",
    "X70n1389_001:0407c23": "要討分曉。歸問阿爺隆長老。",
    "X70n1389_001:0407c24": "日本慈源禪人。歸國請偈",
    "X70n1389_001:0408a01": "牧間今年六十八。湖上掩關期養拙。萬緣不掛一絲",
    "X70n1389_001:0408a02": "頭。對客懶饒三寸舌。問吾道。秧田潑綠農誇好。問吾",
    "X70n1389_001:0408a03": "禪。烟林噪晚聲未聞。無端外國人瞞我。插片木頭討",
    "X70n1389_001:0408a04": "甚麼。喫盞麤茶送出門。海山啼斷催歸鳥。",
    "X70n1389_001:0408a05": "日本玄志禪人請語",
    "X70n1389_001:0408a06": "上人幼負凌雲志。十五為僧今廿二。鯨波不怕嶮如",
    "X70n1389_001:0408a07": "崖。遠涉要明西祖意。老松陰下扣烟扉。未透慈溪劈",
    "X70n1389_001:0408a08": "箭機。滿口鄉談學唐語。帝都丁喚那斯祁。麤拳便欲",
    "X70n1389_001:0408a09": "攔胷[祝/土]。又恐傍觀分背觸。快歸省問老傳衣。古磵寒",
    "X70n1389_001:0408a10": "泉休瞪目。",
    "X70n1389_001:0408a11": "示日本景用禪人",
    "X70n1389_001:0408a12": "日本國與大唐國。一片皇風無間隔。如將棗葉置針",
    "X70n1389_001:0408a13": "鋒。破草鞋跟天地窄。上人滿腹[祝/土]疑團。夷夏區分扣",
    "X70n1389_001:0408a14": "牧間。老懶不能分說得。隔林春鳥語綿蠻。當機為汝",
    "X70n1389_001:0408a15": "分明舉。不涉離微急薦取。佛祖玄關錯踏翻。金烏飛",
    "X70n1389_001:0408a16": "上珊瑚樹。",
    "X70n1389_001:0408a17": "示寶頭陀之徑山打鐘",
    "X70n1389_001:0408a18": "勞生夢寐分途轍。深省一聲何處發。客繫楓林半夜",
    "X70n1389_001:0408a19": "舟。僧敲烟寺黃昏月。爭似凌霄峰頂頭。怒鯨吼徹千",
    "X70n1389_001:0408a20": "林秋。飽噇眠漢不知曉。有眼如盲還聽否。我儂會得",
    "X70n1389_001:0408a21": "無聞性。說與頭陀終不信。不信試歸撞擊看。風遞落",
    "X70n1389_001:0408a22": "花山意寒。",
    "X70n1389_001:0408a23": "煨芋",
    "X70n1389_001:0408a24": "山房不識春風面。地爐宿火煨紅軟。寒涕垂頤午夢",
    "X70n1389_001:0408b01": "醒。飢腸殷殷晴雷轉。霜猿剝喙啟巖扉。漏泄天香入",
    "X70n1389_001:0408b02": "翠微。霧幕烟籠収不得。等閑勾引白雲歸。破藤床上",
    "X70n1389_001:0408b03": "生涯足。和土和灰擘柔玉。放憨一飽萬緣空。口唱山",
    "X70n1389_001:0408b04": "歌手捫腹。可中真味與誰論。脯麟膾鳳徒腥羶。向使",
    "X70n1389_001:0408b05": "懶殘知有此。肯把虗名眩天子。",
    "X70n1389_001:0408b06": "挑薺",
    "X70n1389_001:0408b07": "小奚挑薺携籃去。尋遍頹垣與荒圃。根染微黃怯曉",
    "X70n1389_001:0408b08": "霜。葉鋪嫰綠滋春雨。沙瓶鳴井[奭*斗]寒泉。膏泥濯盡誇",
    "X70n1389_001:0408b09": "芳鮮。松風飋飋沸茶鼎。晴窻喚醒幽人眠。細嚼甘香",
    "X70n1389_001:0408b10": "凝齒頰。味與首陽薇不別。茆舍清貧樂未涯。搜吟況",
    "X70n1389_001:0408b11": "有梅梢月。五陵玉筋耽膏腴。豈知菜味天淵殊。茶罷",
    "X70n1389_001:0408b12": "笻枝發清興。山後山前行一轉。",
    "X70n1389_001:0408b13": "賀天童滅翁和尚(八十再生一牙)",
    "X70n1389_001:0408b14": "老饕八十再生牙。爛嚼虗空吐出滓。點綴玲瓏巖下",
    "X70n1389_001:0408b15": "草。枝枝葉葉是曇花。",
    "X70n1389_001:0408b16": "送僧參太白癡絕和尚。并石溪和尚。掛牌",
    "X70n1389_001:0408b17": "前寶公兮後寶公。分身說法在玲瓏。參尋不用論賓",
    "X70n1389_001:0408b18": "主。十二面門元一同。",
    "X70n1389_001:0408b19": "送悟侍者。參育王偃溪和尚",
    "X70n1389_001:0408b20": "茂陰深處擊寒冰。洗得娘生兩耳清。塞斷不聽呼小",
    "X70n1389_001:0408b21": "玉。順風來聽偃溪聲。",
    "X70n1389_001:0408b22": "送雲臥接待庵主",
    "X70n1389_001:0408b23": "雲臥遺風仰正傳。接人全在钁頭邊。臨機不用閑忉",
    "X70n1389_001:0408b24": "怛。自有春山蕨竪拳。",
    "X70n1389_001:0408c01": "賀弁山和尚。自雙林赴金山",
    "X70n1389_001:0408c02": "雙檮定起月三更。倒跨金鰲戲八紘。袖裏門槌惡剌",
    "X70n1389_001:0408c03": "剌。德雲不敢占先行。",
    "X70n1389_001:0408c04": "送鑑禪人。自天童之江心",
    "X70n1389_001:0408c05": "東谷生涯徹骨貧。煩君說與了師兄。一從鳳宿龍巢",
    "X70n1389_001:0408c06": "後。寶殿無人步月明。",
    "X70n1389_001:0408c07": "賀天童心首座。出世仗錫",
    "X70n1389_001:0408c08": "懶織蒲鞋罷養親。入蟭螟眼皷煙塵。只將打發雲門",
    "X70n1389_001:0408c09": "手。更與玲瓏接一人。",
    "X70n1389_001:0408c10": "古樵",
    "X70n1389_001:0408c11": "七佛已前曾賣弄。分明一塊爛枯柴。老盧不解擔當",
    "X70n1389_001:0408c12": "得。火種只今無地埋。",
    "X70n1389_001:0408c13": "雪磯",
    "X70n1389_001:0408c14": "訪戴歸來就繫舟。凍雲凝鎻玉花浮。漁蓑釣罷尋盟",
    "X70n1389_001:0408c15": "去。近岸不知飛白鷗。",
    "X70n1389_001:0408c16": "無聞",
    "X70n1389_001:0408c17": "缺齒胡僧戲劇多。打虗空皷唱巴歌。山河大地連聲",
    "X70n1389_001:0408c18": "笑。爭奈聾人耳朵何。",
    "X70n1389_001:0408c19": "鏡堂",
    "X70n1389_001:0408c20": "非明非暗亦非臺。萬像從教影現來。剛被老盧書破",
    "X70n1389_001:0408c21": "壁。沒塵埃却有塵埃。",
    "X70n1389_001:0408c22": "西窻",
    "X70n1389_001:0408c23": "格樣親傳鼻祖家。短櫩時見夕陽斜。看渠巨闢通方",
    "X70n1389_001:0408c24": "眼。牛過依然露尾巴。",
    "X70n1389_001:0409a01": "古桃",
    "X70n1389_001:0409a02": "僊苑春風幾奏名。三千年實結初成。曾將一點枝頭",
    "X70n1389_001:0409a03": "血。換得靈雲兩眼睛。",
    "X70n1389_001:0409a04": "松州",
    "X70n1389_001:0409a05": "一道陰凉自古來。依稀臨濟手親[栽木+土]。枝枝葉葉垂清",
    "X70n1389_001:0409a06": "露。點得合城人眼開。",
    "X70n1389_001:0409a07": "石井",
    "X70n1389_001:0409a08": "打硬工夫搆得深。誰知水底有蓬塵。放開一線路頭",
    "X70n1389_001:0409a09": "活。落賺幾多明眼人。",
    "X70n1389_001:0409a10": "古衲",
    "X70n1389_001:0409a11": "半肩寒擁片殘雲。七佛相傳直至今。破碎不堪提掇",
    "X70n1389_001:0409a12": "處。朝陽正好下金針。",
    "X70n1389_001:0409a13": "即翁",
    "X70n1389_001:0409a14": "萬象森羅等印心。了無一物可疎親。大梅坐此成窠",
    "X70n1389_001:0409a15": "窟。到老何曾解轉身。",
    "X70n1389_001:0409a16": "寄石溪和尚。自鴈宕歸",
    "X70n1389_001:0409a17": "鴈峰削玉鎻層陰。彷彿梅陽瘴面春。回首揭天撾毒",
    "X70n1389_001:0409a18": "皷。聲怨何止十三人。",
    "X70n1389_001:0409a19": "題老融羣牛圖",
    "X70n1389_001:0409a20": "三三五五戲平蕪踏裂春風百草枯。莫寫溈山僧某",
    "X70n1389_001:0409a21": "甲。恐人悟作祖師圖。",
    "X70n1389_001:0409a22": "題坐禪蝦蟆(下有白蓮花)",
    "X70n1389_001:0409a23": "一從識得性分明。懶作春池皷吹聲。閑把六門深鎻",
    "X70n1389_001:0409a24": "斷。白蓮香散水風清。",
    "X70n1389_001:0409b01": "小佛事",
    "X70n1389_001:0409b02": "日本覺上人起龕",
    "X70n1389_001:0409b03": "脚頭未跨舡舷。參遍大唐諸祖。明知覺所覺空。未解",
    "X70n1389_001:0409b04": "同生同死。(撫龕云)這裏見得親。別有翻身路。海山點",
    "X70n1389_001:0409b05": "碧無重數。",
    "X70n1389_001:0409b06": "顯上人下火",
    "X70n1389_001:0409b07": "涅槃心。生死義。顯晦無殊。聖凡一致。見得分明用得",
    "X70n1389_001:0409b08": "親。火燒荊棘三千里。",
    "X70n1389_001:0409b09": "古航西堂入骨",
    "X70n1389_001:0409b10": "大梅山中留不住。小朵峰前推不去。而今去住兩無",
    "X70n1389_001:0409b11": "依。直下死中明活句。穿過髑髏。掃除玄路。靈蹤不在",
    "X70n1389_001:0409b12": "猿啼處。",
    "X70n1389_001:0409b13": "麟西堂起龕",
    "X70n1389_001:0409b14": "死住山心。活通方眼。得路便行。了無覊絆。千聖玄關",
    "X70n1389_001:0409b15": "錯踏翻。五色祥麟步天岸。",
    "X70n1389_001:0409b16": "莊懺首鎻龕",
    "X70n1389_001:0409b17": "妙得天台旨。盤珠影不留。死生聊一戲。定慧絕雙修。",
    "X70n1389_001:0409b18": "這裏說甚莊同夢蝶。蝶夢莊周。牢關俱鎻斷。雲散一",
    "X70n1389_001:0409b19": "天秋。",
    "X70n1389_001:0409b20": "清凉東山和尚入骨",
    "X70n1389_001:0409b21": "臨濟清凉樹。東山瓦皷歌。就陰休歇少。接響聽聞多。",
    "X70n1389_001:0409b22": "死生根斷。瓦皷聲消。和骨和腔更換了。何妨輥入葛",
    "X70n1389_001:0409b23": "藤裏。",
    "X70n1389_001:0409b24": "皎浴主起骨",
    "X70n1389_001:0409c01": "翠巘雲収。碧潭月皎。脫體無塵。浴箇什麼。便恁麼平",
    "X70n1389_001:0409c02": "地上死人。不恁麼。髑髏前失照。機先有路直如絃。皎",
    "X70n1389_001:0409c03": "浴主還知麼。出門便是草。",
    "X70n1389_001:0409c04": "璋上人鎻龕",
    "X70n1389_001:0409c05": "生鐵蒺[卄/梨]。面門拋擲。碎死生關。了無朕跡。賤似珪璋",
    "X70n1389_001:0409c06": "貴似塵。渾崙擘破成狼藉。不狼藉。勾鎻連環。刀挑不",
    "X70n1389_001:0409c07": "出。",
    "X70n1389_001:0409c08": "亮上座鎻棺(暫到)",
    "X70n1389_001:0409c09": "虗空講得經。靈山門外漢。直下死偷心。棺木裏瞠眼。",
    "X70n1389_001:0409c10": "瞥轉一機。星移斗轉。佛祖玄關俱鎻斷。",
    "X70n1389_001:0409c11": "靈鷲為猿下火",
    "X70n1389_001:0409c12": "紅樹栖雲。古藤掛月。捷影一飛。清吟三疊。直下息攀",
    "X70n1389_001:0409c13": "緣。死生心路絕。無復經行異類中。(擲火把云)火聚何",
    "X70n1389_001:0409c14": "妨參勝熱。",
    "X70n1389_001:0409c16": "希"
}