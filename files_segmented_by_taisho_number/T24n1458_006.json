{
    "T24n1458_006:0555c13": "根本薩婆多部律攝卷第六",
    "T24n1458_006:0555c15": "尊者勝友集",
    "T24n1458_006:0555c16": "三藏法師義淨奉　制譯",
    "T24n1458_006:0555c17": "一月衣學處第三",
    "T24n1458_006:0555c18": "爾時薄伽梵在室羅伐城逝多林給孤獨園，",
    "T24n1458_006:0555c19": "時諸苾芻多畜長衣，或經一月或復過此，廢",
    "T24n1458_006:0555c20": "修正業，因望滿事煩惱同前，制斯學處。",
    "T24n1458_006:0555c21": "「若復苾芻，作衣已竟，羯恥那衣復出，得非時",
    "T24n1458_006:0555c22": "衣，欲須應受，受已當疾成衣，若有望處求令",
    "T24n1458_006:0555c23": "滿足，若不足者得畜經一月。若過者，泥薩祇",
    "T24n1458_006:0555c24": "波逸底迦。」",
    "T24n1458_006:0555c25": "得非時衣者，若五月、一月是謂衣時，異此名",
    "T24n1458_006:0555c26": "非時。若在時中得衣，不分別無犯。於非時中，",
    "T24n1458_006:0555c27": "若衣不足更有希望處，應求令足。應受者，合",
    "T24n1458_006:0555c28": "畜時。有望處者，謂於親友及阿遮利耶等，",
    "T24n1458_006:0555c29": "或五年會等，我當得衣，或時轉換。若不足者，",
    "T24n1458_006:0556a01": "我欠爾許衣，求令滿足。若苾芻於月一日，得",
    "T24n1458_006:0556a02": "青黃等色衣，應法滿足而不作衣，復生異望，",
    "T24n1458_006:0556a03": "更得如是相似之物，我當成衣者。或無希望，",
    "T24n1458_006:0556a04": "於十日內無犯，至十一日得捨墮罪。若未足",
    "T24n1458_006:0556a05": "者，得齊一月。若過者，得泥薩祇。若十日內於",
    "T24n1458_006:0556a06": "所望處情皆斷絕，過十便犯。有二種衣：一、未",
    "T24n1458_006:0556a07": "用衣，謂是新衣。二、曾用衣，謂於三時隨一時",
    "T24n1458_006:0556a08": "中已經受用。得此二衣量未滿足，畜過一月",
    "T24n1458_006:0556a09": "不分別者，得捨墮罪。",
    "T24n1458_006:0556a10": "使非親尼浣故衣學處第四",
    "T24n1458_006:0556a11": "佛在室羅伐城給孤獨園，時鄔陀夷苾芻因",
    "T24n1458_006:0556a12": "精污裙，與故二尼笈多令浣，彼持不淨置女",
    "T24n1458_006:0556a13": "根內及安口中，為因求事煩惱同前，制斯學",
    "T24n1458_006:0556a14": "處。「若復苾芻，使非親苾芻尼浣染打故衣者，",
    "T24n1458_006:0556a15": "泥薩祇波逸底迦。」",
    "T24n1458_006:0556a16": "此為除婬染煩惱故，復為廢彼正業，是故因",
    "T24n1458_006:0556a17": "開親尼為浣。又為防其譏嫌過故，亦為數數",
    "T24n1458_006:0556a18": "親近女人，令自煩惱轉增盛故，為斯眾過制",
    "T24n1458_006:0556a19": "斷非親。言非親者，非親族類。言親族者，謂",
    "T24n1458_006:0556a20": "從七世祖父母已來所有眷屬，咸名親族，異",
    "T24n1458_006:0556a21": "此非親。言苾芻尼者，謂受近圓非餘下眾。諸",
    "T24n1458_006:0556a22": "餘學處同此應知。言故衣者，謂曾經著是守",
    "T24n1458_006:0556a23": "持衣，體應淨法者方犯。若老病無力，或苾",
    "T24n1458_006:0556a24": "芻尼恭敬尊德情樂為洗，及是門徒，悉皆無",
    "T24n1458_006:0556a25": "犯。令洗氈褥，得惡作罪。浣者，下至以水一",
    "T24n1458_006:0556a26": "浸，即名為浣。或泥污令洗染者，乃至一入染",
    "T24n1458_006:0556a27": "汁打者，下至將手一打一拍，實非親族，為非",
    "T24n1458_006:0556a28": "親想疑，令浣染打，得捨墮罪。實是親族非親",
    "T24n1458_006:0556a29": "想疑，令浣染打，咸得惡作。與衣已後尼轉根",
    "T24n1458_006:0556b01": "者，或時歸俗，得方便罪。使非親尼親尼為浣，",
    "T24n1458_006:0556b02": "亦得惡作。意浣此衣錯浣餘衣者，但得墮罪，",
    "T24n1458_006:0556b03": "無其捨法。凡見門徒為非不止，由不正教故，",
    "T24n1458_006:0556b04": "師亦得罪。言無犯者，或三寶衣物、或使親尼、",
    "T24n1458_006:0556b05": "或時自浣、或師主為浣、或鄔波索迦鄔波斯",
    "T24n1458_006:0556b06": "迦、或使親尼非親為浣，斯皆無犯。令他浣衣",
    "T24n1458_006:0556b07": "有四種別：一者不浣；二者微浣；三者善浣；四",
    "T24n1458_006:0556b08": "者過浣。如是染打同有四別，犯有輕重隨事",
    "T24n1458_006:0556b09": "應知。有五染色，謂根、皮、葉、花、果。然非法色有",
    "T24n1458_006:0556b10": "其二別：一謂八種大色。何者是耶？頌曰：",
    "T24n1458_006:0556b11": "　紫礦紅藍欝金香，　　朱沙大青及紅茜，",
    "T24n1458_006:0556b12": "　黃丹蘇方八大色，　　苾芻不應將染衣。",
    "T24n1458_006:0556b13": "二謂深緋色及淺緋色。此二種色若為玩好",
    "T24n1458_006:0556b14": "心著者，皆不清淨，得惡作罪。若有施主生敬",
    "T24n1458_006:0556b15": "重心，將大色衣持施，苾芻應用餘色壞其大",
    "T24n1458_006:0556b16": "色，著時無犯。凡著衣服應捨三種心、生五種",
    "T24n1458_006:0556b17": "心。言三種者：一、喜好玩飾心；二、輕賤受用心；",
    "T24n1458_006:0556b18": "三、矯覓名稱心，後謂詐著弊衣，欲令他知有",
    "T24n1458_006:0556b19": "德有行，希招利譽。如是三心皆不應作，但求",
    "T24n1458_006:0556b20": "壞色，趣得充身，順大師教，進修善品。",
    "T24n1458_006:0556b21": "言五種心者，一、知量；二、知間隙；三、知思察；四、",
    "T24n1458_006:0556b22": "知時；五、知數。言知量者，受用衣時知其新舊",
    "T24n1458_006:0556b23": "量度而用，徐徐緩牽勿使傷損，後求難得。言",
    "T24n1458_006:0556b24": "知間隙者，不可頻頻常著一衣，臭而疾破，可",
    "T24n1458_006:0556b25": "間用之。言思察者，心常思察此衣來處極難，",
    "T24n1458_006:0556b26": "非自臂力、由他施已，作報恩心，受用之時勿",
    "T24n1458_006:0556b27": "為非法。言知時者，寒熱適時受用合度，若乖",
    "T24n1458_006:0556b28": "時節自損損他，自損者不益己身，損他者福",
    "T24n1458_006:0556b29": "不增長。言知數者，十三資具足得資身，多畜",
    "T24n1458_006:0556c01": "貯求長貪廢業。",
    "T24n1458_006:0556c02": "攝頌曰：",
    "T24n1458_006:0556c03": "　知量知間隙，　　思察識其時，",
    "T24n1458_006:0556c04": "　知數受用衣，　　自他俱利益。",
    "T24n1458_006:0556c05": "若衣須洗者，或時自洗、或遣門徒、或近事男、",
    "T24n1458_006:0556c06": "或近事女、或是可信浣衣之人，勿不用心，令",
    "T24n1458_006:0556c07": "衣有損。凡洗浣衣有五種利：除臭穢氣、蟣虱",
    "T24n1458_006:0556c08": "不生、身無瘙癢、能受染色、堪久受用。不洗",
    "T24n1458_006:0556c09": "衣者，翻成五失。著染色衣亦有五利：順聖形",
    "T24n1458_006:0556c10": "儀故、令離傲慢故、不受塵垢故、不生蟣虱故、",
    "T24n1458_006:0556c11": "觸時柔軟易將護故。過分浣衣有五種失：能",
    "T24n1458_006:0556c12": "令疾破故、不堪苦用故、受用勞心故、無益煩",
    "T24n1458_006:0556c13": "勞故、障諸善品故。著好染衣亦有五失：自長",
    "T24n1458_006:0556c14": "憍恣生他嫉心故、令他知是冶容好色故、能",
    "T24n1458_006:0556c15": "令求時多勞苦故、能障善品事故、過染損衣",
    "T24n1458_006:0556c16": "用不牢故。若過打時亦有五失，四過同前，五、",
    "T24n1458_006:0556c17": "過打損衣用不牢故。難陀苾芻過打衣故，佛",
    "T24n1458_006:0556c18": "言：「受用衣者，不應打不極打。若於施主得極",
    "T24n1458_006:0556c19": "打衣，有好光色柔壞而用。仍不壞者，或置露",
    "T24n1458_006:0556c20": "中摩使光失，或可以水灑浸而用，若用僧伽",
    "T24n1458_006:0556c21": "物亦應如是。」有釋准此，總不聽打。又有釋云：",
    "T24n1458_006:0556c22": "「若爾，但遮其打，何須云極打耶？」故知遮其過",
    "T24n1458_006:0556c23": "打，不遮其打。又復遣浣染打，遮非親尼不障",
    "T24n1458_006:0556c24": "餘者，即知衣有許打之義，如前所說。不依行",
    "T24n1458_006:0556c25": "者，咸得對說惡作之罪。",
    "T24n1458_006:0556c26": "取非親尼衣學處第五",
    "T24n1458_006:0556c27": "佛在室羅伐城給孤獨園，鄔波難陀苾芻從",
    "T24n1458_006:0556c28": "嗢鉢羅苾芻尼取賊施衣，其事同前譏嫌待",
    "T24n1458_006:0556c29": "緣煩惱，制斯學處。",
    "T24n1458_006:0557a01": "「若復苾芻，從非親苾芻尼取衣者，除貿易，泥",
    "T24n1458_006:0557a02": "薩祇波逸底迦。」",
    "T24n1458_006:0557a03": "言非親者，由於非親尼處取衣自濟不顧有",
    "T24n1458_006:0557a04": "無，若於親處懷顧念心，因制不聽非親處取。",
    "T24n1458_006:0557a05": "除貿易者、或以衣換，同體別體、或全酬價、或",
    "T24n1458_006:0557a06": "半價、或少或多、或劣或勝、或相似物，隨衣主",
    "T24n1458_006:0557a07": "意而貿易之，或觀彼意愍而為受。或為報",
    "T24n1458_006:0557a08": "恩、或為福德、或供養心，受皆無犯。又設非貿",
    "T24n1458_006:0557a09": "易作如是心，我當酬直，亦名換易。若為飾",
    "T24n1458_006:0557a10": "玩、",
    "T24n1458_006:0557a11": "若輕慢心、若矯誑意而貿易者，咸得惡作。若",
    "T24n1458_006:0557a12": "無上下衣者應受。若過受者，便得捨墮。境想",
    "T24n1458_006:0557a13": "及疑，同前學處。或不對面取、或遣書等取、或",
    "T24n1458_006:0557a14": "衣不現前，咸得惡作。無犯者，謂求寂女及學",
    "T24n1458_006:0557a15": "戒女、或施僧伽、或聽妙法情生欽重、或近",
    "T24n1458_006:0557a16": "圓時所有惠施、或酬價直、或共貿易、或知彼",
    "T24n1458_006:0557a17": "尼是福德者，彼以衣物置苾芻前：「我有餘衣",
    "T24n1458_006:0557a18": "現無闕乏，願為受之。」作是言已，捨衣而去。",
    "T24n1458_006:0557a19": "或親友想、或暫用想，如斯等衣受皆無犯。",
    "T24n1458_006:0557a20": "從非親居士居士婦乞衣學處第六",
    "T24n1458_006:0557a21": "佛在室羅伐城給孤獨園時，鄔波難陀善能",
    "T24n1458_006:0557a22": "說法，諸俗男女深生敬信，有心供養，言許惠",
    "T24n1458_006:0557a23": "衣。既聞語已，往就其家，即為呪願，強從索",
    "T24n1458_006:0557a24": "衣因生煩惱，令他不樂長自貪求，其事同前，",
    "T24n1458_006:0557a25": "由過限廢闕、譏嫌煩惱，制斯學處。",
    "T24n1458_006:0557a26": "「若復苾芻，從非親居士居士婦乞衣，除餘時，",
    "T24n1458_006:0557a27": "泥薩祇波逸底迦。餘時者，若苾芻奪衣、失衣、",
    "T24n1458_006:0557a28": "燒衣、吹衣、漂衣，此是時。」言居士、居士婦者，簡",
    "T24n1458_006:0557a29": "餘黃門，謂是男子女人，方得重罪；若是不男",
    "T24n1458_006:0557b01": "二根外道之類，但得惡作。言乞者，或自乞、或",
    "T24n1458_006:0557b02": "使人乞。言奪衣者，謂被賊奪，或他與衣後還",
    "T24n1458_006:0557b03": "却索。言失衣者，謂失落、或忘處、或蟲鼠齧",
    "T24n1458_006:0557b04": "傷。言燒衣者，或火燒、或灰汁壞。言吹衣者，謂",
    "T24n1458_006:0557b05": "風吹去。言漂衣者，謂水漂將。衣價、色、量，三",
    "T24n1458_006:0557b06": "種不同。價謂直五迦利沙波拏等。色謂青、黃、",
    "T24n1458_006:0557b07": "赤、白等。量謂五肘等。此中犯者，謂價量滿足，",
    "T24n1458_006:0557b08": "乞時惡作，得便本罪。於非親想疑等，准上應",
    "T24n1458_006:0557b09": "說。或現身相、或遣書等、或時減量、或乞經緯、",
    "T24n1458_006:0557b10": "或取時根轉、或出諂言、或詐欺人、或現異",
    "T24n1458_006:0557b11": "相、或苦言求覓者，咸得惡作。無犯者，謂失奪",
    "T24n1458_006:0557b12": "等，或他施衣、或乞衣繢得小片物、或乞小片",
    "T24n1458_006:0557b13": "他與大段、或乞雨衣、或乞蚊幬、或為眾乞、",
    "T24n1458_006:0557b14": "或從非人傍生趣乞，咸悉無犯。",
    "T24n1458_006:0557b15": "過量乞衣學處第七",
    "T24n1458_006:0557b16": "佛在室羅伐城給孤獨園，六眾苾芻數被賊",
    "T24n1458_006:0557b17": "奪，因斯過分乞上下衣，事惱同前，制斯學",
    "T24n1458_006:0557b18": "處。「若復苾芻，奪衣、失衣、燒衣、吹衣、漂衣，從非",
    "T24n1458_006:0557b19": "親居士、居士婦乞衣。彼多施衣，苾芻若須，應",
    "T24n1458_006:0557b20": "受上下二衣。若過受者，泥薩祇波逸底迦。」",
    "T24n1458_006:0557b21": "言施者，謂重重施、慇懃施、真心施、詐心施、勝",
    "T24n1458_006:0557b22": "心施、劣心施、期心施、隨順施、不順施、自財施、",
    "T24n1458_006:0557b23": "他財施、共他施、去時施、還時施、瞋心施、喜心",
    "T24n1458_006:0557b24": "施、串習施、不串施、現相施、自言施、遣他施、",
    "T24n1458_006:0557b25": "自手施，此等施相，據施主心，有斯差別。隨順",
    "T24n1458_006:0557b26": "施、詐心施、瞋心施，乞得之時，得惡作罪，餘皆",
    "T24n1458_006:0557b27": "本罪。言上下衣者，有其二種：一、苾芻上下衣。",
    "T24n1458_006:0557b28": "上者僧伽胝，橫五肘、竪三肘；下者是裙，橫五",
    "T24n1458_006:0557b29": "肘竪、二肘。二、俗人上下衣。上者，長十一肘、闊",
    "T24n1458_006:0557c01": "三肘；下者，長七肘、闊二肘。有云：「下者謂裙",
    "T24n1458_006:0557c02": "及僧脚崎，上者謂三法衣。」若乞苾芻上下",
    "T24n1458_006:0557c03": "衣、或乞俗人上下衣，各依量，得者無犯。若",
    "T24n1458_006:0557c04": "過量求者，乞時得惡作；入手，犯捨墮。若乞",
    "T24n1458_006:0557c05": "俗人上下衣，縱少不足，不應更乞；若更乞者",
    "T24n1458_006:0557c06": "得罪。若有盈長不須還主。若乞苾芻上下衣，",
    "T24n1458_006:0557c07": "不足者，應須更乞；若長應還，若不還者得捨",
    "T24n1458_006:0557c08": "墮罪。",
    "T24n1458_006:0557c09": "知俗人許與衣就乞學處第八",
    "T24n1458_006:0557c10": "佛在室羅伐城給孤獨園，時鄔波難陀於俗",
    "T24n1458_006:0557c11": "人處強索衣價，施主俛仰情不得已，買物與",
    "T24n1458_006:0557c12": "之，其事同前。過限待緣譏嫌煩惱，制斯學",
    "T24n1458_006:0557c13": "處。「若復苾芻，有非親居士、居士婦，共辦衣價，",
    "T24n1458_006:0557c14": "當買如是清淨衣，與某甲苾芻及時應用。此",
    "T24n1458_006:0557c15": "苾芻先不受請，因他告知，便詣彼家，作如是",
    "T24n1458_006:0557c16": "語：『善哉仁者！為我所辦衣價，可買如是清",
    "T24n1458_006:0557c17": "淨衣及時與我，為好故。』若得衣者，泥薩祇波",
    "T24n1458_006:0557c18": "逸底迦。」",
    "T24n1458_006:0557c19": "言衣價者，謂貝齒金銀。買者，非乞得物。言",
    "T24n1458_006:0557c20": "如是衣者，謂價直五迦利沙波拏，乃至五十",
    "T24n1458_006:0557c21": "迦利沙波拏、或青色等、或長五肘，乃至五十",
    "T24n1458_006:0557c22": "肘。言清淨者，謂非駝毛緂等，由體不堪為衣",
    "T24n1458_006:0557c23": "用故。言及時者，謂順苾芻須用之時、或順苾",
    "T24n1458_006:0557c24": "芻開畜之時。言先不受請者，未曾言請。言",
    "T24n1458_006:0557c25": "善哉仁者，即是讚歎勸喻之辭。言為好者，更",
    "T24n1458_006:0557c26": "求勝大，謂價色及量悉皆精妙。若過量求乞",
    "T24n1458_006:0557c27": "時，惡作；入手，捨墮。未近圓時已興方便，近圓",
    "T24n1458_006:0557c28": "之後方始獲財，准前應說。無犯者，若從天等",
    "T24n1458_006:0557c29": "乞、或乞縷繢及小帛片等無犯。",
    "T24n1458_006:0558a01": "勸共作衣學處第九",
    "T24n1458_006:0558a02": "「若復苾芻，有非親居士、居士婦，各辦衣價，當",
    "T24n1458_006:0558a03": "買如是清淨衣，與某甲苾芻。此苾芻先不受",
    "T24n1458_006:0558a04": "請，因他告知，便詣彼家作如是語：『善哉仁",
    "T24n1458_006:0558a05": "者！為我所辦衣價，可共買如是清淨衣及時",
    "T24n1458_006:0558a06": "與我，為好故。』若得衣者，泥薩祇波逸底迦。」",
    "T24n1458_006:0558a07": "此之學處緣罪同前，然由夫婦二人別出衣",
    "T24n1458_006:0558a08": "價，欲各買上衣持施苾芻，苾芻勸令合作一",
    "T24n1458_006:0558a09": "衣，以此為異。",
    "T24n1458_006:0558a10": "過限索衣學處第十",
    "T24n1458_006:0558a11": "佛在室羅伐城給孤獨園，時王舍城大臣名",
    "T24n1458_006:0558a12": "勃里沙哥羅，因有商客遂寄衣價與鄔波難",
    "T24n1458_006:0558a13": "陀。聞已往取，持付餘人，復從強索。彼人",
    "T24n1458_006:0558a14": "有事須赴眾集，苾芻不許，遂即取價相還。由",
    "T24n1458_006:0558a15": "去違時，遂乖眾制，被罰六十迦利沙波拏。取不",
    "T24n1458_006:0558a16": "淨財不護他意致生惱亂，因受不淨財事同",
    "T24n1458_006:0558a17": "前煩惱，制斯學處。",
    "T24n1458_006:0558a18": "「若復苾芻，若王、若大臣、婆羅門、居士等，遣使",
    "T24n1458_006:0558a19": "為苾芻送衣價。彼使持衣價至苾芻所白言：",
    "T24n1458_006:0558a20": "『大德！此物是某甲王、大臣、婆羅門、居士等遣",
    "T24n1458_006:0558a21": "我送來，大德哀愍為受是。』苾芻語彼使言：",
    "T24n1458_006:0558a22": "『仁！此衣價我不應受，若得順時淨衣應受。』",
    "T24n1458_006:0558a23": "彼使白言：『大德！有執事人不？』須衣苾芻言：『有，",
    "T24n1458_006:0558a24": "若僧淨人、若鄔波索迦，此是苾芻執事人。』彼",
    "T24n1458_006:0558a25": "使往執事人所，與衣價已語言：『汝可以此衣",
    "T24n1458_006:0558a26": "價買順時清淨衣與某甲苾芻令其披服。』彼",
    "T24n1458_006:0558a27": "使善教執事人已，還至苾芻所白言：『大德！所",
    "T24n1458_006:0558a28": "示執事人我已與衣價，得清淨衣應受。』苾芻",
    "T24n1458_006:0558a29": "須衣，應往執事人所，若二、若三令彼憶念，告",
    "T24n1458_006:0558b01": "言：『我須衣。』若得者善，若不得者乃至四五六",
    "T24n1458_006:0558b02": "返，往彼默然隨處而住。若四五六返得衣者",
    "T24n1458_006:0558b03": "善；若不得衣，過是求得衣者，泥薩祇波逸底",
    "T24n1458_006:0558b04": "迦。若竟不得衣，是苾芻應隨彼送衣價處，若",
    "T24n1458_006:0558b05": "自往、若遣可信人往報言：『仁為某甲苾芻送",
    "T24n1458_006:0558b06": "衣價，彼苾芻竟不得衣，仁應知勿令失此是",
    "T24n1458_006:0558b07": "時。』」王者，謂灌頂王。大臣者，謂親輔佐國政。",
    "T24n1458_006:0558b08": "波羅門者，是貴種。居士者，謂諸貴人。等者，謂",
    "T24n1458_006:0558b09": "城內外人。言此衣價我不應受者，何謂不應？",
    "T24n1458_006:0558b10": "謂諸苾芻不應自作，一國之主及半國王等，",
    "T24n1458_006:0558b11": "亦不受畜金銀寶等，穀粟、米豆、村園、奴婢、牛",
    "T24n1458_006:0558b12": "羊、車乘，此金銀等僧伽應受，別人不應受。若",
    "T24n1458_006:0558b13": "田地園囿亦合眾畜，應與寺家淨人及餘俗",
    "T24n1458_006:0558b14": "人，計分徵課以供僧伽。若使淨人及傭作人",
    "T24n1458_006:0558b15": "自作田者，所有穀麥菜蔬果實並皆不淨，苾",
    "T24n1458_006:0558b16": "芻不應食。又銅盤、銅椀、釜鑊、瓮器，咸是僧伽，",
    "T24n1458_006:0558b17": "非別人畜。若須守護，應差掌器具人，隨時摩",
    "T24n1458_006:0558b18": "拭勿令黑壞。若僧伽器物分與別人，受用無",
    "T24n1458_006:0558b19": "犯。若諸苾芻畜私銅器者，得惡作罪。匙及飲",
    "T24n1458_006:0558b20": "水器、并安鹽盤子、衣鉢、臥具、病藥所須，別人",
    "T24n1458_006:0558b21": "應畜。言僧伽淨人者，謂寺家淨人。鄔波索",
    "T24n1458_006:0558b22": "迦者，謂受三歸及五學處。言默然住者，有四",
    "T24n1458_006:0558b23": "住處，為六詰問。何謂四處？一、厰處；二、舍處；",
    "T24n1458_006:0558b24": "三、田處；四、店處。厰謂於中作瓦器等，及剃髮",
    "T24n1458_006:0558b25": "處。舍謂居宅。田謂穀蔗。田中店謂賣貨之",
    "T24n1458_006:0558b26": "處。言六詰問者，謂掌衣價人見苾芻來，作如",
    "T24n1458_006:0558b27": "是語：「仁何故來？仁極善來！應坐此座、應食此",
    "T24n1458_006:0558b28": "餅、應噉此餅、應飲此漿。」苾芻聞已尋聲答",
    "T24n1458_006:0558b29": "言：「為衣故來。」一一言時，若尋聲疾答，令彼無",
    "T24n1458_006:0558c01": "暇作餘言者，名不圓滿詰問。若緩答時，令他",
    "T24n1458_006:0558c02": "得作餘語者，名圓滿詰問。言遣可信者，謂",
    "T24n1458_006:0558c03": "弟子門人。此中犯者，若王臣送衣價來，不",
    "T24n1458_006:0558c04": "付淨人，自受者，犯捨墮。若三語六默不得",
    "T24n1458_006:0558c05": "衣時，更欲從索，初便惡作，語得墮罪，得衣犯",
    "T24n1458_006:0558c06": "捨。有云：「雖自不設方便，餘人為索，信而不遮，",
    "T24n1458_006:0558c07": "得罪如上。」若執事人報云：「仁今可取衣直。」",
    "T24n1458_006:0558c08": "苾芻應言：「我已捨訖，宜還本主。」若云：「仁可取",
    "T24n1458_006:0558c09": "衣，我當語彼。」取時無犯。苾芻不作如是次第",
    "T24n1458_006:0558c10": "求衣，犯墮。若以不實等事詰彼而索衣價，",
    "T24n1458_006:0558c11": "及不報主知，皆得惡作。若三處並人過數索，",
    "T24n1458_006:0558c12": "得衣者，犯捨墮。若三處並非人過數，得衣",
    "T24n1458_006:0558c13": "者，犯惡作罪。若以人雜非人，總有八句，罪有",
    "T24n1458_006:0558c14": "輕重具如廣文。",
    "T24n1458_006:0558c15": "攝頌曰：",
    "T24n1458_006:0558c16": "　三處人為一，　　三句人各二，",
    "T24n1458_006:0558c17": "　三非人為一，　　三句兩非人。",
    "T24n1458_006:0558c18": "　斯皆准義知，　　總成於八句，",
    "T24n1458_006:0558c19": "　依教成非犯，　　過索罪便生。",
    "T24n1458_006:0558c20": "若苾芻從人乞衣價時，得惡作，得便捨墮。若",
    "T24n1458_006:0558c21": "從非人或龍乞衣價時，得惡作，得便犯捨。若",
    "T24n1458_006:0558c22": "遣使書印乞衣價時，得惡作，得亦犯捨。若",
    "T24n1458_006:0558c23": "有俗人為苾芻以衣價寄外道及非人，如是",
    "T24n1458_006:0558c24": "乃至更互相望等，若過索時得惡作，得便捨",
    "T24n1458_006:0558c25": "墮。無犯者皆依數求得、或善方便而從索得。",
    "T24n1458_006:0558c26": "若索衣價時應作如是語：「先所與物可見相",
    "T24n1458_006:0558c27": "還，我今衣服現有闕少。」",
    "T24n1458_006:0558c28": "攝頌曰：",
    "T24n1458_006:0558c29": "　高世耶純黑，　　分六尼師但，",
    "T24n1458_006:0559a01": "　擔毛浣金銀，　　納質并賣買。",
    "T24n1458_006:0559a02": "用野蠶絲作敷具學處第十一",
    "T24n1458_006:0559a03": "佛在室羅伐城給孤獨園，時諸苾芻用高世",
    "T24n1458_006:0559a04": "耶繭絲而為敷具，殺諸生命，增長貪求，廢",
    "T24n1458_006:0559a05": "自善品，損他正信。由臥具事過分廢闕，譏嫌",
    "T24n1458_006:0559a06": "待緣煩惱，制斯學處。「若復苾芻，用新高世耶",
    "T24n1458_006:0559a07": "絲綿作敷具者，泥薩祇波逸底迦。」",
    "T24n1458_006:0559a08": "言新者，有二種新：一謂新造，二謂新得。此據",
    "T24n1458_006:0559a09": "新造高世耶者，謂純高世耶蠶絲。言敷具者，",
    "T24n1458_006:0559a10": "謂是臥褥。此有二種：一者貯褥；二者扞成。",
    "T24n1458_006:0559a11": "此敷具言，二種皆取。下之三戒，咸據扞成。",
    "T24n1458_006:0559a12": "作者，一、自作；二、使人作。為求好故、為堅牢故、",
    "T24n1458_006:0559a13": "為換易故，若一繭或小團、或大聚、或披或擘、",
    "T24n1458_006:0559a14": "或以弓彈乃至未成，但得輕罪，竟得捨墮。高",
    "T24n1458_006:0559a15": "世耶高世耶想疑，得捨墮罪。非高世耶作高",
    "T24n1458_006:0559a16": "世耶想疑，得墮，不應捨。於高世耶非高世耶",
    "T24n1458_006:0559a17": "想無犯。若作未成而捨棄、若為他、若兩人共",
    "T24n1458_006:0559a18": "作、若毛、若麻紵、若不淨物而和雜者，自作使",
    "T24n1458_006:0559a19": "人，咸得輕罪。無犯者，若得已成、或他已用、或",
    "T24n1458_006:0559a20": "修故物、或他施高世耶衣、或施高世耶絲令",
    "T24n1458_006:0559a21": "他為織、或於其處高世耶絲綿易得者無犯。",
    "T24n1458_006:0559a22": "或他告言：「我為仁作高世耶衣。」意欲得故默",
    "T24n1458_006:0559a23": "而不止，遂貪心故，得惡作罪。",
    "T24n1458_006:0559a24": "用純黑羊毛作敷具學處第十二",
    "T24n1458_006:0559a25": "佛在室羅伐城給孤獨園，時諸苾芻多求黑",
    "T24n1458_006:0559a26": "羊毛作新敷具。由愛上色復求細軟，廢業",
    "T24n1458_006:0559a27": "長貪遮無益故。事惱同前，制斯學處。",
    "T24n1458_006:0559a28": "「若復苾芻，用純黑羊毛作新敷具者，泥薩祇",
    "T24n1458_006:0559a29": "波逸底迦。」",
    "T24n1458_006:0559b01": "言純黑羊毛者，有四種色：一、性黑；二、性青；三、",
    "T24n1458_006:0559b02": "泥染；四、尨色。言新者，謂是新作於純黑色、若",
    "T24n1458_006:0559b03": "片、若團、若聚、或披、或擘、或以弓彈，乃至未成，",
    "T24n1458_006:0559b04": "但得惡作，成得捨墮，餘並同前。",
    "T24n1458_006:0559b05": "過分數作敷具學處第十三",
    "T24n1458_006:0559b06": "「若復苾芻，作新羊毛敷具，應用二分純黑、第",
    "T24n1458_006:0559b07": "三分白、第四分麁。若苾芻不用二分純黑、第",
    "T24n1458_006:0559b08": "三分白、第四分麁，作新敷具者，泥薩祇波逸",
    "T24n1458_006:0559b09": "底迦。」",
    "T24n1458_006:0559b10": "緣等同前。言第三分白者，謂是脇邊、項邊及",
    "T24n1458_006:0559b11": "脊上毛。言第四分麁者，謂頭足、腹毛，由頭足",
    "T24n1458_006:0559b12": "腹是行動處，毛麁惡故。言不用者，不依兩數",
    "T24n1458_006:0559b13": "便得本罪。無犯者，若作十斤毛褥，五斤純黑、",
    "T24n1458_006:0559b14": "二斤半白、二斤半麁，若更增減，准此而說。凡",
    "T24n1458_006:0559b15": "欲作褥，應分其毛以為四分：兩分黑、一分白、",
    "T24n1458_006:0559b16": "一分麁。黑中分兩，三四義成。隨作褥時，於後",
    "T24n1458_006:0559b17": "二分，或減一兩乃至半兩，或用純黑，已興",
    "T24n1458_006:0559b18": "方便，得惡作罪，成得捨墮。此中犯者，據用黑",
    "T24n1458_006:0559b19": "毛，由難求故。若後二分用作褥時，隨意少多",
    "T24n1458_006:0559b20": "無犯。若不為己、或得先成、或黑者易得餘",
    "T24n1458_006:0559b21": "者難求，斤數減增，並成無犯。◎",
    "T24n1458_006:0559b22": "◎減六年作新敷具學處第十四",
    "T24n1458_006:0559b23": "緣等同前，遮不用故愛新好者，制斯學處。「若",
    "T24n1458_006:0559b24": "復苾芻，作新敷具，縱心不樂應六年持，若減",
    "T24n1458_006:0559b25": "六年，不捨故更作新者，除得眾法，泥薩祇波",
    "T24n1458_006:0559b26": "逸底迦。」",
    "T24n1458_006:0559b27": "言六年持者，縱不樂畜亦須年滿，如於此年",
    "T24n1458_006:0559b28": "造一褥、或於此年復造一褥，乃至第五年造",
    "T24n1458_006:0559b29": "一褥。若初造第二褥時，得惡作罪，成得捨",
    "T24n1458_006:0559c01": "墮。其第一褥體非是犯，若第六年更造新者，",
    "T24n1458_006:0559c02": "若捨前作後、或為他作者無犯。或已興方便，",
    "T24n1458_006:0559c03": "後便還俗，重受近圓，更復修造；或先轉根後",
    "T24n1458_006:0559c04": "還依舊，重造成者得惡作罪；或減六年作新",
    "T24n1458_006:0559c05": "褥者，眾應與法、或眾往觀，應須三請。不應隨",
    "T24n1458_006:0559c06": "彼樂欲便即與法。或持褥來至眾中，若長應",
    "T24n1458_006:0559c07": "截；若短若狹應更裨補；若薄應更毛帖；若",
    "T24n1458_006:0559c08": "全壞不堪料理者，應作白二與其別褥。",
    "T24n1458_006:0559c09": "作新尼師但那不用故帖學處第十五",
    "T24n1458_006:0559c10": "佛在室羅伐城給孤獨園，時有年老苾芻，為",
    "T24n1458_006:0559c11": "造尼師但那，於北方商人邊乞得五百張大",
    "T24n1458_006:0559c12": "[疊*毛]，故尼師但那悉皆棄捨。世尊見已，令更",
    "T24n1458_006:0559c13": "料理，為欲遮其輕賤心故，事惱同前，制斯",
    "T24n1458_006:0559c14": "學處。「若復苾芻，作新尼師但那，應取故者堅",
    "T24n1458_006:0559c15": "處縱廣佛一張手，帖新者上，為壞色故。若苾",
    "T24n1458_006:0559c16": "芻作新尼師但那，不以故者帖新者上為壞",
    "T24n1458_006:0559c17": "色故，泥薩祇波逸底迦。」尼師但那者，謂襯",
    "T24n1458_006:0559c18": "臥具。縱廣者，正方也。應取故者，謂故敷具。",
    "T24n1458_006:0559c19": "若無全者，應合集故物而帖。言佛張手者，中",
    "T24n1458_006:0559c20": "人三張手為佛一張手，當一肘半。帖為壞色",
    "T24n1458_006:0559c21": "者，是堅牢義，由其重帖遂令受用，久堅牢故。",
    "T24n1458_006:0559c22": "若以故帖新，於佛張手或減一指、或減半指，",
    "T24n1458_006:0559c23": "此不成帖，得捨墮罪。若有故者作有故想疑，",
    "T24n1458_006:0559c24": "並如上說。或忘故者、或復全壞不堪補治，但",
    "T24n1458_006:0559c25": "有新成者無犯。作尼師但那法應兩重作、或",
    "T24n1458_006:0559c26": "青或泥、或赤色，諸雜彩色並不應作，可疊為",
    "T24n1458_006:0559c27": "三分，在下一分截斷作葉，與三衣葉同於",
    "T24n1458_006:0559c28": "四邊帖緣，不依者，得惡作罪。",
    "T24n1458_006:0559c29": "自擔羊毛過三踰膳那學處第十六",
    "T24n1458_006:0560a01": "佛在室羅伐城給孤獨園，時六眾苾芻往泥",
    "T24n1458_006:0560a02": "波羅國，於彼道中遇毛車軸折，便從乞求多",
    "T24n1458_006:0560a03": "得羊毛，自擔而去。因道行事煩惱同前，制",
    "T24n1458_006:0560a04": "斯學處。",
    "T24n1458_006:0560a05": "「若復苾芻，行路中得羊毛，欲須應取。若無人",
    "T24n1458_006:0560a06": "持，得自持至三踰膳那。若過者，泥薩祇波逸",
    "T24n1458_006:0560a07": "底迦。」",
    "T24n1458_006:0560a08": "行路中者，謂險路中。言得者，從他乞得。言須",
    "T24n1458_006:0560a09": "者，謂有所用隨意應取。無人持者，謂無淨人。",
    "T24n1458_006:0560a10": "此中犯者，謂七極微成一微塵，此七成水塵，",
    "T24n1458_006:0560a11": "此七成金塵，此七成兔毛塵，此七成羊毛",
    "T24n1458_006:0560a12": "塵，此七成牛毛塵，此七成隙遊塵，此七成",
    "T24n1458_006:0560a13": "蟣、此七成虱，此七成[麩夫+廣]麥，此七成一指，二",
    "T24n1458_006:0560a14": "十四指成一肘，四肘成一弓，五百弓為一拘",
    "T24n1458_006:0560a15": "盧舍，齊此名為阿蘭若處。若苾芻於無村處，",
    "T24n1458_006:0560a16": "自負羊毛隨路而行，若過三踰膳那，得捨墮",
    "T24n1458_006:0560a17": "罪。若路有村者，或經七村，一一村間有一拘",
    "T24n1458_006:0560a18": "盧舍，若苾芻經此村間而行者，半村惡作，過",
    "T24n1458_006:0560a19": "村捨墮。村間之路若半拘盧舍，亦得惡作，滿",
    "T24n1458_006:0560a20": "拘盧舍，得捨墮罪。乘空持去者，得惡作罪。",
    "T24n1458_006:0560a21": "若為作帽富羅、或腰條立播密而持去者，無",
    "T24n1458_006:0560a22": "犯。凡諸苾芻不應負擔。",
    "T24n1458_006:0560a23": "使非親尼治羊毛學處第十七",
    "T24n1458_006:0560a24": "佛在室羅伐城給孤獨園，時鄔波難陀令大",
    "T24n1458_006:0560a25": "世主瞿答彌治理羊毛，因廢正修，為因求事",
    "T24n1458_006:0560a26": "煩惱同前，制斯學處。「若復苾芻，使非親苾芻",
    "T24n1458_006:0560a27": "尼浣染擘羊毛者，泥薩祇波逸底迦。」",
    "T24n1458_006:0560a28": "浣者，下至以水一漬。染者，下至一入染汁。",
    "T24n1458_006:0560a29": "擘者，下至擘一片。於非親尼令浣染等，境想",
    "T24n1458_006:0560b01": "同上。若遣書令作、若為他、為三寶、或兩人共",
    "T24n1458_006:0560b02": "作、若不淨毛，咸得惡作。餘皆同上浣故衣戒",
    "T24n1458_006:0560b03": "說。",
    "T24n1458_006:0560b04": "捉金銀等學處第十八",
    "T24n1458_006:0560b05": "佛在王舍城竹林園中，時諸苾芻捉金寶等，",
    "T24n1458_006:0560b06": "眾人議曰：「若釋迦子得捉金銀等者，世五欲",
    "T24n1458_006:0560b07": "樂何不受之？」佛言：「若苾芻須薪草等應求薪",
    "T24n1458_006:0560b08": "草，不應因此遂求金等。」復於室羅伐城，時六",
    "T24n1458_006:0560b09": "眾苾芻自捉金等、或令他捉，俗人外道因起",
    "T24n1458_006:0560b10": "譏嫌，為受不淨財事煩惱同前，制斯學處。",
    "T24n1458_006:0560b11": "「若復苾芻，自手捉金銀錢等、若教他捉，泥薩",
    "T24n1458_006:0560b12": "祇波逸底迦。」",
    "T24n1458_006:0560b13": "言苾芻自手者，謂自執捉。教他者，謂使人捉。",
    "T24n1458_006:0560b14": "言金銀等者，謂金銀、或貝齒或諸錢。",
    "T24n1458_006:0560b15": "此中犯者，若他人物、或受他寄金銀等物及",
    "T24n1458_006:0560b16": "諸錢貝、或復拾遺，但得墮罪，而不應捨。若",
    "T24n1458_006:0560b17": "得己物不為淨法，自捉使人皆捨墮罪。他施",
    "T24n1458_006:0560b18": "金等已作心受，若自若他未捉觸時，咸非本",
    "T24n1458_006:0560b19": "罪。若教他取時，有十八種，咸成其犯，謂告彼",
    "T24n1458_006:0560b20": "云：",
    "T24n1458_006:0560b21": "「汝取此物，　　汝於此取，　　汝取此爾許。",
    "T24n1458_006:0560b22": "　汝將此物，　　汝於此將，　　汝將此爾許。",
    "T24n1458_006:0560b23": "　汝安此物，　　汝於此安，　　汝安此爾許。」",
    "T24n1458_006:0560b24": "此之九句皆是對面教。於此三三，各初、中、後，",
    "T24n1458_006:0560b25": "據物器數，如次應知。又有三三種，據不對面",
    "T24n1458_006:0560b26": "教，謂於前九改此為彼，即為九句，合成十八。",
    "T24n1458_006:0560b27": "於可得處使他取時，得惡作罪，捉便本罪。若",
    "T24n1458_006:0560b28": "不可得處，二皆惡作。金銀等物，若成不成，觸",
    "T24n1458_006:0560b29": "皆捨墮。若非通用錢、或缺或廢、或少分似，捉",
    "T24n1458_006:0560c01": "皆惡作。若於水陸得遺墮物，應置顯處，隨",
    "T24n1458_006:0560c02": "識者應取。無主伏藏應取，於三寶中隨利益",
    "T24n1458_006:0560c03": "處用。若得有主伏藏，當告主知，應問記驗，與",
    "T24n1458_006:0560c04": "相當者還之。如不相當，亦入三寶中用。若輕",
    "T24n1458_006:0560c05": "慢心而捉者，亦得惡作。若金作金想疑，皆",
    "T24n1458_006:0560c06": "犯捨墮。非金作金想，得墮。無捨疑，便惡作。若",
    "T24n1458_006:0560c07": "金非金作非金想，無犯。銀等同此。此據自物，",
    "T24n1458_006:0560c08": "得捨墮。若他物自捉，得墮無捨。若鍮石、銅",
    "T24n1458_006:0560c09": "鐵、鉛錫，捉時無犯。若被賊盜錢寶等物，自奪",
    "T24n1458_006:0560c10": "取時無犯。聞有難事將欲至時，無淨人可得，",
    "T24n1458_006:0560c11": "若僧伽物、若窣覩波物、若法物，應自掘坑密",
    "T24n1458_006:0560c12": "藏舉已當去。若後時來應自出取；無難為者，",
    "T24n1458_006:0560c13": "咸得本罪。若坐夏時安居，施主持衣價與苾",
    "T24n1458_006:0560c14": "芻眾，即作委寄此施主心，而受取之。諸苾",
    "T24n1458_006:0560c15": "芻應求信敬人、若寺家淨人、若鄔波索迦為",
    "T24n1458_006:0560c16": "淨施主。苾芻若得金等物時，作施主物想，執",
    "T24n1458_006:0560c17": "捉無犯。縱相去遠得不淨物，遙作施主物心",
    "T24n1458_006:0560c18": "持之，乃至施主命存以來，並皆無犯。若無",
    "T24n1458_006:0560c19": "施主可得者，應持金銀等物，對一苾芻隨住",
    "T24n1458_006:0560c20": "隨立，作如是說：「具壽存念！我苾芻某甲得此",
    "T24n1458_006:0560c21": "不淨財，當持此不淨財，換取淨財。」如是再三",
    "T24n1458_006:0560c22": "應自持舉、或令人舉。若苾芻於行路中，得金",
    "T24n1458_006:0560c23": "銀等，為道糧故，應自持去、或令淨人等及求",
    "T24n1458_006:0560c24": "寂持去。應知求寂於金銀等，但制自畜，不遮",
    "T24n1458_006:0560c25": "執捉。",
    "T24n1458_006:0560c26": "出息求利學處第十九",
    "T24n1458_006:0560c27": "佛在室羅伐城給孤獨園，鄔波難陀共外道",
    "T24n1458_006:0560c28": "交易，以己麁緂換他細緂，事惱同前，制斯",
    "T24n1458_006:0560c29": "學處。「若復苾芻，種種出納求利者，泥薩祇波",
    "T24n1458_006:0561a01": "逸底迦。」",
    "T24n1458_006:0561a02": "言種種者，謂作多種經求方便出納。息利",
    "T24n1458_006:0561a03": "者，謂以錢等而規其利、或以金銀真珠貝玉、",
    "T24n1458_006:0561a04": "及諸縷線、貯聚穀麥、驅馳車馬，為求利故，",
    "T24n1458_006:0561a05": "或以成物博未成物。應作四句，未獲之時得",
    "T24n1458_006:0561a06": "惡作罪，得便捨墮。出物生利亦皆同犯。若",
    "T24n1458_006:0561a07": "他將苾芻物為生利時，苾芻貪利默而不止，",
    "T24n1458_006:0561a08": "得利之時得根本罪。自餘境想、或為他、或轉",
    "T24n1458_006:0561a09": "根，如斯等句准前應說。若為三寶出納、或施",
    "T24n1458_006:0561a10": "主作無盡藏，設有馳求並成非犯。然此等物",
    "T24n1458_006:0561a11": "出利之時，應一倍納質求好保證，明作契，書",
    "T24n1458_006:0561a12": "年終之日，應告上座及授事人皆使同知，",
    "T24n1458_006:0561a13": "或復告彼信心鄔波索迦。若苾芻出息得利",
    "T24n1458_006:0561a14": "欲捨之時，若是苾芻所應畜財，捨與可信苾",
    "T24n1458_006:0561a15": "芻。若不淨財，捨與信心俗人。此謂作法，非是",
    "T24n1458_006:0561a16": "未施。若不還者，應就強索，不可唐捐。",
    "T24n1458_006:0561a17": "賣買學處第二十",
    "T24n1458_006:0561a18": "佛在室羅伐城給孤獨園，因六眾苾芻種種",
    "T24n1458_006:0561a19": "賣買，事惱同前，制斯學處。",
    "T24n1458_006:0561a20": "「若復苾芻，種種賣買者，泥薩祇波逸底迦。」言",
    "T24n1458_006:0561a21": "種種者，謂作多種販賣，或賤處賤時多聚財",
    "T24n1458_006:0561a22": "貨、貴時貴處轉賣規求，或瞻相時宜預知豐",
    "T24n1458_006:0561a23": "儉，乘時射利以求活命。言賣買者，謂劫貝、縷",
    "T24n1458_006:0561a24": "線、芻摩白[疊*毛]、酥油、糖蜜、米豆、稻麻、銅鐵、金",
    "T24n1458_006:0561a25": "銀、真珠、貝玉，及諸錢貨此等諸物。買時為利，",
    "T24n1458_006:0561a26": "買得輕罪。賣無利心者，無犯。若翻前，初無犯，",
    "T24n1458_006:0561a27": "後得捨墮罪。俱有利心，初輕後重；俱無，非犯。",
    "T24n1458_006:0561a28": "有云：「初為利買即得重罪，後賣獲利方為捨",
    "T24n1458_006:0561a29": "悔。」此賣買財准前應捨，境想輕重類可思之。",
    "T24n1458_006:0561b01": "若賣買時不依實說、或以為濫斗秤欺誑",
    "T24n1458_006:0561b02": "於他，得妄語罪。獲物之時，便犯盜罪。凡持財",
    "T24n1458_006:0561b03": "物欲賣買時，先須定意無求利心，隨處獲利",
    "T24n1458_006:0561b04": "悉皆無犯。若諸苾芻設為三衣，不應規利而",
    "T24n1458_006:0561b05": "作販賣。又於俗人作市易處，不應自酬價直，",
    "T24n1458_006:0561b06": "應令敬信俗人、或使求寂為買無犯。若無此",
    "T24n1458_006:0561b07": "者應自酬直，或二、或三而還其價，不應過此",
    "T24n1458_006:0561b08": "共為高下。若現前眾物欲賣之時，上座應先",
    "T24n1458_006:0561b09": "為作本價，不可因斯即便唱斷。應取末後價",
    "T24n1458_006:0561b10": "極高者，方可與之。實不欲買妄增他價，得惡",
    "T24n1458_006:0561b11": "作罪。唱得衣時未還價直，即便著者，得惡作",
    "T24n1458_006:0561b12": "罪。若施主信心持妻子施，應還問彼此欲如",
    "T24n1458_006:0561b13": "何？若言：「唱賣，我當酬直。」者，隨施主意應賣，苾",
    "T24n1458_006:0561b14": "芻不應增價，若增價者得惡作罪；然亦不應",
    "T24n1458_006:0561b15": "問其價直，隨彼施主與價而受。若父母信心",
    "T24n1458_006:0561b16": "持小童子施苾芻者，應為受取。若彼却索應",
    "T24n1458_006:0561b17": "還；若酬價者，任彼多少取亦無犯。此小童子",
    "T24n1458_006:0561b18": "在苾芻邊，以袈裟片而繫于頸，隨時濟養，",
    "T24n1458_006:0561b19": "後時長大，念欲報恩者持物來，施隨意應",
    "T24n1458_006:0561b20": "受。◎",
    "T24n1458_006:0561b21": "根本薩婆多部律攝卷第六"
}