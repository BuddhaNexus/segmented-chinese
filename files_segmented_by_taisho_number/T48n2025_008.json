{
    "T48n2025_008:1155b02": "勅修百丈清規卷第八",
    "T48n2025_008:1155b04": "大智壽聖禪寺住持臣僧",
    "T48n2025_008:1155b05": "德煇奉　勅重編",
    "T48n2025_008:1155b06": "大龍翔集慶寺住持臣僧",
    "T48n2025_008:1155b07": "大訴奉　勅校正",
    "T48n2025_008:1155b08": "◎法器章第九",
    "T48n2025_008:1155b09": "上古之世有化而無教。化不足而禮樂作焉。",
    "T48n2025_008:1155b10": "擊壤之歌不如九成之奏。窪樽之飲不若五",
    "T48n2025_008:1155b11": "齊之醇。然文生於質貴乎本也。吾天竺聖人",
    "T48n2025_008:1155b12": "最初示化。謂人人妙覺本無凡聖。物物全真",
    "T48n2025_008:1155b13": "寧有淨穢。無假修證不涉功用。而昧者茫然",
    "T48n2025_008:1155b14": "自失。若聾瞽焉。於是隨機設教擊犍椎。以集",
    "T48n2025_008:1155b15": "眾演之為三藏。修之為禪定。迄于四十九年",
    "T48n2025_008:1155b16": "而化儀終矣。梵語犍椎凡瓦木銅鐵之有聲",
    "T48n2025_008:1155b17": "者。若鍾磬鐃鼓椎板螺唄。叢林至今倣其制",
    "T48n2025_008:1155b18": "而用之。于以警昏怠。肅教令導幽滯而和神",
    "T48n2025_008:1155b19": "人也。若夫大定常應大用常寂。聞非有聞覺",
    "T48n2025_008:1155b20": "亦非覺。以考以擊玄風載揚。無思無為化日",
    "T48n2025_008:1155b21": "自永。雍雍乎仁壽之域。清泰之都矣。",
    "T48n2025_008:1155b22": "鍾",
    "T48n2025_008:1155b23": "大鍾叢林號令資始也。曉擊則破長夜警睡",
    "T48n2025_008:1155b24": "眠。慕擊則覺昏衢疏冥昧。引杵宜緩揚聲欲",
    "T48n2025_008:1155b25": "長。凡三通各三十六下。總一百八下。起止三",
    "T48n2025_008:1155b26": "下稍緊。鳴鍾行者想念偈云(願此鍾聲超法界。鐵圍幽暗悉皆聞。聞塵",
    "T48n2025_008:1155b27": "清淨證圓通。一切眾生成正覺)仍稱觀世音菩薩名號。隨號扣",
    "T48n2025_008:1155b28": "擊其利甚大。遇。",
    "T48n2025_008:1155b29": "聖節看經上殿下殿。三八念誦佛誕成道涅",
    "T48n2025_008:1155c01": "槃。建散楞嚴會諷經齋粥過堂人定時。各一",
    "T48n2025_008:1155c02": "十八下。如接送官員住持尊宿。不以數限。庫",
    "T48n2025_008:1155c03": "司主之。僧堂鍾凡集眾則擊之。遇住持每",
    "T48n2025_008:1155c04": "赴眾入堂時鳴七下。齋粥下堂時放參時。旦",
    "T48n2025_008:1155c05": "望巡堂喫茶下床時。各三下(住持或不赴堂。或在假則不鳴)堂",
    "T48n2025_008:1155c06": "前念誦時念佛一聲。輕鳴一下。末疊一下。堂",
    "T48n2025_008:1155c07": "司主之。殿鐘住持朝慕行香時鳴七下。凡",
    "T48n2025_008:1155c08": "集眾生殿。必與僧堂鐘相應接擊之。知殿主",
    "T48n2025_008:1155c09": "之。",
    "T48n2025_008:1155c10": "感通傳云。拘留孫佛於乾竺修多羅院。造",
    "T48n2025_008:1155c11": "青石鍾。於日出時有諸化佛與日俱出。密",
    "T48n2025_008:1155c12": "說顯演十二部經。聞法證聖不可勝數。增",
    "T48n2025_008:1155c13": "一阿含經云。若打鍾時一切惡道諸苦並",
    "T48n2025_008:1155c14": "皆停止。又金陵志云。民有暴死入冥司。見",
    "T48n2025_008:1155c15": "有五木縲械者。告之曰。吾南唐先主也。以",
    "T48n2025_008:1155c16": "宋齊丘之誤殺和州降者致此。每聞鍾聲",
    "T48n2025_008:1155c17": "暫息吾苦。仗汝歸白嗣君。為吾造鐘。民還",
    "T48n2025_008:1155c18": "具聞後主。因造大鐘於清涼。寺鐫曰薦烈",
    "T48n2025_008:1155c19": "祖孝高皇帝脫幽出厄。",
    "T48n2025_008:1155c20": "版",
    "T48n2025_008:1155c21": "大版齋粥二時長擊三通。木魚後三下疊疊",
    "T48n2025_008:1155c22": "擊之。謂之長版。念誦楞嚴會儆戒火燭。各鳴",
    "T48n2025_008:1155c23": "三下。報更則隨更次第擊之。方丈庫司首座",
    "T48n2025_008:1155c24": "寮及諸寮。各有小版。開靜時皆長擊之。報眾",
    "T48n2025_008:1155c25": "時各鳴二下。眾寮內外各有版。外版每日大",
    "T48n2025_008:1155c26": "眾問訊時三下。坐禪坐參時各三下。候眾歸",
    "T48n2025_008:1155c27": "堂次第鳴之。點茶湯時長擊之。內版掛搭歸",
    "T48n2025_008:1155c28": "寮時三下。茶湯行盞二下。收盞一下。退座三",
    "T48n2025_008:1155c29": "下。小座湯長擊之。",
    "T48n2025_008:1156a01": "木魚",
    "T48n2025_008:1156a02": "齋粥二時長擊二通。普請僧眾長擊一通。普請",
    "T48n2025_008:1156a03": "請行者二通。",
    "T48n2025_008:1156a04": "相傳云。魚晝夜常醒。刻木象形擊之。所以",
    "T48n2025_008:1156a05": "警昏惰也。",
    "T48n2025_008:1156a06": "椎",
    "T48n2025_008:1156a07": "齋粥一時。僧堂內開鉢。念佛唱食遍食。施財",
    "T48n2025_008:1156a08": "白眾皆鳴之。維那主之。下堂時聖僧侍者鳴",
    "T48n2025_008:1156a09": "之。知事告退時。請知事時亦鳴之。住持入院",
    "T48n2025_008:1156a10": "開堂將說法時。諸山上首鳴之。謂之白椎也。",
    "T48n2025_008:1156a11": "世尊一日陞座大眾集定。文殊白椎。云諦",
    "T48n2025_008:1156a12": "觀法王法。法王法如是。世尊便下座。",
    "T48n2025_008:1156a13": "磬",
    "T48n2025_008:1156a14": "大殿早慕住持知事行香時。大眾看誦經呪",
    "T48n2025_008:1156a15": "時。直殿者鳴之唱衣時。維那鳴之。行者披剃",
    "T48n2025_008:1156a16": "時作梵闍黎鳴之。小手磬堂司行者常隨身。",
    "T48n2025_008:1156a17": "遇眾諷誦鳴之。為起止之節。",
    "T48n2025_008:1156a18": "鐃鈸",
    "T48n2025_008:1156a19": "凡維那揖住持兩序。出班上香時。藏殿祝贊",
    "T48n2025_008:1156a20": "轉輪時。行者鳴之。遇迎引送亡時。行者披剃。",
    "T48n2025_008:1156a21": "大眾行道。接新住持入院時。皆鳴之。",
    "T48n2025_008:1156a22": "鼓",
    "T48n2025_008:1156a23": "法鼓凡住持上堂。小參普說入室。並擊之。擊",
    "T48n2025_008:1156a24": "鼓之法上堂時三通(先輕敲鼓磉二下。然後重千徐徐擊之。使其緊慢相參。輕重",
    "T48n2025_008:1156a25": "相應。音聲和暢。起復連環隱隱轟轟　若春雷之震螫。第一通延聲長擊。少歇轉第二通。連聲稍促更不歇聲。就轉",
    "T48n2025_008:1156a26": "第三通一向纏聲擊之侯。住持登座畢方歇聲。雙椎連打三下)小參一通。普說五",
    "T48n2025_008:1156a27": "下。入室三下皆當緩擊。茶鼓長擊一通。侍",
    "T48n2025_008:1156a28": "司主之。齋鼓三通。如上堂時。但節會稍促",
    "T48n2025_008:1156a29": "而已。普請鼓長擊一通。更鼓早晚平擊三",
    "T48n2025_008:1156b01": "通。餘隨更次擊。庫司主之。浴鼓四通次第",
    "T48n2025_008:1156b02": "候眾擊(其詳見知浴章)知浴主之。已上宜各有常度。毋",
    "T48n2025_008:1156b03": "令失准。若新住持入院。諸法器一齊俱鳴。",
    "T48n2025_008:1156b04": "金光明經云。信相菩薩夜夢金鼓。其狀姝",
    "T48n2025_008:1156b05": "大其明普照。喻如日光。光中得見十方諸",
    "T48n2025_008:1156b06": "佛眾寶樹下坐琉璃座。百千眷屬圍繞而",
    "T48n2025_008:1156b07": "為說法。一人似婆羅門。以枹擊鼓出大音",
    "T48n2025_008:1156b08": "聲。其聲演說懺悔偈頌。信相菩薩從夢寤",
    "T48n2025_008:1156b09": "已。至於佛所。以其夢中所見金鼓及懺悔",
    "T48n2025_008:1156b10": "偈。向如來說。又楞嚴經云。阿難。汝更聽此",
    "T48n2025_008:1156b11": "祇陀園中食辦擊鼓眾集撞鐘。鐘鼓音聲",
    "T48n2025_008:1156b12": "前後相續。於意云何。此等為是聲來耳邊。",
    "T48n2025_008:1156b13": "耳往聲處。",
    "T48n2025_008:1156b14": "法器章(終)",
    "T48n2025_008:1156b17": "唐洪州百丈山故懷海禪師塔銘(并序)",
    "T48n2025_008:1156b19": "將仕郎守殿中侍御史陳詡撰",
    "T48n2025_008:1156b20": "守信州司戶參軍員外",
    "T48n2025_008:1156b21": "置同正員武翊黃　書",
    "T48n2025_008:1156b22": "星纏斗次山形鷲立。桑門上首曰懷海禪師。",
    "T48n2025_008:1156b23": "室於斯塔於斯。付大法於斯。其門弟子懼陵",
    "T48n2025_008:1156b24": "谷遷貿日時失紀。託於儒者銘以表之。西方",
    "T48n2025_008:1156b25": "教行于中國。以彼之六度視我之五常。遏惡",
    "T48n2025_008:1156b26": "遷善殊途同轍。唯禪那一宗度越生死。大智",
    "T48n2025_008:1156b27": "慧者方得之。自鷄足達于曹溪。紀牒詳矣。曹",
    "T48n2025_008:1156b28": "溪傳衡嶽觀音臺懷讓和上觀音傳江西道一",
    "T48n2025_008:1156b29": "和上。詔諡為大寂禪師。大寂傳大師。中土相",
    "T48n2025_008:1156c01": "承凡九代矣。大師太原王氏福州長樂縣人。",
    "T48n2025_008:1156c02": "遠祖以永嘉喪亂徙于閩隅。大師以大事因",
    "T48n2025_008:1156c03": "緣生於像季。託孕而薰羶自去　將誕而神異",
    "T48n2025_008:1156c04": "聿來。成童而靈聖表識。非夫宿植德本。曷以",
    "T48n2025_008:1156c05": "臻此。落髮於西山慧照和尚。進具於衡山法",
    "T48n2025_008:1156c06": "朝律師。既而歎曰。將滌妄源必遊法海。豈",
    "T48n2025_008:1156c07": "惟必證。亦假言詮。遂詣廬江閱浮槎經藏。",
    "T48n2025_008:1156c08": "不窺庭宇者積年。既師大寂盡得心印言簡",
    "T48n2025_008:1156c09": "理精貌和神峻。睹即生敬居常自卑。善不近",
    "T48n2025_008:1156c10": "名。故先師碑文獨晦其稱號。行同於眾。故門",
    "T48n2025_008:1156c11": "人力役必等其艱勞。怨親兩忘故。棄遺舊里",
    "T48n2025_008:1156c12": "賢愚一貫故普授來學。常以三身無住萬行",
    "T48n2025_008:1156c13": "皆空。邪正並捐源流齊泯。用此教旨作人表",
    "T48n2025_008:1156c14": "式。前佛所說斯為頓門。大寂之徒多諸龍象。",
    "T48n2025_008:1156c15": "或名聞萬乘入依京輦。或化洽一方。各安郡",
    "T48n2025_008:1156c16": "國。唯大師好尚幽隱。棲止雲松。遺名而德稱",
    "T48n2025_008:1156c17": "益高。獨往而學徒彌盛。其有遍探講肆歷抵",
    "T48n2025_008:1156c18": "禪關。滯著未祛空有猶閡。靡不緘藏。萬里取",
    "T48n2025_008:1156c19": "決一言。疑網雲張智刃氷斷。由是齊魯燕代",
    "T48n2025_008:1156c20": "荊吳閩蜀望影星奔。聆聲飈至。當其饑渴快",
    "T48n2025_008:1156c21": "得安隱。超然懸解時有其人。大師初居石門",
    "T48n2025_008:1156c22": "依大寂之塔。次補師位。重宣上法。後以眾所",
    "T48n2025_008:1156c23": "歸集意在遐深。百丈山碣立一隅。人煙四絕。",
    "T48n2025_008:1156c24": "將欲卜築必俟檀那。伊蒱塞游暢甘貞請施",
    "T48n2025_008:1156c25": "家山。願為鄉導。庵廬環遶。供施芿積眾又踰",
    "T48n2025_008:1156c26": "於石門。然以地靈境遠頗有終焉之志。元和",
    "T48n2025_008:1156c27": "九年正月十七日。證滅於禪床報齡六十六。",
    "T48n2025_008:1156c28": "僧臘四十七。以其年四月二十二日。奉全身",
    "T48n2025_008:1156c29": "窆于西峯。據婆沙論文。用淨行婆羅門葬法",
    "T48n2025_008:1157a01": "遵遺旨也。先時白光去室金錫鳴空。靈溪方",
    "T48n2025_008:1157a02": "春而涸流。杉燎竟夕以通照。妙德潛感于何",
    "T48n2025_008:1157a03": "不有。門人法正等甞所稟奉皆得調柔。遞相",
    "T48n2025_008:1157a04": "發揮不墜付囑。他年紹續自當流布。門人談",
    "T48n2025_008:1157a05": "敘永懷師恩光崇塔宇。封土累石力竭心瘁。",
    "T48n2025_008:1157a06": "門人神行梵雲結集微言纂成語本。凡今學",
    "T48n2025_008:1157a07": "者不踐門閾。奉以為師法焉。初閩越靈藹律",
    "T48n2025_008:1157a08": "師。一川教宗三學歸仰。嘗以佛性有無響風",
    "T48n2025_008:1157a09": "發問。大師寓書以釋之。今與語本並流于後",
    "T48n2025_008:1157a10": "學。詡從事于江西府。備嘗大師之法味。故不",
    "T48n2025_008:1157a11": "讓眾多之託。其文曰梵雄設教有權有實。未",
    "T48n2025_008:1157a12": "得頓門。皆為暗室。祖師戾止方傳祕密。如彼",
    "T48n2025_008:1157a13": "重昏忽懸白日(其一)唯此大士弘紹正宗。雖修",
    "T48n2025_008:1157a14": "妙行不住真空。無假方便。豈俟磨礱。恬然",
    "T48n2025_008:1157a15": "返本萬境圓通(其二)百千人眾盡祛病熱。彼皆",
    "T48n2025_008:1157a16": "有得我實無說。心本不生形同示滅。此土",
    "T48n2025_008:1157a17": "灰燼他方水月(其三)法傳人代塔閉山原。杉松",
    "T48n2025_008:1157a18": "日暗寺塔猶存。藹藹學徒無非及門。唯能",
    "T48n2025_008:1157a19": "覺照是報師恩(其四)元和十三年十月三日建。",
    "T48n2025_008:1157a20": "碑側大眾同記五事。至今猶存。可為鑑戒。并",
    "T48n2025_008:1157a21": "錄于左　大師遷化後未請院主。日眾議釐",
    "T48n2025_008:1157a22": "革山門。久遠事宜都五件。一塔院常請一大",
    "T48n2025_008:1157a23": "僧。及令一沙彌灑掃　一地界內不得置尼臺",
    "T48n2025_008:1157a24": "尼墳塔。及容俗人家居止　一應有依止及",
    "T48n2025_008:1157a25": "童行出家。悉令依院主一人。僧眾並不得各",
    "T48n2025_008:1157a26": "受　一臺外及諸處不得置莊園田地　一住",
    "T48n2025_008:1157a27": "山徒眾不得內外私置錢穀　欲清其流在澄",
    "T48n2025_008:1157a28": "其本後來紹續永願遵崇　立碑日大眾同記。",
    "T48n2025_008:1157a29": "百丈山大智壽聖禪寺天下師表閣記",
    "T48n2025_008:1157b01": "菩提達磨大師後八葉有大比丘。居洪之百",
    "T48n2025_008:1157b02": "丈山。人稱之曰百丈禪師。",
    "T48n2025_008:1157b03": "今天子始命因其舊諡大智覺照者。加以弘",
    "T48n2025_008:1157b04": "宗妙行之號。寺以壽聖名則故額也。山去郡",
    "T48n2025_008:1157b05": "治三百里。其未置寺時。林壑深阻巖徑峭絕。",
    "T48n2025_008:1157b06": "樵蘇之跡所不通。有司馬頭陀者。善為宮宅",
    "T48n2025_008:1157b07": "地形之術。覩其山勢斗拔與夫岡巒首尾之",
    "T48n2025_008:1157b08": "起伏。知為吉壤。所留鈐記有曰。法王居之天",
    "T48n2025_008:1157b09": "下師表。禪師之來式符其言。東陽德輝以禪",
    "T48n2025_008:1157b10": "師十八代孫。嗣住是山。既新作演法之堂。且",
    "T48n2025_008:1157b11": "增創重屋其上。以妥禪師遺像。榜其楹間曰",
    "T48n2025_008:1157b12": "天下師表之閣。云初文宗皇帝入踐天位。即",
    "T48n2025_008:1157b13": "金陵潛邸造寺曰龍翔集慶。詔開山大訢。領",
    "T48n2025_008:1157b14": "其徒而以禪師所制清規。為日用動作威儀",
    "T48n2025_008:1157b15": "之節。顧其書行世已久後人率以臆見互有",
    "T48n2025_008:1157b16": "損益。自為矛盾靡所折衷。煇與訴學同師而",
    "T48n2025_008:1157b17": "柄法於祖庭。大懼夫來者傳疑莫知適從。無",
    "T48n2025_008:1157b18": "以壹諸方之觀聽。爰走京師欲有請而釐正",
    "T48n2025_008:1157b19": "之。今御史大夫撒迪時執法中臺。為言于上。",
    "T48n2025_008:1157b20": "得召見。有旨令煇譔次舊聞。以授訢使擇習",
    "T48n2025_008:1157b21": "於師說者。共考定而頌行為叢林法。仍如錫",
    "T48n2025_008:1157b22": "禪師以今號。褒顯而風厲焉。煇奉璽書將南",
    "T48n2025_008:1157b23": "還。以閣之成未及見所紀述。諗于溍曰。願敘",
    "T48n2025_008:1157b24": "其構興之端原。歸而刻諸。溍竊觀。遂古聖賢",
    "T48n2025_008:1157b25": "乘時繼作弛張迭用循環不窮。所以通其變",
    "T48n2025_008:1157b26": "也。佛之為教必先戒律。諸部之義小大畢陳。",
    "T48n2025_008:1157b27": "種種開遮唯以一事。去聖逾遠局為專門。名",
    "T48n2025_008:1157b28": "數滋多道日斯隱。是故達磨不階方便直示",
    "T48n2025_008:1157b29": "心源。律相宛然無能留礙。世降俗末誕勝真",
    "T48n2025_008:1157c01": "離。馳騁外緣成邪慢想。是故百丈弘敖軌範",
    "T48n2025_008:1157c02": "輔律而行。調護攝持在事皆理。蓋佛之道以",
    "T48n2025_008:1157c03": "達磨而明。佛之事以百丈而備。通變之妙存",
    "T48n2025_008:1157c04": "乎其人。厥後達磨之傳派別為五。而出於禪",
    "T48n2025_008:1157c05": "師者二。他師所倡殊宗異旨。雖各名其家。至",
    "T48n2025_008:1157c06": "於安處徒眾。未有不取法於禪師者。然則天",
    "T48n2025_008:1157c07": "下師表之言。良可徵不誣也。粵自中土君臣",
    "T48n2025_008:1157c08": "知尊佛法。光昭崇極。莫越於今。煇遭值。",
    "T48n2025_008:1157c09": "聖時。蒙被帝力。用克發揚先訓。紹隆宗風。俾",
    "T48n2025_008:1157c10": "與國家相為悠久永永無已。不特今之天下",
    "T48n2025_008:1157c11": "以為師表。盡未來際咸有依承。溍是用謹志",
    "T48n2025_008:1157c12": "之。而於其經度之勤營締之美。有不暇論也。",
    "T48n2025_008:1157c13": "閣為屋以間計者五。其崇百有二十尺。三其",
    "T48n2025_008:1157c14": "崇之一以為其修。三其修以為其廣。以至順",
    "T48n2025_008:1157c15": "元年夏六月庀工。冬十月訖事。實煇住山之",
    "T48n2025_008:1157c16": "明年。而煇入對以元統三年夏五月。命下則",
    "T48n2025_008:1157c17": "其明年春二月也。承直郎國子博士黃溍記。",
    "T48n2025_008:1157c18": "翰林侍制奉議大夫兼國史院編修官揭傒斯",
    "T48n2025_008:1157c19": "書。翰林侍講學士通奉大夫知制誥同修國",
    "T48n2025_008:1157c20": "史知經筵事張起巖篆。前榮祿大夫御史中",
    "T48n2025_008:1157c21": "丞趙世安光祿大夫江南諸道行御史大夫易",
    "T48n2025_008:1157c22": "釋董阿同立石。",
    "T48n2025_008:1157c23": "古清規序",
    "T48n2025_008:1157c24": "翰林學士朝散大夫行左司諫知制誥同修",
    "T48n2025_008:1157c25": "國史判史館事上柱國南陽郡開國侯食邑",
    "T48n2025_008:1157c26": "一千一百戶賜紫金魚袋楊億述",
    "T48n2025_008:1157c27": "百丈大智禪師。以禪宗肇自少室至曹溪以",
    "T48n2025_008:1157c28": "來。多居律寺。雖列別院。然於說法住持未合",
    "T48n2025_008:1157c29": "規度。故常爾介懷。乃曰。佛祖之道欲誕布化",
    "T48n2025_008:1158a01": "元。冀來際不泯者。豈當與諸部阿笈摩教為",
    "T48n2025_008:1158a02": "隨行耶。或曰。瑜珈論瓔珞經是大乘戒律。胡",
    "T48n2025_008:1158a03": "不依隨哉。師曰。吾所宗非局大小乘。非異大",
    "T48n2025_008:1158a04": "小乘。當博約折中。設於制範務其宜也。於是",
    "T48n2025_008:1158a05": "創意別立禪居。凡具道眼者有可尊之德。號",
    "T48n2025_008:1158a06": "曰長老。如西域道高臘長呼須菩提等之謂",
    "T48n2025_008:1158a07": "也。即為化主。即處於方丈。同淨名之室。非私",
    "T48n2025_008:1158a08": "寢之室也。不立佛殿唯樹法堂者。表佛祖親",
    "T48n2025_008:1158a09": "囑受當代為尊也。所裒學眾無多少無高下。",
    "T48n2025_008:1158a10": "盡入僧堂依夏次安排。設長連床。施椸架掛",
    "T48n2025_008:1158a11": "塔道具。臥必斜枕床脣右脇吉祥睡者。以其",
    "T48n2025_008:1158a12": "坐禪既久略偃息而已。具四威儀也。除入室",
    "T48n2025_008:1158a13": "請益任學者勤怠。或上或下不拘常準。其闔",
    "T48n2025_008:1158a14": "院大眾朝參夕聚。長老上堂陞座主事徒眾",
    "T48n2025_008:1158a15": "雁立側聆。賓主問酬激揚宗要者。示依法而",
    "T48n2025_008:1158a16": "住也。齋粥隨宜一時均遍者。務于節儉表法",
    "T48n2025_008:1158a17": "食雙運也。行普請法上下均力也。置十務謂",
    "T48n2025_008:1158a18": "之寮舍每用首領一人管多人。營事令各司",
    "T48n2025_008:1158a19": "其局也。或有假號竊形混于清眾別致喧撓",
    "T48n2025_008:1158a20": "之事。即當維那檢舉抽下本位掛搭。擯令出",
    "T48n2025_008:1158a21": "院者。貴安清眾也。或彼有所犯即以拄杖杖",
    "T48n2025_008:1158a22": "之。集眾燒衣鉢道具。遣逐從偏門而出者。示",
    "T48n2025_008:1158a23": "恥辱也。詳此一條制有四益。一不污清眾生",
    "T48n2025_008:1158a24": "恭信故。二不毀僧形循佛制故。三不擾公門",
    "T48n2025_008:1158a25": "省獄訟故。四不泄於外護宗綱故。四來同居",
    "T48n2025_008:1158a26": "聖凡孰辦。且如來應世尚有六群之黨。況今",
    "T48n2025_008:1158a27": "像末。豈得全無。但見一僧有過。便雷例譏誚。",
    "T48n2025_008:1158a28": "殊不知輕眾壞法其損甚大。今禪門若稍無",
    "T48n2025_008:1158a29": "妨害者。宜依百丈叢林規式。量事區分。且立",
    "T48n2025_008:1158b01": "法防姦。不為賢士。然寧可有格而無犯。不可",
    "T48n2025_008:1158b02": "有犯而無教。惟大智禪師護法之益其大矣",
    "T48n2025_008:1158b03": "哉。禪門獨行自此老始。清規大要遍示後學",
    "T48n2025_008:1158b04": "令不忘本也。其諸軌度集詳備焉。億幸叨叡",
    "T48n2025_008:1158b05": "旨刪定傳燈。成書圖進。因為序引。旹景德改",
    "T48n2025_008:1158b06": "元歲次甲辰良月吉日書。",
    "T48n2025_008:1158b07": "崇寧清規序",
    "T48n2025_008:1158b08": "夫禪門事例雖無兩樣毘尼。衲子家風別是",
    "T48n2025_008:1158b09": "一般規範。若也途中受用。自然格外清高。如",
    "T48n2025_008:1158b10": "其觸向面牆。實謂減人瞻敬。是以僉謀開士。",
    "T48n2025_008:1158b11": "遍摭諸方。凡有補於見聞。悉備陳於綱目。噫",
    "T48n2025_008:1158b12": "少林消息已是剜肉成瘡。百丈規繩可謂新",
    "T48n2025_008:1158b13": "修特地。而況叢林蔓衍轉見不堪。加之法令",
    "T48n2025_008:1158b14": "滋彰事更多矣。然而莊嚴保社建立法幢。佛",
    "T48n2025_008:1158b15": "事門中闕一不可。亦猶菩薩三聚聲聞七篇。",
    "T48n2025_008:1158b16": "豈立法之貴繁。蓋隨機而設教。初機後學冀",
    "T48n2025_008:1158b17": "善參詳。上德高流幸垂證據。崇寧二年八月",
    "T48n2025_008:1158b18": "十五日。真定府十方洪濟禪院住持傳法慈",
    "T48n2025_008:1158b19": "覺大師宗頤序。",
    "T48n2025_008:1158b20": "咸淳清規序",
    "T48n2025_008:1158b21": "叢林規範百丈大智禪師已詳。但時代濅遠。",
    "T48n2025_008:1158b22": "後人有從簡便遂至循習。雖諸方或有不同。",
    "T48n2025_008:1158b23": "然亦未嘗違其大節也。余處眾時。往往見朋",
    "T48n2025_008:1158b24": "輩抄錄叢林日用清規。互有虧闕。後因暇日",
    "T48n2025_008:1158b25": "悉假諸本。參其異存其同而會焉。親手繕寫",
    "T48n2025_008:1158b26": "頗為詳備。目曰叢林校定清規總要。釐為上",
    "T48n2025_008:1158b27": "下卷。庶便觀覽。吾氏之有清規猶儒家之有",
    "T48n2025_008:1158b28": "禮經。禮者從宜因時損益。此書之所以繼大",
    "T48n2025_008:1158b29": "智而作也。是皆前輩宿德先後共相講究紀",
    "T48n2025_008:1158c01": "錄。愚不敢私以所聞所見。而增減之。如前所",
    "T48n2025_008:1158c02": "謂參其異存其同而會焉爾耳。觀者幸勿病。",
    "T48n2025_008:1158c03": "諸咸淳十年甲戌歲結制前二日。后湖比丘",
    "T48n2025_008:1158c04": "惟勉書于寄玩軒。",
    "T48n2025_008:1158c05": "至大清規序",
    "T48n2025_008:1158c06": "禮於世為大經。而人情之節文也。沿革損益",
    "T48n2025_008:1158c07": "以趨時。故古今之人情得綱常制度以揆道。",
    "T48n2025_008:1158c08": "故天地之大經在。且吾聖人以波羅提木叉",
    "T48n2025_008:1158c09": "為壽命。而百丈清規由是而出。此固叢林禮",
    "T48n2025_008:1158c10": "法之大經也。然自唐抵今殆五百載。風俗屢",
    "T48n2025_008:1158c11": "變人情不同。則沿革損益之說可得已哉。近",
    "T48n2025_008:1158c12": "者大川笑翁二祖唱道南北山。日用軌則盛",
    "T48n2025_008:1158c13": "於當代。至元戊寅依石林和尚於南屏。猶得",
    "T48n2025_008:1158c14": "見其遺風餘烈。及友雲明西堂出所藏抄本。",
    "T48n2025_008:1158c15": "究心訪問編集成帙。始此書之作或以為僧",
    "T48n2025_008:1158c16": "受戒首之。或以住持入院首之。壬午依覺菴",
    "T48n2025_008:1158c17": "先師於承天。朝夕扣問。因得以祝聖如來降",
    "T48n2025_008:1158c18": "誕二儀冠其前。其餘門分類聚釐十卷。然猶",
    "T48n2025_008:1158c19": "未敢以傳學者。丙戌夏留雪竇。千峯琬西堂",
    "T48n2025_008:1158c20": "論其詳。丁亥春溪西澤和尚正其舛。得於見",
    "T48n2025_008:1158c21": "聞稔矣。而尚以未身行之為媿。壬辰夏首眾",
    "T48n2025_008:1158c22": "雙徑。小座湯有位次高下之爭。諸方往往廢",
    "T48n2025_008:1158c23": "而不舉。愚以西堂一出。首座再出。都寺三出。",
    "T48n2025_008:1158c24": "後堂四出。藏主維那知客侍者隨職為位。請",
    "T48n2025_008:1158c25": "於雲峯伯父力行焉。訖事無敢者。元貞乙未",
    "T48n2025_008:1158c26": "備員永嘉天寧。大德庚子補番陽永福。乙巳",
    "T48n2025_008:1158c27": "主廬山東林。皆行之無易。庶幾人情為折中。",
    "T48n2025_008:1158c28": "然視古之清規不幾於繁縟乎。蓋由[袖-由+孚]土鼓",
    "T48n2025_008:1158c29": "不可作於笙鏞間知之秋。污樽杯飲不可施",
    "T48n2025_008:1159a01": "於犧象駢羅之日。目曰禪林備用清規。備而",
    "T48n2025_008:1159a02": "不用之謂也。知我罪我其惟春秋。至大辛亥",
    "T48n2025_008:1159a03": "秋廬山東林弌咸書。◎",
    "T48n2025_008:1159a04": "◎勅修百丈清規敘",
    "T48n2025_008:1159a05": "天曆至順間文宗皇帝建大龍翔集慶寺於金",
    "T48n2025_008:1159a06": "陵。寺成以十方僧居之。有旨行百丈清規。元",
    "T48n2025_008:1159a07": "統三年乙亥秋七月。今上皇帝申前朝之命。",
    "T48n2025_008:1159a08": "若曰。近年叢林清規往往增損不一。於是特",
    "T48n2025_008:1159a09": "勅百丈山大智壽聖禪寺住持德煇重輯。其",
    "T48n2025_008:1159a10": "為書仍勅大龍翔集慶寺住持大訢。選有學",
    "T48n2025_008:1159a11": "業沙門。共校正之。期於歸一使遵行為常法。",
    "T48n2025_008:1159a12": "德煇等奉命唯謹。書將成。屬玄為敘。玄嘗聞",
    "T48n2025_008:1159a13": "諸師曰。天地間無一事無禮樂。安其所居之",
    "T48n2025_008:1159a14": "位為禮。樂其日用之常為樂。程明道先生一",
    "T48n2025_008:1159a15": "日過定寺。偶見齋堂儀。喟然嘆曰。三代禮",
    "T48n2025_008:1159a16": "樂盡在是矣。豈非清規綱紀之力乎。曰服行",
    "T48n2025_008:1159a17": "之熟故能然乎。循其當然之則。而自然之妙",
    "T48n2025_008:1159a18": "行乎其中斯則不知者以為事理之障。而知",
    "T48n2025_008:1159a19": "之者則以為安樂法門固在是也。然使是書",
    "T48n2025_008:1159a20": "龐然雜而不倫。則有序而和之意。久而微矣。",
    "T48n2025_008:1159a21": "故校讐之功有益於是書甚大。而兩朝嘉惠",
    "T48n2025_008:1159a22": "學人之旨。相為無窮焉。宋清規行。楊文公億",
    "T48n2025_008:1159a23": "為敘本末。條目具詳。茲不重出云。至元二年",
    "T48n2025_008:1159a24": "丙子春三月上澣。翰林直學士中大夫知制",
    "T48n2025_008:1159a25": "誥同脩國史國子祭酒廬陵歐陽玄敘。",
    "T48n2025_008:1159a26": "百丈清規行于世尚矣。繇唐迄今歷代沿",
    "T48n2025_008:1159a27": "革不同。禮因時而損益有不免焉。往往諸",
    "T48n2025_008:1159a28": "本雜出。罔知適從。學者惑之。異時一山萬",
    "T48n2025_008:1159a29": "禪師致書先雲翁。約先師共刪修刊正。以",
    "T48n2025_008:1159b01": "立一代典章。無何三翁先後皆化去。區區",
    "T48n2025_008:1159b02": "竊欲繼其志而未能也。後偶承乏百丈。會",
    "T48n2025_008:1159b03": "行省為祖師請加諡。未報。遂詣闕以聞。御",
    "T48n2025_008:1159b04": "史中丞撒迪公引見聖上。得面奏清規所",
    "T48n2025_008:1159b05": "以然。因被旨重編。令咲隱校正。仍賜璽書",
    "T48n2025_008:1159b06": "頒行。受命以來旁求初本不及見。惟宋崇",
    "T48n2025_008:1159b07": "寧真定賾公咸淳金華勉公。逮國朝至大",
    "T48n2025_008:1159b08": "中。東林咸公所集者為可採。於是會稡參",
    "T48n2025_008:1159b09": "同而詮次之。繁者芟訛者正缺者補。互有",
    "T48n2025_008:1159b10": "得失者兩存之。間以小註折衷。一不以己",
    "T48n2025_008:1159b11": "見妄有去取也。稍集咲隱凡定為九章。章",
    "T48n2025_008:1159b12": "冠以小序。明夫一章之大意釐為二卷。使",
    "T48n2025_008:1159b13": "閱而行者條而不紊。庶幾吾祖垂法之遺",
    "T48n2025_008:1159b14": "意。得以遵承而煇懼。夫學識荒陋何能上",
    "T48n2025_008:1159b15": "副宸衷。作新軌範不過人成事。幸畢先志",
    "T48n2025_008:1159b16": "期學者無惑而已。若曰立一代典章。非愚",
    "T48n2025_008:1159b17": "所敢知也。或曰。子汲汲於是書若有意於",
    "T48n2025_008:1159b18": "宗教。方今國家通制昭布森列。奉行猶或",
    "T48n2025_008:1159b19": "未至而欲清規之行乎。迂哉。因語之。然亦",
    "T48n2025_008:1159b20": "未嘗廢其書。顧柄法者力行之何如耳。佛",
    "T48n2025_008:1159b21": "祖制律創規相須為用。使比丘等外格非",
    "T48n2025_008:1159b22": "內弘道。雖千百群居同堂合席齊一寢食。",
    "T48n2025_008:1159b23": "翕然成倫不混世儀。不撓國憲陰翊王度。",
    "T48n2025_008:1159b24": "通制之行尼於彼達於此。又何迂。或者謝",
    "T48n2025_008:1159b25": "而退。故併識于茲以告吾徒。益自勉焉。宋",
    "T48n2025_008:1159b26": "楊文公作古規序。與夫三公所集自序悉",
    "T48n2025_008:1159b27": "附著云。至元後戊寅春三月東陽比丘德",
    "T48n2025_008:1159b28": "輝謹書。",
    "T48n2025_008:1159b29": "勅修百丈清規卷第八(終)",
    "T48n2025_008:1159c02": "◎加祖號跋",
    "T48n2025_008:1159c04": "百丈大智覺照禪師。加賜弘宗妙行師號。璽",
    "T48n2025_008:1159c05": "書一通。至元二年丙子。今上皇帝之所授也。",
    "T48n2025_008:1159c06": "先是有旨申行百丈清規。尋增賜禪師師號。",
    "T48n2025_008:1159c07": "故有是命。朝論初擬降制詞。時玄備列詞林。",
    "T48n2025_008:1159c08": "為直學士。實典書命。一日本山住持德煇。偕",
    "T48n2025_008:1159c09": "國子博士黃溍來訪。求作清規敘引。從詢百",
    "T48n2025_008:1159c10": "丈事蹟。煇具道之。因及贊書之議。意欲見屬。",
    "T48n2025_008:1159c11": "玄答之曰。萬一當筆向聞師所言腹[葶-丁+呆]成矣。",
    "T48n2025_008:1159c12": "後格吏文。不果。越十有二年。玄告老家居。煇",
    "T48n2025_008:1159c13": "自百丈。見訪山中。櫝所賜璽書。視以漢字錄",
    "T48n2025_008:1159c14": "本。請識其事。刻石。洪惟天朝尊右釋氏。歷代",
    "T48n2025_008:1159c15": "師資。錫號不一。若弘宗妙行四字。唯禪師居",
    "T48n2025_008:1159c16": "之無愧焉釋學入門之要。戒定慧三者。其綱",
    "T48n2025_008:1159c17": "領也。禪師探往聖心法。卓然以敬之一字教",
    "T48n2025_008:1159c18": "其學者運博大之智於縝奧之功。知行互進。",
    "T48n2025_008:1159c19": "體用兼備。沛其有餘。師表天下。清規既攽。表",
    "T48n2025_008:1159c20": "裏聲教。周流無方。謂之弘宗妙行誠無間然",
    "T48n2025_008:1159c21": "矣。煇本臨濟一宗以負荷為志。以顯揚為業。",
    "T48n2025_008:1159c22": "始終斯事焉。上彰君賜。下闡宗風。禪門之孝",
    "T48n2025_008:1159c23": "子忠臣。有若是者。豈不韙歟。至正七年丁亥",
    "T48n2025_008:1159c24": "六月初吉。前翰林學士承旨榮祿大夫知制",
    "T48n2025_008:1159c25": "誥兼脩國史歐陽玄拜手稽首謹書。",
    "T48n2025_008:1160a02": "一山禪師書",
    "T48n2025_008:1160a04": "方九拜。復前智者堂上和尚雲翁老師兄(子几)。",
    "T48n2025_008:1160a05": "方自福岩錄翁解組之後。多冗。而弗克附便",
    "T48n2025_008:1160a06": "奉訊。惟極懸懸。有來瑰洒佳篇與珍果。寵賜",
    "T48n2025_008:1160a07": "感慰罙深。所寄廉使損齊相公洼製。與雄作。",
    "T48n2025_008:1160a08": "圓渾而珠明玉潤。平淡而山高水深衰鈍不",
    "T48n2025_008:1160a09": "所企及。斂袵名世之資。抱瑚璉之器。於此道",
    "T48n2025_008:1160a10": "精研密煉。發而為言。無斧鑿痕。載司南適四",
    "T48n2025_008:1160a11": "方而弗迷揭明鑑覽萬物而弗惑持家修身。",
    "T48n2025_008:1160a12": "治國平天下。皆游刃邊事。一日九迁。倚馬。可",
    "T48n2025_008:1160a13": "待。松賡或可拈出乞緩頰令重也。方。居此一",
    "T48n2025_008:1160a14": "年有餘。凡百以堪忍自處。丁旱歉。歲收。此間",
    "T48n2025_008:1160a15": "比他群惟庶幾。但願從事一二土木。如中流",
    "T48n2025_008:1160a16": "失楫。耿耿不能置懷。陋劣自夏秋以來。日事",
    "T48n2025_008:1160a17": "藥裹。至今猶未康復。吾法兄。靜退養高。足",
    "T48n2025_008:1160a18": "以眇視當今抗塵之蹟。為可羞。二年前。百丈",
    "T48n2025_008:1160a19": "晦機嘗緘至彼中舊清規。閱之其間紕繆殊",
    "T48n2025_008:1160a20": "甚。約共[利-禾+曲]修今東西隔越。比話又空。屏岩所",
    "T48n2025_008:1160a21": "撰。廣略多未適宜。愚初立論。以祝壽為首。如",
    "T48n2025_008:1160a22": "監寺書狀等項。設職。潤大智元文。以小字。箋",
    "T48n2025_008:1160a23": "石窓南書記本末于後。庶今叢林負職有所",
    "T48n2025_008:1160a24": "從來。大概。古規中。唐文多對偶當盡翻譯。奏",
    "T48n2025_008:1160a25": "上。刊行。為一代典章。晦機曾約當拉吾泣兄。",
    "T48n2025_008:1160a26": "到抗相與料理。今時世如斯。何由遂志。高",
    "T48n2025_008:1160a27": "見以為如何。書書中二偈。不敢作答。永似為",
    "T48n2025_008:1160a28": "好也。未由頂謁床下。願言壽護式遄詔擢。至",
    "T48n2025_008:1160a29": "禱不備。方九拜復感淳間。南屏一時勝集。一",
    "T48n2025_008:1160b01": "山兄與小弟。寧有兩人與雲屋兄。參語。不見",
    "T48n2025_008:1160b02": "三影。事往矣。一旦促五十年於一瞬。夢耶非",
    "T48n2025_008:1160b03": "夢耶。時西湖雪後諸峯玉立。舊境宛然。二兄",
    "T48n2025_008:1160b04": "精爽飛動。日光激射處。境耶。非境耶。佇立",
    "T48n2025_008:1160b05": "久之。惟後死者。為悽斷不已。欲將古規刊正",
    "T48n2025_008:1160b06": "立一代典章。今誰同心哉。延祐元年十二月",
    "T48n2025_008:1160b07": "初十日。東窓雪霽。南屏。小弟　元熙書。",
    "T48n2025_008:1160b09": "咸淳三尊宿。一山。晦機。皆余所師敬。獨不",
    "T48n2025_008:1160b10": "識雲屋翁。而讀其景睦堂詩卷。然後識雲",
    "T48n2025_008:1160b11": "屋之深也。三老皆欲修清規立一代典章。",
    "T48n2025_008:1160b12": "而其徒必能嗣成之。則視其操世之柄。而",
    "T48n2025_008:1160b13": "視所以維世之具。為不相及。豈不有愧耶。",
    "T48n2025_008:1160b14": "延祐丙辰冬。因遊智者古剎。覩是有感。因",
    "T48n2025_008:1160b15": "題于後。杜本。"
}