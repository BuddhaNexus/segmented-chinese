{
    "T23n1435_019:0131a02": "十誦律卷第十九(第三誦之六)",
    "T23n1435_019:0131a04": "後秦北印度三藏弗若多羅譯",
    "T23n1435_019:0131a05": "四波羅提舍尼法",
    "T23n1435_019:0131a06": "佛在舍衛國。時世飢儉，華色比丘尼有德，",
    "T23n1435_019:0131a07": "多知多識，能多得衣服、飲食、臥具、湯藥諸所須",
    "T23n1435_019:0131a08": "物。是比丘尼晨朝早起著衣持鉢入舍衛城",
    "T23n1435_019:0131a09": "乞食。時見諸比丘眾舍衛城乞食不得，愁",
    "T23n1435_019:0131a10": "惱不樂。是比丘尼看諸比丘鉢中，少少與少、",
    "T23n1435_019:0131a11": "少半與半、都無都與。是比丘尼一日乞食所",
    "T23n1435_019:0131a12": "得，盡以與諸比丘。如是二三日，以不得食故，",
    "T23n1435_019:0131a13": "於巷中迷悶倒地。一賈客見已語其婦言：「華",
    "T23n1435_019:0131a14": "色比丘尼於巷中倒地，汝扶令起將來。」婦即",
    "T23n1435_019:0131a15": "去扶起將來入舍，疾作粰[米*留]粥與已得醒。問",
    "T23n1435_019:0131a16": "言：「汝何所患苦？有何疾病？有何急於巷中",
    "T23n1435_019:0131a17": "倒地？」比丘尼言：「我無病、無痛、無急。我不得食",
    "T23n1435_019:0131a18": "故，迷悶巷中倒地。」又問：「汝為乞食不能得",
    "T23n1435_019:0131a19": "耶？」答言：「我乞食得，以諸大眾於舍衛城乞",
    "T23n1435_019:0131a20": "食不得愁惱不樂。我看比丘鉢中，少少與少、",
    "T23n1435_019:0131a21": "少半與半、都無都與。如是二三日，我斷食，是",
    "T23n1435_019:0131a22": "故迷悶巷中倒地。」諸居士聞是事心不喜，呵",
    "T23n1435_019:0131a23": "責言：「是沙門釋子不知時不知量，若施者不",
    "T23n1435_019:0131a24": "知量，受者應知量。是華色比丘尼以斷食故",
    "T23n1435_019:0131a25": "垂死。」是中有比丘少欲知足行頭陀，聞是事",
    "T23n1435_019:0131a26": "心不喜，向佛廣說。佛以是事集比丘僧，以種",
    "T23n1435_019:0131a27": "種因緣呵責諸比丘：「云何名比丘，不知時不",
    "T23n1435_019:0131a28": "知量。若施者不知量，受者應知量。是華色比",
    "T23n1435_019:0131a29": "丘尼以斷食故垂死。」種種因緣呵責已，語諸",
    "T23n1435_019:0131b01": "比丘：「以十利故與比丘結戒。從今是戒應",
    "T23n1435_019:0131b02": "如是說：若比丘不病入聚落中，非親里比丘",
    "T23n1435_019:0131b03": "尼所自手受食，是比丘應向餘比丘說是",
    "T23n1435_019:0131b04": "罪：『長老！我墮可呵法不是處，是法可悔，我",
    "T23n1435_019:0131b05": "今發露悔過。』是名波羅提提舍尼法。」病者，風",
    "T23n1435_019:0131b06": "盛、熱盛、冷盛，噉是食得差，是名為病。除是因",
    "T23n1435_019:0131b07": "緣，名為不病。非親里者，親里名若母、若女、若",
    "T23n1435_019:0131b08": "姊妹，乃至七世因緣，是名親里。除是名非親",
    "T23n1435_019:0131b09": "里。食者，五種佉陀尼食、五蒱闍尼食、五",
    "T23n1435_019:0131b10": "似食。五佉陀尼食者，根、莖、葉、磨、果。五蒱闍尼",
    "T23n1435_019:0131b11": "食者，飯、麨、糒、魚、肉。五似食者，糜、粟、䵃麥、莠",
    "T23n1435_019:0131b12": "子、迦師。是中犯者，若比丘不病入聚落中，非",
    "T23n1435_019:0131b13": "親里比丘尼所自手受根食，得波羅提提",
    "T23n1435_019:0131b14": "舍尼罪。莖、葉、磨、果食；飯、麨、糒、魚、肉食；糜、粟、",
    "T23n1435_019:0131b15": "䵃麥、莠子、迦師，皆波羅提提舍尼罪。不犯",
    "T23n1435_019:0131b16": "者，若病若親里比丘尼、若天祠中多人聚中",
    "T23n1435_019:0131b17": "與、若沙門住處與、若聚落外比丘尼坊舍中",
    "T23n1435_019:0131b18": "與者，不犯。(一法)",
    "T23n1435_019:0131b19": "佛在王舍城。爾時有一居士，請佛及二部僧",
    "T23n1435_019:0131b20": "明日食，佛默然受。居士知佛默然受已，頭面",
    "T23n1435_019:0131b21": "禮足右遶而去，還自舍辦種種多美飲食，",
    "T23n1435_019:0131b22": "晨朝敷坐處，遣使白佛時到：「食具已辦，佛",
    "T23n1435_019:0131b23": "自知時。」佛即與二部僧入居士舍坐。居士見",
    "T23n1435_019:0131b24": "佛及僧坐已，自手行水欲下食時。是中有助",
    "T23n1435_019:0131b25": "調達比丘尼，為六群比丘故，教檀越言：「此",
    "T23n1435_019:0131b26": "第一上座、此第二上座、此是持律、此是法師，",
    "T23n1435_019:0131b27": "與是比丘飯、與是比丘羹。」諸居士言：「我等不",
    "T23n1435_019:0131b28": "知誰是第一上座？誰是第二上座？誰是持律？",
    "T23n1435_019:0131b29": "誰是法師？此中多有飲食，自當遍與。莫散亂",
    "T23n1435_019:0131c01": "語，若散亂語者，汝自起行食，我等當住。」",
    "T23n1435_019:0131c02": "佛遙見比丘尼作散亂事，聞諸居士呵責。食",
    "T23n1435_019:0131c03": "後以是因緣集比丘僧，種種因緣呵責六群",
    "T23n1435_019:0131c04": "比丘：「云何名比丘，噉比丘尼所教與食？」種種",
    "T23n1435_019:0131c05": "因緣呵已，語諸比丘：「以十利故與比丘結戒。",
    "T23n1435_019:0131c06": "從今是戒應如是說：有諸比丘白衣家請食，",
    "T23n1435_019:0131c07": "是中有比丘尼指示言：『與是比丘飯、與是比",
    "T23n1435_019:0131c08": "丘羹。』諸比丘應語是比丘尼：『小住！待諸比丘",
    "T23n1435_019:0131c09": "食竟。』若諸比丘中無有一比丘語是比丘",
    "T23n1435_019:0131c10": "尼『小住！待諸比丘食竟。』者，是一切諸比丘，應",
    "T23n1435_019:0131c11": "向餘比丘言：『長老！我等墮可呵法不是處。",
    "T23n1435_019:0131c12": "是法可悔，我今發露悔過。』是名波羅提提舍",
    "T23n1435_019:0131c13": "尼法。」是中犯者，若比丘受比丘尼所教與食，",
    "T23n1435_019:0131c14": "得波羅提提舍尼罪。隨受，隨得爾所波羅提",
    "T23n1435_019:0131c15": "提舍尼罪。若二部僧共坐，一部僧中若有一",
    "T23n1435_019:0131c16": "人語是比丘尼者，第二部亦名為語。若別",
    "T23n1435_019:0131c17": "入別坐別食別出者，是中入檀越門比丘，應",
    "T23n1435_019:0131c18": "問出比丘：「何比丘尼是中教檀越與比丘食？」",
    "T23n1435_019:0131c19": "答言：「某。」應問：「約勅未？」答言：「已約勅。」是入比",
    "T23n1435_019:0131c20": "丘亦名約勅。有諸比丘出城門時，有比丘入",
    "T23n1435_019:0131c21": "者，應問出者。若出者未約勅，入者應約勅。",
    "T23n1435_019:0131c22": "若出者已約勅，入者亦名約勅。(二法)",
    "T23n1435_019:0131c23": "佛在維耶離。爾時有象師，名首羅，富貴有",
    "T23n1435_019:0131c24": "威德、多饒財寶、人民田宅種種成就。是人歸",
    "T23n1435_019:0131c25": "依佛、歸依法、歸依僧，見四諦得初道，好檀越",
    "T23n1435_019:0131c26": "施不能籌量。是人一月得官廩千金錢，持用",
    "T23n1435_019:0131c27": "布施及餘所有物，不能供足，婦兒飢乏。諸居",
    "T23n1435_019:0131c28": "士瞋呵責言：「沙門釋子不知時、不知量。若施",
    "T23n1435_019:0131c29": "者不知量，受者應知量。是首羅象師本富饒",
    "T23n1435_019:0132a01": "財物，布施不知量與，不能供足，婦兒飢乏甚",
    "T23n1435_019:0132a02": "可憐愍。」是中有比丘少欲知足行頭陀，聞是",
    "T23n1435_019:0132a03": "事心不喜，以是事向佛廣說。佛以是事集比",
    "T23n1435_019:0132a04": "丘僧，種種因緣，呵責諸比丘：「云何名比丘，不",
    "T23n1435_019:0132a05": "知時不知量。若施者不知量，受者應知量。是",
    "T23n1435_019:0132a06": "首羅象師，好檀越施不能量故與，不能供婦",
    "T23n1435_019:0132a07": "兒飢乏？」種種因緣呵已，語諸比丘：「汝等與首",
    "T23n1435_019:0132a08": "羅象師作學家羯磨，諸比丘、比丘尼、式叉",
    "T23n1435_019:0132a09": "摩尼、沙彌、沙彌尼，入是家不得自手受食。若",
    "T23n1435_019:0132a10": "更有如是人僧，亦應與作學家羯磨。學家",
    "T23n1435_019:0132a11": "羯磨者，僧一心和合，一比丘僧中唱言：『大德",
    "T23n1435_019:0132a12": "僧聽！首羅象師學家，諸比丘、比丘尼、式叉摩",
    "T23n1435_019:0132a13": "尼、沙彌、沙彌尼，入是學家不得自手受食。若",
    "T23n1435_019:0132a14": "僧時到僧忍聽，僧與首羅居士作學家羯磨，",
    "T23n1435_019:0132a15": "諸比丘、比丘尼、式叉摩尼、沙彌、沙彌尼，不得",
    "T23n1435_019:0132a16": "入是家自手受食。白如是。』如是白二羯磨。",
    "T23n1435_019:0132a17": "『僧與首羅象師作學家羯磨竟，僧忍，默然故，",
    "T23n1435_019:0132a18": "是事如是持！』」是首羅象師，聞僧為作學家羯",
    "T23n1435_019:0132a19": "磨，諸比丘、比丘尼、式叉摩尼、沙彌、沙彌尼，不",
    "T23n1435_019:0132a20": "得入我舍自手受食。聞已即詣佛所，頭面",
    "T23n1435_019:0132a21": "禮佛足却坐一面，白佛言：「願佛與我捨是學",
    "T23n1435_019:0132a22": "家羯磨。」佛語諸比丘：「為首羅居士捨學家羯",
    "T23n1435_019:0132a23": "磨。若更有如首羅居士乞者，亦應為捨。捨",
    "T23n1435_019:0132a24": "法者，一心和合僧，是首羅居士，從坐起偏袒",
    "T23n1435_019:0132a25": "右肩、脫革屣合掌白言：『大德僧聽！我首羅",
    "T23n1435_019:0132a26": "居士布施不知量與，不能供婦兒飢乏，以是",
    "T23n1435_019:0132a27": "因緣故，僧為我作學家羯磨，諸比丘、比丘",
    "T23n1435_019:0132a28": "尼、式叉摩尼、沙彌、沙彌尼，入我舍不得自手",
    "T23n1435_019:0132a29": "受食。我今從僧乞捨學家羯磨，如本諸比丘、",
    "T23n1435_019:0132b01": "比丘尼、式叉摩尼、沙彌、沙彌尼，入我舍自手",
    "T23n1435_019:0132b02": "受食。』如是應第二、第三乞。僧應籌量宜可",
    "T23n1435_019:0132b03": "捨、不可捨。若首羅象師財損減不增長，爾",
    "T23n1435_019:0132b04": "時若乞、不乞，不應捨。若首羅居士財物增長，",
    "T23n1435_019:0132b05": "若乞不乞，皆應與捨。若首羅象師財物不增",
    "T23n1435_019:0132b06": "不減，爾時若乞應捨，不乞不應捨。是中一比",
    "T23n1435_019:0132b07": "丘應唱言：『大德僧聽！是首羅象師先作檀越，",
    "T23n1435_019:0132b08": "布施不知量與，不能供婦兒飢乏。僧以是故，",
    "T23n1435_019:0132b09": "與作學家羯磨，諸比丘、比丘尼、式叉摩尼、沙",
    "T23n1435_019:0132b10": "彌、沙彌尼，入是舍不得自手受食。今是首羅",
    "T23n1435_019:0132b11": "象師，從僧乞捨學家羯磨，「如本諸比丘、比丘",
    "T23n1435_019:0132b12": "尼、式叉摩尼、沙彌、沙彌尼，聽我舍自手受食。」",
    "T23n1435_019:0132b13": "若僧時到僧忍聽，僧與首羅象師捨學家羯",
    "T23n1435_019:0132b14": "磨，如本聽諸比丘、比丘尼、式叉摩尼、沙彌、沙",
    "T23n1435_019:0132b15": "彌尼，入舍自手受食。白如是。』如是白四羯",
    "T23n1435_019:0132b16": "磨。『僧與首羅居士捨學家羯磨竟，僧忍，默然",
    "T23n1435_019:0132b17": "故，是事如是持！』」佛語諸比丘：「以十利故與比",
    "T23n1435_019:0132b18": "丘結戒，從今是戒應如是說：有諸學家，僧",
    "T23n1435_019:0132b19": "作學家羯磨竟，若比丘，如是學家先不請後",
    "T23n1435_019:0132b20": "來自手受食，是比丘應向餘比丘說罪。作是",
    "T23n1435_019:0132b21": "言：『長老！我墮可呵法不是處，是法可悔。我",
    "T23n1435_019:0132b22": "今發露悔過。』是名波羅提提舍尼法。」學家者，",
    "T23n1435_019:0132b23": "得初道家。作學羯磨者，僧與是家作學羯磨。",
    "T23n1435_019:0132b24": "先不請者，是學家先不請後來自手受食者，",
    "T23n1435_019:0132b25": "五佉陀尼食、五蒲闍尼食、五似食。是中犯者，",
    "T23n1435_019:0132b26": "若比丘學家中，先不請後來自手受食，受",
    "T23n1435_019:0132b27": "根食波羅提提舍尼罪。莖、葉、磨、果、飯、麨、糒、",
    "T23n1435_019:0132b28": "魚、肉、糜、粟、&#;麥、莠子、迦師食，皆波羅提提",
    "T23n1435_019:0132b29": "舍尼。隨自手受，隨得爾所波羅提提舍尼",
    "T23n1435_019:0132c01": "罪。(三法)",
    "T23n1435_019:0132c02": "佛在迦維羅衛國，爾時諸釋子向暮食時，見",
    "T23n1435_019:0132c03": "食好香美，作是念：「我等不應獨噉如是好飲",
    "T23n1435_019:0132c04": "食，何不當留佛及僧分？」作是念已，為佛及",
    "T23n1435_019:0132c05": "僧故留暮食分。明日地了，諸釋婦女以好",
    "T23n1435_019:0132c06": "寶物自莊嚴身，持好飲食大語大笑來行向",
    "T23n1435_019:0132c07": "僧坊，作是言：「佛今當先食我食。」彼亦復言：「佛",
    "T23n1435_019:0132c08": "先食我食，令我長夜得利益安樂。」爾時尼俱",
    "T23n1435_019:0132c09": "陀林中有賊，先犯事擯入是林中，持器仗著",
    "T23n1435_019:0132c10": "中圍遶而臥。但賊主不臥，聞人聲語諸賊言：",
    "T23n1435_019:0132c11": "「諸人皆起，捉刀盾弓箭，聚財物一處，莫令",
    "T23n1435_019:0132c12": "王力聚落力所圍繞得大憂惱。」是諸人皆起，",
    "T23n1435_019:0132c13": "如所約勅，捉刀盾弓箭，聚財物一處。賊主",
    "T23n1435_019:0132c14": "言：「小住！我當往看，為是何人？」即立樹間，",
    "T23n1435_019:0132c15": "聞道上人聲，作沙門聲，問言：「汝是誰耶？」答",
    "T23n1435_019:0132c16": "言：「我等是諸釋婦女，以好寶物嚴身，持好",
    "T23n1435_019:0132c17": "飲食向僧坊，入尼俱陀林中，佛今者當先",
    "T23n1435_019:0132c18": "食我食，我等長夜當得利益安樂。」賊主即還",
    "T23n1435_019:0132c19": "語諸賊言：「今得成事，但當起取。」問言：「云何？」",
    "T23n1435_019:0132c20": "答言：「諸釋婦女以妙寶嚴身，持好飲食入",
    "T23n1435_019:0132c21": "尼俱陀林中。」即時賊皆起，剝脫已裸形放",
    "T23n1435_019:0132c22": "去。如是名聲流布城邑聚落，有惡賊剝脫諸",
    "T23n1435_019:0132c23": "釋婦女裸形放去，即以官力聚落力圍遶捕",
    "T23n1435_019:0132c24": "得諸賊。爾時諸女裸形住，六群比丘往語言：",
    "T23n1435_019:0132c25": "「此食香美過與我來，此食復勝亦與我來。」爾",
    "T23n1435_019:0133a01": "時諸婦女瞋呵言：「不是都不憂念我等裸形，",
    "T23n1435_019:0133a02": "但念欲得是食。」諸比丘以是事向佛廣說。佛",
    "T23n1435_019:0133a03": "語阿難：「取捨衣中各各與諸女一衣。」阿難",
    "T23n1435_019:0133a04": "言：「爾。」即取捨衣中各各與諸女一衣。諸女",
    "T23n1435_019:0133a05": "著已，持食入僧坊中打揵搥與僧食分，在",
    "T23n1435_019:0133a06": "佛前坐聽說法。佛見諸女坐已，種種因緣示",
    "T23n1435_019:0133a07": "教利喜，示教利喜已默然。諸女知佛示教",
    "T23n1435_019:0133a08": "利喜已，頭面禮佛足右遶而去。諸女去不久，",
    "T23n1435_019:0133a09": "佛以是事集比丘僧，種種因緣呵責六群比",
    "T23n1435_019:0133a10": "丘：「云何名比丘，僧未作約勅僧坊外不自",
    "T23n1435_019:0133a11": "手受食，而僧坊內受？」種種因緣呵已，語諸比",
    "T23n1435_019:0133a12": "丘：「以十利故與比丘結戒。從今是戒應如是",
    "T23n1435_019:0133a13": "說：有比丘僧，住阿練兒處，有疑怖畏。若比",
    "T23n1435_019:0133a14": "丘知是阿練兒住處有疑怖畏難，僧未作",
    "T23n1435_019:0133a15": "差，不僧坊外自手受食，僧坊內受，是比丘",
    "T23n1435_019:0133a16": "應向餘比丘說罪言：『長老！我墮可呵法不",
    "T23n1435_019:0133a17": "是處，是法可悔。我今發露悔過。』是名波羅提",
    "T23n1435_019:0133a18": "提舍尼法。」阿練兒處者，去聚落五百弓，於",
    "T23n1435_019:0133a19": "摩伽陀國一拘盧舍。於北方國則半拘盧舍。",
    "T23n1435_019:0133a20": "疑者，乃至疑失一水器。怖畏者，是中乃至畏",
    "T23n1435_019:0133a21": "惡比丘。僧未差者，僧未一心差是人。僧坊外",
    "T23n1435_019:0133a22": "者，此僧坊牆障外、若籬障外、若塹障外。僧坊",
    "T23n1435_019:0133a23": "內者，僧坊牆障內、籬障內、塹障內。食者，",
    "T23n1435_019:0133a24": "五佉陀尼、五蒲闍尼、五似食。是中犯者，",
    "T23n1435_019:0133a25": "若比丘僧未與差，是人不僧坊外自手受",
    "T23n1435_019:0133a26": "根食，僧坊內受，得波羅提提舍尼。莖、葉、磨、",
    "T23n1435_019:0133a27": "果、飯、麨、糒、魚、肉、糜、粟、䵃麥、莠子、迦師，皆波",
    "T23n1435_019:0133a28": "羅提提舍尼罪。隨自手受，隨得爾所波羅提",
    "T23n1435_019:0133a29": "提舍尼。從今應羯磨差參知食人，一心和",
    "T23n1435_019:0133b01": "合僧，一比丘問言：「誰能為僧作參知食人？」若",
    "T23n1435_019:0133b02": "有言：「我能。」若有五法不應差作知食人：隨",
    "T23n1435_019:0133b03": "愛、隨瞋、隨怖、隨癡、不知有無。若成就五法，應",
    "T23n1435_019:0133b04": "令作參知食人：不隨愛、不隨瞋、不隨怖、不隨",
    "T23n1435_019:0133b05": "癡、知有無。是中一比丘，僧中唱言：「大德僧",
    "T23n1435_019:0133b06": "聽！某甲比丘能作參知食人。若僧時到僧",
    "T23n1435_019:0133b07": "忍聽，某甲比丘作參知食人。白如是。」如",
    "T23n1435_019:0133b08": "是白二羯磨。「某甲比丘作參知食人竟，僧忍，",
    "T23n1435_019:0133b09": "默然故，是事如是持！」若比丘受僧羯磨已，是",
    "T23n1435_019:0133b10": "比丘知是中有賊入，應將淨人是中立。若是",
    "T23n1435_019:0133b11": "中見有人似賊者，應取是食，語諸持食人",
    "T23n1435_019:0133b12": "言：「汝莫來入，是中有人似賊。」若是持食人強",
    "T23n1435_019:0133b13": "來者，不犯。(四法竟)",
    "T23n1435_019:0133b14": "明一百七眾學法初",
    "T23n1435_019:0133b15": "佛在王舍城。爾時諸比丘，極高著泥洹僧，極",
    "T23n1435_019:0133b16": "下著、參差著、不周齊著。佛見已作是念：",
    "T23n1435_019:0133b17": "「我當觀過去諸佛，云何著泥洹僧？」空中淨居",
    "T23n1435_019:0133b18": "天言：「世尊！過去諸佛周齊著泥洹僧，佛亦自",
    "T23n1435_019:0133b19": "憶知過去諸佛周齊著泥洹僧。」佛復念：「我當",
    "T23n1435_019:0133b20": "觀未來諸佛，云何著泥洹僧？」空中淨居天",
    "T23n1435_019:0133b21": "言：「世尊！未來諸佛周齊著泥洹僧，佛亦觀",
    "T23n1435_019:0133b22": "知未來諸佛，亦當周齊著泥洹僧。」佛復作是",
    "T23n1435_019:0133b23": "念：「我當看淨居天，云何著泥洹僧？」空中天",
    "T23n1435_019:0133b24": "言：「淨居天周齊著泥洹僧。佛亦自知淨居天",
    "T23n1435_019:0133b25": "周齊著泥洹僧。」佛以是事集比丘僧，以種種",
    "T23n1435_019:0133b26": "因緣呵責諸比丘：「云何名比丘，極高著泥洹",
    "T23n1435_019:0133b27": "僧、極下著泥洹僧、參差著泥洹僧、不周齊著",
    "T23n1435_019:0133b28": "泥洹僧？」種種因緣呵已，語諸比丘：「以十利故",
    "T23n1435_019:0133b29": "與比丘結戒。從今是戒應如是說：不極高",
    "T23n1435_019:0133c01": "著泥洹僧，應當學。」若比丘極高著，突吉羅。",
    "T23n1435_019:0133c02": "若不極高著，不犯。(一)",
    "T23n1435_019:0133c03": "不極下著泥洹僧，應當學。若極下著泥洹僧，",
    "T23n1435_019:0133c04": "突吉羅。不極下著，不犯。(二)",
    "T23n1435_019:0133c05": "不參差著泥洹僧，應當學。若參差著泥洹僧，",
    "T23n1435_019:0133c06": "突吉羅。不參差著泥洹僧，不犯。(三)",
    "T23n1435_019:0133c07": "不如釿頭著泥洹僧，應當學。如釿頭著泥",
    "T23n1435_019:0133c08": "洹僧，突吉羅。不如釿頭著，不犯。(四)",
    "T23n1435_019:0133c09": "不如象鼻著泥洹僧，應當學。如象鼻著",
    "T23n1435_019:0133c10": "泥洹僧，突吉羅。不如象鼻著，不犯。(五)",
    "T23n1435_019:0133c11": "不如多羅葉著泥洹僧。應當學。如多羅葉",
    "T23n1435_019:0133c12": "著泥洹僧，突吉羅。不如多羅葉著泥洹僧，",
    "T23n1435_019:0133c13": "不犯(六)",
    "T23n1435_019:0133c14": "不如麨摶著泥洹僧。應當學。如麨摶著泥",
    "T23n1435_019:0133c15": "洹僧，突吉羅。不如麨摶著，不犯。(七)",
    "T23n1435_019:0133c16": "不細襵前著泥洹僧，應當學。如細襵前著",
    "T23n1435_019:0133c17": "泥洹僧，突吉羅。不細襵前著，不犯。(八)",
    "T23n1435_019:0133c18": "不著[革*茸]泥洹僧，應當學。著[革*茸]泥洹僧，突吉",
    "T23n1435_019:0133c19": "羅。不著[革*茸]衣，不犯。(九)",
    "T23n1435_019:0133c20": "不并襵兩邊著泥洹僧，應當學。若并襵兩邊",
    "T23n1435_019:0133c21": "著泥洹僧，突吉羅。不并襵兩邊著，不犯(十)",
    "T23n1435_019:0134a01": "不著細縷泥洹僧，應當學。若著細縷泥洹僧，",
    "T23n1435_019:0134a02": "突吉羅。不著細縷，不犯。(十一)",
    "T23n1435_019:0134a03": "周齊著泥洹僧，應當學。不周齊著泥洹僧，",
    "T23n1435_019:0134a04": "突吉羅。周齊著，不犯。(十二)",
    "T23n1435_019:0134a05": "佛在王舍城。爾時諸比丘，極高被衣、極下",
    "T23n1435_019:0134a06": "被衣、參差被衣、不周齊被衣。佛見已作是",
    "T23n1435_019:0134a07": "念：「我當觀過去諸佛，云何被衣？」空中淨居",
    "T23n1435_019:0134a08": "天言：「過去諸佛周齊被衣。佛亦自憶過去諸",
    "T23n1435_019:0134a09": "佛周齊被衣。」佛復念：「我當觀未來諸佛，云",
    "T23n1435_019:0134a10": "何被衣？」空中天言：「未來諸佛周齊被衣。佛亦",
    "T23n1435_019:0134a11": "自知未來諸佛周齊被衣。」佛復念：「淨居諸天",
    "T23n1435_019:0134a12": "云何被衣？」空中天言：「淨居諸天周齊被衣。",
    "T23n1435_019:0134a13": "佛亦自見淨居諸天周齊被衣。」佛以是事集",
    "T23n1435_019:0134a14": "比丘僧，種種因緣呵責諸比丘：「云何名比丘，",
    "T23n1435_019:0134a15": "極高被衣、極下被衣、參差被衣、不周齊被",
    "T23n1435_019:0134a16": "衣？」種種因緣呵已，語諸比丘：「以十利故與",
    "T23n1435_019:0134a17": "比丘結戒。從今不極高被衣，應當學。」極高",
    "T23n1435_019:0134a18": "被衣，突吉羅。不極高被衣，不犯。(十三)",
    "T23n1435_019:0134a19": "不極下被衣，應當學。極下被衣，突吉羅。不",
    "T23n1435_019:0134a20": "極下被衣，不犯。(十四)",
    "T23n1435_019:0134a21": "不參差被衣，應當學。參差被衣，突吉羅。不",
    "T23n1435_019:0134a22": "參差被衣，不犯。(十五)",
    "T23n1435_019:0134a23": "周齊被衣應當學。不周齊被衣，突吉羅。周齊",
    "T23n1435_019:0134a24": "被衣，不犯。(十六)",
    "T23n1435_019:0134a25": "佛在王舍城。爾時有一居士，請佛及僧明日",
    "T23n1435_019:0134a26": "食，佛默然受。居士知佛默然受已，從坐起頭",
    "T23n1435_019:0134a27": "面禮佛足右遶而去，還自舍通夜辦種種多",
    "T23n1435_019:0134a28": "美飲食，晨朝敷座處遣使白佛：「時到，食具",
    "T23n1435_019:0134a29": "已辦，佛自知時。」佛中前著衣入居士舍。爾",
    "T23n1435_019:0134b01": "時六群比丘，不好覆身入是家內，自看肩",
    "T23n1435_019:0134b02": "臂看胸。諸居士呵責言：「諸沙門釋子自言：『善",
    "T23n1435_019:0134b03": "好有功德。』不好覆身入家內、自看肩臂看",
    "T23n1435_019:0134b04": "胸，如王、如大臣。」佛見六群比丘不好覆身入",
    "T23n1435_019:0134b05": "白衣舍，聞居士呵責如王、如大臣。佛食後以",
    "T23n1435_019:0134b06": "是事集比丘僧，種種因緣呵責六群比丘：「云",
    "T23n1435_019:0134b07": "何名比丘，不好覆身入家內，自看肩臂看",
    "T23n1435_019:0134b08": "胸？」種種因緣呵已，語諸比丘：「以十利故與比",
    "T23n1435_019:0134b09": "丘結戒，從今好覆身入家內，應當學。」不好覆",
    "T23n1435_019:0134b10": "身入家內，突吉羅。好覆身入家內，不犯。(十七)",
    "T23n1435_019:0134b11": "有時六群比丘，雖好覆身入家內，不好覆身",
    "T23n1435_019:0134b12": "坐，自看肩臂看胸。諸居士呵責言：「諸沙門",
    "T23n1435_019:0134b13": "釋子自言：『善好有德。』不好覆身坐家內，看肩",
    "T23n1435_019:0134b14": "臂看胸，如王、如大臣。」佛見諸比丘不好覆",
    "T23n1435_019:0134b15": "身坐家內，自看肩臂看胸。佛見已食後集",
    "T23n1435_019:0134b16": "比丘僧，種種因緣呵責諸比丘：「云何名比丘，",
    "T23n1435_019:0134b17": "不好覆身坐家內，自看肩臂看胸？」種種因",
    "T23n1435_019:0134b18": "緣呵已，語諸比丘：「以十利故與比丘結戒，從",
    "T23n1435_019:0134b19": "今好覆身坐家內，應當學。」不好覆身坐家內，",
    "T23n1435_019:0134b20": "突吉羅。好覆身坐，不犯。(十八)",
    "T23n1435_019:0134b21": "有時六群比丘，不善攝身入家內，脚蹴大車、",
    "T23n1435_019:0134b22": "小車、犢車、輦輿，輪樹柱壁瓶甕倒地。諸居",
    "T23n1435_019:0134b23": "士呵責言：「諸沙門釋子自言：『善好有德。』不善",
    "T23n1435_019:0134b24": "攝身入他家，脚蹴物倒地如盲人。」佛語",
    "T23n1435_019:0134b25": "諸比丘：「善攝身入家內，應當學。」不善攝身",
    "T23n1435_019:0134b26": "入家內，突吉羅。善攝身入家內，不犯。(十九)",
    "T23n1435_019:0134b27": "又六群比丘，雖善攝身入家內，不善攝身坐，",
    "T23n1435_019:0134b28": "蹴大車、小車、犢車、輦輿輪樹柱壁瓶甕床榻",
    "T23n1435_019:0134b29": "倒地如盲人。佛知是事語諸比丘：「善攝身坐",
    "T23n1435_019:0134c01": "家內，應當學。」不善攝身坐家內，突吉羅。若",
    "T23n1435_019:0134c02": "善攝身坐，不犯。(二十)",
    "T23n1435_019:0134c03": "佛在舍衛國。爾時世尊中前著衣與諸比丘",
    "T23n1435_019:0134c04": "入舍衛城。諸佛常法，若以神通力入城邑聚",
    "T23n1435_019:0134c05": "落時，現如是希有事，謂象申鳴、馬悲鳴、諸牛",
    "T23n1435_019:0134c06": "王吼、鵝鴈、孔雀、鸚鵡、舍利鳥、俱均羅猩猩諸",
    "T23n1435_019:0134c07": "鳥，出和雅音。大鼓、小鼓、箜篌、箏笛、琵琶、簫",
    "T23n1435_019:0134c08": "瑟、篳篥、鐃鈸，不鼓自鳴。諸貴人舍所有金器",
    "T23n1435_019:0134c09": "內外莊嚴具，若在箱篋中自然作聲。盲者得",
    "T23n1435_019:0134c10": "視、聾者得聽、瘂者能言、拘躄者得伸、跛蹇",
    "T23n1435_019:0134c11": "者得手足、睞眼得正、病瘦者得除、苦痛者",
    "T23n1435_019:0134c12": "得樂、毒者得消、狂者得正、殺者離殺、偷者",
    "T23n1435_019:0134c13": "離偷、邪婬者不邪婬、妄語者不妄語、兩舌",
    "T23n1435_019:0134c14": "惡口無義語者不無義語、貪者不貪、瞋者",
    "T23n1435_019:0134c15": "不瞋、邪見者離邪見、牢獄閉繫枷鎖杻械悉",
    "T23n1435_019:0134c16": "得解脫、憒閙處者皆得空閑、未種善根",
    "T23n1435_019:0134c17": "者種、已種者增長、已增長者得解脫、諸伏藏",
    "T23n1435_019:0134c18": "寶物自然發出，現如是希有事，諸眾生得利",
    "T23n1435_019:0134c19": "益。爾時佛漸漸行到城，以右足著門閫",
    "T23n1435_019:0134c20": "上，如是等種種希有事皆現。爾時人民於屋",
    "T23n1435_019:0134c21": "上堂壁樓閣上看佛及僧，是中有未曾見佛",
    "T23n1435_019:0134c22": "者，有曾見佛者指示言：「此是佛、此是舍利",
    "T23n1435_019:0134c23": "弗、目連、阿那律、難提、金毘羅、此是六群比丘。」",
    "T23n1435_019:0134c24": "六群比丘聞已，仰看作是言：「某女人盲、某",
    "T23n1435_019:0134c25": "睞眼、某赤眼、某短鼻、某癭、某背僂、某跛、某白、",
    "T23n1435_019:0135a01": "某黑、某無威德。」諸女人聞已，語六群比丘言：",
    "T23n1435_019:0135a02": "「我非汝婦，不與汝私通，我等好醜何豫汝事？",
    "T23n1435_019:0135a03": "而字名我等。」六群比丘言：「我從佛及僧入",
    "T23n1435_019:0135a04": "城，何豫汝事？指我等言：『此是六群比丘。』似",
    "T23n1435_019:0135a05": "如過罪人。」佛聞是事語諸比丘：「從今不高",
    "T23n1435_019:0135a06": "視入家內，應當學。」高視入家內，突吉羅。不",
    "T23n1435_019:0135a07": "高視入家內，不犯。(二十一)",
    "T23n1435_019:0135a08": "爾時佛及僧露地坐食，諸人在堂屋上牆壁",
    "T23n1435_019:0135a09": "樓閣上，看佛及僧。是中有人未曾見佛者，",
    "T23n1435_019:0135a10": "中有曾見佛者指示言：「此是佛、此是舍利弗、",
    "T23n1435_019:0135a11": "目連、阿那律、難提、金毘羅、此是六群比丘。」六",
    "T23n1435_019:0135a12": "群比丘聞已，即仰視作是言：「某女人盲、某睞",
    "T23n1435_019:0135a13": "眼、某赤眼、某短鼻、某癭、某背僂、某跛、某黑",
    "T23n1435_019:0135a14": "某白、某無威德。」諸女人聞已語六群比丘言：",
    "T23n1435_019:0135a15": "「我等非汝婦，不與汝通，我等好醜何豫汝",
    "T23n1435_019:0135a16": "事？而名字我等。」六群比丘言：「我從佛及僧",
    "T23n1435_019:0135a17": "受請坐食，何豫汝等事？而指我等言：『此是",
    "T23n1435_019:0135a18": "六群比丘。』似如過罪人。」佛聞是事語諸比",
    "T23n1435_019:0135a19": "丘：「從今不高視坐家內，應當學。」高視坐家",
    "T23n1435_019:0135a20": "內，突吉羅。不高視坐家內，不犯。(二十二)",
    "T23n1435_019:0135a21": "又六群比丘，嫌呵供養入家內，作是言：「昨日",
    "T23n1435_019:0135a22": "飲食香美熟好，次第等與好敷座處；今日或",
    "T23n1435_019:0135a23": "當不如昨日香美熟好，或不次第等與。」諸居",
    "T23n1435_019:0135a24": "士呵責言：「諸沙門釋子不善，不種不穫，但能",
    "T23n1435_019:0135a25": "噉食出他過罪。」佛聞是事語諸比丘：「從今不",
    "T23n1435_019:0135a26": "呵供養入家內，應當學。」呵供養入，突吉羅。",
    "T23n1435_019:0135a27": "不呵供養入，不犯(二十三)",
    "T23n1435_019:0135a28": "又六群比丘，入時不呵供養，坐已便呵，作",
    "T23n1435_019:0135a29": "是言：「昨日飲食香美熟好，次第等與好敷座",
    "T23n1435_019:0135b01": "處；今日或當不如昨日香美熟好，或不次第",
    "T23n1435_019:0135b02": "等與。」諸居士呵言：「是沙門釋子不善，不種不",
    "T23n1435_019:0135b03": "穫，但能噉食出他過罪。」佛聞是事已語諸",
    "T23n1435_019:0135b04": "比丘：「從今不呵供養坐家內，應當學。」呵供",
    "T23n1435_019:0135b05": "養坐，突吉羅。不呵供養坐，不犯(二十四)",
    "T23n1435_019:0135b06": "又六群比丘，高大聲入家內，諸居士呵責",
    "T23n1435_019:0135b07": "言：「沙門釋子自言：『善好有德。』高大聲入家",
    "T23n1435_019:0135b08": "內，如婆羅門。」佛語諸比丘：「從今靜默入家",
    "T23n1435_019:0135b09": "內，應當學。」若不靜默入家內，突吉羅。靜默",
    "T23n1435_019:0135b10": "入，不犯。(二十五)",
    "T23n1435_019:0135b11": "又六群比丘，雖不高聲入家內，便高聲坐",
    "T23n1435_019:0135b12": "如婆羅門。諸居士呵責言：「沙門釋子自言：",
    "T23n1435_019:0135b13": "『善好有德。』高大聲坐他家，如婆羅門。」佛聞",
    "T23n1435_019:0135b14": "已語諸比丘：「從今靜默坐家內，應當學。」若",
    "T23n1435_019:0135b15": "不靜默坐家內，突吉羅。若靜默坐，不犯。(二十六)",
    "T23n1435_019:0135b16": "又六群比丘，蹲行入家內，諸居士呵責言：",
    "T23n1435_019:0135b17": "「沙門釋子自言：『善好有功德。』蹲行入家內，",
    "T23n1435_019:0135b18": "似如截脚。」佛聞已語諸比丘：「從今不蹲行入",
    "T23n1435_019:0135b19": "家內，應當學。」蹲行入家內，突吉羅。不蹲行",
    "T23n1435_019:0135b20": "入，不犯。(二十七)",
    "T23n1435_019:0135b21": "又六群比丘，雖不蹲行入家內，便蹲坐家內。",
    "T23n1435_019:0135b22": "諸居士呵責言：「沙門釋子蹲坐家內，如外",
    "T23n1435_019:0135b23": "道。」佛語諸比丘：「從今不蹲坐家內，應當學。」",
    "T23n1435_019:0135b24": "若蹲坐家內，突吉羅。不蹲坐，不犯。(二十八)",
    "T23n1435_019:0135b25": "又六群比丘，以衣覆頭入家內。諸居士瞋呵",
    "T23n1435_019:0135b26": "責言：「是諸比丘自言：『善好有德。』以衣覆頭",
    "T23n1435_019:0135b27": "入家內，似如伺捕人。」佛言：「從今不覆頭入",
    "T23n1435_019:0135b28": "家內，應當學。」若覆頭入家內，突吉羅。不覆",
    "T23n1435_019:0135b29": "頭入，不犯。(二十九)",
    "T23n1435_019:0135c01": "又六群比丘，雖不覆頭入家內，覆頭坐家",
    "T23n1435_019:0135c02": "內，諸居士呵責：「諸比丘自言：『善好有德。』覆頭",
    "T23n1435_019:0135c03": "坐家內，似如伺捕人。」佛言：「從今不覆頭坐",
    "T23n1435_019:0135c04": "家內，應當學。」若覆頭坐，突吉羅。不覆頭坐，不",
    "T23n1435_019:0135c05": "犯。(三十)",
    "T23n1435_019:0135c06": "又六群比丘襆頭入家內，諸居士呵責言：「諸",
    "T23n1435_019:0135c07": "沙門釋子自言：『善好有德。』襆頭入家內，如",
    "T23n1435_019:0135c08": "王、如大臣。」佛聞是事語諸比丘：「從今不襆頭",
    "T23n1435_019:0135c09": "入家內，應當學。」若襆頭入，突吉羅。不襆頭入，",
    "T23n1435_019:0135c10": "不犯。(三十一)",
    "T23n1435_019:0135c11": "又六群比丘，雖不襆頭入家內，而襆頭坐",
    "T23n1435_019:0135c12": "家內。諸居士呵責：「諸比丘自言：『善好有德。』",
    "T23n1435_019:0135c13": "襆頭坐家內，如王、如大臣。」佛聞是事語諸比",
    "T23n1435_019:0135c14": "丘：「從今不襆頭坐家內，應當學。」若襆頭坐，突",
    "T23n1435_019:0135c15": "吉羅。不襆頭坐，不犯。(三十二)",
    "T23n1435_019:0135c16": "又六群比丘，肘隱人肩入家內。諸居士呵",
    "T23n1435_019:0135c17": "責言：「沙門釋子自言：『善好有德。』肘隱人肩",
    "T23n1435_019:0135c18": "入家內，如王、如大臣。」佛聞是事語諸比丘：「從",
    "T23n1435_019:0135c19": "今不肘隱人肩入家內，應當學。」肘隱人肩",
    "T23n1435_019:0135c20": "入家內，突吉羅。不肘隱人肩入，不犯。(三十三)",
    "T23n1435_019:0135c21": "又六群比丘，雖不肘隱人肩入，家內便肘",
    "T23n1435_019:0135c22": "隱人肩坐家內。諸居士瞋呵責言：「諸沙門釋",
    "T23n1435_019:0135c23": "子自言：『善好有德。』肘隱人肩坐家內，如王、",
    "T23n1435_019:0135c24": "如大臣。」佛聞是事語諸比丘：「從今不肘隱",
    "T23n1435_019:0135c25": "人肩坐家內，應當學。」肘隱人肩坐，突吉羅。",
    "T23n1435_019:0135c26": "不肘隱人肩坐，不犯。(三十四)",
    "T23n1435_019:0136a01": "又六群比丘，叉腰入家內。諸居士呵責言：",
    "T23n1435_019:0136a02": "「沙門釋子自言：『善好有德。』叉腰入家內，如",
    "T23n1435_019:0136a03": "王、如大臣。」佛聞是事語諸比丘：「從今不叉腰",
    "T23n1435_019:0136a04": "入家內，應當學。」叉腰入，突吉羅。不叉腰",
    "T23n1435_019:0136a05": "入，不犯。(三十五)",
    "T23n1435_019:0136a06": "又六群比丘，雖不叉腰入家內，便叉腰坐",
    "T23n1435_019:0136a07": "家內。諸居士呵責言：「沙門釋子自言：『善好",
    "T23n1435_019:0136a08": "有德。』叉腰坐家內，如王、如大臣。」佛聞是事",
    "T23n1435_019:0136a09": "語諸比丘：「不叉腰坐家內，應當學。」叉腰坐，",
    "T23n1435_019:0136a10": "突吉羅。不叉腰坐，不犯。(三十六)",
    "T23n1435_019:0136a11": "又六群比丘，左右反抄衣入家內。諸居士呵",
    "T23n1435_019:0136a12": "責言：「沙門釋子自言：『善好有德。』左右反抄衣",
    "T23n1435_019:0136a13": "入家內，如王、如大臣。」佛聞是事語諸比丘：「從",
    "T23n1435_019:0136a14": "今不左右反抄衣入家內，應當學。」左右反",
    "T23n1435_019:0136a15": "抄衣入家內，突吉羅。不左右反抄衣入，不犯。",
    "T23n1435_019:0136a16": "(三十七)",
    "T23n1435_019:0136a17": "爾時六群比丘，雖不左右反抄衣入家內，",
    "T23n1435_019:0136a18": "便左右反抄衣坐家內。諸居士呵責言：「云",
    "T23n1435_019:0136a19": "何名比丘，左右反抄衣坐家內，如王、如大臣？」",
    "T23n1435_019:0136a20": "佛聞是事語諸比丘：「不左右反抄衣坐家內，",
    "T23n1435_019:0136a21": "應當學。」左右反抄衣坐，突吉羅。不左右反",
    "T23n1435_019:0136a22": "抄衣坐，不犯。(三十八)",
    "T23n1435_019:0136a23": "又六群比丘，偏抄衣入家內。諸居士訶責",
    "T23n1435_019:0136a24": "言：「沙門釋子自言：『善好有德。』偏抄衣入家內，",
    "T23n1435_019:0136a25": "如王、如大臣。」佛聞是事語諸比丘：「從今不偏",
    "T23n1435_019:0136a26": "抄衣入家內，應當學。」若偏抄衣入，突吉羅。",
    "T23n1435_019:0136a27": "不偏抄衣入，不犯。(三十九)",
    "T23n1435_019:0136a28": "又六群比丘，雖不偏抄衣入家內，便偏抄",
    "T23n1435_019:0136a29": "衣坐家內。諸居士呵責言：「沙門釋子自言：『善",
    "T23n1435_019:0136b01": "好有德。』偏抄衣坐家內，如王、如大臣。」佛聞是",
    "T23n1435_019:0136b02": "事語諸比丘：「不偏抄衣坐家內，應當學。」若偏",
    "T23n1435_019:0136b03": "抄衣坐家內，突吉羅。不偏抄衣坐，不犯。(四十)",
    "T23n1435_019:0136b04": "爾時六群比丘，以衣覆右肩、全舉左肩上",
    "T23n1435_019:0136b05": "入家內。諸居士呵責言：「諸沙門釋子自言：『善",
    "T23n1435_019:0136b06": "好有德。』以衣覆右肩全舉左肩上入家內，如",
    "T23n1435_019:0136b07": "王如大臣。」佛聞是事語諸比丘：「從今不應以",
    "T23n1435_019:0136b08": "衣覆右肩、全舉左肩上入家內，應當學。」若以",
    "T23n1435_019:0136b09": "衣覆右肩、全舉左肩上入家內，突吉羅。不以",
    "T23n1435_019:0136b10": "衣覆右肩、全舉左肩上入，不犯。(四十一)",
    "T23n1435_019:0136b11": "又六群比丘，雖不以衣覆右肩上、全舉左",
    "T23n1435_019:0136b12": "肩上入家內，便以衣覆右肩上、全舉左肩",
    "T23n1435_019:0136b13": "上坐家內。諸居士呵責言：「沙門釋子自言：『善",
    "T23n1435_019:0136b14": "好有德。』以衣覆右肩、全舉左肩上坐家內，如",
    "T23n1435_019:0136b15": "王如大臣。」佛聞是事語諸比丘：「從今不應以",
    "T23n1435_019:0136b16": "衣覆右肩、全舉左肩上坐家內，應當學。」若以",
    "T23n1435_019:0136b17": "衣覆右肩、全舉左肩上坐，突吉羅。不覆右肩、",
    "T23n1435_019:0136b18": "全舉左肩上坐，不犯。(四十二)",
    "T23n1435_019:0136b19": "爾時六群比丘，掉臂入家內。諸居士呵責言：",
    "T23n1435_019:0136b20": "「諸沙門釋子自言：『善好有德。』掉臂入家內，似",
    "T23n1435_019:0136b21": "如種穀人。」佛聞是事語諸比丘：「從今不掉臂",
    "T23n1435_019:0136b22": "入家內，應當學。」若掉臂入，突吉羅。若不掉",
    "T23n1435_019:0136b23": "臂入，不犯。(四十三)",
    "T23n1435_019:0136b24": "爾時諸比丘，雖不掉臂入家內，便掉臂",
    "T23n1435_019:0136b25": "坐。諸居士呵責言：「沙門釋子自言：『善好有",
    "T23n1435_019:0136b26": "功德。』掉臂坐家內，似如種穀人。」佛聞是",
    "T23n1435_019:0136b27": "事語諸比丘：「從今不掉臂坐家內，應當學。」",
    "T23n1435_019:0136b28": "若掉臂坐，突吉羅。若不掉臂坐家內，不",
    "T23n1435_019:0136b29": "犯。(四十四)",
    "T23n1435_019:0136c01": "爾時六群比丘，搖肩入家內。諸居士呵責言：",
    "T23n1435_019:0136c02": "「沙門釋子自言：『善好有德。』搖肩入家內，如王、",
    "T23n1435_019:0136c03": "如大臣。」佛聞是事語諸比丘：「從今不搖肩入",
    "T23n1435_019:0136c04": "家內，應當學。」若搖肩入家內，突吉羅。不搖肩",
    "T23n1435_019:0136c05": "入，不犯。(四十五)",
    "T23n1435_019:0136c06": "爾時六群比丘，雖不搖肩入家內，便搖肩",
    "T23n1435_019:0136c07": "坐。諸居士呵責言：「沙門釋子自言：『善好有",
    "T23n1435_019:0136c08": "德。』搖肩坐家內，如王、如大臣。」佛聞是事語諸",
    "T23n1435_019:0136c09": "比丘：「從今不搖肩坐家內，應當學。」若搖肩坐，",
    "T23n1435_019:0136c10": "突吉羅。不搖肩坐，不犯。(四十六)",
    "T23n1435_019:0136c11": "又六群比丘，搖頭入家內。諸居士呵責言：",
    "T23n1435_019:0136c12": "「沙門釋子自言：『善好有德。』搖頭入家內，似",
    "T23n1435_019:0136c13": "如鬼捉。」佛聞是事語諸比丘：「從今不搖頭",
    "T23n1435_019:0136c14": "入家內，應當學。」若搖頭入家內，突吉羅。不",
    "T23n1435_019:0136c15": "搖頭入，不犯。(四十七)",
    "T23n1435_019:0136c16": "又六群比丘，雖不搖頭入家內，便搖頭坐",
    "T23n1435_019:0136c17": "家內。諸居士呵責：「沙門釋子自言：『善好有",
    "T23n1435_019:0136c18": "德。』搖頭坐家內，似如鬼捉。」佛聞是事語諸比",
    "T23n1435_019:0136c19": "丘：「從今不搖頭坐家內，應當學。」若搖頭坐，突",
    "T23n1435_019:0136c20": "吉羅。不搖頭坐，不犯。(四十八)",
    "T23n1435_019:0136c21": "爾時六群比丘，搖身入家內。諸居士呵責言：",
    "T23n1435_019:0136c22": "「沙門釋子自言：『善好有德。』搖身入家內，似",
    "T23n1435_019:0136c23": "如舞人。」佛聞是事語諸比丘：「從今不搖身入",
    "T23n1435_019:0136c24": "家內，應當學。」若搖身入，突吉羅。不搖身入，不",
    "T23n1435_019:0136c25": "犯。(四十九)",
    "T23n1435_019:0136c26": "爾時六群比丘，雖不搖身入家內，便搖身",
    "T23n1435_019:0136c27": "坐。諸居士呵責言：「沙門釋子搖身坐家",
    "T23n1435_019:0136c28": "內，似如舞人。」佛聞是事語諸比丘：「從今不搖",
    "T23n1435_019:0136c29": "身坐家內，應當學。」若搖身坐家內，突吉羅。不",
    "T23n1435_019:0137a01": "搖身坐家內，不犯。(五十)",
    "T23n1435_019:0137a02": "爾時六群比丘，携手入家內，蹴蹋瓶甕器物",
    "T23n1435_019:0137a03": "倒地。諸居士呵責言：「沙門釋子自言：『善好",
    "T23n1435_019:0137a04": "有德。』携手入家內，如王、如大臣。」佛聞是事語",
    "T23n1435_019:0137a05": "諸比丘：「從今不携手入家內，應當學。」若携手",
    "T23n1435_019:0137a06": "入家內，突吉羅。不携手入家內，不犯。(五十一)",
    "T23n1435_019:0137a07": "又六群比丘，雖不携手入家內，便携手坐",
    "T23n1435_019:0137a08": "家內。諸居士言：「諸長老！相近坐，此請比",
    "T23n1435_019:0137a09": "丘多。」六群比丘言：「汝等更有何等事？何不廣",
    "T23n1435_019:0137a10": "敷座處，令我等相近坐耶？」佛聞是事語諸比",
    "T23n1435_019:0137a11": "丘：「從今不携手坐家內，應當學。」若携手坐家",
    "T23n1435_019:0137a12": "內，突吉羅。不携手坐，不犯。(五十二)",
    "T23n1435_019:0137a13": "又六群比丘，翹一脚入家內。諸居士呵責",
    "T23n1435_019:0137a14": "言：「沙門釋子自言：『善好有德。』翹一脚入家",
    "T23n1435_019:0137a15": "內，如王、如大臣。」佛聞是事語諸比丘：「從今不",
    "T23n1435_019:0137a16": "翹一脚入家內，應當學。」若翹一脚入，突吉羅。",
    "T23n1435_019:0137a17": "不翹一脚入家內，不犯。(五十三)",
    "T23n1435_019:0137a18": "爾時六群比丘，雖不翹一脚入家內，便翹一",
    "T23n1435_019:0137a19": "脚坐家內。諸居士言：「諸長老！相近坐，我請",
    "T23n1435_019:0137a20": "比丘多。」六群比丘言：「汝等更有何等事？何",
    "T23n1435_019:0137a21": "不廣敷座處，令我等相近坐耶？」佛聞是事",
    "T23n1435_019:0137a22": "語諸比丘：「從今不應翹一脚坐家內，應當",
    "T23n1435_019:0137a23": "學。」翹一脚坐家內，突吉羅。不翹一脚坐，不",
    "T23n1435_019:0137a24": "犯。(五十四)",
    "T23n1435_019:0137a25": "爾時六群比丘，累髀坐家內下露形體。諸居",
    "T23n1435_019:0137a26": "士呵責言：「沙門釋子自言：『善好有德。』累髀坐",
    "T23n1435_019:0137a27": "家內下露形體。」佛聞是事語諸比丘：「從今不",
    "T23n1435_019:0137a28": "累髀坐家內，應當學。」若累髀坐家內，突吉羅。",
    "T23n1435_019:0137a29": "不累髀坐，不犯。(五十五)",
    "T23n1435_019:0137b01": "爾時六群比丘累脚坐。諸居士呵責言：「沙門",
    "T23n1435_019:0137b02": "釋子自言：『善好有德。』累脚坐家內，如王、如大",
    "T23n1435_019:0137b03": "臣。」佛聞是事語諸比丘：「從今不累脚坐，應當",
    "T23n1435_019:0137b04": "學。」若累脚坐，突吉羅。不累脚坐，不犯。(五十六)",
    "T23n1435_019:0137b05": "佛在舍衛國。爾時六群比丘，早起著衣持鉢",
    "T23n1435_019:0137b06": "入舍衛城乞食。有一居士中門前獨坐床",
    "T23n1435_019:0137b07": "上，以掌扶頰愁憂不樂。時六群比丘共相謂",
    "T23n1435_019:0137b08": "言：「此人憂慼，我能令語笑。」六群比丘前到",
    "T23n1435_019:0137b09": "是居士所，以掌扶頰愁憂而住。居士笑而問",
    "T23n1435_019:0137b10": "言：「汝等何急共相憂愁，以掌扶頰而住。」",
    "T23n1435_019:0137b11": "六群比丘顧語諸比丘言：「我即令語笑已。」諸",
    "T23n1435_019:0137b12": "居士呵責言：「諸沙門釋子自言：『善好有德。』以",
    "T23n1435_019:0137b13": "掌扶頰令白衣語笑，如戲笑人。」佛聞是事語",
    "T23n1435_019:0137b14": "諸比丘：「從今不掌扶頰坐家內，為白衣笑",
    "T23n1435_019:0137b15": "故，應當學。」若掌扶頰坐，突吉羅。不掌扶頰",
    "T23n1435_019:0137b16": "坐，不犯。(五十七)",
    "T23n1435_019:0137b17": "佛在王舍城，爾時有一居士，請佛及僧明日",
    "T23n1435_019:0137b18": "食，佛默然受已。居士知佛受已，從坐而起",
    "T23n1435_019:0137b19": "頭面禮佛足右遶而去，還到自舍通夜辦種",
    "T23n1435_019:0137b20": "種多美飲食，晨朝敷座處。遣使白佛時到：「食",
    "T23n1435_019:0137b21": "具已辦，佛自知時。」佛及僧入居士舍坐。是居",
    "T23n1435_019:0137b22": "士知佛及僧坐已，自手行水欲下飲食。時六",
    "T23n1435_019:0137b23": "群比丘，持鉢置前四向顧視，居士下飯著鉢",
    "T23n1435_019:0137b24": "中已過去。六群比丘言：「此中何以不與飯？」",
    "T23n1435_019:0137b25": "居士言：「已與。」六群比丘言：「不與。」居士言：「看鉢",
    "T23n1435_019:0137b26": "中。」看已喚居士言：「授我鉢來。」諸居士言：「汝等",
    "T23n1435_019:0137b27": "向者心在何處？今方喚授鉢。」佛言：「從今一",
    "T23n1435_019:0137b28": "心受飯，應當學。」若不一心受飯，突吉羅。若一",
    "T23n1435_019:0137b29": "心受，不犯。(五十八)",
    "T23n1435_019:0137c01": "又六群比丘，以飯滿鉢向餘處看，諸居士著",
    "T23n1435_019:0137c02": "羹鉢中已過。六群比丘言：「此中何以不與羹",
    "T23n1435_019:0137c03": "耶？」答言：「已與。」六群比丘言：「不與。」居士言：",
    "T23n1435_019:0137c04": "「何不看鉢中？」看已語言：「授我鉢來。」諸居士",
    "T23n1435_019:0137c05": "言：「汝向者心在何處？今方喚授鉢。」佛聞是",
    "T23n1435_019:0137c06": "事語諸比丘：「從今一心受羹，應當學。」若不一",
    "T23n1435_019:0137c07": "心受羹，突吉羅。一心受羹，不犯。(五十九)",
    "T23n1435_019:0137c08": "又六群比丘，溢鉢受飲食，是中飯羹溢出。諸",
    "T23n1435_019:0137c09": "居士言：「飯當更益，羹亦當更益，何以溢",
    "T23n1435_019:0137c10": "鉢取棄？」佛聞是事語諸比丘：「從今不溢鉢受",
    "T23n1435_019:0137c11": "食，應當學。」若溢鉢受食，突吉羅。不溢鉢",
    "T23n1435_019:0137c12": "受，不犯。(六十)",
    "T23n1435_019:0137c13": "又六群比丘，以羹菜澆飯，但取羹菜處飯食。",
    "T23n1435_019:0137c14": "諸居士呵責言：「何以澆食如小兒？」佛聞是事",
    "T23n1435_019:0137c15": "語諸比丘：「從今等羹飯和合食，應當學。」若",
    "T23n1435_019:0137c16": "不等羹飯食，突吉羅。若羹飯等食，不犯。(六十一)",
    "T23n1435_019:0137c17": "又六群比丘，飯上若有酥酪及羹，剾中噉",
    "T23n1435_019:0137c18": "如井。諸居士呵責言：「諸比丘食如婆羅門食？」",
    "T23n1435_019:0137c19": "佛聞是事語諸比丘：「從今不應剾中噉如",
    "T23n1435_019:0137c20": "井，應當學。」剾中食，突吉羅。不剾中食，不犯。",
    "T23n1435_019:0137c21": "(六十二)",
    "T23n1435_019:0137c22": "又六群比丘摶飯食。諸居士呵責言：「諸比",
    "T23n1435_019:0137c23": "丘摶飯如小兒。」佛聞是事語諸比丘：「從今",
    "T23n1435_019:0137c24": "不摶飯食，應當學。」若摶飯食，突吉羅。不摶",
    "T23n1435_019:0137c25": "飯食，不犯。(六十三)",
    "T23n1435_019:0138a01": "又六群比丘，大摶飯食。諸居士呵責言：「諸",
    "T23n1435_019:0138a02": "比丘大摶飯食，似如有人欲奪驅逐。」佛",
    "T23n1435_019:0138a03": "聞是事語諸比丘：「從今不大摶食，應當學。」",
    "T23n1435_019:0138a04": "若大摶食，突吉羅。不大摶食，不犯。(六十四)",
    "T23n1435_019:0138a05": "又六群比丘，手把飯食。諸居士呵責言：「諸",
    "T23n1435_019:0138a06": "比丘手把飯食，如田種人。」佛聞是事語諸比",
    "T23n1435_019:0138a07": "丘：「從今不手把飯食，應當學。」手把飯食，",
    "T23n1435_019:0138a08": "突吉羅。不手把飯食，不犯。(六十五)",
    "T23n1435_019:0138a09": "又時諸比丘次第坐食，有一比丘，食未",
    "T23n1435_019:0138a10": "至便大張口。六群比丘與比坐，以戲故持土",
    "T23n1435_019:0138a11": "塊著口中。爾時眾中有如是不清淨事，佛",
    "T23n1435_019:0138a12": "言：「從今不豫張口待飯食，應當學。」若食未",
    "T23n1435_019:0138a13": "至豫張口待食，突吉羅。不豫張口待，不犯。(六十",
    "T23n1435_019:0138a14": "六)",
    "T23n1435_019:0138a15": "有時六群比丘唅食語，羹飯從口流出，比",
    "T23n1435_019:0138a16": "坐比丘見便吐逆。佛言：「從今不唅食語，應",
    "T23n1435_019:0138a17": "當學。」若唅食語，突吉羅。不唅食語，不犯。(六十七)",
    "T23n1435_019:0138a18": "又六群比丘嚙半食，半在口中，半在手中。佛",
    "T23n1435_019:0138a19": "言：「從今不嚙半食，應當學。」若嚙半食，突吉",
    "T23n1435_019:0138a20": "羅。不嚙半食，不犯。(六十八)",
    "T23n1435_019:0138a21": "佛在伽維羅衛國。爾時摩訶男釋，請佛及僧",
    "T23n1435_019:0138a22": "明日食，佛默然受。知佛默然受已，即從坐",
    "T23n1435_019:0138a23": "起頭面禮足右遶而去。還自舍通夜辦種種",
    "T23n1435_019:0138a24": "多美飲食，早起敷座處，遣使白佛言：「時到！",
    "T23n1435_019:0138a25": "食具已辦，佛自知時。」佛著衣持鉢及僧入",
    "T23n1435_019:0138a26": "摩訶男舍坐。摩訶男見佛坐已，自手行",
    "T23n1435_019:0138a27": "水。是食乳已辨，自手下飯與乳，諸比丘吸",
    "T23n1435_019:0138a28": "食作聲。爾時有比丘先是伎兒，聞是聲即",
    "T23n1435_019:0138a29": "起舞。諸比丘大笑，笑時口中飯粒出，有鼻",
    "T23n1435_019:0138b01": "孔中出者，諸居士呵責言：「諸沙門釋子自言：",
    "T23n1435_019:0138b02": "『善好有德。』云何令他笑如伎兒？」佛見諸比丘",
    "T23n1435_019:0138b03": "作是事，聞諸居士呵責時佛默然。食後以是",
    "T23n1435_019:0138b04": "事集比丘僧，佛知故問舞比丘：「汝以何心舞？」",
    "T23n1435_019:0138b05": "答言：「世尊！欲出諸比丘吸食過罪，及戲笑",
    "T23n1435_019:0138b06": "故。」佛言：「從今不吸食，應當學。」若吸食作聲",
    "T23n1435_019:0138b07": "食，突吉羅。不吸食作聲，不犯。(六十九)",
    "T23n1435_019:0138b08": "又六群比丘，嚼食唼唼作聲。諸居士呵責言：",
    "T23n1435_019:0138b09": "「沙門釋子自言：『善好有德。』嚼食唼唼作聲，",
    "T23n1435_019:0138b10": "如猪唼食。」佛言：「從今不嚼食作聲，應當",
    "T23n1435_019:0138b11": "學。」嚼食作聲食，突吉羅。不嚼食作聲，不犯。",
    "T23n1435_019:0138b12": "(七十)",
    "T23n1435_019:0138b13": "又六群比丘，滿口著飯漸漸咽。諸居士呵責",
    "T23n1435_019:0138b14": "言：「如獼猴食。」佛言：「從今不未咽食食，應當",
    "T23n1435_019:0138b15": "學。」未咽食食，突吉羅。咽已食，不犯。(七十一)",
    "T23n1435_019:0138b16": "又六群比丘吐舌食，作是言：「誰能全吞令摶",
    "T23n1435_019:0138b17": "不壞？」諸居士呵責言：「諸比丘吐舌食如小兒。」",
    "T23n1435_019:0138b18": "佛言：「從今不吐舌食，應當學。」吐舌食，突吉",
    "T23n1435_019:0138b19": "羅。不吐舌，不犯。(七十二)",
    "T23n1435_019:0138b20": "又六群比丘縮鼻食。諸居士呵責言：「應好棄",
    "T23n1435_019:0138b21": "涕，為寒耶？為噉蒜耶？」佛言：「從今不縮鼻",
    "T23n1435_019:0138b22": "食，應當學。」縮鼻食，突吉羅。不縮鼻食，不犯。",
    "T23n1435_019:0138b23": "(七十三)",
    "T23n1435_019:0138b24": "又六群比丘舐手食。諸居士呵責言：「羹飯盡",
    "T23n1435_019:0138b25": "當更益，何以舐手？」佛言：「從今不舐手食，應",
    "T23n1435_019:0138b26": "當學。」若舐手食，突吉羅。不舐手食，不犯。(七十四)",
    "T23n1435_019:0138b27": "又六群比丘，指抆鉢食。諸居士呵責言：「羹",
    "T23n1435_019:0138b28": "飯盡當更益，何以指抆鉢食？」佛言：「從今",
    "T23n1435_019:0138b29": "不指抆鉢食，應當學。」若指抆鉢食，突吉羅。",
    "T23n1435_019:0138c01": "不指抆鉢食，不犯。(七十五)",
    "T23n1435_019:0138c02": "又六群比丘食著手振却。諸居士呵責言：「諸",
    "T23n1435_019:0138c03": "比丘食如王如大臣，振手食棄。」佛言：「從今",
    "T23n1435_019:0138c04": "不振手食，應當學。」振手食，突吉羅。不振手",
    "T23n1435_019:0138c05": "食，不犯。(七十六)",
    "T23n1435_019:0138c06": "又六群比丘棄著手飯。諸居士呵責言：「是諸",
    "T23n1435_019:0138c07": "沙門不善，不種不穫，但噉復棄。」佛言：「從今",
    "T23n1435_019:0138c08": "不棄著手飯，應當學。」棄著手飯，突吉羅。不",
    "T23n1435_019:0138c09": "棄，不犯。(七十七)",
    "T23n1435_019:0138c10": "爾時六群比丘，膩手便捉飲器，比坐比丘",
    "T23n1435_019:0138c11": "見便吐逆。佛言：「從今不膩手捉飲器，應當",
    "T23n1435_019:0138c12": "學。」膩手捉飲器，突吉羅。不膩手捉，不犯。(七十八)",
    "T23n1435_019:0138c13": "又六群比丘，不病自為索飯索羹。佛言：「從",
    "T23n1435_019:0138c14": "今不病不自為索飯索羹，應當學。」不病自",
    "T23n1435_019:0138c15": "索羹飯，突吉羅。若病索，不犯。(七十九)",
    "T23n1435_019:0138c16": "又六群比丘，以飯覆羹，更望得故。語諸居士",
    "T23n1435_019:0138c17": "言：「此中著羹。」答言：「先噉鉢中飯覆者。」佛言：",
    "T23n1435_019:0138c18": "「從今不飯覆羹欲望更得，應當學。」若飯覆",
    "T23n1435_019:0138c19": "羹更望得者，突吉羅。更不望得覆者，不犯。(八十)",
    "T23n1435_019:0138c20": "又六群比丘。呵相看比坐鉢中，作是言：「汝",
    "T23n1435_019:0138c21": "多我少，我少汝多。」佛言：「不訶相看比坐",
    "T23n1435_019:0138c22": "鉢，應當學。」呵相看比坐鉢，突吉羅。不呵",
    "T23n1435_019:0139a01": "相看，不犯。(八十一)",
    "T23n1435_019:0139a02": "又一比丘僧中食時看餘處，六群比丘與",
    "T23n1435_019:0139a03": "作比坐，以戲笑故，持骨著其鉢中。此比丘",
    "T23n1435_019:0139a04": "持手著鉢中欲食，觸骨驚怖。以是事故，佛",
    "T23n1435_019:0139a05": "言：「端視鉢食，應當學。」若不端視鉢食，突吉羅。",
    "T23n1435_019:0139a06": "端視鉢食，不犯。(八十二)",
    "T23n1435_019:0139a07": "又六群比丘多受食，不次第噉盡殘在鉢中，",
    "T23n1435_019:0139a08": "便著水湯棄，滿澡盤中，收殘食器皆滿。諸",
    "T23n1435_019:0139a09": "居士呵責言：「是諸沙門不善，不種不穫，但",
    "T23n1435_019:0139a10": "能噉復棄。」佛言：「次第噉食盡，應當學。」不次",
    "T23n1435_019:0139a11": "第噉食盡，突吉羅。次第噉盡，不犯。(八十三)",
    "T23n1435_019:0139a12": "佛在迦毘羅國。爾時有居士，請佛及僧明日",
    "T23n1435_019:0139a13": "食，佛默然受。居士知佛默然受已，從坐起頭",
    "T23n1435_019:0139a14": "面禮佛足右遶而去，還自舍通夜辦種種",
    "T23n1435_019:0139a15": "多美飲食，早起敷坐處，遣使白佛：「時到！食",
    "T23n1435_019:0139a16": "辦，佛自知時。」佛及僧到居士舍，新堂上水",
    "T23n1435_019:0139a17": "精作地。諸比丘洗鉢水中有殘食，捨著堂",
    "T23n1435_019:0139a18": "上似如吐。諸居士呵責言：「是諸比丘不善，更",
    "T23n1435_019:0139a19": "有屏處可棄此水，何以乃棄此堂上？」佛言：",
    "T23n1435_019:0139a20": "「洗鉢水有飯，不問主人不應棄舍內，應當",
    "T23n1435_019:0139a21": "學。」若不問主人棄舍內，突吉羅。問主人棄者，",
    "T23n1435_019:0139a22": "不犯。(八十四竟)◎",
    "T23n1435_019:0139a23": "十誦律卷第十九"
}