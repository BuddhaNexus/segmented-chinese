{
    "X88n1646_035:0245a05": "居士傳三十五",
    "X88n1646_035:0245a07": "李王董鄭胡傳",
    "X88n1646_035:0245a08": "李純甫名之純。自號屏山居士。宏州人也。金承安中",
    "X88n1646_035:0245a09": "進士。少負才氣。自比諸葛孔明．王景略。三入翰林。仕",
    "X88n1646_035:0245a10": "至尚書右司都事。中年度其道不行。遂棄官歸。初好",
    "X88n1646_035:0245a11": "列禦寇．莊周之書。年三十後徧觀佛經。信解猛利。既",
    "X88n1646_035:0245a12": "歸隱。好與諸方老宿遊。亦頗好飲酒。每酒酣。人有問",
    "X88n1646_035:0245a13": "法者。隨機引導。如傾江湖。無有窮竭。於是窒者通。疑",
    "X88n1646_035:0245a14": "者信。莫不洒然以去也。以謂近世儒者推闡大道。窮",
    "X88n1646_035:0245a15": "性命之歸。其為功甚鉅。然其論佛。患不深究華嚴圓",
    "X88n1646_035:0245a16": "極之宗。理事無礙之旨。徒執小乘教相。斥為死灰槁",
    "X88n1646_035:0245a17": "木。又不知性真常中本無生滅。輙謂此身死後斷滅。",
    "X88n1646_035:0245a18": "墮於邪見。疑誤後生。因取先儒闢佛語分章條辨。名",
    "X88n1646_035:0245a19": "曰鳴道集說。為之序曰。自生民以來。未有不得道而",
    "X88n1646_035:0245a20": "為聖人者。伏羲．神農．黃帝之心見於大易。堯．舜．禹．湯．",
    "X88n1646_035:0245a21": "文．武．周公之道見於詩書。皆得道之大聖人也。聖人",
    "X88n1646_035:0245a22": "不王。道術將裂。有老子者。遊方之外。恐後世之人塞",
    "X88n1646_035:0245a23": "而無所入。高談天地未生之前。而洗之以道德。有孔",
    "X88n1646_035:0245a24": "子者。遊方之內。恐後世之人眩而無所歸。切論天地",
    "X88n1646_035:0245b01": "既生之後。而封之以仁義。故其言不無有少相齟齬",
    "X88n1646_035:0245b02": "者。雖然。或吹或噓。或挽或推。一首一尾。一東一西。元",
    "X88n1646_035:0245b03": "聖素王之志亦皆有歸矣。其門弟子恐其不合。而遂",
    "X88n1646_035:0245b04": "至於支離也。莊周氏沿流而下。自天人至於聖人。孟",
    "X88n1646_035:0245b05": "軻氏泝流而上。自善人至於神人。如左右券。內聖外",
    "X88n1646_035:0245b06": "王之說備矣。惜夫四聖人沒。聖人之道不傳一千五",
    "X88n1646_035:0245b07": "百年矣。而浮屠氏之書從西方來。盖距中國數千萬",
    "X88n1646_035:0245b08": "里。證之文字至言妙理。與吾聖人之心魄然而合。豈",
    "X88n1646_035:0245b09": "萬古之下四海之外聖人之心竟不能泯滅耶。諸儒",
    "X88n1646_035:0245b10": "陰取其說以證吾書。自李翱始。至於近代王介甫父",
    "X88n1646_035:0245b11": "子倡之。蘇子瞻兄弟和之。大易．詩．書．論．孟．老．莊皆有",
    "X88n1646_035:0245b12": "所解。濂溪．涑水．橫渠．伊川之學踵而興焉。上蔡．龜山．",
    "X88n1646_035:0245b13": "元城．橫浦之徒從而翼之。東萊．南軒．晦菴之書蔓衍",
    "X88n1646_035:0245b14": "四出。其言遂大小。生何幸見諸先生之議論。心知古",
    "X88n1646_035:0245b15": "聖人之不死。大道之將合也。恐將合而又離。箋其未",
    "X88n1646_035:0245b16": "合於古聖人者。曰鳴道集說云。純甫既卒。耶律晉卿",
    "X88n1646_035:0245b17": "讀其書。大好之。為序以行世。又有楞嚴．金剛．老莊．學",
    "X88n1646_035:0245b18": "庸諸解。皆不傳。同時有劉謐者。著三教平心錄。至明",
    "X88n1646_035:0245b19": "初建安沈士榮著續原教論。其大旨與純甫略同(中州",
    "X88n1646_035:0245b20": "集．佛祖通載．續原教論)。",
    "X88n1646_035:0245b21": "王子彧名文。沼州人。金承安中進士。為尚書省椽。性",
    "X88n1646_035:0245b22": "剛不與俗諧。棄官去。往來登封盧州山中二十年。改",
    "X88n1646_035:0245b23": "名知非。字無咎。自號照了居士。布衣蔬食。厲志學道。",
    "X88n1646_035:0245b24": "初出京時有詩云。親疎俱穩人倫了。婚嫁齊成俗意",
    "X88n1646_035:0245c01": "周。一筆盡勾塵債斷。都無虧欠大家休。大家休。愛著",
    "X88n1646_035:0245c02": "何時是徹頭。風息浪平人已度。笑携明月下孤舟。居",
    "X88n1646_035:0245c03": "山日有詩云。放下情懷觸處安。生涯取次沒多般。褐",
    "X88n1646_035:0245c04": "衣襤縷聊遮赤。短髮鬅鬙底用冠。一榻省緣資困歇。",
    "X88n1646_035:0245c05": "二匙隨分了飢[(歹*又)/食]。也知苦澀人人笑。烈日初心不敢",
    "X88n1646_035:0245c06": "漫。又作決了歌。禪家以為證道。正大中參知政事。思",
    "X88n1646_035:0245c07": "烈行臺洛陽。辟之使參臺事。城陷不知所終(中州集)。",
    "X88n1646_035:0245c08": "董國華名文甫。潞州人。承安中進士。為人淳質。恬於",
    "X88n1646_035:0245c09": "世味。學道有得。與子安仁居寶豐坊。並閉戶不出。以",
    "X88n1646_035:0245c10": "習靜為業。其後歷官至昌武軍節度副使。正大中以",
    "X88n1646_035:0245c11": "公事至[木*巳]縣。自知死期。書與家人及同官別。乃為詩",
    "X88n1646_035:0245c12": "曰。白髮三千丈。紅塵六十年。只今無見在。虗費草鞋",
    "X88n1646_035:0245c13": "錢。又曰。無情喪主沒錢僧。送上城南無事人。檢盡傳",
    "X88n1646_035:0245c14": "燈前後錄。更無公案這番新。詩畢。擲筆於地。以扇障",
    "X88n1646_035:0245c15": "面而逝(中州集)。",
    "X88n1646_035:0245c16": "鄭所南名思肖。福州連江人。徙於吳。宋末貢太學。舉",
    "X88n1646_035:0245c17": "博學鴻詞。元兵南下。上書論時事。不報。宋亡自傷不",
    "X88n1646_035:0245c18": "能報仇。終身不娶。不飲酒。不北向坐。歲時伏臘野哭",
    "X88n1646_035:0245c19": "面南拜。棄所居宅。寓城中萬壽．覺報二寺。以所有田",
    "X88n1646_035:0245c20": "施與之。留數畆給衣食。謂佃客曰。我死。汝則主之。著",
    "X88n1646_035:0245c21": "一是居士傳曰。一是居士。大宋人也。生於宋。長於宋。",
    "X88n1646_035:0245c22": "死於宋。甞貫古今六合觀之。肇乎無天地之始。亘乎",
    "X88n1646_035:0245c23": "有天地之終。普天率土一草一木吾見其皆大宋天",
    "X88n1646_035:0245c24": "下。大宋粹然一天也。不以有疆土而存。不以無疆土",
    "X88n1646_035:0246a01": "而亡也。譬如孝子於其父。前乎無前。後乎無後。滿眼",
    "X88n1646_035:0246a02": "惟父。與天同大。寧以生為在。死為不在耶。又寧見有",
    "X88n1646_035:0246a03": "二父耶。此一是之所在也。一是者何。萬古不易之理",
    "X88n1646_035:0246a04": "也。由之行天地。鬼神咸聽其命。不然。天地鬼神反誅",
    "X88n1646_035:0246a05": "之。斷古今。定綱常。配至道。立眾事。自天子至於庶人",
    "X88n1646_035:0246a06": "一皆不越於斯。苟能深造一是之域。殺之亦不變。安",
    "X88n1646_035:0246a07": "能以偽富偽貴芻豢之哉。所南性孤峭。寡與人合。時",
    "X88n1646_035:0246a08": "獨行獨吟獨遊山水間。嗜餐梅花。甞夢乘雲登一高",
    "X88n1646_035:0246a09": "峯得古梅樹。大百圍。花徑半尺。方盛開。摘而食之。空",
    "X88n1646_035:0246a10": "中有聲告曰。此玉真峯頂也。邇來四百萬劫。無人至",
    "X88n1646_035:0246a11": "矣。因為文紀之曰。此一花樹。其壽無量。天根月窟。和",
    "X88n1646_035:0246a12": "氣之液。洪濛之雪。搆為花骨。世不得聞。仙不得識。頑",
    "X88n1646_035:0246a13": "立樹下。頻嗅頻笑。方瞳不瞬。溜碧相射。欲與俱化。泯",
    "X88n1646_035:0246a14": "而為一。倏躍而動。手盡其葩。齒鍊為丹。火凉水浮。鼻",
    "X88n1646_035:0246a15": "舌毛空迸散香霧。六合同同燦發天光。萬返於源。其",
    "X88n1646_035:0246a16": "心忽空。一旦獲無身之身。還我於無極。於戲偉哉。書",
    "X88n1646_035:0246a17": "此紀已。仰面長嘯。聲震空碧。瞿然而寤。舌本猶香。又",
    "X88n1646_035:0246a18": "甞著施食心法。說正覺摩醯首羅天王療一切病呪。",
    "X88n1646_035:0246a19": "呪曰。唵。我有大願。無量無邊。虗空爛壞。我願無盡。我",
    "X88n1646_035:0246a20": "默我呪。先斷病魔。我觀我生。我寶無生。意歸其源。六",
    "X88n1646_035:0246a21": "根俱寧。歸無所歸。心華自開。我於是時。現無邊身。為",
    "X88n1646_035:0246a22": "大醫王。普救病難。即臻安康。乃正綱常。終於究意。我",
    "X88n1646_035:0246a23": "違我誓。我當殛我。滅為微塵。聞聞聞聞。娑婆訶。晚自",
    "X88n1646_035:0246a24": "集所著文。名曰心史。誓教天下萬世皆為忠臣。錮以",
    "X88n1646_035:0246b01": "鐵函。沉古井中。明崇禎時承天寺僧浚井得之。新安",
    "X88n1646_035:0246b02": "汪駿聲刻以行世(蘇州志．宋文偶鈔)。",
    "X88n1646_035:0246b03": "胡汲仲名長孺。婺州永康人。博學強記。受業青田余",
    "X88n1646_035:0246b04": "學古。得朱子之傳。以主敬為學之要。默識靜觀。超然",
    "X88n1646_035:0246b05": "自得。發明本心。導諸學者。一時人望皆歸之。居貧厲",
    "X88n1646_035:0246b06": "獨行之節。甞語其友。至麋不繼襖不溫。謳吟猶作鐘",
    "X88n1646_035:0246b07": "球鳴。此予秘密藏中休糧方也。參閱內典。著大同論",
    "X88n1646_035:0246b08": "曰。孟子沒一千四百年而周子出。周子之傳出於北",
    "X88n1646_035:0246b09": "固壽涯禪師。程子．朱子皆得之周子。朱子後得張欽",
    "X88n1646_035:0246b10": "夫講究此道。方得脫然。元來此事與禪學十分相似。",
    "X88n1646_035:0246b11": "學不知禪。禪不知學。互相排擊。都不曾劄著痛處。真",
    "X88n1646_035:0246b12": "可笑也。初在宋咸淳中起家監重慶酒務。歷福寧州",
    "X88n1646_035:0246b13": "倅。宋亡隱永康山。至元二十五年起集賢修撰。出教",
    "X88n1646_035:0246b14": "授揚州。歷寧海主簿。延祐元年引疾歸。晚居杭之虎",
    "X88n1646_035:0246b15": "林山。病喘上氣者久之。一日具酒食與比鄰別云。將",
    "X88n1646_035:0246b16": "返故鄉。門人覺其意。問曰。先生精神不衰。遽欲觀化",
    "X88n1646_035:0246b17": "耶。汲仲曰。精神與死生初無相涉也。就寢至夜半。聲",
    "X88n1646_035:0246b18": "寂然。其子駒排戶視之。則正衣冠坐逝矣。年七十五。",
    "X88n1646_035:0246b19": "時又有馮子振者。攸州人。博學負才氣。通內典。與中",
    "X88n1646_035:0246b20": "峯本禪師遊。師作淨土偈一百八首。大闡唯心之旨。",
    "X88n1646_035:0246b21": "子振見而心傾。自號發願學人。為之贊曰。我觀幻住",
    "X88n1646_035:0246b22": "師。於幻無所住。雖不住於幻。能覺如幻人。幻人汝當",
    "X88n1646_035:0246b23": "知。垢與淨相對。離垢即淨性。淨土應現前。是故幻住",
    "X88n1646_035:0246b24": "師。演說淨土偈。手提古佛機。數與念珠等。一偈偈四",
    "X88n1646_035:0246c01": "句。句句義畢彰。字數逾三千。其實無一字。偈迷念珠",
    "X88n1646_035:0246c02": "轉。偈悟轉念珠。若人於此中。一一總無念。於無念念",
    "X88n1646_035:0246c03": "佛。佛念亦復無。紅爪紺髮螺。種種白毫相。有目具瞻",
    "X88n1646_035:0246c04": "仰。月面照日輪。花敷四色蓮。出微妙高潔。所生皆淨",
    "X88n1646_035:0246c05": "土。云何是西方。是人見彌陀。悉得安隱住(元史．佛法金湯．續法",
    "X88n1646_035:0246c06": "喜志．樂邦文類)。",
    "X88n1646_035:0246c07": "知歸子曰。元世士大夫如趙子昂．程鉅夫．虞伯生．袁",
    "X88n1646_035:0246c08": "伯長．鄧善之之徒。其於佛法不可謂無意者。然文過",
    "X88n1646_035:0246c09": "其質。其於道盖未有得也。予故不得而傳之。",
    "X88n1646_035:0246c10": "汪大紳云。異人異趣異解。"
}