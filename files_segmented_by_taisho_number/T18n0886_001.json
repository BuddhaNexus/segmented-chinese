{
    "T18n0886_001:0511b24": "佛說金剛場莊嚴般若波羅蜜多",
    "T18n0886_001:0511b25": "教中一分(此於大部支流別行)",
    "T18n0886_001:0511b27": "西天譯經三藏朝奉大夫試光祿卿",
    "T18n0886_001:0511b28": "傳法大師賜紫臣施護譯",
    "T18n0886_001:0511b29": "爾時十方一切如來又復雲集。勸請世尊金",
    "T18n0886_001:0511c01": "剛瑜伽大秘密主大毘盧遮那如來。願說根",
    "T18n0886_001:0511c02": "本無性般若波羅蜜多法門。",
    "T18n0886_001:0511c03": "爾時世尊金剛瑜伽大祕密主大毘盧遮",
    "T18n0886_001:0511c04": "那如來。聞諸如來勸請言已即入一切佛境",
    "T18n0886_001:0511c05": "界大智金剛三摩地。從是三摩地出已。於剎",
    "T18n0886_001:0511c06": "那間安住一切如來及妙吉祥菩薩金剛真實",
    "T18n0886_001:0511c07": "智慧性中。於是性中。復入一切如來心光明",
    "T18n0886_001:0511c08": "妙堅固性智慧三摩地。於是三摩地中。從一",
    "T18n0886_001:0511c09": "切如來心。出現一切佛境界光明遍照法界。",
    "T18n0886_001:0511c10": "普及一切盡有情界悉皆照耀。令一切有情智",
    "T18n0886_001:0511c11": "慧清淨。從一切有情菩提心。出生敬愛鉤召",
    "T18n0886_001:0511c12": "灌頂法。如善所作如理安住金剛薩埵三摩",
    "T18n0886_001:0511c13": "地中所作圓滿。又從寶光幢笑祕密大士。出",
    "T18n0886_001:0511c14": "生最上大自在性。安住金剛薩埵三摩地覺",
    "T18n0886_001:0511c15": "悟性中。又從法利因語祕密大士。出生堅固",
    "T18n0886_001:0511c16": "心所作清淨性。安住蓮華薩埵三摩地自性清",
    "T18n0886_001:0511c17": "淨最上法性藏。從是建立種種增上事業。以",
    "T18n0886_001:0511c18": "護念法成熟有情。從一切如來身語心。乃至",
    "T18n0886_001:0511c19": "盡有情界普令成熟。如理安住已。還復世尊",
    "T18n0886_001:0511c20": "大毘盧遮那如來心。隨入一切如來智慧性",
    "T18n0886_001:0511c21": "中住爾時世尊大毘盧遮那如來。說伽陀曰。",
    "T18n0886_001:0511c22": "　大哉無漏因正慧　　一切如來所出生",
    "T18n0886_001:0511c23": "　正慧無垢不思議　　眾生聚性所從來",
    "T18n0886_001:0511c24": "　大哉諸法不思議　　一切佛事皆清淨",
    "T18n0886_001:0511c25": "　若性無性分別時　　是心即於二處轉",
    "T18n0886_001:0511c26": "爾時妙吉祥菩薩摩訶薩。即於會中現神通",
    "T18n0886_001:0511c27": "力。從如來心化出十六大菩薩身。圍繞世尊",
    "T18n0886_001:0511c28": "大毘盧遮那如來。於一切如來左右。現大日",
    "T18n0886_001:0511c29": "曼拏羅光明。於其光中。復現妙月曼拏羅。妙",
    "T18n0886_001:0512a01": "吉祥菩薩處中而坐。作如是言。勸請世尊金",
    "T18n0886_001:0512a02": "剛瑜伽大祕密主大毘盧遮那如來。宣說金",
    "T18n0886_001:0512a03": "剛場莊嚴般若波羅蜜多教諸正法句。",
    "T18n0886_001:0512a04": "爾時世尊大毘盧遮那如來。讚妙吉祥菩薩",
    "T18n0886_001:0512a05": "摩訶薩言。善哉善哉妙吉祥。汝能問佛如是",
    "T18n0886_001:0512a06": "正義。汝當諦聽如善作意我今宣說。是時世",
    "T18n0886_001:0512a07": "尊大毘盧遮那如來。安住一切如來自在性",
    "T18n0886_001:0512a08": "中。即說金剛場莊嚴般若波羅蜜多諸法大",
    "T18n0886_001:0512a09": "明句。所謂四念處等。四念處者。於身中身內",
    "T18n0886_001:0512a10": "外。隨觀行正念正知。於受中受內外。隨觀行",
    "T18n0886_001:0512a11": "正念正知。於心中心內外。隨觀行正念正知。",
    "T18n0886_001:0512a12": "於法中法內外。隨觀行正念正知。如是身受",
    "T18n0886_001:0512a13": "心法四念處觀。若正念正知。即一切清淨住",
    "T18n0886_001:0512a14": "無著行。乃於世間悉無所有。而身語心常住",
    "T18n0886_001:0512a15": "般若波羅蜜多平等法門。此名四念處平等",
    "T18n0886_001:0512a16": "法般若波羅蜜多教。大明曰。",
    "T18n0886_001:0512a17": "盎(引一句)崗(引)(二)唵(引)拶埵(引)哩娑蜜哩(三合)怛踰",
    "T18n0886_001:0512a18": "(二合)波塞他(二合)那(引)曩(引)(三)",
    "T18n0886_001:0512a19": "復次四正斷。謂於未生諸不善法。發起精進。",
    "T18n0886_001:0512a20": "當令不生攝心正念。已生諸不善法。發起精",
    "T18n0886_001:0512a21": "進而悉令斷攝心正念。未生諸善法。發起精",
    "T18n0886_001:0512a22": "進悉令生長攝心正念。已生諸善法。發起精",
    "T18n0886_001:0512a23": "進悉令增長。堅固廣大修習圓滿攝心正念。",
    "T18n0886_001:0512a24": "如是四正斷。即一切法不斷而斷。是為覺了",
    "T18n0886_001:0512a25": "第一義諦。此名正斷廣大門般若波羅蜜多",
    "T18n0886_001:0512a26": "教。大明曰。",
    "T18n0886_001:0512a27": "唵(引一句)三藐訖鉢囉(三合)賀(引)拏(二)薩哩嚩(二合)",
    "T18n0886_001:0512a28": "怛他(引)誐多三摩多(引)地瑟姹也(二合)(三)惡(四)囉(五)",
    "T18n0886_001:0512a29": "吽(引)(六)",
    "T18n0886_001:0512b01": "復次四神足。謂欲三摩地斷行具足神足。精",
    "T18n0886_001:0512b02": "進三摩地斷行具足神足。心三摩地斷行具",
    "T18n0886_001:0512b03": "足神足。慧三摩地斷行具足神足。如是四神",
    "T18n0886_001:0512b04": "足。從一切法如幻相出生。是即轉一切法輪",
    "T18n0886_001:0512b05": "般若波羅蜜多第一義諦體門。此名神足波",
    "T18n0886_001:0512b06": "羅蜜多平等智般若波羅蜜多教。大明曰。",
    "T18n0886_001:0512b07": "唵(引一句)哩提播(引)那播(引)囉彌帝(引)(二)羅嚩野囉",
    "T18n0886_001:0512b08": "吽(引)吽(引)(三)",
    "T18n0886_001:0512b09": "復次五根。謂信根精進根念根定根慧根。如",
    "T18n0886_001:0512b10": "是五根。悉無戲論一切法平等性轉。此名根",
    "T18n0886_001:0512b11": "平等般若波羅蜜多教。大明曰。",
    "T18n0886_001:0512b12": "唵(引一句)印捺哩(二合引)夜(引)嚩冐達鉢囉(二合)倪(引",
    "T18n0886_001:0512b13": "二)壹試(引)惹那(引)摩(三)爹波誐多(引)野(四)阿(引)(五)唵",
    "T18n0886_001:0512b14": "(引)(六)",
    "T18n0886_001:0512b15": "復次五力。謂信力精進力念力定力慧力。如",
    "T18n0886_001:0512b16": "是五力。即一切法平等行。於一切力悉離戲",
    "T18n0886_001:0512b17": "論本來清淨。此名力增般若波羅蜜多教。大",
    "T18n0886_001:0512b18": "明曰。",
    "T18n0886_001:0512b19": "唵(引一句)薩哩嚩(二合)怛他(引)誐多(引)末羅阿(引)(二)",
    "T18n0886_001:0512b20": "吽(引)吽(引)(三)嚩(四)",
    "T18n0886_001:0512b21": "復次七覺支。謂念覺支擇法覺支精進覺支",
    "T18n0886_001:0512b22": "喜覺支輕安覺支定覺支捨覺支。如是七法",
    "T18n0886_001:0512b23": "住平等性。此名平等出生相般若波羅蜜多",
    "T18n0886_001:0512b24": "教。大明曰。",
    "T18n0886_001:0512b25": "唵(引一句)颯鉢多(二合)冐亭誐三摩多(引)(二)蘇鉢",
    "T18n0886_001:0512b26": "囉(二合)底瑟恥(二合)帝(引)(三)突籠(二合引)(四)鑁(引)(五)",
    "T18n0886_001:0512b27": "復次八正道。謂正見正思惟正語正業正命",
    "T18n0886_001:0512b28": "正勤正念正知。如是八法。從大菩提心出",
    "T18n0886_001:0512b29": "生。正道無盡而善覺了一切智智。此名八正",
    "T18n0886_001:0512c01": "道平等般若波羅蜜多教。大明曰。",
    "T18n0886_001:0512c02": "唵(引一句)阿(引)哩也(二合引)瑟啗(二合引)仵(引)摩(引)哩",
    "T18n0886_001:0512c03": "誐(二合)摩(引)跓(半音引)(二)",
    "T18n0886_001:0512c04": "復次三三摩地。謂空無相無願。何名空三摩",
    "T18n0886_001:0512c05": "地。謂若空相無所有相無自性相。與一切法",
    "T18n0886_001:0512c06": "皆同一相是相無生。此說名為空三摩地。何",
    "T18n0886_001:0512c07": "名無相三摩地。謂若於一切法。無作相無希",
    "T18n0886_001:0512c08": "望無別異住寂靜相離相。心止一境。此說名",
    "T18n0886_001:0512c09": "為無相三摩地。何名無願三摩地。謂若苦無",
    "T18n0886_001:0512c10": "常相等。於一切法無覺了性無起作。若如是",
    "T18n0886_001:0512c11": "知若異如是知。無求無行無希望。此說名為",
    "T18n0886_001:0512c12": "無願三摩地。如是三三摩地。乃至一切性一",
    "T18n0886_001:0512c13": "切三摩地門。隨入般若波羅蜜多門。大明曰。",
    "T18n0886_001:0512c14": "唵(引一句)朅三摩(引)薩哩嚩(二合)達哩摩(二合引)(二)亢(引)(三)",
    "T18n0886_001:0512c15": "復次八解脫。謂有色觀諸色解脫。內無色想",
    "T18n0886_001:0512c16": "觀外色解脫。淨解脫。復過諸色想不起礙想",
    "T18n0886_001:0512c17": "不作我想緣無邊空而作觀行即空無邊處解",
    "T18n0886_001:0512c18": "脫。復過空無邊處緣無邊識而作觀行即識",
    "T18n0886_001:0512c19": "無邊處解脫。復過識無邊處緣無所有處而",
    "T18n0886_001:0512c20": "作觀行即無所有處解脫。復過無所有處緣",
    "T18n0886_001:0512c21": "非想非非想處而作觀行即非想非非想處解",
    "T18n0886_001:0512c22": "脫。復過非想非非想處於想受滅三摩鉢底",
    "T18n0886_001:0512c23": "正觀行即想受滅解脫。如是八法。即一切法",
    "T18n0886_001:0512c24": "離戲論相。非染非淨非定非散。非三摩鉢底",
    "T18n0886_001:0512c25": "非非三摩鉢底。此名離處非處般若波羅蜜",
    "T18n0886_001:0512c26": "多教。大明曰。",
    "T18n0886_001:0512c27": "唵(引一句)三滿多跋捺哩(二合引)(二)薩哩嚩(二合)婆(引)嚩",
    "T18n0886_001:0512c28": "尾戍提(引)(三)唐(引)(四)湯(引)(五)亢(引)(六)",
    "T18n0886_001:0512c29": "復次九次第定。謂離欲諸惡不善法有尋有",
    "T18n0886_001:0513a01": "伺離生喜樂初禪定。彼尋伺止息內心清淨",
    "T18n0886_001:0513a02": "住一境性無尋無伺定生喜樂二禪定。於喜",
    "T18n0886_001:0513a03": "離著住捨念行身得妙樂離喜妙樂三禪定。",
    "T18n0886_001:0513a04": "若苦若樂二法悉斷如先所起悅意惱意而皆",
    "T18n0886_001:0513a05": "止息無苦無樂捨念清淨四禪定。過諸色想",
    "T18n0886_001:0513a06": "不起礙想於種種想而不作意緣無邊空而作",
    "T18n0886_001:0513a07": "觀行即空無邊處定。過空無邊處緣無邊識",
    "T18n0886_001:0513a08": "而作觀行即識無邊處定。過識無邊處緣無",
    "T18n0886_001:0513a09": "所有處而作觀行即無所有處定。過無所有",
    "T18n0886_001:0513a10": "處緣非想非非想處而作觀行即非想非非想",
    "T18n0886_001:0513a11": "處定。及想受滅定。如是九法。若有性若無性",
    "T18n0886_001:0513a12": "悉離分別。即一切法無二覺了平等性。此名",
    "T18n0886_001:0513a13": "一切解脫平等般若波羅蜜多教。大明曰。",
    "T18n0886_001:0513a14": "唵(引一句)阿難多尾謨(引)叉目珂舂(二)",
    "T18n0886_001:0513a15": "復次六念。謂念佛念法念僧念捨念戒念天。",
    "T18n0886_001:0513a16": "如是六法與一切法同一念即勝義空。一切",
    "T18n0886_001:0513a17": "法同一相謂即無相。是相亦離。此名平等門",
    "T18n0886_001:0513a18": "三摩地名稱般若波羅蜜多教。大明曰。",
    "T18n0886_001:0513a19": "唵(引一句)薩哩嚩(二合引)耨娑蜜哩(三合)底(二)嚩朗(二合",
    "T18n0886_001:0513a20": "引)(三)唐(引)(四)桑(引)(五)鉢那(引)禰始(六)吽(引)吽(引)吽(引)(七)",
    "T18n0886_001:0513a21": "復次菩薩十分位。謂發心分位童真分位。初",
    "T18n0886_001:0513a22": "習業分位修行分位。生貴分位相應具足分",
    "T18n0886_001:0513a23": "位。正心分位不退轉分位。得灌頂分位一生",
    "T18n0886_001:0513a24": "補處分位。如是菩薩分位即非分位。離諸分",
    "T18n0886_001:0513a25": "位入第一義安住一分位性。一分位者即無",
    "T18n0886_001:0513a26": "分位。此名無分位般若波羅蜜多教。大明曰。",
    "T18n0886_001:0513a27": "唵(引一句)薩哩嚩(二合)咩嚩娑他(二合引)那尾誐帝",
    "T18n0886_001:0513a28": "(引)吽(引)(二)",
    "T18n0886_001:0513a29": "復次菩薩十自在。謂壽命自在業自在。資具",
    "T18n0886_001:0513b01": "自在信解自在。願自在神通自在。出生自在",
    "T18n0886_001:0513b02": "力自在。法自在心自在。如是十自在即非自",
    "T18n0886_001:0513b03": "在。自性離故乃得一切自在中最上寂靜一",
    "T18n0886_001:0513b04": "切法善住清淨性。此名一切自在般若波羅",
    "T18n0886_001:0513b05": "蜜多教。大明曰。",
    "T18n0886_001:0513b06": "唵(引一句)薩哩嚩(二合)嚩始帝(引)(二)怛囕(二合引)(三)突籠",
    "T18n0886_001:0513b07": "(二合引)(四)吽(引)(五)",
    "T18n0886_001:0513b08": "復次十波羅蜜多。謂布施波羅蜜多。持戒波",
    "T18n0886_001:0513b09": "羅蜜多。忍辱波羅蜜多。精進波羅蜜多。禪定",
    "T18n0886_001:0513b10": "波羅蜜多。慧波羅蜜多。方便波羅蜜多。願波",
    "T18n0886_001:0513b11": "羅蜜多。力波羅蜜多。智波羅蜜多。如是十波",
    "T18n0886_001:0513b12": "羅蜜多。攝一切波羅蜜多。是即無等等波羅",
    "T18n0886_001:0513b13": "蜜多。離戲論波羅蜜多。如實義波羅蜜多。一",
    "T18n0886_001:0513b14": "切法真實義波羅蜜多。金剛波羅蜜多。寶波",
    "T18n0886_001:0513b15": "羅蜜多。法波羅蜜多。羯磨波羅蜜多。一切法",
    "T18n0886_001:0513b16": "平等波羅蜜多。如是等法而悉安住堅固隨",
    "T18n0886_001:0513b17": "順相應法門。此名一切波羅蜜多平等般若",
    "T18n0886_001:0513b18": "波羅蜜多教。大明曰。",
    "T18n0886_001:0513b19": "唵(引一句)薩哩嚩(二合)播(引)囉彌多(引)哩他(二合)",
    "T18n0886_001:0513b20": "波哩布(引)囉尼(二)唵(引)(三)鉢囕(二合引)(四)吽(引)(五)當(引)(六)",
    "T18n0886_001:0513b21": "復次十地。謂歡喜地。離垢地。發光地。焰慧",
    "T18n0886_001:0513b22": "地。難勝地。現前地。遠行地。不動地。善慧地。",
    "T18n0886_001:0513b23": "法雲地。如是十地即一切地而同一義。所謂",
    "T18n0886_001:0513b24": "智義。即此智義亦無所有。無相無文字無聲",
    "T18n0886_001:0513b25": "無名。不可記別本來清淨。現無垢光住真實",
    "T18n0886_001:0513b26": "義。此名地清淨般若波羅蜜多教。大明曰。",
    "T18n0886_001:0513b27": "唵(引一句)部彌尾秫馱儞(二)薩哩嚩(二合引)哩他(二合)",
    "T18n0886_001:0513b28": "波哩布囉尼(三)鑁(引)(四)蓬(引)(五)",
    "T18n0886_001:0513b29": "復次四梵行。謂慈悲喜捨。如是四法安住梵",
    "T18n0886_001:0513c01": "行。此名一切法平等性般若波羅蜜多教。大",
    "T18n0886_001:0513c02": "明曰。",
    "T18n0886_001:0513c03": "唵(引一句)沒囉(二合)賀摩(二合)尾賀(引)囉阿地瑟姹",
    "T18n0886_001:0513c04": "(二合)那(二)崗(引)(三)[牟*含](引)(四)訥籠(二合引)(五)叉(六)吽(引)(七)拏",
    "T18n0886_001:0513c05": "籠(二合引)(八)",
    "T18n0886_001:0513c06": "復次十力謂。處非處智力業報智力。種種界",
    "T18n0886_001:0513c07": "智力了別自他根智力。種種信解智力苦滅",
    "T18n0886_001:0513c08": "道智力。染淨智力宿住隨念智力。五神通智",
    "T18n0886_001:0513c09": "力漏盡智力。如是十力即一切如來平等善",
    "T18n0886_001:0513c10": "出生性。此名十力平等般若波羅蜜多教。大",
    "T18n0886_001:0513c11": "明曰。",
    "T18n0886_001:0513c12": "唵(引一句)捺舍末羅摩帝(引)爽(引)(二)",
    "T18n0886_001:0513c13": "復次四無所畏。謂如來應供正等正覺。了知",
    "T18n0886_001:0513c14": "如是法成正等覺具一切智。於一切世間天",
    "T18n0886_001:0513c15": "人魔梵沙門婆羅門等大眾中得無所畏。平",
    "T18n0886_001:0513c16": "等觀察得大安樂行。得勇猛行轉正法輪。不",
    "T18n0886_001:0513c17": "轉一切世間之法。又復如來了知如是法。斷",
    "T18n0886_001:0513c18": "盡諸漏得無所畏。又復如來說諸染法障礙",
    "T18n0886_001:0513c19": "聖道。平等所說得無所畏。又復如來作如是",
    "T18n0886_001:0513c20": "說。修諸正行能盡諸苦。平等所說得無所畏。",
    "T18n0886_001:0513c21": "如是四法皆如實說正中正義即無所畏。平",
    "T18n0886_001:0513c22": "等住一切法如幻相。離我我所性。此名無所",
    "T18n0886_001:0513c23": "畏平等般若波羅蜜多教。大明曰。",
    "T18n0886_001:0513c24": "唵(引一句)吠(引)舍(引)囉[寧*也](切身)三摩多(引)鉢囉(二合引)",
    "T18n0886_001:0513c25": "鉢多(二合)(二)阿(三)阿(引)(四)暗(引)(五)惡(六)",
    "T18n0886_001:0513c26": "復次四無礙解。謂詞無礙解法無礙解。義無",
    "T18n0886_001:0513c27": "礙解樂說無礙解。如是四法住平等性。此名",
    "T18n0886_001:0513c28": "一切法如幻相無礙解。般若波羅蜜多教。大",
    "T18n0886_001:0513c29": "明曰。",
    "T18n0886_001:0514a01": "唵(引一句)鉢囉(二合)底三尾那(二)莎(入)(三)吽(引)(四)",
    "T18n0886_001:0514a02": "復次十八不共法。謂如來身無失。語無失。意",
    "T18n0886_001:0514a03": "無失。無不定心。無異想。無不擇捨。欲無減。",
    "T18n0886_001:0514a04": "精進無減。念無減。慧無減。解脫無減。解脫",
    "T18n0886_001:0514a05": "知見無減。過去無礙無著願知見轉。未來無",
    "T18n0886_001:0514a06": "礙無著願知見轉。現在無礙無著願知見轉。",
    "T18n0886_001:0514a07": "身業隨智慧行。語業隨智慧行。意業隨智慧",
    "T18n0886_001:0514a08": "行。如是十八法。如來於一切時一切處。一切",
    "T18n0886_001:0514a09": "平等而善安住。即隨入一切法空性大慧清",
    "T18n0886_001:0514a10": "淨。此名不共法平等般若波羅蜜多教。大明",
    "T18n0886_001:0514a11": "曰。",
    "T18n0886_001:0514a12": "唵(引一句)阿(引)尾(引)尼迦沒馱達哩摩(二合)三摩帝",
    "T18n0886_001:0514a13": "(引)(二)阿(引)(三)尾(引)囉吽(引)(四)亢(引)(五)",
    "T18n0886_001:0514a14": "爾時十方來者一切如來。聞世尊大毘盧遮",
    "T18n0886_001:0514a15": "那如來宣說祕密諸法句已。咸共稱讚說伽",
    "T18n0886_001:0514a16": "陀曰。",
    "T18n0886_001:0514a17": "　善哉無上菩提心　　一切如來勝自在",
    "T18n0886_001:0514a18": "　善哉諸佛最上法　　是即三摩地名稱",
    "T18n0886_001:0514a19": "　善哉金剛廣大智　　善住金剛堅固心",
    "T18n0886_001:0514a20": "　善哉諸法無量門　　善住清淨第一義",
    "T18n0886_001:0514a21": "　善說如是祕密句　　一切如來從是生",
    "T18n0886_001:0514a22": "爾時世尊大毘盧遮那如來。歡喜歸命一切",
    "T18n0886_001:0514a23": "如來。亦以伽陀而稱讚曰。",
    "T18n0886_001:0514a24": "　歸命頂禮諸如來　　自他清淨大法身",
    "T18n0886_001:0514a25": "　我先歸命祕密言　　大力金剛堅固智",
    "T18n0886_001:0514a26": "　諸法畢竟寂靜體　　安住金剛法性門",
    "T18n0886_001:0514a27": "　已得圓滿大乘句　　歸命大悲大自在",
    "T18n0886_001:0514a28": "　本來清淨大無畏　　最上最勝最第一",
    "T18n0886_001:0514a29": "　信禮一切善逝尊　　最上正法諸文字",
    "T18n0886_001:0514b01": "　以所宣說正法門　　普遍供養一切佛",
    "T18n0886_001:0514b02": "佛說金剛場莊嚴般若波羅蜜多教中一分"
}