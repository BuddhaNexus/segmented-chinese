{
    "T36n1739_009:0773b15": "新華嚴經論卷第九",
    "T36n1739_009:0773b17": "長者李通玄撰",
    "T36n1739_009:0773b18": "第十會在法界品者。明此一會普含諸會及",
    "T36n1739_009:0773b19": "十方剎海法界虛空界。總為一會。重重無盡。",
    "T36n1739_009:0773b20": "一切諸佛海及一切眾生之海。總以此法界",
    "T36n1739_009:0773b21": "一品。總為一體。一切境界隨眾生心。以此為",
    "T36n1739_009:0773b22": "別。以六相十玄該之。以無思之心照之觀之",
    "T36n1739_009:0773b23": "可見。或以世主妙嚴品為一會。以普光明殿",
    "T36n1739_009:0773b24": "三會為一會。通前世主妙嚴品為二會。上昇",
    "T36n1739_009:0773b25": "須彌夜摩兜率他化第三禪等天為五會。通",
    "T36n1739_009:0773b26": "前兩會為七會。法界品祇園人間為第八會。",
    "T36n1739_009:0773b27": "善財大塔廟處為第九會。以虛空法界一切",
    "T36n1739_009:0773b28": "處會為十會。即該收前後十方總盡。亦是一",
    "T36n1739_009:0773b29": "家所釋。亦不違道理。古人云。九會者。為未知",
    "T36n1739_009:0773c01": "有十一地在第三禪說。此經總十法為准。不",
    "T36n1739_009:0773c02": "可說九也。如善財覺城東會。明前諸會。但且",
    "T36n1739_009:0773c03": "寄成五位之法。未寄顯能修行之人。如覺城",
    "T36n1739_009:0773c04": "一會。即明能修行之人及菩薩攝生方便法",
    "T36n1739_009:0773c05": "則。",
    "T36n1739_009:0773c06": "第三說佛出世所由者。如來出世寄位示真。",
    "T36n1739_009:0773c07": "若見如來始成正覺及正像末三時教者。非",
    "T36n1739_009:0773c08": "正覺見。非見佛出興。此乃劣解眾生且如是",
    "T36n1739_009:0773c09": "見。求正覺者不應如是。問曰。云何見佛出興。",
    "T36n1739_009:0773c10": "答曰。當見自身。無身無心。無出無沒。無內無",
    "T36n1739_009:0773c11": "外。不動不寂。無思無求。世及出世。都無住",
    "T36n1739_009:0773c12": "處。無心所法。無法法無心。心法無依。性無始",
    "T36n1739_009:0773c13": "末。以無依住智說如斯法。教化眾生皆令悟",
    "T36n1739_009:0773c14": "入。是名見佛出興。如光明覺品文殊師利頌",
    "T36n1739_009:0773c15": "曰。世及出世見。一切皆超越。而能善知法。當",
    "T36n1739_009:0773c16": "成大光曜。若於一切智。發生迴向心。見心無",
    "T36n1739_009:0773c17": "所生。當獲大名稱。眾生無所生。亦復無有壞。",
    "T36n1739_009:0773c18": "若得如是智。當成無上道。一中解無量。無量",
    "T36n1739_009:0773c19": "中解一。了彼互生起。當成無所畏。前兩行頌",
    "T36n1739_009:0773c20": "明佛出興。後兩行頌明正覺中智。佛出興當",
    "T36n1739_009:0773c21": "知如是。不令眾生取佛出興滅沒之相。見初",
    "T36n1739_009:0773c22": "見末。但見自身。眾生身心無生滅體。是出世",
    "T36n1739_009:0773c23": "間。",
    "T36n1739_009:0773c24": "夫說一部之經。始終徒眾形相總有二百二",
    "T36n1739_009:0773c25": "十八眾。形類部從莊嚴道場形類各異。當會",
    "T36n1739_009:0773c26": "事意皆有所表。至位方明。不可云摸。且初一",
    "T36n1739_009:0773c27": "品有四十五眾。表意如下。至文方釋。教文廣",
    "T36n1739_009:0773c28": "博。預陳難解對事方指。目視道存。如前長科",
    "T36n1739_009:0773c29": "經意六段門中。第一會中始成正覺。總有六",
    "T36n1739_009:0774a01": "品經。經有十一卷。其中品名者。一世主妙嚴",
    "T36n1739_009:0774a02": "品。二如來現相品。三普賢三昧品。四世界成",
    "T36n1739_009:0774a03": "就品。五華藏世界品。六毘盧遮那品。此六",
    "T36n1739_009:0774a04": "品經。於初會中有六種意。此初會中從如是",
    "T36n1739_009:0774a05": "我聞已下。是序分正說分流通分。自餘會皆",
    "T36n1739_009:0774a06": "然。從如是我聞一時六字至始成正覺。是序",
    "T36n1739_009:0774a07": "分。其地堅固金剛所成已下。是正說分。至動",
    "T36n1739_009:0774a08": "地雨華。是流通分。從正說分中。說如來成佛",
    "T36n1739_009:0774a09": "因果菩薩神天五十眾。表佛自行利生之眾。",
    "T36n1739_009:0774a10": "令諸來菩薩見知因果。及示現得道入法入",
    "T36n1739_009:0774a11": "即同佛所知見法。與後學者以為樣式。從其",
    "T36n1739_009:0774a12": "凡夫入法。即同佛知見故。初發心時便成正",
    "T36n1739_009:0774a13": "覺。從此義生。以後諸會悉自有序分。至文方",
    "T36n1739_009:0774a14": "明。大都付囑流通分。如來出現品是。前已敘",
    "T36n1739_009:0774a15": "竟。如輪王大子喻是。",
    "T36n1739_009:0774a16": "一初世主妙嚴品明。佛始成正覺諸世間主",
    "T36n1739_009:0774a17": "來集慶佛成道又自求所益。又所表如來自",
    "T36n1739_009:0774a18": "行五位法門。",
    "T36n1739_009:0774a19": "二如來現相品。明佛始成正覺口光告眾毫",
    "T36n1739_009:0774a20": "光示法。",
    "T36n1739_009:0774a21": "三普賢三昧品。明佛令普賢長子。入如來藏",
    "T36n1739_009:0774a22": "身三昧。審諦觀法。從三昧起。說佛果報眾生",
    "T36n1739_009:0774a23": "業力成就世界依正二報國土莊嚴。四便說",
    "T36n1739_009:0774a24": "世界成就品。明由眾生業力起。",
    "T36n1739_009:0774a25": "五華藏世界品。明華藏世界海是佛自智果",
    "T36n1739_009:0774a26": "報得莊嚴。",
    "T36n1739_009:0774a27": "六毘盧遮那品。即明引古證今令眾信順法",
    "T36n1739_009:0774a28": "不虛來古今相照。令信不疑。今此初會六品",
    "T36n1739_009:0774a29": "經。皆有意趣。就六品之中。還依會釋。分為二",
    "T36n1739_009:0774b01": "門。一世主妙嚴品一品經。明佛始成正覺略",
    "T36n1739_009:0774b02": "示依正二報之所莊嚴。二如來現相品已下",
    "T36n1739_009:0774b03": "五品經。明示果勸修。於此二門。且於初門",
    "T36n1739_009:0774b04": "世主妙嚴一品。義分十門。",
    "T36n1739_009:0774b05": "第一明毘盧遮那始成正覺依正二報之所莊",
    "T36n1739_009:0774b06": "嚴。",
    "T36n1739_009:0774b07": "第二明十普賢眾常隨佛眾。",
    "T36n1739_009:0774b08": "第三明諸神八部諸天來集。",
    "T36n1739_009:0774b09": "第四明結眾已來。",
    "T36n1739_009:0774b10": "第五明十大天王以自得益法門歎佛十地行",
    "T36n1739_009:0774b11": "果。",
    "T36n1739_009:0774b12": "第六明日月天子八部王等以自得益法門歎",
    "T36n1739_009:0774b13": "佛十迴向行果。",
    "T36n1739_009:0774b14": "第七明十眾諸神主稼神為首。各以自所得",
    "T36n1739_009:0774b15": "法門歎佛十行之果。",
    "T36n1739_009:0774b16": "第八明海月光大明菩薩等十大菩薩通九眾",
    "T36n1739_009:0774b17": "諸神。以自所得法門。歎佛十住行果。",
    "T36n1739_009:0774b18": "第九明座出自眾明佛自行普賢行歎佛自行",
    "T36n1739_009:0774b19": "普賢行果。",
    "T36n1739_009:0774b20": "第十明華藏世界動地興供。明佛出興大眾",
    "T36n1739_009:0774b21": "歡喜福威感應。已上初會十門中菩薩神天。",
    "T36n1739_009:0774b22": "總得如來五位法門。但化令入位者。皆得一",
    "T36n1739_009:0774b23": "分應真理智。總得稱之為神能主導眾生。非",
    "T36n1739_009:0774b24": "鬼神之神。以入如來智。法力自在故十地如",
    "T36n1739_009:0774b25": "天。亦明自在。至文方廣明。",
    "T36n1739_009:0774b26": "今釋此初會中世主妙嚴一品。如前十段科",
    "T36n1739_009:0774b27": "文中第一段。明佛始成正覺。於此一段復分",
    "T36n1739_009:0774b28": "為二。一釋經題目。二隨文釋義。",
    "T36n1739_009:0774b29": "一釋經題目者。何故名為大方廣佛華嚴經",
    "T36n1739_009:0774c01": "世主妙嚴品第一。解云。大者無方義。方者法",
    "T36n1739_009:0774c02": "則義。廣者理智遍周義。佛者智體無依住義。",
    "T36n1739_009:0774c03": "智自在義。華者遍法界無盡行義。以行能開",
    "T36n1739_009:0774c04": "敷自他果故。華是感果義。開敷義。嚴是莊飾",
    "T36n1739_009:0774c05": "義。明初發心住位。以十信中有作行華。開敷",
    "T36n1739_009:0774c06": "十住位中妙理智慧果故。復生無作十種行",
    "T36n1739_009:0774c07": "華。常以法行互嚴。用淨自利利他之道故。行",
    "T36n1739_009:0774c08": "為嚴飾義。世主妙嚴者。以此初品有諸神天",
    "T36n1739_009:0774c09": "八部之眾。皆為世間主。各將十佛世界微塵",
    "T36n1739_009:0774c10": "數隨身部從。或但云無量來嚴道場。此為依",
    "T36n1739_009:0774c11": "眾成名。故云世主妙嚴。又佛及菩薩。皆為世",
    "T36n1739_009:0774c12": "間之主故。以能主導眾生。總為世間主故。亦",
    "T36n1739_009:0774c13": "此初品總標一部。都舉。總有二百二十八眾。",
    "T36n1739_009:0774c14": "形狀不同各各部類。或言一佛世界微塵。或",
    "T36n1739_009:0774c15": "言十佛世界微塵。或言無量。以嚴海會故。言",
    "T36n1739_009:0774c16": "世主妙嚴。或以佛福報境界妙嚴依正。亦得",
    "T36n1739_009:0774c17": "稱為世主妙嚴。為如來亦為世間主主導眾",
    "T36n1739_009:0774c18": "生故。此為依主得名。品者。均別義。明五位",
    "T36n1739_009:0774c19": "及信心同異差降意類別敘。進修生熟各有",
    "T36n1739_009:0774c20": "條貫。次第分明。令後學者自識本行進修不",
    "T36n1739_009:0774c21": "惑故。為品類均別義也。第一者。非是次第前",
    "T36n1739_009:0774c22": "後之第一。為法界門中無前頭在後之次第。",
    "T36n1739_009:0774c23": "皆是一時無二念。同時顯著。諸品之第一。一",
    "T36n1739_009:0774c24": "多緣起同時之第一。是名同時具足相應門",
    "T36n1739_009:0774c25": "一多相容不同門。以十玄門及六相義通融。",
    "T36n1739_009:0774c26": "不可以如情所繫故名第一。",
    "T36n1739_009:0774c27": "二隨文釋義者。從如是我聞一時至如是無",
    "T36n1739_009:0774c28": "量功德以來。於中有七十一行經。長科為四",
    "T36n1739_009:0774c29": "分。一從初如是我聞一時以下至始成正覺。",
    "T36n1739_009:0775a01": "於中有八句經。總明斷疑成信分。前之六字",
    "T36n1739_009:0775a02": "明結集聞經之主。後之五句序致如來得道",
    "T36n1739_009:0775a03": "之處。二其地堅固以下。至妙音遐暢無處不",
    "T36n1739_009:0775a04": "及。於中有二十六行半經。總明歎佛依正。此",
    "T36n1739_009:0775a05": "土他方及菩薩神力莊嚴道場分。此如帝網",
    "T36n1739_009:0775a06": "之他方。三爾時世尊處於此座以下。至所有",
    "T36n1739_009:0775a07": "莊嚴悉令顯現。於中有十三行經。歎佛成道",
    "T36n1739_009:0775a08": "修行果滿依正。報德悲智攝生自在無邊分。",
    "T36n1739_009:0775a09": "四從有十佛世界微塵數菩薩以下。至無量",
    "T36n1739_009:0775a10": "功德。於中有三十行經。明菩薩大眾圍繞",
    "T36n1739_009:0775a11": "分。又從初斷疑成信分中。義分為三。一定傳",
    "T36n1739_009:0775a12": "教人。二定說經時分。三釋經文義。",
    "T36n1739_009:0775a13": "一定傳教人者。如三乘中大智度論第二卷",
    "T36n1739_009:0775a14": "所釋。如來臨入涅槃時告阿難。十二部經汝",
    "T36n1739_009:0775a15": "當流通。告優波離。一切戒律汝當受持。告阿",
    "T36n1739_009:0775a16": "那律。汝得天眼當守護舍利勸人供養。告大",
    "T36n1739_009:0775a17": "眾言。我若住一劫若減一劫。會亦當滅。語已",
    "T36n1739_009:0775a18": "雙林北首而臥入般涅槃。阿難親屬。愛習未",
    "T36n1739_009:0775a19": "除。心沒憂海。阿泥盧豆語阿難。汝是守護佛",
    "T36n1739_009:0775a20": "法藏者。不應如凡夫人自沒憂海。諸有為法",
    "T36n1739_009:0775a21": "並是無常。汝何愁憂又佛世尊手付汝法。汝",
    "T36n1739_009:0775a22": "今愁悶失所受事。世尊今日雖在明朝即無。",
    "T36n1739_009:0775a23": "汝當問佛未來要事。盧豆教問要事有四。一",
    "T36n1739_009:0775a24": "問如來在世親自說法人皆信受。如來滅後",
    "T36n1739_009:0775a25": "一切經首當置何言。二問如來在世諸比丘",
    "T36n1739_009:0775a26": "等以佛為師。如來滅後以何為師。三問如來",
    "T36n1739_009:0775a27": "在世諸比丘。等依佛而住。如來滅後依誰而",
    "T36n1739_009:0775a28": "住。四問如來在世惡性車匿佛自治之。佛滅",
    "T36n1739_009:0775a29": "度後云何共住。阿難如教請問世尊。世尊答",
    "T36n1739_009:0775b01": "云。經首當置如是我聞一時等六字為句。二",
    "T36n1739_009:0775b02": "云諸比丘皆以波羅提木叉為師。三云諸比",
    "T36n1739_009:0775b03": "丘皆以四念處為住。四云惡性比丘以梵檀",
    "T36n1739_009:0775b04": "治之。此云默擯。若心軟伏為說迦旃延經。此",
    "T36n1739_009:0775b05": "云離有無破我慢心。又如五卷大悲經中。阿",
    "T36n1739_009:0775b06": "難請佛。云何結集法眼。佛告阿難。我滅度後。",
    "T36n1739_009:0775b07": "大德比丘應如是問。世尊何處說大阿陀那",
    "T36n1739_009:0775b08": "等經。汝應如是答。如是我聞一時佛在摩伽",
    "T36n1739_009:0775b09": "陀國菩提樹下初成正覺說法。乃至娑羅雙",
    "T36n1739_009:0775b10": "樹間說。如是等二十餘處所說之經。佛自重",
    "T36n1739_009:0775b11": "教阿難結集如是。是故此六字句義。佛教立",
    "T36n1739_009:0775b12": "故。斷後聞經者疑。知非是他餘人說故。亦非",
    "T36n1739_009:0775b13": "阿難自說。依涅槃安立如經初。准科文。從如",
    "T36n1739_009:0775b14": "是我聞一時至始成正覺有八句。依五卷經",
    "T36n1739_009:0775b15": "說令眾斷疑。一者如是是一句。我聞是二句。",
    "T36n1739_009:0775b16": "一時是三句。佛在是四句。摩竭提國阿蘭若",
    "T36n1739_009:0775b17": "法菩提場中。此之三句義。唯是一。但陳其一",
    "T36n1739_009:0775b18": "處三法是一。并始成正覺為六句。是故如是",
    "T36n1739_009:0775b19": "我聞一時佛在菩提場中始成正覺。總為六",
    "T36n1739_009:0775b20": "句。今言如是者。如即如佛所言。是者是佛所",
    "T36n1739_009:0775b21": "說。簡非異說兩名相順契信不殊。明真是佛",
    "T36n1739_009:0775b22": "說非阿難自說亦非魔梵所說。又我聞一句。",
    "T36n1739_009:0775b23": "是阿難從佛所聞。非轉轉傳聞故。亦非是非",
    "T36n1739_009:0775b24": "人所制故。又非如外道。經書青烏銜來石崖",
    "T36n1739_009:0775b25": "崩得。是斷疑成信分。如真諦三藏云。依微細",
    "T36n1739_009:0775b26": "律。阿難當昇法座之時。其身如佛具足相好。",
    "T36n1739_009:0775b27": "眾見此瑞遂生三疑。一疑佛大師從涅槃起",
    "T36n1739_009:0775b28": "更為眾生說法。二疑他方佛來。三疑阿難轉",
    "T36n1739_009:0775b29": "身成佛。今為除此三疑故安立六字。是阿難",
    "T36n1739_009:0775c01": "自稱如是之法我從佛聞。知非是佛重起所",
    "T36n1739_009:0775c02": "說法。亦非他方佛來。又非阿難自身成佛。但",
    "T36n1739_009:0775c03": "以法力故令我似佛。是故下高座已還復本",
    "T36n1739_009:0775c04": "形。以此義故。以此六字用斷眾疑。問如三乘",
    "T36n1739_009:0775c05": "中說阿難。既是佛得道夜。生年二十方為佛",
    "T36n1739_009:0775c06": "弟子。其二十年已後經是親聞。已前傳聞。故",
    "T36n1739_009:0775c07": "轉法輪經云。阿難結集自說偈曰。佛初說法",
    "T36n1739_009:0775c08": "時。爾時我不見。如是展轉聞。佛遊波羅奈。為",
    "T36n1739_009:0775c09": "五比丘眾。轉四諦法輪。故知以前非親聞故。",
    "T36n1739_009:0775c10": "又薩婆多論云。阿難為佛作侍者時。請願言。",
    "T36n1739_009:0775c11": "願佛二十年中所說之經。盡為我說。勿與我",
    "T36n1739_009:0775c12": "故衣及殘食。將知此也是觀聞。又如涅槃經",
    "T36n1739_009:0775c13": "云。阿難多聞士。若在若不在。自然常解了。",
    "T36n1739_009:0775c14": "常與無常義。又阿難得覺意三昧。佛所說經",
    "T36n1739_009:0775c15": "遠近常聞。此以阿難傳法。並是三乘經中所",
    "T36n1739_009:0775c16": "說。如此大方廣佛華嚴經傳法阿難。非如上",
    "T36n1739_009:0775c17": "說。夫天中之天十方調御化儀主伴。豈是小",
    "T36n1739_009:0775c18": "緣。自非器類齊肩示陰陽而影響。三世九世",
    "T36n1739_009:0775c19": "窮劫一念而知。無盡古今常如即夕。今以三",
    "T36n1739_009:0775c20": "乘情見延促始終者。未可詳其傳教之主。今",
    "T36n1739_009:0775c21": "此華嚴經明傳教主伴者。皆是神洞玄源道",
    "T36n1739_009:0775c22": "齊智海。如文殊普賢互為師範之者所為也。",
    "T36n1739_009:0775c23": "豈論生時年歲作前後之見。如是佛出興世",
    "T36n1739_009:0775c24": "轉法輪。時如來以性海大智之印。印眾生情",
    "T36n1739_009:0775c25": "欲為文字。於一音中無前後際。一時普印。隨",
    "T36n1739_009:0775c26": "樂不同。各隨自心所樂之法皆得聞之。設阿",
    "T36n1739_009:0775c27": "難示行傳教之主伴者。是普賢行海隨器高",
    "T36n1739_009:0775c28": "低。出沒任流依根現跡。皆不得以三乘定例。",
    "T36n1739_009:0775c29": "如上所說。並是聖賢。密潛同事。是應三乘權",
    "T36n1739_009:0776a01": "化。未為了教。如阿闍世王懺悔經。有三種阿",
    "T36n1739_009:0776a02": "難。一阿難陀。此云慶喜。持聲聞法藏。於上二",
    "T36n1739_009:0776a03": "乘隨力隨分。二阿難陀跋陀羅。此云慶喜賢。",
    "T36n1739_009:0776a04": "持中乘法藏。於上大乘隨力隨分。於下小乘",
    "T36n1739_009:0776a05": "容與兼持。三阿難陀娑伽羅。此云慶喜海。菩",
    "T36n1739_009:0776a06": "薩持大乘法藏。於下小乘容與兼持此者。亦",
    "T36n1739_009:0776a07": "是三乘中傳教阿難未為實教。如是華嚴經",
    "T36n1739_009:0776a08": "傳教阿難者。正阿難昇高座時。身同諸佛。一",
    "T36n1739_009:0776a09": "時頓演四乘等教。隨根結集。即阿難與佛體",
    "T36n1739_009:0776a10": "用不殊。此釋亦不違道理。又如涅槃經云。阿",
    "T36n1739_009:0776a11": "難所未聞經。弘廣菩薩當為流通。若望此經",
    "T36n1739_009:0776a12": "非三乘所知。即此弘廣菩薩傳教非謬。今此",
    "T36n1739_009:0776a13": "稱如是我聞者。弘廣菩薩也。又大智度論云。",
    "T36n1739_009:0776a14": "是文殊師利稱如是我聞。以彼論中云文殊",
    "T36n1739_009:0776a15": "師利佛涅槃後四百年中時文殊師利猶在世",
    "T36n1739_009:0776a16": "間故。又如大智度論云。文殊師利與阿難。在",
    "T36n1739_009:0776a17": "餘清淨處。結集摩訶衍藏。如上所釋。總是聖",
    "T36n1739_009:0776a18": "者隨方便言。若以大體論之。總是如來文殊",
    "T36n1739_009:0776a19": "師利普賢菩薩隨事之行故。設言三身阿難。",
    "T36n1739_009:0776a20": "亦復如是。總是佛自普賢行中隨根方便隨",
    "T36n1739_009:0776a21": "器高低故。已上定傳教人竟。",
    "T36n1739_009:0776a22": "二定說經時分者。略立十種說教前後不同。",
    "T36n1739_009:0776a23": "一如力士經說佛初成道一七日思惟已即於",
    "T36n1739_009:0776a24": "鹿園說法。",
    "T36n1739_009:0776a25": "二如大品經說。佛初成道鹿苑轉四諦法輪。",
    "T36n1739_009:0776a26": "無量眾發聲聞心乃至獨覺心大菩提心。不",
    "T36n1739_009:0776a27": "言時日。",
    "T36n1739_009:0776a28": "三如法華經說。三七日詣鹿園說法。",
    "T36n1739_009:0776a29": "四如四分戒及薩婆多論。六七日方說法。",
    "T36n1739_009:0776b01": "五如興起行經及出曜經。七七日方說法。",
    "T36n1739_009:0776b02": "六如五分律。八七日方說法。",
    "T36n1739_009:0776b03": "七如大智度論。五十七日方說法。",
    "T36n1739_009:0776b04": "八如十二遊行經說。一年不說法。",
    "T36n1739_009:0776b05": "九依今唐朝藏法師。決定將如來成道定二",
    "T36n1739_009:0776b06": "七日說華嚴經。已上見佛說法前後不同。皆",
    "T36n1739_009:0776b07": "是隨自見佛說法前後不同。非是依本法界",
    "T36n1739_009:0776b08": "成實之說。",
    "T36n1739_009:0776b09": "十今(通玄)依此華嚴法界門定說法時分。還依本",
    "T36n1739_009:0776b10": "教定其時分。總不如上。如來依真。出世利物。",
    "T36n1739_009:0776b11": "還令至真。若也各自隨逐自情。永劫迷輪苦",
    "T36n1739_009:0776b12": "趣乖真逐妄。佛意不然。經自有明文。何須違",
    "T36n1739_009:0776b13": "教。逐權背實障業何休。如十定品說。如來於",
    "T36n1739_009:0776b14": "剎那際出現於世入涅槃。總無時也。言剎那",
    "T36n1739_009:0776b15": "際者。猶是寄言爾。以無時即一切時出現。一",
    "T36n1739_009:0776b16": "切時說法。一切時涅槃。為寂用無礙故。隨眾",
    "T36n1739_009:0776b17": "生心現故。又如法華經。吾從成佛已來經無",
    "T36n1739_009:0776b18": "量阿僧祇劫。以無時可量故言無量。此為佛",
    "T36n1739_009:0776b19": "說法時。以此為定。不逐世情遠思為無量之",
    "T36n1739_009:0776b20": "想也。以無時是佛說法時也。以本教說本時。",
    "T36n1739_009:0776b21": "本時者。法界無時也。如十定品。以剎那際出",
    "T36n1739_009:0776b22": "現於世入涅槃者。意言時無可移如剎那際。",
    "T36n1739_009:0776b23": "總明法界無可遷移時也。今定說經時分。只",
    "T36n1739_009:0776b24": "是三世古今情盡。以為本說法時也。不可依",
    "T36n1739_009:0776b25": "前權教逐情引接之說。",
    "T36n1739_009:0776b26": "三釋經文義者。一從初六字八句斷疑成信",
    "T36n1739_009:0776b27": "分中。依大智度論云。如者順也。又是者印也。",
    "T36n1739_009:0776b28": "即印順信受故言如是。如是總舉一部文義。",
    "T36n1739_009:0776b29": "即指已所聞之法故。故云如是。又依長耳三",
    "T36n1739_009:0776c01": "藏約三寶釋。一約佛。謂如佛所說。是我所聞。",
    "T36n1739_009:0776c02": "是佛所說。又依藏法師釋約法云。謂如我所",
    "T36n1739_009:0776c03": "聞。是佛所說。又如稱理教是我所聞。又今(通玄)",
    "T36n1739_009:0776c04": "約法釋云。如者諸法如故。是者即是佛故。故",
    "T36n1739_009:0776c05": "言如是。以法界大智之真我。聞佛說法界大",
    "T36n1739_009:0776c06": "智之真經。故言如是我聞。即明師弟體一。此",
    "T36n1739_009:0776c07": "約華嚴法界門釋。為明初發心因果理智不",
    "T36n1739_009:0776c08": "異佛故。又一切法如也。以法體如。所說法者。",
    "T36n1739_009:0776c09": "及法亦如。此法界智是所聞之智。智亦如如",
    "T36n1739_009:0776c10": "故。故言如是。心境不二方聞佛所說經。若心",
    "T36n1739_009:0776c11": "境有差不可聞佛所說。亦復不能信順領受",
    "T36n1739_009:0776c12": "故。我聞者。是法界智之真我。還見法界智之",
    "T36n1739_009:0776c13": "真佛。還聞法界智之真經。總法界智之真人。",
    "T36n1739_009:0776c14": "互為主伴。還化法界智之真眾生。悟入法界",
    "T36n1739_009:0776c15": "智之真性故。故言如是我聞。夫佛日出興化",
    "T36n1739_009:0776c16": "群生之軌範。所有結集傳經之主伴。自非氣",
    "T36n1739_009:0776c17": "類齊光道相知而利物。以弘廣菩薩文殊師",
    "T36n1739_009:0776c18": "利如來自行普賢等。傳持聖教。是實也。非實",
    "T36n1739_009:0776c19": "是種智外三乘之人能傳教乎。設是阿難亦",
    "T36n1739_009:0776c20": "是同流。皆以常樂我淨大智慧之真。我聞如",
    "T36n1739_009:0776c21": "來大智所說之真經。非假我故。皆如佛知見",
    "T36n1739_009:0776c22": "故言如是我聞。不同涅槃具四緣和合之所",
    "T36n1739_009:0776c23": "聞故。云何四緣。一耳根不壞。二聲在可聞。三",
    "T36n1739_009:0776c24": "中間無障礙。四有欲欲聞如是之聞。是凡夫",
    "T36n1739_009:0776c25": "聞故。又凡夫及三乘有十種緣方得聞。一本",
    "T36n1739_009:0776c26": "識為依。二耳識種子為因。三末那為染污依。",
    "T36n1739_009:0776c27": "四意識相依。五自類耳識為無間依。六耳根",
    "T36n1739_009:0776c28": "不壞為境根。七作意欲聞。八境為所緣緣。九",
    "T36n1739_009:0776c29": "中間無障礙。十境近在可聞。如是之聞。是凡",
    "T36n1739_009:0777a01": "夫及三乘有限量聞。不同此教菩薩以遍法",
    "T36n1739_009:0777a02": "界大智慧為聞。更無能所。以一圓明智境。一",
    "T36n1739_009:0777a03": "念普聞三世劫無量等諸聲。皆不如上說。凡",
    "T36n1739_009:0777a04": "夫及三乘繫無量劫者。是法界門中一念一",
    "T36n1739_009:0777a05": "時聞。以智無裏外一時聞故。一時者。依梁攝",
    "T36n1739_009:0777a06": "論。一時有三義。一平等時。無沈浮顛倒故。",
    "T36n1739_009:0777a07": "二和合時。謂令聞能聞正聞故。三轉法輪時。",
    "T36n1739_009:0777a08": "即正說正受時。故如依諸古人說。正是說法",
    "T36n1739_009:0777a09": "華經時。非是說餘經時。正是說金剛般若經",
    "T36n1739_009:0777a10": "時。非是說餘經時。名為一時。取正是說當部",
    "T36n1739_009:0777a11": "經時。名為一時。今此說大方廣佛華嚴經時",
    "T36n1739_009:0777a12": "即不爾。即是以法界體寄言。一剎那際。出世",
    "T36n1739_009:0777a13": "及涅槃。以一言音。一時遍周十方國土轉法",
    "T36n1739_009:0777a14": "輪時。名為一時。非如上說一時之義。佛者覺",
    "T36n1739_009:0777a15": "也。覺有二義。一始覺。二本覺。此佛者覺無",
    "T36n1739_009:0777a16": "始終。三世障盡名之為佛。不如權教有出世",
    "T36n1739_009:0777a17": "涅槃有始終故。又佛者。大智度論中有四義。",
    "T36n1739_009:0777a18": "一名有德。謂婆伽名德。婆名有故。二名巧分",
    "T36n1739_009:0777a19": "別。婆伽名分別。婆名巧故。三名有聲。婆伽名",
    "T36n1739_009:0777a20": "聲。婆名有故。四名能破婬怒癡婆伽名破。婆",
    "T36n1739_009:0777a21": "名婬怒癡故。又佛地論說有六義。頌云。自在",
    "T36n1739_009:0777a22": "熾盛及端嚴。名稱吉祥與尊貴。具斯六種義",
    "T36n1739_009:0777a23": "差別。是故總號為薄加。在者在何處所。有二",
    "T36n1739_009:0777a24": "義。一指事。二舉法。指事者。在摩竭提國。且",
    "T36n1739_009:0777a25": "指其國。舉法者。在何處也。在法界。即事即法",
    "T36n1739_009:0777a26": "界無二故。為法界無中邊大小彼此故。又摩",
    "T36n1739_009:0777a27": "竭提國者。此云不害國。摩者云無。竭提云害。",
    "T36n1739_009:0777a28": "總云無害國。又云。摩者不也。竭提者至。言其",
    "T36n1739_009:0777a29": "此國將謀兵勇隣國敵不能侵至。又摩者遍",
    "T36n1739_009:0777b01": "也。竭提云聰慧。此國為多有聰慧人遍其國",
    "T36n1739_009:0777b02": "內故。又云。摩者大也。竭提體也。謂五印土中",
    "T36n1739_009:0777b03": "此國最大。統攝諸國。故云大體也。此國王不",
    "T36n1739_009:0777b04": "行刑戮。其有罪者。送置寒林中。為明佛大悲。",
    "T36n1739_009:0777b05": "以處表德故。阿蘭若法。此云寂靜處。寂靜有",
    "T36n1739_009:0777b06": "二義。一事二理。一事者。在摩伽陀國尼連河",
    "T36n1739_009:0777b07": "側漚樓頻螺聚落中。去人間五里一牛吼地",
    "T36n1739_009:0777b08": "也。得阿耨多羅三藐三菩提。此處有一萬道",
    "T36n1739_009:0777b09": "場神。常在其處。一切諸佛示成正覺。總在其",
    "T36n1739_009:0777b10": "中。表如來萬行圓滿中道無邊故。此處是閻",
    "T36n1739_009:0777b11": "浮提之中心故。二理者。即一切法自體靜故。",
    "T36n1739_009:0777b12": "即動而常靜故。菩提道場者有二義故。一事",
    "T36n1739_009:0777b13": "二理。一事者。如前尼連河邊。二理者。遍法界",
    "T36n1739_009:0777b14": "也。法界無邊中道無邊。於一切剎皆示成佛",
    "T36n1739_009:0777b15": "故。如世間場簡穢故。法場治惑故。示現成佛",
    "T36n1739_009:0777b16": "治眾生惑故。此場依主釋。為佛在其中現成",
    "T36n1739_009:0777b17": "道故。依主得名為覺場也。始成正覺者。古今",
    "T36n1739_009:0777b18": "情盡。名之為始。心無所依。名之為正。理智相",
    "T36n1739_009:0777b19": "應。名之為覺。得如是法。名之為成。又自覺",
    "T36n1739_009:0777b20": "覺他。名之為覺。以上釋八句中斷疑成信分",
    "T36n1739_009:0777b21": "竟。",
    "T36n1739_009:0777b22": "第二莊嚴道場分者。從其地堅固以下。至妙",
    "T36n1739_009:0777b23": "音遐暢無處不及。於中有二十六行半經。明",
    "T36n1739_009:0777b24": "如來依正二報莊嚴道場於此一段文中。明",
    "T36n1739_009:0777b25": "如來本行中四種因感四種果報。於一心性",
    "T36n1739_009:0777b26": "中有四種因。行十波羅蜜。又於其中各得十",
    "T36n1739_009:0777b27": "種莊嚴。何者為四種因。",
    "T36n1739_009:0777b28": "第一以法身因報得金剛地。經云其地堅固",
    "T36n1739_009:0777b29": "者是也。其地上有十種莊嚴。即以十波羅蜜",
    "T36n1739_009:0777c01": "以成依報。金剛地為正報。何者為十種莊嚴。",
    "T36n1739_009:0777c02": "一以法性中大智以為檀體者。即一行中具",
    "T36n1739_009:0777c03": "十行總圓故。以此經宗一行即一切行主伴",
    "T36n1739_009:0777c04": "恒圓滿故。故以寶輪圓滿用嚴金地。明一即",
    "T36n1739_009:0777c05": "一切故。二以寶華以嚴金地者。明其性戒清",
    "T36n1739_009:0777c06": "潔猶如妙華開敷菡萏令人樂見。發生自他",
    "T36n1739_009:0777c07": "善因果故。三摩尼寶以嚴金地者。摩尼此云",
    "T36n1739_009:0777c08": "離垢寶也。以忍行清高心無諸垢所招依果",
    "T36n1739_009:0777c09": "故。四諸色相海以嚴金地者。以精進波羅蜜",
    "T36n1739_009:0777c10": "總該眾行。能招自他果故。以招報故。諸色相",
    "T36n1739_009:0777c11": "海以嚴金地。五摩尼為幢莊嚴者。明定體恒",
    "T36n1739_009:0777c12": "淨無傾動故。所招果也。禪波羅蜜能普寂故。",
    "T36n1739_009:0777c13": "六放光明及出妙音莊嚴法界者。明定能發",
    "T36n1739_009:0777c14": "慧慧能說教。以為依果以嚴虛空。又明第六",
    "T36n1739_009:0777c15": "波羅蜜空慧滿故。七寶網莊嚴者。明方便波",
    "T36n1739_009:0777c16": "羅蜜成就大悲覆護眾生施教行故。所招依",
    "T36n1739_009:0777c17": "果。為明七住七地等成大悲法門故。施教行",
    "T36n1739_009:0777c18": "之網。漉出眾生。安置於大般涅槃之岸故。因",
    "T36n1739_009:0777c19": "行如是依果亦然。八妙香華瓔垂布莊嚴虛",
    "T36n1739_009:0777c20": "空者。此網向下懸垂之飾也。明第八願波羅",
    "T36n1739_009:0777c21": "蜜以任運之大智。入俗益生。教行所招依果",
    "T36n1739_009:0777c22": "也。如十地菩薩。七地已前作七度。鍊真金轉",
    "T36n1739_009:0777c23": "令明淨喻八地。即作種種莊嚴華鬘喻故。九",
    "T36n1739_009:0777c24": "摩尼王變現自在莊嚴虛空者。明第九力波",
    "T36n1739_009:0777c25": "羅蜜九住及九地等為大法師說法自在所招",
    "T36n1739_009:0777c26": "依果故。明十住中第九十行中第九十迴向",
    "T36n1739_009:0777c27": "中第九十地中第九。總明法師位說法自在",
    "T36n1739_009:0777c28": "所招報故。十雨寶及華以嚴金地者。明十住",
    "T36n1739_009:0777c29": "十地等大智法雲雨眾法寶及利眾生行普周",
    "T36n1739_009:0778a01": "遍故。所招依果。從第九摩尼寶變現自在。即",
    "T36n1739_009:0778a02": "雨十地法雲之寶者。明住住地地五位相即",
    "T36n1739_009:0778a03": "故。",
    "T36n1739_009:0778a04": "第二萬行因者。其如來自行普賢行為因所",
    "T36n1739_009:0778a05": "招寶樹行列莊嚴金地。周遍十方為依果故。",
    "T36n1739_009:0778a06": "經云。令此道場一切嚴具樹中現像者。明覺",
    "T36n1739_009:0778a07": "行體周徹故。此總陳樹上莊嚴。後別舉菩提",
    "T36n1739_009:0778a08": "樹一箇。用明眾樹亦爾。其菩提樹有十種依",
    "T36n1739_009:0778a09": "果者。常以金剛地為正報。其上莊嚴為依又",
    "T36n1739_009:0778a10": "如來身為正報。金剛地及地上一切莊嚴為",
    "T36n1739_009:0778a11": "依今樹者。以如來行為因。因行。招報樹為依",
    "T36n1739_009:0778a12": "報。又樹上其樹金剛為身。金為正報。幹枝條",
    "T36n1739_009:0778a13": "葉華果為依。明以行樹法華智果慈悲之葉。",
    "T36n1739_009:0778a14": "以十波羅蜜為枝幹。法身以為其莖。而隨十",
    "T36n1739_009:0778a15": "行之上。報得十種依果莊嚴。何者為十。一",
    "T36n1739_009:0778a16": "金剛為樹身。以法性為檀行體故。所招金剛",
    "T36n1739_009:0778a17": "樹身依果。為明一切行從法性生故。是故以",
    "T36n1739_009:0778a18": "金剛為身。云樹高顯者。如下十地品說十地",
    "T36n1739_009:0778a19": "菩薩行中依果所招之樹。其身周圍十萬三",
    "T36n1739_009:0778a20": "千大千世界。高百萬三千大千世界。如十地",
    "T36n1739_009:0778a21": "菩薩行中依果。尚自如是。況復如來。二瑠璃",
    "T36n1739_009:0778a22": "為幹者。生枝已上為幹。向下無枝條處為樹",
    "T36n1739_009:0778a23": "身。明自行淨戒為因外招瑠璃為樹幹故。直",
    "T36n1739_009:0778a24": "出者為幹。傍生者為枝。枝上生者為條。明萬",
    "T36n1739_009:0778a25": "行隨流以淨戒為體。以無染故。皆是法性身。",
    "T36n1739_009:0778a26": "隨流而無染淨。行果所招報相。三眾雜妙寶",
    "T36n1739_009:0778a27": "以為枝條。以嚴其幹者。明純雜萬行對緣成",
    "T36n1739_009:0778a28": "忍能利自他所招依果故。四寶葉扶疎垂蔭",
    "T36n1739_009:0778a29": "如雲而嚴其條。扶疎者蔭映得所。明精進波",
    "T36n1739_009:0778b01": "羅蜜自利利他教行法門覆護得所不省不煩",
    "T36n1739_009:0778b02": "恰中故。外招依果樹葉以嚴覆蔭眾生得所",
    "T36n1739_009:0778b03": "故也。五寶華雜色分枝布影以嚴寶樹者。明",
    "T36n1739_009:0778b04": "如來以無量三昧方便隨流利生影應一切眾",
    "T36n1739_009:0778b05": "生之行隨類現形。外招其華以嚴寶樹。亦明",
    "T36n1739_009:0778b06": "三昧能開敷智慧果故。故報得依果以華為",
    "T36n1739_009:0778b07": "嚴。六摩尼為果與花間列者。明以定華能敷",
    "T36n1739_009:0778b08": "慧果寂用自在故。含輝發焰者。慧能照燭自",
    "T36n1739_009:0778b09": "他故。所招依果華果間嚴。七樹出光嚴者。明",
    "T36n1739_009:0778b10": "方便波羅蜜以大悲心處纏同事方便破暗",
    "T36n1739_009:0778b11": "故。所招依果故。樹出光嚴八光出摩尼者。明",
    "T36n1739_009:0778b12": "第八願波羅蜜興智自在所招果故。九摩尼",
    "T36n1739_009:0778b13": "寶內有諸菩薩俱時出現者明第九力波羅蜜",
    "T36n1739_009:0778b14": "以無功智身出應隨緣利含識故。九地菩薩",
    "T36n1739_009:0778b15": "為大法師。所招依正本末相似。以行果能招",
    "T36n1739_009:0778b16": "樹報。樹出菩薩眾還明本行。明依正交參具",
    "T36n1739_009:0778b17": "總別故。為明本行萬行報得樹嚴。樹出菩薩。",
    "T36n1739_009:0778b18": "以明因果徹故。摩尼寶中現菩薩身雲者。表",
    "T36n1739_009:0778b19": "八地無功之淨智。九地出行設教利生故。以",
    "T36n1739_009:0778b20": "菩薩是行樹。是行中報得。還於樹中出菩薩",
    "T36n1739_009:0778b21": "行。十菩提樹恒出妙音說法莊嚴者。明如來",
    "T36n1739_009:0778b22": "十住十地等智波羅蜜。以法大雲雨法雨故",
    "T36n1739_009:0778b23": "所招依果。",
    "T36n1739_009:0778b24": "第三明大悲因果者。以如來大慈悲為因。如",
    "T36n1739_009:0778b25": "來所處宮殿為依果。此中有五種德而共成",
    "T36n1739_009:0778b26": "之。一如來大悲含育德。以成其宮。二以正智",
    "T36n1739_009:0778b27": "利眾生德。以成其殿。三以智觀照利自他德。",
    "T36n1739_009:0778b28": "能成其樓。四以大智知根設教益生德。能成",
    "T36n1739_009:0778b29": "其閣。五大悲弘願周遍利生德。報得宮殿樓",
    "T36n1739_009:0778c01": "閣周遍十方。又以十波羅蜜行隨大悲生。復",
    "T36n1739_009:0778c02": "成十種依果。何者為十。隨法身隨萬行隨大",
    "T36n1739_009:0778c03": "悲隨大智所招依果。各自區分不相礙故。猶",
    "T36n1739_009:0778c04": "如大地生諸卉木。地唯是一萬像不同。如水",
    "T36n1739_009:0778c05": "資生喻思之可見。但十波羅蜜理唯一性。隨",
    "T36n1739_009:0778c06": "其法身萬行大悲大智報自差殊。故如法身大",
    "T36n1739_009:0778c07": "願大悲大智十波羅蜜。廢一不可。至八地已",
    "T36n1739_009:0778c08": "來其功未熟。若廢一即一切不成。欲學佛菩",
    "T36n1739_009:0778c09": "提。如此通融不修一行。若偏修理即滯寂。若",
    "T36n1739_009:0778c10": "偏修智即無悲若偏修悲即染習便增。若但",
    "T36n1739_009:0778c11": "修大願即有為情起。菩薩於此眾行不去不",
    "T36n1739_009:0778c12": "留。以法性均融得所。即得以定慧力觀察之。",
    "T36n1739_009:0778c13": "不可玄情斟酌也長諸癡愛。其十種行以為",
    "T36n1739_009:0778c14": "十種依果莊嚴者。一以十方一切諸佛平等",
    "T36n1739_009:0778c15": "法性無著大慈大悲心。行檀波羅蜜所招依",
    "T36n1739_009:0778c16": "果。眾色摩尼之所集成。以大悲位中萬行。或",
    "T36n1739_009:0778c17": "染或淨。非一色故。所招依果非一色故。以嚴",
    "T36n1739_009:0778c18": "宮殿。二以法性自體清淨。無表戒體。隨大慈",
    "T36n1739_009:0778c19": "悲行守護眾生。名為行華。能感自他果故。所",
    "T36n1739_009:0778c20": "招寶華報以嚴宮殿。三以忍波羅蜜處世濟",
    "T36n1739_009:0778c21": "凡。毀譽不變動故。外招依果諸寶流光。光化",
    "T36n1739_009:0778c22": "為幢。幢者不傾動義。勝怨義。勝於毀讚之怨",
    "T36n1739_009:0778c23": "故。四以精進波羅蜜隨大悲行。外招依果。無",
    "T36n1739_009:0778c24": "邊菩薩道場眾會以嚴宮殿。咸集其所。五以",
    "T36n1739_009:0778c25": "禪波羅蜜隨大悲行。外招依果。菩薩出現光",
    "T36n1739_009:0778c26": "明。以定能發大悲慧光明故。六以慧波羅蜜",
    "T36n1739_009:0778c27": "隨大悲行。外招依果。得不思議摩尼寶王而",
    "T36n1739_009:0778c28": "為其網。以慧能簡擇成諸法網故。還得不思",
    "T36n1739_009:0778c29": "議音寶網用嚴宮殿。七以方便波羅蜜能隨",
    "T36n1739_009:0779a01": "大悲。同於染淨隨流之行。外招依果。得自在",
    "T36n1739_009:0779a02": "神通之力所有境界皆從中出。明如來。以法",
    "T36n1739_009:0779a03": "無依住智慧之門。成大悲方便之行為因。所",
    "T36n1739_009:0779a04": "招神力以嚴宮殿。如七地位中所行方便行",
    "T36n1739_009:0779a05": "成大悲門。經中喻云。猶如一國純穢一國純",
    "T36n1739_009:0779a06": "淨。於此二國事難可了知。明七地菩薩以成",
    "T36n1739_009:0779a07": "就大悲方便萬行於染淨二見難斷難成故。",
    "T36n1739_009:0779a08": "為此悲門化利眾生無休息故。八以願波羅",
    "T36n1739_009:0779a09": "蜜。外招依果。眾生所居屋宅現宮殿中。明如",
    "T36n1739_009:0779a10": "來大願應眾生為因所招依果如斯顯現故。",
    "T36n1739_009:0779a11": "又此中明智悲圓淨故。九以如來力波羅蜜",
    "T36n1739_009:0779a12": "隨大悲行。為大法師故。諸佛神力所加。以嚴",
    "T36n1739_009:0779a13": "宮殿。以為依果。十以如來行智波羅蜜為因。",
    "T36n1739_009:0779a14": "外招神力。一念之間宮殿。悉皆包含十方法",
    "T36n1739_009:0779a15": "界。明智隨悲用普含覆故。以上十種行用嚴",
    "T36n1739_009:0779a16": "宮殿。上莊嚴皆是如來隨大悲行所招依果",
    "T36n1739_009:0779a17": "故。文勢連貫互融相依。明一行一切行互參",
    "T36n1739_009:0779a18": "故。一切報果不可無因而得。但以智細細思",
    "T36n1739_009:0779a19": "之。本來因果內外相似。第四如來大智隨萬",
    "T36n1739_009:0779a20": "行因果者即通萬行。出現世間。正成正覺。為",
    "T36n1739_009:0779a21": "正因也。師子座為依果。",
    "T36n1739_009:0779a22": "從其師子座一段文中。義分為三。一釋座名。",
    "T36n1739_009:0779a23": "二陳座高廣。三明座上莊嚴因果。",
    "T36n1739_009:0779a24": "一釋座名師子者。依主釋。如來於大眾中得",
    "T36n1739_009:0779a25": "無畏故。非於座上有師子座嚴。設有者但明",
    "T36n1739_009:0779a26": "依報故。",
    "T36n1739_009:0779a27": "二陳座高廣者。經但言高廣不言量數。今以",
    "T36n1739_009:0779a28": "例比之。如下十住位中帝釋天宮佛座。高十",
    "T36n1739_009:0779a29": "千層級。十行位中夜摩天宮佛座。高百萬層",
    "T36n1739_009:0779b01": "級。十迴向位中兜率天宮佛座。高百萬億層",
    "T36n1739_009:0779b02": "級。高廣隨位各各相稱。以次類之。十地之位",
    "T36n1739_009:0779b03": "他化天宮其座。高億萬億層級。彼天宮已超",
    "T36n1739_009:0779b04": "化樂故。第三禪中說十一地。又超二天倍倍",
    "T36n1739_009:0779b05": "更高。十地品不言佛座層級高廣之量也。但",
    "T36n1739_009:0779b06": "以次類之。此之四位佛座高下層級不同者。",
    "T36n1739_009:0779b07": "以明隨十住十行十迴向十地進修階降隨位",
    "T36n1739_009:0779b08": "所見高下不同。以實而論佛座高廣。無有決",
    "T36n1739_009:0779b09": "定大小高下可得。為如來心量盡所繫故。無",
    "T36n1739_009:0779b10": "有量也。所招依果。亦不可以量度故。如無邊",
    "T36n1739_009:0779b11": "身菩薩量佛身際不可得故。已出情際心數",
    "T36n1739_009:0779b12": "量故。以此義故。住毛孔中而身不小。居法界",
    "T36n1739_009:0779b13": "中而身不大。為情量盡故。身若隨類座亦隨",
    "T36n1739_009:0779b14": "類。若以如來自報體而言。以法界為座體。因",
    "T36n1739_009:0779b15": "既如是。依果亦然。故亦非可量。如法界品中。",
    "T36n1739_009:0779b16": "等于法界座量為定。",
    "T36n1739_009:0779b17": "三明座上莊嚴因果者。略有十種。皆以如來",
    "T36n1739_009:0779b18": "智隨萬行。一切處亦成正覺為因。一切處十",
    "T36n1739_009:0779b19": "種莊嚴為依果故。其十者何。一摩尼為臺者。",
    "T36n1739_009:0779b20": "明如來智隨法施成。檀波羅蜜。明智體淨所",
    "T36n1739_009:0779b21": "招依果得離垢寶為嚴故。摩尼者。此云離垢",
    "T36n1739_009:0779b22": "寶也。智能出俗以此為臺。明智體超塵逈出",
    "T36n1739_009:0779b23": "義也。二蓮華為網者。以智隨萬行成戒波羅",
    "T36n1739_009:0779b24": "蜜門。明其性戒得真不證處纏不污猶如蓮",
    "T36n1739_009:0779b25": "華處水不染。為網者。明智隨戒體教行漉眾",
    "T36n1739_009:0779b26": "生故。所招依果報相似故。三清淨妙寶以為",
    "T36n1739_009:0779b27": "其輪者。明如來以智隨行成其忍門。生在王",
    "T36n1739_009:0779b28": "宮及示成正覺。假令調達梵魔波旬惱而不",
    "T36n1739_009:0779b29": "恚。所招依果妙寶為輪。明佛忍行圓滿故。果",
    "T36n1739_009:0779c01": "報圓滿也。四眾色雜華而作瓔珞者。明如來",
    "T36n1739_009:0779c02": "以智隨眾行成精進波羅蜜故。所招依果眾",
    "T36n1739_009:0779c03": "色之華。而作瓔珞以嚴寶座。為明精進行為",
    "T36n1739_009:0779c04": "嚴大智法身為華瓔故。明智行互嚴。五堂榭",
    "T36n1739_009:0779c05": "樓閣階砌戶牖凡諸物像備體莊嚴者。明如",
    "T36n1739_009:0779c06": "來以智隨行成禪波羅蜜門故。明其如來智",
    "T36n1739_009:0779c07": "隨禪行無動不寂。明此禪門總攝法身大悲",
    "T36n1739_009:0779c08": "大智進修行門層級次第總皆具足。所招依",
    "T36n1739_009:0779c09": "果亦具足故。故總舉凡諸物像備體莊嚴。俗",
    "T36n1739_009:0779c10": "書云。大屋曰榭。其狀上平。可以為臺觀。四周",
    "T36n1739_009:0779c11": "置簷。上下以軒檻階砌嚴之中虛為其室。亦",
    "T36n1739_009:0779c12": "云臺。上有木為榭。此為略言之。六寶樹枝果",
    "T36n1739_009:0779c13": "周迴間列者。明如來智隨慧用依根同行所",
    "T36n1739_009:0779c14": "招依果樹嚴寶座。寶樹枝果周迴間列者。明",
    "T36n1739_009:0779c15": "理智悲願互參同時總別得所不偏修故。以",
    "T36n1739_009:0779c16": "十門參之。七摩尼光雲互相照曜者。明如來",
    "T36n1739_009:0779c17": "智隨方便行隨器與益所招如是依果莊嚴。",
    "T36n1739_009:0779c18": "照曜者。知根同事。八十方諸佛化現珠王一",
    "T36n1739_009:0779c19": "切菩薩髻中妙寶悉放光明而來瑩燭者。明",
    "T36n1739_009:0779c20": "如來因中八地大智大願功終。大悲已滿大",
    "T36n1739_009:0779c21": "智圓明。諸佛摩頂。能十方示成佛身一切菩",
    "T36n1739_009:0779c22": "薩願行齊等故。招依果佛化珠王者。明同十",
    "T36n1739_009:0779c23": "方諸佛自在故。菩薩妙寶共來瑩燭者。明菩",
    "T36n1739_009:0779c24": "薩行圓。瑩者明淨義。燭者照曜義。以明如來",
    "T36n1739_009:0779c25": "因中八地大智隨本大願力照眾生根依根與",
    "T36n1739_009:0779c26": "益故。為依果也。皆以十玄六相該通。總一剎",
    "T36n1739_009:0779c27": "那際同別具足故。不可順情而知。常不異理",
    "T36n1739_009:0779c28": "智而知。依無作定體方明。思而知之者信位",
    "T36n1739_009:0779c29": "也。九復以諸佛威神所持者。明如來大智隨",
    "T36n1739_009:0780a01": "行成力波羅蜜。為大法師。說佛法輪。同諸佛",
    "T36n1739_009:0780a02": "力故。所招依果。佛力持座令座說法。十座出",
    "T36n1739_009:0780a03": "音聲說佛境界。妙音遐暢無處不及者。遐者",
    "T36n1739_009:0780a04": "遠也。暢者悅也。明座出音說佛境遍周法界",
    "T36n1739_009:0780a05": "遠悅眾生故。此如來因位十地法雲潤澤所",
    "T36n1739_009:0780a06": "招依果故。",
    "T36n1739_009:0780a07": "第三明如來成道攝生自在分者。於此分中",
    "T36n1739_009:0780a08": "從爾時世尊以下。至所有莊嚴悉令顯現。於",
    "T36n1739_009:0780a09": "中有十三行經總明如來處座成佛身語智等",
    "T36n1739_009:0780a10": "三業自在眷屬莊嚴利生自在。如來所坐之",
    "T36n1739_009:0780a11": "座。以法界為座體。以如來一切萬行報得。為",
    "T36n1739_009:0780a12": "依果莊嚴。如來是大智之身。緣座上所有莊",
    "T36n1739_009:0780a13": "嚴。皆是如來大智隨行任運報得。如龍遊雲",
    "T36n1739_009:0780a14": "起虎嘯風生。報感之應。然非物能與為也。成",
    "T36n1739_009:0780a15": "最正覺者。為簡非外道聲聞緣覺於權教中",
    "T36n1739_009:0780a16": "木樹草座厭俗出纏。令劣解眾生起三乘種。",
    "T36n1739_009:0780a17": "且拔八苦。非究竟覺之正覺。簡非如是覺故。",
    "T36n1739_009:0780a18": "故言成最正覺。此正覺者。不忻不厭不出不",
    "T36n1739_009:0780a19": "沒。染淨情盡。以大圓鏡智稱法界性。自在教",
    "T36n1739_009:0780a20": "化盡一切眾生世界剎海。皆非限齊。所有報",
    "T36n1739_009:0780a21": "境身國相徹圓滿十方。諸佛眾生。自他同處",
    "T36n1739_009:0780a22": "互相參入。影現重重。不云報滿三千大千之",
    "T36n1739_009:0780a23": "剎。不名淨土在於他方。略說大相有九十七",
    "T36n1739_009:0780a24": "種大人之相。隨好無盡。頂著華冠。項著瓔珞。",
    "T36n1739_009:0780a25": "手著環釧。非同三乘厭俗出家。勸諸菩薩生",
    "T36n1739_009:0780a26": "於他方佛國淨土。簡非如是。故言成最正覺。",
    "T36n1739_009:0780a27": "號毘盧遮那。此云光明遍照。以其大智教化",
    "T36n1739_009:0780a28": "依根破障故。如經一一自有其文。智入三世",
    "T36n1739_009:0780a29": "悉皆平等者。明智能隨俗言入三世。即俗體",
    "T36n1739_009:0780b01": "本真。故言平等。以總別同異成壞門六相義。",
    "T36n1739_009:0780b02": "該括。即總而全別。即別而全總。即同而恒",
    "T36n1739_009:0780b03": "異。即異而恒同。即成而恒壞。即壞而恒成。皆",
    "T36n1739_009:0780b04": "非情繫一異俱不俱有無非有無常無常生滅",
    "T36n1739_009:0780b05": "相故。如是皆是如來理智體用依正悉自在",
    "T36n1739_009:0780b06": "故。以自體無念力大智照之可見。此一段十",
    "T36n1739_009:0780b07": "三行經。總明如來身語智三業依正隨用自",
    "T36n1739_009:0780b08": "在。經自具文不煩更釋。",
    "T36n1739_009:0780b09": "第四從有十佛世界微塵數菩薩以下。至無",
    "T36n1739_009:0780b10": "量功德。於中有三十行經。明菩薩大眾圍遶",
    "T36n1739_009:0780b11": "分。於此分中都顯初會。總有四十七眾。皆是",
    "T36n1739_009:0780b12": "圍遶皆有其意。於此四十七眾之內。從初菩",
    "T36n1739_009:0780b13": "提樹內流光眾已下。至普賢等十箇。上名悉",
    "T36n1739_009:0780b14": "同名之為普。眾且分為三。",
    "T36n1739_009:0780b15": "新華嚴經論卷第九"
}