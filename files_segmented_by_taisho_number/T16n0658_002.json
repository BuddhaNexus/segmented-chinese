{
    "T16n0658_002:0215a22": "寶雲經卷第二",
    "T16n0658_002:0215a24": "梁扶南三藏曼陀羅仙譯",
    "T16n0658_002:0215a25": "「◎善男子！菩薩摩訶薩復有十法名具禪波",
    "T16n0658_002:0215a26": "羅蜜。何等為十？多集福德、深厭諸惡、能勤精",
    "T16n0658_002:0215a27": "進、具於多聞、不顛倒解、解法向法、利根聰明、",
    "T16n0658_002:0215a28": "有純善心、善解定智、不著禪相。「云何名為多",
    "T16n0658_002:0215a29": "集福德？久於大乘積集善根，在所生處常護",
    "T16n0658_002:0215b01": "持善戒、遇善知識，世世恒生種族剎利、大姓",
    "T16n0658_002:0215b02": "婆羅門、大家居士，生處恒生正見家增長善",
    "T16n0658_002:0215b03": "法，憶所修善方便不捨，常不離善知識、菩薩、",
    "T16n0658_002:0215b04": "諸佛。「漸漸增長觀察諸法：『世間大苦，常為災",
    "T16n0658_002:0215b05": "患之所逼惱無有暫停，長為眾苦、無明所盲，",
    "T16n0658_002:0215b06": "皆因愛欲。欲為根本，我今不應同於凡夫親",
    "T16n0658_002:0215b07": "近於欲。欲者，諸佛世尊說從妄想生，無量因",
    "T16n0658_002:0215b08": "緣毀訾過患，譬如以木貫人心腎。欲如利戟、",
    "T16n0658_002:0215b09": "欲如劍刃、欲如毒蛇、欲如鋒焰、欲如膿爛，不",
    "T16n0658_002:0215b10": "可觸近；欲如聚沫、欲如熱焰、欲如幻化、欲如",
    "T16n0658_002:0215b11": "夢想；欲為不淨，令人臭穢，欲如熟癰、欲如腐",
    "T16n0658_002:0215b12": "敗爛肉。』作如是厭惡欲想，剃除鬚髮，捨離產",
    "T16n0658_002:0215b13": "業，出家學道，被服法衣而作沙門。「正法出",
    "T16n0658_002:0215b14": "家，信家非家，出家學道，發大精進，未得善法",
    "T16n0658_002:0215b15": "者能令使得、未得智者能令得智、未得證者",
    "T16n0658_002:0215b16": "當令得證。「如是因、如是緣，以是事故即得多",
    "T16n0658_002:0215b17": "聞，於世諦第一義諦悉能宣說，善知世諦即",
    "T16n0658_002:0215b18": "第一義諦，善知不顛倒法如法體相。「何者是",
    "T16n0658_002:0215b19": "善知法相？正見、正志、正語、正業、正命、正方便、",
    "T16n0658_002:0215b20": "正念、正定。「得見正道，利根轉勝，心常在道；以",
    "T16n0658_002:0215b21": "利根故，多生厭惡，遠離大眾憒閙之處，遠離",
    "T16n0658_002:0215b22": "欲覺、貪瞋、邪見、殘害之心，遠離眷屬、遠離名",
    "T16n0658_002:0215b23": "聞利養、遠離一切身心。「常念自觀察己心，",
    "T16n0658_002:0215b24": "為念善、不善、無記。若念善，應念勝善。念勝善",
    "T16n0658_002:0215b25": "者，心生歡喜，起發信樂。云何是勝善心？三十",
    "T16n0658_002:0215b26": "七品。云何是三十七品？四念處、四正勤、四如",
    "T16n0658_002:0215b27": "意足、五根、五力、七覺分、八正道法，是名勝善，",
    "T16n0658_002:0215b28": "是真道支。「心猶不善，極生厭惡。多作觀察，勤",
    "T16n0658_002:0215b29": "行方便，斷於不善。何等不善？貪欲、瞋恚、愚癡。",
    "T16n0658_002:0215c01": "貪欲有三種：上、中、下。何者是上貪欲？欲心逼",
    "T16n0658_002:0215c02": "身，正見衰損；離欲心少，離於慚愧。云何離慚",
    "T16n0658_002:0215c03": "愧心？若攝身靜念獨處林野，爾時思惟欲覺",
    "T16n0658_002:0215c04": "增長熾盛，貴於欲覺、讚歎欲覺，以欲覺故，作",
    "T16n0658_002:0215c05": "是思惟時無有愧心。云何無慚？以欲業、欲",
    "T16n0658_002:0215c06": "作、欲因緣，於父母所生懟恨語、於尊重處而",
    "T16n0658_002:0215c07": "無畏難，亦不羞愧自現有德。以是欲故，命終",
    "T16n0658_002:0215c08": "之時墮於惡趣，是名上欲。云何名為中欲？若",
    "T16n0658_002:0215c09": "受欲已，心生厭離、或起悔心，是名中欲。云何",
    "T16n0658_002:0215c10": "名為下欲？若摩觸之時欲想即息、或共言語",
    "T16n0658_002:0215c11": "雖有染想生念即滅、或見欲時欲想亦息，是",
    "T16n0658_002:0215c12": "名下欲。欲者，一切衣服、飲食、供身之具悉名",
    "T16n0658_002:0215c13": "為欲。「瞋恚亦有三種：上、中、下。何者為上瞋？若",
    "T16n0658_002:0215c14": "惱彼時深生忿怒，或作五逆、或五逆中作一",
    "T16n0658_002:0215c15": "一逆、或誹謗正法等。如是之罪非算數譬喻",
    "T16n0658_002:0215c16": "之所能及，身壞命終墮大地獄受罪，餘報得",
    "T16n0658_002:0215c17": "生人中，膚體黑瘦、兩目皆赤、志逞常怒、多",
    "T16n0658_002:0215c18": "懷擾害。以是義故，名為上瞋。云何名為中",
    "T16n0658_002:0215c19": "瞋？所作諸惡速疾變悔，即修對治之法，是名",
    "T16n0658_002:0215c20": "中瞋。云何名為下瞋？或出惡言、或起譏訶、或",
    "T16n0658_002:0215c21": "集微惡業、或時時起發，尋生對治，是名下",
    "T16n0658_002:0215c22": "瞋。「愚癡亦有三種：上、中、下。何者為上癡？作惡",
    "T16n0658_002:0215c23": "不悔、不生慚愧、心無厭時，如是名為上癡。云",
    "T16n0658_002:0215c24": "何名為中癡？身作惡時尋生變悔，於同梵行",
    "T16n0658_002:0215c25": "邊發露懺悔、不顯己德，是名中癡。云何名為",
    "T16n0658_002:0215c26": "下癡？依如來所制非性重罪少有所犯，是故",
    "T16n0658_002:0215c27": "名為下癡。「菩薩摩訶薩善心起時，能迴貪瞋",
    "T16n0658_002:0215c28": "癡、能除欲愛、能除欲樂、能除欲著。以善心故，",
    "T16n0658_002:0215c29": "令欲不起。「云何名為無記心？此心起時，不緣",
    "T16n0658_002:0216a01": "外、不緣內，不緣善、不緣不善，不從定、不從智。",
    "T16n0658_002:0216a02": "如從眠起目視不了，不緣善、惡，名為無記。若",
    "T16n0658_002:0216a03": "無記心生時，菩薩方便自策發起善心，令生",
    "T16n0658_002:0216a04": "歡喜、安住於善，是名菩薩得於善心。以善心",
    "T16n0658_002:0216a05": "故，觀察一切諸法如幻、如夢、如熱時焰、如呼",
    "T16n0658_002:0216a06": "聲響，此是善法、此非善法，此法跡乘、此法不",
    "T16n0658_002:0216a07": "跡乘。「菩薩摩訶薩觀於一切法發起善心，以",
    "T16n0658_002:0216a08": "法為想、心為先導，當善持其心調順其心、善",
    "T16n0658_002:0216a09": "持諸法調伏諸法。見正法已，以是緣故便得",
    "T16n0658_002:0216a10": "寂定。心為境界，以心繫心漸入寂定、以心住",
    "T16n0658_002:0216a11": "心正住三昧。心寂定故便能專一；心專一故，",
    "T16n0658_002:0216a12": "次第無間；得定心故心常寂靜；心寂靜故",
    "T16n0658_002:0216a13": "心生喜樂，便除欲愛、諸惡、不善。「有覺有觀定",
    "T16n0658_002:0216a14": "生喜樂，成就初禪；無覺少觀定生喜樂，成就",
    "T16n0658_002:0216a15": "二禪；除喜、得樂、念捨，得第三禪；離喜樂、行捨",
    "T16n0658_002:0216a16": "心，得第四禪；除我見、離憂喜、捨苦樂，淨念捨",
    "T16n0658_002:0216a17": "行四禪。一切解脫離色相，如虛空，眾生心",
    "T16n0658_002:0216a18": "相、虛空相等作一解脫觀。以是故，色相滅，",
    "T16n0658_002:0216a19": "空相生；惱壞相已滅，無邊虛空相成。從",
    "T16n0658_002:0216a20": "無邊虛空相以次觀識，識無邊故，虛空相",
    "T16n0658_002:0216a21": "滅。觀識漸損乃至少識，名為不用處；復觀此",
    "T16n0658_002:0216a22": "識若有、若無，是名非想非非想處；滅諸想、受，",
    "T16n0658_002:0216a23": "是名滅定。菩薩雖入滅定而不捨教化眾生，",
    "T16n0658_002:0216a24": "亦不永樂滅定以為寂靜，不捨滅定而能慈",
    "T16n0658_002:0216a25": "悲普覆眾生；於滅定中乃至起悲、喜、捨心亦",
    "T16n0658_002:0216a26": "復如是。「菩薩爾時便獲五神通，而不以十二",
    "T16n0658_002:0216a27": "門禪、五神通等以為自足，方求上法阿耨多",
    "T16n0658_002:0216a28": "羅三藐三菩提，莊嚴之具，功德滿足。「善男子！",
    "T16n0658_002:0216a29": "具此十事是名菩薩具禪波羅蜜。",
    "T16n0658_002:0216b01": "「善男子！菩薩復有十法名為智慧滿足。何等",
    "T16n0658_002:0216b02": "為十？具無我善、善解業報、善解有為法、善",
    "T16n0658_002:0216b03": "解生死相續不絕、善解生死出要之法、善解",
    "T16n0658_002:0216b04": "聲聞辟支二乘之法、善解摩訶衍、善解遮魔",
    "T16n0658_002:0216b05": "業智慧、不顛倒智慧、無等智慧。「善男子！云何",
    "T16n0658_002:0216b06": "具無我善？菩薩以智觀察色、受、想、行、識，觀色",
    "T16n0658_002:0216b07": "不生、不起、不見起因，受亦不生、不起、不見起",
    "T16n0658_002:0216b08": "因，想亦不生、不起、不見起因，行亦不生、不起、",
    "T16n0658_002:0216b09": "不見起因，識亦不生、不起、不見起因，滅亦不",
    "T16n0658_002:0216b10": "生、不起、不見起因，第一義諦亦不見、不生、不",
    "T16n0658_002:0216b11": "起。世諦、第一義諦，但有假名而無實體。雖知",
    "T16n0658_002:0216b12": "諸法虛寂而不捨於精進，深矜一切眾生，",
    "T16n0658_002:0216b13": "如救頭然、如救衣裳然，勤修方便，不懈、不捨。",
    "T16n0658_002:0216b14": "為一切眾生故而求阿耨多羅三藐三菩提",
    "T16n0658_002:0216b15": "果，莊嚴具足，是名菩薩無我善根。「云何名菩",
    "T16n0658_002:0216b16": "薩善知業報？菩薩選擇觀察一切眾生皆如",
    "T16n0658_002:0216b17": "幻相、如乾闥婆城、水中之月，體性空寂。一切",
    "T16n0658_002:0216b18": "眾生染著我見及我所見，以是因緣不見正",
    "T16n0658_002:0216b19": "道。眾生作如是想：『若無我、無人、無眾生、無壽",
    "T16n0658_002:0216b20": "命、無丈夫者，若悉皆無，誰受善惡、六趣差",
    "T16n0658_002:0216b21": "別？』菩薩摩訶薩雖知業報不斷、不常，而受不",
    "T16n0658_002:0216b22": "捨，是名菩薩善知業報。「云何名菩薩善知有",
    "T16n0658_002:0216b23": "為而不取有為相？如實正見，知有為法迅速",
    "T16n0658_002:0216b24": "不停，念念流動猶華上露、如山澗水駃流赴",
    "T16n0658_002:0216b25": "下，間無暫息，亦如沙鹵無有牢固，何有智者",
    "T16n0658_002:0216b26": "當生樂著而戀親愛？見有為法如是之相，云",
    "T16n0658_002:0216b27": "何智者而生憂悲？以是因緣，深樂涅槃、厭惡",
    "T16n0658_002:0216b28": "生死，是名菩薩善知有為法。「云何名菩薩善",
    "T16n0658_002:0216b29": "解生死流轉？菩薩觀察一切眾生，無明所盲、",
    "T16n0658_002:0216c01": "漂流生死、恒為愛羂諸結所縛，以是因緣故",
    "T16n0658_002:0216c02": "受，以受故造善惡業，以業因緣故有，有因",
    "T16n0658_002:0216c03": "緣故生，生因緣故死，憂、悲、苦、惱眾苦聚集。生、",
    "T16n0658_002:0216c04": "死流轉互為上下，猶如火輪。是故，菩薩正觀",
    "T16n0658_002:0216c05": "生死如實而知，是名菩薩善解生死流轉。「云",
    "T16n0658_002:0216c06": "何名菩薩善解生死出要之法？無無明則無",
    "T16n0658_002:0216c07": "行，無行則無識，無識則無名色，無名色則",
    "T16n0658_002:0216c08": "無六入，無六入則無觸，無觸則無受，無受則",
    "T16n0658_002:0216c09": "無愛，無愛則無取，無取則無有，無有則無生，",
    "T16n0658_002:0216c10": "無生則無老、死、憂、悲、苦、惱眾苦聚集。菩薩以",
    "T16n0658_002:0216c11": "如實知見十二因緣，是名菩薩善解生死出",
    "T16n0658_002:0216c12": "要之法。「云何名菩薩善解聲聞、辟支二乘之",
    "T16n0658_002:0216c13": "法？菩薩觀察如此法時成須陀洹、成斯陀",
    "T16n0658_002:0216c14": "含、成阿那含、成阿羅漢，斷諸結漏得成辟支",
    "T16n0658_002:0216c15": "佛，成辟支佛已如犀一角，善解聲聞、辟支佛",
    "T16n0658_002:0216c16": "法而不取證。何以故？我攝受一切眾生故，作",
    "T16n0658_002:0216c17": "師子吼而作是言：『我當拔一切眾生曠野生死",
    "T16n0658_002:0216c18": "之苦，以是故我今不應獨出生死。』是名菩薩",
    "T16n0658_002:0216c19": "善解聲聞、辟支佛法。「云何名菩薩善解摩訶",
    "T16n0658_002:0216c20": "衍法？菩薩善學一切諸法而不得諸法相、善",
    "T16n0658_002:0216c21": "修學道而不得是道相，不見能行者、不見所",
    "T16n0658_002:0216c22": "行法亦不見所至到處，以是因緣相貌而不",
    "T16n0658_002:0216c23": "墮於斷見，是名菩薩善解摩訶衍。「云何名菩",
    "T16n0658_002:0216c24": "薩善知遮魔業智慧？菩薩善知不親近惡知",
    "T16n0658_002:0216c25": "識亦不至惡國，而常遠離世俗談話，不樂親",
    "T16n0658_002:0216c26": "近諸餘非法、不求利養，亦於此法不生欣樂，",
    "T16n0658_002:0216c27": "一切結使能障菩提者悉皆遠離，善知對治",
    "T16n0658_002:0216c28": "法，是名菩薩善知遮魔業智慧。「云何名菩薩",
    "T16n0658_002:0216c29": "不顛倒智慧？善學世諦、第一義諦，及諸經論、",
    "T16n0658_002:0217a01": "善學世間雜論，為成熟眾生故。雖廣聞多學",
    "T16n0658_002:0217a02": "而不為於顯己功德，但為成熟眾生；雖明知",
    "T16n0658_002:0217a03": "世典而常尊佛法以為最勝，終不染於外道",
    "T16n0658_002:0217a04": "邪見，是名菩薩不顛倒智慧。「云何名菩薩無",
    "T16n0658_002:0217a05": "等智慧？不見若天、若人、沙門、婆羅門、諸外道",
    "T16n0658_002:0217a06": "與菩薩智慧等者，除諸如來、世尊、等正覺，餘",
    "T16n0658_002:0217a07": "天、人、阿修羅無有能及菩薩智者，是名菩薩",
    "T16n0658_002:0217a08": "無等智慧。「善男子！具此十事是名菩薩滿足",
    "T16n0658_002:0217a09": "智慧。",
    "T16n0658_002:0217a10": "「善男子！菩薩復有十法名滿足方便。何等為",
    "T16n0658_002:0217a11": "十？善解方便迴向、善迴外道諸見、善迴五塵、",
    "T16n0658_002:0217a12": "善除疑悔、善救護眾生、善知眾生濟命、善受",
    "T16n0658_002:0217a13": "供養、善移聲聞辟支二乘學者入於大乘、善",
    "T16n0658_002:0217a14": "知示教利喜、善知供養恭敬。「云何名菩薩善",
    "T16n0658_002:0217a15": "解方便迴向？一切所有，若華、若果、若香、若香",
    "T16n0658_002:0217a16": "樹、若寶、若寶樹、若疊、若疊樹、一切空澤曠",
    "T16n0658_002:0217a17": "野，無主、非我所諸物，盡皆晝三時、夜三時迴",
    "T16n0658_002:0217a18": "心施佛，以是善根迴向阿耨多羅三藐三菩",
    "T16n0658_002:0217a19": "提。於修多羅經中讚歎供養三寶之處深生",
    "T16n0658_002:0217a20": "隨喜，十方世界一切菩薩及諸眾生若起一",
    "T16n0658_002:0217a21": "念善根，身心隨喜悉皆迴向。香華供養諸佛",
    "T16n0658_002:0217a22": "形像、塔廟，以是善根願令一切眾生悉除破",
    "T16n0658_002:0217a23": "戒、非法臭穢，當使一切眾生皆得諸佛戒香",
    "T16n0658_002:0217a24": "之身。若有掃塔塗地，願使一切眾生悉得端",
    "T16n0658_002:0217a25": "正莊嚴之具；若以華蓋供養佛塔，願一切眾",
    "T16n0658_002:0217a26": "生除煩惱熱；若入僧坊、塔寺，願一切眾生入",
    "T16n0658_002:0217a27": "涅槃城；若出塔寺，願一切眾生永離生死；若",
    "T16n0658_002:0217a28": "開門時，願一切眾生開善趣門；若閉門時，願",
    "T16n0658_002:0217a29": "一切眾生閉惡趣門；若欲坐時，願一切眾生",
    "T16n0658_002:0217b01": "當坐道場；若欲起時，願一切眾生於煩惱淤",
    "T16n0658_002:0217b02": "埿悉令超出；若右脇臥時，願一切眾生得",
    "T16n0658_002:0217b03": "右脇涅槃；若著衣時，願一切眾生著慚愧衣；",
    "T16n0658_002:0217b04": "若捉鉢時，願一切眾生滿足佛法；若欲食時，",
    "T16n0658_002:0217b05": "願一切眾生悉得法食；若大小便利時，願一",
    "T16n0658_002:0217b06": "切眾生蠲除垢穢，無婬、怒、癡；若洗手時，當願",
    "T16n0658_002:0217b07": "眾生悉離染穢；若洗脚時，願一切眾生除煩惱",
    "T16n0658_002:0217b08": "垢；若嚼楊枝時，願一切眾生種種垢穢皆悉",
    "T16n0658_002:0217b09": "得除；若身行止及舉動時，願一切眾生悉得",
    "T16n0658_002:0217b10": "安樂；若禮塔寺時，願一切眾生亦皆敬禮。是",
    "T16n0658_002:0217b11": "名菩薩善解方便迴向。「云何名菩薩善迴外道",
    "T16n0658_002:0217b12": "諸見？能令異學九十六種調伏出家，欲調伏",
    "T16n0658_002:0217b13": "時而不貢高為作師範，要先恭事現為弟子",
    "T16n0658_002:0217b14": "然後調伏。隨諸外道所有威儀、法則，悉皆習",
    "T16n0658_002:0217b15": "學，究盡勝彼。令調伏已而反制之，使為弟子",
    "T16n0658_002:0217b16": "信受其語，爾時便為說言：『汝先所學法無有",
    "T16n0658_002:0217b17": "離欲，亦無出要。』乃以正道誘化其心令立佛",
    "T16n0658_002:0217b18": "法，是名菩薩善調外道諸見。「云何名菩薩善",
    "T16n0658_002:0217b19": "迴五塵？見諸眾生貪欲熾盛，為化彼故現作",
    "T16n0658_002:0217b20": "女身，端正殊妙超諸女人，使彼染著；即復現",
    "T16n0658_002:0217b21": "身變為死屍，膖脹臭爛。眾生見者悉生驚怖，",
    "T16n0658_002:0217b22": "即便厭惡：『我今云何疾得遠離臭穢之身？』菩",
    "T16n0658_002:0217b23": "薩爾時即復本形而說法要，皆令堅固無上",
    "T16n0658_002:0217b24": "道心，是名菩薩善迴五塵。「云何名菩薩善除",
    "T16n0658_002:0217b25": "疑悔？若見眾生作五逆罪及餘諸惡，菩薩",
    "T16n0658_002:0217b26": "即語眾生言：『汝今何為愁苦如是？』彼人答言：",
    "T16n0658_002:0217b27": "『我作五逆罪愁憂悔恨，捨此身已當久受苦",
    "T16n0658_002:0217b28": "惱，長夜衰損，無有義利。』菩薩為現神變適其",
    "T16n0658_002:0217b29": "心念，令彼信服便生信敬愛樂。菩薩又復化",
    "T16n0658_002:0217c01": "作父母而加逆害，彼作是念：『菩薩神足威力",
    "T16n0658_002:0217c02": "無量猶害父母，況我愚癡而能不作？』菩薩答",
    "T16n0658_002:0217c03": "言：『我真汝伴，同作逆罪。』菩薩便為說種種",
    "T16n0658_002:0217c04": "法，令彼逆罪即得輕微猶如蚊翅，是名菩薩",
    "T16n0658_002:0217c05": "善除疑悔。「云何名菩薩善能救拔眾生？菩薩",
    "T16n0658_002:0217c06": "觀彼眾生堪為法器而造諸惡，菩薩即為現",
    "T16n0658_002:0217c07": "形種種說法：應現王身得度者，即現王等",
    "T16n0658_002:0217c08": "身；應現剎利身得度者，即現剎利身；應現",
    "T16n0658_002:0217c09": "婆羅門身得度者，即現婆羅門身；應現天",
    "T16n0658_002:0217c10": "身得度者，即現天身；應現金剛力士身得度",
    "T16n0658_002:0217c11": "者，即現金剛力士身；應現恐怖身得度者，",
    "T16n0658_002:0217c12": "即現恐怖身；應見繫閉鞭打驚怖身得度者，",
    "T16n0658_002:0217c13": "即現繫閉鞭打驚怖身；應見親友愛樂身得",
    "T16n0658_002:0217c14": "度者，即現親友愛樂身；所應見者皆為現之，",
    "T16n0658_002:0217c15": "是名菩薩善能救拔眾生。「云何名菩薩善知",
    "T16n0658_002:0217c16": "眾生濟命？菩薩摩訶薩見眾生無所堪任、不",
    "T16n0658_002:0217c17": "識正法，惟知貪欲、飲食、衣服，更無餘求。菩薩",
    "T16n0658_002:0217c18": "爾時為示算數、醫方、種種伎術，如是善者皆",
    "T16n0658_002:0217c19": "令學習，悉令不乏衣服、飲食，是名菩薩善知",
    "T16n0658_002:0217c20": "眾生濟命。「云何名菩薩善解受供？",
    "T16n0658_002:0217c21": "菩薩爾時得大寶聚，如須彌山悉能受之；若",
    "T16n0658_002:0217c22": "得少施，微毫縷綖亦皆受用。菩薩以何緣故",
    "T16n0658_002:0217c23": "大小皆受？見眾生慳貪、嫉妬、無有施心，又見",
    "T16n0658_002:0217c24": "眾生出沒生死如水中魚，深愍眾生漂溺巨",
    "T16n0658_002:0217c25": "海，為作利益令使快樂，受財寶已為供養佛",
    "T16n0658_002:0217c26": "法僧、給施窮乏，隨所施處而為說法，皆發阿",
    "T16n0658_002:0217c27": "耨多羅三藐三菩提心，是名菩薩善解受供。",
    "T16n0658_002:0217c28": "「云何名菩薩善能移於二乘入於大乘？菩薩",
    "T16n0658_002:0217c29": "見眾生堪任大器，乃至作聲聞、辟支佛二乘，",
    "T16n0658_002:0218a01": "精進勤修、苦行。爾時菩薩令住大乘，及其徒",
    "T16n0658_002:0218a02": "眾悉皆令轉，捨於小心；為繼佛種、不斷三寶",
    "T16n0658_002:0218a03": "故。是名菩薩移於二乘安住大乘。「云何名菩",
    "T16n0658_002:0218a04": "薩善能示教利喜？未發菩提心者能令發心；",
    "T16n0658_002:0218a05": "懈怠懶墮者令勤精進；若以少善而自足者，",
    "T16n0658_002:0218a06": "方便發起，令具諸善；若有虧損、少戒、生大障",
    "T16n0658_002:0218a07": "礙而心遠離一切諸善者，菩薩即為說法，令",
    "T16n0658_002:0218a08": "其歡喜具修戒行；是名菩薩善能示教利喜。",
    "T16n0658_002:0218a09": "「云何名菩薩善能恭敬供養三寶？出家菩薩",
    "T16n0658_002:0218a10": "少欲知足、不積財寶，唯以法施為利。爾時，在",
    "T16n0658_002:0218a11": "閑靜處獨坐思惟：『我今何為不作供養佛想？』",
    "T16n0658_002:0218a12": "即自思惟種種運心供養諸佛，如是思惟已",
    "T16n0658_002:0218a13": "便能具足六度。云何具足六度？以種種供養",
    "T16n0658_002:0218a14": "而具檀波羅蜜，恒與一切眾生善是名尸波",
    "T16n0658_002:0218a15": "羅蜜，歡喜忍樂是名羼提波羅蜜，心身不",
    "T16n0658_002:0218a16": "懈是名毘梨耶波羅蜜，專心不散是名禪波",
    "T16n0658_002:0218a17": "羅蜜，莊嚴眾行皆悉具足是名般若波羅蜜。",
    "T16n0658_002:0218a18": "菩薩如是靜處思惟時能具六波羅蜜，是名",
    "T16n0658_002:0218a19": "菩薩善解恭敬供養三寶。「善男子！具此十事",
    "T16n0658_002:0218a20": "是名菩薩具足方便。◎",
    "T16n0658_002:0218a21": "「◎善男子！菩薩復有十法名方便發願。何等",
    "T16n0658_002:0218a22": "為十？不作卑下發願、不畏生死發願、出過",
    "T16n0658_002:0218a23": "一切眾生發願、一切諸佛讚歎發願、能摧伏",
    "T16n0658_002:0218a24": "一切魔發願、不為他教故發願、無邊發願、不",
    "T16n0658_002:0218a25": "恐畏發願、無憂發願、具足發願。「云何名菩薩",
    "T16n0658_002:0218a26": "不卑下發願？菩薩摩訶薩不為三有受樂故",
    "T16n0658_002:0218a27": "發願，是名菩薩不卑下發願。「云何名菩薩不",
    "T16n0658_002:0218a28": "畏生死發願？不求二乘，不為厭惡生死、不為",
    "T16n0658_002:0218a29": "滅除生死故發願，是名菩薩不畏生死發願。",
    "T16n0658_002:0218b01": "「云何名菩薩出過一切眾生發願？菩薩願使",
    "T16n0658_002:0218b02": "一切四生眾生悉成菩提如般涅槃，而我或",
    "T16n0658_002:0218b03": "入涅槃或不入涅槃，是名菩薩出過一切眾",
    "T16n0658_002:0218b04": "生發願。「云何名菩薩一切諸佛讚歎發願？菩",
    "T16n0658_002:0218b05": "薩發願：『我化一切眾生皆發阿耨多羅三藐",
    "T16n0658_002:0218b06": "三菩提心，行菩薩道乃至坐於道場，我當勸",
    "T16n0658_002:0218b07": "請令轉法輪；佛若入涅槃，我當勸請令久住",
    "T16n0658_002:0218b08": "世利益眾生。』是名菩薩一切諸佛讚歎發願。",
    "T16n0658_002:0218b09": "「云何名菩薩摧伏一切諸魔發願？菩薩願使",
    "T16n0658_002:0218b10": "一切眾生成佛時國土不聞惡魔名字，是名",
    "T16n0658_002:0218b11": "菩薩摧伏一切諸魔發願。「云何名菩薩不為",
    "T16n0658_002:0218b12": "他教故發願？終不受他教故，發阿耨多羅三",
    "T16n0658_002:0218b13": "藐三菩提心；自以智慧觀察世界眾生受無",
    "T16n0658_002:0218b14": "量苦，為拔濟故，發阿耨多羅三藐三菩提心；",
    "T16n0658_002:0218b15": "是名菩薩不為他教故發願。「云何名菩薩無",
    "T16n0658_002:0218b16": "邊發願？菩薩不為方所少緣發願。菩薩整其",
    "T16n0658_002:0218b17": "衣服，右膝著地，叉手合掌，心生厭惡：『於十方",
    "T16n0658_002:0218b18": "一切世界所有菩薩，若坐道場勤修苦行、初成",
    "T16n0658_002:0218b19": "佛者、轉法輪者，當悉觀察照見我心，勸請隨",
    "T16n0658_002:0218b20": "喜願轉法輪。一切十方菩薩，從初發意行六",
    "T16n0658_002:0218b21": "波羅蜜皆作無量難行苦行，乃至坐於道場",
    "T16n0658_002:0218b22": "降魔成佛及轉法輪，於此一一善心，我皆隨",
    "T16n0658_002:0218b23": "喜發阿耨多羅三藐三菩提心。』是名菩薩無",
    "T16n0658_002:0218b24": "邊發願。「云何名菩薩不恐畏發願？菩薩從初",
    "T16n0658_002:0218b25": "發心，聞深妙法不生驚畏、聞佛本行無量功",
    "T16n0658_002:0218b26": "德不生驚畏、聞菩薩深遠遊戲神通不生驚",
    "T16n0658_002:0218b27": "畏、聞菩薩深遠善權方便不生驚畏。菩薩作",
    "T16n0658_002:0218b28": "是念：『佛菩提無量無邊、世界無量無邊、佛所",
    "T16n0658_002:0218b29": "成熟眾生無量無邊，非我智力之所能知，惟",
    "T16n0658_002:0218c01": "佛與佛乃能究竟。』是名菩薩不恐畏發願。「云",
    "T16n0658_002:0218c02": "何名菩薩無憂發願？菩薩見諸眾生癡無慧",
    "T16n0658_002:0218c03": "目、[怡台+龍]悷難調不可降伏、破戒懶墮眾惡悉具，",
    "T16n0658_002:0218c04": "為如此等深起厭心，求生淨土：『願令我等不",
    "T16n0658_002:0218c05": "聞如是諸惡之名，當行慈悲、智慧具足。』菩薩",
    "T16n0658_002:0218c06": "發心便作是念：『一切世界中少智眾生，愚癡、",
    "T16n0658_002:0218c07": "瘖啞、無涅槃分、不生信心者，而為一切諸佛、",
    "T16n0658_002:0218c08": "菩薩之所棄捨，如此眾生我皆調伏，乃至坐",
    "T16n0658_002:0218c09": "於道場得阿耨多羅三藐三菩提。』發此心時，",
    "T16n0658_002:0218c10": "一切魔宮悉皆震動，十方諸佛發聲讚歎：『莊",
    "T16n0658_002:0218c11": "嚴淨土，速成正覺。』是名菩薩無憂發願。「云何",
    "T16n0658_002:0218c12": "名菩薩具足發願？菩薩發心誓願降魔、成阿",
    "T16n0658_002:0218c13": "耨多羅三藐三菩提，是名菩薩具足發願。譬",
    "T16n0658_002:0218c14": "如油鉢若已平滿，更投一渧終不復受。菩薩",
    "T16n0658_002:0218c15": "成佛，眾願滿足，亦復如是，更無減少一塵之",
    "T16n0658_002:0218c16": "願。「善男子！具此十事是名菩薩方便具足發",
    "T16n0658_002:0218c17": "願。",
    "T16n0658_002:0218c18": "「善男子！菩薩復有十法名力具足。何等為十？",
    "T16n0658_002:0218c19": "人不輕力、不為他所伏力、具福業力、具智慧",
    "T16n0658_002:0218c20": "力、具徒眾力、得神通力、自在之力、陀羅尼",
    "T16n0658_002:0218c21": "力、菩薩定持不可動力、所言無二力。「云何名",
    "T16n0658_002:0218c22": "菩薩人不輕力？一切外道、聲聞二乘無能過",
    "T16n0658_002:0218c23": "者，一切眾生亦無有與菩薩力等者，是名菩",
    "T16n0658_002:0218c24": "薩人不輕力。「云何名菩薩具福業力？無有世",
    "T16n0658_002:0218c25": "間、出世間所修之福、功德莊嚴，能與菩薩力齊",
    "T16n0658_002:0218c26": "等者，是名菩薩具福業力。「云何名菩薩具智",
    "T16n0658_002:0218c27": "慧力？菩薩智力有所舉動，於前、後際無有錯",
    "T16n0658_002:0218c28": "謬，是名菩薩具智慧力。「云何名菩薩具徒眾",
    "T16n0658_002:0218c29": "力？菩薩徒眾不壞正見，無毀威儀，常修淨命，",
    "T16n0658_002:0219a01": "所攝大眾皆同菩薩正直之行，是名菩薩具",
    "T16n0658_002:0219a02": "徒眾力。「云何名菩薩具神通力？菩薩以世俗",
    "T16n0658_002:0219a03": "五通勝於聲聞二乘五通，能以一塵容閻浮",
    "T16n0658_002:0219a04": "提及四天下，或千世界、或二千世界、或三千",
    "T16n0658_002:0219a05": "大千世界，乃至恒河沙等三千大千世界，而",
    "T16n0658_002:0219a06": "微塵不增、世界不減，其中眾生亦不迫迮、無",
    "T16n0658_002:0219a07": "覺知想、不相妨礙，是名菩薩具神通力。「云何",
    "T16n0658_002:0219a08": "名菩薩得自在力？菩薩有自在力，欲使三千",
    "T16n0658_002:0219a09": "大千世界種種珍寶遍滿其中，即如其意，是",
    "T16n0658_002:0219a10": "名菩薩自在之力。「云何名菩薩得陀羅尼力？",
    "T16n0658_002:0219a11": "菩薩若聞無量無邊諸佛說法，異聞、異字，能",
    "T16n0658_002:0219a12": "於一念種種音聲悉皆受持、思惟、修行，是名",
    "T16n0658_002:0219a13": "菩薩陀羅尼力。「云何名菩薩定持無戲動",
    "T16n0658_002:0219a14": "力？一切眾生無能擾壞令其心亂，是名菩薩",
    "T16n0658_002:0219a15": "定持不戲動力。「云何名菩薩所言無二力？菩",
    "T16n0658_002:0219a16": "薩心思後言，口無二語，惟除方便利益之",
    "T16n0658_002:0219a17": "說，是名菩薩言無二力。若有記莂，終不錯",
    "T16n0658_002:0219a18": "謬，一切眾生所有智慧，無能出過菩薩之者。",
    "T16n0658_002:0219a19": "「善男子！具此十事是名菩薩得力具足。",
    "T16n0658_002:0219a20": "「善男子！菩薩復有十法名具足智。何等為十？",
    "T16n0658_002:0219a21": "知人無我智具足、知法無我智具足、遍知諸",
    "T16n0658_002:0219a22": "方智具足、善知禪定境界處所具足、智持具",
    "T16n0658_002:0219a23": "足、無等智具足、善知眾生根行智具足、無作",
    "T16n0658_002:0219a24": "智具足、善知一切法相智具足、善知出世間",
    "T16n0658_002:0219a25": "智具足。「云何名菩薩知人無我？觀五陰不堅、",
    "T16n0658_002:0219a26": "無牢固、虛妄、無真實，乃至滅謝亦不見有去。",
    "T16n0658_002:0219a27": "菩薩作是念：『此五陰，無我、無眾生、無壽命、無",
    "T16n0658_002:0219a28": "養育、無人。凡夫愚人謂實有我故妄取我想，",
    "T16n0658_002:0219a29": "猶如鬼魅妖異所著。眾生妄計亦復如是，或",
    "T16n0658_002:0219b01": "陰即是我、我即是陰，或陰是我所、我所是",
    "T16n0658_002:0219b02": "陰。著虛妄我，不見真實，於生死中如旋火輪，",
    "T16n0658_002:0219b03": "虛妄無實。』菩薩如實能知，是名菩薩知人無",
    "T16n0658_002:0219b04": "我具足。「云何名菩薩觀法無我知？如實相見",
    "T16n0658_002:0219b05": "生、見滅，知一切物猶如假借，但有名用，假施",
    "T16n0658_002:0219b06": "設生，無有實體。假施設法亦不斷、不常，但從",
    "T16n0658_002:0219b07": "緣而生、從緣而滅。菩薩如實而知諸法真實，",
    "T16n0658_002:0219b08": "是名觀法無我具足。「云何名菩薩一切處遍",
    "T16n0658_002:0219b09": "知？一切處遍知者，非一剎那中知、非一剎",
    "T16n0658_002:0219b10": "那中不知，非此方知、彼方不知，而能普於十",
    "T16n0658_002:0219b11": "方得無礙智，是名菩薩一切處遍知。「云何名",
    "T16n0658_002:0219b12": "菩薩善知禪定境界處所？知聲聞定、知辟支",
    "T16n0658_002:0219b13": "佛定、知菩薩定、知諸佛定，如是諸定皆悉了",
    "T16n0658_002:0219b14": "知。聲聞二乘但知自分境界，餘則不知；菩薩",
    "T16n0658_002:0219b15": "定者知己境界，兼知二乘及如來禪定，究竟",
    "T16n0658_002:0219b16": "定相以佛力故亦悉能知，是名菩薩善知禪",
    "T16n0658_002:0219b17": "定境界處所。「云何名菩薩智持具足？菩薩善",
    "T16n0658_002:0219b18": "知聲聞持、辟支佛持、菩薩持，況餘眾生而不",
    "T16n0658_002:0219b19": "能知？是名菩薩智持具足。「云何名菩薩無等",
    "T16n0658_002:0219b20": "智具足？一切外道二乘諸智無有能及菩薩",
    "T16n0658_002:0219b21": "智者，惟除如來一切種智，是名菩薩無等智",
    "T16n0658_002:0219b22": "具足。「云何名菩薩善知眾生根行具足？菩薩",
    "T16n0658_002:0219b23": "能以淨無礙智遍觀世界，有眾生能生菩",
    "T16n0658_002:0219b24": "提、有眾生不能生菩提、有眾生滿足菩提、有",
    "T16n0658_002:0219b25": "眾生不滿足菩提，有眾生住於初地乃至住",
    "T16n0658_002:0219b26": "於十地，有眾生坐於道場、有成正覺、有轉法",
    "T16n0658_002:0219b27": "輪乃至入般涅槃，有聲聞乘涅槃、有辟支佛",
    "T16n0658_002:0219b28": "乘涅槃，有生善趣者、有生惡趣者，是名菩",
    "T16n0658_002:0219b29": "薩善知眾生根行具足。「云何名菩薩無作智",
    "T16n0658_002:0219c01": "具足？於四威儀——行、住、坐、臥——念念無作，心恒成",
    "T16n0658_002:0219c02": "就。譬如有人於出入息乃至睡眠常無所作。",
    "T16n0658_002:0219c03": "菩薩如是，心無思惟亦非造作，而無礙智自",
    "T16n0658_002:0219c04": "然成就，是名菩薩無作智具足。「云何名菩薩",
    "T16n0658_002:0219c05": "善知一切法相具足？了達諸法皆同一相。云",
    "T16n0658_002:0219c06": "何一相？皆盡空相，如幻相、虛妄相，是名菩薩",
    "T16n0658_002:0219c07": "善知一切法相具足。「云何名菩薩善知出世",
    "T16n0658_002:0219c08": "間智具足？菩薩知無漏智、出一切世間諸智，",
    "T16n0658_002:0219c09": "是名菩薩出世間智具足。「善男子！具此十事",
    "T16n0658_002:0219c10": "是名菩薩得一切智滿足。「善男子！菩薩復有",
    "T16n0658_002:0219c11": "十法名得地三昧。何等為十？如地廣大無邊、",
    "T16n0658_002:0219c12": "如地一切眾生依止存濟、如地於一切眾生",
    "T16n0658_002:0219c13": "悉有育養之恩終不計恩、如地普能容受諸",
    "T16n0658_002:0219c14": "大雲雨、能為一切眾生依止住處、能生善",
    "T16n0658_002:0219c15": "種及一切種、如大寶器、能出一切大藥、不可",
    "T16n0658_002:0219c16": "傾動、不驚不畏。「云何名菩薩如地廣大無邊？",
    "T16n0658_002:0219c17": "周匝十方，無邊無量；菩薩亦爾，功德、智慧、莊",
    "T16n0658_002:0219c18": "嚴、願行無邊無量，是名菩薩如地廣大無邊。",
    "T16n0658_002:0219c19": "「云何名菩薩如地一切眾生依止存濟？各從",
    "T16n0658_002:0219c20": "所欲稱意拯給，周濟無礙；菩薩亦爾，施、戒、忍",
    "T16n0658_002:0219c21": "辱、精進、禪、智，乃至眾具皆悉與之，而心無限",
    "T16n0658_002:0219c22": "礙，是名菩薩如地一切眾生依止存濟。「云何",
    "T16n0658_002:0219c23": "名菩薩有育養之恩而不望報？猶如大地，等",
    "T16n0658_002:0219c24": "無好惡，加報不欣、無亦不恨，是名菩薩育養",
    "T16n0658_002:0219c25": "之恩而不望報。「云何名菩薩如地普能容受",
    "T16n0658_002:0219c26": "大法雲雨？亦如大地，天注雲雨，普皆容受，",
    "T16n0658_002:0219c27": "無不堪持；菩薩摩訶薩亦復如是，一切諸佛",
    "T16n0658_002:0219c28": "興大密雲普注法雨，如其所說悉能受持，是",
    "T16n0658_002:0219c29": "名菩薩如地普能容受大法雲雨。「云何名菩",
    "T16n0658_002:0220a01": "薩能為一切眾生依止住處？又如大地，草、木、",
    "T16n0658_002:0220a02": "叢林，一切眾生行、住、坐、臥皆依於地；菩薩亦",
    "T16n0658_002:0220a03": "爾，一切眾生修行善趣、二乘學法及以涅槃，",
    "T16n0658_002:0220a04": "一切皆因菩薩而有，是名菩薩能為一切眾",
    "T16n0658_002:0220a05": "生依止住處。「云何名菩薩善種子之所依處？",
    "T16n0658_002:0220a06": "譬如大地，一切種子依地而生；菩薩亦爾，一",
    "T16n0658_002:0220a07": "切善業天人種子皆依菩薩而生，是名菩薩",
    "T16n0658_002:0220a08": "善種子之所依處。「云何名菩薩如大寶器？譬",
    "T16n0658_002:0220a09": "如大地能出眾寶，是諸寶物皆出於地；菩薩",
    "T16n0658_002:0220a10": "摩訶薩亦復如是，功德、善寶、一切樂果悉出",
    "T16n0658_002:0220a11": "菩薩，是名菩薩如大寶器。「云何名菩薩能出",
    "T16n0658_002:0220a12": "一切大藥？譬如大地，出眾妙藥能治種種諸",
    "T16n0658_002:0220a13": "病；菩薩摩訶薩亦復如是，能出一切諸妙法",
    "T16n0658_002:0220a14": "藥、能除一切諸煩惱病，是名菩薩能出一切",
    "T16n0658_002:0220a15": "大法藥器。「云何名菩薩不可傾動？譬如大地，",
    "T16n0658_002:0220a16": "風不能動，蠅、蚋、蚤、蝎不能[虛*予]損；菩薩摩訶",
    "T16n0658_002:0220a17": "薩亦復如是，一切內外諸緣逼惱不能擾動，",
    "T16n0658_002:0220a18": "是名菩薩不可傾動。「云何名菩薩不驚不畏？",
    "T16n0658_002:0220a19": "譬如大地，師子、虎、狼、龍、象、雷電哮吼，不能驚",
    "T16n0658_002:0220a20": "畏；菩薩摩訶薩亦復如是，一切外道九十六",
    "T16n0658_002:0220a21": "種所不能動，是名菩薩不驚不畏。「善男子！具",
    "T16n0658_002:0220a22": "此十事是名菩薩得地三昧。",
    "T16n0658_002:0220a23": "「善男子！菩薩復有十法譬如大水。何等為十？",
    "T16n0658_002:0220a24": "如水流注溉潤赴下、能生眾生善芽種子、欣",
    "T16n0658_002:0220a25": "樂敬信、浸爛一切煩惱根芽、如水清淨不濁、",
    "T16n0658_002:0220a26": "除滅一切熾熱之患、能除貪欲愛心之渴、深",
    "T16n0658_002:0220a27": "廣難度、如水澆溉高下皆滿、能除一切諸結",
    "T16n0658_002:0220a28": "塵垢。「云何名菩薩如水流注溉潤赴下？生長",
    "T16n0658_002:0220a29": "草木而各滋茂；菩薩亦復如是，以諸功德如",
    "T16n0658_002:0220b01": "水溉下，流潤微善亦令增長，是名菩薩如水",
    "T16n0658_002:0220b02": "流注溉潤赴下。「云何名菩薩能生眾生善芽",
    "T16n0658_002:0220b03": "種子？如水能潤草木、叢林，悉得生長；菩薩以",
    "T16n0658_002:0220b04": "禪定水澆潤覺意、正直道支令得增長，漸漸",
    "T16n0658_002:0220b05": "長養成一切智樹，是名菩薩能生善牙種子。",
    "T16n0658_002:0220b06": "以若干種諸佛法果利益眾生，菩薩摩訶薩",
    "T16n0658_002:0220b07": "亦復如是，以清淨法增長流潤，是名菩薩能",
    "T16n0658_002:0220b08": "生善牙種子。「云何名菩薩欣樂敬信？如水",
    "T16n0658_002:0220b09": "自濕，亦能濕彼；菩薩亦復如是，身自恭敬信",
    "T16n0658_002:0220b10": "樂，亦能令他恭敬信樂，是名菩薩恭敬信樂。",
    "T16n0658_002:0220b11": "「云何名菩薩浸爛一切煩惱根牙？譬如大水",
    "T16n0658_002:0220b12": "能浸草木根牙令使爛壞；菩薩摩訶薩亦復",
    "T16n0658_002:0220b13": "如是，修禪定水浸煩惱根牙令悉爛壞，乃",
    "T16n0658_002:0220b14": "至結使、習氣、垢穢悉皆無餘，是名菩薩浸爛",
    "T16n0658_002:0220b15": "一切煩惱根芽。「云何名菩薩如水清淨不濁？",
    "T16n0658_002:0220b16": "水之體性常恒不濁；菩薩摩訶薩亦復如是，",
    "T16n0658_002:0220b17": "體性不濁。云何菩薩體性不濁？結使、貪欲、瞋",
    "T16n0658_002:0220b18": "恚、愚癡悉斷無餘，善護諸根清淨如水，是名",
    "T16n0658_002:0220b19": "菩薩如水清淨不濁。「云何名菩薩除滅一切",
    "T16n0658_002:0220b20": "熾熱之患？譬如夏月，以水洗浴身則清涼；菩",
    "T16n0658_002:0220b21": "薩亦復如是，能以法水除煩惱熱，是名菩薩",
    "T16n0658_002:0220b22": "除滅一切熾熱之患。「云何名菩薩能除貪欲",
    "T16n0658_002:0220b23": "愛心之渴？譬諸泉水能除人渴；菩薩摩訶薩",
    "T16n0658_002:0220b24": "亦復如是，能以法水悉除眾生五欲之渴，是",
    "T16n0658_002:0220b25": "名菩薩能除貪欲愛心之渴。「云何名菩薩深",
    "T16n0658_002:0220b26": "廣難渡？禪定智水，一切眾魔及諸外道無能",
    "T16n0658_002:0220b27": "度者，是名菩薩深廣難度。「云何名菩薩如水",
    "T16n0658_002:0220b28": "澆溉高下皆滿？菩薩亦復如是，於善惡眾生",
    "T16n0658_002:0220b29": "以法水普潤令不苦惱，是名菩薩如水澆溉",
    "T16n0658_002:0220c01": "高下皆滿。「云何名菩薩能除一切諸結塵垢？",
    "T16n0658_002:0220c02": "菩薩以禪定水淹灑六塵，諸根清淨，色、聲不",
    "T16n0658_002:0220c03": "染，是名菩薩能除一切諸結塵垢。「善男子！具",
    "T16n0658_002:0220c04": "此十事是名菩薩譬如大水。",
    "T16n0658_002:0220c05": "「善男子！菩薩復有十法譬如大火。何等為十？",
    "T16n0658_002:0220c06": "能燒一切結使之薪、能成熟一切佛法、能乾",
    "T16n0658_002:0220c07": "煩惱淤埿、如炬火聚、如火照明、能令驚怖、",
    "T16n0658_002:0220c08": "能令安慰、若有利養與眾共之、為人供養、人",
    "T16n0658_002:0220c09": "不敢輕。「云何名菩薩能燒一切結使之薪？如",
    "T16n0658_002:0220c10": "火能燒草木及諸叢林；菩薩亦爾，以智慧火",
    "T16n0658_002:0220c11": "能燒煩惱、結使叢林，是名菩薩能燒一切結",
    "T16n0658_002:0220c12": "使之薪。「云何名菩薩如火能成熟一切諸物？",
    "T16n0658_002:0220c13": "菩薩亦復如是，以智慧火悉能成熟一切佛",
    "T16n0658_002:0220c14": "法、堅固不壞，是名菩薩成熟一切佛法。「云何",
    "T16n0658_002:0220c15": "名菩薩能乾煩惱淤泥？如火能乾濕物；菩薩",
    "T16n0658_002:0220c16": "亦爾，能以智火乾有漏淤泥，是名菩薩能乾",
    "T16n0658_002:0220c17": "煩惱淤埿。「云何名菩薩如炬火聚？若人為寒",
    "T16n0658_002:0220c18": "所逼，得火則除；菩薩亦復如是，見諸眾生為",
    "T16n0658_002:0220c19": "於煩惱寒苦所逼，菩薩以智慧火能令悉暖，",
    "T16n0658_002:0220c20": "是名菩薩如炬火聚。「云何名菩薩如火照明？",
    "T16n0658_002:0220c21": "譬如有人在雪山頂然大炬火，周匝百里及",
    "T16n0658_002:0220c22": "二百里皆悉照明；菩薩摩訶薩亦復如是，於",
    "T16n0658_002:0220c23": "無明山頂然智慧火聚，於百千世界皆得照",
    "T16n0658_002:0220c24": "明，是名菩薩如火照明。「云何名菩薩能令驚",
    "T16n0658_002:0220c25": "怖？譬如獐、鹿、虎、豹見火驚恐，皆悉遠走；若",
    "T16n0658_002:0220c26": "天、若魔及魔眷屬、見菩薩智火威德皆悉遠",
    "T16n0658_002:0220c27": "走，是名菩薩能令驚怪。「云何名菩薩能令安",
    "T16n0658_002:0220c28": "慰？譬如有人在曠野黑闇中迷失方所，遙見",
    "T16n0658_002:0220c29": "火聚便往趣之，或值聚落、放牧人處，得到彼",
    "T16n0658_002:0221a01": "已，恐怖悉除，心得安慰；菩薩摩訶薩亦復如",
    "T16n0658_002:0221a02": "是，眾生於生死曠野黑闇之中迷失方所，遙",
    "T16n0658_002:0221a03": "見菩薩火聚而往趣之，到已，煩惱、怖畏悉得",
    "T16n0658_002:0221a04": "消除，是名菩薩能令安慰。「云何名菩薩利養",
    "T16n0658_002:0221a05": "與眾共有？譬如大火，能令王、若王等、旃陀羅、",
    "T16n0658_002:0221a06": "男、女等悉得火熅；菩薩摩訶薩亦復如是，與",
    "T16n0658_002:0221a07": "一切眾生——王、若王等、若旃陀羅、男、女等——以智",
    "T16n0658_002:0221a08": "慧火消煩惱氷，悉令得熅，是名菩薩利養與",
    "T16n0658_002:0221a09": "眾共有。「云何名菩薩為人供養？譬如大火，剎",
    "T16n0658_002:0221a10": "利、婆羅門、城邑、聚落悉皆供養；菩薩摩訶薩",
    "T16n0658_002:0221a11": "亦復如是，為天、人、阿修羅及魔眷屬悉皆恭",
    "T16n0658_002:0221a12": "敬供養如世尊像、是名菩薩為人供養。「云何",
    "T16n0658_002:0221a13": "名菩薩人不敢輕？譬如有人得一少火，以能",
    "T16n0658_002:0221a14": "燒故，心不敢輕；菩薩摩訶薩亦復如是，初發",
    "T16n0658_002:0221a15": "一念之善未有大力，天、人、阿修羅及魔眷屬",
    "T16n0658_002:0221a16": "無能敢輕者。何以故？是人不久當坐道場成",
    "T16n0658_002:0221a17": "阿耨多羅三藐三菩提，是名菩薩人不敢輕。",
    "T16n0658_002:0221a18": "「善男子！具此十事是名菩薩譬如大火。",
    "T16n0658_002:0221a19": "「善男子！菩薩復有十法猶如虛空。何等為十？",
    "T16n0658_002:0221a20": "廣大無礙、寂滅無相、無邊空智、無邊空慧、廣",
    "T16n0658_002:0221a21": "大如法界、知一切法、相如虛空、一切法不住、",
    "T16n0658_002:0221a22": "出過一切形相、出過一切思議量數。善男子！",
    "T16n0658_002:0221a23": "具此十事是名菩薩猶如虛空。",
    "T16n0658_002:0221a24": "「善男子！菩薩復有十法心如虛空。何等為十？",
    "T16n0658_002:0221a25": "若心所喜樂亦不著、心不喜樂亦不瞋，於色、",
    "T16n0658_002:0221a26": "聲、香、味、觸亦不著、不瞋，乃至於一切法亦不",
    "T16n0658_002:0221a27": "著、不瞋，於利衰、毀譽、稱譏、苦樂，於此四法亦",
    "T16n0658_002:0221a28": "不著、不瞋。善男子！具此十事是名菩薩心如",
    "T16n0658_002:0221a29": "虛空。「善男子！菩薩復有十法猶如滿月。何等",
    "T16n0658_002:0221b01": "為十？能使一切眾生得清涼樂、見者愛樂、",
    "T16n0658_002:0221b02": "能使善法日日漸增、能令惡法日日損減、如",
    "T16n0658_002:0221b03": "月盛滿、體相勝妙體性清淨、得無上乘、常自",
    "T16n0658_002:0221b04": "莊嚴、得法喜樂、乘第一乘有大神通威德自",
    "T16n0658_002:0221b05": "在。「云何名菩薩能與一切眾生作清涼樂？如",
    "T16n0658_002:0221b06": "月天子初出之時，悉與眾生清淨快樂，而眾",
    "T16n0658_002:0221b07": "樂觀，心無疲厭；菩薩之月亦復如是，除其煩",
    "T16n0658_002:0221b08": "惱欝蒸之熱，皆令眾生得清涼樂，歡喜愛樂，",
    "T16n0658_002:0221b09": "是名菩薩能與一切眾生作清涼樂。「云何名",
    "T16n0658_002:0221b10": "菩薩見者愛樂？如月初出，眾生喜見利喜快",
    "T16n0658_002:0221b11": "樂；菩薩之月亦復如是，初出之時，眾生喜見，",
    "T16n0658_002:0221b12": "無不悅樂，諸根寂定，如水澄清，威儀具足，是",
    "T16n0658_002:0221b13": "名菩薩見者愛樂。「云何名菩薩能使善法日",
    "T16n0658_002:0221b14": "日增長？如月初出，日日圓滿；菩薩之月亦復",
    "T16n0658_002:0221b15": "如是，從初發心漸漸增長，乃至菩提坐道樹",
    "T16n0658_002:0221b16": "下功德滿足，是名菩薩能使善法日日增長。",
    "T16n0658_002:0221b17": "「云何名菩薩能令惡法日日損減？譬如黑月，",
    "T16n0658_002:0221b18": "圓滿光明以漸損減，至月盡時光明悉滅，隱",
    "T16n0658_002:0221b19": "蔽不現；菩薩一切眾惡次第漸滅，乃至菩提",
    "T16n0658_002:0221b20": "悉皆除盡，是名菩薩能令惡法日日損減。「云",
    "T16n0658_002:0221b21": "何名菩薩如月盛滿？如從月初至盛滿時，眾",
    "T16n0658_002:0221b22": "所瞻仰，剎利、婆羅門、城邑、聚落、一切男女無",
    "T16n0658_002:0221b23": "不稱讚；菩薩之月亦復如是，常為天、人、一切",
    "T16n0658_002:0221b24": "眾生皆悉稱讚，是名菩薩如月盛滿。「云何名",
    "T16n0658_002:0221b25": "菩薩體相清淨？如月天子身相清淨，是本業",
    "T16n0658_002:0221b26": "果報；菩薩摩訶薩亦復如是，無垢清淨從化",
    "T16n0658_002:0221b27": "而生，不由父母精氣而生，從法而生，是名菩",
    "T16n0658_002:0221b28": "薩體相清淨。「云何名菩薩得無上乘？如月天",
    "T16n0658_002:0221b29": "子乘於淨乘照四天下；菩薩摩訶薩亦復如",
    "T16n0658_002:0221c01": "是，乘於大乘，能使無量百千萬億世界眾生",
    "T16n0658_002:0221c02": "悉皆照明，是名菩薩得無上乘。「云何名菩薩",
    "T16n0658_002:0221c03": "常自莊嚴？如月天子華鬘顯現；菩薩摩訶薩",
    "T16n0658_002:0221c04": "亦復如是，常以功德瓔珞而自莊嚴，是名菩",
    "T16n0658_002:0221c05": "薩常自莊嚴。「云何名菩薩得法喜樂？如月天",
    "T16n0658_002:0221c06": "子遊戲五欲，心常樂著；菩薩亦復如是，遊戲",
    "T16n0658_002:0221c07": "諸法，心常喜樂，不染五欲，是名菩薩得法喜",
    "T16n0658_002:0221c08": "樂。「云何名菩薩有大神通威德自在？如月天",
    "T16n0658_002:0221c09": "子有大威德；菩薩亦復如是，具諸功德、自在",
    "T16n0658_002:0221c10": "智慧、神通變化，隨意無礙，是名菩薩有大神",
    "T16n0658_002:0221c11": "通。「善男子！具此十事是名菩薩如月天子。◎",
    "T16n0658_002:0221c12": "寶雲經卷第二"
}