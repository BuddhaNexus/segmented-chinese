{
    "T13n0400_009:0495b24": "佛說海意菩薩所問淨印法門經",
    "T13n0400_009:0495b25": "卷第九",
    "T13n0400_009:0495b27": "譯經三藏朝散大夫試鴻臚卿光梵大師",
    "T13n0400_009:0495b28": "賜紫沙門臣惟淨等奉　詔譯",
    "T13n0400_009:0495b29": "爾時，世尊重說頌曰：",
    "T13n0400_009:0495c01": "「諸佛正法能護持，　　當得種種善稱讚；",
    "T13n0400_009:0495c02": "　彼稱讚法我略宣，　　如大海中水一渧。",
    "T13n0400_009:0495c03": "　知諸佛恩能報者，　　諸佛付託持法藏；",
    "T13n0400_009:0495c04": "　諸佛正法能護持，　　是即普供十方佛。",
    "T13n0400_009:0495c05": "　佛眼照明觀佛剎，　　妙寶供養諸世尊；",
    "T13n0400_009:0495c06": "　諸佛正法護持時，　　比前福蘊此最勝。",
    "T13n0400_009:0495c07": "　雖以世財供養佛，　　不能解脫世間行；",
    "T13n0400_009:0495c08": "　出世勝法若求時，　　智者出離世間法。",
    "T13n0400_009:0495c09": "　諸佛正法護持者，　　即得諸佛所攝受；",
    "T13n0400_009:0495c10": "　諸天、龍等亦攝持，　　福攝、智攝皆獲得。",
    "T13n0400_009:0495c11": "　諸佛正法護持者，　　得念、慧、行悉具足；",
    "T13n0400_009:0495c12": "　廣大勝慧普遍知，　　智者拔除煩惱種。",
    "T13n0400_009:0495c13": "　諸佛正法護持者，　　非彼諸魔伺得便；",
    "T13n0400_009:0495c14": "　惡作疑惑悉蠲除，　　彼無諸障亦無縛。",
    "T13n0400_009:0495c15": "　諸佛正法護持者，　　所生剎土不空過；",
    "T13n0400_009:0495c16": "　一切生中見佛身，　　見已即得心清淨。",
    "T13n0400_009:0495c17": "　諸佛正法護持者，　　獲得宿命大智法；",
    "T13n0400_009:0495c18": "　出家善利數能成，　　所修真實清淨行。",
    "T13n0400_009:0495c19": "　諸佛正法護持者，　　戒聞勝生諸梵行；",
    "T13n0400_009:0495c20": "　得五智通妙輕安，　　禪定解脫悉無礙。",
    "T13n0400_009:0495c21": "　諸佛正法護持者，　　趣入甚深諸法中；",
    "T13n0400_009:0495c22": "　佛境界空無所疑，　　信解眾生無我法。",
    "T13n0400_009:0495c23": "　諸佛正法護持者，　　獲無礙解捷利慧；",
    "T13n0400_009:0495c24": "　得無礙言無畏門，　　破諸眾生疑惑網。",
    "T13n0400_009:0495c25": "　諸佛正法護持者，　　得大總持勝善利；",
    "T13n0400_009:0495c26": "　不能聽受百劫中，　　由具辯才悉無礙。",
    "T13n0400_009:0495c27": "　諸佛正法護持者，　　得諸智者常稱讚；",
    "T13n0400_009:0495c28": "　天、阿修羅等悅心，　　諸佛讚護如佛子。",
    "T13n0400_009:0495c29": "　諸佛正法護持者，　　帝釋梵王得非難；",
    "T13n0400_009:0496a01": "　及彼人中轉輪王，　　乃至菩提勝妙樂。",
    "T13n0400_009:0496a02": "　諸佛正法護持者，　　具三十二殊妙相；",
    "T13n0400_009:0496a03": "　大智圓成無壞身，　　一切觀者無厭足。",
    "T13n0400_009:0496a04": "　諸佛正法護持者，　　得善知識亦非難；",
    "T13n0400_009:0496a05": "　彼為宣明法印門，　　聽受無盡正法藏。",
    "T13n0400_009:0496a06": "　諸佛正法護持者，　　身、語、心業皆清淨；",
    "T13n0400_009:0496a07": "　戒、定、慧淨亦復然，　　得解脫智善清淨。",
    "T13n0400_009:0496a08": "　諸佛正法護持者，　　常不捨離菩提心；",
    "T13n0400_009:0496a09": "　波羅蜜行不棄捐，　　而能普攝多善法。",
    "T13n0400_009:0496a10": "　諸佛正法護持者，　　若廣稱讚彼功德；",
    "T13n0400_009:0496a11": "　正使住壽一劫中，　　亦不能說其邊際。」",
    "T13n0400_009:0496a12": "爾時，會中有一菩薩，名功德光王，從座而起，",
    "T13n0400_009:0496a13": "前白佛言：「世尊！如佛向者作如是言：『我於",
    "T13n0400_009:0496a14": "不可說法中而成正覺。』世尊！若法不可說，何",
    "T13n0400_009:0496a15": "故今言護持正法？」佛言：「如是，如是！善男子！如",
    "T13n0400_009:0496a16": "汝所言，我於不可說法中而成正覺。然善男",
    "T13n0400_009:0496a17": "子！不可說者，謂以世俗文字、語言，於無為法",
    "T13n0400_009:0496a18": "中而不可說。若以文字、語言詮總持門，施設",
    "T13n0400_009:0496a19": "建立顯明開示，乃有所說；此即是為護持正",
    "T13n0400_009:0496a20": "法。又善男子！有說法師，於如是等甚深經",
    "T13n0400_009:0496a21": "中，廣大受持、為他演說、如理修行者，若人能",
    "T13n0400_009:0496a22": "於此法師所恭敬、尊重、承事，種種供養密為",
    "T13n0400_009:0496a23": "護持，飲食、衣服、坐臥之具、病緣醫藥善作供",
    "T13n0400_009:0496a24": "施，能護善法善護語言，於非語言而為藏覆，",
    "T13n0400_009:0496a25": "此即是為護持正法。又善男子！若有人能解",
    "T13n0400_009:0496a26": "了於空，信順無相、無願、無求，於無加行中真",
    "T13n0400_009:0496a27": "實安止，此即是為護持正法。又善男子！若有",
    "T13n0400_009:0496a28": "人能於自所說無諍勝語，及他所說非法語",
    "T13n0400_009:0496a29": "言，是二同於法中所攝，此即是為護持正法。",
    "T13n0400_009:0496b01": "又善男子！若人能以無障礙心，相續普攝一",
    "T13n0400_009:0496b02": "切眾生，入解脫慧中，不以世間財利之心為",
    "T13n0400_009:0496b03": "他法施，此即是為護持正法。又善男子！若有",
    "T13n0400_009:0496b04": "人能棄捨身命，於如是等甚深經典密為作",
    "T13n0400_009:0496b05": "護，居寂靜處依法修行，此即是為護持正法。",
    "T13n0400_009:0496b06": "又善男子！若有人能為聽法因緣，或為說法",
    "T13n0400_009:0496b07": "因緣，乃至行於一步，或一出、入息間能專注",
    "T13n0400_009:0496b08": "者，此即是為護持正法。又善男子！若了一",
    "T13n0400_009:0496b09": "切法無所護、無所取，此即是為護持正法。「復",
    "T13n0400_009:0496b10": "次，功德光王！如是等緣汝應當知！善男子！",
    "T13n0400_009:0496b11": "我念過去阿僧祇劫復過阿僧祇劫數之前，",
    "T13n0400_009:0496b12": "彼時有佛出現世間，名大智力聲如來、應供、",
    "T13n0400_009:0496b13": "正等正覺、明行足、善逝、世間解、無上士、調御",
    "T13n0400_009:0496b14": "丈夫、天人師、佛、世尊，世界名淨光，劫名喜",
    "T13n0400_009:0496b15": "上。善男子！彼淨光世界琉璃所成，廣博清",
    "T13n0400_009:0496b16": "淨光照十方。彼有清淨諸大菩薩摩訶薩眾，",
    "T13n0400_009:0496b17": "依止遊戲大神通力，從甚深法之所出生。",
    "T13n0400_009:0496b18": "彼菩薩眾諸所受用，皆如化樂天子，悉以天",
    "T13n0400_009:0496b19": "子之狀，於彼佛所聽受說法，無復在家、出家",
    "T13n0400_009:0496b20": "種種形相。「時彼大智力聲如來，常為彼會諸",
    "T13n0400_009:0496b21": "菩薩眾，廣大宣說護持正法，作如是言：『汝",
    "T13n0400_009:0496b22": "等善男子，應當勤行不惜身命護持正法。』時",
    "T13n0400_009:0496b23": "彼會中有一菩薩摩訶薩，名曰法語，白彼世",
    "T13n0400_009:0496b24": "尊大智力聲如來言：『世尊！云何是諸菩薩能",
    "T13n0400_009:0496b25": "護正法？又復云何是所護法？』彼佛告言：『善男",
    "T13n0400_009:0496b26": "子！若於色心境界之中，善護諸障專注一境，",
    "T13n0400_009:0496b27": "調伏止息住寂靜法，此即是為護持正法。何",
    "T13n0400_009:0496b28": "以故？眼根、色境、眼識此三非法、非非法故。耳",
    "T13n0400_009:0496b29": "根、聲境、耳識，鼻根、香境、鼻識，舌根、味境、舌",
    "T13n0400_009:0496c01": "識，身根、觸境、身識，意根、法境、意識，非法、非",
    "T13n0400_009:0496c02": "非法故。若能了知眼色空已，即眼及色無所",
    "T13n0400_009:0496c03": "分別，眼識無住，此即正法。菩薩若於如實",
    "T13n0400_009:0496c04": "智中，善令他得如是法者，此即是為護持正",
    "T13n0400_009:0496c05": "法。如是耳聲、鼻香、舌味、身觸、意法，了知空已，",
    "T13n0400_009:0496c06": "即意及法無所分別，意識無住，此即正法。菩",
    "T13n0400_009:0496c07": "薩若於如實智中，善令他得如是法者，此即",
    "T13n0400_009:0496c08": "是為護持正法。又善男子！若有法於諸法中",
    "T13n0400_009:0496c09": "而可轉者，彼法即無所護、無所取。如是解者，",
    "T13n0400_009:0496c10": "此即是為護持正法。又復於諸見中，依止邪",
    "T13n0400_009:0496c11": "見者，彼見即無所護、無所取。如是解者，此",
    "T13n0400_009:0496c12": "即是為護持正法。又復以其無智癡障故，心",
    "T13n0400_009:0496c13": "不清白。若彼無智癡障中，無所護、無所取，",
    "T13n0400_009:0496c14": "如是解者，此即是為護持正法。又善男子！若",
    "T13n0400_009:0496c15": "法有集、有散即非法、非律，若無集、無散即是",
    "T13n0400_009:0496c16": "法、是律。何等法集、散？謂有為道諸法集、散。",
    "T13n0400_009:0496c17": "若非法、非律，何無集、無散？是故當知！若無",
    "T13n0400_009:0496c18": "取即無生，由無生即無集亦無散。以無集、無",
    "T13n0400_009:0496c19": "散故，即是法、是律。何者是法、是律？謂自性",
    "T13n0400_009:0496c20": "不生，諸煩惱等不令生起，此即名為是法、是",
    "T13n0400_009:0496c21": "律。若是法、是律故，即不生、不滅者即是無盡。",
    "T13n0400_009:0496c22": "此無盡者，即是無生法律，如是無生法乃",
    "T13n0400_009:0496c23": "無所護。此無所護，是即真實護持正法。』「復次，",
    "T13n0400_009:0496c24": "功德光王！彼大智力聲如來說是法時，彼眾",
    "T13n0400_009:0496c25": "會中三萬二千菩薩，得無生法忍。法語菩薩",
    "T13n0400_009:0496c26": "於彼佛所，得聞法已心意快然，踊躍歡喜前",
    "T13n0400_009:0496c27": "白佛言：『稀有世尊，善說如是護持正法甚深",
    "T13n0400_009:0496c28": "法門。世尊！如我解佛所說義，如我所得，即",
    "T13n0400_009:0496c29": "一切法無法，若無法即有法。何以故？世尊！",
    "T13n0400_009:0497a01": "若一切法有所取著即無法，若無所取著即",
    "T13n0400_009:0497a02": "有法。以法與非法二想，於一切法中，無法非",
    "T13n0400_009:0497a03": "法二想可知。世尊！一切法與非法，若於勝",
    "T13n0400_009:0497a04": "義諦中，即無法可得，亦無非法可得。由無",
    "T13n0400_009:0497a05": "法想亦無非法想故，即無法可數。以無法可",
    "T13n0400_009:0497a06": "數故，即住實際，若住實際即是無際。何以",
    "T13n0400_009:0497a07": "故？虛空際即是諸法實際，以其虛空無所從",
    "T13n0400_009:0497a08": "來，是故無際。如虛空無所從來故無際，諸",
    "T13n0400_009:0497a09": "法亦然，無所從來故亦無際，乃說諸法即虛",
    "T13n0400_009:0497a10": "空際。世尊！若有菩薩，得聞如是實際法已，",
    "T13n0400_009:0497a11": "如實解者，彼即了達諸法無有二相。世尊！",
    "T13n0400_009:0497a12": "我不見有少法可得，若法無所有，是故我",
    "T13n0400_009:0497a13": "說護持正法。又復，世尊！我說此法時，契順",
    "T13n0400_009:0497a14": "如來所說語不？是法語不？法隨法說我為正",
    "T13n0400_009:0497a15": "說不？』佛言：『善男子！如汝所說，真實契順如",
    "T13n0400_009:0497a16": "來之語，是實法語，法隨法說是為正說。』「復",
    "T13n0400_009:0497a17": "次，功德光王！彼法語菩薩說是法時，彼天子",
    "T13n0400_009:0497a18": "眾中，有十千天子得柔順法忍。功德光王！",
    "T13n0400_009:0497a19": "汝勿生疑念，彼時法語菩薩者豈異人乎？即",
    "T13n0400_009:0497a20": "汝功德光王是。汝今於此大眾會前，勸請於",
    "T13n0400_009:0497a21": "我，是故我今以彼阿僧祇俱胝劫中，積集阿",
    "T13n0400_009:0497a22": "耨多羅三藐三菩提法付囑於汝，汝當受持，",
    "T13n0400_009:0497a23": "廣為他說宣演流布。」",
    "T13n0400_009:0497a24": "爾時，世尊說是法已，而此會中有六十俱胝",
    "T13n0400_009:0497a25": "大菩薩眾，悉住佛前，異口同音咸作是言：「世",
    "T13n0400_009:0497a26": "尊！我等願為護持如來菩提正法，廣演流",
    "T13n0400_009:0497a27": "布。」",
    "T13n0400_009:0497a28": "佛告諸菩薩言：「諸善男子！汝等修行住何法",
    "T13n0400_009:0497a29": "已，乃於如來阿僧祇俱胝劫，積集菩提之法",
    "T13n0400_009:0497b01": "而為護持？」",
    "T13n0400_009:0497b02": "爾時，會中有菩薩，名山自在王，前白佛言：",
    "T13n0400_009:0497b03": "「世尊！若護惜身命，斯即不能護持正法；我",
    "T13n0400_009:0497b04": "不惜身命故，如是乃能護持正法。」",
    "T13n0400_009:0497b05": "吉祥峯王菩薩言：「世尊！若於利養有所希求，",
    "T13n0400_009:0497b06": "斯即不能護持正法；我於名聞利養等事而",
    "T13n0400_009:0497b07": "悉棄捨，非聖所許亦悉遠離，如是乃能護持",
    "T13n0400_009:0497b08": "正法。」",
    "T13n0400_009:0497b09": "大幢菩薩言：「世尊！若法非法有其二想，斯即",
    "T13n0400_009:0497b10": "不能護持正法；若離二想得法平等，如是乃",
    "T13n0400_009:0497b11": "能護持正法。」",
    "T13n0400_009:0497b12": "勝密菩薩言：「若煩惱病之所逼迫，斯即不能",
    "T13n0400_009:0497b13": "護持正法；我得諸聖智慧之力，勝伏煩惱，如",
    "T13n0400_009:0497b14": "是乃能護持正法。」",
    "T13n0400_009:0497b15": "持炬菩薩言：「世尊！若處癡暗境界之中，斯",
    "T13n0400_009:0497b16": "即不能護持正法；我得無礙智光離諸癡暗，",
    "T13n0400_009:0497b17": "如是乃能護持正法。」",
    "T13n0400_009:0497b18": "電天菩薩言：「世尊！法中若起比量智者，斯即",
    "T13n0400_009:0497b19": "不能護持正法；我已證得現量之智，於諸法",
    "T13n0400_009:0497b20": "中不起他信，如是乃能護持正法。」",
    "T13n0400_009:0497b21": "普密菩薩言：「世尊！若世俗根性及散亂心，斯",
    "T13n0400_009:0497b22": "即不能護持正法；我於諸根諸門諸處，善調",
    "T13n0400_009:0497b23": "深密，如是乃能護持正法。」",
    "T13n0400_009:0497b24": "淨光菩薩言：「世尊！若眾生法有種種性及種",
    "T13n0400_009:0497b25": "種想，斯即不能護持正法；我於一切眾生起",
    "T13n0400_009:0497b26": "平等心，及一切法亦得平等，如是乃能護持",
    "T13n0400_009:0497b27": "正法。」",
    "T13n0400_009:0497b28": "最勝步菩薩言：「世尊！若起散亂非等引心，斯",
    "T13n0400_009:0497b29": "即不能護持正法；我住等引不散亂心，如是",
    "T13n0400_009:0497c01": "乃能護持正法。」",
    "T13n0400_009:0497c02": "導師菩薩言：「世尊！若不了知正道之法，修行",
    "T13n0400_009:0497c03": "邪道，斯即不能護持正法；我已了知正道智",
    "T13n0400_009:0497c04": "法，邪道眾生置如實道，如是乃能護持正法。」",
    "T13n0400_009:0497c05": "善慧菩薩言：「世尊！若猶豫心起於分別，斯即",
    "T13n0400_009:0497c06": "不能護持正法；我今已離猶豫之心，斷諸分",
    "T13n0400_009:0497c07": "別，復令一切眾生得除疑惑之病，如是乃能",
    "T13n0400_009:0497c08": "護持正法。」",
    "T13n0400_009:0497c09": "遍照菩薩言：「世尊！若住非法壞修行道，斯即",
    "T13n0400_009:0497c10": "不能護持正法；我住正法真實修行，復置一",
    "T13n0400_009:0497c11": "切眾生皆住如實道中，如是乃能護持正法。」",
    "T13n0400_009:0497c12": "明觀菩薩言：「世尊！若具染慧離法光明，斯即",
    "T13n0400_009:0497c13": "不能護持正法；我得決定慧圓善巧智具法",
    "T13n0400_009:0497c14": "光明，如是乃能護持正法。」",
    "T13n0400_009:0497c15": "無礙慧菩薩言：「世尊！若有礙心不能隨護眾",
    "T13n0400_009:0497c16": "生之慧，斯即不能護持正法；我以無障礙心",
    "T13n0400_009:0497c17": "隨護眾生令住勝慧，如是乃能護持正法。」",
    "T13n0400_009:0497c18": "行淨慧菩薩言：「世尊！若不善解諸眾生根，又",
    "T13n0400_009:0497c19": "不能知諸眾生行，斯即不能護持正法；我於",
    "T13n0400_009:0497c20": "一切眾生根行智解入已，如是乃能護持正",
    "T13n0400_009:0497c21": "法。」",
    "T13n0400_009:0497c22": "莊嚴王菩薩言：「世尊！於法若有分別之想，依",
    "T13n0400_009:0497c23": "止我人及依止法，斯即不能護持正法；我於",
    "T13n0400_009:0497c24": "一切分別非分別，悉離遍計，三輪清淨，無",
    "T13n0400_009:0497c25": "我、無人、無法依止，亦無造作，如是乃能護持",
    "T13n0400_009:0497c26": "正法。」",
    "T13n0400_009:0497c27": "師子幢菩薩言：「世尊！世間眾生聞一切法無",
    "T13n0400_009:0497c28": "生無起，咸皆驚怖，斯即不能護持正法；我",
    "T13n0400_009:0497c29": "已了知一切法無生無起，無復驚怖，不見有",
    "T13n0400_009:0498a01": "法若近、若遠，如實住已，如是乃能護持正",
    "T13n0400_009:0498a02": "法。」",
    "T13n0400_009:0498a03": "慈氏菩薩言：「世尊！若於菩提起懸遠想，斯即",
    "T13n0400_009:0498a04": "不能護持正法；若有菩薩作是思惟：『我雖得",
    "T13n0400_009:0498a05": "阿耨多羅三藐三菩提，而不見菩提，若身、若",
    "T13n0400_009:0498a06": "心有所和合、非不和合。』彼菩薩者如是乃能",
    "T13n0400_009:0498a07": "護持正法。」",
    "T13n0400_009:0498a08": "功德光王菩薩言：「世尊！若住非功德離真實",
    "T13n0400_009:0498a09": "功德，不求如來勝功德者，斯即不能護持",
    "T13n0400_009:0498a10": "正法；我已遠離諸非功德，安住菩薩真實功",
    "T13n0400_009:0498a11": "德，勤求如來最勝功德，如是乃能護持正",
    "T13n0400_009:0498a12": "法。」",
    "T13n0400_009:0498a13": "妙吉祥菩薩言：「世尊！如世狂亂之人作如是",
    "T13n0400_009:0498a14": "言：『我能護持如來正法。』此非誠信。所以者",
    "T13n0400_009:0498a15": "何？如佛世尊坐道場時，無法可得亦無所證。",
    "T13n0400_009:0498a16": "是中云何有法可護？世尊！我於一切法都無",
    "T13n0400_009:0498a17": "所護，離諸執著，而以大悲持諸法性，然於諸",
    "T13n0400_009:0498a18": "法無所成辦，非不成辦。」",
    "T13n0400_009:0498a19": "爾時，世尊讚妙吉祥童真菩薩言：「善哉，善哉！",
    "T13n0400_009:0498a20": "妙吉祥！如是如是，如汝所說，我坐道場時無",
    "T13n0400_009:0498a21": "少法可得，無所得時乃作是言處于道場。」妙",
    "T13n0400_009:0498a22": "吉祥白佛言：「世尊！為於何時坐道場邪？若有",
    "T13n0400_009:0498a23": "所坐，即於菩提而有所得，斯乃有二，對礙有",
    "T13n0400_009:0498a24": "別、菩提有別。世尊！謂以佛及菩提無二對礙",
    "T13n0400_009:0498a25": "故。」佛言：「妙吉祥！菩提場自性我了達已，是故",
    "T13n0400_009:0498a26": "我乃坐菩提場。以我自性即是菩提場自性，",
    "T13n0400_009:0498a27": "而菩提自性即一切眾生自性，彼一切眾生",
    "T13n0400_009:0498a28": "自性即一切法自性。妙吉祥！同一自性等一",
    "T13n0400_009:0498a29": "味故。我於菩提場成正覺時，觀菩提場，無",
    "T13n0400_009:0498b01": "有少法而不解脫。謂以菩提平等故，現證諸",
    "T13n0400_009:0498b02": "法而亦平等。然平等法中不墮諸數，數與非",
    "T13n0400_009:0498b03": "數皆悉離故。彼平等法，是故如來說名無為。",
    "T13n0400_009:0498b04": "妙吉祥！如來得是無為，超越一切有為之法。」",
    "T13n0400_009:0498b05": "如來說是法時，妙吉祥菩薩深生信解，及一",
    "T13n0400_009:0498b06": "切眾會信解如來解脫之法。由信解故，普遍",
    "T13n0400_009:0498b07": "皆於平等法中無所違越。",
    "T13n0400_009:0498b08": "爾時，無量功德寶無垢殊妙莊嚴世界，先同",
    "T13n0400_009:0498b09": "海意菩薩來此娑婆世界諸大菩薩摩訶薩",
    "T13n0400_009:0498b10": "眾，聞是法已，心意快然踊躍歡喜，咸皆忻樂",
    "T13n0400_009:0498b11": "俱發是言：「我等來此佛剎快得善利。見佛世",
    "T13n0400_009:0498b12": "尊，又見妙吉祥童真大士，得聞說此甚深正",
    "T13n0400_009:0498b13": "法，見佛出世，見此正法現住世間轉大法輪。",
    "T13n0400_009:0498b14": "世尊！若此正法所在之處廣流布者，彼諸眾",
    "T13n0400_009:0498b15": "生得大善利。又若有人於佛在世或涅槃後，",
    "T13n0400_009:0498b16": "而能聽受如是正法，聞已信解，受持、讀誦、廣",
    "T13n0400_009:0498b17": "為他說，當知是人得大利益。」佛言：「諸善男",
    "T13n0400_009:0498b18": "子！如汝所知，菩薩善得幾種大利？」彼菩薩白",
    "T13n0400_009:0498b19": "佛言：「世尊！菩薩善得十種大利，此即不思",
    "T13n0400_009:0498b20": "議善利所轉。何等為十？所謂：一者、值佛出世",
    "T13n0400_009:0498b21": "而能親近得此大利；二者、得見佛已深心清",
    "T13n0400_009:0498b22": "淨；三者、起清淨心聽受正法；四者、聞正法已",
    "T13n0400_009:0498b23": "離諸疑惑；五者、離疑惑已於中出家；六者、既",
    "T13n0400_009:0498b24": "出家已淨命自資；七者、淨命資故能善說法；",
    "T13n0400_009:0498b25": "八者、善說法已發菩提心；九者、由不忘失菩",
    "T13n0400_009:0498b26": "提心故，而能聽受菩薩藏法；十者、聞菩薩藏",
    "T13n0400_009:0498b27": "甚深法已，依法修行得此大利。世尊！如是",
    "T13n0400_009:0498b28": "等法，是為菩薩十種大利。此即不思議善利",
    "T13n0400_009:0498b29": "所轉，若諸菩薩如是住者，此即說名善得大",
    "T13n0400_009:0498c01": "利。」",
    "T13n0400_009:0498c02": "時佛讚言：「善哉，善哉！汝諸大士！善說菩薩所",
    "T13n0400_009:0498c03": "得大利。」說是法時，會中有三萬六千人，發阿",
    "T13n0400_009:0498c04": "耨多羅三藐三菩提心。◎",
    "T13n0400_009:0498c05": "佛說海意菩薩所問淨印法門經卷第九"
}