{
    "T13n0397_015:0100a23": "2大方等大集經卷第十五",
    "T13n0397_015:0100a25": "北涼天竺三藏曇無讖譯",
    "T13n0397_015:0100a26": "虛空藏菩薩品第八之二",
    "T13n0397_015:0100a27": "佛復告虛空藏言：「善男子！何謂菩薩行功德",
    "T13n0397_015:0100a28": "與虛空等者？若菩薩聞佛無量法廣大如虛",
    "T13n0397_015:0100a29": "空故，發薩婆若心彼作是念：『如薩婆若無量，",
    "T13n0397_015:0100b01": "佛無量、自在覺無量。於如是無量中，生無",
    "T13n0397_015:0100b02": "量欲精進不放逸行，為佛道故當行無量菩",
    "T13n0397_015:0100b03": "薩所行之法。所以者何？如諸佛無量功德莊",
    "T13n0397_015:0100b04": "嚴身故，我亦為莊嚴其身，應成就無量善根。",
    "T13n0397_015:0100b05": "如諸佛無量功德，莊嚴口、莊嚴意、莊嚴道場",
    "T13n0397_015:0100b06": "莊嚴佛土故，我亦當莊嚴口、意、道場、佛土；應",
    "T13n0397_015:0100b07": "成就無量善根，我當教化無量眾生；為成就",
    "T13n0397_015:0100b08": "善根，我於無量生死中，為成就善根故不生",
    "T13n0397_015:0100b09": "厭惓。諸佛世尊，有無量國土、無量智慧、無",
    "T13n0397_015:0100b10": "量神通。彼諸眾生，無量行、無量心、無量諸",
    "T13n0397_015:0100b11": "根差別，於生死中受無量苦惱聚，起諸煩惱。",
    "T13n0397_015:0100b12": "我為入無量諸佛法，為捨無量眾生所行諸",
    "T13n0397_015:0100b13": "根生死苦惱聚故，成就無量善根。』菩薩以如",
    "T13n0397_015:0100b14": "是正觀之心，所作功德與諸波羅蜜相應，與",
    "T13n0397_015:0100b15": "四攝法相應，與四無量心相應，與助菩提法",
    "T13n0397_015:0100b16": "相應，成就眾生受持正法，恭敬供養諸佛世",
    "T13n0397_015:0100b17": "尊，及淨菩薩所行相應法。如是等所作無量",
    "T13n0397_015:0100b18": "功德與虛空等，以眾生性無量故、佛智慧無",
    "T13n0397_015:0100b19": "量故、法界無量故，所修亦無量。如虛空眾生",
    "T13n0397_015:0100b20": "性，佛智慧法界無處不至，一切眾生皆得蒙",
    "T13n0397_015:0100b21": "益。菩薩所作功德亦復如是，至一切處利益",
    "T13n0397_015:0100b22": "眾生，以無依著故，以願方便力故。善男子！菩",
    "T13n0397_015:0100b23": "薩能如是行功德與虛空等。",
    "T13n0397_015:0100b24": "「善男子！云何菩薩行智與虛空等者？若菩薩",
    "T13n0397_015:0100b25": "從善知識得聞法已，善順思惟所作諸行終",
    "T13n0397_015:0100b26": "不放逸，修少境界想已受無量想，受無量想",
    "T13n0397_015:0100b27": "已得如是智明，得是智明已得陰方便智、得",
    "T13n0397_015:0100b28": "界方便智、得入方便智、得諦方便智、得十二",
    "T13n0397_015:0100b29": "因緣方便智。知眾生垢亦知垢性，知眾生淨",
    "T13n0397_015:0100c01": "亦知淨性，所謂眾生有染心，如實知有染心；",
    "T13n0397_015:0100c02": "無染心，如實知無染心；有恚心，如實知有恚",
    "T13n0397_015:0100c03": "心；無恚心，如實知無恚心；有癡心，如實知有",
    "T13n0397_015:0100c04": "癡心；無癡心，如實知無癡心；有諸煩惱心，如",
    "T13n0397_015:0100c05": "實知有諸煩惱心；無諸煩惱心，如實知無諸",
    "T13n0397_015:0100c06": "煩惱心。彼菩薩不見有垢心為卑、無垢心為",
    "T13n0397_015:0100c07": "勝。所以者何？以菩薩入不二性清淨法門智",
    "T13n0397_015:0100c08": "故，如法性我性亦爾，如我性無我性亦爾，如",
    "T13n0397_015:0100c09": "無我性諸法亦爾，性清淨故。若入一切諸法",
    "T13n0397_015:0100c10": "性清淨者，則不見諸法有垢有淨，亦不見諸",
    "T13n0397_015:0100c11": "法文字相貌，不受不著故，亦不見諸法障礙",
    "T13n0397_015:0100c12": "蓋纏及不障礙蓋纏。菩薩思惟無量境界，離",
    "T13n0397_015:0100c13": "心識二法，名之為智不名為識。喻如虛空無",
    "T13n0397_015:0100c14": "心意識，菩薩亦復如是，離心意識，知諸法性",
    "T13n0397_015:0100c15": "與虛空等，智行無礙過諸礙故。善男子！是為",
    "T13n0397_015:0100c16": "菩薩行智與虛空等。",
    "T13n0397_015:0100c17": "「善男子！云何菩薩成就不離如如來所許念",
    "T13n0397_015:0100c18": "佛者？菩薩若在阿練若處，或在樹下，或在曠",
    "T13n0397_015:0100c19": "野，或在露處，以得定力故能攝心不著諸緣，",
    "T13n0397_015:0100c20": "以不散亂心善攝所念，以行相觀如來成就，",
    "T13n0397_015:0100c21": "三十二相八十隨形好莊嚴其身，取一一相",
    "T13n0397_015:0100c22": "貌，為成就己身故，心向一切智地，於如來身",
    "T13n0397_015:0100c23": "憶念放鬘網光明。菩薩以得解悕望觀如來",
    "T13n0397_015:0100c24": "身，滿一由旬二由旬，三四五十由旬，乃至百",
    "T13n0397_015:0100c25": "由旬。若過百由旬，以得解悕望，觀坐道場，",
    "T13n0397_015:0100c26": "或見轉法輪，或見現種種威儀說法調伏眾",
    "T13n0397_015:0100c27": "生，或見於一佛世界施作佛事，或五佛世界，",
    "T13n0397_015:0100c28": "或十、二十、三十、四十、五十，或百佛世界施作",
    "T13n0397_015:0100c29": "佛事，乃至百千無量世界施作佛事，得解悕",
    "T13n0397_015:0101a01": "望觀。自見隨意，若聽法、若供養給侍諸佛世",
    "T13n0397_015:0101a02": "尊，於餘威儀隨意自在，菩薩如是觀如來色",
    "T13n0397_015:0101a03": "身已憶念佛功德。或觀戒，或觀定，或觀慧，或",
    "T13n0397_015:0101a04": "觀解脫，或觀解脫知見，或觀力無所畏，或觀",
    "T13n0397_015:0101a05": "佛不共法，或觀菩薩本行，或觀成就佛地，普",
    "T13n0397_015:0101a06": "憶念如來成就功德已，憶念如來業，何等相",
    "T13n0397_015:0101a07": "貌？云何造業？身造耶？口造耶？意造耶？威儀",
    "T13n0397_015:0101a08": "造耶？可見耶？不可見耶？可說耶？不可說耶？何",
    "T13n0397_015:0101a09": "國造耶？幾種身造耶？如是種種憶念勝業，成",
    "T13n0397_015:0101a10": "就不可思議諸善根已。「觀如來法，諸佛世尊",
    "T13n0397_015:0101a11": "以法身故名為如來，不以色身。彼菩薩不見",
    "T13n0397_015:0101a12": "色是如來，不見相是如來，不見種性是如來，",
    "T13n0397_015:0101a13": "不見陰界諸入是如來，不見威儀是如來，不",
    "T13n0397_015:0101a14": "見過去未來現在世是如來，不見因是如來，",
    "T13n0397_015:0101a15": "不見緣是如來，不見所以是如來，不見和合",
    "T13n0397_015:0101a16": "是如來，不見有是如來，不見無是如來，不見",
    "T13n0397_015:0101a17": "成就是如來，不見敗壞是如來，不見彼有如",
    "T13n0397_015:0101a18": "來，不見此有如來，不見如來在何所，不見如",
    "T13n0397_015:0101a19": "來，不恃如來，不分別如來，不得如來。喻如虛",
    "T13n0397_015:0101a20": "空無有陰界入名，非不利益眾生，諸佛世尊",
    "T13n0397_015:0101a21": "無有陰界入名，亦非不利益眾生。「善男子！是",
    "T13n0397_015:0101a22": "為菩薩不離如如來所許念佛。「善男子！云何",
    "T13n0397_015:0101a23": "菩薩不離如如來所許念法者？若菩薩念法，",
    "T13n0397_015:0101a24": "所謂四念處、四正勤、四如意足、五根、五力、",
    "T13n0397_015:0101a25": "七覺分、八聖道分、三脫門、四聖諦、甚深十二",
    "T13n0397_015:0101a26": "因緣、六波羅蜜。菩薩所應學藏，不退轉輪淨",
    "T13n0397_015:0101a27": "三境，是為菩薩所應念法。「云何應念？念捨、",
    "T13n0397_015:0101a28": "念欲離、念滅、念無來無去、念無樔窟、念無",
    "T13n0397_015:0101a29": "自性、念出世間、念解達、念盡、念無生、念無取、",
    "T13n0397_015:0101b01": "念無漏、念無為、念涅槃無自性。作如是念，",
    "T13n0397_015:0101b02": "於諸法中猶有法想。所以者何？以有想故",
    "T13n0397_015:0101b03": "則有動念，有動念故則住顛倒，住顛倒者無",
    "T13n0397_015:0101b04": "有念法。「若離念法非法二想，知一切法是無",
    "T13n0397_015:0101b05": "生已，斷法想故得無生忍，得無所得，無所有",
    "T13n0397_015:0101b06": "故。善男子！是為不離如如來所許念法。",
    "T13n0397_015:0101b07": "「善男子！云何菩薩不離如如來所許念僧者？",
    "T13n0397_015:0101b08": "僧謂四雙八輩，僧中或是阿羅漢向、阿羅漢",
    "T13n0397_015:0101b09": "果，或是阿那含向、阿那含果，或是斯陀含",
    "T13n0397_015:0101b10": "向、斯陀含果，或是須陀洹向、須陀洹果，是",
    "T13n0397_015:0101b11": "為聲聞僧。「復次，有僧所謂不退轉菩薩得決",
    "T13n0397_015:0101b12": "定忍，上聖正位，已離諸相恃著戲論，次得如",
    "T13n0397_015:0101b13": "來功德無間。彼菩薩念如是等大菩薩眾，應",
    "T13n0397_015:0101b14": "供養讚歎，合掌給侍右遶禮敬，是良祐福田，",
    "T13n0397_015:0101b15": "是第一僧入聖眾數，是僧所應作事皆已成",
    "T13n0397_015:0101b16": "辦。是菩薩念僧，親近菩薩僧，不親近聲聞",
    "T13n0397_015:0101b17": "僧。彼菩薩雖憶念僧，不取僧數、不取有數，知",
    "T13n0397_015:0101b18": "僧是無為，憶念無行無變異無生無滅，作如",
    "T13n0397_015:0101b19": "是憶念，不生心行境界。善男子！是為菩薩不",
    "T13n0397_015:0101b20": "離如如來所許念僧。",
    "T13n0397_015:0101b21": "「善男子！云何菩薩不離如如來所許念捨者？",
    "T13n0397_015:0101b22": "所謂捨財捨法。復次，有捨身及命，捨一切邪",
    "T13n0397_015:0101b23": "道；復次有捨，不取一切法。所以者何？有取",
    "T13n0397_015:0101b24": "者則無捨；若不取者，名為究竟捨。究竟捨",
    "T13n0397_015:0101b25": "中則無有求，無求者則不望報，不望報故謂",
    "T13n0397_015:0101b26": "為真實捨者。若菩薩行如是堅固捨，隨捨發",
    "T13n0397_015:0101b27": "願。若捨時及發願時，不見菩提及佛法而專",
    "T13n0397_015:0101b28": "念捨，念過去諸菩薩行道時云何行捨？我今",
    "T13n0397_015:0101b29": "云何行捨，將無不及為智者所譏耶？即能一",
    "T13n0397_015:0101c01": "切捨。捨已分別所捨，誰是捨者？捨何等物？誰",
    "T13n0397_015:0101c02": "作憶念？如是分別已都無所得。不見捨者、所",
    "T13n0397_015:0101c03": "施物及所憶念，是為菩薩不離如如來所許",
    "T13n0397_015:0101c04": "念捨。「善男子！云何菩薩不離如如來所許",
    "T13n0397_015:0101c05": "念戒者？若菩薩持戒至解脫處威儀行成就，",
    "T13n0397_015:0101c06": "乃至微戒畏如金剛，恆修淨命善護持戒。菩",
    "T13n0397_015:0101c07": "薩自念戒攝身口，是無作相而謹慎奉行，修",
    "T13n0397_015:0101c08": "勝正命於薩婆若心終不廢捨，純至不動亦",
    "T13n0397_015:0101c09": "終不捨大慈大悲，攝取教誨破戒眾生，寧捨",
    "T13n0397_015:0101c10": "身命不求餘乘，是名為戒。菩薩念勝戒，不",
    "T13n0397_015:0101c11": "瑕缺戒，不荒穢戒，不求戒，不染戒，無濁戒，",
    "T13n0397_015:0101c12": "智者所歎戒，菩薩念如是等戒。不恃持戒、不",
    "T13n0397_015:0101c13": "毀破戒，不稱己德、不譏彼過，終不捨戒亦不",
    "T13n0397_015:0101c14": "依戒亦不住戒。雖捨一切諸所恃著而行色",
    "T13n0397_015:0101c15": "行，是為菩薩不離如如來所許念戒。",
    "T13n0397_015:0101c16": "「善男子！云何菩薩不離如如來所許念天者？",
    "T13n0397_015:0101c17": "若菩薩念天，所謂念欲界天，或色界，或無色",
    "T13n0397_015:0101c18": "界天。念欲界天持戒果報故，受適意色聲香",
    "T13n0397_015:0101c19": "味觸，以天五欲遊戲娛樂，天衣飲食自恣滿",
    "T13n0397_015:0101c20": "足，一向受愛喜適意樂。菩薩作是念：『此一切",
    "T13n0397_015:0101c21": "興盛皆當衰滅，是諸天等亦當無常變異。由",
    "T13n0397_015:0101c22": "放逸故不造善根，先有善業今悉當盡。此諸",
    "T13n0397_015:0101c23": "天等雖生天上，猶未脫地獄畜生餓鬼之分。』",
    "T13n0397_015:0101c24": "菩薩作是念已，不悕望生欲界天處，唯除兜",
    "T13n0397_015:0101c25": "率天宮。兜率宮中有一生補處菩薩，於一切菩",
    "T13n0397_015:0101c26": "薩行以到彼岸，一切諸地，一切神通，一切諸",
    "T13n0397_015:0101c27": "定，一切陀羅尼，一切辯才，一切菩薩事，於一",
    "T13n0397_015:0101c28": "切方便等以度彼岸。但憶念如是功德，於此",
    "T13n0397_015:0101c29": "天中心生欣仰，若欲生天者當願生如是天",
    "T13n0397_015:0102a01": "中。「菩薩發心言：『我何時當得如是天身？』菩薩",
    "T13n0397_015:0102a02": "復念：『色界諸天，此諸天等，由諸禪、四無量心",
    "T13n0397_015:0102a03": "果報故生彼天處，已過欲界欲患，一心處定",
    "T13n0397_015:0102a04": "以喜為食，一向知受第一樂報。』菩薩作如是",
    "T13n0397_015:0102a05": "念：『彼色界諸天，受少味故用為歡喜，無常有",
    "T13n0397_015:0102a06": "常想，苦有樂想，無我有我想，無涅槃有涅槃",
    "T13n0397_015:0102a07": "想。此色界諸天，亦有無常變異，未脫地獄、餓",
    "T13n0397_015:0102a08": "鬼、畜生之分。』是菩薩不願生色界諸天處，唯",
    "T13n0397_015:0102a09": "除淨居天，即彼入涅槃不還此間者。菩薩作",
    "T13n0397_015:0102a10": "是念：『此是清淨諸天，已脫五道流轉生死。』是",
    "T13n0397_015:0102a11": "菩薩以如是故，生敬重之心，亦不願樂求生",
    "T13n0397_015:0102a12": "彼處。「菩薩復念：『無色界諸天，受無色定果報，",
    "T13n0397_015:0102a13": "已過欲界、色界，心處定寂靜。』菩薩作是念：『此",
    "T13n0397_015:0102a14": "無色界諸天，離見佛聞法及供養僧，此諸天",
    "T13n0397_015:0102a15": "等，不知求出無色界法，假令久住會當變滅，",
    "T13n0397_015:0102a16": "未脫地獄、餓鬼、畜生之分。』是故於彼天處亦",
    "T13n0397_015:0102a17": "不願生。但作是念：『我當作天中天——如來、應供、",
    "T13n0397_015:0102a18": "正遍知。』是菩薩雖念諸天，不依欲界、色界、無",
    "T13n0397_015:0102a19": "色界天處，而於三界眾生起大悲心，是為菩",
    "T13n0397_015:0102a20": "薩不離如如來所許念天。",
    "T13n0397_015:0102a21": "「善男子！云何菩薩行諸法平等如涅槃者？若",
    "T13n0397_015:0102a22": "菩薩知入諸法平等如涅槃，見一切眾生性",
    "T13n0397_015:0102a23": "同涅槃，知已入涅槃者無陰界諸入。如是菩",
    "T13n0397_015:0102a24": "薩見眾生性同涅槃，過諸陰界入，見如影如",
    "T13n0397_015:0102a25": "夢，無有生死而現生死，凡夫眾生所因結使",
    "T13n0397_015:0102a26": "造煩惱業，造煩惱業已受無量苦報。菩薩以",
    "T13n0397_015:0102a27": "般若波羅蜜力故，善觀結使斷令不生，亦不",
    "T13n0397_015:0102a28": "因彼作業而受苦報，得至涅槃平等之處，名",
    "T13n0397_015:0102a29": "之無為。過一切算數智道，不捨本願故，遊戲",
    "T13n0397_015:0102b01": "大慈，已到慧方便彼岸，已入佛神通力，已能",
    "T13n0397_015:0102b02": "善知分別諸想，自已得度度未度者，自已得",
    "T13n0397_015:0102b03": "解解未解者，自已得安安未安者，自已得涅",
    "T13n0397_015:0102b04": "槃使未得者得，於涅槃生死無有二想，是為",
    "T13n0397_015:0102b05": "菩薩行諸法平等如涅槃。",
    "T13n0397_015:0102b06": "「善男子！云何菩薩善分別行相者？若菩薩翹",
    "T13n0397_015:0102b07": "勤精進求勝善法，於甚深法門心入籌量，清",
    "T13n0397_015:0102b08": "淨通利分布慧明，得大智明門。以此大智明",
    "T13n0397_015:0102b09": "門力故，知一切眾生心行所趣，總說一一眾",
    "T13n0397_015:0102b10": "生有八萬四千諸行皆能了知，所謂貪欲行",
    "T13n0397_015:0102b11": "二萬一千，瞋恚行二萬一千，愚癡行二萬一",
    "T13n0397_015:0102b12": "千，等分行二萬一千，是為八萬四千諸行，一",
    "T13n0397_015:0102b13": "一眾生皆有是行。若廣說者則有無量行。一",
    "T13n0397_015:0102b14": "一行相門中，知有八萬四千諸根，一一根",
    "T13n0397_015:0102b15": "門中，知有八萬四千種差別解，盡知諸行諸",
    "T13n0397_015:0102b16": "根諸解差別相，知所應修習相。「云何知差別",
    "T13n0397_015:0102b17": "相？知此諸行諸根諸解，是貪欲相，是瞋恚",
    "T13n0397_015:0102b18": "相，是愚癡相，是等分相，是減相，是增相，是",
    "T13n0397_015:0102b19": "住相，是達相，是名知差別相。「云何知所應修",
    "T13n0397_015:0102b20": "習相？知諸行諸根諸解，無常相、苦相、無我相、",
    "T13n0397_015:0102b21": "空相、寂滅相、離相、如實相、涅槃相、相自空",
    "T13n0397_015:0102b22": "相、相自離相。若能知如是等諸行諸根諸解，",
    "T13n0397_015:0102b23": "如如來成就諸行無障礙智，知一切眾生諸",
    "T13n0397_015:0102b24": "行諸根諸解差別相，菩薩亦次如來智知，而",
    "T13n0397_015:0102b25": "不捨菩薩所行，教化眾生無有疲惓，是名善",
    "T13n0397_015:0102b26": "分別行相。",
    "T13n0397_015:0102b27": "「善男子！云何菩薩持諸佛法寶藏者？善男子！",
    "T13n0397_015:0102b28": "如來藏無盡亦無量，至一切處，悅可一切眾",
    "T13n0397_015:0102b29": "生。如眾生諸行諸根諸解，無量阿僧祇，不",
    "T13n0397_015:0102c01": "可思議、不可稱、不可量。諸佛法寶藏，無量阿",
    "T13n0397_015:0102c02": "僧祇，不可思議、不可稱、不可量，亦復如是。佛",
    "T13n0397_015:0102c03": "法寶藏文字，假令一切眾生如阿難等，一劫",
    "T13n0397_015:0102c04": "乃至百劫，不能受持讀誦，能令通利除義。",
    "T13n0397_015:0102c05": "所以者何？如來一切法寶藏唯有一義，所謂",
    "T13n0397_015:0102c06": "離欲義、寂滅義、涅槃義。若菩薩聞如來法寶",
    "T13n0397_015:0102c07": "藏已，隨力所受，受持讀誦通利，善順正觀",
    "T13n0397_015:0102c08": "如所受行。「菩薩入法藏門，堅持思惟，不依一",
    "T13n0397_015:0102c09": "切相行，則得陀羅尼門三昧門。得陀羅尼門",
    "T13n0397_015:0102c10": "三昧門已，能持一如來法寶藏文字及義，若",
    "T13n0397_015:0102c11": "二、若三、若四、若五，若十、二十、三十、四十、五十，",
    "T13n0397_015:0102c12": "若百、若千、若百千，乃至無量無邊阿僧祇，不",
    "T13n0397_015:0102c13": "可思議、不可稱、不可量，無有量、過諸量，於一",
    "T13n0397_015:0102c14": "切諸佛法寶藏心不散亂，受持讀誦通利文",
    "T13n0397_015:0102c15": "字及義，廣為人說，依義不依文。淨意成就，所",
    "T13n0397_015:0102c16": "聞說法，乃至一句文義不失。能淨辯門，善",
    "T13n0397_015:0102c17": "能巧說悅可眾心，為諸佛所歎，亦能降伏諸",
    "T13n0397_015:0102c18": "魔外道，及供養三寶，乃至不見一法異於法",
    "T13n0397_015:0102c19": "性，不壞本際，不動於如。如來所覺了性法。",
    "T13n0397_015:0102c20": "以知一切法性如如來所覺故。乃至不見一",
    "T13n0397_015:0102c21": "法不入佛法者。所以者何？如來知一切法性",
    "T13n0397_015:0102c22": "如幻，無成就故；知一切法性如野馬，無所取",
    "T13n0397_015:0102c23": "故；知一切法性如鏡中像，不彼此故；知一",
    "T13n0397_015:0102c24": "切法性如夢，不真實故；知一切法性如響，從",
    "T13n0397_015:0102c25": "緣起故；知一切法性空，虛無實故；知一切",
    "T13n0397_015:0102c26": "法性無相，無分別故；知一切法性無願，無發",
    "T13n0397_015:0102c27": "動故。如來如實知一切法性如是相，菩薩如",
    "T13n0397_015:0102c28": "是知一切法性無生，能持諸佛法寶藏，乃至",
    "T13n0397_015:0102c29": "一切非念非不念，是為菩薩持諸佛法寶",
    "T13n0397_015:0103a01": "藏。",
    "T13n0397_015:0103a02": "「善男子！云何菩薩分別眾生從始以來清淨",
    "T13n0397_015:0103a03": "而教化眾生者？若菩薩為教化一切眾生故，",
    "T13n0397_015:0103a04": "修於大慈大悲時，作如是思惟：『何等是眾生？』",
    "T13n0397_015:0103a05": "作是念言：『此諸眾生但假名字，顛倒虛假謂",
    "T13n0397_015:0103a06": "為眾生。一切眾生本際清淨，畢竟無生無起。",
    "T13n0397_015:0103a07": "但因虛妄愚癡故造種種業，造種種業已受",
    "T13n0397_015:0103a08": "無量憂悲苦惱。』喻如有人夢中劫盜他物，為",
    "T13n0397_015:0103a09": "王者所捉種種苦治，夢作賊人虛妄憶想受",
    "T13n0397_015:0103a10": "諸苦惱，作是念言：『我何時當得脫此苦惱？』是",
    "T13n0397_015:0103a11": "人夢中實無成就、無所覺知。一切凡夫及一",
    "T13n0397_015:0103a12": "切諸法，皆亦如夢無有覺知，為顛倒所覆，受",
    "T13n0397_015:0103a13": "無量妄想憂悲苦惱，亦復如是。菩薩作是念",
    "T13n0397_015:0103a14": "言：『是諸眾生我應令如實覺知諸法，使脫妄",
    "T13n0397_015:0103a15": "想苦惱。』於諸眾生中亦不見眾生性，而不捨",
    "T13n0397_015:0103a16": "大悲教化眾生，是為菩薩分別眾生從始以",
    "T13n0397_015:0103a17": "來清淨而教化眾生。「善男子！云何菩薩善順",
    "T13n0397_015:0103a18": "發行成就佛法者？若菩薩聞甚深微妙，於諸",
    "T13n0397_015:0103a19": "世間最勝佛法，發大欲精進：『我應成就此甚",
    "T13n0397_015:0103a20": "深微妙於諸世間最勝佛法。』如是善思惟分",
    "T13n0397_015:0103a21": "別，是何等法與何法相應？是何等法知何法？",
    "T13n0397_015:0103a22": "菩薩作是念言：『無有法與法相應者，無有法",
    "T13n0397_015:0103a23": "與法不相應者；無有法知法者，無有法不知",
    "T13n0397_015:0103a24": "法者。此諸法性鈍性無性故，是一切法從因",
    "T13n0397_015:0103a25": "緣生，無有定主，而能隨意莊嚴。有種種果報",
    "T13n0397_015:0103a26": "相，諸法無性故，布施是莊嚴寶藏大富相，布",
    "T13n0397_015:0103a27": "施得大富，不離因故。布施不知大富，大富不",
    "T13n0397_015:0103a28": "能知施。持戒是莊嚴生天相，持戒得生天，不",
    "T13n0397_015:0103a29": "離因故。多聞是莊嚴智慧相，多聞得智慧，不",
    "T13n0397_015:0103b01": "離因故。思惟是莊嚴斷結相，思惟得斷結，不",
    "T13n0397_015:0103b02": "離因故。思惟不能知斷結，斷結不能知思惟。』",
    "T13n0397_015:0103b03": "「菩薩如是憶念諸法無生能莊嚴相，是故布",
    "T13n0397_015:0103b04": "施已迴向薩婆若，成就檀波羅蜜；行是菩薩",
    "T13n0397_015:0103b05": "檀波羅蜜，則能具足佛法。持戒迴向薩婆若，",
    "T13n0397_015:0103b06": "成就尸波羅蜜，行是菩薩尸波羅蜜，則能具",
    "T13n0397_015:0103b07": "足佛法。修羼提波羅蜜迴向薩婆若，成就羼",
    "T13n0397_015:0103b08": "提波羅蜜，行是菩薩羼提波羅蜜，則能具足",
    "T13n0397_015:0103b09": "佛法。發毘梨耶迴向薩婆若，成就毘梨耶波",
    "T13n0397_015:0103b10": "羅蜜，行是菩薩毘梨耶波羅蜜，則能具足佛",
    "T13n0397_015:0103b11": "法。入禪定迴向薩婆若，成就禪波羅蜜，行",
    "T13n0397_015:0103b12": "是菩薩禪波羅蜜，則能具足佛法。淨般若迴",
    "T13n0397_015:0103b13": "向薩婆若，成就般若波羅蜜，行是菩薩般若",
    "T13n0397_015:0103b14": "波羅蜜，則能具足佛法。菩薩如是善順行時，",
    "T13n0397_015:0103b15": "不見一法無因無緣而生者，亦不著因緣，自",
    "T13n0397_015:0103b16": "善順入一切法。如我無生無起，一切法無生",
    "T13n0397_015:0103b17": "無起，亦復如是。如我空，一切法空，亦復如",
    "T13n0397_015:0103b18": "是。如我離，一切法離，亦復如是。知一切法入",
    "T13n0397_015:0103b19": "平等如性，非作非不作，是為菩薩善順發行",
    "T13n0397_015:0103b20": "成就佛法。",
    "T13n0397_015:0103b21": "「善男子！云何菩薩不退諸通，於諸佛法悉得",
    "T13n0397_015:0103b22": "自在者？若菩薩戒身真淨，心定不動，得大智",
    "T13n0397_015:0103b23": "光明，已成就福德智慧資糧，已到諸波羅蜜",
    "T13n0397_015:0103b24": "彼岸，已成就四攝，已修四梵行，已修欲進",
    "T13n0397_015:0103b25": "念慧定，以善修四神足故得五神通。「諸菩薩",
    "T13n0397_015:0103b26": "本業淨故，勤進不廢捨故，常不散亂行故，善",
    "T13n0397_015:0103b27": "伏結使故，離念聲聞辟支佛心故，受持方便",
    "T13n0397_015:0103b28": "故，攀緣上地諸法故，無我無依行故，是以",
    "T13n0397_015:0103b29": "菩薩不退諸通。是故諸菩薩，究竟知諸法無",
    "T13n0397_015:0103c01": "退，知諸法與法性等，無有變異如虛空無變，",
    "T13n0397_015:0103c02": "是為菩薩不退諸通，於諸佛法悉得自在。",
    "T13n0397_015:0103c03": "「善男子！云何菩薩入甚深法門，諸聲聞辟支",
    "T13n0397_015:0103c04": "佛所不能入者？若菩薩入甚深因緣法，知逆",
    "T13n0397_015:0103c05": "順因緣法，善知出知離、知生知滅、知集知盡，",
    "T13n0397_015:0103c06": "善知眾生。以何因緣故，受垢離垢，捨淨得",
    "T13n0397_015:0103c07": "淨，乃至不見一法有垢有淨？知一切法性相",
    "T13n0397_015:0103c08": "清淨，亦不得清淨法相，以我甚深故知一切",
    "T13n0397_015:0103c09": "法甚深，以我離故知一切法離，以我無二故",
    "T13n0397_015:0103c10": "知一切法無二，以眼色二俱離故乃至意法",
    "T13n0397_015:0103c11": "亦離，則入第一義。以世諦故假名諸法，亦不",
    "T13n0397_015:0103c12": "執著真諦、世諦，是為菩薩入甚深法門，諸聲",
    "T13n0397_015:0103c13": "聞辟支佛所不能入。「善男子！云何菩薩於十",
    "T13n0397_015:0103c14": "二因緣善得勝智方便，離二邊諸見者？若菩",
    "T13n0397_015:0103c15": "薩知一切緣生法，屬他所攝，屬因屬緣，屬",
    "T13n0397_015:0103c16": "和合，屬所由。所謂諸法皆從境界緣生，各",
    "T13n0397_015:0103c17": "有所因、各有所依，諸法各各九相分別。譬",
    "T13n0397_015:0103c18": "如外諸藥草、叢林及諸樹木等，皆無諸根，",
    "T13n0397_015:0103c19": "無記無知，依諸大故便得增長，各各無相。",
    "T13n0397_015:0103c20": "分別內有諸法亦復如是，依造業增長一",
    "T13n0397_015:0103c21": "切諸法，無我人眾生壽命，亦無作者受者。諸",
    "T13n0397_015:0103c22": "法生時無能生者，滅時無能滅者。菩薩作是",
    "T13n0397_015:0103c23": "念言：『是諸緣生法各無自性，無自性者他不",
    "T13n0397_015:0103c24": "能生，所因亦無性、所緣亦無性，無自性者",
    "T13n0397_015:0103c25": "則無他性。若法無自性他性者則無生，無能",
    "T13n0397_015:0103c26": "生未生，不可生已，生亦不生。若未生非未",
    "T13n0397_015:0103c27": "生，不生者則究竟無生無能生，是故一切諸",
    "T13n0397_015:0103c28": "法皆無生無起，但以名字故，假名從因緣生，",
    "T13n0397_015:0103c29": "而實無生，亦無斷無常。所以者何？若法有",
    "T13n0397_015:0104a01": "生性者，則當有滅則是斷見；若無滅者即有",
    "T13n0397_015:0104a02": "常見。離斷常見故，當知一切諸法皆無有生。』",
    "T13n0397_015:0104a03": "是為菩薩於十二因緣，善得勝智方便，離二",
    "T13n0397_015:0104a04": "邊諸見。「善男子！云何菩薩為如來印所印，如",
    "T13n0397_015:0104a05": "如不分別智方便者？若菩薩於甚深法，得現",
    "T13n0397_015:0104a06": "前知見力，離一切倚著、過諸戲論，得無終無",
    "T13n0397_015:0104a07": "始無生法忍。如來盡知諸菩薩所成就根已，",
    "T13n0397_015:0104a08": "以如來印印之，所謂受決定三菩提記。是如",
    "T13n0397_015:0104a09": "來印無錯無謬，無諸障礙無諍競不可沮壞，",
    "T13n0397_015:0104a10": "無能非者。無能發印者。得如來印，願行成就、",
    "T13n0397_015:0104a11": "智水所灌。菩薩為如是印所印，所謂究竟無",
    "T13n0397_015:0104a12": "生無起印、空印、無相印、無願印、離染印、寂",
    "T13n0397_015:0104a13": "滅印、涅槃印。菩薩智行成就，不壞如性、不",
    "T13n0397_015:0104a14": "變法界、不離本際，於諸法中，不見上中下黑",
    "T13n0397_015:0104a15": "白等差別。菩薩亦見一切眾生，為此印之所",
    "T13n0397_015:0104a16": "印，無憶想分別，不捨本大誓願。是為菩薩",
    "T13n0397_015:0104a17": "為如來印所印，如如不分別智方便。",
    "T13n0397_015:0104a18": "「善男子！云何菩薩入法界性門，見一切法平",
    "T13n0397_015:0104a19": "等性？若菩薩見諸法界，無處不至，無來無去，",
    "T13n0397_015:0104a20": "無生無滅，無相無起，無戲無行。菩薩作如",
    "T13n0397_015:0104a21": "是思惟：『此諸法等皆同法界、如法界，是離欲",
    "T13n0397_015:0104a22": "界，離塵垢界故；是無生界，不可作故；是無",
    "T13n0397_015:0104a23": "滅界，無滅盡故；是無來界，不入根門故；是無",
    "T13n0397_015:0104a24": "去界，無所至故；是不可安界，無形質故；是無",
    "T13n0397_015:0104a25": "樔窟界，無依止故；是真實界，三境分斷故。",
    "T13n0397_015:0104a26": "此法界中無眼界，無色界，無眼識界；如法界，",
    "T13n0397_015:0104a27": "一切法界亦如是，是故名一切法入於法界。",
    "T13n0397_015:0104a28": "乃至無意界法界意識界；如法界，一切法亦",
    "T13n0397_015:0104a29": "如是，是故名一切法入於法界。』是菩薩知一",
    "T13n0397_015:0104b01": "切法入於法界，知地界、法界無二無別；水界、",
    "T13n0397_015:0104b02": "火界、風界、法界亦無二無別；欲界、法界亦平",
    "T13n0397_015:0104b03": "等無二無別；色界、無色界、有為界、無為界、法",
    "T13n0397_015:0104b04": "界，亦平等無二無別。如是知無心境界及覺，",
    "T13n0397_015:0104b05": "是為菩薩入法界性門，見一切法平等性。",
    "T13n0397_015:0104b06": "「善男子！云何菩薩淳至堅固，喻如金剛心住",
    "T13n0397_015:0104b07": "不動於此大乘者？若菩薩以直心行，成就淨",
    "T13n0397_015:0104b08": "淳至以不退，畢竟不減，勤進以無礙，大慈",
    "T13n0397_015:0104b09": "以無惓，大悲以普至，方便得成就真實觀慧，",
    "T13n0397_015:0104b10": "無礙等法皆悉成就。菩薩見一切眾生有垢",
    "T13n0397_015:0104b11": "有濁，凡愚麁獷拒逆不順，是故菩薩為教",
    "T13n0397_015:0104b12": "化一切群生故不廢精進，見此生死有無量",
    "T13n0397_015:0104b13": "過患憂悲苦惱等，不退於來際莊嚴，亦解無",
    "T13n0397_015:0104b14": "量無邊阿僧祇諸佛法，為成就難集難持難",
    "T13n0397_015:0104b15": "滿諸佛法故，種諸善根而能入如來無量法",
    "T13n0397_015:0104b16": "寶藏。「眾生性無量故，法性無量故，虛空性無",
    "T13n0397_015:0104b17": "量故，為受持一切如來法寶藏故，不捨精進，",
    "T13n0397_015:0104b18": "聞一切法空無相無願無作、無生無起，解了",
    "T13n0397_015:0104b19": "分別觀行身證成就，未具足佛法終不中道",
    "T13n0397_015:0104b20": "證於實際。善入諸禪解脫三昧，亦不厭離欲",
    "T13n0397_015:0104b21": "界而現受生，已離陰界諸入，無形無色無行，",
    "T13n0397_015:0104b22": "而隨眾生性，隨意示現種種形色而為說法，",
    "T13n0397_015:0104b23": "轉菩薩輪示大涅槃，亦不捨菩薩行。入如是",
    "T13n0397_015:0104b24": "不思議法門，知一切法無性相，不動不壞不",
    "T13n0397_015:0104b25": "散，於此大乘不退轉，如金剛寶珠能鑑餘寶，",
    "T13n0397_015:0104b26": "餘寶無能鑑此珠者。諸菩薩亦復如是，能以",
    "T13n0397_015:0104b27": "聲聞辟支佛乘度無量無邊眾生令入涅槃，",
    "T13n0397_015:0104b28": "而自不滅度，亦不退究竟大乘。是為菩薩淳",
    "T13n0397_015:0104b29": "至堅固，猶如金剛心住不動於此大乘。「善男",
    "T13n0397_015:0104c01": "子！云何菩薩自淨其界，如諸佛界者？若菩薩",
    "T13n0397_015:0104c02": "知一切法無界無非界，至一切處無至無不",
    "T13n0397_015:0104c03": "至。若菩薩見法發六情皆知是佛法，亦不",
    "T13n0397_015:0104c04": "見凡夫法、佛法有異，作是念：『此一切法皆是",
    "T13n0397_015:0104c05": "佛法，佛法至一切處故，一切諸法及佛法但",
    "T13n0397_015:0104c06": "假名字，亦非是法亦非非法，是故我等不應",
    "T13n0397_015:0104c07": "取著。以自界淨故知諸佛界淨，此法與平等",
    "T13n0397_015:0104c08": "等，眼界是佛界，耳鼻舌身意法界是佛界。我",
    "T13n0397_015:0104c09": "不應分別有尊有卑。』菩薩如是至一切法平",
    "T13n0397_015:0104c10": "等界，是為菩薩自淨其界如諸佛界。",
    "T13n0397_015:0104c11": "「善男子！云何菩薩得陀羅尼終不失念者？若",
    "T13n0397_015:0104c12": "菩薩已得成就陀羅尼行。云何陀羅尼行？善",
    "T13n0397_015:0104c13": "男子！陀羅尼行有三十二。何等三十二？修於",
    "T13n0397_015:0104c14": "得法為陀羅尼故，修於欲法、修於尊法、修",
    "T13n0397_015:0104c15": "於向法、修敬仰法、修於樂法、修求法無厭、",
    "T13n0397_015:0104c16": "修親近供養多聞智慧者、修於和上阿闍梨",
    "T13n0397_015:0104c17": "所無憍慢心尊重給侍、修如來教誨無所",
    "T13n0397_015:0104c18": "拒逆、修於說法人所生世尊想不求其短、修",
    "T13n0397_015:0104c19": "於受持正法開示解說、修所得法無所悋惜、",
    "T13n0397_015:0104c20": "修無悕望而行法施、修求智慧根栽、修如所",
    "T13n0397_015:0104c21": "聞法善順思惟、修於諸法堅固受持、修於梵",
    "T13n0397_015:0104c22": "行無有休息、修樂遠離行阿練若行、修心常",
    "T13n0397_015:0104c23": "寂靜、修勤行諸念、修順行六和敬、修於諸",
    "T13n0397_015:0104c24": "長宿無調慢行、修於一切眾生中生無礙心、",
    "T13n0397_015:0104c25": "修緣生法得、修順忍、修三脫門正觀心無驚",
    "T13n0397_015:0104c26": "怖、修四聖種順行不驚疑、修勤受持諸佛正",
    "T13n0397_015:0104c27": "法、修為眾生行於大慈、修受持正法不惜身",
    "T13n0397_015:0104c28": "命、修大智行不生憍慢、修常教化眾生而無",
    "T13n0397_015:0104c29": "厭惓。善男子！是為三十二種修陀羅尼行。「菩",
    "T13n0397_015:0105a01": "薩修已得如是陀羅尼門，以得是陀羅尼門",
    "T13n0397_015:0105a02": "故，能總持一切諸佛所說不忘不失。陀羅尼",
    "T13n0397_015:0105a03": "者，所謂於如所聞法不忘不失，以念而念，以",
    "T13n0397_015:0105a04": "意分別，以進能覺。於諸文字入無邊崖，於",
    "T13n0397_015:0105a05": "諸言音隨類善解，言辭辯說無有滯礙，於不",
    "T13n0397_015:0105a06": "了義經善能進入，於了義經進入微覺，於世",
    "T13n0397_015:0105a07": "諦有分別智，於第一義諦知無言說，於諸諦",
    "T13n0397_015:0105a08": "有分別智，於四念處有不忘智，於四正勤等",
    "T13n0397_015:0105a09": "無壞智，於四神足有遊戲智，於諸根門有差",
    "T13n0397_015:0105a10": "別智，於諸力中得無勝智，於七覺分覺一切",
    "T13n0397_015:0105a11": "法如性智，於八聖道無退沒智，於定法中得",
    "T13n0397_015:0105a12": "善住心，於慧法中得遍至智，於明解脫得隨",
    "T13n0397_015:0105a13": "順智，於諸辯中得深入智，於諸神通得生起",
    "T13n0397_015:0105a14": "智，於諸波羅蜜得分別智，於四攝法得方便",
    "T13n0397_015:0105a15": "智，於講法處授不及智，於諸經義得無分別",
    "T13n0397_015:0105a16": "智，於諸文字得無盡智，於一切眾生得稱足",
    "T13n0397_015:0105a17": "智，隨所受解得說法智，於一切文字得所因",
    "T13n0397_015:0105a18": "辯智，於一切垢淨得如實覺智，於一切法得無",
    "T13n0397_015:0105a19": "障翳明智，是為陀羅尼。得陀羅尼平等心者，",
    "T13n0397_015:0105a20": "去離憎愛能堪受法雨，斷一切結使熱惱，順",
    "T13n0397_015:0105a21": "諸助道法，是為陀羅尼菩薩住此陀羅尼故",
    "T13n0397_015:0105a22": "常行無失。是為菩薩得陀羅尼終不失念。「善",
    "T13n0397_015:0105a23": "男子！云何菩薩得無障礙如來加持辯者？若",
    "T13n0397_015:0105a24": "菩薩善淨淳至，善護戒眾，拔諸慢根，離彼",
    "T13n0397_015:0105a25": "我想。諸佛、世尊知如是菩薩是大法器，令持正",
    "T13n0397_015:0105a26": "法。以佛神力及自善根力故，得捷辯，得疾辯，",
    "T13n0397_015:0105a27": "得無礙辯，得無滯辯，得巧說辯，得甚深辯，得",
    "T13n0397_015:0105a28": "眾音具足辯，得善莊嚴辯，得無減辯，得無畏",
    "T13n0397_015:0105a29": "辯，得妙偈讚辯，得快說修多羅辯，得善說譬",
    "T13n0397_015:0105b01": "喻本緣辯，得無壞勝辯，得分別句無盡辯，得",
    "T13n0397_015:0105b02": "圓足辯，得威德無違辯，得說法不唐捐辯，得",
    "T13n0397_015:0105b03": "斷眾疑辯，得利應辯，得分別文字不錯謬辯，",
    "T13n0397_015:0105b04": "得悅可眾辯，得問答方便辯，得以法降伏一",
    "T13n0397_015:0105b05": "切外道辯，已成就如是等二十四辯。「此諸辯",
    "T13n0397_015:0105b06": "修行二十四種因故，能得成就。何等二十四？",
    "T13n0397_015:0105b07": "善男子！若菩薩不違逆師長教故能得捷辯，",
    "T13n0397_015:0105b08": "不諂曲故能得疾辯，捨離煩惱故得無礙辯，",
    "T13n0397_015:0105b09": "無我行故得無滯辯，離兩舌故得巧說辯，入",
    "T13n0397_015:0105b10": "因緣法無際故得甚深辯，行種種施故得眾",
    "T13n0397_015:0105b11": "音具足辯，嚴飾如來塔廟故得善莊嚴辯，不",
    "T13n0397_015:0105b12": "捨菩提心故得無減辯，善護誡眾故得無畏",
    "T13n0397_015:0105b13": "辯，施種種幢幡華蓋寶鈴故得妙偈讚辯，恭",
    "T13n0397_015:0105b14": "敬供養給侍諸尊及師長故得快說修多羅",
    "T13n0397_015:0105b15": "辯，昔殖修習無量善根故得善說譬喻本緣",
    "T13n0397_015:0105b16": "辯，不輕賤惡趣眾生故得無壞勝辯，施無量",
    "T13n0397_015:0105b17": "寶藏故得分別句無盡辯，真實言說無麁獷",
    "T13n0397_015:0105b18": "故得圓足辯，講說法時無諍競故得威德",
    "T13n0397_015:0105b19": "無違辯，以德淳淨順法律行故得說法不唐",
    "T13n0397_015:0105b20": "捐辯，不悋於法不恃己德故得斷眾疑辯，求",
    "T13n0397_015:0105b21": "法之時不威逼他生恭敬心故得利應辯，常",
    "T13n0397_015:0105b22": "省己過不譏彼缺故得分別文字不錯謬辯，",
    "T13n0397_015:0105b23": "等潤眾生不望報故得悅可眾辯，受持大乘",
    "T13n0397_015:0105b24": "不求小乘故得問答方便辯，不著我見入平",
    "T13n0397_015:0105b25": "等性故得以法降伏一切外道辯，是名二十",
    "T13n0397_015:0105b26": "四種成就諸辯因。善能隨彼眾生所應受解",
    "T13n0397_015:0105b27": "說法無有錯謬，所受法者亦不退失，是為菩",
    "T13n0397_015:0105b28": "薩得無障礙如來加持辯。",
    "T13n0397_015:0105b29": "「善男子！云何菩薩得自在示現受生死者？若",
    "T13n0397_015:0105c01": "菩薩成就十二法，得自在示現受生死。何等",
    "T13n0397_015:0105c02": "十二？親近真善知識故，消除我見故，成就戒",
    "T13n0397_015:0105c03": "身故，善知入出定故，並修智慧方便故，善知",
    "T13n0397_015:0105c04": "深入諸通遊戲故，如實親知諸法無生無起",
    "T13n0397_015:0105c05": "故，淨本願種故，常不捨大慈大悲故，知一",
    "T13n0397_015:0105c06": "切法如幻化故，知一切法如夢想故，一切諸",
    "T13n0397_015:0105c07": "佛加威神故，是為菩薩成就十二法。無生現",
    "T13n0397_015:0105c08": "生無起現起，而現一切生死，於一切諸佛",
    "T13n0397_015:0105c09": "大會示現其身，在在佛國皆現受生，而常",
    "T13n0397_015:0105c10": "不動於真法身，是為菩薩得自在示現受生",
    "T13n0397_015:0105c11": "死也。「善男子！云何菩薩破諸怨敵去離四魔",
    "T13n0397_015:0105c12": "者？若菩薩翹勤修習，觀五陰如幻，得離陰魔。",
    "T13n0397_015:0105c13": "觀諸法性淨故，得離煩惱魔。觀一切法從緣",
    "T13n0397_015:0105c14": "生性不成就故，得離死魔。觀一切法緣所莊",
    "T13n0397_015:0105c15": "嚴是無常敗壞相故，得離天魔。菩薩如是觀",
    "T13n0397_015:0105c16": "故得離四魔，發趣菩提終不懈息，所有障菩",
    "T13n0397_015:0105c17": "提魔業，菩薩皆能遠離。「何謂魔業？所謂心向",
    "T13n0397_015:0105c18": "小乘是為魔業，不護菩提心是為魔業，於眾",
    "T13n0397_015:0105c19": "生生異想是為魔業，行施望報是為魔業，為",
    "T13n0397_015:0105c20": "受生故持戒是為魔業，有色想行忍是為魔",
    "T13n0397_015:0105c21": "業，為世事精進是為魔業，於禪生著味想是",
    "T13n0397_015:0105c22": "為魔業，於慧生戲論是為魔業，厭惓生死",
    "T13n0397_015:0105c23": "是為魔業，作諸善根而不迴向是為魔業，厭",
    "T13n0397_015:0105c24": "惡煩惱是為魔業，犯罪覆藏是為魔業，憎嫉",
    "T13n0397_015:0105c25": "菩薩是為魔業，誹謗正法是為魔業，不受正",
    "T13n0397_015:0105c26": "法是為魔業，不知報恩是為魔業，不進求諸",
    "T13n0397_015:0105c27": "波羅蜜是為魔業，不敬順法是為魔業，悋惜",
    "T13n0397_015:0105c28": "於法是為魔業，為利養說法是為魔業，不知",
    "T13n0397_015:0105c29": "方便而化眾生是為魔業，捨四攝法是為魔",
    "T13n0397_015:0106a01": "業，輕毀禁者是為魔業，嫉持戒者是為魔業，",
    "T13n0397_015:0106a02": "學二乘行是為魔業，悕望正位是為魔業，捨",
    "T13n0397_015:0106a03": "離大慈而觀無生是為魔業，欲證無為法是",
    "T13n0397_015:0106a04": "為魔業，厭離有為功德是為魔業，不愍眾生",
    "T13n0397_015:0106a05": "是為魔業，不謙下尊長是為魔業，習行兩舌",
    "T13n0397_015:0106a06": "是為魔業，諛諂多姦是為魔業，顯己淨行是",
    "T13n0397_015:0106a07": "為魔業，作惡不恥是為魔業，不流布法是為",
    "T13n0397_015:0106a08": "魔業，以少德為足是為魔業，不遮結使是為",
    "T13n0397_015:0106a09": "魔業，不捨心垢是為魔業，忍沙門垢是為魔",
    "T13n0397_015:0106a10": "業。「善男子！若親近行一切不善法，遠離一切",
    "T13n0397_015:0106a11": "善法，盡是魔業。善男子！是謂諸魔業，行是",
    "T13n0397_015:0106a12": "業者障菩提道，彼諸菩薩已過捨離能正受",
    "T13n0397_015:0106a13": "行故。「云何為正受行？若菩薩成就四法能正",
    "T13n0397_015:0106a14": "受行。何等為四？一者、於諸波羅蜜法無懈退",
    "T13n0397_015:0106a15": "行；二者、不捨欲進及不放逸；三者、正住方便",
    "T13n0397_015:0106a16": "大慈法中；四者、入甚深無愛無樔窟法門。善",
    "T13n0397_015:0106a17": "男子！菩薩成就此四法，正受行故能破諸怨",
    "T13n0397_015:0106a18": "敵，是為菩薩能破諸怨去離四敵。",
    "T13n0397_015:0106a19": "「善男子！云何菩薩莊嚴功德資糧利益眾生",
    "T13n0397_015:0106a20": "者？若菩薩善根迴向向無等等、若有所種善",
    "T13n0397_015:0106a21": "根，若布施、若愛語、若利益、若同事，盡以施",
    "T13n0397_015:0106a22": "與一切眾生，以淨戒眾故得自在力。用此自",
    "T13n0397_015:0106a23": "在力故，隨諸眾生所應受樂而度化之。以",
    "T13n0397_015:0106a24": "種功德無厭故得無盡寶手，用此無盡寶手",
    "T13n0397_015:0106a25": "能施眾生無量富樂。以求無邊智慧資糧故",
    "T13n0397_015:0106a26": "得無礙陀羅尼辯，用此無礙陀羅尼辯能總",
    "T13n0397_015:0106a27": "持一切諸佛所說，能說妙法悅可眾心。以善",
    "T13n0397_015:0106a28": "調身心故不退於諸通，用此不退諸通力",
    "T13n0397_015:0106a29": "故，能過無量佛剎，以無數方便度多眾生。以",
    "T13n0397_015:0106b01": "常勤求法無疲惓故得一一毛孔出無量法",
    "T13n0397_015:0106b02": "門，用出無量法門力故，能常以法施利益眾",
    "T13n0397_015:0106b03": "生。以並修慧方便波羅蜜故得分身智，用此",
    "T13n0397_015:0106b04": "分身智力故，能於諸趣中在在現身度化群",
    "T13n0397_015:0106b05": "生。常以無相敬侍諸佛故得無厭見聞，以",
    "T13n0397_015:0106b06": "此無厭見聞力故，其有眾生得見聞者，彼諸",
    "T13n0397_015:0106b07": "眾生乃至為作大涅槃因。是為菩薩莊嚴功",
    "T13n0397_015:0106b08": "德資糧利益眾生。「善男子！云何菩薩世無佛",
    "T13n0397_015:0106b09": "時能作佛事化度眾生者？若菩薩已成就菩",
    "T13n0397_015:0106b10": "薩十力，已於菩薩四無畏中而得自在，已於",
    "T13n0397_015:0106b11": "菩薩十八不共法中不從他受，已修如來力、",
    "T13n0397_015:0106b12": "無所畏、不共法等，已得遊戲首楞嚴三昧，已",
    "T13n0397_015:0106b13": "於四辯得智力自在，已於諸佛法得灌頂正",
    "T13n0397_015:0106b14": "位，於一切諸菩薩行得次佛神力。若有菩薩",
    "T13n0397_015:0106b15": "成就如是等法者，若諸佛土眾生應見佛身",
    "T13n0397_015:0106b16": "而受化者，然彼土世無佛時，即於彼國而現",
    "T13n0397_015:0106b17": "入胎，現初生時，現出家時，現坐道場轉法",
    "T13n0397_015:0106b18": "輪時，現捨壽命未入涅槃時，亦能示現大",
    "T13n0397_015:0106b19": "涅槃，亦現法住時節久近，亦復不捨菩薩行",
    "T13n0397_015:0106b20": "法，亦不用所化以為滿足。是為菩薩世無佛",
    "T13n0397_015:0106b21": "時能作佛事化度群生。「善男子！云何菩薩得",
    "T13n0397_015:0106b22": "海印三昧能知一切眾生心行者？若菩薩多",
    "T13n0397_015:0106b23": "聞如海，成就慧眾常勤求法，菩薩為聞法",
    "T13n0397_015:0106b24": "故盡能施與珍寶庫藏，為聞法故盡能施與",
    "T13n0397_015:0106b25": "僕從給使妻子眷屬，為聞法故捨家飾好嚴",
    "T13n0397_015:0106b26": "身之具，為聞法故謙下給事，為聞法故捨國",
    "T13n0397_015:0106b27": "土榮位及己身命。菩薩以如是等無數方便",
    "T13n0397_015:0106b28": "勤求法門而不恃所行。菩薩為聞法故，去至",
    "T13n0397_015:0106b29": "一由旬乃至百由旬，為聞一四句偈，受持讀",
    "T13n0397_015:0106c01": "誦廣為人說，不捨是精進，是菩薩自成就多",
    "T13n0397_015:0106c02": "聞。於一切眾生生大悲心，無憂心，不望報",
    "T13n0397_015:0106c03": "心，乃至一眾生不生輕賤而為說法。從一日",
    "T13n0397_015:0106c04": "乃至七日而無食想，乃至命終不捨說法，以",
    "T13n0397_015:0106c05": "說法善根迴向海印三昧，隨所聞法受持讀",
    "T13n0397_015:0106c06": "誦通利，善知義趣不依文字，真實堅持終身",
    "T13n0397_015:0106c07": "不捨。菩薩發大欲精進，以此大欲精進力故，",
    "T13n0397_015:0106c08": "不久便得海印三昧。得此三昧已，即得自然",
    "T13n0397_015:0106c09": "無量阿僧祇百千萬法門，得無量阿僧祇百",
    "T13n0397_015:0106c10": "千萬億修多羅，不從他聞自然能說，一切諸",
    "T13n0397_015:0106c11": "佛所說悉能受持，能了一切眾生心行。善男",
    "T13n0397_015:0106c12": "子！喻如閻浮提一切眾生身及餘外色，如是",
    "T13n0397_015:0106c13": "等色海中皆有印像，以是故名大海印。菩薩",
    "T13n0397_015:0106c14": "亦復如是，得大海印三昧已，能分別見一切",
    "T13n0397_015:0106c15": "眾生心行，於一切法門皆得慧明。是為菩薩",
    "T13n0397_015:0106c16": "得海印三昧，見一切眾生心行所趣。",
    "T13n0397_015:0106c17": "「善男子！云何菩薩得知諸塵界無礙者？若菩",
    "T13n0397_015:0106c18": "薩以眼空故知色亦空，以色離故知眼亦離，",
    "T13n0397_015:0106c19": "耳鼻舌身亦如是，意空故知法亦空，以法離",
    "T13n0397_015:0106c20": "故知意亦離。菩薩如實知空性離性，於內外",
    "T13n0397_015:0106c21": "法無有障礙，知諸結本性淨故則不起使，於",
    "T13n0397_015:0106c22": "一切法無所有著，以不見諸法著處著法著",
    "T13n0397_015:0106c23": "者，是為菩薩能得知諸塵界無礙。",
    "T13n0397_015:0106c24": "「善男子！云何菩薩威儀行成就，離諸闇冥得",
    "T13n0397_015:0106c25": "勝光明，於諸法中得自然智，速得成就一切",
    "T13n0397_015:0106c26": "智行者？若菩薩發起所作修習正行，諸業盡",
    "T13n0397_015:0106c27": "是如來所許、智者所讚，所謂身口意業，以行",
    "T13n0397_015:0106c28": "此業故，悅可諸佛及餘賢聖善知識等，所造",
    "T13n0397_015:0106c29": "諸業無能譏嫌，最勝無上無與等者無能毀",
    "T13n0397_015:0107a01": "損，所作諸業終不悔退，所作諸業不雜愚",
    "T13n0397_015:0107a02": "癡，所作諸業皆能觀知，所作諸業終不動轉，",
    "T13n0397_015:0107a03": "所作諸業究竟吉祥。是菩薩知所作業非憍",
    "T13n0397_015:0107a04": "慢，所造慧所作業非愚癡所造。如是所作",
    "T13n0397_015:0107a05": "善業已，一切三昧諸陀羅尼門悉現在前不",
    "T13n0397_015:0107a06": "從他聞。菩薩若見諸佛、若不見諸佛，終不退",
    "T13n0397_015:0107a07": "轉助菩提道諸善根。若遇適意善知識、不適",
    "T13n0397_015:0107a08": "意善知識，不退菩提法。是菩薩過一切障礙",
    "T13n0397_015:0107a09": "地，離一切諸魔結使修三解脫，般若波羅蜜",
    "T13n0397_015:0107a10": "力故，疾得佛道、自然道、一切智道、如來道。是",
    "T13n0397_015:0107a11": "為菩薩威儀行成就，離諸闇冥得勝光明，於",
    "T13n0397_015:0107a12": "諸法中得自然智，速得成就一切智行。」爾時，",
    "T13n0397_015:0107a13": "世尊欲重宣此義而說偈言：",
    "T13n0397_015:0107a14": "「已離邊無礙，　　慧功德莊嚴，",
    "T13n0397_015:0107a15": "彼離諸著相，　　迴向無上道；",
    "T13n0397_015:0107a16": "捨我慢憍慢，　　慧者莊嚴智，",
    "T13n0397_015:0107a17": "無障礙解脫，　　具足一切智。",
    "T13n0397_015:0107a18": "非色非種性，　　念佛非功德，",
    "T13n0397_015:0107a19": "不憶念法身，　　是念佛所許。",
    "T13n0397_015:0107a20": "離欲性寂靜，　　非相非明闇，",
    "T13n0397_015:0107a21": "無心無意行，　　如是名念法。",
    "T13n0397_015:0107a22": "聖無為無愛，　　無諸煩惱染，",
    "T13n0397_015:0107a23": "以解脫得稱，　　名念僧無礙。",
    "T13n0397_015:0107a24": "已捨一切受，　　無陰界入行，",
    "T13n0397_015:0107a25": "解脫諸動念，　　名究竟念捨。",
    "T13n0397_015:0107a26": "不依無漏戒，　　不行身口意，",
    "T13n0397_015:0107a27": "不生過三有，　　名念無漏戒。",
    "T13n0397_015:0107a28": "如天淨無垢，　　兜率灌頂天，",
    "T13n0397_015:0107a29": "憶念自業報，　　當作天中天。",
    "T13n0397_015:0107b01": "持世尊正法，　　捨離諸煩惱，",
    "T13n0397_015:0107b02": "解脫法非法，　　是持世尊法。",
    "T13n0397_015:0107b03": "如佛得道相，　　受持法亦然，",
    "T13n0397_015:0107b04": "善思惟真際，　　無法可攝持。",
    "T13n0397_015:0107b05": "如我性淨故，　　諸法性亦淨，",
    "T13n0397_015:0107b06": "知眾生如相，　　而教化眾生。",
    "T13n0397_015:0107b07": "不見眾生增，　　亦復不見減，",
    "T13n0397_015:0107b08": "說斷顛倒想，　　教化無量眾。",
    "T13n0397_015:0107b09": "說諸陰界入，　　不異於佛界，",
    "T13n0397_015:0107b10": "知如虛空性，　　則入於佛界。",
    "T13n0397_015:0107b11": "言語諸文字，　　猶如呼聲響，",
    "T13n0397_015:0107b12": "知非內非外，　　即得陀羅尼。",
    "T13n0397_015:0107b13": "受持讀誦利，　　進求說諸法，",
    "T13n0397_015:0107b14": "無我無法想，　　安住陀羅尼。",
    "T13n0397_015:0107b15": "持諸佛所說，　　善說悅眾心，",
    "T13n0397_015:0107b16": "不失諸禪定，　　是陀羅尼力。",
    "T13n0397_015:0107b17": "不持不誦文，　　不積集諸法，",
    "T13n0397_015:0107b18": "常說法無礙，　　如龍降大雨。",
    "T13n0397_015:0107b19": "無住無障礙，　　說無量契經，",
    "T13n0397_015:0107b20": "不生眾生想，　　慧者得是辯。",
    "T13n0397_015:0107b21": "以佛力說法，　　莊嚴自威儀，",
    "T13n0397_015:0107b22": "悅眾隨所樂，　　是辯佛所許。",
    "T13n0397_015:0107b23": "知法實性者，　　知與虛空等，",
    "T13n0397_015:0107b24": "無我人壽命，　　如是持佛法。",
    "T13n0397_015:0107b25": "眾生同涅槃，　　究竟不生滅，",
    "T13n0397_015:0107b26": "得是不動忍，　　是為不放逸。",
    "T13n0397_015:0107b27": "見諸陰如幻，　　諸界如法性，",
    "T13n0397_015:0107b28": "六入如空聚，　　得離於陰魔。",
    "T13n0397_015:0107b29": "知使如浮雲，　　究竟無和合，",
    "T13n0397_015:0107c01": "於法無妄想，　　則離煩惱魔。",
    "T13n0397_015:0107c02": "知眾生不生，　　無生則無死，",
    "T13n0397_015:0107c03": "諸法無去來，　　如是過死魔。",
    "T13n0397_015:0107c04": "無愛無動者，　　行道無道想，",
    "T13n0397_015:0107c05": "無我人行悲，　　則能降眾魔。",
    "T13n0397_015:0107c06": "知智識平等，　　不住為無為，",
    "T13n0397_015:0107c07": "知眾心如幻，　　心健無能壞。",
    "T13n0397_015:0107c08": "此彼無障礙，　　成就勝法船，",
    "T13n0397_015:0107c09": "渡眾無眾想，　　是謂大船師。",
    "T13n0397_015:0107c10": "知空無有我，　　淨生死渴愛，",
    "T13n0397_015:0107c11": "將導渡眾生，　　是謂大導師。",
    "T13n0397_015:0107c12": "善知進退相，　　隨法而依止，",
    "T13n0397_015:0107c13": "方便示涅槃，　　佛說善導師。",
    "T13n0397_015:0107c14": "知心心相續，　　二心不共俱，",
    "T13n0397_015:0107c15": "是名知心性，　　佛讚能護眾。",
    "T13n0397_015:0107c16": "知諸法性淨，　　如空水中月，",
    "T13n0397_015:0107c17": "知者離煩惱，　　是謂淨眾生。",
    "T13n0397_015:0107c18": "知一餘亦然，　　入諸法如夢，",
    "T13n0397_015:0107c19": "虛空不可取，　　得道無染污。」",
    "T13n0397_015:0107c20": "說此分別諸法門時，七十二那由他眾生發",
    "T13n0397_015:0107c21": "阿耨多羅三藐三菩提心，三萬二千菩薩得",
    "T13n0397_015:0107c22": "無生法忍。時大寶莊嚴堂，六種震動大光普",
    "T13n0397_015:0107c23": "照。諸天於虛空中作百千種伎樂，雨種種天",
    "T13n0397_015:0107c24": "華，說如是言：「此諸眾生為如來印所印，已入",
    "T13n0397_015:0107c25": "如來法中，聞此法門心得信解，受持通利，能",
    "T13n0397_015:0107c26": "為他說，如法修行。」白佛言：「世尊！我等一切向",
    "T13n0397_015:0107c27": "此佛土，深心供養恭敬禮拜，以如來、應供、正",
    "T13n0397_015:0107c28": "遍知出世故，聞說此方便法門，及見此土菩",
    "T13n0397_015:0107c29": "薩。」爾時，虛空藏菩薩聞佛解說已，心淨歡喜，",
    "T13n0397_015:0108a01": "心淨歡喜已，以無價寶網供養於佛。寶網中",
    "T13n0397_015:0108a02": "放大光明，照十方諸佛國土。供養已，白佛言：",
    "T13n0397_015:0108a03": "「世尊！未曾有也。如來無礙智如是甚深難解，",
    "T13n0397_015:0108a04": "如來、應供、正遍知如所聞法門，佛以無礙智",
    "T13n0397_015:0108a05": "如實解說，一切大眾皆得歡喜。」",
    "T13n0397_015:0108a06": "大方等大集經卷第十五"
}