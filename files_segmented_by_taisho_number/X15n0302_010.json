{
    "X15n0302_010:0334c01": "楞嚴經略疏卷之十",
    "X15n0302_010:0334c02": "福州鼓山湧泉禪寺沙門　元賢　述",
    "X15n0302_010:0334c03": "彼善男子修三摩提想陰盡者(至)清淨標指。",
    "X15n0302_010:0334c04": "此明破行陰也前想陰未破則寤為想寐為夢覺明",
    "X15n0302_010:0334c05": "為之紛亂唯想陰盡則夢想銷滅寤寐如一覺明虗",
    "X15n0302_010:0334c06": "靜無復前塵麤重之影其對萬象但如鏡中來無粘",
    "X15n0302_010:0334c07": "去無迹虗受照應而已如此則浮想之舊習已無唯",
    "X15n0302_010:0334c08": "是真精體露是為生滅根元此根元為十二類生同",
    "X15n0302_010:0334c09": "生之基今既披露故能殫見但眾生別有種子各為",
    "X15n0302_010:0334c10": "命之端由則未及通也此同生基清而擾擾為根塵",
    "X15n0302_010:0334c11": "運止之樞穴是名行陰區宇若此熠熠清擾之性泯",
    "X15n0302_010:0334c12": "而入於湛寂如波瀾之水化為澄水則行陰盡而眾",
    "X15n0302_010:0334c13": "生濁之依行而立者從此可超矣觀行所由乃幽隱",
    "X15n0302_010:0334c14": "妄想之所成非有真實而不可破者也若諸行人於",
    "X15n0302_010:0334c15": "想陰定中凝明正心十種天魔不得其便方能研破",
    "X15n0302_010:0334c16": "想陰十二類生之元於是披露若人觀彼幽清擾動",
    "X15n0302_010:0334c17": "之圓元能發十種邪慧或於圓元中生計度者墜入",
    "X15n0302_010:0334c18": "外道二無因論一者是人見本無因由行陰全露故",
    "X15n0302_010:0334c19": "能乘眼根八百功德見八萬劫中所有眾生隨業流",
    "X15n0302_010:0334c20": "轉死此生彼而八萬劫前通力不及冥無所見便計",
    "X15n0302_010:0334c21": "八萬劫來眾生無因自起是為墜邪見而迷正覺矣",
    "X15n0302_010:0334c22": "二者是人見末無因由彼於類生既見其無因自起",
    "X15n0302_010:0334c23": "則知八萬劫來眾生並皆自然無有變易如人生人",
    "X15n0302_010:0334c24": "鳥生鳥烏自玄鵠自白等以前例後亦復如是因而",
    "X15n0302_010:0335a01": "計我本無菩提末亦無成菩根之事是末無因也此",
    "X15n0302_010:0335a02": "二外道前一但見眾生輪迴而不見其由別業種習",
    "X15n0302_010:0335a03": "後一併不見有輪迴但略見眾生以種類相生故作",
    "X15n0302_010:0335a04": "斯計也或於圓常中生計度者墮入外道四徧常論",
    "X15n0302_010:0335a05": "一者是人乘行陰現觀心境起處了無其因由是發",
    "X15n0302_010:0335a06": "通能知二萬劫中眾生心境生滅相續不斷計以為",
    "X15n0302_010:0335a07": "常二者是人乘行陰現觀四大之元體性常住由是",
    "X15n0302_010:0335a08": "發通知四萬劫中眾生四大生滅體性皆恒計以為",
    "X15n0302_010:0335a09": "常三者是人乘行陰現觀八種識元性不變由是發",
    "X15n0302_010:0335a10": "通能知八萬劫眾生識性常住計以為常四者是人",
    "X15n0302_010:0335a11": "既盡想陰行陰開顯妄謂生滅屬想今想既盡則行",
    "X15n0302_010:0335a12": "陰便為不生滅理計以為常此四竝是於行陰不見",
    "X15n0302_010:0335a13": "生滅故有斯執也或於自他中生計度者墜入外道",
    "X15n0302_010:0335a14": "四顛倒見一分無常一分常論一者是人以有漏心",
    "X15n0302_010:0335a15": "觀妙明心遍十方界此實妄識變影非為真實彼執",
    "X15n0302_010:0335a16": "以為神我計我遍十方界凝明不動而一切眾生生",
    "X15n0302_010:0335a17": "死於我心中由是計我之不動者為常彼之生滅者",
    "X15n0302_010:0335a18": "為無常二者是人遍觀恒沙國土見劫壞者以為無",
    "X15n0302_010:0335a19": "常見劫不壞者以為常三者是人妄計我心微密難",
    "X15n0302_010:0335a20": "見猶如微塵流轉十方曾無改移而所流出之身即",
    "X15n0302_010:0335a21": "生即滅因以不移之性為常以生滅之身為無常四",
    "X15n0302_010:0335a22": "者是人想陰既盡見行陰常流即以行陰常流計以",
    "X15n0302_010:0335a23": "為常想受色滅計以為無常此四所計總皆無常而",
    "X15n0302_010:0335a24": "妄分常與無常是為邪執也或於分位中生計度者",
    "X15n0302_010:0335b01": "墜入外道四有邊論一者是人見行陰常流妄計過",
    "X15n0302_010:0335b02": "未見有斷處名為有邊現在相續不斷處名為無邊",
    "X15n0302_010:0335b03": "二者是人觀八萬劫見八萬劫前寂無見聞名為無",
    "X15n0302_010:0335b04": "邊八萬劫來有諸眾生名為有邊三者是人計我之",
    "X15n0302_010:0335b05": "知能徧一切眾生是我性為無邊計彼人雖現我知",
    "X15n0302_010:0335b06": "中而我不見知於彼人之知是彼性為有邊四者是",
    "X15n0302_010:0335b07": "人計一切眾生身中皆半生半滅世界亦然故即以",
    "X15n0302_010:0335b08": "半生者為有邊以半滅者為無邊此四皆由妄分有",
    "X15n0302_010:0335b09": "無是為邪執也或於知見中生計度者是人墜入外",
    "X15n0302_010:0335b10": "道四種顛倒不死矯亂徧計虗論一者是人觀行陰",
    "X15n0302_010:0335b11": "為化元有諸不齊遂生異解以為亦變亦恒亦生亦",
    "X15n0302_010:0335b12": "滅亦增亦減亦有亦無有人來問故為兩楹之說自",
    "X15n0302_010:0335b13": "亂其語令彼聽者不知所說二者是人觀行陰念念",
    "X15n0302_010:0335b14": "滅處惟證其無故人來問唯言其無餘無所說三者",
    "X15n0302_010:0335b15": "是人觀行陰念念生處唯證其有故人來問唯言其",
    "X15n0302_010:0335b16": "是餘無所說四者是人觀彼行陰生滅不一有無俱",
    "X15n0302_010:0335b17": "見其所見之境既枝故能見之心亦亂有人來問答",
    "X15n0302_010:0335b18": "言有即是無復言無不是有自語兩相遮護矯亂而",
    "X15n0302_010:0335b19": "不容窮詰此四皆同觀一行陰由不知其全妄謬生",
    "X15n0302_010:0335b20": "計度故作斯執也或於無盡流生計度者是人墜入",
    "X15n0302_010:0335b21": "外道死後有相發心顛倒緣計行陰流注無盡因計",
    "X15n0302_010:0335b22": "色受想三依行而立者亦皆無盡或謂色即是我或",
    "X15n0302_010:0335b23": "謂我能含色或謂色屬於我或謂我在色中於受想",
    "X15n0302_010:0335b24": "行亦作此四計共成一十六相皆謂死後四陰不滅",
    "X15n0302_010:0335c01": "又因此計煩惱菩提二皆無盡兩不相礙以煩惱由",
    "X15n0302_010:0335c02": "陰而生菩提由陰而證故皆無盡夫陰性念念趣滅",
    "X15n0302_010:0335c03": "豈能死後長存故茲所計是為邪執也或於先所滅",
    "X15n0302_010:0335c04": "色受想中生計度者是人墜入外道死後無相發心",
    "X15n0302_010:0335c05": "顛倒緣見前三陰俱滅則行陰雖存同於草木亦不",
    "X15n0302_010:0335c06": "能見現前猶不可得死後云何更存因果俱無共成",
    "X15n0302_010:0335c07": "八種無相復因此旁計涅槃因果一切俱空以涅槃",
    "X15n0302_010:0335c08": "因果依現陰而修依後陰而證陰既叵得修證何有",
    "X15n0302_010:0335c09": "故云俱空夫因果歷然感報非虗豈可撥無故茲所",
    "X15n0302_010:0335c10": "計是為邪執也或有見行陰存色受想滅雙計有無",
    "X15n0302_010:0335c11": "自體相破是人墮入外道死後俱非起顛倒論於色",
    "X15n0302_010:0335c12": "受想滅中觀行陰有而非有於行陰存中觀色受想",
    "X15n0302_010:0335c13": "無而非無四陰俱非有無共成八相隨舉一緣俱作",
    "X15n0302_010:0335c14": "斯執又因旁計一切萬法俱非有無虗實無定夫妄",
    "X15n0302_010:0335c15": "體雖虗業變成有豈得俱非故茲所計是為邪執也",
    "X15n0302_010:0335c16": "或有於行陰後後無處生計度者是人墜入外道七",
    "X15n0302_010:0335c17": "斷滅處或計欲界人天身滅或計初禪欲盡滅或計",
    "X15n0302_010:0335c18": "二禪苦盡滅或計三禪極樂滅或計四禪及無色極",
    "X15n0302_010:0335c19": "捨滅窮及七際現前俱滅後豈更生夫七際有漏悉",
    "X15n0302_010:0335c20": "由業轉豈成斷滅故茲所計是為邪執也或有於行",
    "X15n0302_010:0335c21": "陰後後有處生計度者是人墜入外道五涅槃論或",
    "X15n0302_010:0335c22": "以欲天觀見圓明為涅槃或以初禪離憂為涅槃或",
    "X15n0302_010:0335c23": "以二禪無苦為涅槃或以三禪極悅為涅槃或以四",
    "X15n0302_010:0335c24": "禪苦樂雙亡為涅槃此五皆有漏天報盡入輪非真",
    "X15n0302_010:0336a01": "涅槃故茲妄計是為邪執也此上十種邪慧皆由觀",
    "X15n0302_010:0336a02": "力興行陰交互故起斯執其墮必矣。",
    "X15n0302_010:0336a03": "彼善男子修三摩提行陰盡者(至)不遭岐路。",
    "X15n0302_010:0336a04": "此明破識陰也能行陰若盡則十二類之生機隳裂",
    "X15n0302_010:0336a05": "是趣生之綱紐酬業之深脉皆絕不復續而性天將",
    "X15n0302_010:0336a06": "朗如雞後鳴東方已有曙色擾擾之習已澄故六根",
    "X15n0302_010:0336a07": "虗靜而不馳逸以不馳逸故內外湛明以內外湛明",
    "X15n0302_010:0336a08": "故根塵兩喪而入無所入至此則可以深達眾生受",
    "X15n0302_010:0336a09": "命之元由而觀其元執其由不至於召引類生葢十",
    "X15n0302_010:0336a10": "方世界同生之源今已獲之顯露弗秘是名識陰區",
    "X15n0302_010:0336a11": "宇若於識陰定中更能銷磨六根俾其開合自在互",
    "X15n0302_010:0336a12": "用清淨身心世界洞如瑠璃則識陰盡而命濁之依",
    "X15n0302_010:0336a13": "識而立者從此可超矣觀識所由乃罔象妄想之所",
    "X15n0302_010:0336a14": "成非有真實而不可破者也今諸行人行陰已空雖",
    "X15n0302_010:0336a15": "曰生滅已滅而識陰未破微細之生滅尚存是寂滅",
    "X15n0302_010:0336a16": "之精妙未圓也行人於此能發十種狂解若於禪觀",
    "X15n0302_010:0336a17": "中暫得諸根合而不隔亦與十方覺性通脗能入圓",
    "X15n0302_010:0336a18": "元此乃行滅歸識影現如斯若以所歸認為真常立",
    "X15n0302_010:0336a19": "為真因是因有所因即墮娑毗迦羅之類葢真因無",
    "X15n0302_010:0336a20": "所有所即妄今立識為因則心有所得果有所歸違",
    "X15n0302_010:0336a21": "圓通而背涅槃生外道種者也若於所歸識認為我",
    "X15n0302_010:0336a22": "體見萬法皆識所變便謂我能生一切眾生世界是",
    "X15n0302_010:0336a23": "妄執為能而實非所能即墮摩醯首羅之類葢命各",
    "X15n0302_010:0336a24": "有緒界由共感若曰能生徒滋我慢違圓通而背涅",
    "X15n0302_010:0336b01": "槃生大慢天我徧圓種者也徧圓謂我體徧圓空界",
    "X15n0302_010:0336b02": "也若於所歸識轉認為能生我身及十方虗空即於",
    "X15n0302_010:0336b03": "彼作真常之解是不知無生之真併不知生滅之妄",
    "X15n0302_010:0336b04": "計為常而實無常即墮自在天之類立所依之因成",
    "X15n0302_010:0336b05": "妄計之果違圓通而背涅槃生倒圓種者也倒圓謂",
    "X15n0302_010:0336b06": "倒以彼為圓能生我也若於所知之識計其知體徧",
    "X15n0302_010:0336b07": "圓一切因謂草木有情與人無異互相輪迴是妄執",
    "X15n0302_010:0336b08": "有知而實非有知即墮婆吒霰尼之類夫有情無情",
    "X15n0302_010:0336b09": "雖同識變而見相既分豈俱有知今計圓知以為因",
    "X15n0302_010:0336b10": "成虗謬之妄果違圓通而背涅槃生倒知種者也倒",
    "X15n0302_010:0336b11": "知謂倒以無知為知也若於六根圓融互用之中暫",
    "X15n0302_010:0336b12": "得隨順因隨圓互便計一切法皆能圓化發生勝果",
    "X15n0302_010:0336b13": "由是求火之光明樂水之清淨愛風之周旋觀塵之",
    "X15n0302_010:0336b14": "成就各各崇事立為修因認為常住是妄執能生而",
    "X15n0302_010:0336b15": "實不能生即墮諸迦葉波并婆羅門之類葢迷失本",
    "X15n0302_010:0336b16": "心妄從外物立妄求之因求妄冀之果違圓通而背",
    "X15n0302_010:0336b17": "涅槃生顛化種者也顛化謂顛倒以彼為能化也若",
    "X15n0302_010:0336b18": "於識精圓明中計其明中虗寂即破滅諸法以永滅",
    "X15n0302_010:0336b19": "為所隨處是計為可歸而實非可歸即墮無想天舜",
    "X15n0302_010:0336b20": "若多之類夫識但似滅非為真滅若執以為真立虗",
    "X15n0302_010:0336b21": "無之因成斷滅之果違圓通而背涅槃生斷滅種者",
    "X15n0302_010:0336b22": "也若計識精以為圓常乃貪固其身同於識精之圓",
    "X15n0302_010:0336b23": "長不傾逝是妄以為可貪而實非可貪即墮阿斯陀",
    "X15n0302_010:0336b24": "之類夫色身虗幻本非可常今執著命元欲固靡堅",
    "X15n0302_010:0336c01": "之身趣長牢之果違圓通而背涅槃生妄延種者也",
    "X15n0302_010:0336c02": "若觀識為命元却與外塵互通塵生則識存塵滅則",
    "X15n0302_010:0336c03": "識滅故恐識銷滅却留塵勞乃廣化欲境以自娛樂",
    "X15n0302_010:0336c04": "是執識為真宰而實非真宰即墮吒枳迦羅之類謬",
    "X15n0302_010:0336c05": "發邪思以為因熾盛欲塵以為果違圓通而背涅槃",
    "X15n0302_010:0336c06": "生天魔種者也若於命元顯露之中知其業習不一",
    "X15n0302_010:0336c07": "故於中分別其孰為精孰為麤孰為真孰為偽滯於",
    "X15n0302_010:0336c08": "因果感應而背清淨無修無證之道是只知見苦斷",
    "X15n0302_010:0336c09": "集證滅修道更不前進即墮定性聲聞無聞比丘之",
    "X15n0302_010:0336c10": "類葢識陰湛寂非真涅槃今圓精其求應之心終趣",
    "X15n0302_010:0336c11": "於滯寂之果違圓通而背涅槃生纏空種者也若觀",
    "X15n0302_010:0336c12": "此識圓淨覺明更窮深妙立為涅槃不復前進是即",
    "X15n0302_010:0336c13": "墮辟支緣覺不回心之類葢此圓淨覺明非真涅槃",
    "X15n0302_010:0336c14": "今但耽圓覺之脗心成湛明之滯果違圓通而背涅",
    "X15n0302_010:0336c15": "槃生覺圓明不化圓種者也不化圓謂守此覺圓明",
    "X15n0302_010:0336c16": "而不能起大悲之化也此上十種狂解皆由觀力與",
    "X15n0302_010:0336c17": "識陰交互故生斯執多是先所愛習種藏識中今因",
    "X15n0302_010:0336c18": "激發適符先心遂認以為真歸休地外道凡夫終墮",
    "X15n0302_010:0336c19": "無間聲聞緣覺卒滯小果其為孽抑何深也。",
    "X15n0302_010:0336c20": "如是法門先過去世(至)最後垂範。",
    "X15n0302_010:0336c21": "此總結上文而示其超證之功及護持之力也此五",
    "X15n0302_010:0336c22": "陰辨魔法門非獨後學所宜預知即過去恒沙如來",
    "X15n0302_010:0336c23": "無不乘此方得心開每於一陰未開之時要須依此",
    "X15n0302_010:0336c24": "法門辨別不為十種魔境所惑方得一陰破除從色",
    "X15n0302_010:0337a01": "至識無不皆然至識陰已盡則諸根互用得入初住",
    "X15n0302_010:0337a02": "從此互用中直可以超入等覺後心金剛乾慧然猶",
    "X15n0302_010:0337a03": "有所得也由此乾慧圓明之精心重發妙化銷爍微",
    "X15n0302_010:0337a04": "細無明纖毫不存直如瑠璃含月如是重超信住行",
    "X15n0302_010:0337a05": "向等直入妙覺而歸於無所得則此辨魔之法豈非",
    "X15n0302_010:0337a06": "入妙覺之大方便哉然此非餘聖智力之所能及乃",
    "X15n0302_010:0337a07": "諸佛以定中之慧覺明分晰使諸行人於魔境現前",
    "X15n0302_010:0337a08": "之時即能諳識得以滌除心垢不落邪思由是諸魔",
    "X15n0302_010:0337a09": "銷滅無餘可以直至菩提而二乘下劣亦可增進於",
    "X15n0302_010:0337a10": "大涅槃無所迷惑矣若末世愚鈍眾生不明禪那行",
    "X15n0302_010:0337a11": "相又不能聞辨魔之法樂於修習三昧者恐有悞失",
    "X15n0302_010:0337a12": "但勸令一心持我佛頂陀羅尼若又不能持誦但寫",
    "X15n0302_010:0337a13": "於禪堂或帶身上魔亦不能動此乃如來究竟之修",
    "X15n0302_010:0337a14": "證非中路化城之比亦最後之垂範非始教不了之",
    "X15n0302_010:0337a15": "談汝等當欽遵而不可忽者也。",
    "X15n0302_010:0337a16": "阿難即從座起(至)不戀三界。",
    "X15n0302_010:0337a17": "此下阿難請佛重明五陰起滅皆發前文未盡之意",
    "X15n0302_010:0337a18": "也初問五陰生起之妄想次問五陰除滅之頓漸後",
    "X15n0302_010:0337a19": "問五陰邊際之淺深佛言此精真妙明之本覺彌滿",
    "X15n0302_010:0337a20": "清淨更不容他何有死生塵垢乃至虗空者乎但由",
    "X15n0302_010:0337a21": "妄想生起斯於元本覺中妄以發生諸器世間由是",
    "X15n0302_010:0337a22": "真本有而疑失妄本空而執有如演若之迷頭認影",
    "X15n0302_010:0337a23": "者焉則五陰之本於妄想可知矣然人苦執而不能",
    "X15n0302_010:0337a24": "破者則以妄計為之咎也夫妄本無因何可謬計由",
    "X15n0302_010:0337b01": "不知其無因乃計以為因緣由不知有因緣乃計以",
    "X15n0302_010:0337b02": "為自然夫虗空體性亦由迷有尚屬幻生既全是幻",
    "X15n0302_010:0337b03": "憑何擬議則言因緣言自然俱為妄計而已若能知",
    "X15n0302_010:0337b04": "妄有起處許說因緣既不知其起處則因緣何有況",
    "X15n0302_010:0337b05": "推自然者乎故如來說五陰同本妄想非有真實可",
    "X15n0302_010:0337b06": "得而計度者也所謂色陰本於妄想者以汝身原從",
    "X15n0302_010:0337b07": "父母欲想相聚而汝復以愛憎之想投之方得傳命",
    "X15n0302_010:0337b08": "是三想堅固然後成身如我先言心想酢物而口水",
    "X15n0302_010:0337b09": "生心想登高而足酸起非有酢物登高之實而口水",
    "X15n0302_010:0337b10": "足酸以同一妄想之倫也若身非妄倫何以妄想能",
    "X15n0302_010:0337b11": "感通哉是知現今色身即名為堅固妄想者也所謂",
    "X15n0302_010:0337b12": "受陰本於妄想者如心想臨高本非有實而足乃真",
    "X15n0302_010:0337b13": "受酸澁是全由虗受能有所明遂動色體是知現今",
    "X15n0302_010:0337b14": "益損二受即名為虗明妄想者也所謂想陰本於妄",
    "X15n0302_010:0337b15": "想者由汝之想能運汝身使身非想倫何能隨意而",
    "X15n0302_010:0337b16": "運種種取像心生則形取與念相應融通不二是知",
    "X15n0302_010:0337b17": "現今為想為夢此搖動妄情即名為融通妄想者也",
    "X15n0302_010:0337b18": "所謂行陰本於妄想者以此身中變化之性幽隱密",
    "X15n0302_010:0337b19": "移形體因之日遷曾不自覺此行若非汝云何汝之",
    "X15n0302_010:0337b20": "體遷若是真汝云何汝自不覺是汝非汝二全不定",
    "X15n0302_010:0337b21": "豈有實義是知現今諸行念念不停即名為幽隱妄",
    "X15n0302_010:0337b22": "想者也所謂識陰本於妄想者以識精湛寂世多目",
    "X15n0302_010:0337b23": "為恒常此識不離見聞覺知若實精真應不染習今",
    "X15n0302_010:0337b24": "觀汝昔年所睹異物歷年既久忽然復覩記憶宛然",
    "X15n0302_010:0337c01": "驗知此精了湛寂之中念念受熏何有籌算當知此",
    "X15n0302_010:0337c02": "湛非真實是生滅如急流之水望為恬靜若非是想",
    "X15n0302_010:0337c03": "何以受此妄習此想必得六根互用開合方得除滅",
    "X15n0302_010:0337c04": "耳是知現今見聞覺知諸識罔象虗無即名為顛倒",
    "X15n0302_010:0337c05": "微細精想者也由此觀之五陰雖精粗淺深不同要",
    "X15n0302_010:0337c06": "之皆妄想所成豈真心之本有哉且汝更欲知此五",
    "X15n0302_010:0337c07": "因界淺深者須知色與空皆色邊際以空亦名一顯",
    "X15n0302_010:0337c08": "色也觸與離皆受邊際以離即捨受也記興忘皆想",
    "X15n0302_010:0337c09": "邊際以忘即想之靜也生與滅皆行邊際以四相遞",
    "X15n0302_010:0337c10": "遷總名行也以識之湛入而合於真湛亦名識邊際",
    "X15n0302_010:0337c11": "以真妄和合正名第八識也學者能知此五重因界",
    "X15n0302_010:0337c12": "之淺深則能知五種除滅之分齊而不至於混濫矣",
    "X15n0302_010:0337c13": "又汝欲知此五除滅之頓漸者我先所明五陰除滅",
    "X15n0302_010:0337c14": "皆有次第良以此五論生起則先細後麤故識為先",
    "X15n0302_010:0337c15": "論除滅則先麤後細故色為先然此但約生起除滅",
    "X15n0302_010:0337c16": "理合如斯若定作此解焉知虗妄須知理則頓悟以",
    "X15n0302_010:0337c17": "一切法皆從心起妄念而生念即無念一切頓盡由",
    "X15n0302_010:0337c18": "真性中本無妄故故曰乘悟併銷若論事必非頓除",
    "X15n0302_010:0337c19": "以五陰妄法麤細不同法爾粗者先去解行雖頓斷",
    "X15n0302_010:0337c20": "自有序故曰因次第盡我前示汝劫波巾法即知巾",
    "X15n0302_010:0337c21": "體是一因結有六頓漸之義何所不明而再此詢問",
    "X15n0302_010:0337c22": "乎今汝已知五陰以五妄想為根元合將此意傳示",
    "X15n0302_010:0337c23": "未法俾修行者識其虗妄深生厭棄知有真實涅槃",
    "X15n0302_010:0337c24": "則不於三界虗妄因果而妄生躭戀也正宗分止此。",
    "X15n0302_010:0338a01": "○五陰生起實無前後乃是一念頓變以約麤細故",
    "X15n0302_010:0338a02": "有次第圓頓觀法斷亦非次但功行成時自然粗垢",
    "X15n0302_010:0338a03": "先落行人不可不知此義。",
    "X15n0302_010:0338a04": "阿難若復有人(至)作禮而去。",
    "X15n0302_010:0338a05": "此下流通分乃讚持經功德而勸其流通後代也若",
    "X15n0302_010:0338a06": "有人以十方滿空之七寶奉上微塵之諸佛且承事",
    "X15n0302_010:0338a07": "供養無有虗日則其財寶最廣福田最勝發心最勤",
    "X15n0302_010:0338a08": "其所得福德又豈有涯畔哉阿難乃以施佛七錢得",
    "X15n0302_010:0338a09": "轉輪王者反顯之而此福之大益可知矣佛乃謂有",
    "X15n0302_010:0338a10": "人身全犯四重十棄之罪瞬息間必當遍墮十方諸",
    "X15n0302_010:0338a11": "無間獄若能以一念於末法中弘此法門開示末學",
    "X15n0302_010:0338a12": "則其罪業應念銷滅且非獨滅罪尚能轉地獄苦成",
    "X15n0302_010:0338a13": "安樂國其所得福德超彼前人非止百倍千倍直至",
    "X15n0302_010:0338a14": "算數譬喻所不能及夫以極重之業一念可轉且得",
    "X15n0302_010:0338a15": "殊勝之福其故何哉良以寶施供佛終居有漏未入",
    "X15n0302_010:0338a16": "無為此經教理行果俱不思議一言半句咸入圓宗",
    "X15n0302_010:0338a17": "暫得聞熏便成佛種故其弘經之福莫可比量若未",
    "X15n0302_010:0338a18": "能弘經但能持誦亦能直至菩提無復魔業其功德",
    "X15n0302_010:0338a19": "又豈窮劫所能說盡哉由是聖會聽眾若淺若深隨",
    "X15n0302_010:0338a20": "其量證咸沾法利共得圓妙真心終歸究竟極果而",
    "X15n0302_010:0338a21": "業不能牽魔不能亂其歡喜為何如也其誓願流通",
    "X15n0302_010:0338a22": "於禮退之後又不待言矣。",
    "X15n0302_010:0338a23": "楞嚴經略經卷之十"
}