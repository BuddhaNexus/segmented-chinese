{
    "X63n1242_002:0300a01": "永嘉禪宗集註卷下",
    "X63n1242_002:0300a02": "明天台山幽溪沙門　傳燈　重編(并)註",
    "X63n1242_002:0300a03": "○事理不二第七",
    "X63n1242_002:0300a04": "夫觀非境不立。境非觀不融。境觀雙冥。乃臻妙覺。",
    "X63n1242_002:0300a05": "故於將修三觀之前。立事理不二之門。為全境發",
    "X63n1242_002:0300a06": "智之體。蓋諦境雖三。不外事理。事理雖岐。不二為",
    "X63n1242_002:0300a07": "宗。故題事理不二以張其本。而此妙境。乃以中道",
    "X63n1242_002:0300a08": "融通為體。言語道斷。心行處滅為宗。既以此為境。",
    "X63n1242_002:0300a09": "亦以此為觀。全性起修。全修在性。斯之謂歟。苟不",
    "X63n1242_002:0300a10": "以此置於三觀之前。則無造修之路。故知古人編",
    "X63n1242_002:0300a11": "集。實暗大途也。",
    "X63n1242_002:0300a12": "夫妙悟通衢。則山河非壅。迷名滯相。則絲毫成隔。",
    "X63n1242_002:0300a13": "妙悟通衢。祗是了達一切諸法。無非中道實相。譬",
    "X63n1242_002:0300a14": "如庖丁解牛。始解之時。所見無非牛者。以喻迷名",
    "X63n1242_002:0300a15": "滯相。雖目前絲毫之物。亦成隔礙。三年之後。未嘗",
    "X63n1242_002:0300a16": "見全牛者。所謂因其固然技經肯綮之未嘗。而況",
    "X63n1242_002:0300a17": "於大軱乎。以喻妙悟通衢。山河非壅。",
    "X63n1242_002:0300a18": "然萬法本源。由來實相。塵沙惑趣。原是真宗。故物像",
    "X63n1242_002:0300a19": "無邊。般若無際者。以其法性本真。了達成智故也。",
    "X63n1242_002:0300a20": "此正釋妙悟通衢。山河非壅之所以也。以萬法本",
    "X63n1242_002:0300a21": "源。由來實相。塵沙惑趣。原是真宗等。然文出法華。",
    "X63n1242_002:0300a22": "義闡天台。功歸般若。凡修圓行。略須明此三義。一",
    "X63n1242_002:0300a23": "理。二惑。三智。蓋諸佛果地。般若之智。所以無際者。",
    "X63n1242_002:0300a24": "以所照之境。物像無邊。物像所以無邊者。以惑趣",
    "X63n1242_002:0300b01": "若塵沙之多也。惑趣所以多者。正以萬法本源由",
    "X63n1242_002:0300b02": "來實相也。故法華云。唯佛與佛。乃能究盡諸法實",
    "X63n1242_002:0300b03": "相。諸法者。眾生性具十法界。假名。實法。正報。依報。",
    "X63n1242_002:0300b04": "三千之性相也。此十種法界。有性善性惡。修善修",
    "X63n1242_002:0300b05": "惡。本具九界。名為性惡。本具佛界。名為性善。修成",
    "X63n1242_002:0300b06": "九界。名為修惡。修成佛界。名為修善。而此性具之",
    "X63n1242_002:0300b07": "法。於日用中。能變造一切諸法。故華嚴云。心如工",
    "X63n1242_002:0300b08": "畫師。造種種五陰。一切世間中。無法而不造。如心",
    "X63n1242_002:0300b09": "佛亦爾。如佛眾生然。心佛及眾生。是三無差別。雖",
    "X63n1242_002:0300b10": "然能造。須知皆不變而隨緣。隨緣而不變。故九法",
    "X63n1242_002:0300b11": "界。能隨染緣。造九法界。迷中一切依正諸法。云萬",
    "X63n1242_002:0300b12": "法者。即指所造諸法也。塵沙惑趣者。即指所起染",
    "X63n1242_002:0300b13": "緣三惑也。惑染為因。萬法為果。由全修惡。即是性",
    "X63n1242_002:0300b14": "惡。性惡融通。無法不趣。任運攝得佛界性善。故萬",
    "X63n1242_002:0300b15": "物本源。由來實相。塵沙惑趣。原是真宗。是以諸佛",
    "X63n1242_002:0300b16": "菩薩。能從性善以起修。善以般若無際之智。照物",
    "X63n1242_002:0300b17": "像無邊之境。從物像無邊之境。起般若無際之智。",
    "X63n1242_002:0300b18": "境智雙融。始本一合。以成圓明大覺。遠討其功。別",
    "X63n1242_002:0300b19": "無他法。祇以法性本真。了達成智故也。極重在了",
    "X63n1242_002:0300b20": "達二字。學者思之。",
    "X63n1242_002:0300b21": "譬夫行由通徑。則萬里可期。如其觸物衝渠。則終朝",
    "X63n1242_002:0300b22": "域內。以其不知物有無形之畔。渠有窮虗之域故也。",
    "X63n1242_002:0300b23": "行由通徑二句。喻上妙悟觸物。衝衢二句。喻上迷",
    "X63n1242_002:0300b24": "滯。以其不知二句。寄責合法。以迷者不知物即實",
    "X63n1242_002:0300c01": "相。乃無形之畔。惑即真如。為窮虗之域故也。",
    "X63n1242_002:0300c02": "是以學遊中道。則實相可期。",
    "X63n1242_002:0300c03": "中道。則非有非無。而照空照假。實相。則無相而相。",
    "X63n1242_002:0300c04": "相而無相。故能學遊中道。則心心契實。而實相可",
    "X63n1242_002:0300c05": "期。",
    "X63n1242_002:0300c06": "如其執有滯無。則終歸邊見。以其不知。有有非有之",
    "X63n1242_002:0300c07": "相。無有非無之實故也。",
    "X63n1242_002:0300c08": "世間萬法之有。凡夫雖見為有。而此有。自有非有",
    "X63n1242_002:0300c09": "之相在焉。涅槃之無。二乘雖見為無。而此無。自有",
    "X63n1242_002:0300c10": "非無之實存焉。如是則有無是非。而當體中道。即",
    "X63n1242_002:0300c11": "此中道。又未嘗不有不無。而雙照宛然。彼未達者",
    "X63n1242_002:0300c12": "既執有以滯無。豈不歸於邊見哉。",
    "X63n1242_002:0300c13": "今之色像紛紜。窮之則非相。音聲吼喚究之則無言。",
    "X63n1242_002:0300c14": "窮。亦究也。如小乘。有析色明空。瑜伽。有慧刀剖析。",
    "X63n1242_002:0300c15": "大乘。有體如幻化。以至了達音聲根本。悉假緣生。",
    "X63n1242_002:0300c16": "求之於因緣。皆不可得。苟色像不空。何以窮之則",
    "X63n1242_002:0300c17": "非相。音聲不實。何以究之則無言。以有例無。一切",
    "X63n1242_002:0300c18": "皆然。故知執有滯無。皆由情計。究之法體。實非有",
    "X63n1242_002:0300c19": "無。",
    "X63n1242_002:0300c20": "迷之。則謂有形聲。悟之。則知其閴寂。",
    "X63n1242_002:0300c21": "石壁云。迷則聽不出聲。見不超色。悟則一色一香。",
    "X63n1242_002:0300c22": "無非中道。",
    "X63n1242_002:0300c23": "如是。則真諦不乖於事理。即事理之體元真。妙智不",
    "X63n1242_002:0300c24": "異於了知。即了知之性元智。",
    "X63n1242_002:0301a01": "中道真諦。能不變以隨緣。為生為佛。為色為心。為",
    "X63n1242_002:0301a02": "依為正。為事為理。是則事理皆性。寧乖於事有理",
    "X63n1242_002:0301a03": "無。故即事理之體元真。然而智固性矣。即了知亦",
    "X63n1242_002:0301a04": "性也。既俱即性。豈有妙智獨乖於了知乎。大師對",
    "X63n1242_002:0301a05": "六祖云。分別亦非意。真有味乎。其言之也。",
    "X63n1242_002:0301a06": "然而妙旨絕言。假文言以詮旨。真宗非相。假名相以",
    "X63n1242_002:0301a07": "標宗。",
    "X63n1242_002:0301a08": "上已略明妙境妙智。為事理不二之標宗。此正欲",
    "X63n1242_002:0301a09": "明理絕言詮。智忘待對。故先明有言。以極乎忘言。",
    "X63n1242_002:0301a10": "有待。以臻乎絕待。若無文言。不足以詮妙旨。若無",
    "X63n1242_002:0301a11": "待對。不足以彰絕待。皆可因言而得旨。得旨而忘",
    "X63n1242_002:0301a12": "言。斯臻其奧也。",
    "X63n1242_002:0301a13": "譬夫象非雪山。假雪山而類象者。此但取其能類耳。",
    "X63n1242_002:0301a14": "豈以雪山而為象耶。",
    "X63n1242_002:0301a15": "此借法喻難齊之事。以比罤兔不同之旨。意言雪",
    "X63n1242_002:0301a16": "山類象者。既不可於山而求其尾牙。例妙旨於假",
    "X63n1242_002:0301a17": "名。亦不得執名而責其實義也。",
    "X63n1242_002:0301a18": "今之法非常而執有。假非有以破常。性非斷而執無",
    "X63n1242_002:0301a19": "假非無而破斷。",
    "X63n1242_002:0301a20": "法本不常。而凡夫執之為有也。法本非斷。而外道",
    "X63n1242_002:0301a21": "執之為無也。聖人應病以設藥。假非有以破常。假",
    "X63n1242_002:0301a22": "非無而破斷。病去藥忘。若夫執藥以成病。則聖人",
    "X63n1242_002:0301a23": "又有非有非無之教生也。",
    "X63n1242_002:0301a24": "類如淨非水灰。假水灰而洗淨者。此但取其能洗耳。",
    "X63n1242_002:0301b01": "豈以水灰而為淨耶。",
    "X63n1242_002:0301b02": "石壁云。水灰喻能破。淨喻所顯。意云所顯假能破。",
    "X63n1242_002:0301b03": "能破非所顯。",
    "X63n1242_002:0301b04": "故知中道不偏。假二邊而辨正。斷常非是。寄無有以",
    "X63n1242_002:0301b05": "明非。若有若無言既非。非有非無亦何是信知妙達",
    "X63n1242_002:0301b06": "元源者。非常情之所測也。",
    "X63n1242_002:0301b07": "此正明中道。雖假二邊以顯也。然離有無。中則假",
    "X63n1242_002:0301b08": "二邊以辨正。離斷常。中則寄無有以明非。理既顯",
    "X63n1242_002:0301b09": "矣。中亦不存。故曰若有若無言既非。非有非無亦",
    "X63n1242_002:0301b10": "何是。信知妙達元源。非常情所測者。謂吳雖假有",
    "X63n1242_002:0301b11": "無。不滯有無。雖顯中道。不住中道也。",
    "X63n1242_002:0301b12": "何者。妄非愚出。真不智生。達妄名真。迷真曰妄。豈有",
    "X63n1242_002:0301b13": "妄隨愚變。真逐智迴。真妄不差。愚智自異耳。",
    "X63n1242_002:0301b14": "妄。即凡夫外道。所執有無斷常之二邊也。真。即假",
    "X63n1242_002:0301b15": "有破無。假無破有。所顯之中道也。然彼妄自為妄。",
    "X63n1242_002:0301b16": "不因愚而後出妄。真自本真。亦不因智而後生真。",
    "X63n1242_002:0301b17": "惟其達妄本空。而名為真。迷妄實有。而名曰妄。豈",
    "X63n1242_002:0301b18": "果有妄隨愚而後變為妄乎。真逐智而後變為真",
    "X63n1242_002:0301b19": "乎。要知真妄本自無殊。特因愚智之不同。而自異",
    "X63n1242_002:0301b20": "耳。",
    "X63n1242_002:0301b21": "夫欲妙識元宗。必先審其愚智。善須明其真妄。若欲",
    "X63n1242_002:0301b22": "明其真妄。復當究其名體。名體若分。真妄自辨。真妄",
    "X63n1242_002:0301b23": "既辨。愚智迢然。",
    "X63n1242_002:0301b24": "上文。言妄不隨愚變。真不逐乎智迴。然愚與智。又",
    "X63n1242_002:0301c01": "不可以不分。真與妄。又不可以不辨。苟愚智不分。",
    "X63n1242_002:0301c02": "則愚何以滅。而智何以生乎。苟真妄不辨。則妄何",
    "X63n1242_002:0301c03": "以斷。而真何以復乎。是則審愚智。明真妄。乃修門",
    "X63n1242_002:0301c04": "之要務。然而復須究其名。而得其體。名體立。而真",
    "X63n1242_002:0301c05": "妄辨。則愚智分矣。",
    "X63n1242_002:0301c06": "是以愚無了智之能。智有達愚之實。故知非智無以",
    "X63n1242_002:0301c07": "明其真妄。非智莫能辨其名體。",
    "X63n1242_002:0301c08": "此欲辨其名體。以為性空之旨。但名體因真妄而",
    "X63n1242_002:0301c09": "立。真妄由智慧以辨。智慧復待愚癡而彰。然但不",
    "X63n1242_002:0301c10": "知何謂之愚。何謂之智。故先釋云。所以稱為愚者",
    "X63n1242_002:0301c11": "以無了智之能也。所以稱為智者。以有達愚之實",
    "X63n1242_002:0301c12": "故也。然又何須立其智慧。蓋非智無以明其真妄。",
    "X63n1242_002:0301c13": "非智莫能辨其名體故也。",
    "X63n1242_002:0301c14": "何者。或有名而無體。或因體而施名。名體混緒。實難",
    "X63n1242_002:0301c15": "窮究矣。",
    "X63n1242_002:0301c16": "徵起。何須用智以明真妄以辨名體。蓋世間自有",
    "X63n1242_002:0301c17": "有名而無體者。自有因體而施名者。苟無明鑒之",
    "X63n1242_002:0301c18": "智以辨之。則名與體。混其頭緒。而名下之體難窮",
    "X63n1242_002:0301c19": "究矣。",
    "X63n1242_002:0301c20": "是以體非名而不辨。名非體而不施。言體必假其名。",
    "X63n1242_002:0301c21": "語名必藉其體。",
    "X63n1242_002:0301c22": "今日先言因體施名。謂有名有體之法。蓋體乃名",
    "X63n1242_002:0301c23": "下之實體。故體非名不彰。名乃體上之假名。故名",
    "X63n1242_002:0301c24": "非體不施。是以言實體。必假其假名。語假名。必藉",
    "X63n1242_002:0302a01": "其實體。名體相因。其來久矣。",
    "X63n1242_002:0302a02": "今之體外施名者。此但名其無體耳。豈有體當其名",
    "X63n1242_002:0302a03": "耶。",
    "X63n1242_002:0302a04": "此明有名無體。乃體外施名。但能名其無體。豈有",
    "X63n1242_002:0302a05": "無體之體。以當此名哉。下文假喻彰之。",
    "X63n1242_002:0302a06": "譬夫兔無角以施名。此則名其無角耳。豈有角當其",
    "X63n1242_002:0302a07": "名耶。",
    "X63n1242_002:0302a08": "譬如人言。兔無有角。此名但名無角。無角則無有",
    "X63n1242_002:0302a09": "體。豈有無角之角。以為其體而當其名哉。",
    "X63n1242_002:0302a10": "無體而施名者。則名無實名也。名無實名。則所名無",
    "X63n1242_002:0302a11": "也。所名既無。能名不有也。",
    "X63n1242_002:0302a12": "上明無名施名。名下無實體也。此明無體施名。名",
    "X63n1242_002:0302a13": "中無實名也。",
    "X63n1242_002:0302a14": "何者。設名本以名其體。無體何以當其名。言體本以",
    "X63n1242_002:0302a15": "當其名。無名何以當其體。體無當而非體。名無名而",
    "X63n1242_002:0302a16": "非名。此則何獨體而元虗。亦乃名而本寂也。",
    "X63n1242_002:0302a17": "今欲發明事理不二。以為三觀之體。而此實體。必",
    "X63n1242_002:0302a18": "藉名彰者。反顯無假名。則無以名其實體。則有名",
    "X63n1242_002:0302a19": "有體。乃今觀之要義也。宜捨虗名以尋實名。棄虗",
    "X63n1242_002:0302a20": "體以得實體。故反覆辨明。名體虗實。故曰設名本",
    "X63n1242_002:0302a21": "以明其體等。正欲棄虗而就實。故曰無體元虗。無",
    "X63n1242_002:0302a22": "名本寂也。",
    "X63n1242_002:0302a23": "然而無體當名。由來若此。名之體當。何所云為。",
    "X63n1242_002:0302a24": "上兩句。結上有名無體。下兩句。生後因體施名。",
    "X63n1242_002:0302b01": "夫體不自名。假他名而名我體。名非自設。假他體而",
    "X63n1242_002:0302b02": "施我名。",
    "X63n1242_002:0302b03": "體。主也。質也。名。賓也。假也。假名實體。不相為倫。故",
    "X63n1242_002:0302b04": "體不自名。要假彼假名以名我之實體。假名非自",
    "X63n1242_002:0302b05": "設。須假此實體而成我之假名。",
    "X63n1242_002:0302b06": "若體之未形。則名何所名。若名之未設。則體何所明。",
    "X63n1242_002:0302b07": "然而明體雖假其名。不為不名而無體耳。",
    "X63n1242_002:0302b08": "體之未形。名何所名。似無名矣。名之未設。體何所",
    "X63n1242_002:0302b09": "明。似無體矣。然而體雖未形。非如兔無角之無體。",
    "X63n1242_002:0302b10": "名雖未設。亦非如兔無角之未名。故曰。明體雖假",
    "X63n1242_002:0302b11": "其名。不為不名而無體耳。正顯世間之法。有實體",
    "X63n1242_002:0302b12": "而亦有假名也。",
    "X63n1242_002:0302b13": "設名。要因其體。無體。則名之本無。如是。則體不名生。",
    "X63n1242_002:0302b14": "名生於體耳。",
    "X63n1242_002:0302b15": "此正明假名。與夫實體。先之與後。使學者尋名顯",
    "X63n1242_002:0302b16": "體。以悟緣起本無。則性空理顯。以為入道之先資",
    "X63n1242_002:0302b17": "也。體不名生。名生於體。所謂第一義諦。有名有實",
    "X63n1242_002:0302b18": "義也。",
    "X63n1242_002:0302b19": "今之體在名前。名從體後。辨者如此。則設名以名其",
    "X63n1242_002:0302b20": "體。故知體是名源耳。",
    "X63n1242_002:0302b21": "體為本。而名為末。故體是名之源也。",
    "X63n1242_002:0302b22": "則名之所由。緣起於體。體之元緒。何所因依。",
    "X63n1242_002:0302b23": "世間之法。惟名與體。推名既得其由。推體復何元",
    "X63n1242_002:0302b24": "緒。下文正明體之緒也。法元如絲。法因如緒。得名",
    "X63n1242_002:0302c01": "之緒。復何所依苟得其緒。可以盡一繭之絲矣。",
    "X63n1242_002:0302c02": "夫體不我形。假緣會而成體。緣非我會。因會體而成",
    "X63n1242_002:0302c03": "緣。",
    "X63n1242_002:0302c04": "夫萬法雖多。不出十界。十界雖眾。不外性相。性之",
    "X63n1242_002:0302c05": "未形。謂之體。性之既著。謂之相。第性不自相。假緣",
    "X63n1242_002:0302c06": "會以成相。會不自會。假性相以為會。故十地論云。",
    "X63n1242_002:0302c07": "單真不立。獨妄難成。要因不生滅。與生滅和合。而",
    "X63n1242_002:0302c08": "為緣起之法。是則不惟九界虗妄之法假緣起而",
    "X63n1242_002:0302c09": "成。即佛法界真實之法。亦假緣起而就。故四教皆",
    "X63n1242_002:0302c10": "明十二因緣。法華云。佛種從緣起。是故說一乘是",
    "X63n1242_002:0302c11": "也。然此緣起。關乎三世。過去。則已造已成。已造。即",
    "X63n1242_002:0302c12": "無明緣行二支是也。已成。即今世依正二報。識緣",
    "X63n1242_002:0302c13": "名色。名色緣六入。六入緣觸。觸緣受五支是也。現",
    "X63n1242_002:0302c14": "在之果。即前五支。現在之因。即愛取有三支是也。",
    "X63n1242_002:0302c15": "未來。即生緣老死二支是也。今且約現前一念。尋",
    "X63n1242_002:0302c16": "常分別識心。為所觀境以明緣起。即下文恰恰用",
    "X63n1242_002:0302c17": "心時。所用之心。乃以意根為因。法塵為緣。中間生",
    "X63n1242_002:0302c18": "起一念識心。名為緣起之法。中論所謂因緣所生",
    "X63n1242_002:0302c19": "法是也。如是識心。元依性起。性之不變。未隨緣時。",
    "X63n1242_002:0302c20": "乃體不我形。至不變而隨緣時。乃假緣而成體。然",
    "X63n1242_002:0302c21": "而緣非自會。要因性體而成妄緣。",
    "X63n1242_002:0302c22": "若體之未形。則緣何所會。若緣之未會。則體何所形。",
    "X63n1242_002:0302c23": "體之未形。則性未隨緣也。隨緣。則緣有所會。既未",
    "X63n1242_002:0302c24": "隨緣。則雖有染淨之緣。何所會哉。緣之未會。則緣",
    "X63n1242_002:0303a01": "未偶性也。偶性。則體有所形。既未偶性。雖有不變",
    "X63n1242_002:0303a02": "之性。何所形哉。明隨緣以為所觀。故先明未會以",
    "X63n1242_002:0303a03": "為其本。",
    "X63n1242_002:0303a04": "體形則緣會而形。緣會則體形而會。",
    "X63n1242_002:0303a05": "體形者。如一念識心。十法界中必落一界。謂之體",
    "X63n1242_002:0303a06": "形也。緣會而形者。以根塵相對。而後心生也。但因",
    "X63n1242_002:0303a07": "緣不自會。要因性體形兆。乃能會也。",
    "X63n1242_002:0303a08": "體形而會。則明形無別會。形無別會。則會本無也。",
    "X63n1242_002:0303a09": "法性。體自形兆。而後緣會生。法者則所生之法無",
    "X63n1242_002:0303a10": "別。與他相會而成其形。乃即性以為其形也。豈非",
    "X63n1242_002:0303a11": "形無別會。而會本無耶。",
    "X63n1242_002:0303a12": "緣會而形。則明會無別形。會無別形。則形本無也。",
    "X63n1242_002:0303a13": "然而單形不立。要緣會而後成形。緣會而形者。則",
    "X63n1242_002:0303a14": "惟緣而無別形。既無別形。則知形亦本無也。此皆",
    "X63n1242_002:0303a15": "二法相破。各顯其無。以絕人之情。非謂果無其法",
    "X63n1242_002:0303a16": "也。私謂隨緣不變之法。固不無。而性由緣顯。則性",
    "X63n1242_002:0303a17": "無自性。緣藉性成。則緣無自性。既並無自性。則緣",
    "X63n1242_002:0303a18": "起無生。性亦自寂也。故云本無以此。",
    "X63n1242_002:0303a19": "是以萬法從緣。無自體耳。",
    "X63n1242_002:0303a20": "石壁曰。法性無體。全指無明。無明無體。全指法性",
    "X63n1242_002:0303a21": "法性之與無明。徧造諸法。名之為染。無明之與法",
    "X63n1242_002:0303a22": "性。徧應眾緣。號之為淨。清水濁水雖異。清溼濁溼",
    "X63n1242_002:0303a23": "無殊。萬法。言其體也。從緣。言其用也。法既從於眾",
    "X63n1242_002:0303a24": "緣而生。則知法無自體矣。",
    "X63n1242_002:0303b01": "體而無自。故名性空。性之既空。雖緣會而非有。緣之",
    "X63n1242_002:0303b02": "既會。雖性空而不無。",
    "X63n1242_002:0303b03": "初二句結成性空。次四句正名性之自空。則不當",
    "X63n1242_002:0303b04": "有無。何者。蓋性空則不當有也。緣會則不當無也。",
    "X63n1242_002:0303b05": "非有非無。中道之理顯矣。",
    "X63n1242_002:0303b06": "是以緣會之有。有而非有。性空之無。無不當無。何者。",
    "X63n1242_002:0303b07": "會即性空。故言非有。空即緣會。故曰非無。",
    "X63n1242_002:0303b08": "緣會之有者。正當是有。為其假眾緣而為體。故依",
    "X63n1242_002:0303b09": "有而實非有也。性空之無者。正當是無。為其因妄",
    "X63n1242_002:0303b10": "情而言無。故雖無而實不無也。故徵釋云。方其會",
    "X63n1242_002:0303b11": "時。而其性本空。故言非有。方其空時。能隨緣而有。",
    "X63n1242_002:0303b12": "故曰非無。",
    "X63n1242_002:0303b13": "今言不有不無者。非是離有。別有一無也。亦非離無。",
    "X63n1242_002:0303b14": "別有一有也。",
    "X63n1242_002:0303b15": "今言不有不無者。正言事理不二稱中道。故謂之",
    "X63n1242_002:0303b16": "不有不無。雙遮二邊。非離緣會之有外。別有一無。",
    "X63n1242_002:0303b17": "亦非性空之無外。別有一有。謂之不有不無。即此",
    "X63n1242_002:0303b18": "根塵識心等法。當體雙遮。名為中道也。",
    "X63n1242_002:0303b19": "如是。則明法非有無。故以非有非無名耳。",
    "X63n1242_002:0303b20": "此中正結顯名之與體。稱為中道。名有召體之功。",
    "X63n1242_002:0303b21": "體有應名之實。以為下文奢摩他等。三法之圓修",
    "X63n1242_002:0303b22": "也。",
    "X63n1242_002:0303b23": "不是非有非無。既非有無。又非非有。非非無也。",
    "X63n1242_002:0303b24": "上文顯是。此中遣非。謂言中道。非有非無者。不是",
    "X63n1242_002:0303c01": "尋常於非有無上。又加雙非。非去非有。非去非無。",
    "X63n1242_002:0303c02": "何也。蓋餘經論。為不明法體者。情執未盡。要當於",
    "X63n1242_002:0303c03": "雙非。遣之又遣。故曰非非有相。非非無相。今明緣",
    "X63n1242_002:0303c04": "會之法。有即無。而無即有。敵體相破。情無不盡。理",
    "X63n1242_002:0303c05": "無不顯。豈須遣之又遣哉。",
    "X63n1242_002:0303c06": "如是。則何獨言語道斷。亦乃心行處滅也。",
    "X63n1242_002:0303c07": "言語道斷。心行處滅。乃所宗極圓頓之法。乃即因",
    "X63n1242_002:0303c08": "緣所生之法。當體即空。以其性本空寂故也。當體",
    "X63n1242_002:0303c09": "即有。以其緣會而生故也。當體即中。以其即緣會",
    "X63n1242_002:0303c10": "之有而無。即性空之無而有。如是中道。豈言語可",
    "X63n1242_002:0303c11": "以議。思惟可以度乎。然有境也觀也性也修也事",
    "X63n1242_002:0303c12": "也理也。今正言境與性理。若下文言奢摩他等。恰",
    "X63n1242_002:0303c13": "恰用心時。恰恰無心用。方是明其觀也。修也。事也。",
    "X63n1242_002:0303c14": "故知裂此一章。居於第十。使血脈理路斷絕不連。",
    "X63n1242_002:0303c15": "可不惜哉。具眼者。自能辨之。",
    "X63n1242_002:0303c16": "○簡示偏圓第八",
    "X63n1242_002:0303c17": "戒中三。應須具。",
    "X63n1242_002:0303c18": "戒以防非止惡為義。三聚之戒。皆能防止一切惡",
    "X63n1242_002:0303c19": "非故也。",
    "X63n1242_002:0303c20": "一攝律儀戒。謂斷一切惡。",
    "X63n1242_002:0303c21": "攝律儀戒有四。一者不得為利養故。自讚毀他。二",
    "X63n1242_002:0303c22": "者不得故慳。不施前人。三者不得瞋心。打罵眾生。",
    "X63n1242_002:0303c23": "四者不得謗大乘經典。持此四法。無惡不離。故名",
    "X63n1242_002:0303c24": "攝律儀戒。",
    "X63n1242_002:0304a01": "二攝善法戒。謂修一切善。",
    "X63n1242_002:0304a02": "攝善法戒者。所行之行。能攝一切善法也。謂身口",
    "X63n1242_002:0304a03": "意所作善法。及聞思修三慧布施等六度之法。無",
    "X63n1242_002:0304a04": "不聚攝。故名攝善法戒。",
    "X63n1242_002:0304a05": "三饒益有情戒。謂誓度一切眾生。",
    "X63n1242_002:0304a06": "攝眾生戒者。謂能攝受一切眾生也。能攝之行。即",
    "X63n1242_002:0304a07": "是慈悲喜捨。慈名愛念。能與一切眾生樂故。悲名",
    "X63n1242_002:0304a08": "憐愍。能㧞一切眾生苦故。喜名喜慶。喜慶一切眾",
    "X63n1242_002:0304a09": "生離苦得樂故。捨名無憎無愛。常憶眾生同得無",
    "X63n1242_002:0304a10": "憎無愛故。以四等法。攝諸眾生也。",
    "X63n1242_002:0304a11": "定中三。應須別。",
    "X63n1242_002:0304a12": "石壁云。定以正簡尋伺昏沉為義。",
    "X63n1242_002:0304a13": "一安住定。謂妙性天然。本自非動。",
    "X63n1242_002:0304a14": "此安住定。在諸經中立名不同。華嚴稱為法界。法",
    "X63n1242_002:0304a15": "華稱為佛慧。楞嚴稱為常住真心。圓覺稱為圓滿",
    "X63n1242_002:0304a16": "覺性。涅槃稱為三德。起信稱為本覺。智論稱為三",
    "X63n1242_002:0304a17": "諦等。荊溪云。三諦者。天然之性德也。即當人妙心。",
    "X63n1242_002:0304a18": "含生本性修禪定者。先能悟此。方可全性以起修。",
    "X63n1242_002:0304a19": "全修而在性也。",
    "X63n1242_002:0304a20": "二引起定。謂澄心寂怕。發瑩增明。",
    "X63n1242_002:0304a21": "石壁云。理定本妙。迷而不知。今反迷方。還修上定。",
    "X63n1242_002:0304a22": "澄心息妄。發瑩智明。增道損生。功由引起。佛性論",
    "X63n1242_002:0304a23": "云。道前名自性。住佛性道中。引出佛性。余謂準此",
    "X63n1242_002:0304a24": "以明三觀。則前安住。乃是三諦。含生雖具。為惑所",
    "X63n1242_002:0304b01": "覆。荊溪云。見思阻乎空寂。塵沙障乎化導。無明翳",
    "X63n1242_002:0304b02": "乎法性。今修引起。則以空觀破一切法。假觀立一",
    "X63n1242_002:0304b03": "切法。中觀統一切法。三惑之昏妄既除。則三德之",
    "X63n1242_002:0304b04": "靜明得顯。澄心寂怕。則復乎靜也。發瑩增明。則復",
    "X63n1242_002:0304b05": "乎明也。引起之禪定修。安住之禪定得。能辦大事。",
    "X63n1242_002:0304b06": "莫此為功。",
    "X63n1242_002:0304b07": "三辦事定。謂定水凝清。萬像斯鑒。",
    "X63n1242_002:0304b08": "石壁云。修因趣果。所辦事圓。道後名果佛性。余謂",
    "X63n1242_002:0304b09": "辦事者。至於果地能辦。化度眾生。禪道駭動。智辨",
    "X63n1242_002:0304b10": "宣揚。無記化化。化復作化之大事也。楞嚴云。明相",
    "X63n1242_002:0304b11": "精純。一切變現。不為煩惱。皆是涅槃清淨妙德。此",
    "X63n1242_002:0304b12": "之謂也。",
    "X63n1242_002:0304b13": "慧中三。應須別。",
    "X63n1242_002:0304b14": "石壁云。慧以靈鑒不昧為義。",
    "X63n1242_002:0304b15": "一人空慧。謂了陰非我。即陰中無我。如龜毛兔角。",
    "X63n1242_002:0304b16": "能了五陰假名。無有主宰。此無之無。如龜無毛。兔",
    "X63n1242_002:0304b17": "無角之無也。",
    "X63n1242_002:0304b18": "二法空慧。謂了陰等諸法。緣假非實。如鏡像水月。",
    "X63n1242_002:0304b19": "能了五陰諸法。緣假不實。此之不實。如鏡中像水",
    "X63n1242_002:0304b20": "中月之不實也。前龜毛兔角之無。乃無體之無。今",
    "X63n1242_002:0304b21": "鏡像水月之無。乃無實之無。二無之言雖同。二體",
    "X63n1242_002:0304b22": "之義永異。",
    "X63n1242_002:0304b23": "三空空慧。謂了境智俱空。是空亦空。",
    "X63n1242_002:0304b24": "前之人法二境。了達一切皆空。境雖空。而不無能",
    "X63n1242_002:0304c01": "空之智。今則能空亦空。名俱空。是故名為空空慧。",
    "X63n1242_002:0304c02": "見中三。應須識。",
    "X63n1242_002:0304c03": "石壁云。見者。增計長非自是為義。",
    "X63n1242_002:0304c04": "一空見。謂見空而見非空。",
    "X63n1242_002:0304c05": "見空者。謂能了達人法皆空也。所見者雖空。而能",
    "X63n1242_002:0304c06": "見者不空。故成空見也。",
    "X63n1242_002:0304c07": "二不空見。謂見不空。而見非不空。",
    "X63n1242_002:0304c08": "不空見者。謂能了達所空不空也。所見者雖不空。",
    "X63n1242_002:0304c09": "而能見非不空。故成不空見也。",
    "X63n1242_002:0304c10": "三性空見。謂見自性。而見非性。",
    "X63n1242_002:0304c11": "性空見者。謂能了見自性也。所見雖性。而能見者",
    "X63n1242_002:0304c12": "非性。故成見非性也。第一於真諦而起見。第二於",
    "X63n1242_002:0304c13": "俗諦而起見。第三於中道而起見。中論云。若法為",
    "X63n1242_002:0304c14": "待成。是法還成待。以其未能忘能所。絕對待故。雖",
    "X63n1242_002:0304c15": "見三諦。而反執成見也。",
    "X63n1242_002:0304c16": "偏中三。應須簡。",
    "X63n1242_002:0304c17": "此中所簡三德。乃修禪極喫緊工夫。悟此。則所修",
    "X63n1242_002:0304c18": "一切皆圓。迷此。則所修一切皆偏。若依大部止觀",
    "X63n1242_002:0304c19": "所簡。先約小乘。後約大乘以簡三德。縱橫所該甚",
    "X63n1242_002:0304c20": "廣。所論甚博。舊註於此。亦約小乘大乘以簡偏。然",
    "X63n1242_002:0304c21": "皆不當修門。罔知大旨。其大旨者。正在能觀所觀。",
    "X63n1242_002:0304c22": "能所契合。遠塵離垢以明三德也。蓋所觀三諦名",
    "X63n1242_002:0304c23": "為法身。能觀三觀名為般若。能所契合。名為解脫。",
    "X63n1242_002:0304c24": "即縱橫不縱橫。皆約此以明也。",
    "X63n1242_002:0305a01": "一有法身。無般若解脫。",
    "X63n1242_002:0305a02": "欲明三德有無者。須約縱橫二說以明之也。初約",
    "X63n1242_002:0305a03": "境論三者。所觀中諦屬法身德。真諦屬般若德。俗",
    "X63n1242_002:0305a04": "諦屬解脫德。約觀論三者。中觀屬法身德。空觀屬",
    "X63n1242_002:0305a05": "般若德。假觀屬解脫德。約能所契合論三者。性淨",
    "X63n1242_002:0305a06": "涅槃屬法身德。圓淨涅槃屬般若德。方便淨涅槃",
    "X63n1242_002:0305a07": "屬解脫德。今言有法身無般若解脫約豎論者。知",
    "X63n1242_002:0305a08": "有本具三諦法身。不能全性以起三種般若之修。",
    "X63n1242_002:0305a09": "何有能所契合三種解脫無累之證。故有法身無",
    "X63n1242_002:0305a10": "般若解脫也。約橫論者。於境知有但中之諦。不即",
    "X63n1242_002:0305a11": "二邊。於觀但修中觀。不能即空即假故。有中道法",
    "X63n1242_002:0305a12": "身而無般若解脫。又烏能三諦三觀。境智契合以",
    "X63n1242_002:0305a13": "得果上三解脫圓證哉。私謂此中橫豎。橫約即一",
    "X63n1242_002:0305a14": "之三。豎約次第之三。又橫約三法。豎約境觀能所。",
    "X63n1242_002:0305a15": "二有般若。無解脫法身。",
    "X63n1242_002:0305a16": "約豎論者。有空觀般若照真諦。而不能照中道法",
    "X63n1242_002:0305a17": "身。烏能境觀契合以證性淨解脫哉。約橫論者。有",
    "X63n1242_002:0305a18": "三觀之修。而不能徹照三諦之境。又烏能契合法",
    "X63n1242_002:0305a19": "身而得解脫哉。",
    "X63n1242_002:0305a20": "三有解脫。無法身般若。",
    "X63n1242_002:0305a21": "約豎論者。有世間等禪定解脫。而不能照中道法",
    "X63n1242_002:0305a22": "身以修般若。又烏能境觀契合以成出世間解脫",
    "X63n1242_002:0305a23": "哉。約橫論者。偏教三乘有果上解脫。而不知圓頓",
    "X63n1242_002:0305a24": "境智。故無真般若與法身也。",
    "X63n1242_002:0305b01": "有一無二。故不圓。不圓。故非性。",
    "X63n1242_002:0305b02": "或縱或橫。有一無二。皆不能契三德妙性也。",
    "X63n1242_002:0305b03": "又偏中三。應須簡。",
    "X63n1242_002:0305b04": "前則有一缺二。今則有二缺一。皆不成圓。故須簡",
    "X63n1242_002:0305b05": "之。",
    "X63n1242_002:0305b06": "一有法身般若。無解脫。",
    "X63n1242_002:0305b07": "約豎論者。能從法身之性起般若之修。故有二也。",
    "X63n1242_002:0305b08": "有二。應離垢脫塵。其如昧而不明。故無解脫也。約",
    "X63n1242_002:0305b09": "橫論者。能以空中。照真照中。然但複修。不能具修。",
    "X63n1242_002:0305b10": "故闕俗諦假觀解脫也。",
    "X63n1242_002:0305b11": "二有般若解脫。無法身。",
    "X63n1242_002:0305b12": "約豎論者。能以般若空智照見陰空。度見思苦厄。",
    "X63n1242_002:0305b13": "而不能徹照中道。故無法身也。約橫論者。能以空",
    "X63n1242_002:0305b14": "假二觀。觀真觀俗。但能複修。而不能具修圓觀三",
    "X63n1242_002:0305b15": "諦。故無法身也。",
    "X63n1242_002:0305b16": "三有解脫法身。無般若。",
    "X63n1242_002:0305b17": "約豎論者。或由宿秉。曾觀法身妙境。自然於塵無",
    "X63n1242_002:0305b18": "累。離染著心。然而此世無般若之真修。故有二無",
    "X63n1242_002:0305b19": "一也。約橫論者。能以假中二智。照俗中二諦複修。",
    "X63n1242_002:0305b20": "而無三觀三諦圓照之具修。故闕一也。",
    "X63n1242_002:0305b21": "有二無一故不圓。不圓故非性。",
    "X63n1242_002:0305b22": "問曰。圓覺二十五輪。單複具足。皆屬圓修。今以複",
    "X63n1242_002:0305b23": "修。判歸於偏何耶。答曰。圓覺為攝機故皆屬圓。此",
    "X63n1242_002:0305b24": "中為顯圓。故判屬偏。又圓覺悟圓。則脩複脩單皆",
    "X63n1242_002:0305c01": "屬於圓。此中慮未悟者執之為圓。故判屬偏。",
    "X63n1242_002:0305c02": "圓中三。應須具。",
    "X63n1242_002:0305c03": "石壁云。云何三。云何德。法身。般若。解脫。是為三。一",
    "X63n1242_002:0305c04": "一皆具常樂我淨。是為德。",
    "X63n1242_002:0305c05": "一法身不癡。即般若。般若無著。即解脫。解脫寂滅。即",
    "X63n1242_002:0305c06": "法身。",
    "X63n1242_002:0305c07": "法身不癡者。天台明理即佛之法身也。此是圓智。",
    "X63n1242_002:0305c08": "圓覺諸法。遍一切處。無不明了。蓋含生本有清淨",
    "X63n1242_002:0305c09": "法身。當體如此照明。則不癡。不癡故即般若也。既",
    "X63n1242_002:0305c10": "稱般若。般若豈有染著。故般若無著。即解脫也。以",
    "X63n1242_002:0305c11": "其解脫。故能寂五住煩惱。滅二種生死。以其全體",
    "X63n1242_002:0305c12": "寂滅。故即法身也。論舉一即三。以法身必具般若",
    "X63n1242_002:0305c13": "解脫。只須立二句。不必更至於三。復云解脫寂滅",
    "X63n1242_002:0305c14": "即法身者。為顯三德極圓。如循環之無端。故作如",
    "X63n1242_002:0305c15": "此說耳。又若作二句。則二德有釋。法身無釋矣。為",
    "X63n1242_002:0305c16": "顯法身是寂滅義。故須第三句也。",
    "X63n1242_002:0305c17": "二般若無著。即解脫。解脫寂滅。即法身。法身不癡。即",
    "X63n1242_002:0305c18": "般若。",
    "X63n1242_002:0305c19": "義釋同前。但三法中。每以一法為頭。各各互具耳。",
    "X63n1242_002:0305c20": "三解脫寂滅。即法身。法身不癡。即般若。般若無著。即",
    "X63n1242_002:0305c21": "解脫。",
    "X63n1242_002:0305c22": "如文同前。",
    "X63n1242_002:0305c23": "舉一即具三。言三體即一。",
    "X63n1242_002:0305c24": "三德舉一即三。言三即一者。所謂直法身非法身。",
    "X63n1242_002:0306a01": "以法身必具般若解脫。直般若非般若。以般若必",
    "X63n1242_002:0306a02": "具法身解脫。直解脫非解脫。以解脫必具法身般",
    "X63n1242_002:0306a03": "若。如摩尼珠。即體圓。即瑩徹。即具寶。雖是一珠。而",
    "X63n1242_002:0306a04": "有三義。雖有三義。而是一珠。然有性中之三德。則",
    "X63n1242_002:0306a05": "法身般若解脫是也。法身屬一性。般若解脫屬二",
    "X63n1242_002:0306a06": "脩。雖是法身一性。於全性而起般若解脫二脩。故",
    "X63n1242_002:0306a07": "直法身非法身。於法身必具般若解脫。雖是般若",
    "X63n1242_002:0306a08": "解脫二脩。而全脩在法身一性。故直般若非般若。",
    "X63n1242_002:0306a09": "於般若必具法身解脫。直解脫非解脫。於解脫必",
    "X63n1242_002:0306a10": "具法身般若。此就性中論三也。有脩中之三德。則",
    "X63n1242_002:0306a11": "空觀假觀中觀是也。雖是三脩。乃全性中三德以",
    "X63n1242_002:0306a12": "起脩中三觀。全脩中三觀而在性中三德。惟其全",
    "X63n1242_002:0306a13": "是三德。故三觀雖在於修。亦可論乎修性。蓋全法",
    "X63n1242_002:0306a14": "身以為中觀。故直法身中觀。非法身中觀。謂法身",
    "X63n1242_002:0306a15": "中觀。必具般若空觀。解脫假觀。全般若以為空觀。",
    "X63n1242_002:0306a16": "故直般若空觀。非般若空觀。謂般若空觀。必具法",
    "X63n1242_002:0306a17": "身中觀。解脫假觀。全解脫以為假觀。故直解脫假",
    "X63n1242_002:0306a18": "觀。非解脫假觀。謂解脫假觀。必具法身中觀。般若",
    "X63n1242_002:0306a19": "空觀。此就修中論三也。有果上之三德。則三種解",
    "X63n1242_002:0306a20": "脫是也。雖是果德。乃全性中三德。修中三觀以成",
    "X63n1242_002:0306a21": "果上三德。蓋全性中法身以修中觀。而證果上性",
    "X63n1242_002:0306a22": "淨解脫。全性中般若以修。修中空觀。而證果上圓",
    "X63n1242_002:0306a23": "淨解脫。全性中解脫以修。修中假觀。而證果上方",
    "X63n1242_002:0306a24": "便淨解脫也。又此三德。於性中但名法身。於修中",
    "X63n1242_002:0306b01": "但名般若。於果上但名解脫。以其名分主賓。故圓",
    "X63n1242_002:0306b02": "修之人能悟此者。單修亦可。複修亦可。具足修亦",
    "X63n1242_002:0306b03": "可。圓覺備明二十五輪。有單修複修。具足修。非惟",
    "X63n1242_002:0306b04": "顯攝機之遍。亦以彰圓修之妙也。",
    "X63n1242_002:0306b05": "此因中三德。非果上三德。",
    "X63n1242_002:0306b06": "正顯前所明三德。乃就眾生因性。并修性以辨也。",
    "X63n1242_002:0306b07": "往人不諳。乃約小乘大乘果證以辨者。有違此旨",
    "X63n1242_002:0306b08": "矣。",
    "X63n1242_002:0306b09": "欲知果上三德。",
    "X63n1242_002:0306b10": "石壁云。有曰。禪宗何論於果。故智者歎云。嗚呼。聾",
    "X63n1242_002:0306b11": "騃。若為論道。偽說滋漫。難可紀矣。",
    "X63n1242_002:0306b12": "法身有斷德。邇因斷惑而顯德。故名斷德。",
    "X63n1242_002:0306b13": "天台云。法身不顯。過在無明。故曰。法身流轉五道。",
    "X63n1242_002:0306b14": "法身既顯。功由斷德。故曰。出纏名大法身。余謂前",
    "X63n1242_002:0306b15": "二。法身寂滅。此之謂也。",
    "X63n1242_002:0306b16": "自受用身有智德。具四智真實功德故。",
    "X63n1242_002:0306b17": "石壁云。準唯識轉於八識。以成四智。轉第八識。成",
    "X63n1242_002:0306b18": "大圓鏡智。轉第七識。為平等性智。轉第六識。為妙",
    "X63n1242_002:0306b19": "觀察智。轉前五識。為成所作智。此之四智。能嚴法",
    "X63n1242_002:0306b20": "身。不就他論。故云真實功德。余謂自受用身者。報",
    "X63n1242_002:0306b21": "身也。此之報身。惟佛自己受用。初住己上。等覺已",
    "X63n1242_002:0306b22": "還。所不能見。",
    "X63n1242_002:0306b23": "他化二身。有大恩德。",
    "X63n1242_002:0306b24": "如文下釋。",
    "X63n1242_002:0306c01": "他受用身。於十地菩薩。有恩德故。",
    "X63n1242_002:0306c02": "石壁云。問。自他受用二身云何。答。自受用身。上冥",
    "X63n1242_002:0306c03": "如理。他受用身。下應機緣。亦是如理如量二智。根",
    "X63n1242_002:0306c04": "本後得二智。然地上聖人。見他受用。即舍那十重。",
    "X63n1242_002:0306c05": "為十地所現。故余謂別明初地。破無明。見他受用",
    "X63n1242_002:0306c06": "身。圓明初住。破無明。見他受用身。今言十地。依華",
    "X63n1242_002:0306c07": "嚴故。",
    "X63n1242_002:0306c08": "三種化身。於菩薩。二乘。異生。有恩故。",
    "X63n1242_002:0306c09": "石壁云。大化千丈。小化千尺。并丈六。更有隨類化",
    "X63n1242_002:0306c10": "不定。余謂佛有三身。曰法。報。應。今云自受用身。即",
    "X63n1242_002:0306c11": "報也。他受用。即報即應。他菩薩所受用故。亦可稱",
    "X63n1242_002:0306c12": "勝應。故又今但云化。不云應者。合應為化故。若具",
    "X63n1242_002:0306c13": "論者。須分應化。如釋迦丈六。名為劣應。於法華會。",
    "X63n1242_002:0306c14": "又召十方分身。故知不開。未為詳說。",
    "X63n1242_002:0306c15": "三諦四智。除成所作智。為緣俗諦故。",
    "X63n1242_002:0306c16": "石壁云。謂成所作智。多附利他種種變化。是以除",
    "X63n1242_002:0306c17": "之。若準唯識說而實異。大圓鏡智成法身。平等性",
    "X63n1242_002:0306c18": "智成報身。成所作智成化身。妙觀察智遍於三身。",
    "X63n1242_002:0306c19": "存斯兩文。學者詳也。",
    "X63n1242_002:0306c20": "然法無淺深。而照之有明昧。心非垢淨。而解之有迷",
    "X63n1242_002:0306c21": "悟。",
    "X63n1242_002:0306c22": "石壁云。結示次位。因果歷然。約法約心。水波無別。",
    "X63n1242_002:0306c23": "論照論解。清濁須分。故無濫於聖階。亦不屈於凡",
    "X63n1242_002:0306c24": "下。如斯奧旨。味而研之。",
    "X63n1242_002:0307a01": "剏入初心。迷復何非淺。終契圓理。達始何非深。",
    "X63n1242_002:0307a02": "初心迷淺者。不了三德以成偏。終契遠深者。能了",
    "X63n1242_002:0307a03": "三德以成圓也。",
    "X63n1242_002:0307a04": "迷之失理而自差。悟之失差而即理。迷悟則同其致。",
    "X63n1242_002:0307a05": "故漸次名焉。",
    "X63n1242_002:0307a06": "悟則同其致者。譬如以清明眼。觀晴明空。惟一晴",
    "X63n1242_002:0307a07": "虗。逈無所有也。迷之而自差者。其人無故不動目",
    "X63n1242_002:0307a08": "睛。瞪以發勞。則見虗空種種非相也。合法可知。",
    "X63n1242_002:0307a09": "○正修止觀第九",
    "X63n1242_002:0307a10": "奢摩他頌。",
    "X63n1242_002:0307a11": "梵語奢摩他。此云止。豎而明之。義當於空。橫而言",
    "X63n1242_002:0307a12": "之。義開三止。廣如止觀中說。今且豎明。有遮義空",
    "X63n1242_002:0307a13": "義。",
    "X63n1242_002:0307a14": "恰恰用心時。恰恰無心用。無心恰恰用。常用恰恰無。",
    "X63n1242_002:0307a15": "此承上章。明事理不二。空有雙忘之理。與夫簡示",
    "X63n1242_002:0307a16": "偏圓。三德相即。圓融微妙。乃即有而無。即無而有。",
    "X63n1242_002:0307a17": "即邊而中。即偏而圓。至今全性起修。時觀根塵。緣",
    "X63n1242_002:0307a18": "起一念之心。全修在性。可謂妙契寰中矣。恰恰用",
    "X63n1242_002:0307a19": "心時者。即佛種從緣起。屬會緣之有也。雖緣會而",
    "X63n1242_002:0307a20": "性本空。故恰恰而無心用。是則常無心。何妨恰恰",
    "X63n1242_002:0307a21": "遮止之用。常遮止之用。何妨恰恰以無其心。又恰",
    "X63n1242_002:0307a22": "恰用心時者。照也。有也。恰恰無心用者。遮也。無也。",
    "X63n1242_002:0307a23": "無心恰恰用者。即遮而照。即無而有也。常用恰恰",
    "X63n1242_002:0307a24": "無者。即照而遮。即有而無也。此是圓融止觀。故即",
    "X63n1242_002:0307b01": "遮即空時。以明即照即有也。",
    "X63n1242_002:0307b02": "夫念非忘塵而不息。塵非息念而不忘。",
    "X63n1242_002:0307b03": "上且泛明有無一念。遮照同時。今正明奢摩他義。",
    "X63n1242_002:0307b04": "蓋止義如止觀中說有三種。一止息止。二停止止。",
    "X63n1242_002:0307b05": "三不止止。言忘塵而息者。即止息止也。言念非忘",
    "X63n1242_002:0307b06": "塵而不息者。以人之妄念因緣塵。分別而有。塵不",
    "X63n1242_002:0307b07": "忘而念不息也。然而塵之所以得忘者。乃因念息",
    "X63n1242_002:0307b08": "而忘也。蓋此二法。相待而立。存則俱存。忘則俱忘。",
    "X63n1242_002:0307b09": "有一則有二。寄存則偶存也。",
    "X63n1242_002:0307b10": "塵忘。則息念而忘。念息。則忘塵而息。",
    "X63n1242_002:0307b11": "承上章。蓋言塵忘。豈非息念而忘乎。念息。豈非忘",
    "X63n1242_002:0307b12": "塵而息乎。",
    "X63n1242_002:0307b13": "忘塵而息。息無能息。息念而忘。忘無所忘。",
    "X63n1242_002:0307b14": "此明妙止。忘能所。絕根塵之所由也。謂雖忘塵而",
    "X63n1242_002:0307b15": "息。其實息無能息。息念而忘。其實忘無所忘。以其",
    "X63n1242_002:0307b16": "能所性空故也。",
    "X63n1242_002:0307b17": "忘無所忘。塵遺非對。息無能息。念滅非知。",
    "X63n1242_002:0307b18": "忘既無所忘。則遺却前塵而無所對。息既無能息。",
    "X63n1242_002:0307b19": "則滅去其念而非能知。",
    "X63n1242_002:0307b20": "知滅對遺。一向冥寂。",
    "X63n1242_002:0307b21": "知滅。則忘能知之根也。對遺。則忘所對之塵也。能",
    "X63n1242_002:0307b22": "所圓融。根塵泯淨。則一向冥然寂滅矣。",
    "X63n1242_002:0307b23": "閴爾無寄。妙性天然。",
    "X63n1242_002:0307b24": "妄想。寄寓根塵。靈知閴寂。獨脫此之妙性。乃自然",
    "X63n1242_002:0307c01": "而然。實不因修而後得。不修而非無也。",
    "X63n1242_002:0307c02": "如火得空。火則自滅。空喻妙性之非相。火比妄念之",
    "X63n1242_002:0307c03": "不生。",
    "X63n1242_002:0307c04": "石壁云。靈知廣大。取譬於空。能所妄情。猶如於火。",
    "X63n1242_002:0307c05": "火投空滅。妄至真傾。一相法門。功德若此。",
    "X63n1242_002:0307c06": "其辭曰。忘緣之後寂寂。靈知之性歷歷。無記昏昧昭",
    "X63n1242_002:0307c07": "昭。契本真空的的。",
    "X63n1242_002:0307c08": "妙性寂寂。因忘緣而得。靈知歷歷。由寂寂而生。契",
    "X63n1242_002:0307c09": "寂寂而自歷歷。悟歷歷而自寂寂。歷歷不寂寂。則",
    "X63n1242_002:0307c10": "非靈知矣。寂寂不歷歷。則非妙性矣。當寂寂而歷",
    "X63n1242_002:0307c11": "歷。歷歷而寂寂。則無記昏昧者。昭昭也。契本真空",
    "X63n1242_002:0307c12": "者。的的也。",
    "X63n1242_002:0307c13": "惺惺寂寂是。無記寂寂非。寂寂惺惺是。亂想惺惺非。",
    "X63n1242_002:0307c14": "惺寂二法。本是一體。隨用不同。不分而分也。何妨",
    "X63n1242_002:0307c15": "辨乎主賓。如其妄緣既寂之時。則以寂為主。惺為",
    "X63n1242_002:0307c16": "賓。此為主中之賓。要賓來歸主。用來歸體。則寂寂",
    "X63n1242_002:0307c17": "之主有力。不墮於寂寂無記之非。此則是也。不然",
    "X63n1242_002:0307c18": "又成非矣。如其靈知歷歷之時。以惺為主。寂為用。",
    "X63n1242_002:0307c19": "此亦主中之賓。要賓來歸主。用來歸體。則惺惺之",
    "X63n1242_002:0307c20": "主有力。不墮於惺惺亂想之非。此則是也。不然又",
    "X63n1242_002:0307c21": "成非矣。",
    "X63n1242_002:0307c22": "若以知知寂。此非無緣知。",
    "X63n1242_002:0307c23": "寂。即上之寂也。知。即上之惺也。以知知寂者。即以",
    "X63n1242_002:0307c24": "惺惺而照寂寂也。雖然若以能惺之知。而照所寂",
    "X63n1242_002:0308a01": "之境。則能所宛然。待對角立。如此之知。非無緣知",
    "X63n1242_002:0308a02": "矣。",
    "X63n1242_002:0308a03": "如手執如意。非無如意手。",
    "X63n1242_002:0308a04": "如意喻寂。手喻於知。以知知寂者。如手執如意也。",
    "X63n1242_002:0308a05": "言其未能忘能知之知故也。",
    "X63n1242_002:0308a06": "若以自知知。亦非無緣知。",
    "X63n1242_002:0308a07": "以自知知者。已勝於以知知寂。然雖是一體。而猶",
    "X63n1242_002:0308a08": "未忘能所。故非無緣之知。",
    "X63n1242_002:0308a09": "如手自作拳。非是不拳手。",
    "X63n1242_002:0308a10": "手喻能知。拳喻所知。雖離如意。而歸於本拳。拳雖",
    "X63n1242_002:0308a11": "是手。猶有作意而揑之也。且又終存能所兩相。喻",
    "X63n1242_002:0308a12": "以自知知其所知。終不能忘於緣也。",
    "X63n1242_002:0308a13": "亦不知知寂。亦不自知知。不可為無知。自性了然故。",
    "X63n1242_002:0308a14": "不同於木石。",
    "X63n1242_002:0308a15": "上文簡非。此中顯是。謂亦不以能知而知。其寂亦",
    "X63n1242_002:0308a16": "不以自知而知。其知脫去兩重。忘能忘所。如此雙",
    "X63n1242_002:0308a17": "忘。非謂一總無知。同於木石者為是焉。故曰不可",
    "X63n1242_002:0308a18": "為無知。中間自性了了。然而常知。故不同於無情",
    "X63n1242_002:0308a19": "也。",
    "X63n1242_002:0308a20": "手不執如意。亦不自作拳。不可為無手。以手安然故。",
    "X63n1242_002:0308a21": "不同於兔角。",
    "X63n1242_002:0308a22": "手不執如意。以喻脫去初重。亦不自作拳。以喻脫",
    "X63n1242_002:0308a23": "去次重。不可為無手。以喻中有不必脫者。安然如",
    "X63n1242_002:0308a24": "故。故不同於兔角有虗名而無實體也。",
    "X63n1242_002:0308b01": "復次修心漸次者。夫以知知物。物在知亦在。",
    "X63n1242_002:0308b02": "此文所示。與前所辨似同實異。同者。亦約兩重能",
    "X63n1242_002:0308b03": "所而辨也。異者。前初重約寂以辨所知。今初重約",
    "X63n1242_002:0308b04": "物以辨所知。善須分別。弗使雷同。況云物在知亦",
    "X63n1242_002:0308b05": "在。則能所兩者俱在。豈同前有知而不能忘知乎。",
    "X63n1242_002:0308b06": "若以知。知知。知知。則離物。物離。猶知在。",
    "X63n1242_002:0308b07": "此脫去初重。猶存乎次。亦非真離。以其知猶在故。",
    "X63n1242_002:0308b08": "起知。知於知。後知若生時。前知早已滅。",
    "X63n1242_002:0308b09": "此出第三重之過也。後知若生時。即再起能知知",
    "X63n1242_002:0308b10": "於所知。則後知生時。前知已滅矣。",
    "X63n1242_002:0308b11": "二知既不竝。但得前知滅。滅處為知境。能所俱非真。",
    "X63n1242_002:0308b12": "前念滅而後念生。故云不竝。以滅處為所知境。既",
    "X63n1242_002:0308b13": "有生滅。復有能所。非妄而何。",
    "X63n1242_002:0308b14": "前則滅。滅引知。後則知。知續滅。生滅相續。自是輪迴",
    "X63n1242_002:0308b15": "之道。",
    "X63n1242_002:0308b16": "石壁云。前念滅而引後知。後念生而續前滅。生滅",
    "X63n1242_002:0308b17": "不斷。即是輪迴。圓覺云。念念相續。循環往復。種種",
    "X63n1242_002:0308b18": "取捨。皆是輪迴。余謂起過雖與不同。結過輪迴是",
    "X63n1242_002:0308b19": "一。",
    "X63n1242_002:0308b20": "今言知者。不須知知。但知而已。",
    "X63n1242_002:0308b21": "前已簡非。今文顯是。而言知者。但一靈明獨知。無",
    "X63n1242_002:0308b22": "能所。絕待對也。",
    "X63n1242_002:0308b23": "則前不接滅。後不引起。前後斷續。中間自孤。",
    "X63n1242_002:0308b24": "如是但知之。知者。前不接滅而有。後不引起而知。",
    "X63n1242_002:0308c01": "前滅後知。不斷不續。中間妙體。靈然自孤。",
    "X63n1242_002:0308c02": "當體不顧。應時消滅。知體既已滅。豁然如託空。",
    "X63n1242_002:0308c03": "石壁云。儻顧。還成能所。不顧。如倚太虗。",
    "X63n1242_002:0308c04": "寂爾少時間。惟覺無所得。即覺無覺。無覺之覺。異乎",
    "X63n1242_002:0308c05": "木石。",
    "X63n1242_002:0308c06": "豁然如空。復何所得。亦非一總無覺。亦非一總有",
    "X63n1242_002:0308c07": "覺。但即覺而無覺。乃無覺之覺也。故異乎木石。",
    "X63n1242_002:0308c08": "此是初心處。冥然絕慮。乍同死人。能所頓忘。纖緣盡",
    "X63n1242_002:0308c09": "淨。",
    "X63n1242_002:0308c10": "人以慮為人。絕慮則同死人。此乃塵勞暫息。乍爾",
    "X63n1242_002:0308c11": "如斯。非如永死者。果永死矣。則入涅槃。豈不快哉。",
    "X63n1242_002:0308c12": "私謂初發心時。便成正覺。成就慧身。不由他悟。一",
    "X63n1242_002:0308c13": "念回光。便同本得。惟圓修頓悟。一超直入。則能所",
    "X63n1242_002:0308c14": "頓忘。纖塵盡淨矣。",
    "X63n1242_002:0308c15": "閴爾虗寂。似覺無知。無知之性。異乎木石。",
    "X63n1242_002:0308c16": "第無慮知。非無真知。故無知之性。異乎木石。",
    "X63n1242_002:0308c17": "此是初心處。領會難為。",
    "X63n1242_002:0308c18": "結前旨趣。初學難知。",
    "X63n1242_002:0308c19": "奢摩他之餘。",
    "X63n1242_002:0308c20": "入初心時。三不應有。一惡。謂思惟世間五欲等因緣。",
    "X63n1242_002:0308c21": "二善。謂思惟世間雜善等事。三無記。謂善惡不思。閴",
    "X63n1242_002:0308c22": "爾昏住。",
    "X63n1242_002:0308c23": "此三種念。一往言之。初則惡人有。次則善人有。三",
    "X63n1242_002:0308c24": "則中人有。再往言之。三人俱有。惟多少不同。俱為",
    "X63n1242_002:0309a01": "道障。故宜無之。",
    "X63n1242_002:0309a02": "復次初修心人。入門之後。須識五念。一故起。二串習。",
    "X63n1242_002:0309a03": "三接續。四別生。五即靜。",
    "X63n1242_002:0309a04": "此且總標。下自釋出。",
    "X63n1242_002:0309a05": "故起念者。謂起心思惟世間五欲。及雜善等事。串習",
    "X63n1242_002:0309a06": "念者。謂無心故憶。忽爾思惟。善惡等事。接續念者。謂",
    "X63n1242_002:0309a07": "串習忽起。知心馳散。又不制止。更復續前。思惟不住。",
    "X63n1242_002:0309a08": "別生念者。謂覺知前念是散亂。即生慙愧改悔之心。",
    "X63n1242_002:0309a09": "即靜念者。謂初坐時。更不思惟世間善惡。及無記等",
    "X63n1242_002:0309a10": "事。即此作功。故言即靜。",
    "X63n1242_002:0309a11": "前之三念同於前二。但無無記。與之為異耳。",
    "X63n1242_002:0309a12": "串習一念。初心者多。接續故起二念。懈怠者有。別生",
    "X63n1242_002:0309a13": "一念慚愧者多。即靜一念。精進者有。",
    "X63n1242_002:0309a14": "後之二念。誠如定判。前之三念。一往可爾。再往言",
    "X63n1242_002:0309a15": "之。自有初心三念頓除者。自有久修浮沉任運者。",
    "X63n1242_002:0309a16": "總以二言斷之。懈怠者有。精進者無。若圓解成就。",
    "X63n1242_002:0309a17": "達念本空。則知幻即離。不作方便。其若不然。如水",
    "X63n1242_002:0309a18": "上撳葫蘆。展轉相依。亦奈之何。",
    "X63n1242_002:0309a19": "串習。接續。故起。別生。四念為病。即靜一念為藥。雖復",
    "X63n1242_002:0309a20": "藥病有殊。總束俱名為念。",
    "X63n1242_002:0309a21": "別生一念。雖判為病。猶是藥中之病。然約一念相",
    "X63n1242_002:0309a22": "應言之。雖不可有。約息前四言之。則不可無。即靜",
    "X63n1242_002:0309a23": "為藥。亦未離念者。藥雖治病。何如無病。不藥為愈",
    "X63n1242_002:0309a24": "哉。又俱名念者。此為坐禪時。靜境正好。於此境上。",
    "X63n1242_002:0309b01": "寂而照之。使離於念。況乃尚未離念。豈非猶屬於",
    "X63n1242_002:0309b02": "念。",
    "X63n1242_002:0309b03": "得此五念停息之時。名為一念相應。一念者。靈知之",
    "X63n1242_002:0309b04": "自性也。",
    "X63n1242_002:0309b05": "石壁云。五念都息。一念現前。一念者。謂無念也。無",
    "X63n1242_002:0309b06": "念之一念。即靈知之本源。經云。息心達本源。故號",
    "X63n1242_002:0309b07": "為沙門。",
    "X63n1242_002:0309b08": "然五念是一念枝條。一念是五念根本。",
    "X63n1242_002:0309b09": "石壁云。五念非離一念而有。一念不藉五念而生。",
    "X63n1242_002:0309b10": "束為本末之相須。應同水波之無有。",
    "X63n1242_002:0309b11": "復次若一念相應之時。須識六種料簡。一識病。二識",
    "X63n1242_002:0309b12": "藥。三識對治。四識過生。五識是非。六識正助。",
    "X63n1242_002:0309b13": "此先標列。下文自釋。",
    "X63n1242_002:0309b14": "第一病者有二種。一緣慮。二無記。緣慮者。善惡二念",
    "X63n1242_002:0309b15": "也。雖無差殊。俱非解脫。是故總束。名為緣慮。無記者。",
    "X63n1242_002:0309b16": "雖不緣善惡等事。然俱非真心。但是昏住。此二種名",
    "X63n1242_002:0309b17": "為病。",
    "X63n1242_002:0309b18": "前文明病。則三不應有。今又束三為二。惟昏與動。",
    "X63n1242_002:0309b19": "以為惺寂。藥病之主對故也。",
    "X63n1242_002:0309b20": "第二藥者亦有二種。一寂寂。二惺惺。寂寂。謂不念外",
    "X63n1242_002:0309b21": "境善惡等事。惺惺。謂不生昏住無記等相。此二種名",
    "X63n1242_002:0309b22": "為藥。",
    "X63n1242_002:0309b23": "病相雖多。不外虗實。藥品雖眾。豈出補瀉。天地生",
    "X63n1242_002:0309b24": "之。醫王則之。不差毫末。",
    "X63n1242_002:0309c01": "第三對治者。以寂寂治緣慮。以惺惺治昏住。用此二",
    "X63n1242_002:0309c02": "藥。對破二病。故名對治。",
    "X63n1242_002:0309c03": "良醫因病立藥。亦復因之設方。病有虗實之因。藥",
    "X63n1242_002:0309c04": "有補瀉之力。昏住失於實。以惺惺瀉之。緣慮失於",
    "X63n1242_002:0309c05": "勞。以寂寂補之。天台云。止乃伏結之初門。觀為斷",
    "X63n1242_002:0309c06": "惑之正要。止乃愛養心識之善資。觀為策發神解",
    "X63n1242_002:0309c07": "之妙術。大哉醫王。可謂神聖工巧矣。",
    "X63n1242_002:0309c08": "第四過生者。謂寂寂久。生昏住。惺惺久。生緣慮。因藥",
    "X63n1242_002:0309c09": "發病。故曰過生。",
    "X63n1242_002:0309c10": "圓修之人。須知破過。有能破不如所破者。服寂惺",
    "X63n1242_002:0309c11": "之藥。能治昏妄之病是也。有能破如所破者。寂寂",
    "X63n1242_002:0309c12": "久生昏住。惺惺久生緣慮是也。始則豈非能破。今",
    "X63n1242_002:0309c13": "則翻成所破矣。",
    "X63n1242_002:0309c14": "第五識是非者。寂寂不惺惺。此乃昏住。惺惺不寂寂。",
    "X63n1242_002:0309c15": "此乃緣慮。不惺惺不寂寂。此乃非但緣慮。亦乃入昏",
    "X63n1242_002:0309c16": "而住。亦寂寂亦惺惺。非唯歷歷。兼復寂寂。此乃還源",
    "X63n1242_002:0309c17": "之妙性也。此四句者。前三句非。後一句是。故云識是",
    "X63n1242_002:0309c18": "非。",
    "X63n1242_002:0309c19": "前三句或是執藥以成病。或是藥病不主對。故生",
    "X63n1242_002:0309c20": "過患。惟第四句因病服藥。藥效則病痊。既元神充",
    "X63n1242_002:0309c21": "實。亦體用不孤。故稱為還源之妙性也。",
    "X63n1242_002:0309c22": "第六正助者。以惺惺為正。以寂寂為助。此之二事。體",
    "X63n1242_002:0309c23": "不相離。",
    "X63n1242_002:0309c24": "論此二法。謂體則俱體。用則俱用。約相須而言也。",
    "X63n1242_002:0310a01": "若約動靜論體用者。豈不以寂為體而惺為用乎。",
    "X63n1242_002:0310a02": "譬如空之與日。十方世界同一明照。當爾之時。空",
    "X63n1242_002:0310a03": "不異日。日不異空。非體用之必俱乎。然而虗空則",
    "X63n1242_002:0310a04": "靜。日光則動。豈不以空為體。而日為用乎。第以一",
    "X63n1242_002:0310a05": "念靈知。而為之主。則不得不以惺為正寂為用也。",
    "X63n1242_002:0310a06": "至於下簡偏圓中。論三德則又以法身為體。般若",
    "X63n1242_002:0310a07": "為用。",
    "X63n1242_002:0310a08": "猶如病者。因杖而行。以行為正。以杖為助。夫病者欲",
    "X63n1242_002:0310a09": "行。必先取杖。然後方行。",
    "X63n1242_002:0310a10": "先喻可知。",
    "X63n1242_002:0310a11": "修心之人。亦復如是。必先息緣慮。令心寂寂。次當惺",
    "X63n1242_002:0310a12": "惺。不致昏沉。令心歷歷。歷歷寂寂。二名一體。更不異",
    "X63n1242_002:0310a13": "時。",
    "X63n1242_002:0310a14": "心體本寂。因緣慮而生勞。性理本明。緣昏仼而生",
    "X63n1242_002:0310a15": "睡。今欲復之勞擾。非寂寂以無功。昏睡。非惺惺而",
    "X63n1242_002:0310a16": "不力。二者相須。缺一不可。第用有先後。治有開除。",
    "X63n1242_002:0310a17": "今論初入定門。必捐塵勞為始。故須以息緣慮為",
    "X63n1242_002:0310a18": "先也。",
    "X63n1242_002:0310a19": "譬夫病者欲行。闕杖不可。正行之時。假杖故能行。作",
    "X63n1242_002:0310a20": "功之人。亦復如是。歷歷寂寂。不得異時。雖有二名。其",
    "X63n1242_002:0310a21": "體不別。",
    "X63n1242_002:0310a22": "石壁云。惺惺如行。寂寂如杖。此二相須。奢摩在手。",
    "X63n1242_002:0310a23": "又曰。亂想是病。無記亦病。寂寂是藥。惺惺亦藥。寂寂",
    "X63n1242_002:0310a24": "破亂想。惺惺治無記。寂寂生無記。惺惺生亂想。寂寂",
    "X63n1242_002:0310b01": "雖能治亂想。而復還生無記。惺惺雖能治無記。而復",
    "X63n1242_002:0310b02": "還生亂想。故曰。惺惺寂寂是。無記寂寂非。寂寂惺惺",
    "X63n1242_002:0310b03": "是。亂想惺惺非。寂寂為助。惺惺為正。思之。",
    "X63n1242_002:0310b04": "類通識病。識藥。對治。過生。是非。正助。六門。令學者",
    "X63n1242_002:0310b05": "一一諳練方藥。臨機應變以用之。則無不奏效矣。",
    "X63n1242_002:0310b06": "復次料簡之後。須明識一念之中五陰。",
    "X63n1242_002:0310b07": "石壁云。此文來意由前云。一念靈知自性。慮淺學",
    "X63n1242_002:0310b08": "之流。不達一念無念。無念之念。即靈知自性。反認",
    "X63n1242_002:0310b09": "緣塵有知者為靈知。如此則謬之甚矣。故此文以",
    "X63n1242_002:0310b10": "五陰破之。",
    "X63n1242_002:0310b11": "謂歷歷分別。明識相應。即是識陰。領納在心。即是受",
    "X63n1242_002:0310b12": "陰。心緣此理。即是想陰。行用此理。即是行陰。污穢真",
    "X63n1242_002:0310b13": "理。即是色陰。",
    "X63n1242_002:0310b14": "五陰之義有二種。一生死五陰。二法性五陰。生死",
    "X63n1242_002:0310b15": "五陰。九界有之。法性五陰。惟佛證之。生死五陰。又",
    "X63n1242_002:0310b16": "有二種。分段五陰。六凡有之。變易五陰。三聖有之。",
    "X63n1242_002:0310b17": "分段五陰。又有二種。一期五陰。感報有之。一念五",
    "X63n1242_002:0310b18": "陰。緣慮有之。今文所辨。即緣慮五陰也。緣慮為因。",
    "X63n1242_002:0310b19": "一期為果。苟未脫此。焉契靈知。不契靈知。焉超生",
    "X63n1242_002:0310b20": "死。故須識之破之。",
    "X63n1242_002:0310b21": "此五陰者。舉體即是一念。此一念者。舉體全是五陰。",
    "X63n1242_002:0310b22": "總在一念。別分色心。",
    "X63n1242_002:0310b23": "歷歷見此一念之中。無有主宰。即有空慧。",
    "X63n1242_002:0310b24": "人以主宰為義。見此無宰。故契人空。",
    "X63n1242_002:0310c01": "見如幻化。即法空慧。",
    "X63n1242_002:0310c02": "法以陰實為義。見此幻化。故契法空。",
    "X63n1242_002:0310c03": "是故須識此五念。及六種料簡。願弗嫌之。",
    "X63n1242_002:0310c04": "石壁云。他不見者。謂為煩芿。若不委示。學者焉知。",
    "X63n1242_002:0310c05": "如取真金。明識瓦礫。及以偽寶。但盡除之。縱不識金。",
    "X63n1242_002:0310c06": "金體自現。何憂不得。",
    "X63n1242_002:0310c07": "始則金沙混雜。中則揀沙存金。末則惟金無砂。但",
    "X63n1242_002:0310c08": "能去砂令盡。縱不識金。而金體自現。以喻合法。思",
    "X63n1242_002:0310c09": "之可知。",
    "X63n1242_002:0310c10": "毗婆舍那頌。",
    "X63n1242_002:0310c11": "梵語毗婆舍那。此云觀。豎而明之。義當於假。橫而",
    "X63n1242_002:0310c12": "言之。義開三觀。謂空假中。今且豎明。有照義假義。",
    "X63n1242_002:0310c13": "又觀有三名。觀穿觀。觀達觀。不觀觀。廣如止觀。釋",
    "X63n1242_002:0310c14": "名體相中說。",
    "X63n1242_002:0310c15": "夫境非智而不了。智非境而不生。",
    "X63n1242_002:0310c16": "境有事理。智亦同之。了世間事境。達正因緣生。世",
    "X63n1242_002:0310c17": "俗智也。了因緣本空。無人無我。真空智也。了空即",
    "X63n1242_002:0310c18": "假。知病識藥。出假智也。了達二邊。惟即中道。中觀",
    "X63n1242_002:0310c19": "智也。今明境智。且言因緣即空。以為出世間空智。",
    "X63n1242_002:0310c20": "所以下文但云緣生性空。及以色即是空。以為修",
    "X63n1242_002:0310c21": "心創步之方。舉一例二。何俟盡說。夫萬像森羅。博",
    "X63n1242_002:0310c22": "地共有也。了與不了。智愚之分也。愚則逐境以飄",
    "X63n1242_002:0310c23": "流。起緣塵之分別。生生故生。生以為生死之因。智",
    "X63n1242_002:0310c24": "則觀緣生而制止。達物性之空虗。有有而不有。以",
    "X63n1242_002:0311a01": "為涅槃之道。如是則境智相藉。以了以生也。",
    "X63n1242_002:0311a02": "智生。則了境而生。境了。則智生而了。",
    "X63n1242_002:0311a03": "未了境時。而智終不生。未生智時。而境終不了。故",
    "X63n1242_002:0311a04": "知智生。乃了境而後生也。境了。乃因智而後了也。",
    "X63n1242_002:0311a05": "智生而了。了無所了。了境而生。生無能生。",
    "X63n1242_002:0311a06": "境若非空而不可了。則智生何以能了。今既智生",
    "X63n1242_002:0311a07": "而了。則境本自空。而了無所了也。智若非空而不",
    "X63n1242_002:0311a08": "可生。則境了何以能生。今既境了而生。則智本自",
    "X63n1242_002:0311a09": "空。而生無能生也。",
    "X63n1242_002:0311a10": "生無能生。雖智而非有。了無所了。雖境而非無。",
    "X63n1242_002:0311a11": "若有能生。智則屬有。若有所了。境則屬無。既無能",
    "X63n1242_002:0311a12": "生。智則非有也。既無所了。境則非無也。非有非無。",
    "X63n1242_002:0311a13": "則境空智寂。即空即有。則境淨智明。",
    "X63n1242_002:0311a14": "無即不無。有即非有。有無雙照妙悟蕭然。",
    "X63n1242_002:0311a15": "上文所論境智互明有無者。不是離無而別有於",
    "X63n1242_002:0311a16": "有。離有而別有於無也。祇無即不無。祇有即非有。",
    "X63n1242_002:0311a17": "無則非無。無即是有也。有則非有。有即是無也。始",
    "X63n1242_002:0311a18": "既雙非。末則雙照。如是妙悟。萬累蕭然。",
    "X63n1242_002:0311a19": "如火得薪。彌加熾然。薪喻發智之多境。火比了境之",
    "X63n1242_002:0311a20": "妙智。",
    "X63n1242_002:0311a21": "石壁云。實智照境。如火燒薪。大品云。色大般若亦",
    "X63n1242_002:0311a22": "大。",
    "X63n1242_002:0311a23": "其辭曰。達性空而非縛。雖緣假而非著。",
    "X63n1242_002:0311a24": "楞伽云。不達境惟心。起種種分別。若起分別。則為",
    "X63n1242_002:0311b01": "境之所縛。達境惟心已。分別則不生。分別不生。則",
    "X63n1242_002:0311b02": "不為境之所縛。能達惟空。則反乎是。故雖緣假境。",
    "X63n1242_002:0311b03": "而亦心無所著也。",
    "X63n1242_002:0311b04": "有無之境雙照。中觀之心歷落。",
    "X63n1242_002:0311b05": "達性空。即照空也。緣妙假。則照有。此雙照也。達空",
    "X63n1242_002:0311b06": "由緣假而達也。緣假由了空而緣。此雙遮也。雙遮",
    "X63n1242_002:0311b07": "雙照。圓中著矣。",
    "X63n1242_002:0311b08": "若智了於境。即是境空智。",
    "X63n1242_002:0311b09": "此言智非境不生。所謂智生則了境而生也。葢智",
    "X63n1242_002:0311b10": "能了空者。亦由境本自空。而後智能了空故也。",
    "X63n1242_002:0311b11": "如眼了花空。是了花空眼。",
    "X63n1242_002:0311b12": "楞嚴云。見與見緣。併所想相。如虗空花。本無所有。",
    "X63n1242_002:0311b13": "圓覺云。知是空花。即無流轉。二經義明。可以即喻",
    "X63n1242_002:0311b14": "而即法矣。",
    "X63n1242_002:0311b15": "若智了於智。即是智空智。",
    "X63n1242_002:0311b16": "智雖了境空。存智智未了。猶如然火木。薪盡木猶",
    "X63n1242_002:0311b17": "存。既然諸薪已。木亦復自然。故自了空已。更以智",
    "X63n1242_002:0311b18": "了智。如是了智智。是為智空智。",
    "X63n1242_002:0311b19": "如眼了眼空。是了眼空眼。",
    "X63n1242_002:0311b20": "合法可知。",
    "X63n1242_002:0311b21": "智雖了境空。及以了智空。非無了境智。境空智猶存。",
    "X63n1242_002:0311b22": "牒結前第一重。所觀雖空。能觀猶在。",
    "X63n1242_002:0311b23": "了境智空智。無境智不了。",
    "X63n1242_002:0311b24": "了境智空智者。結前境智俱空也。無境智不了者。",
    "X63n1242_002:0311c01": "總言若能如此。則無有境無有智。而無不了也。",
    "X63n1242_002:0311c02": "如眼了花空。及以了眼空。非無了花眼。花空眼猶有。",
    "X63n1242_002:0311c03": "了花眼空眼。無花眼不了。",
    "X63n1242_002:0311c04": "初二句。喻前境智俱空。第三四句。重出能觀之智",
    "X63n1242_002:0311c05": "不了之非。第五六句。顯境智俱空之是。了花。則境",
    "X63n1242_002:0311c06": "空也。眼空眼。則智空也。無花眼不了者。喻無有境",
    "X63n1242_002:0311c07": "無有智。亦無不了也。",
    "X63n1242_002:0311c08": "復次。一切諸法。悉假因緣。因緣所生。皆無自性。",
    "X63n1242_002:0311c09": "自性者。諸法自生之性也。人不了之。執法自生於",
    "X63n1242_002:0311c10": "自。果能自生。則不假因緣。以正理而推。世間無有",
    "X63n1242_002:0311c11": "一法不從因緣生者。比如眼識內從根。外從色塵。",
    "X63n1242_002:0311c12": "二者和合。識生其中。離二則本無眼識。豈非眼之",
    "X63n1242_002:0311c13": "為識。無自性乎。生無自性。故其性也空。故中論云。",
    "X63n1242_002:0311c14": "因緣所生法。我說即是空。欲推性空。須此二句。若",
    "X63n1242_002:0311c15": "欲觀假觀中。又有後二句。所謂亦名為假名。亦是",
    "X63n1242_002:0311c16": "中道義。此是天台傳宗要旨。近有人云。若據教意。",
    "X63n1242_002:0311c17": "大凡一偈。皆有四句以成其意耳。智者離為三觀。",
    "X63n1242_002:0311c18": "似乎支蔓。余謂若三智一心中得。亦出智論。豈龍",
    "X63n1242_002:0311c19": "樹亦支蔓乎。又瓔珞圓覺楞嚴涅槃等經。皆明三",
    "X63n1242_002:0311c20": "觀。若如所破。則釋迦金口誠言。亦支蔓矣。夫為宗",
    "X63n1242_002:0311c21": "師者。教眼亦須具一隻始得。其或不然。難免徐六",
    "X63n1242_002:0311c22": "擔板去也。",
    "X63n1242_002:0311c23": "一法既爾。萬法皆然。",
    "X63n1242_002:0311c24": "一切諸法。無有不從因緣而有自性者。",
    "X63n1242_002:0312a01": "境智相從。于何不寂。",
    "X63n1242_002:0312a02": "智因照境而空。境由智了而寂。二法相從。能所俱",
    "X63n1242_002:0312a03": "泯。",
    "X63n1242_002:0312a04": "何以故。因緣之法。性無差別故。",
    "X63n1242_002:0312a05": "因緣之法。雖有差別。因緣之性。本無差別。譬如波",
    "X63n1242_002:0312a06": "有千差。水性不二。不二之性。即實性也。",
    "X63n1242_002:0312a07": "今之三界輪迴。六道升降。淨穢苦樂。凡聖差殊。",
    "X63n1242_002:0312a08": "正明因緣之法而有差別也。",
    "X63n1242_002:0312a09": "皆由三業四儀六根所對。隨情造業。果報不同。善則",
    "X63n1242_002:0312a10": "受樂。惡則受苦。",
    "X63n1242_002:0312a11": "此明因緣差別之所由來也。",
    "X63n1242_002:0312a12": "故經云。善惡為因。苦樂為果。",
    "X63n1242_002:0312a13": "引證可知。",
    "X63n1242_002:0312a14": "當知法無定相。隨緣搆集。緣非我有。故曰性空。空故",
    "X63n1242_002:0312a15": "非異。萬法皆如。",
    "X63n1242_002:0312a16": "祇如四大。無情摶之以為山岳。有情摶之以為色",
    "X63n1242_002:0312a17": "身。戒善摶之以為人天。惡逆摶之以為鬼畜。豈非",
    "X63n1242_002:0312a18": "法無定相。隨緣搆造乎哉。情念本空。罪福無主。一",
    "X63n1242_002:0312a19": "切性空。何莫非如。",
    "X63n1242_002:0312a20": "故經云。色即是空。四陰亦爾。",
    "X63n1242_002:0312a21": "色是幻色。空是真空。迷時全真空為幻色。悟時全",
    "X63n1242_002:0312a22": "幻色證真空。",
    "X63n1242_002:0312a23": "如是則何獨凡類緣生。亦乃三乘聖果皆從緣有。",
    "X63n1242_002:0312a24": "石壁云。十界緣起。凡聖兩分。六趣染緣。四聖淨緣。",
    "X63n1242_002:0312b01": "染淨雖異。緣起則同。猶如清水濁水。波溼無殊。",
    "X63n1242_002:0312b02": "是故經云。佛種從緣起。",
    "X63n1242_002:0312b03": "法華云。佛種從緣起。是故說一乘。是則聲聞以四",
    "X63n1242_002:0312b04": "諦為緣起。緣覺以十二因緣為緣起。菩薩以六度",
    "X63n1242_002:0312b05": "為緣起。佛界以佛乘大白牛車為緣起。復須了知",
    "X63n1242_002:0312b06": "華嚴。能隨染淨緣。具造十法界。不變隨緣。隨緣不",
    "X63n1242_002:0312b07": "變之旨。方契諸法實相之宗。",
    "X63n1242_002:0312b08": "是以萬機叢湊。達之者則無非道場。",
    "X63n1242_002:0312b09": "日用觸緣。對境莫非因緣生法。而緣生無性。當體",
    "X63n1242_002:0312b10": "全空。全空即寂滅道場。真阿練若處。是故能達此",
    "X63n1242_002:0312b11": "者。何適而非菩提哉。",
    "X63n1242_002:0312b12": "色像無邊。悟之者則無非般若。",
    "X63n1242_002:0312b13": "夫境藉智融。而智隨境遍故。色像遍法界。而般若",
    "X63n1242_002:0312b14": "亦遍法界。前云道場者。指本有法身之理也。今云",
    "X63n1242_002:0312b15": "般若。指修成菩提之智也。境智圓融。斯理有在。因",
    "X63n1242_002:0312b16": "筌得魚。無負空言。前簡徧圓中已明。",
    "X63n1242_002:0312b17": "故經云。色無邊故。當知般若亦無邊。",
    "X63n1242_002:0312b18": "自非達境成智。安令二俱無邊。",
    "X63n1242_002:0312b19": "何以故。境非智而不了。智非境而不生。智生則了境",
    "X63n1242_002:0312b20": "而生。境了則智生而了。智生而了。了無所了了境而",
    "X63n1242_002:0312b21": "生。生無能生。",
    "X63n1242_002:0312b22": "重牒前文。以明無非道場般若之旨。",
    "X63n1242_002:0312b23": "生無能生。則內智寂寂。了無所了則外境如如。",
    "X63n1242_002:0312b24": "內智本來寂寂。而不寂者。過在不達境空。外境本",
    "X63n1242_002:0312c01": "自如如。而不如者。過在無能達智。若了生無能生。",
    "X63n1242_002:0312c02": "了無所了。尚何智而不寂。何境而不如哉。",
    "X63n1242_002:0312c03": "如寂無差。境智冥一。",
    "X63n1242_002:0312c04": "境如。即智如。智寂。即境寂。元是一體。今悟生而無",
    "X63n1242_002:0312c05": "生。了而無了。境智冥一。如寂無差。則法身般若冥",
    "X63n1242_002:0312c06": "合而不分矣。",
    "X63n1242_002:0312c07": "萬累都泯。妙旨存焉。",
    "X63n1242_002:0312c08": "天台云。直解脫非解脫。解脫必具法身般若。皆由",
    "X63n1242_002:0312c09": "境智圓融。能所不二。故能超塵越累。慧翅高飛。",
    "X63n1242_002:0312c10": "故經云。般若無知。無所不知。如是則妙旨非知。不知",
    "X63n1242_002:0312c11": "而知矣。",
    "X63n1242_002:0312c12": "般若雖以知而為其用。苟存其知。非真般若矣。惟",
    "X63n1242_002:0312c13": "其無知。而無所不知。如是之知。則不知而知矣。",
    "X63n1242_002:0312c14": "優畢叉頌。",
    "X63n1242_002:0312c15": "梵語優畢叉。此云止觀等。亦名中道妙觀。在止觀",
    "X63n1242_002:0312c16": "中。此屬圓頓中攝。乃即前二觀。即豎而橫。即橫而",
    "X63n1242_002:0312c17": "豎。亦雙遮雙照。非遮非照。",
    "X63n1242_002:0312c18": "夫定亂分歧。動靜之源莫二。愚慧乖路。明闇之本非",
    "X63n1242_002:0312c19": "殊。",
    "X63n1242_002:0312c20": "動靜明闇。病也。定亂愚慧之所由生者。是皆支流。",
    "X63n1242_002:0312c21": "考其源本。莫不從明靜之性生也。觀其支流莫不",
    "X63n1242_002:0312c22": "異。觀其源本莫不同。愚迷則從流出流。因靜而生",
    "X63n1242_002:0312c23": "昏。因明而生亂。智悟。則從流遡源。破亂以為靜。破",
    "X63n1242_002:0312c24": "昏以為明。是以欲明止觀不二之旨。標昏動明境。",
    "X63n1242_002:0313a01": "之源。",
    "X63n1242_002:0313a02": "羣迷。從暗而背明。捨靜以求動。眾悟。背動而從靜。捨",
    "X63n1242_002:0313a03": "暗以求明。",
    "X63n1242_002:0313a04": "羣迷非無其明。祇背明而從暗。非無其靜。祇求動",
    "X63n1242_002:0313a05": "而捨靜。所以為愚迷也。眾悟非無動。能背動而從",
    "X63n1242_002:0313a06": "靜。非無其暗。能捨暗以求明。所以為智悟也。",
    "X63n1242_002:0313a07": "明生。則轉愚成慧。靜立。則息亂成定。",
    "X63n1242_002:0313a08": "明生何以能轉愚而成慧。靜立何以能息亂以成",
    "X63n1242_002:0313a09": "定。以其動靜之源莫二。明闇之本非殊。是故可以",
    "X63n1242_002:0313a10": "縛而可以脫。葢為物所轉。故為昏為動。若能轉物",
    "X63n1242_002:0313a11": "則為靜為明矣。",
    "X63n1242_002:0313a12": "定立。由乎背動。慧生。因乎捨暗。",
    "X63n1242_002:0313a13": "定立既由背動。則動不可以不背也。慧生既因捨",
    "X63n1242_002:0313a14": "暗。則暗不可以不捨也。",
    "X63n1242_002:0313a15": "暗動連繫於樊籠。",
    "X63n1242_002:0313a16": "暗之與動。何須背捨。以其能連繫於生死之樊籠",
    "X63n1242_002:0313a17": "故也。",
    "X63n1242_002:0313a18": "靜明相趨於物表。",
    "X63n1242_002:0313a19": "靜之與明。何須還復。以其能趨於煩惱之物表故",
    "X63n1242_002:0313a20": "也。",
    "X63n1242_002:0313a21": "物不能愚。功由於慧。煩不能動。功由於定。",
    "X63n1242_002:0313a22": "靜明何以復。定慧何以成。以其得大體而能起大",
    "X63n1242_002:0313a23": "用。大用現前。則物不能愚。而煩不能亂。遠討其因。",
    "X63n1242_002:0313a24": "則功由止觀。",
    "X63n1242_002:0313b01": "定慧更資於靜明。愚亂相纏於暗動。",
    "X63n1242_002:0313b02": "得定慧相資。則本體靜明。靜者而愈靜。明者而愈",
    "X63n1242_002:0313b03": "明矣。若愚亂相纏。則本心暗動。暗者而愈暗。動者",
    "X63n1242_002:0313b04": "而愈動矣。",
    "X63n1242_002:0313b05": "動而能靜者。即亂而定也。暗而能明者。即愚而慧也。",
    "X63n1242_002:0313b06": "如是。則暗動之本無差。靜明由茲合道。愚亂之源非",
    "X63n1242_002:0313b07": "異。定慧於是同宗。",
    "X63n1242_002:0313b08": "即亂而靜者。如虗空本無動靜。風生則動。風息則",
    "X63n1242_002:0313b09": "靜。然風亦依空而生。所以拂衣則有。垂裳則無。拂",
    "X63n1242_002:0313b10": "之垂之。由乎人。豈非即靜而動。即動而靜乎。即暗",
    "X63n1242_002:0313b11": "而明者。亦如虗空。本無明暗。日出則明。日入則暗。",
    "X63n1242_002:0313b12": "然日亦依空而住。所以揭之則有。覆之則無。揭之",
    "X63n1242_002:0313b13": "覆之。亦由乎人。豈非即明而暗。即暗而明乎。法性",
    "X63n1242_002:0313b14": "亦然。合之可知。故曰暗動之本無差。愚亂之源非",
    "X63n1242_002:0313b15": "異。如此。則靜明由茲合道。定慧於是同宗矣。",
    "X63n1242_002:0313b16": "宗同。則無緣之慈。定慧。則寂而常照。",
    "X63n1242_002:0313b17": "宗同。則定慧合一。當中道無緣之慈。雙忘乎定慧",
    "X63n1242_002:0313b18": "也。定慧。則寂而常照者。當生緣法緣之慈。雙忘乎",
    "X63n1242_002:0313b19": "空假也。",
    "X63n1242_002:0313b20": "寂而常照。則雙與。無緣之慈。則雙奪。雙奪。故優畢叉。",
    "X63n1242_002:0313b21": "雙與故毗婆舍那。",
    "X63n1242_002:0313b22": "雙與。即中道之雙照也。雙奪。即中道之雙遮也。故",
    "X63n1242_002:0313b23": "三種止觀。一一各有主對。",
    "X63n1242_002:0313b24": "以奢摩他故。雖寂而常照。",
    "X63n1242_002:0313c01": "奢摩。當靜義。然法性之體立不孤然。故雖寂而常",
    "X63n1242_002:0313c02": "照也。",
    "X63n1242_002:0313c03": "以毗婆舍那故。雖照而常寂。",
    "X63n1242_002:0313c04": "毗婆舍那。當觀照義。然法性之體亦不孤立。故雖",
    "X63n1242_002:0313c05": "照而常寂也。",
    "X63n1242_002:0313c06": "以優畢叉故。非照而非寂。",
    "X63n1242_002:0313c07": "優畢叉。當止觀等。既非寂而非照。亦即照而即寂。",
    "X63n1242_002:0313c08": "今文為顯中道故。且言其雙遮。",
    "X63n1242_002:0313c09": "照而常寂。故說俗而即真。寂而常照。故說真而即俗。",
    "X63n1242_002:0313c10": "非寂非照。故杜口於毗耶。",
    "X63n1242_002:0313c11": "此正結歸真俗中三諦。以明所宗空假中三觀。故",
    "X63n1242_002:0313c12": "奢摩他雖當於止。亦名為空觀。毗婆舍那雖當於",
    "X63n1242_002:0313c13": "觀。亦名為假觀。優畢叉雖於止觀等。亦名為中觀。",
    "X63n1242_002:0313c14": "葢法性至元。義極於三。至於煩惱菩提。般若涅槃。",
    "X63n1242_002:0313c15": "亦惟極於此三。噫。明明大道。昭昭耳目。聞而不信。",
    "X63n1242_002:0313c16": "見而不行。肆無目而浪行。甘躄足而望路。則吾末",
    "X63n1242_002:0313c17": "如之何也已矣。",
    "X63n1242_002:0313c18": "○觀心十門第十",
    "X63n1242_002:0313c19": "復次觀心十門。初則言其法爾。次則出其觀體。三則",
    "X63n1242_002:0313c20": "語其相應。四則警其上慢。五則誡其疏怠。六則重出",
    "X63n1242_002:0313c21": "觀體。七則明其是非。八則簡其詮旨。九則觸途成觀。",
    "X63n1242_002:0313c22": "十則妙契元源。",
    "X63n1242_002:0313c23": "十門生起者。凡百修行。入道須悟諦理真實。然後",
    "X63n1242_002:0313c24": "觀門得體。可以全性起修。能如是修。必得相應。苟",
    "X63n1242_002:0314a01": "不相應。則精進者有上慢之失。懈怠者墮疏懈之",
    "X63n1242_002:0314a02": "非。前出觀體。言略意周。重出觀體。義圓法備。廣略",
    "X63n1242_002:0314a03": "相從。然後造修有路。求寶知方。復慮修心。前多歧",
    "X63n1242_002:0314a04": "逕。或執非以為是。或以是而為非。是非之中。最宜",
    "X63n1242_002:0314a05": "明識。一切義門。皆憑詮旨。詮旨有會。方契佛心。則",
    "X63n1242_002:0314a06": "一一行門無非圓通。若如是者。則左右逢緣。觸迷",
    "X63n1242_002:0314a07": "成觀。不執觀以迷旨。不封言而惑理矣。",
    "X63n1242_002:0314a08": "第一言其法爾者",
    "X63n1242_002:0314a09": "法爾者。自然也。謂法法皆爾。性是天真。葢真如之",
    "X63n1242_002:0314a10": "理。法爾不變以隨緣。一切諸法。法爾隨緣而不變。",
    "X63n1242_002:0314a11": "夫心性虗通。動靜之源不二。真如絕慮。緣計之念非",
    "X63n1242_002:0314a12": "殊。",
    "X63n1242_002:0314a13": "心性。即真如異其辭爾。虗通。言其體德。此心真如。",
    "X63n1242_002:0314a14": "於三際時。十方處。虗空了無一物。融通毫無窒礙。",
    "X63n1242_002:0314a15": "如大火聚。四邊不可湊泊。爍破一切思慮緣影。故",
    "X63n1242_002:0314a16": "曰心性虗通。真如絕慮。然而現見眾生有緣慮之",
    "X63n1242_002:0314a17": "心。舉則動。息則靜。與心性真如二之殊之者。皆迷",
    "X63n1242_002:0314a18": "而不自覺悟故也。云何謂之迷。又云何謂之悟。須",
    "X63n1242_002:0314a19": "知迷無別迷。祇於諸佛悟處而成迷。悟無別悟。亦",
    "X63n1242_002:0314a20": "祇於眾生迷處而成悟。故一切動靜。遠尋其源。與",
    "X63n1242_002:0314a21": "心性虗通之源莫二。一切緣計。遠尋其根。與真如",
    "X63n1242_002:0314a22": "絕慮之心非殊。楞嚴云。佛告文殊。十方如來與諸",
    "X63n1242_002:0314a23": "大菩薩。於其自住三摩地中。見與見緣。并所想相。",
    "X63n1242_002:0314a24": "如虗空花。本無所有。此見及緣。元是菩提妙靜明",
    "X63n1242_002:0314b01": "體。云何於中有是非是。是則心性虗通。真如絕慮。",
    "X63n1242_002:0314b02": "其猶晴明之空。眾生緣慮昏動。其猶揑目以見空",
    "X63n1242_002:0314b03": "花。方其揑目以成花時。果有花乎哉。果無花乎哉。",
    "X63n1242_002:0314b04": "果有起滅動靜乎哉。果無起滅動靜哉。然而花即",
    "X63n1242_002:0314b05": "空也。空即花也。其猶動靜。即心性之虗通也。緣計",
    "X63n1242_002:0314b06": "即真如之絕慮也。故曰。此見及緣。元是菩提妙淨",
    "X63n1242_002:0314b07": "明體。云何於中有是非是。苟明此義。則其旨皎然",
    "X63n1242_002:0314b08": "矣。",
    "X63n1242_002:0314b09": "惑見紛馳。窮之則唯一寂。",
    "X63n1242_002:0314b10": "此以現事證成上義。苟動靜之源與心性虗通有",
    "X63n1242_002:0314b11": "二。緣計之念與真如絕慮有殊。何以故。若惑見紛",
    "X63n1242_002:0314b12": "馳。用觀法窮之究之。而此惑見。當處銷融。唯是一",
    "X63n1242_002:0314b13": "寂真空。以是驗之。斷非虗也。",
    "X63n1242_002:0314b14": "靈源不狀。鑒之則以千差。",
    "X63n1242_002:0314b15": "靈源者。即上所言心性真如之體也。虗通者。以其",
    "X63n1242_002:0314b16": "絕慮故也。故云不狀。方其動靜緣計未狀之時。如",
    "X63n1242_002:0314b17": "鏡臺鑑物不差。莫逃其狀。非以心性虗通真如絕",
    "X63n1242_002:0314b18": "慮而然乎。上句證念起元同。下句證離念廓照。",
    "X63n1242_002:0314b19": "千差不同。法眼之名自立。一寂非異。慧眼之號斯存。",
    "X63n1242_002:0314b20": "理量雙消。佛眼之功圓著。",
    "X63n1242_002:0314b21": "此以果德大用現前。以明全是眾生因心本具。如",
    "X63n1242_002:0314b22": "果上法眼能鑒乎俗。全由因心靈源不狀。鑒之以",
    "X63n1242_002:0314b23": "千差。慧眼能照乎真。全由因心惑見紛馳。窮之惟",
    "X63n1242_002:0314b24": "一寂。佛眼之功圓著者。全由因心一寂如理智。千",
    "X63n1242_002:0314c01": "差如量智。雙消中得來。所謂因超果海。果徹因源",
    "X63n1242_002:0314c02": "者以此。",
    "X63n1242_002:0314c03": "是以三諦一境。法身之理恒清。三智一心。般若之明",
    "X63n1242_002:0314c04": "常照。境智冥合。解脫之應隨機。非縱非橫。圓伊之道",
    "X63n1242_002:0314c05": "元會。故知三德妙性。宛爾無乖。",
    "X63n1242_002:0314c06": "上文所說。固是得意元談。又不若取質捨文。結歸",
    "X63n1242_002:0314c07": "實際。此正事理不二。簡示偏圓。正修止觀中。深切",
    "X63n1242_002:0314c08": "旨歸。三諦一境之法身。三智一心之般若。境智冥",
    "X63n1242_002:0314c09": "合之解脫也。葢圓伊之道。非縱非橫者。正以所觀",
    "X63n1242_002:0314c10": "之境屬法身。當此三諦圓中之一諦也。譬彼圓[、/(、*、)]",
    "X63n1242_002:0314c11": "最上一點。第此諦。舉一即三故。直法身非法身。以",
    "X63n1242_002:0314c12": "法身必具般若解脫。以此中諦。即真即俗故也。能",
    "X63n1242_002:0314c13": "觀之觀。屬般若。當此三觀真空之一觀也。譬彼圓",
    "X63n1242_002:0314c14": "[、/(、*、)]左邊一點。第此一觀。舉一即三故。直般若非般",
    "X63n1242_002:0314c15": "若。般若必具法身解脫。以此空觀即假即中故也。",
    "X63n1242_002:0314c16": "能所冥合。屬解脫。當此三脫。屬方便淨解脫。譬彼",
    "X63n1242_002:0314c17": "圓[、/(、*、)]右邊一點。第此一脫。舉一即三故。直解脫非",
    "X63n1242_002:0314c18": "解脫。解脫必具法身般若。以此解脫。即法身般若",
    "X63n1242_002:0314c19": "故也。若親切指示。即當人現前一念。性具諸法。依",
    "X63n1242_002:0314c20": "正差殊。即解脫也。居於一念無有差別。即般若也。",
    "X63n1242_002:0314c21": "即一念而諸法。即諸法而一念。即法身也。此為所",
    "X63n1242_002:0314c22": "觀。即是法身。能觀此三。即是般若也。能所冥合。絕",
    "X63n1242_002:0314c23": "思絕議。即是解脫也。",
    "X63n1242_002:0314c24": "一心深廣難思。何出要而非路。",
    "X63n1242_002:0315a01": "一心深廣者。則豎窮橫亘。無心不三智也。無境不",
    "X63n1242_002:0315a02": "三德也。無塵不三解脫也。如是微妙。不可思議。逢",
    "X63n1242_002:0315a03": "緣對境。無非出生死之要。舉足生心。何莫入菩提",
    "X63n1242_002:0315a04": "之路。",
    "X63n1242_002:0315a05": "是以即心為道者。可謂尋流而得源矣。",
    "X63n1242_002:0315a06": "眾生從真起妄。如從源以出流。行人返妄歸真。如",
    "X63n1242_002:0315a07": "從流以溯源。是故修行善入流者。正在即流得源。",
    "X63n1242_002:0315a08": "不遠而復。其若捨流而別尋源。則愈求愈遠。流者",
    "X63n1242_002:0315a09": "一念識心是也。源者。一念空假中是也。故曰即心",
    "X63n1242_002:0315a10": "為道者。可謂尋流而得源矣。",
    "X63n1242_002:0315a11": "第二出其觀體者祇知一念。即空不空。非空非不空。",
    "X63n1242_002:0315a12": "觀者。三觀也。體者。三觀出生安立之處也。祇知一",
    "X63n1242_002:0315a13": "念者。不須緣理斷九。離此一念別求清淨真如也。",
    "X63n1242_002:0315a14": "一念即空。何般若而不具。一念即不空。何解脫而",
    "X63n1242_002:0315a15": "不有。一念即非空非不空。何法身而不圓。此大師",
    "X63n1242_002:0315a16": "所傳。天台一宗。即陰觀妄。煩惱即菩提。生死即涅",
    "X63n1242_002:0315a17": "槃。性具之旨。舊注欲改祇字作應字。豈知宗旨者",
    "X63n1242_002:0315a18": "哉。",
    "X63n1242_002:0315a19": "第三語其相應者",
    "X63n1242_002:0315a20": "空破見思。與般若相應。假破塵沙。與解脫相應。中",
    "X63n1242_002:0315a21": "破無明。與法身相應。",
    "X63n1242_002:0315a22": "心與空相應。則譏毀讚譽。何憂何喜。",
    "X63n1242_002:0315a23": "人逢逆順之境。喜怒縈之於懷。以其心不空也。若",
    "X63n1242_002:0315a24": "得心空。不因讚譽而喜。不為譏毀而憂。以其心空",
    "X63n1242_002:0315b01": "而無所受故也。",
    "X63n1242_002:0315b02": "身與空相應。則刀割香塗。何苦何樂。",
    "X63n1242_002:0315b03": "喜怒不形於色。古之高士。及修忍之人。皆能行之。",
    "X63n1242_002:0315b04": "惟刀割不苦。恐不能以強力忍。若忍辱仙人。為歌",
    "X63n1242_002:0315b05": "利王割截身體。節節支解而無煩惱。金剛經云。爾",
    "X63n1242_002:0315b06": "時。若有我相。人相。眾生相。壽者相。應生瞋恨。此則",
    "X63n1242_002:0315b07": "身與空相應。乃能若是也。",
    "X63n1242_002:0315b08": "依報與空相應。則施與劫奪。何得何失。",
    "X63n1242_002:0315b09": "依報者。謂人身正報所依一切受用物也。若素位",
    "X63n1242_002:0315b10": "君子。於富貴患難無適而不自得。則已能忘得失",
    "X63n1242_002:0315b11": "略喜慍。矧修禪之人。依報與空相應者。得失能擾",
    "X63n1242_002:0315b12": "其心哉。",
    "X63n1242_002:0315b13": "心與空不空相應。則愛見都忘。慈悲普救。",
    "X63n1242_002:0315b14": "愛見俱忘。空之力也。慈悲普救。不空之力也。始則",
    "X63n1242_002:0315b15": "旋假以入空。次則旋空而入假。故能不住無為而",
    "X63n1242_002:0315b16": "利益諸趣。",
    "X63n1242_002:0315b17": "身與空不空相應。則內同枯木。外現威儀。",
    "X63n1242_002:0315b18": "與空相應。內則枯木倚寒巖。三冬無暖氣。與不空",
    "X63n1242_002:0315b19": "相應。外則山花若也逢春力。根在深巖也著開。",
    "X63n1242_002:0315b20": "依報與空不空相應。則永絕貪求。資財給濟。",
    "X63n1242_002:0315b21": "石壁云。貪求已滅。理順於空。給濟恒施。事符於假。",
    "X63n1242_002:0315b22": "肇法師云。般若之門觀空。漚和之門涉有。",
    "X63n1242_002:0315b23": "心與空不空。非空非不空相應。則實相初明。開佛知",
    "X63n1242_002:0315b24": "見。",
    "X63n1242_002:0315c01": "法華云。開示悟入佛之知見。開居於初。菩薩無明",
    "X63n1242_002:0315c02": "初破。初見實相。能與中道相應故也。",
    "X63n1242_002:0315c03": "身與空不空。非空非不空相應。則一塵入正受。諸塵",
    "X63n1242_002:0315c04": "三昧起。",
    "X63n1242_002:0315c05": "石壁云。一塵諸塵。惟約依報。祇於一塵。即入即出。",
    "X63n1242_002:0315c06": "即雙入出。即不入出。於依報中。一一自在。於正報",
    "X63n1242_002:0315c07": "中。亦復如是。三昧者。此云正受。良以不受諸受。名",
    "X63n1242_002:0315c08": "為正受。",
    "X63n1242_002:0315c09": "依報與空不空。非空非不空相應。則香臺寶閣。嚴土",
    "X63n1242_002:0315c10": "化生。",
    "X63n1242_002:0315c11": "香臺寶閣者。自受用身所居實報莊嚴土也。即以",
    "X63n1242_002:0315c12": "之而嚴土自用。即以之而嚴土化生。",
    "X63n1242_002:0315c13": "第四警其上慢者若不爾者。則未相應也。",
    "X63n1242_002:0315c14": "天台約六即以辨圓位。即。故不生退屈。則前二門",
    "X63n1242_002:0315c15": "中事也。六故不生上慢。則相應門中事也。故知相",
    "X63n1242_002:0315c16": "應一門。已當明位矣。",
    "X63n1242_002:0315c17": "第五誡其疏怠者然渡海應須上船。非船何以能渡。",
    "X63n1242_002:0315c18": "修心必須入觀。非觀無以明心。心尚未明。相應何日。",
    "X63n1242_002:0315c19": "思之勿自恃也。",
    "X63n1242_002:0315c20": "喻中雖云。非船何以能度。意在勸人登舟。法上雖",
    "X63n1242_002:0315c21": "云非觀無以明心。意在策人入觀。葢此誡怠。為知",
    "X63n1242_002:0315c22": "觀人說。不為未知者說也。",
    "X63n1242_002:0315c23": "第六重出觀體者祇知一念即空不空。非有非無。不",
    "X63n1242_002:0315c24": "知即念即空不空。非非有非非無。",
    "X63n1242_002:0316a01": "祇知。照也。不知。寂也。即照而遮。故即空不空而雙",
    "X63n1242_002:0316a02": "非也。即寂而照。故雙照也。非去非有。乃是照空。非",
    "X63n1242_002:0316a03": "去非無。乃是照有。前出觀體者。且正顯中。重出觀",
    "X63n1242_002:0316a04": "體者。中亦不立。存然亡然。不可得而名焉。斯臻元",
    "X63n1242_002:0316a05": "妙。",
    "X63n1242_002:0316a06": "第七明其是非者心不是有。心不是無。心不非有。心",
    "X63n1242_002:0316a07": "不非無。",
    "X63n1242_002:0316a08": "此章來意。為明重出觀體之所以。葢言心不是有。",
    "X63n1242_002:0316a09": "故即空。心不是無。故即不空。心不非有。故非非有。",
    "X63n1242_002:0316a10": "心不非無。故非非無。",
    "X63n1242_002:0316a11": "是有是無。即墮是。非有非無。即墮非。",
    "X63n1242_002:0316a12": "釋前所以。何故心不是有。心不是無。以是有是無。",
    "X63n1242_002:0316a13": "即墮是故也。何故心不非有。心不非無。以非有非",
    "X63n1242_002:0316a14": "無。即墮非故也。",
    "X63n1242_002:0316a15": "如是。祇是是非之非。未是非是。非非之是。",
    "X63n1242_002:0316a16": "石壁云。結指是非俱非。對前相待之非。未是絕待",
    "X63n1242_002:0316a17": "之是。",
    "X63n1242_002:0316a18": "今以雙非。破兩是。",
    "X63n1242_002:0316a19": "非。不也。即前心不是有。心不是無之兩不者。以破",
    "X63n1242_002:0316a20": "是有是無。",
    "X63n1242_002:0316a21": "是破非是。猶是非。",
    "X63n1242_002:0316a22": "是。即是有是無之是。既以不而不去者。豈非非是。",
    "X63n1242_002:0316a23": "猶是非乎。",
    "X63n1242_002:0316a24": "又以雙非。破兩非。",
    "X63n1242_002:0316b01": "雙非。雙不也。即前心不非有心不非無之兩不者。",
    "X63n1242_002:0316b02": "以破非有非無。",
    "X63n1242_002:0316b03": "非破非非。即是是。",
    "X63n1242_002:0316b04": "非。即前非有非無之非。既以雙不而非去非去。則",
    "X63n1242_002:0316b05": "是存。豈非。非破非非。即是是。石壁云。權立為是。慮",
    "X63n1242_002:0316b06": "犯無窮。向下結成。還成能計。",
    "X63n1242_002:0316b07": "如是。祇是非是非非之是。未是不非。不不非。不是。不",
    "X63n1242_002:0316b08": "不是。",
    "X63n1242_002:0316b09": "石壁云。如是下。結上兩重。未是下。釋上一重。破所",
    "X63n1242_002:0316b10": "立能。此亦破之。故云。不非非。不是是。下釋上二重。",
    "X63n1242_002:0316b11": "病去藥存。此亦破之。故云。不不是。",
    "X63n1242_002:0316b12": "是非之惑。綿微難見。",
    "X63n1242_002:0316b13": "石壁云。問。此惑為復障理障事。答。能障於理。非障",
    "X63n1242_002:0316b14": "於事。乃由無明不了。橫計是非。陰宰若亡。是非都",
    "X63n1242_002:0316b15": "泯。",
    "X63n1242_002:0316b16": "神清慮靜。細而研之。",
    "X63n1242_002:0316b17": "石壁云。是非幽微。其義最細。察之無象。尋之無踪。",
    "X63n1242_002:0316b18": "若非智眼朗然。云何能祛此見。",
    "X63n1242_002:0316b19": "第八簡其詮旨者",
    "X63n1242_002:0316b20": "詮。即能詮。旨。即所詮。欲其始則因詮而會旨。終則",
    "X63n1242_002:0316b21": "得兔以忘罤。故須簡之。",
    "X63n1242_002:0316b22": "然而至理無言。假文言以明其旨。",
    "X63n1242_002:0316b23": "大品云。總持無文字。文字顯總持。",
    "X63n1242_002:0316b24": "旨宗非觀。藉修觀以會其宗。",
    "X63n1242_002:0316c01": "石壁云。理智非行。藉行熏成。圓覺云。雖復本來金。",
    "X63n1242_002:0316c02": "終以銷成就。今謂旨即正因。宗即了因。觀即緣因。",
    "X63n1242_002:0316c03": "余謂非也。應以旨作正因。宗觀皆作了因。葢此宗。",
    "X63n1242_002:0316c04": "非五重中之宗。乃宗趣之宗。義屬於解。解之與觀",
    "X63n1242_002:0316c05": "俱屬了因。若明緣因。取助道法門。",
    "X63n1242_002:0316c06": "若旨之未明。則言之未的。若宗之未會。則觀之未深。",
    "X63n1242_002:0316c07": "理得之於內。言得之於外。未有形直而影不端。理",
    "X63n1242_002:0316c08": "明而言不當者也。宗會之於心。觀深之於行。未有",
    "X63n1242_002:0316c09": "聲和而響不順。宗會而觀不深者也。",
    "X63n1242_002:0316c10": "深觀。乃會其宗。的言。必明其旨。",
    "X63n1242_002:0316c11": "始因宗而觀深。藉旨而言的。終因觀而宗愈會。藉",
    "X63n1242_002:0316c12": "言而旨愈明。",
    "X63n1242_002:0316c13": "旨宗。既其明會。言觀。何得復存耶。",
    "X63n1242_002:0316c14": "石壁云。理明則言廢。智會則觀亡。且旨即理。宗即",
    "X63n1242_002:0316c15": "智。言即教。觀即行。應知理顯因言。是以忘言。智明",
    "X63n1242_002:0316c16": "因觀。是以忘觀。得兔忘罤。誠如此也。",
    "X63n1242_002:0316c17": "第九觸途成觀者",
    "X63n1242_002:0316c18": "未諳上之入門。則凡有修入。如著弊絮。荊棘中行。",
    "X63n1242_002:0316c19": "觸處罣礙。既解此已。則歷緣對境。觸途成觀。如風",
    "X63n1242_002:0316c20": "行空中。一切無障礙也。",
    "X63n1242_002:0316c21": "夫再演言辭。重標觀體。欲明宗旨無異。言觀。有逐方",
    "X63n1242_002:0316c22": "移。",
    "X63n1242_002:0316c23": "石壁云。言移。則設教千端。何乖其旨。觀移。則造修",
    "X63n1242_002:0316c24": "萬種。安易其宗。良由理智同源。機緣異轍。是以言",
    "X63n1242_002:0317a01": "兼權實。觀帶淺深。為明宗旨。元微欲顯。且隨言觀。",
    "X63n1242_002:0317a02": "移言。則言理無差。改觀。則觀旨不異。",
    "X63n1242_002:0317a03": "石壁云。言移則教別。理顯無殊。觀改則行遷。智明",
    "X63n1242_002:0317a04": "不異。",
    "X63n1242_002:0317a05": "不異之旨即理。無差之理即宗。",
    "X63n1242_002:0317a06": "石壁云。不異之理是宗。此宗全理。故云即理。無差",
    "X63n1242_002:0317a07": "之理。此理全智。故云則宗。理智如如。言觀泯矣。",
    "X63n1242_002:0317a08": "宗旨一而二名。言觀明其弄引耳。",
    "X63n1242_002:0317a09": "石壁云。宗旨體一。而立二名。如鏡與光。亦彰二號。",
    "X63n1242_002:0317a10": "因言達理。藉觀契宗。理智既其齊明。言觀即為方",
    "X63n1242_002:0317a11": "便。",
    "X63n1242_002:0317a12": "第十妙契元源者",
    "X63n1242_002:0317a13": "夫悟心之士。甯執觀而迷旨。達教之人。豈滯言而惑",
    "X63n1242_002:0317a14": "理。",
    "X63n1242_002:0317a15": "悟心之士。全性以起修。則旨即是觀。全修而在性。",
    "X63n1242_002:0317a16": "則觀即是旨。故不執觀而迷旨。達教之人。因筌而",
    "X63n1242_002:0317a17": "得魚。決不執筌以為魚。體顯名忘。決不循名而忘",
    "X63n1242_002:0317a18": "體。故不滯言而惑理。",
    "X63n1242_002:0317a19": "理明則言語道斷。何言之能議。旨會則心行處滅。何",
    "X63n1242_002:0317a20": "觀之能思。",
    "X63n1242_002:0317a21": "石壁云。言不能議。理本非名。心不能思。智元絕慮。",
    "X63n1242_002:0317a22": "天台云。口欲言而辭喪。心欲思而慮忘。余曰。大師",
    "X63n1242_002:0317a23": "所說妙觀之宗。正以言語道斷。心行處滅而為其",
    "X63n1242_002:0317a24": "主。故於第十妙契元源。究竟指歸也如此。",
    "X63n1242_002:0317b01": "心言不能思議者。可謂妙契寰中矣。",
    "X63n1242_002:0317b02": "石壁云。事法既虗。相無不盡。理性真實。體無不現。",
    "X63n1242_002:0317b03": "故曰妙契寰中矣。",
    "X63n1242_002:0317b05": "永嘉禪宗集註卷下(終)"
}