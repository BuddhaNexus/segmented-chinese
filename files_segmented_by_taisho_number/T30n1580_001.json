{
    "T30n1580_001:0883a03": "瑜伽師地論釋一卷",
    "T30n1580_001:0883a05": "最勝子等諸菩薩造",
    "T30n1580_001:0883a06": "三藏法師玄奘奉　詔譯",
    "T30n1580_001:0883a07": "本地分中五識相應地之一。",
    "T30n1580_001:0883a08": "　敬禮天人大覺尊　　福德智慧皆圓滿",
    "T30n1580_001:0883a09": "　無上文義真妙法　　正知受學聖賢眾",
    "T30n1580_001:0883a10": "　稽首無勝大慈氏　　普為利樂諸有情",
    "T30n1580_001:0883a11": "　廣採眾經真要義　　略說五分瑜伽者",
    "T30n1580_001:0883a12": "　歸命法流妙定力　　發起無著功德名",
    "T30n1580_001:0883a13": "　能於聖者無勝海　　引出最極法甘露",
    "T30n1580_001:0883a14": "　飡受美音自滿足　　復為饒益諸世間",
    "T30n1580_001:0883a15": "　等注無窮字花雨　　榮潤牟尼如意樹",
    "T30n1580_001:0883a16": "　此論殊勝若蓮花　　猶妙寶藏如大海",
    "T30n1580_001:0883a17": "　具顯諸乘廣大義　　善釋其文無有遺",
    "T30n1580_001:0883a18": "　於此瑜伽大論中　　我今隨力釋少分",
    "T30n1580_001:0883a19": "　為令正法常無盡　　利益安樂諸含識",
    "T30n1580_001:0883a20": "今說此論。所為云何。謂有二緣故說此論。一",
    "T30n1580_001:0883a21": "為如來無上法教久住世故。二為平等利益",
    "T30n1580_001:0883a22": "安樂諸有情故。復有二緣故說此論。一為如",
    "T30n1580_001:0883a23": "來甘露聖教已隱沒者。憶念採集重開顯故。",
    "T30n1580_001:0883a24": "未隱沒者。問答決擇倍興盛故。二為一切有",
    "T30n1580_001:0883a25": "情界中有種姓者。各依自乘修出世善。得三",
    "T30n1580_001:0883a26": "乘果。出生死故。無種姓者。依人天乘。修世間",
    "T30n1580_001:0883a27": "善。得人天果。脫惡趣故。復有二緣故說此論。",
    "T30n1580_001:0883a28": "一者或有於多說空不了義經。如言計著撥",
    "T30n1580_001:0883a29": "無。一切憎背有教。為令隨悟諸法有相。解經",
    "T30n1580_001:0883b01": "密意捨無見故。二者復有於多說有不了義",
    "T30n1580_001:0883b02": "經。如言計著執有。一切厭怖空教。為令隨悟",
    "T30n1580_001:0883b03": "諸法無相。解經密意捨有見故。復有二緣故",
    "T30n1580_001:0883b04": "說此論。一為成就菩薩種姓補特伽羅。唯依",
    "T30n1580_001:0883b05": "大教。遍於諸乘文義行果。生巧便智。斷一切",
    "T30n1580_001:0883b06": "障。修一切善。證佛菩提。窮未來際。自他利樂",
    "T30n1580_001:0883b07": "無休廢故。二為成就二乘種姓。及無種性補",
    "T30n1580_001:0883b08": "特伽羅。亦依大教。各於自乘文義行果。生巧",
    "T30n1580_001:0883b09": "便智。斷煩惱障。伏諸蓋纏。修自分善。得自乘",
    "T30n1580_001:0883b10": "果。出離三界諸惡趣故。復有二緣故說此論。",
    "T30n1580_001:0883b11": "一者或有宿習。無知猶豫顛倒。執着外道小",
    "T30n1580_001:0883b12": "乘邪教。故於大乘不能信解。為善分別大乘",
    "T30n1580_001:0883b13": "法相。令其信解了達。決定離顛倒故。二者復",
    "T30n1580_001:0883b14": "有聞諸契經種種意趣甚深難解。其心迷亂",
    "T30n1580_001:0883b15": "誹毀不信。為善開示令生信解饒益彼故。復",
    "T30n1580_001:0883b16": "有二緣故說此論。一為攝益樂略言論勤修",
    "T30n1580_001:0883b17": "行者。採集眾經廣要法義。略分別故。二為攝",
    "T30n1580_001:0883b18": "益樂廣言論勤說法者。於一一法。開示無邊",
    "T30n1580_001:0883b19": "差別義故。復有二緣故說此論。一為開顯諸",
    "T30n1580_001:0883b20": "法實相。問答決擇立正論故。二為滅除一切",
    "T30n1580_001:0883b21": "妄執。問答決擇破邪論故。復有二緣故說此",
    "T30n1580_001:0883b22": "論。一為顯了遍計所執情有理無。依他起性",
    "T30n1580_001:0883b23": "圓成實性理有情無。令捨增益損減執故。二",
    "T30n1580_001:0883b24": "為顯了世間道理。證得勝義法門差別。令修",
    "T30n1580_001:0883b25": "二諦無倒解故。復有二緣故說此論。一為開",
    "T30n1580_001:0883b26": "闡隨轉真實二種理門。令知二藏三藏法教",
    "T30n1580_001:0883b27": "不相違故。二為開闡因緣唯識無相真如四",
    "T30n1580_001:0883b28": "種理門。令修觀行有差別故。復有二緣故說",
    "T30n1580_001:0883b29": "此論。一為示現境界差別。令知諸法自性相",
    "T30n1580_001:0883c01": "狀位差別故。二為示現修行差別令知三乘",
    "T30n1580_001:0883c02": "方便根本果差別故。如是等類所為諸緣。處",
    "T30n1580_001:0883c03": "處經論種種異說。當知皆是此論所為。",
    "T30n1580_001:0883c04": "今說此論所因云何。謂諸有情無始時來。於",
    "T30n1580_001:0883c05": "一切法處中實相。無知疑惑顛倒僻執。起諸",
    "T30n1580_001:0883c06": "煩惱。發有漏業。輪迴五趣。受三大苦。如來出",
    "T30n1580_001:0883c07": "世。隨其所宜。方便為說種種妙法處中實相。",
    "T30n1580_001:0883c08": "令諸有情知一切法。如是如是空故非有。如",
    "T30n1580_001:0883c09": "是如是有故非空。了達諸法非空非有。遠離",
    "T30n1580_001:0883c10": "疑惑顛倒僻執。隨其種姓。起處中行。漸次修",
    "T30n1580_001:0883c11": "滿。隨其所應。永滅諸障。得三菩提。證寂滅",
    "T30n1580_001:0883c12": "樂。佛涅槃後。魔事紛起。部執競興。多著有",
    "T30n1580_001:0883c13": "見。龍猛菩薩證極喜地。採集大乘無相空教。",
    "T30n1580_001:0883c14": "造中論等。究暢真要。除彼有見。聖提婆等諸",
    "T30n1580_001:0883c15": "大論師。造百論等。弘闡大義。由是眾生。復著",
    "T30n1580_001:0883c16": "空見。無著菩薩位登初地。證法光定。得大神",
    "T30n1580_001:0883c17": "通。事大慈尊。請說此論。理無不窮。事無不",
    "T30n1580_001:0883c18": "盡。文無不釋。義無不詮。疑無不遣。執無不",
    "T30n1580_001:0883c19": "破。行無不修。果無不證。正為菩薩。令於諸乘",
    "T30n1580_001:0883c20": "境行果等。皆得善巧。勤修大行。證大菩提。廣",
    "T30n1580_001:0883c21": "為有情。常無倒說。兼為餘乘。令依自法。修自",
    "T30n1580_001:0883c22": "分行。得自果證。如是略說此論所因。",
    "T30n1580_001:0883c23": "今說瑜伽師地論者。名義云何。謂一切乘境",
    "T30n1580_001:0883c24": "行果等所有諸法。皆名瑜伽。一切並有方便",
    "T30n1580_001:0883c25": "善巧相應義故。境瑜伽者。謂一切境。無顛",
    "T30n1580_001:0883c26": "倒性。不相違性。能隨順性。趣究竟性。與正理",
    "T30n1580_001:0883c27": "教。行果相應故。名瑜伽。此境瑜伽。雖通一",
    "T30n1580_001:0883c28": "切。然諸經論。就相隨機。種種異說。或說諸",
    "T30n1580_001:0883c29": "法四種道理。名為瑜伽。觀待作用。法爾證成。",
    "T30n1580_001:0884a01": "總攝一切正道理故。或說二十四不相應行",
    "T30n1580_001:0884a02": "中。一名瑜伽。因果相稱無乖違故。此二並如",
    "T30n1580_001:0884a03": "決擇分等處處廣說。或說雜染清淨無性。名",
    "T30n1580_001:0884a04": "為瑜伽。除違契順最為勝故。如大梵問契經",
    "T30n1580_001:0884a05": "等說。諸瑜伽師。觀無少法可令其生及可令",
    "T30n1580_001:0884a06": "滅。亦無少法欲令證得及欲現觀。謂於一切",
    "T30n1580_001:0884a07": "雜染無性瑜伽中行。觀無少法可令其生及",
    "T30n1580_001:0884a08": "可令滅。及於一切清淨無性瑜伽中行。觀無",
    "T30n1580_001:0884a09": "少法欲令證得及欲現觀。或說究竟清淨真",
    "T30n1580_001:0884a10": "如名為瑜伽。理中最極一切功德共相應故。",
    "T30n1580_001:0884a11": "如入楞伽契經中說。若觀真義。除去分別。遠",
    "T30n1580_001:0884a12": "離瑕穢。無有能取。亦無所取。無解無縛。爾時",
    "T30n1580_001:0884a13": "在定。當見瑜伽不應疑慮大義經中。說從一",
    "T30n1580_001:0884a14": "法增至百法。皆名瑜伽。法門雖別義無違故。",
    "T30n1580_001:0884a15": "廣義經中。說蘊界處緣起諦等。皆名瑜伽。攝",
    "T30n1580_001:0884a16": "一切境順機宜故。於如是等諸經論中。說一",
    "T30n1580_001:0884a17": "切境。皆名瑜伽。總具四性順四法故。行瑜伽",
    "T30n1580_001:0884a18": "者。謂一切行。更相順故。稱正理故。順正教",
    "T30n1580_001:0884a19": "故。趣正果故。說名瑜伽。此行瑜伽。雖通諸",
    "T30n1580_001:0884a20": "行。然諸經論。就相隨機。種種異說。如辯瑜",
    "T30n1580_001:0884a21": "伽師地經中。正修諸行。說名瑜伽。總攝一切",
    "T30n1580_001:0884a22": "相應行故。月燈經中。修三十七菩提分法。說",
    "T30n1580_001:0884a23": "名瑜伽。此於一切順果行中。最為勝故。於大",
    "T30n1580_001:0884a24": "分別六處經中。辨奢摩他毘鉢舍那平等運",
    "T30n1580_001:0884a25": "道。說名瑜伽。如是止觀眾行主故。海慧經",
    "T30n1580_001:0884a26": "中修三摩地。說名瑜伽。住心發行此最強故。",
    "T30n1580_001:0884a27": "顯揚論等。信欲方便精進四法。說名瑜伽。作",
    "T30n1580_001:0884a28": "意或智說名方便此四通生一切行故。聞所",
    "T30n1580_001:0884a29": "成地。別辨九道。說名瑜伽。會理除惑。位別勝",
    "T30n1580_001:0884b01": "故。謂世出世。加行無間解脫勝進軟中上道。",
    "T30n1580_001:0884b02": "修所成地。總辨修習諸對治道。說名瑜伽。為",
    "T30n1580_001:0884b03": "樂略者。總說修故。有處說緣諸地所攝無顛",
    "T30n1580_001:0884b04": "倒智。名為瑜伽。緣諸地法無顛倒智行中勝",
    "T30n1580_001:0884b05": "故。有處復說方便善巧或唯方便。名為瑜伽。",
    "T30n1580_001:0884b06": "作意與智發行勝故。或就最初發悟勝故。功",
    "T30n1580_001:0884b07": "德實性契經中。說諸緣起觀。名為瑜伽。緣起",
    "T30n1580_001:0884b08": "觀智於出生死最為要故。正行經中。說正見",
    "T30n1580_001:0884b09": "等八支聖道。名為瑜伽。趣涅槃城此為勝故。",
    "T30n1580_001:0884b10": "毘奈耶經。說修戒等。名曰瑜伽。戒定慧學因",
    "T30n1580_001:0884b11": "中勝故。大義經中。說修一切世出世行分位",
    "T30n1580_001:0884b12": "差別。皆名瑜伽。正行階位相符順故。如是皆",
    "T30n1580_001:0884b13": "說共聲聞行。名為瑜伽。通證三乘行中勝故。",
    "T30n1580_001:0884b14": "慧到彼岸契經中。說觀空作意。名為瑜伽發",
    "T30n1580_001:0884b15": "起大行。此最勝故。如彼經言菩薩所有大瑜",
    "T30n1580_001:0884b16": "伽者。謂空作意。菩薩由此空作意故。不墮聲",
    "T30n1580_001:0884b17": "聞及獨覺地。乃至能淨諸佛土等。即彼經中。",
    "T30n1580_001:0884b18": "復說般若波羅蜜多。名勝瑜伽。導大乘行。此",
    "T30n1580_001:0884b19": "殊勝故。如彼經言菩薩所有諸瑜伽中。慧度",
    "T30n1580_001:0884b20": "瑜伽。最上最勝。廣說乃至。是無等等。何以",
    "T30n1580_001:0884b21": "故。如是般若波羅蜜多。是為無上。瑜伽法故。",
    "T30n1580_001:0884b22": "餘處說此慧度所攝。無分別定。名為瑜伽。能",
    "T30n1580_001:0884b23": "發一切勝功德故。餘處復說菩薩所有殊勝",
    "T30n1580_001:0884b24": "慧悲平等雙轉。名為瑜伽。能證無住大涅槃",
    "T30n1580_001:0884b25": "故。如是等說。諸不共行。名為瑜伽。能證無上",
    "T30n1580_001:0884b26": "佛菩提故。於如是等諸經論中。說一切行。皆",
    "T30n1580_001:0884b27": "名瑜伽。具上所說四種義故。果瑜伽者。謂一",
    "T30n1580_001:0884b28": "切果。更相順故。合正理故。順正教故。稱正因",
    "T30n1580_001:0884b29": "故。說名瑜伽。此果瑜伽。雖通諸果。然諸經",
    "T30n1580_001:0884c01": "論。就相隨機。種種異說。分別義經。說力無畏",
    "T30n1580_001:0884c02": "不共佛法。名曰瑜伽。能伏諸魔。制諸異論。勝",
    "T30n1580_001:0884c03": "餘乘故。殊勝經中。說佛所證無住涅槃。名為",
    "T30n1580_001:0884c04": "瑜伽。盡未來際。無所住故。大義經中。說如來",
    "T30n1580_001:0884c05": "地無分別智。及以大悲。名為瑜伽。自利利他。",
    "T30n1580_001:0884c06": "常無盡故。辨說瑜伽師地經中。佛地功德。皆",
    "T30n1580_001:0884c07": "名瑜伽。窮於法界無斷盡故。分別三乘功德",
    "T30n1580_001:0884c08": "經中。三乘果德。名為瑜伽。皆與正理等相應",
    "T30n1580_001:0884c09": "故。讚佛論說三身三德皆是瑜伽。一切果德",
    "T30n1580_001:0884c10": "不相離故。集義論說。果位所攝。有為無為諸",
    "T30n1580_001:0884c11": "功德聚。皆是瑜伽。等至究竟和合位故。於如",
    "T30n1580_001:0884c12": "是等諸經論中。一切果德。皆名瑜伽。具上義",
    "T30n1580_001:0884c13": "故。如是聖教。亦名瑜伽。稱正理故。順正行",
    "T30n1580_001:0884c14": "故。引正果故。有義正取三乘觀行。說名瑜伽。",
    "T30n1580_001:0884c15": "數數進修。合理順行。得勝果故。境果聖教。瑜",
    "T30n1580_001:0884c16": "伽境故。瑜伽果故。論瑜伽故。亦名瑜伽。如",
    "T30n1580_001:0884c17": "是此論瑜伽兩字尚遍擾動。聖言大海。何況",
    "T30n1580_001:0884c18": "具說。瑜伽師地。恐難受持。故且略說。三乘行",
    "T30n1580_001:0884c19": "者。由聞思等。次第習行如是瑜伽。隨分滿足。",
    "T30n1580_001:0884c20": "展轉調化諸有情故。名瑜伽師。或諸如來。證",
    "T30n1580_001:0884c21": "瑜伽滿。隨其所應。持此瑜伽。調化一切聖弟",
    "T30n1580_001:0884c22": "子等。令其次第修正行故。名瑜伽師。地謂境",
    "T30n1580_001:0884c23": "界。所依所行。或所攝義。是瑜伽師。所行境",
    "T30n1580_001:0884c24": "界故名為地。如龍馬地。唯此中行。不出外故。",
    "T30n1580_001:0884c25": "或瑜伽師。依此處所。增長白法。故名為地。",
    "T30n1580_001:0884c26": "如稼穡地。或瑜伽師地所攝智。依此現行。依",
    "T30n1580_001:0884c27": "此增長。故名為地。如珍寶地。或瑜伽師。行在",
    "T30n1580_001:0884c28": "此中。受用白法。故名為地。如牛王地。或諸",
    "T30n1580_001:0884c29": "如來名瑜伽師。平等智等行在一切無戲論",
    "T30n1580_001:0885a01": "界無住涅槃瑜伽中故。是彼所攝。故名為地。",
    "T30n1580_001:0885a02": "或十七地。攝屬一切瑜伽師故。如國王地。是",
    "T30n1580_001:0885a03": "故說名瑜伽師地。問答決擇諸法性相。故名",
    "T30n1580_001:0885a04": "為論。欲令證得瑜伽師地。而說此論。故以為",
    "T30n1580_001:0885a05": "名。如對法論。或復此論。無倒辯說瑜伽師地。",
    "T30n1580_001:0885a06": "故以為稱。如十地經。或復此論。依止此地。故",
    "T30n1580_001:0885a07": "以為號。如水陸花。由是論名瑜伽師地。",
    "T30n1580_001:0885a08": "今此論體。總有五分。一本地分。略廣分別十",
    "T30n1580_001:0885a09": "七地義。二攝決擇分。略攝決擇十七地中深",
    "T30n1580_001:0885a10": "隱要義。三攝釋分。略攝解釋諸經儀則。四攝",
    "T30n1580_001:0885a11": "異門分。略攝經中所有諸法名義差別。五攝",
    "T30n1580_001:0885a12": "事分。略攝三藏眾要事義。此論既有如是五",
    "T30n1580_001:0885a13": "分。何故但名瑜伽師地。就初立名。故無有失。",
    "T30n1580_001:0885a14": "又一切法。無不皆是瑜伽師地。以瑜伽師用",
    "T30n1580_001:0885a15": "一切法為依緣故。此中存略。且說十七。又十",
    "T30n1580_001:0885a16": "七地。具攝一切文義略盡。後之四分。皆為解",
    "T30n1580_001:0885a17": "釋十七地中諸要文義故。亦不離瑜伽師地。",
    "T30n1580_001:0885a18": "由是此論。用十七地。以為宗要。雖復通明諸",
    "T30n1580_001:0885a19": "乘境等。然說論者。問答決擇諸法性相。意為",
    "T30n1580_001:0885a20": "菩薩。令於一切皆得善巧。修成佛果。利樂無",
    "T30n1580_001:0885a21": "窮。是故此論。屬菩薩藏阿毘達磨。欲令菩薩",
    "T30n1580_001:0885a22": "得勝智故。",
    "T30n1580_001:0885a23": "論曰。云何瑜伽師地。謂十七地。釋曰。初問云",
    "T30n1580_001:0885a24": "何。瑜伽師地者。總問此論一部宗要。問者。先",
    "T30n1580_001:0885a25": "聞諸經所說瑜伽師地。其義未了。故為此問。",
    "T30n1580_001:0885a26": "謂辨瑜伽師地。經中數說正修瑜伽師地。月",
    "T30n1580_001:0885a27": "燈經中。亦說修習瑜伽師地。如是非一。如前",
    "T30n1580_001:0885a28": "廣說。或作論者。先總受請。論體五分。盡在心",
    "T30n1580_001:0885a29": "中。欲為學徒分別解說。自假興問。為起說",
    "T30n1580_001:0885b01": "因。故問云何瑜伽師地。若不爾者。先無略",
    "T30n1580_001:0885b02": "說。無容欻問此地云何。又發問者。略有五",
    "T30n1580_001:0885b03": "種。一不解故問。二疑惑故問。三試驗故問。四",
    "T30n1580_001:0885b04": "輕觸故問。五為欲利樂有情故問。今是第五。",
    "T30n1580_001:0885b05": "專為利樂諸有情類。造斯論。故謂十七地者。",
    "T30n1580_001:0885b06": "總集所說瑜伽師地。略有十七。若廣安立。地",
    "T30n1580_001:0885b07": "位無邊。一一地中。分位差別。義無邊故。如是",
    "T30n1580_001:0885b08": "一轉。總問總答。",
    "T30n1580_001:0885b09": "論曰。何等十七。嗢拕南曰。",
    "T30n1580_001:0885b10": "　五識相應意　　有尋伺等三",
    "T30n1580_001:0885b11": "　三摩地俱非　　有心無心地",
    "T30n1580_001:0885b12": "　聞思修所立　　如是具三乘",
    "T30n1580_001:0885b13": "　有依及無依　　是名十七地",
    "T30n1580_001:0885b14": "釋曰。何緣更問何等十七。雖聞總數。未了別",
    "T30n1580_001:0885b15": "名。故復為問。嗢拕南者。先略頌答。略集地",
    "T30n1580_001:0885b16": "名。施諸學者。名嗢拕南。五識相應者。謂五",
    "T30n1580_001:0885b17": "識身相應地。意謂意地。有尋伺等三者。謂有",
    "T30n1580_001:0885b18": "尋有伺等三地。三摩地俱者。謂三摩地。俱名",
    "T30n1580_001:0885b19": "三摩呬多地。非者。謂非三摩地。俱名非三摩",
    "T30n1580_001:0885b20": "呬多地。此就一相。且別地名非盡理說。如是",
    "T30n1580_001:0885b21": "二名。互寬狹故。三摩地名。通定不定。唯在",
    "T30n1580_001:0885b22": "有心。三摩呬多。通有心位。及無心位。唯局在",
    "T30n1580_001:0885b23": "定。如後廣說。如是具三乘者。謂由如是聞等",
    "T30n1580_001:0885b24": "地故。或由如是上諸地故。得具三乘。及有餘",
    "T30n1580_001:0885b25": "依。無餘依地。一一別名。如後廣釋。",
    "T30n1580_001:0885b26": "論曰。一者五識身相應地。二者意地。三者有",
    "T30n1580_001:0885b27": "尋有伺地。四者無尋唯伺地。五者無尋無伺",
    "T30n1580_001:0885b28": "地。六者三摩呬多地。七者非三摩呬多地。八",
    "T30n1580_001:0885b29": "者有心地。九者無心地。十者聞所成地。十一",
    "T30n1580_001:0885c01": "者思所成地。十二者修所成地。十三者聲聞",
    "T30n1580_001:0885c02": "地。十四者獨覺地。十五者菩薩地。十六者有",
    "T30n1580_001:0885c03": "餘依地。十七者無餘依地。如是略說十七。名",
    "T30n1580_001:0885c04": "為瑜伽師地。",
    "T30n1580_001:0885c05": "釋曰。次廣列名。重答前問。言五識身相應地",
    "T30n1580_001:0885c06": "者。謂眼等根。是眼等識。不共所依。眼等不為",
    "T30n1580_001:0885c07": "餘識依故。又是親依。眼等利鈍。識明昧故。又",
    "T30n1580_001:0885c08": "同時依。必俱有故。非如意等。由是五識用眼",
    "T30n1580_001:0885c09": "等根。標別其名。猶如麥芽。如鼓聲等。故名",
    "T30n1580_001:0885c10": "五識。由所依根有形礙故。又必不離所依身。",
    "T30n1580_001:0885c11": "故猶如身受。故名為身。又復身者。依義體",
    "T30n1580_001:0885c12": "義如六識身六思身等依五識身。建立此地。",
    "T30n1580_001:0885c13": "故名相應。如律中說。王相應論。賊相應論。謂",
    "T30n1580_001:0885c14": "依王賊而興言論。此亦如是。雖此地中分別",
    "T30n1580_001:0885c15": "多法。五識為主。是故偏說。又五識身相應心",
    "T30n1580_001:0885c16": "品。總名相應。於此地中。雖明多法。以心心所",
    "T30n1580_001:0885c17": "勝故別說。又相應者。是攝屬義。謂此地中。說",
    "T30n1580_001:0885c18": "五識身所攝屬法。即是自性所依所緣。助伴",
    "T30n1580_001:0885c19": "作業。故名相應。地如前說。自後諸地識身相",
    "T30n1580_001:0885c20": "應。隨其所應。亦有通者。略故不說。",
    "T30n1580_001:0885c21": "言意地者。六七八識。同依意根。略去識身相",
    "T30n1580_001:0885c22": "應三語。故但言意。又實義門。雖有八識。然",
    "T30n1580_001:0885c23": "隨機門。但有六識。六七八識。同第六攝。就所",
    "T30n1580_001:0885c24": "依名。故但言意。所依非色。或離於身。猶如心",
    "T30n1580_001:0885c25": "受。故不言身。相應准前。故略不說。又六七",
    "T30n1580_001:0885c26": "八。雖皆同有心意識義。心法意處識蘊攝故。",
    "T30n1580_001:0885c27": "然意義等。故但言意。皆是思量意根攝故。第",
    "T30n1580_001:0885c28": "八持種。心義偏強。第六普遍了別境界。識義",
    "T30n1580_001:0885c29": "偏強。是故不說心地識地。身及相應。略故不",
    "T30n1580_001:0886a01": "說。地義如前。",
    "T30n1580_001:0886a02": "何緣五識合立一地。說在最初。餘識立一。說",
    "T30n1580_001:0886a03": "在第二。五識同無當說分別所緣等業。所說",
    "T30n1580_001:0886a04": "事少故合立一。說在最初。意地翻此。故別立",
    "T30n1580_001:0886a05": "一。說在第二。又以五識同依色根。同緣色境。",
    "T30n1580_001:0886a06": "故合立一。餘依無色所緣不定。故別立一。自",
    "T30n1580_001:0886a07": "性依緣麁細次第。故說先後。又以五識同現",
    "T30n1580_001:0886a08": "量攝。故合立一。說在最初。餘識不定。或現或",
    "T30n1580_001:0886a09": "比。或非量攝。故別立一。說在第二。如是二",
    "T30n1580_001:0886a10": "地。自性依緣。助伴作業。合為體故。攝一切",
    "T30n1580_001:0886a11": "法。應知此中。以一切法不離識故。依識起故。",
    "T30n1580_001:0886a12": "識為體故。識最勝故。先依八識。建立二地。如",
    "T30n1580_001:0886a13": "是八識。自性依緣。助伴業等。後當廣說。",
    "T30n1580_001:0886a14": "有尋有伺等三地者。尋謂尋求。伺謂伺察。或",
    "T30n1580_001:0886a15": "思或慧。於境推求。麁位名尋。即此二種。於境",
    "T30n1580_001:0886a16": "審察。細位名伺。非一剎那二法相應。一類麁",
    "T30n1580_001:0886a17": "細前後異故。今依此二。建立三地有義。此三",
    "T30n1580_001:0886a18": "就二前後相應建立。謂欲界地。及初靜慮。麁",
    "T30n1580_001:0886a19": "心心所。前後相續。可有尋伺共相應故。名有",
    "T30n1580_001:0886a20": "尋有伺地。靜慮中間。麁心心所。前後相續。定",
    "T30n1580_001:0886a21": "無有尋。唯可與伺共相應故。名無尋唯伺地。",
    "T30n1580_001:0886a22": "第二靜慮。已上諸地。諸心心所。前後相續。決",
    "T30n1580_001:0886a23": "定不與尋伺相應。名無尋無伺地。若欲界地。",
    "T30n1580_001:0886a24": "及初靜慮。靜慮中間。細心心所。不與尋伺共",
    "T30n1580_001:0886a25": "相應者。及一切色不相應行。諸無為法不與",
    "T30n1580_001:0886a26": "尋伺共相應故。亦皆說名無尋無伺地。故後",
    "T30n1580_001:0886a27": "論言。有尋有伺地。無尋唯伺地。一向是有心",
    "T30n1580_001:0886a28": "地。無心睡眠。無心悶絕。無想定。無想生。滅",
    "T30n1580_001:0886a29": "盡定。及無餘依涅槃界。名無心地有義。此三",
    "T30n1580_001:0886b01": "就二離欲分位建立。謂欲界地及初靜慮。諸",
    "T30n1580_001:0886b02": "法假者。於尋及伺。並未離欲。名有尋有伺地。",
    "T30n1580_001:0886b03": "靜慮中間。諸法假者。尋已離欲。伺未離欲。",
    "T30n1580_001:0886b04": "名無尋唯伺地。第二靜慮。已上諸地。諸法",
    "T30n1580_001:0886b05": "假者。於尋及伺。並已離欲。名無尋無伺地。",
    "T30n1580_001:0886b06": "若在下地。並已離欲。亦得說名無尋無伺。",
    "T30n1580_001:0886b07": "故後論言。此中由離尋伺欲故。說名無尋無",
    "T30n1580_001:0886b08": "伺地。不由不現行故。所以者何。未離欲界欲",
    "T30n1580_001:0886b09": "者。由教導作意差別故。於一時間。亦有無尋",
    "T30n1580_001:0886b10": "無伺意現行。已離尋伺欲者。亦有尋伺現行。",
    "T30n1580_001:0886b11": "如出彼定及生彼地。如實義者。此三但就界",
    "T30n1580_001:0886b12": "地建立。謂欲界地及初靜慮。有漏無漏諸法。",
    "T30n1580_001:0886b13": "於中尋伺俱可得故。名第一地。靜慮中間有",
    "T30n1580_001:0886b14": "漏無漏諸法。於中無尋唯有伺故。名第二地。",
    "T30n1580_001:0886b15": "第二靜慮。已上諸地。有漏無漏諸法。於中尋",
    "T30n1580_001:0886b16": "伺俱無有故。名第三地。故後論言。此中欲界",
    "T30n1580_001:0886b17": "及初靜慮。若定若生。名有尋有伺地。靜慮中",
    "T30n1580_001:0886b18": "間若定若生。名無尋唯伺地。第二靜慮已上。",
    "T30n1580_001:0886b19": "色界無色界。全名無尋無伺地。無漏有為初",
    "T30n1580_001:0886b20": "靜慮定。亦名有尋有伺地。依尋伺處。法緣真",
    "T30n1580_001:0886b21": "如為境。入此定故。不由分別現行故。餘如前",
    "T30n1580_001:0886b22": "說。若就相應。及就離欲。建立三地。攝法不",
    "T30n1580_001:0886b23": "盡。亦大雜亂。雖言有尋有伺等地。唯是有心。",
    "T30n1580_001:0886b24": "此就一門。麁辨地相。於此門中。唯說第二靜",
    "T30n1580_001:0886b25": "慮。已上無尋無伺地中。無想定。無想生滅盡",
    "T30n1580_001:0886b26": "定。名無心地。餘一切位。名有心地。後有四",
    "T30n1580_001:0886b27": "門。復異建立。如後當說。雖言此中由離尋伺",
    "T30n1580_001:0886b28": "欲故。說名無尋無伺地。然唯說彼第二靜慮",
    "T30n1580_001:0886b29": "已上諸地。必定已離尋伺地欲。不言已離尋",
    "T30n1580_001:0886c01": "伺欲者。下地諸法。亦得說名無尋無伺。若如",
    "T30n1580_001:0886c02": "是者。未離下地尋伺欲者。上地諸法。亦應說",
    "T30n1580_001:0886c03": "名有尋伺等。如是建立。成大雜亂。是故此三。",
    "T30n1580_001:0886c04": "唯就界地上下建立。",
    "T30n1580_001:0886c05": "所言三摩呬多地者。謂勝定地。離沈掉等。平",
    "T30n1580_001:0886c06": "等能引。或引平等。或是平等。所引發故。名等",
    "T30n1580_001:0886c07": "引地有義。此名唯攝一切有心諸定。皆能平",
    "T30n1580_001:0886c08": "等引功德故。不通無心。以前頌中言三摩地",
    "T30n1580_001:0886c09": "俱故。三摩地者。是別境中。心數法故。二無心",
    "T30n1580_001:0886c10": "定。不能等引諸功德故。非等引地。若爾何故。",
    "T30n1580_001:0886c11": "等引地說。此等引地。略有四種。謂靜慮。解",
    "T30n1580_001:0886c12": "脫。等持。等至。言靜慮者。謂四靜慮。言解脫",
    "T30n1580_001:0886c13": "者。謂八解脫。言等持者。謂空等持。無願等",
    "T30n1580_001:0886c14": "持。無相等持。言等至者。謂五現見等至。八勝",
    "T30n1580_001:0886c15": "處等至。十遍處等至。四無色等至。無想等",
    "T30n1580_001:0886c16": "至。滅盡等至。此無有失。二無心定。是等引",
    "T30n1580_001:0886c17": "果。故與其名。實非等引有義。此名通有心位。",
    "T30n1580_001:0886c18": "及無心位。所有定體。若有心定。平等能引諸",
    "T30n1580_001:0886c19": "功德故。亦引平等根大等故。及離沈掉。戒無",
    "T30n1580_001:0886c20": "悔等。平等方便。所引發故。名為等引。若無心",
    "T30n1580_001:0886c21": "定。雖不能引殊勝功德。而引平等根大等故。",
    "T30n1580_001:0886c22": "是平等定所引發故。亦名等引。若爾何故。前",
    "T30n1580_001:0886c23": "頌中言三摩地俱。此無有失。頌中文略且言",
    "T30n1580_001:0886c24": "彼俱。其實等引非俱。亦是後說等引通無心",
    "T30n1580_001:0886c25": "故。如實義者。等引地名有通有局。有心無心。",
    "T30n1580_001:0886c26": "兩位俱攝。故名為通。後說無想滅盡定。亦是",
    "T30n1580_001:0886c27": "等引地體故。唯在有漏無漏勝定。非欲界等",
    "T30n1580_001:0886c28": "一切散心。故名為局。以後說言唯靜慮等。名",
    "T30n1580_001:0886c29": "等引地。非於欲界。心一境性。由此等引。無悔",
    "T30n1580_001:0887a01": "歡喜安樂所引。欲界不爾。准此上界。若在散",
    "T30n1580_001:0887a02": "心。亦非等引。同欲界故。由此相對。得作四",
    "T30n1580_001:0887a03": "句。或等持俱。非等引地。謂欲界等。散心位",
    "T30n1580_001:0887a04": "中。三摩地俱。心心所等。或等引地。非等持",
    "T30n1580_001:0887a05": "俱。謂定位中。三摩地體。及無想定。滅盡定",
    "T30n1580_001:0887a06": "位。所有諸法。或等持俱。亦等引地。謂諸靜",
    "T30n1580_001:0887a07": "慮。及諸無色有心定位。心心所等。除三摩地。",
    "T30n1580_001:0887a08": "或有俱非。謂除上位所有諸法。又三摩地。",
    "T30n1580_001:0887a09": "三摩鉢底。三摩呬多。名有寬狹。三摩地名目",
    "T30n1580_001:0887a10": "心數中等持。一法通攝一切。有心位中。心一",
    "T30n1580_001:0887a11": "境性。通定散位。然諸經論。就勝但說空無願",
    "T30n1580_001:0887a12": "等。名三摩地。三摩鉢底。通目一切有心無心。",
    "T30n1580_001:0887a13": "諸定位中。所有定體。諸經論中。就勝唯說五",
    "T30n1580_001:0887a14": "現見等相應諸定。名為等至。等引地名。通目",
    "T30n1580_001:0887a15": "一切有心無心。定位功德。故此地中。通攝一",
    "T30n1580_001:0887a16": "切定位功德。由是總故。偏目地名言非三摩",
    "T30n1580_001:0887a17": "呬哆地者。翻上易了。無煩廣釋。如是二地。",
    "T30n1580_001:0887a18": "總攝一切定非定位所有諸法。",
    "T30n1580_001:0887a19": "所言有心無心地者。略就五門。建立差別。一",
    "T30n1580_001:0887a20": "就地總說門。謂五識身相應地意地。有尋有",
    "T30n1580_001:0887a21": "伺地。無尋唯伺地。此四一向是有心地。無尋",
    "T30n1580_001:0887a22": "無伺地中除無想定。并無想生。及滅盡定。所",
    "T30n1580_001:0887a23": "餘一向是有心地。若無想定。并無想生。及滅",
    "T30n1580_001:0887a24": "盡定。是無心地。於此門中。無心睡眠。無心悶",
    "T30n1580_001:0887a25": "絕。亦名有心。有七八故。唯無想定等。心不相",
    "T30n1580_001:0887a26": "應。行與心相違。名無心地。二心亂不亂門。謂",
    "T30n1580_001:0887a27": "四倒等。所倒亂心。名無心地。失本性故。三心",
    "T30n1580_001:0887a28": "生不生門。謂若緣具。此心得生。名有心地。若",
    "T30n1580_001:0887a29": "緣不具。彼心不生。名無心地。於此門中。隨此",
    "T30n1580_001:0887b01": "心生。名有心地。彼心不生。名無心地。四分位",
    "T30n1580_001:0887b02": "建立門。謂除六位。名有心地。若無心睡眠位。",
    "T30n1580_001:0887b03": "無心悶絕位。無想定位。無想生位。滅盡定位。",
    "T30n1580_001:0887b04": "及無餘依涅槃界位。名無心地。五就真實義",
    "T30n1580_001:0887b05": "門。謂唯無餘依涅槃界中。諸心皆滅。名無心",
    "T30n1580_001:0887b06": "地。餘位由無諸轉識故。假名無心。由第八識",
    "T30n1580_001:0887b07": "未滅盡故。名有心地。如是二地。諸門差別。進",
    "T30n1580_001:0887b08": "退不定。",
    "T30n1580_001:0887b09": "聞所成地者。謂從聞所生解文義。慧及慧相",
    "T30n1580_001:0887b10": "應。心心所等。思所成地者。謂從思所生解法",
    "T30n1580_001:0887b11": "相。慧及慧相應。心心所等修所成地者。謂從",
    "T30n1580_001:0887b12": "修所生解理事。慧及慧相應。心心所等聞謂",
    "T30n1580_001:0887b13": "聽聞。即是耳根發生耳識。聞言教故。思謂思",
    "T30n1580_001:0887b14": "慮。即是思數發生智慧。思擇法故。修謂修習。",
    "T30n1580_001:0887b15": "即是勝定。發生智慧。修對治故。從此三種。發",
    "T30n1580_001:0887b16": "生三慧及相應法。等名三地體。三慧廣義。如",
    "T30n1580_001:0887b17": "後分別。如是三地。用三慧品。心心所等。及所",
    "T30n1580_001:0887b18": "得果。以為自性。故後論言。修所成地。亦是有",
    "T30n1580_001:0887b19": "餘無餘依地。",
    "T30n1580_001:0887b20": "聲聞地者。謂佛聖教。聲為上首。從師友所。聞",
    "T30n1580_001:0887b21": "此教聲。展轉修證。永出世間。小行小果。故名",
    "T30n1580_001:0887b22": "聲聞。如是聲聞種性。發心修行得果。一切",
    "T30n1580_001:0887b23": "總說為聲聞地。",
    "T30n1580_001:0887b24": "獨覺地者。常樂寂靜。不欲雜居。修加行滿。",
    "T30n1580_001:0887b25": "無師友教。自然獨悟。永出世間。中行中果。故",
    "T30n1580_001:0887b26": "名獨覺。或觀待緣。而悟聖果。亦名緣覺。如是",
    "T30n1580_001:0887b27": "獨覺種性。發心修行得果。一切總說為獨覺",
    "T30n1580_001:0887b28": "地。菩薩地者。希求大覺。悲愍有情。或求菩",
    "T30n1580_001:0887b29": "提。志願堅猛。長時修證。永出世間。大行大",
    "T30n1580_001:0887c01": "果。故名菩薩。如是菩薩種性。發心修行得果。",
    "T30n1580_001:0887c02": "一切總說為菩薩地。三乘大義。後當廣辨。有",
    "T30n1580_001:0887c03": "餘依地者。謂有餘依涅槃地也。依者即是有",
    "T30n1580_001:0887c04": "漏所依。略有八種。一施設依。謂五取蘊。由依",
    "T30n1580_001:0887c05": "此故。施設假者。名種性等。二攝受依。謂七攝",
    "T30n1580_001:0887c06": "事。即自父母。妻子。奴婢。作使。僮僕。朋友。眷",
    "T30n1580_001:0887c07": "屬。三住持依。謂四種食。四流轉依。謂四識住",
    "T30n1580_001:0887c08": "十二緣起五障礙依。謂諸天魔。六苦惱依謂",
    "T30n1580_001:0887c09": "諸欲界。七適悅依。謂諸定樂。八後邊依。謂",
    "T30n1580_001:0887c10": "阿羅漢。相續諸蘊。今全取一最後邊依。除六",
    "T30n1580_001:0887c11": "攝事。流轉。障礙。取餘一分。又此地中。有四",
    "T30n1580_001:0887c12": "寂靜。一苦寂靜。謂當來苦。畢竟不生。二惑寂",
    "T30n1580_001:0887c13": "靜。謂諸煩惱。畢竟不生。三業寂靜。謂不造",
    "T30n1580_001:0887c14": "惡。修習諸善。四捨寂靜。謂六恒住於六根門。",
    "T30n1580_001:0887c15": "不喜不憂。安住上捨。正念正知。阿羅漢等。",
    "T30n1580_001:0887c16": "住無學地。具四寂靜。有少餘依。是故說名有",
    "T30n1580_001:0887c17": "餘依地。此地即是二乘。無學身中。有漏無漏",
    "T30n1580_001:0887c18": "諸法。總為自性如來。雖無真實身心有漏餘",
    "T30n1580_001:0887c19": "依。而有變化似有漏依。故就化相。亦得說名",
    "T30n1580_001:0887c20": "有餘依地。無餘依地者。謂無餘依涅槃地也。",
    "T30n1580_001:0887c21": "一切有漏餘依皆捨。二乘有為無漏亦捨。如",
    "T30n1580_001:0887c22": "來雖有有為無漏。而無一切有漏餘依故。亦",
    "T30n1580_001:0887c23": "說名無餘依地。於此地中。唯有清淨真如所",
    "T30n1580_001:0887c24": "顯甚深功德。離諸分別。絕諸戲論。不可說為",
    "T30n1580_001:0887c25": "蘊界處等。及人天等。若即若離。若有若無。所",
    "T30n1580_001:0887c26": "有名相。皆是假說有義。此地正用究竟擇滅",
    "T30n1580_001:0887c27": "真如無為為性。兼以如來有為無漏功德為",
    "T30n1580_001:0887c28": "性。如來功德。甚深離相。不可說故。不言亦攝",
    "T30n1580_001:0887c29": "五識地等。理實亦攝有義。如來有為功德。有",
    "T30n1580_001:0888a01": "餘依攝。無為功德。無餘依攝。故後論言。無餘",
    "T30n1580_001:0888a02": "依地。五地一分。謂無心地。修所成地。聲聞。",
    "T30n1580_001:0888a03": "獨覺。及菩薩地。",
    "T30n1580_001:0888a04": "瑜伽師地論釋一卷"
}