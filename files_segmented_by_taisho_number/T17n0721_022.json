{
    "T17n0721_022:0125a02": "正法念處經卷第二十二",
    "T17n0721_022:0125a04": "元魏婆羅門瞿曇般若流支譯",
    "T17n0721_022:0125a05": "6 觀天品(二二-六三)1 四天王(二二-二四)1觀天品第六之一四王天初",
    "T17n0721_022:0125a06": "「復次，比丘知業果報已，觀地獄、餓鬼、畜生不",
    "T17n0721_022:0125a07": "善業報，如實細觀察已，次第當觀善業果報。",
    "T17n0721_022:0125a08": "所以者何？一切眾生樂於樂果、厭捨苦報，諸",
    "T17n0721_022:0125a09": "樂集故，名之為天。復觀微細業，集眾善業，受",
    "T17n0721_022:0125a10": "生滅身，得愛果報，以七種戒，生於天中。何等",
    "T17n0721_022:0125a11": "為七？口業四種，身業有三，以其親近多修習",
    "T17n0721_022:0125a12": "故，生六欲天。六欲天中有上中下道，命亦如",
    "T17n0721_022:0125a13": "是有中、有下，食亦如是有中、有下，色亦如",
    "T17n0721_022:0125a14": "是有中、有下，力亦如是有上中下；樂報亦",
    "T17n0721_022:0125a15": "爾，有中、有下。六欲天中，初之二天，依須彌",
    "T17n0721_022:0125a16": "山；四天依空，猶如雲聚。彼初天眾，屬四天",
    "T17n0721_022:0125a17": "王天。初鬘持天，遶須彌山四埵而住，是鬘持",
    "T17n0721_022:0125a18": "天有十住處，於一一面，異業異名，如是無",
    "T17n0721_022:0125a19": "量業生鬘持天。依業受樂，無量種色娛樂受",
    "T17n0721_022:0125a20": "樂，無有老苦諸業網印印之。從因緣生，非無",
    "T17n0721_022:0125a21": "因生亦非斷滅，非有作者，是故丈夫常當自",
    "T17n0721_022:0125a22": "勉修諸善業，若愛自身。無始流轉善不善無",
    "T17n0721_022:0125a23": "記業網，縛諸眾生流轉生死猶如水輪，流轉",
    "T17n0721_022:0125a24": "地獄、餓鬼、畜生，於人世間如觀伎眾。若行",
    "T17n0721_022:0125a25": "善業生於天中，依須彌山，有六萬山遶須彌",
    "T17n0721_022:0125a26": "山，種種眾寶焰光明曜照諸山峯，蓮華浴",
    "T17n0721_022:0125a27": "池流泉清淨莊嚴其山。山高八萬四千由",
    "T17n0721_022:0125a28": "旬，四寶所成，善業諸天所共圍遶，無量光焰",
    "T17n0721_022:0125a29": "以為照明，甚可愛樂。「如是比丘觀於初天鬘",
    "T17n0721_022:0125b01": "持天眾，其鬘持天有十住處，何等為十？一",
    "T17n0721_022:0125b02": "名白摩尼；二名峻崖；三名果命；四名白功德",
    "T17n0721_022:0125b03": "行；五名常歡喜；六名行道；七名愛欲；八名愛",
    "T17n0721_022:0125b04": "境；九名意動；十名遊戲林。是為十處，各各",
    "T17n0721_022:0125b05": "異住。須彌龕向閻浮提有二天住：一名白摩",
    "T17n0721_022:0125b06": "尼；二名峻崖。向閻浮提隨意所至。向瞿陀",
    "T17n0721_022:0125b07": "尼有二天住：一名果命；二名白功德行。向弗",
    "T17n0721_022:0125b08": "婆提有二天處：一名常歡喜；二名行道。向",
    "T17n0721_022:0125b09": "欝單越有四天住：一名愛欲；二名愛境界；三",
    "T17n0721_022:0125b10": "名意動；四名遊戲林。是諸天等，一一住處廣",
    "T17n0721_022:0125b11": "千由旬，住大海上。彼天壽命，閻浮提中五十",
    "T17n0721_022:0125b12": "歲為一日一夜，如是壽命滿五百歲，亦有",
    "T17n0721_022:0125b13": "中夭。",
    "T17n0721_022:0125b14": "「復次，比丘知業果報，觀彼地天遊戲受樂，作",
    "T17n0721_022:0125b15": "何等業，生於何地？彼以聞慧觀：須彌山側",
    "T17n0721_022:0125b16": "所住諸天，若人修善，以清淨心歸佛、歸法、歸",
    "T17n0721_022:0125b17": "比丘僧，十指手頃，不生餘心。彼人命終生",
    "T17n0721_022:0125b18": "須彌埵白摩尼天，以其淨心受三歸故，獲威",
    "T17n0721_022:0125b19": "德身光明莊嚴，受樂自在。所受快樂十六分",
    "T17n0721_022:0125b20": "中，轉輪王樂不及其一。其地有河名曰欲",
    "T17n0721_022:0125b21": "流，真珠為沙，以布其底。以何力故？峻崖二",
    "T17n0721_022:0125b22": "天，心所憶念，從河而出種種美飲。復有珠河",
    "T17n0721_022:0125b23": "名曰真珠，珊瑚寶流，天眾玉女，種種眾寶從",
    "T17n0721_022:0125b24": "河而流，所謂毘琉璃、碎金剛珠、天尼羅珠、天",
    "T17n0721_022:0125b25": "大青珠、天赤真珠、天車𤦲寶及餘種種眾寶",
    "T17n0721_022:0125b26": "莊嚴，隨念即得。復有香河名曰香水，鵝鴨鴛",
    "T17n0721_022:0125b27": "鴦以為莊嚴，其河兩岸多有金樹以為園",
    "T17n0721_022:0125b28": "林，種種眾鳥。天聞香氣發欲心喜，受欲樂",
    "T17n0721_022:0125b29": "已，百倍悅樂，及餘五欲，共相娛樂。多有眾",
    "T17n0721_022:0125c01": "樹赤枝青葉、青枝赤葉，復有眾樹其葉雜",
    "T17n0721_022:0125c02": "色，青黃綠色雜色眾蜂以為莊嚴。心常悅樂",
    "T17n0721_022:0125c03": "出妙音聲，受善業報，遊戲受樂。種種眾寶莊",
    "T17n0721_022:0125c04": "嚴山峯，或嚴平頂有五山峯。何等為五？一名",
    "T17n0721_022:0125c05": "雜種；二名種種流泉；三名眾鳥音；四名香",
    "T17n0721_022:0125c06": "熏；五名常果。如是等山，七寶莊嚴。此諸地天",
    "T17n0721_022:0125c07": "遊戲喜樂，恣意自娛，天眾玉女以為圍遶，歌",
    "T17n0721_022:0125c08": "舞戲笑，五欲恣情，心意悅樂。三歸功德，乃至",
    "T17n0721_022:0125c09": "盡報，於未來世得至涅槃。若生人中，財物具",
    "T17n0721_022:0125c10": "足，常得歡喜，受第一樂，好習伎樂，財物具",
    "T17n0721_022:0125c11": "足。以餘業故。",
    "T17n0721_022:0125c12": "「復次，比丘觀天世間，見鬘持天第二住處，名",
    "T17n0721_022:0125c13": "曰峻崖。以何業故而生彼處？即以聞慧見：此",
    "T17n0721_022:0125c14": "眾生於河津濟造立橋船，或以善心以船",
    "T17n0721_022:0125c15": "渡於持戒之人。以持戒人故，兼渡餘人，不",
    "T17n0721_022:0125c16": "作眾惡，是人命終生於善道，住峻崖處。以善",
    "T17n0721_022:0125c17": "業故，生彼天已，受種種樂，多眾華池圍遶莊",
    "T17n0721_022:0125c18": "嚴，清淨涼冷香色妙好無有泥濁，常有戲",
    "T17n0721_022:0125c19": "笑歌舞遊戲，多眾天女以為圍遶，眾寶嚴",
    "T17n0721_022:0125c20": "身，諸天女眾恭敬供養，五樂音聲以為音",
    "T17n0721_022:0125c21": "樂，與諸天女遊戲園林，眾寶浴池娛樂受",
    "T17n0721_022:0125c22": "樂。有六浴池。何等為六？一名流樂；二名樂",
    "T17n0721_022:0125c23": "見；三名一切喜；四名雲鬘；五名池鬘；六名如",
    "T17n0721_022:0125c24": "意。復有四林，見之可愛，出妙香風，眾華莊",
    "T17n0721_022:0125c25": "嚴。何等為四？一名香風林；二名雜林；三名",
    "T17n0721_022:0125c26": "蜂遊戲；四名悅樂。天、諸玉女於彼林中受五",
    "T17n0721_022:0125c27": "欲樂，隨心所念遊戲園林，所行無礙無所",
    "T17n0721_022:0125c28": "遮止，以眾妙寶莊嚴其身，受樂增長如山濬",
    "T17n0721_022:0125c29": "水，五欲自娛。五根愛河波蕩縱逸，遊戲諸園",
    "T17n0721_022:0126a01": "林樹浴池，種種眾寶莊嚴金山，與諸天女遊",
    "T17n0721_022:0126a02": "戲山峯。多眾天女花鬘自嚴，端正無比，種種",
    "T17n0721_022:0126a03": "美味食之充滿。受斯樂報，心意悅樂，不可",
    "T17n0721_022:0126a04": "稱說，善業因緣，乃至業盡。從此命終，生於人",
    "T17n0721_022:0126a05": "中，賢直巨富，為王典藏，以餘業故。",
    "T17n0721_022:0126a06": "「復次，比丘知業果報，觀鬘持天所住之處。彼",
    "T17n0721_022:0126a07": "以聞慧見：鬘持天第三住處名曰果命。以何",
    "T17n0721_022:0126a08": "善業生此天中？即以聞慧知：此眾生於飢饉",
    "T17n0721_022:0126a09": "世，守持淨戒，淨身口意，為利安樂諸眾生",
    "T17n0721_022:0126a10": "故，種植果樹，行者食之，安樂充滿。以是因",
    "T17n0721_022:0126a11": "緣，得安隱行。是人命終生於天上，生果命",
    "T17n0721_022:0126a12": "天。生彼天已，無量天女色妙無比，眷屬具",
    "T17n0721_022:0126a13": "足，受天快樂。園林華果，真金為樹、珊瑚為",
    "T17n0721_022:0126a14": "枝，諸寶交絡，懸眾寶鈴出妙音聲，遊戲林",
    "T17n0721_022:0126a15": "中受五欲樂。有六種林，何等為六？一名一",
    "T17n0721_022:0126a16": "切義林；二名四園林；三名柔軟林；四名遍樂",
    "T17n0721_022:0126a17": "林；五名蜂樂林；六名金影林。此園林中常有",
    "T17n0721_022:0126a18": "天女遊戲受樂，蓮華浴池以為莊嚴，遊戲林",
    "T17n0721_022:0126a19": "中，流泉浴池，出妙音聲，樹出光曜，眾鳥哀",
    "T17n0721_022:0126a20": "鳴，飲食豐足，七寶莊嚴種種山峯，遊戲受",
    "T17n0721_022:0126a21": "樂。其須彌山有五山峯，何等為五？一名光",
    "T17n0721_022:0126a22": "明莊嚴；二名閻浮；三名白水；四名笑莊嚴；",
    "T17n0721_022:0126a23": "五名常遊戲。此諸天眾遊戲如此眾山峯間，",
    "T17n0721_022:0126a24": "受善業報，與無量百千諸天女眾以為圍遶，",
    "T17n0721_022:0126a25": "共相娛樂。「伽他頌曰：",
    "T17n0721_022:0126a26": "「以少因生天，　　得受一切樂，",
    "T17n0721_022:0126a27": "是故應捨惡，　　常行於善業。",
    "T17n0721_022:0126a28": "思心行布施，　　及護持淨戒，",
    "T17n0721_022:0126a29": "戒能生天上，　　受五欲功德，",
    "T17n0721_022:0126b01": "非父母利益，　　兄弟及親友，",
    "T17n0721_022:0126b02": "善護持淨戒，　　從樂得樂處。",
    "T17n0721_022:0126b03": "持戒二世利，　　或持道最勝，",
    "T17n0721_022:0126b04": "持戒人為上，　　從樂得樂處。",
    "T17n0721_022:0126b05": "持戒施正行，　　是名淨行人，",
    "T17n0721_022:0126b06": "以此自業深，　　從人生天處。",
    "T17n0721_022:0126b07": "戒為無盡藏，　　戒樂為無上，",
    "T17n0721_022:0126b08": "丈夫持勝戒，　　常受於安樂。",
    "T17n0721_022:0126b09": "持戒智慧人，　　常得三種樂，",
    "T17n0721_022:0126b10": "讚嘆及財利，　　後生於天上。",
    "T17n0721_022:0126b11": "若人能持戒，　　如是修戒者，",
    "T17n0721_022:0126b12": "現樂得涅槃，　　永得不死處。",
    "T17n0721_022:0126b13": "無始生死來，　　欲癡等怖畏，",
    "T17n0721_022:0126b14": "戒為大光明，　　是故常行戒。",
    "T17n0721_022:0126b15": "常應讚歎戒，　　戒如清淨池，",
    "T17n0721_022:0126b16": "王賊及水火，　　不能劫戒財。",
    "T17n0721_022:0126b17": "是故常修戒，　　遠離於破戒，",
    "T17n0721_022:0126b18": "若人樂持戒，　　則得至涅槃。",
    "T17n0721_022:0126b19": "持戒人為貴，　　應親近持戒，",
    "T17n0721_022:0126b20": "戒如日月光，　　破戒可鄙穢。",
    "T17n0721_022:0126b21": "無垢離曠野，　　離憂無熱惱，",
    "T17n0721_022:0126b22": "戒為佛所讚，　　能至涅槃城。",
    "T17n0721_022:0126b23": "若人具足滿，　　淨戒常增長，",
    "T17n0721_022:0126b24": "是人戒守護，　　臨終無怖畏。",
    "T17n0721_022:0126b25": "戒為初後善，　　一切樂行轉，",
    "T17n0721_022:0126b26": "持戒者為貴，　　破戒如畜生。",
    "T17n0721_022:0126b27": "若人破戒者，　　行於畜生道，",
    "T17n0721_022:0126b28": "不識作不作，　　是故常修戒。",
    "T17n0721_022:0126b29": "若人持禁戒，　　為戒衣所覆；",
    "T17n0721_022:0126c01": "若有不持戒，　　裸形如畜生。",
    "T17n0721_022:0126c02": "持戒者之天，　　如至遊戲處，",
    "T17n0721_022:0126c03": "如親人憶念，　　持戒來至此。",
    "T17n0721_022:0126c04": "淨戒持正行，　　善業皆和合，",
    "T17n0721_022:0126c05": "此人修善業，　　則生於天中。",
    "T17n0721_022:0126c06": "若人欲求樂，　　常應持淨戒，",
    "T17n0721_022:0126c07": "是人能成就，　　增長戒充滿。",
    "T17n0721_022:0126c08": "現在及未來，　　戒為第一伴，",
    "T17n0721_022:0126c09": "功德常隨逐，　　是故應修戒。",
    "T17n0721_022:0126c10": "曠野飢渴怖，　　戒為能救護，",
    "T17n0721_022:0126c11": "持戒行為勝，　　隨至未來世。",
    "T17n0721_022:0126c12": "若有持戒人，　　知戒果如是，",
    "T17n0721_022:0126c13": "彼則以利刀，　　自斷其身首。",
    "T17n0721_022:0126c14": "眾樂皆和集，　　不可以喻說，",
    "T17n0721_022:0126c15": "持戒果清淨，　　善逝如是說。",
    "T17n0721_022:0126c16": "初善及中善，　　後善亦如是，",
    "T17n0721_022:0126c17": "戒果甚廣大，　　從樂得樂報。",
    "T17n0721_022:0126c18": "知此功德已，　　常應修淨戒，",
    "T17n0721_022:0126c19": "戒為能救護，　　無有與等者。",
    "T17n0721_022:0126c20": "「如是比丘思惟持戒實功德已，常讚持戒，毀",
    "T17n0721_022:0126c21": "呰破戒。如彼天處受五欲樂，持戒業盡，退生",
    "T17n0721_022:0126c22": "人中，神德無比，第一端正，所生國土多有樹",
    "T17n0721_022:0126c23": "林，以餘業故。",
    "T17n0721_022:0126c24": "「復次，比丘知業果報，觀鬘持天所住之處。彼",
    "T17n0721_022:0126c25": "以聞慧知：鬘持天有第四處受天快樂，名曰",
    "T17n0721_022:0126c26": "白功德行。以何等業而生此處？若人少智，見",
    "T17n0721_022:0126c27": "佛行時，以所著鬘，散於佛上，或以華鬘供養",
    "T17n0721_022:0126c28": "佛塔，以善心思福田功德。思功德故，是人",
    "T17n0721_022:0126c29": "命終生於善道白功德天。生彼天已，功德",
    "T17n0721_022:0127a01": "辦鬘莊嚴其身，毘琉璃寶以為其地，七寶",
    "T17n0721_022:0127a02": "莊嚴。多有眾鳥，身七寶色出妙音聲。光明普",
    "T17n0721_022:0127a03": "照，百功德光莊嚴妙好。眾樹叢林無量嚴",
    "T17n0721_022:0127a04": "飾，善宿之樹、兩崖生樹、香熏樹等，以為莊",
    "T17n0721_022:0127a05": "嚴；隨心所念，香氣廣狹滿諸由旬，華果常",
    "T17n0721_022:0127a06": "茂及餘莊嚴，莊嚴其地。諸天伎女歌頌舞",
    "T17n0721_022:0127a07": "戲，歡娛受樂，一一方面遊戲之處，娛樂悅",
    "T17n0721_022:0127a08": "樂，笑舞喜戲，圍遶恭敬，所受快樂不可稱",
    "T17n0721_022:0127a09": "說。其地柔軟猶若生酥，天人行時，隨足上",
    "T17n0721_022:0127a10": "下如兜羅綿，一一住處足躡隨平亦如前",
    "T17n0721_022:0127a11": "說。一一寶樹出妙色光，其光如日光明悅",
    "T17n0721_022:0127a12": "樂；妙色金樹，華葉常鮮無有萎落，善業所",
    "T17n0721_022:0127a13": "生不可喻說。戒力自在，善業所得，如印印",
    "T17n0721_022:0127a14": "物。如是天子遊戲園林、蓮華浴池，自業受",
    "T17n0721_022:0127a15": "報有上中下，受天戲樂。自業身相光明可",
    "T17n0721_022:0127a16": "愛，色聲香味觸等恣情悅樂，身無病惱、無",
    "T17n0721_022:0127a17": "有飢渴，常恣五欲未曾厭足，多起愛欲，心不",
    "T17n0721_022:0127a18": "充滿。若天憶念，隨念皆得。隨念所得，他不能",
    "T17n0721_022:0127a19": "破，自在無礙，心常歡喜，隨念能至，化身隨",
    "T17n0721_022:0127a20": "心——大小任意、廣大輕軟；一眴目頃能行至",
    "T17n0721_022:0127a21": "於百千由旬，無少疲極，如風行空，無所障礙，",
    "T17n0721_022:0127a22": "天亦如是，無有疲極。天身威德從心而生，",
    "T17n0721_022:0127a23": "輕淨無垢，一切行處如意光色。天子天女歡",
    "T17n0721_022:0127a24": "喜遊戲，於園林中，天子天女五欲自娛，意悅",
    "T17n0721_022:0127a25": "受樂，各各相隨共相娛樂諸地住處，於乾陀",
    "T17n0721_022:0127a26": "羅山園林之中縱逸遊戲，耽著欲樂，不念",
    "T17n0721_022:0127a27": "退沒、無常之苦，放逸自恣，癡愛所誑，遊戲放",
    "T17n0721_022:0127a28": "逸，乃至愛樂。生天因集，業盡還墮地獄、餓",
    "T17n0721_022:0127a29": "鬼、畜生。若有善業生於人中，或守城主、或護",
    "T17n0721_022:0127b01": "國土，多饒人眾常歡喜處，無病端正，以餘業",
    "T17n0721_022:0127b02": "故。",
    "T17n0721_022:0127b03": "「復次，比丘知業果報，觀鬘持天第五地處。彼",
    "T17n0721_022:0127b04": "以聞慧見：鬘持天有地名一切喜。眾生何業",
    "T17n0721_022:0127b05": "生於彼處？彼以聞慧見：持戒人心有正信，以",
    "T17n0721_022:0127b06": "花供養諸佛如來，自力致財買花供養。是人",
    "T17n0721_022:0127b07": "命終生於善道，生一切歡喜行天。生彼天",
    "T17n0721_022:0127b08": "已，受四種樂。何等為四？一者無怨；二者隨念",
    "T17n0721_022:0127b09": "能行；三者餘天不能勝其威德；四者天女不",
    "T17n0721_022:0127b10": "念餘天。五種伎樂歌舞，互相娛樂種種遊戲，",
    "T17n0721_022:0127b11": "或以水戲、花池遊戲，或以花戲或以果戲，或",
    "T17n0721_022:0127b12": "以香戲或以鳥戲，或遊戲林中蜂音遊戲，互",
    "T17n0721_022:0127b13": "相瞻視，天女圍遶遊戲喜笑，共相愛樂皆悉",
    "T17n0721_022:0127b14": "無有嫉妬之苦。其地勝樂，妙香花池以為圍",
    "T17n0721_022:0127b15": "遶，所謂善香蓮華池、不萎蓮華池、雜優鉢羅",
    "T17n0721_022:0127b16": "蓮華池、常饒蓮花池，如是無量蓮華池莊嚴",
    "T17n0721_022:0127b17": "其地。種種快樂遊戲林中，以相娛樂。其林金",
    "T17n0721_022:0127b18": "樹多有眾蜂遊戲林中，種種眾香眾鳥哀",
    "T17n0721_022:0127b19": "鳴甚可愛樂，人中五音，十六分中不及其",
    "T17n0721_022:0127b20": "一。如是天子妙色盈目，乾闥婆音以悅其",
    "T17n0721_022:0127b21": "耳，種種香風鼻所悅樂，如是五欲境界，無量",
    "T17n0721_022:0127b22": "眾色甚可愛樂。非從作生，他不能奪，不從他",
    "T17n0721_022:0127b23": "求，自樂成就。天諸上味，妙色味觸，隨意念",
    "T17n0721_022:0127b24": "生，從自業起。如是一一林樹、一一華池、一一",
    "T17n0721_022:0127b25": "園苑，無量天女眷屬圍遶，種種欲樂愛樂",
    "T17n0721_022:0127b26": "喜悅，受善業果。多眾金樹流出光明，金色眾",
    "T17n0721_022:0127b27": "鳥出妙音聲，聞之悅意。如是無量不可譬喻，",
    "T17n0721_022:0127b28": "成就如是無量悅樂，乃至愛業盡，從天中",
    "T17n0721_022:0127b29": "退，或墮地獄、餓鬼、畜生。若有善業，生於人中，",
    "T17n0721_022:0127c01": "或主城邑、或主聚落，大富自在，心無慳悋，",
    "T17n0721_022:0127c02": "無量給使以為圍遶，受第一樂。以於福田種",
    "T17n0721_022:0127c03": "善業故，乃至涅槃。",
    "T17n0721_022:0127c04": "「復次，比丘知業果報，觀鬘持天。彼以聞慧見：",
    "T17n0721_022:0127c05": "鬘持天第六地處名曰行道。以何等業生於",
    "T17n0721_022:0127c06": "彼處？彼以聞慧知：持戒人見大火起焚燒眾",
    "T17n0721_022:0127c07": "生，以水滅火，救諸生命。是人命終，上昇善",
    "T17n0721_022:0127c08": "道生鬘持天，以無畏施因緣力故，受天樂報。",
    "T17n0721_022:0127c09": "愛色妙聲眾香味觸，無量天女之所圍遶，種",
    "T17n0721_022:0127c10": "種伎樂歌舞戲笑，多眾天女，黃金欄楯寶鈴",
    "T17n0721_022:0127c11": "莊嚴，真珠羅網以覆牕牖，無量寶珠以為",
    "T17n0721_022:0127c12": "莊飾，無量天女遊戲其間。諸天女眾皆生愛",
    "T17n0721_022:0127c13": "樂，瞻仰天子視之無厭，種種莊嚴瓔珞其",
    "T17n0721_022:0127c14": "身，其身香潔怡悅含笑，常懷歡喜圍遶天",
    "T17n0721_022:0127c15": "子。如是天女見此妙色，心極愛樂。耳聞眾",
    "T17n0721_022:0127c16": "聲皆悉悅樂，所謂金色眾鳥，珊瑚為嘴，遊",
    "T17n0721_022:0127c17": "戲翱翔山峪之中，出美妙音不可稱喻，或在",
    "T17n0721_022:0127c18": "山中出眾妙音，或在峪中或在花中，或在水",
    "T17n0721_022:0127c19": "中或在空中，或在平地或在階道，或在山",
    "T17n0721_022:0127c20": "窟出美妙音，如是天耳常聞妙音。常聞妙",
    "T17n0721_022:0127c21": "香，所謂善妙香風，無量眾華，無比快樂；天",
    "T17n0721_022:0127c22": "女口中出妙香氣及餘種種可愛妙香，聞之",
    "T17n0721_022:0127c23": "悅意，舌得無量須陀美味，轉輪聖王所食上",
    "T17n0721_022:0127c24": "味，百千倍中不及其一。身所衣服無有經",
    "T17n0721_022:0127c25": "緯綖縷之文，細滑柔軟，生愛樂心，無量種",
    "T17n0721_022:0127c26": "衣著之悅樂。若生憶念，隨意即得，清淨可",
    "T17n0721_022:0127c27": "愛，他不能奪。如是無量六欲境界無量快樂，",
    "T17n0721_022:0127c28": "無量蓮花林中遊戲，無量林樹、金摩尼林，種",
    "T17n0721_022:0127c29": "種眾鳥其音美妙，合共遊戲於摩尼殿，如",
    "T17n0721_022:0128a01": "是遊戲河池蓮華、流泉浴池。如是種種欲樂",
    "T17n0721_022:0128a02": "果報。「彼比丘以聞智慧，觀察是已，而說頌",
    "T17n0721_022:0128a03": "曰：",
    "T17n0721_022:0128a04": "「『六根愛著，　　境界所燒，　　愛火燒天，",
    "T17n0721_022:0128a05": "過於焚林。　　得樂愛樂，　　為樂所誑，",
    "T17n0721_022:0128a06": "不念退沒，　　愛所欺誑。　　諸樂必盡，",
    "T17n0721_022:0128a07": "無有常者，　　欲得常樂，　　應捨愛欲。",
    "T17n0721_022:0128a08": "諸天退時，　　離天樂處，　　恩愛別離，",
    "T17n0721_022:0128a09": "過地獄苦。』",
    "T17n0721_022:0128a10": "「比丘思惟是已，復觀世間諸樂，悉無自在，無",
    "T17n0721_022:0128a11": "常退沒，為愛所誑，不知退沒。作是觀已，厭捨",
    "T17n0721_022:0128a12": "天欲，如是天中所受之樂，乃至善業不盡，業",
    "T17n0721_022:0128a13": "盡還退，隨業受生，或墮地獄、餓鬼、畜生。若生",
    "T17n0721_022:0128a14": "人中，受第一樂，常無怖畏，為一切人之所愛",
    "T17n0721_022:0128a15": "樂，王者信用，乃至盡命無有惱亂。以餘業故，",
    "T17n0721_022:0128a16": "於未來世得至涅槃。",
    "T17n0721_022:0128a17": "「復次，比丘知業果報，觀鬘持天第七地處。彼",
    "T17n0721_022:0128a18": "以聞慧見：此眾生修行善業，見他親友互相",
    "T17n0721_022:0128a19": "破壞，心懷怨結，能為利益，和合諍訟。以是善",
    "T17n0721_022:0128a20": "業，此人命終，上昇善道生欲愛天。生彼天",
    "T17n0721_022:0128a21": "已，隨心所念，隨念即得種種戲樂、種種衣服、",
    "T17n0721_022:0128a22": "種種莊嚴天冠瓔珞，受天樂具；一一出中",
    "T17n0721_022:0128a23": "種種歌頌伎樂音聲，所謂單茶樂音、天女",
    "T17n0721_022:0128a24": "歌音；乘眾寶殿，常懷歡悅。種種園林、山嵠",
    "T17n0721_022:0128a25": "峪𡼏、河池流泉蓮華欝茂，天女圍遶，金色蓮",
    "T17n0721_022:0128a26": "華香風搖動出妙香氣。所謂毘琉璃林、多",
    "T17n0721_022:0128a27": "羅林、珍頭迦林魏言㭪果、鳥樂林、蓮花林、眾樂",
    "T17n0721_022:0128a28": "音林、俱枳羅林，善業所生，遊戲其中。天河清",
    "T17n0721_022:0128a29": "淨，摩尼莊嚴，蓮華浴池林樹映飾，於河水",
    "T17n0721_022:0128b01": "中出妙音聲，如是之音，多有眾鳥其鳴哀雅，",
    "T17n0721_022:0128b02": "以此河池，莊嚴其地。譬如女人眾色具足，若",
    "T17n0721_022:0128b03": "無功德、若不孕產，不名莊嚴；天所住處亦復",
    "T17n0721_022:0128b04": "如是，無河莊嚴，不名淨妙。種種美味，色香具",
    "T17n0721_022:0128b05": "足，是故此河為第一莊嚴。一切世間愛染",
    "T17n0721_022:0128b06": "味中，水為第一，莊嚴園林，乘於寶船，莊嚴人",
    "T17n0721_022:0128b07": "天，常所受用，多所利益。如是功德具足之",
    "T17n0721_022:0128b08": "水，眾生受用，於此水中遊戲受樂。從水戲已，",
    "T17n0721_022:0128b09": "詣鏡水林，受天快樂。入鏡林中，自照其身，樹",
    "T17n0721_022:0128b10": "淨無垢猶如明鏡，自觀見其善惡業相。若有",
    "T17n0721_022:0128b11": "善業，自見其身生於善處；若有惡業將受苦",
    "T17n0721_022:0128b12": "報，自見其身先造業相，墮三惡處。五道生",
    "T17n0721_022:0128b13": "死所受苦樂皆悉明見。若不善業，見墮活地",
    "T17n0721_022:0128b14": "獄、黑繩地獄、叫喚、大叫喚等大地獄中，受種",
    "T17n0721_022:0128b15": "種苦，如前所說皆悉具見。如天上樂，不可稱",
    "T17n0721_022:0128b16": "說，地獄罪報亦復如是不可稱說。「於鏡樹",
    "T17n0721_022:0128b17": "中，自見相已，悉忘天樂猶如隔世，見無量",
    "T17n0721_022:0128b18": "苦不復覺樂。如一兩鹽投恒河中，莫知其味，",
    "T17n0721_022:0128b19": "如是心苦如大恒河，其樂微少，如彼鹽味。雖",
    "T17n0721_022:0128b20": "有歌頌伎樂音聲、園林遊觀、眾鳥哀鳴，都無",
    "T17n0721_022:0128b21": "樂心。見是事已，捨至異處，心還耽著天諸五",
    "T17n0721_022:0128b22": "欲，復於異樹，自見其身墮於種種餓鬼道中，",
    "T17n0721_022:0128b23": "種種苦惱，飢渴燒身。見是相已，生大怖畏，告",
    "T17n0721_022:0128b24": "餘天曰：『大仙！我於鏡樹見大怖相，汝為見不？』",
    "T17n0721_022:0128b25": "時天答言：『我不見也。若有惡業，見餓鬼相；若",
    "T17n0721_022:0128b26": "有善業，不見惡相。』大仙天子而問之言：『汝見",
    "T17n0721_022:0128b27": "何相？』天子答曰：『見餓鬼相，受諸苦惱。』既見餓",
    "T17n0721_022:0128b28": "鬼受苦惱已，悉忘天樂如隔千生，厭捨林觀，",
    "T17n0721_022:0128b29": "更向餘處。復貪天樂，五欲自娛，色聲香味觸，",
    "T17n0721_022:0128c01": "種種華池、眾鳥妙音遊戲其中，與眾天女遊",
    "T17n0721_022:0128c02": "戲受樂。如是愛水之所漂沒，復至鏡林，惡業",
    "T17n0721_022:0128c03": "因緣，見畜生身互相殘害，自見其身受畜生",
    "T17n0721_022:0128c04": "身，受種種苦，心甚厭惡，向餘天所，如前具",
    "T17n0721_022:0128c05": "說。厭捨而去，還著貪愛，受五欲樂，往返生",
    "T17n0721_022:0128c06": "死。復於鏡林見人身時，隨業所集，知識親",
    "T17n0721_022:0128c07": "友兄弟破壞，還為和合，以是因緣生此天中。",
    "T17n0721_022:0128c08": "見自業已，厭捨而去，還著欲樂，受愛色聲香",
    "T17n0721_022:0128c09": "味觸等，如是放逸，受天欲樂。「又入鏡林，復見",
    "T17n0721_022:0128c10": "自身命終退沒，生於餘道，或見自身墮於地",
    "T17n0721_022:0128c11": "獄、餓鬼、畜生，復生厭離：『此處無常，我必退沒。",
    "T17n0721_022:0128c12": "離諸天女，諸行無常，離別不久，一切動壞。』作",
    "T17n0721_022:0128c13": "是念已，時護世天告言：『天子！歡喜可愛。閻浮",
    "T17n0721_022:0128c14": "提人順法修行，孝養父母，供養沙門、婆羅門，",
    "T17n0721_022:0128c15": "增長天眾，減損魔軍。如來正覺，出於世間。明",
    "T17n0721_022:0128c16": "行足、善逝、世間解、無上士、調御丈夫、天人師、佛、",
    "T17n0721_022:0128c17": "世尊演說正法，初善、中善、後善，妙義善語，無",
    "T17n0721_022:0128c18": "垢無減，清淨白法，安隱寂靜，所謂此色、此色",
    "T17n0721_022:0128c19": "集、此色滅、此色滅證。』於鏡林中自見業已，",
    "T17n0721_022:0128c20": "聞如是說，問護世言：『如來世尊、阿羅呵、三藐",
    "T17n0721_022:0128c21": "三佛陀、明行足、善逝、世間解、無上士、調御丈",
    "T17n0721_022:0128c22": "夫、天人師、佛、世尊，今在何處？』護世告言：『在閻",
    "T17n0721_022:0128c23": "浮提，為一切眾生宣說正法。』「是時天子聞護",
    "T17n0721_022:0128c24": "世說，畏退沒苦，下閻浮提。於人道中，死為",
    "T17n0721_022:0128c25": "大苦；於畜生中，相殘害苦；餓鬼道中，飢渴",
    "T17n0721_022:0128c26": "大苦；地獄道中，燒煮拷掠，種種眾苦。如是",
    "T17n0721_022:0128c27": "觀察五道之中五怖畏已，來向佛所，遙見",
    "T17n0721_022:0128c28": "世尊端嚴澄淨、諸根寂靜、意善寂滅、無上",
    "T17n0721_022:0128c29": "調伏、賒摩他定、人中之龍、調御丈夫，威德",
    "T17n0721_022:0129a01": "光焰如融金聚，過踰日光，不可傾動如須",
    "T17n0721_022:0129a02": "彌山，甚深如海，端坐樹下如真金山，是天中",
    "T17n0721_022:0129a03": "天。天子見已，發清淨心至世尊所，頭面禮",
    "T17n0721_022:0129a04": "足，在一面住，白佛言：『世尊！頗有常處不動、",
    "T17n0721_022:0129a05": "不壞、不變易不？』「爾時，世尊即為天子說四",
    "T17n0721_022:0129a06": "聖諦，天子聞已，還歸天宮。到天宮已，受五欲",
    "T17n0721_022:0129a07": "樂，乃至愛善業盡。從天退已，隨業流轉，若生",
    "T17n0721_022:0129a08": "人中，雖未見諦，常值知識，親族眷屬兄弟具",
    "T17n0721_022:0129a09": "足，大富饒財，以餘業故。",
    "T17n0721_022:0129a10": "「復次，比丘知業果報，觀鬘持天所住之處。彼",
    "T17n0721_022:0129a11": "以聞慧見：鬘持天第八地處名愛境界。此等",
    "T17n0721_022:0129a12": "眾生以何業故而生彼處？即以聞慧見：有眾",
    "T17n0721_022:0129a13": "生作說法會。是人命終，上昇天宮生愛境",
    "T17n0721_022:0129a14": "天，過欲愛天至愛境界。生彼天已，受善業",
    "T17n0721_022:0129a15": "報，其諸宮殿皆真金色，七寶莊嚴真金欄",
    "T17n0721_022:0129a16": "楯，多有眾鳥——心愛樂鳥、一切音鳥、遊戲河",
    "T17n0721_022:0129a17": "鳥、金色之鳥，如是等鳥其數眾多。河池流",
    "T17n0721_022:0129a18": "水園林遊觀，百河具足百千種鳥，或受四",
    "T17n0721_022:0129a19": "欲、或有五欲，以自娛樂。目覩妙色皆生愛",
    "T17n0721_022:0129a20": "樂，耳聞妙音心愛悅樂，鼻聞妙香內心愛",
    "T17n0721_022:0129a21": "悅，舌得美味愛心增悅，身觸細軟愛悅充",
    "T17n0721_022:0129a22": "滿，心所憶念意悅喜樂。五欲功德，心甚愛",
    "T17n0721_022:0129a23": "樂，受第一樂，於愛境地受無等樂。乃至愛",
    "T17n0721_022:0129a24": "善業盡，此世、他世業盡還退。若有餘業，不墮",
    "T17n0721_022:0129a25": "地獄、餓鬼、畜生，得生人中大富國土，所謂迦",
    "T17n0721_022:0129a26": "尸國、憍薩羅國，或生剎利大姓、婆羅門大姓，",
    "T17n0721_022:0129a27": "以餘業故。",
    "T17n0721_022:0129a28": "「復次，比丘知業果報，觀天世間，以何業故，生",
    "T17n0721_022:0129a29": "鬘持地意躁動天？彼以聞慧見：此眾生以淨",
    "T17n0721_022:0129b01": "信心供養眾僧，掃如來塔，清淨信心，知上福",
    "T17n0721_022:0129b02": "田。是人命終生於善道意躁動天。生彼天",
    "T17n0721_022:0129b03": "者，身無骨肉亦無污垢，香氣能熏一百由",
    "T17n0721_022:0129b04": "旬，其身潔淨猶如明鏡，悉見一切諸天色",
    "T17n0721_022:0129b05": "像，成就如是善業果報。彼天住處有四園林，",
    "T17n0721_022:0129b06": "何等為四？一名無垢林；二名明了林；三名善",
    "T17n0721_022:0129b07": "香林；四名曼陀羅林。於彼林中有蓮華池，池",
    "T17n0721_022:0129b08": "生蓮華，珊瑚為莖，真金為鬚，鵝鴨鴛鴦出眾",
    "T17n0721_022:0129b09": "妙音，種種色香，上妙之花無有塵垢亦無萎",
    "T17n0721_022:0129b10": "落，水無衣濁，香乳充滿。林中眾鳥常共遊",
    "T17n0721_022:0129b11": "戲，於蓮花池其一一樹，眾華常敷猶若新",
    "T17n0721_022:0129b12": "出，無有萎落，甚可愛樂，六時無變。善業之",
    "T17n0721_022:0129b13": "人遊彼林中，與諸天女，眾寶嚴身，歡娛受",
    "T17n0721_022:0129b14": "樂。於六欲境心意染著，無須臾頃厭離之心，",
    "T17n0721_022:0129b15": "愛網所縛如魚在網，受愛善業，乃至不盡，業",
    "T17n0721_022:0129b16": "盡還退。有餘善業，不墮地獄、畜生、餓鬼，得受",
    "T17n0721_022:0129b17": "人身，作大導師，大富饒財，王所敬愛，以餘業",
    "T17n0721_022:0129b18": "故。",
    "T17n0721_022:0129b19": "「復次，比丘知業果報，觀鬘持天所住之處。彼",
    "T17n0721_022:0129b20": "以聞慧見：鬘持天第十地處名曰林戲。以何",
    "T17n0721_022:0129b21": "等業，生於彼處？彼見聞知：若人持戒，信心清",
    "T17n0721_022:0129b22": "淨，知僧福田，為施衣故，施一果直，為作衣",
    "T17n0721_022:0129b23": "價，心常愛樂而生隨喜。是人命終生林戲",
    "T17n0721_022:0129b24": "天。生彼天已，於天園林自在遊戲，隨意所",
    "T17n0721_022:0129b25": "至，若行水上如遊陸地，若行於空亦無所",
    "T17n0721_022:0129b26": "畏；服天衣鬘受第一樂；如上諸地，遊行無",
    "T17n0721_022:0129b27": "礙。池流泉水出妙香氣，多眾天女，威德光",
    "T17n0721_022:0129b28": "明如第二日，受天快樂。以業因緣，得樂果",
    "T17n0721_022:0129b29": "報，非為自作他人受報，眾生作業自受果",
    "T17n0721_022:0129c01": "報。若造善業，生天人中；若作不善，墮於地",
    "T17n0721_022:0129c02": "獄、餓鬼、畜生。乘善上生，恣意受樂，乃至善業",
    "T17n0721_022:0129c03": "不盡，業盡還退。有餘善業，不墮地獄、餓鬼、畜",
    "T17n0721_022:0129c04": "生，若生人中，所生國土多有林樹，神德自",
    "T17n0721_022:0129c05": "在，不可破壞，以餘業故。",
    "T17n0721_022:0129c06": "正法念處經卷第二十二"
}