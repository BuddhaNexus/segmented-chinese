{
    "X61n1164_006:0690b09": "靈峰蕅益大師選定淨土十要卷第六",
    "X61n1164_006:0690b10": "述曰。吾觀古今法運盛衰之故。而後知禪淨共",
    "X61n1164_006:0690b11": "為隆替者也。人唯未悟。故不了生死利害。豈有",
    "X61n1164_006:0690b12": "悟而猶輕一生不退者乎。人唯未悟。故不了諸",
    "X61n1164_006:0690b13": "佛甚深境界。豈有悟而猶見等流俗者乎。永明",
    "X61n1164_006:0690b14": "諸老料揀禪淨。如道自家屋裏事。由其徹悟自",
    "X61n1164_006:0690b15": "宗故耳。末世禪道大壞。食唾者多。於是淨土一",
    "X61n1164_006:0690b16": "宗異見茁長。由唐至宋荊棘叢生。天如為中峰",
    "X61n1164_006:0690b17": "最勝子。故能繼永明諸老力扶淨土之衰。今觀",
    "X61n1164_006:0690b18": "或問一書。較諸天台紫閣其間。邪幟徧樹。見網",
    "X61n1164_006:0690b19": "交羅。作者推陷廓清。其劬勞亦未免倍甚。蓋禪",
    "X61n1164_006:0690b20": "淨俱衰使然。讀者亦可以觀時變矣。然諸老匡",
    "X61n1164_006:0690b21": "扶淨土。實救本宗。或問開章謂。永明深有功於",
    "X61n1164_006:0690b22": "宗教。此等語偷心未盡者未肎遽以為然。然使",
    "X61n1164_006:0690c01": "宗教上流能參破第一則淆譌公案。能講透第",
    "X61n1164_006:0690c02": "一箇差別名相。超然於凡外權小路岐。一去不",
    "X61n1164_006:0690c03": "復更入。又能普於十方。為諸迷者徧破徧透徧",
    "X61n1164_006:0690c04": "超。而謂宗教之能事不畢於此。吾不信也。序次",
    "X61n1164_006:0690c05": "十要。由十疑．寶王而至或問。深有感於法運盛",
    "X61n1164_006:0690c06": "衰之故。因為弄引請益後賢。",
    "X61n1164_006:0690c08": " 評點淨土或問感賦(有小引)",
    "X61n1164_006:0690c09": "余讀淨土或問。有懷於天如老人深有功於宗教",
    "X61n1164_006:0690c10": "一語。遂謬為評點。時度夏華陽度雲精舍。谿樓山",
    "X61n1164_006:0690c11": "影雲物靜好。漫賦古興一篇。賦成三歎而感之。謹",
    "X61n1164_006:0690c12": "錄於首。聊當題詞。",
    "X61n1164_006:0690c13": "　窻外青山如列屏　　山下清流朱絃聲",
    "X61n1164_006:0690c14": "　窻中有人拭几塵　　熟讀天如六字經",
    "X61n1164_006:0690c15": "　世人皆悟向上竅　　又能悟得心王妙",
    "X61n1164_006:0690c16": "　須彌芥子都[跳兆+孛]跳　　露柱燈籠齊廝閙",
    "X61n1164_006:0690c17": "　獨有一箇佛名號　　千悟萬悟悟不到",
    "X61n1164_006:0690c18": "　天如兩眼爍如火　　淆譌公案直下剖",
    "X61n1164_006:0690c19": "　不從門外循牆走　　恰恰自家屋裏坐",
    "X61n1164_006:0690c20": "　愚夫愚婦閑活計　　恰恰自家屋裏事",
    "X61n1164_006:0691a01": "　恒沙沙數諸通明　　恰恰自家屋裏人",
    "X61n1164_006:0691a02": "　空中迅鳥跡如畵　　恰恰自家屋裏話",
    "X61n1164_006:0691a03": "　窻外青山如鏡裏　　山下清流鏡中水",
    "X61n1164_006:0691a04": "　鏡中有人逐雲起　　寶王三昧應如是",
    "X61n1164_006:0691a05": "　奇哉一句阿彌陀　　勘破宗教諸禪和",
    "X61n1164_006:0691a06": "　就中也有無奈何　　曾聽邊城霜月歌",
    "X61n1164_006:0691a07": "戊申仲夏白月孟齋日。私淑後學成時題於度雲",
    "X61n1164_006:0691a08": "菴雲氣樓之谿窻左个。",
    "X61n1164_006:0691a10": " 淨土或問序",
    "X61n1164_006:0691a11": "參禪。余所不去。念佛。亦非去者。禪主見性。佛念離塵。",
    "X61n1164_006:0691a12": "竊謂念佛一門實為禪教共履之通途。亦士庶同遊",
    "X61n1164_006:0691a13": "之捷徑。可不信哉。世之學者。參禪有禪病。作佛有佛",
    "X61n1164_006:0691a14": "魔。秪緣去聖時遠。源流異別。比比有之。孰能遏絕。而",
    "X61n1164_006:0691a15": "元之天如則禪師。宗說俱通。人天規則。可謂劍離寶",
    "X61n1164_006:0691a16": "匣為斬不平。藥出金瓶以瘳沉痾。遂於無疑中巧設",
    "X61n1164_006:0691a17": "疑情。無問處而興問目。目之曰淨土或問。共二十六",
    "X61n1164_006:0691a18": "則。所謂拔本塞源窮諸識念者也。若其信得及。淨念",
    "X61n1164_006:0691a19": "相繼。觸目西方。歸心淨土。奚以為文哉。如或執妄謬",
    "X61n1164_006:0691a20": "解。妍醜不分。白日迷途。適越之北者。取為司南。茲有",
    "X61n1164_006:0691b01": "門弟子洪慈。募眾流行。非獨與世之脩淨業者共。亦",
    "X61n1164_006:0691b02": "足為不信者之一勸耳。三宗講主守愚悟勤識",
    "X61n1164_006:0691b04": " 師子林天如和尚淨土或問",
    "X61n1164_006:0691b05": "小師　善遇　編",
    "X61n1164_006:0691b06": "天如老人宴默於臥雲之室。有排闥而入者。禪上人",
    "X61n1164_006:0691b07": "也。命之坐。坐久。夕陽在窻。篆煙將滅。上人整衣起立",
    "X61n1164_006:0691b08": "從容問曰。竊聞永明壽和尚。稟單傳之學於韶國師。",
    "X61n1164_006:0691b09": "為法眼的孫。座下數千指。機辯才智雷厲風飛。海內",
    "X61n1164_006:0691b10": "禪林推為大匠。奈何自修淨土且以教人。復撰西方",
    "X61n1164_006:0691b11": "等文廣傳於世。及四料揀偈曰。有禪無淨土。十人九",
    "X61n1164_006:0691b12": "蹉路。無禪有淨土。萬修萬人去。主張淨土。無少寬容。",
    "X61n1164_006:0691b13": "無乃自屈其禪而過讚淨土耶。此疑非小。為我辯之。",
    "X61n1164_006:0691b14": "答曰。大哉問也。永明深有功於宗教者也。惜舉其綱。",
    "X61n1164_006:0691b15": "發明未盡。未能盡遣禪者之疑也。余忝學禪。未諳淨",
    "X61n1164_006:0691b16": "土。然涉獵諸書。稍知其槩。本易行易入之方。亦難說",
    "X61n1164_006:0691b17": "難信之法。釋迦預知末法眾生少能信向。故引諸佛",
    "X61n1164_006:0691b18": "廣長舌以破其疑。復自言。我於五濁惡世行此說此。",
    "X61n1164_006:0691b19": "是為甚難。此皆苦口丁寧勸人信向矣。且大悲世尊",
    "X61n1164_006:0691b20": "金口所宣莫不信受。獨於淨土間有疑者。何哉。良由",
    "X61n1164_006:0691c01": "淨土教門至廣至大。淨土修法至簡至易。所謂廣大",
    "X61n1164_006:0691c02": "者一切機根攝收都盡。上至一生補處亦生淨土。下",
    "X61n1164_006:0691c03": "至五逆十惡。臨終念佛悔過。歸心淨土者。悉往生也。",
    "X61n1164_006:0691c04": "所謂簡易者。無艱難勞苦之行。無迷誤差別之緣。但",
    "X61n1164_006:0691c05": "持彌陀名號。由此離娑婆。生極樂。不退轉直至成佛",
    "X61n1164_006:0691c06": "也。其廣大如彼。其簡易如此。故雖智者不能無疑焉。",
    "X61n1164_006:0691c07": "汝如知此。則知永明之讚深有意焉。非過也。",
    "X61n1164_006:0691c08": "問。禪宗悟達之士既見性成佛。肎復求淨土之生乎。",
    "X61n1164_006:0691c09": "答。悟達之士。政願求生。古云。不生淨土。何土可生。汝",
    "X61n1164_006:0691c10": "但未悟。使汝悟則淨土之趨萬牛不能挽矣(上二答皆略。詳",
    "X61n1164_006:0691c11": "在下第三答)。",
    "X61n1164_006:0691c12": "問。學者但患大事不明。大事既明。當不避死生廣度",
    "X61n1164_006:0691c13": "生靈。今厭苦趨樂。非吾所願也。答。見卵求夜。何太早",
    "X61n1164_006:0691c14": "計也。汝將謂一悟之後習漏永除便不退轉耶。更無",
    "X61n1164_006:0691c15": "徧學佛法修行證果等事耶。便可上齊諸佛入生入",
    "X61n1164_006:0691c16": "死不受障緣所撓耶。審如是諸大菩薩。修六度萬行",
    "X61n1164_006:0691c17": "動經恒河沙劫者。反愧於汝矣。教有聲聞出胎之昧。",
    "X61n1164_006:0691c18": "菩薩隔陰之昏。況近時薄解淺悟。自救不了者乎。縱",
    "X61n1164_006:0691c19": "悟處深遠。見地高明。行解相應。奈何未登不退。力用",
    "X61n1164_006:0691c20": "未充。居濁惡化剛強。先聖未許。如未完不固之舟。濟",
    "X61n1164_006:0692a01": "多人於惡海。自他俱溺。其理必然。故往生論。欲遊戲",
    "X61n1164_006:0692a02": "地獄門者。必生彼土。得無生忍已。還入生死。救苦眾",
    "X61n1164_006:0692a03": "生。以此因緣求生淨土。先聖云。未得不退轉位。不可",
    "X61n1164_006:0692a04": "混俗度生。未得無生法忍。要須常不離佛。嬰兒常不",
    "X61n1164_006:0692a05": "離母。弱羽只可傅枝。今釋迦已滅。彌勒未生。四惡苦",
    "X61n1164_006:0692a06": "趣因果牽纏。外道邪魔是非扇亂。女色淫聲之相惑。",
    "X61n1164_006:0692a07": "惡緣薉濁之交侵。無現佛可依。又境緣所撓。初心悟",
    "X61n1164_006:0692a08": "達之人尠有不遭其敗者。世尊殷勤指歸極樂。良有",
    "X61n1164_006:0692a09": "以也。蓋彼彌陀現在說法。樂土境緣種種清淨。儻依",
    "X61n1164_006:0692a10": "彼佛忍力易成。高證佛階。親蒙授記。然後出化眾生。",
    "X61n1164_006:0692a11": "去來無礙。以是之故。上根利器急願託生。況中下之",
    "X61n1164_006:0692a12": "輩初得發明者乎。豈不見觀佛三昧經。文殊得念佛",
    "X61n1164_006:0692a13": "三昧。常生淨土。世尊復曰。汝當往生極樂世界。華嚴",
    "X61n1164_006:0692a14": "經。普賢勸進善財童子海會大眾。十大願王導歸極",
    "X61n1164_006:0692a15": "樂。其偈云。願我臨欲命終時。盡除一切諸障礙。面見",
    "X61n1164_006:0692a16": "彼佛阿彌陀。即得往生安樂剎。乃至蒙彼如來授記",
    "X61n1164_006:0692a17": "已。化身無數百俱胝。智力廣大徧十方。普利一切眾",
    "X61n1164_006:0692a18": "生界。楞伽記云。大名德比丘。厥號為龍樹。世間中顯",
    "X61n1164_006:0692a19": "我。無上大乘法。得初歡喜地。往生安樂國。又起信論。",
    "X61n1164_006:0692a20": "馬鳴有求生之願。無量壽論。天親有願往之心。大寶",
    "X61n1164_006:0692b01": "積經。記淨飯王及七萬釋種同生安養。觀經。韋提夫",
    "X61n1164_006:0692b02": "人及五百侍女同覲彌陀。且淨飯．韋提等皆現得無",
    "X61n1164_006:0692b03": "生法忍。西竺似此之流不可勝數。東土如廬山遠公",
    "X61n1164_006:0692b04": "合社高人。天台賢首諸宗尊者。曰僧曰俗同生淨土",
    "X61n1164_006:0692b05": "者又可勝數耶。只如文殊．普賢大菩薩也。善財海眾",
    "X61n1164_006:0692b06": "徧參知識。悟同諸聖者也。馬鳴．龍樹等菩薩也。亦禪",
    "X61n1164_006:0692b07": "宗以為大祖師也。此諸聖人所悟所證。比今悟達之",
    "X61n1164_006:0692b08": "士何如。彼尚願生樂國親近彌陀。而汝一悟之後更",
    "X61n1164_006:0692b09": "不求生。則龍樹．馬鳴．普賢．文殊等反不汝若。何不自",
    "X61n1164_006:0692b10": "揣其心。自量其力。所修所證誠過二菩薩二禪祖乎。",
    "X61n1164_006:0692b11": "所參知識。所悟佛性。過善財海眾乎。所得無生法忍。",
    "X61n1164_006:0692b12": "受佛印證。過淨飯．韋提乎。飯王。佛之父也。七萬釋種。",
    "X61n1164_006:0692b13": "佛親屬也。淨土之生儻無利益。佛忍自誤其父與親",
    "X61n1164_006:0692b14": "屬乎。向謂得無生忍。可許混俗。今王屬得忍。尚記往",
    "X61n1164_006:0692b15": "生。則如來保護之意豈不深且遠乎。多見今之禪者。",
    "X61n1164_006:0692b16": "不究如來之了義。不知達磨之玄機。空腹高心。習為",
    "X61n1164_006:0692b17": "狂妄。見修淨土則笑曰。彼學愚夫愚婦之為。何鄙哉。",
    "X61n1164_006:0692b18": "余嘗論其非鄙愚夫婦。乃鄙文殊．普賢．龍樹．馬鳴等",
    "X61n1164_006:0692b19": "也。非特迷正道。失善根。喪慧身。亡佛種。且成謗法之",
    "X61n1164_006:0692b20": "業。鄙聖之殃。佛祖視為可哀憐者。於是永明和尚剖",
    "X61n1164_006:0692c01": "出心肝。主張淨土。既自修又化世。臨終預知時至。種",
    "X61n1164_006:0692c02": "種殊勝相現。舍利鱗砌於身。撫州一僧經年繞其塔。",
    "X61n1164_006:0692c03": "人問故。僧曰。因病入冥。見殿左畵僧一幀。閻王禮拜",
    "X61n1164_006:0692c04": "殷勤。主吏曰。此永明壽禪師也。修行精進。生極樂上",
    "X61n1164_006:0692c05": "品。夫永明悟達磨直指之禪。又致身極樂上品。以此",
    "X61n1164_006:0692c06": "解禪者之執情。為末法勸信。余謂其深有功於宗教",
    "X61n1164_006:0692c07": "者此也。豈特永明為然。死心新禪師勸修淨土文云。",
    "X61n1164_006:0692c08": "彌陀甚易念。淨土甚易生。又云。參禪人最好念佛。根",
    "X61n1164_006:0692c09": "機或鈍。恐今生未能大悟。且假彌陀願力接引往生。",
    "X61n1164_006:0692c10": "又云。汝若念佛不生淨土。老僧當墮拔舌地獄。真歇",
    "X61n1164_006:0692c11": "了禪師淨土說云。洞下一宗皆悟密修。其故何哉。良",
    "X61n1164_006:0692c12": "以念佛法門徑路修行。正按大藏。接上上器。傍引中",
    "X61n1164_006:0692c13": "下之機。又云。宗門大匠已悟不空不有之法。秉志孜",
    "X61n1164_006:0692c14": "孜於淨業者。得非淨業見佛尤簡易於宗門乎。又云。",
    "X61n1164_006:0692c15": "乃佛乃祖在教在禪。皆修淨業同歸一源。入得此門",
    "X61n1164_006:0692c16": "無量法門悉皆證入。至如天衣懷．圓照本．慈受深．南",
    "X61n1164_006:0692c17": "嶽思．法照淨靄．淨慈大通．天台懷玉．梁道珍．唐道綽．",
    "X61n1164_006:0692c18": "毗陵法真．姑蘇守訥．北磵簡．天目禮等諸大老。皆禪",
    "X61n1164_006:0692c19": "門宗匠。其密修顯化。發揚淨土之旨不約而同。豈特",
    "X61n1164_006:0692c20": "諸老為然。嘗聞老宿曰。合五家宗派。盡天下禪僧。悟",
    "X61n1164_006:0693a01": "與未悟。無一不歸淨土。百丈海禪師。馬祖的子。天下",
    "X61n1164_006:0693a02": "叢林。從古至今無一事敢違其法。看他為病僧念誦。",
    "X61n1164_006:0693a03": "舉揚一偈。稱讚彌陀。復同聲念佛百千聲回向云。諸",
    "X61n1164_006:0693a04": "緣未盡。早遂輕安。大命難逃。徑歸安養。又津送亡僧",
    "X61n1164_006:0693a05": "云。神超淨域。業謝塵勞。蓮開上品之花。佛授一生之",
    "X61n1164_006:0693a06": "記。茶毗之際但引聲高倡南無西方極樂世界大慈",
    "X61n1164_006:0693a07": "大悲阿彌陀佛。如是十倡十和。回向云。上來稱揚十",
    "X61n1164_006:0693a08": "念。贊助往生。此非淨土之指歸乎。百丈以來皆依此",
    "X61n1164_006:0693a09": "法。然則禪僧無不歸淨土者。豈不然乎。余觀老宿之",
    "X61n1164_006:0693a10": "言。誠有據而不容辯矣。因悟百丈立法之意。亦豈無",
    "X61n1164_006:0693a11": "據而然耶。汝在叢林津送不知幾矣。此等回向十念",
    "X61n1164_006:0693a12": "口倡耳聽又不知幾矣。汝既不會祖師意。又不發省",
    "X61n1164_006:0693a13": "覺心。妄謂悟達不願往生。則天下禪者之執。莫汝若",
    "X61n1164_006:0693a14": "矣。",
    "X61n1164_006:0693a15": "問。嘗聞惟心淨土。本性彌陀之說。竊喜之。及觀經論",
    "X61n1164_006:0693a16": "所謂淨土者。十萬億土外之極樂也。彌陀者。極樂國",
    "X61n1164_006:0693a17": "中之教主也。彼我條然。遠在惟心本性之外。果何謂",
    "X61n1164_006:0693a18": "耶。答。汝言局矣。不識汝心廣大而明妙者矣。楞嚴云。",
    "X61n1164_006:0693a19": "身洎山河虗空大地。咸是妙明真心中物。又云。諸法",
    "X61n1164_006:0693a20": "所生。唯心所現。安有土而不心者哉。淨土唯心。心外",
    "X61n1164_006:0693b01": "無土。如大海之現羣漚。無漚能外海也。唯心淨土。土",
    "X61n1164_006:0693b02": "外無心。猶眾塵之依大地。無塵不名地也。當知惟此",
    "X61n1164_006:0693b03": "一心具四種土。一凡聖同居。二方便有餘。三實報無",
    "X61n1164_006:0693b04": "障礙。四常寂光。一凡聖同居土。分薉淨同居。薉土娑",
    "X61n1164_006:0693b05": "婆之類是也。其中凡居即四趣人天也。聖居二。一實",
    "X61n1164_006:0693b06": "聖。即四果辟支。通教六地。別十住。圓十信後心。通惑",
    "X61n1164_006:0693b07": "雖盡。報身猶在。皆名實也。二權聖。謂方便．實報．寂光",
    "X61n1164_006:0693b08": "土中菩薩及佛。為利有緣。應生同居。皆是權也。同居",
    "X61n1164_006:0693b09": "淨土者。且如極樂雖無六趣。而有凡夫假名人天。經",
    "X61n1164_006:0693b10": "云。犯重罪者。臨終懺悔念佛。即得往生。故知具惑染",
    "X61n1164_006:0693b11": "亦得居也。聖居權實。類前可知。以無惡趣。故名為淨。",
    "X61n1164_006:0693b12": "二方便有餘土者。二乘三種菩薩。證方便道者所居。",
    "X61n1164_006:0693b13": "謂修二觀。斷通惑。盡塵沙別惑。無明未斷。捨分段身",
    "X61n1164_006:0693b14": "而生界外。受法性身。即有變易。名有餘者。無明未斷",
    "X61n1164_006:0693b15": "也。釋論。三界外有淨土。聲聞．辟支佛生其中。受法性",
    "X61n1164_006:0693b16": "身。非分段生也。三實報無障礙土者。純法身菩薩所",
    "X61n1164_006:0693b17": "居。破無明。顯法性。得真實果。而無明未盡。潤無漏業。",
    "X61n1164_006:0693b18": "受法性報身。亦名果報國。仁王經。三賢十聖住果報",
    "X61n1164_006:0693b19": "是也。以觀實相。發真無漏。所得果報。故名為實。修因",
    "X61n1164_006:0693b20": "無定。色心無礙。故名無障礙。華嚴因陀羅網世界是",
    "X61n1164_006:0693c01": "也。四常寂光土者。妙覺極智所照如如法界之理。名",
    "X61n1164_006:0693c02": "之為國。亦名法性身。但真如佛性。非身非土而說身",
    "X61n1164_006:0693c03": "土。離身無土。離土無身。名身土者。一法二義。普賢觀。",
    "X61n1164_006:0693c04": "毗盧遮那住處名常寂光是也。前二土是應。應佛所",
    "X61n1164_006:0693c05": "居。第三亦應亦報。報佛所居。第四但是真淨。非應非",
    "X61n1164_006:0693c06": "報。法身所居。常即法身。寂即解脫。光即般若。如世伊",
    "X61n1164_006:0693c07": "三點。不縱橫。竝別名秘密藏。諸佛如來所遊居處。真",
    "X61n1164_006:0693c08": "常究竟。極為淨土。由上三身四土而觀之。十方微塵",
    "X61n1164_006:0693c09": "國土唯吾心之土也。三世恒沙諸佛唯吾心之佛也。",
    "X61n1164_006:0693c10": "無土不依吾心建立。無佛不由吾性發現。豈十萬億",
    "X61n1164_006:0693c11": "外之極樂獨非唯心之淨土乎。極樂國中之教主。獨",
    "X61n1164_006:0693c12": "非本性之彌陀乎。又唯此一心。具含十界。身土融通。",
    "X61n1164_006:0693c13": "重重無礙。又心佛眾生三無差別。生佛互現。念念交",
    "X61n1164_006:0693c14": "參。所以云。諸佛心內眾生塵塵極樂。眾生心中諸佛",
    "X61n1164_006:0693c15": "念念彌陀。又云。十方淨薉卷懷同在於剎那。一念色",
    "X61n1164_006:0693c16": "心羅列徧收於法界。竝天真本具。非緣起新成。一念",
    "X61n1164_006:0693c17": "既然。一塵亦爾。故能一一塵中一切剎。一一心中一",
    "X61n1164_006:0693c18": "切心。一一心塵復互周。重重無盡無障礙。一時頓現",
    "X61n1164_006:0693c19": "非隱顯。一切圓成非勝劣。如此則遷神億剎實生自",
    "X61n1164_006:0693c20": "己心中。孕質九蓮豈逃剎那際內。又云。極樂徧在一",
    "X61n1164_006:0694a01": "切處。舉一全收。如帝釋殿上千珠寶網。千珠光影入",
    "X61n1164_006:0694a02": "一珠。一珠光影徧千珠。雖珠珠互徧。此珠不可為彼。",
    "X61n1164_006:0694a03": "彼珠不可為此。參而不雜。離而不分。一一徧彰。亦無",
    "X61n1164_006:0694a04": "所在。極樂淨土即千珠之一。十萬億國亦各千珠之",
    "X61n1164_006:0694a05": "一。三乘人天下至地獄鬼畜修羅。無非千珠之一。阿",
    "X61n1164_006:0694a06": "彌陀佛亦千珠直示一珠。見一佛即見十方諸佛。亦",
    "X61n1164_006:0694a07": "見十方九界眾生微塵剎海。十世古今一印頓圓。無",
    "X61n1164_006:0694a08": "餘法矣。如此則不唯極樂諸剎。諸塵塵塵皆唯心之",
    "X61n1164_006:0694a09": "極樂也。一塵一佛。佛佛皆本性之彌陀也。上皆佛祖",
    "X61n1164_006:0694a10": "聖賢遞相發揚之明訓。復何疑哉。",
    "X61n1164_006:0694a11": "問。既淨薉融通。塵塵極樂。何娑婆獨薉耶。答。凡夫業",
    "X61n1164_006:0694a12": "惑。即淨而薉。佛眼所觀。即薉皆淨。豈釋迦報境果薉",
    "X61n1164_006:0694a13": "哉。",
    "X61n1164_006:0694a14": "問。含攝無餘。吾信唯心之大矣。圓融無礙。吾信唯心",
    "X61n1164_006:0694a15": "之妙矣。奈何尚滯迷情。未離薉業。唯心之土何由淨",
    "X61n1164_006:0694a16": "耶。答。心垢土垢。心淨土淨。維摩經。欲得淨土。當淨其",
    "X61n1164_006:0694a17": "心。隨其心淨。則佛土淨。淨其心者。捨淨土之修。他何",
    "X61n1164_006:0694a18": "能焉。",
    "X61n1164_006:0694a19": "問。淨土修法。其詳可得聞乎。答。淨土無修。修因迷有。",
    "X61n1164_006:0694a20": "法無高下。高下由根。根有多殊。修分多類。攝其多類。",
    "X61n1164_006:0694b01": "總有三門。一曰觀想。二曰憶念。三曰眾行。皆依極樂",
    "X61n1164_006:0694b02": "彌陀為之主也。觀想者。觀經謂。諸佛是法界身。入一",
    "X61n1164_006:0694b03": "切眾生心想中。是故心想佛時。是心即是三十二相",
    "X61n1164_006:0694b04": "八十隨形好。是心作佛。是心是佛。諸佛正徧知海從",
    "X61n1164_006:0694b05": "心想生。應當一心繫念。諦觀彼佛。天台疏曰。法界身",
    "X61n1164_006:0694b06": "者。報佛法性身也。眾生心淨。法身自在。故云入。如白",
    "X61n1164_006:0694b07": "日昇天。影現百川。明佛身自在。能隨物現也。又法界",
    "X61n1164_006:0694b08": "身是佛身。無所不徧。法界為體。得此觀佛三昧。解入",
    "X61n1164_006:0694b09": "相應。故云入心想也。是心作佛者。佛本是無。心淨故",
    "X61n1164_006:0694b10": "有。是心是佛者。聞佛本是無。心淨故有。便謂條然。故",
    "X61n1164_006:0694b11": "云。即是始學名作。終成即是。妙宗鈔曰。欲想佛身。當",
    "X61n1164_006:0694b12": "明觀體。體是本覺。起成能觀。本覺乃諸佛法界之身。",
    "X61n1164_006:0694b13": "佛無別所證。全證眾生本性也。若始覺有功。本覺乃",
    "X61n1164_006:0694b14": "顯。故云。法身從心想生。又彌陀與一切佛。一身一智。",
    "X61n1164_006:0694b15": "應用亦然。彌陀身顯即諸佛身。諸佛相明即彌陀體。",
    "X61n1164_006:0694b16": "故泛明諸佛以為彌陀觀體。從法界身下。約感應道",
    "X61n1164_006:0694b17": "交釋。從又法界身下。約解入相應釋。融心解云。若無",
    "X61n1164_006:0694b18": "初釋。則觀非觀佛。若無次釋。則生佛體殊。二釋相成。",
    "X61n1164_006:0694b19": "是今觀法。鈔又曰。今之心觀。非直於陰心觀本性佛。",
    "X61n1164_006:0694b20": "乃託他佛顯乎本性。故先明應佛入我想心。次明佛",
    "X61n1164_006:0694c01": "身全是本覺。故應佛顯知本性。明託外義。成唯心觀。",
    "X61n1164_006:0694c02": "立若論作。是即不思議三觀也。以若破若立名作。空",
    "X61n1164_006:0694c03": "假二觀也。不破不立名是。中道觀也。全是而作。則三",
    "X61n1164_006:0694c04": "諦俱破。俱立全作而是。則三諦俱非破立。即中之空",
    "X61n1164_006:0694c05": "假名作。能破三惑。能立三法。故感他佛三身圓應。能",
    "X61n1164_006:0694c06": "成我心三身。當果即空假之中名是。則全惑即智。全",
    "X61n1164_006:0694c07": "障即德。故心是應佛。心是果佛。故知作是一心。修此",
    "X61n1164_006:0694c08": "三觀。乃諸觀之總體。一經之妙宗也。又曰。此觀能令",
    "X61n1164_006:0694c09": "四佛土淨。如是方為此經宗致。良由觀妙能破三惑。",
    "X61n1164_006:0694c10": "不獨淨於同居。隨其惑斷淺深。自然感得有餘等三",
    "X61n1164_006:0694c11": "土。韋提本欲捨薉取淨。佛示觀法。捨薉必盡。顯淨無",
    "X61n1164_006:0694c12": "遺。其惑未破而生同居者。託勝增修。三淨可待。且教",
    "X61n1164_006:0694c13": "云。五濁輕重。同居淨薉。而圓觀輕濁所感同居。依正",
    "X61n1164_006:0694c14": "最淨。比餘善感土。其相天殊也。二憶念者。或緣相好。",
    "X61n1164_006:0694c15": "或持名號。皆名憶念。而有理有事。華嚴解脫長者云。",
    "X61n1164_006:0694c16": "欲見安樂世界無量壽如來。隨意即見。我能了知一",
    "X61n1164_006:0694c17": "切如來國土莊嚴神通等事。無所從來亦無所去。無",
    "X61n1164_006:0694c18": "有處所亦無住處。亦如己身無來無去無行住處。然",
    "X61n1164_006:0694c19": "彼如來不來至此。我不往彼。知一切佛及與我心皆",
    "X61n1164_006:0694c20": "如夢故。如夢所見。從分別生。見一切佛從自心起。又",
    "X61n1164_006:0695a01": "知自心如器中水。諸法如水中影。自心如幻術。一切",
    "X61n1164_006:0695a02": "佛如幻。所作自心諸佛菩薩悉皆如響。譬如空谷隨",
    "X61n1164_006:0695a03": "聲發響。悟解自心隨念見佛。我如是知。如是憶念。所",
    "X61n1164_006:0695a04": "見諸佛皆由自心。貞元疏曰。無所從來下。正辨唯心",
    "X61n1164_006:0695a05": "即心。無心便入真如。了彼相虗。唯心現故。既了唯心。",
    "X61n1164_006:0695a06": "了心即佛。故隨所念無非佛矣。般舟經教修佛立三",
    "X61n1164_006:0695a07": "昧。專念彌陀。如夢見金寶親屬相與娛樂等。永明曰。",
    "X61n1164_006:0695a08": "此喻唯心所作。即有而空。如幻非實。則心佛兩忘而",
    "X61n1164_006:0695a09": "不無幻相。則不壞心佛。空有無礙。即無去來。不妨普",
    "X61n1164_006:0695a10": "見。見即無見。常契中道。彌陀經執持名號至一心不",
    "X61n1164_006:0695a11": "亂。淨覺曰。一心不亂。有理事。若達此念佛心。四性不",
    "X61n1164_006:0695a12": "生。是理一心。若用心存念。念念不間。名事一心。真歇",
    "X61n1164_006:0695a13": "曰。事一心。人皆可行。由持名號心不亂故。如龍得水",
    "X61n1164_006:0695a14": "似虎靠山。若理一心。亦非他法。但將阿彌陀佛四字。",
    "X61n1164_006:0695a15": "二六時中直下念去。了知能念之心。本不有念不無",
    "X61n1164_006:0695a16": "念。不亦有亦無念。不非有非無念。能念既爾。所念亦",
    "X61n1164_006:0695a17": "然。又諸經所說。或一生繫念。三月繫念。晨朝十念。七",
    "X61n1164_006:0695a18": "七日念。十日十夜六時中念。一日一夜不斷專念。加",
    "X61n1164_006:0695a19": "以深信之力。淨願之力。佛加被力。皆生極樂。下至逆",
    "X61n1164_006:0695a20": "惡凡夫臨終十念亦得生也。三眾行者。華嚴發十大",
    "X61n1164_006:0695b01": "願。謂禮敬諸佛．稱讚如來．廣修供養．懺悔業障．隨喜",
    "X61n1164_006:0695b02": "功德．請轉法輪．請佛住世．常隨佛學．恒順眾生．普皆",
    "X61n1164_006:0695b03": "回向。一一願皆云虗空界盡。眾生界盡。眾生業盡。眾",
    "X61n1164_006:0695b04": "生煩惱盡。我願乃盡。而虗空眾生業煩惱不可盡。故",
    "X61n1164_006:0695b05": "我此願王無有窮盡。念念相續無有間斷。身語意業",
    "X61n1164_006:0695b06": "無有疲厭。至臨命終時最後剎那。一切諸根悉皆散",
    "X61n1164_006:0695b07": "壞。一切威勢悉皆退失。輔相大臣宮殿內外。象馬車",
    "X61n1164_006:0695b08": "乘珍寶伏藏。無復相隨。唯此願王不相捨離。於一切",
    "X61n1164_006:0695b09": "時引導其前。一剎那間往生極樂世界。即見阿彌陀",
    "X61n1164_006:0695b10": "佛。其人自見生蓮華中。蒙佛授記已。經無數劫。普於",
    "X61n1164_006:0695b11": "十方世界以智慧力隨眾生心而為利益。乃至能於",
    "X61n1164_006:0695b12": "煩惱大苦海中拔濟眾生。令其出離。皆得往生極樂",
    "X61n1164_006:0695b13": "世界。大寶積發十種心。一於諸眾生起於大慈無損",
    "X61n1164_006:0695b14": "害心。二起於大悲無逼惱心。三於佛正法不惜身命",
    "X61n1164_006:0695b15": "樂守護心。四於一切法發生勝忍無執著心。五不貪",
    "X61n1164_006:0695b16": "利養恭敬尊重淨意樂心。六求佛種智於一切時無",
    "X61n1164_006:0695b17": "忘失心。七於諸眾生尊重恭敬無下劣心。八不著世",
    "X61n1164_006:0695b18": "論於菩提分生決定心。九種諸善根無有雜染清淨",
    "X61n1164_006:0695b19": "之心。十於諸如來捨離諸相起隨念心。此十心隨成",
    "X61n1164_006:0695b20": "一心。欲生極樂世界。若不得生。無有是處。觀經修三",
    "X61n1164_006:0695c01": "福。一孝養父母。奉事師長。慈心不殺。修十善業。二受",
    "X61n1164_006:0695c02": "持三歸。具足眾戒。不犯威儀。三發菩提心。深信因果。",
    "X61n1164_006:0695c03": "讀誦大乘。勸進行者。此三種業過。去未來現在諸佛",
    "X61n1164_006:0695c04": "淨業正因。又大本三輩發菩提心。及諸經論所明誦",
    "X61n1164_006:0695c05": "經持呪建塔造像禮拜讚頌齋戒燒香散花懸繒幡",
    "X61n1164_006:0695c06": "蓋。凡一行一事資之以信願回向之力。無不生也。然",
    "X61n1164_006:0695c07": "願行大小不等。理事不同。其所感依正。所見之佛。所",
    "X61n1164_006:0695c08": "聞之法。應必懸異也。",
    "X61n1164_006:0695c09": "問。善財童子一生取辦。乃不生華藏而勸生極樂。何",
    "X61n1164_006:0695c10": "耶。答。華嚴疏有此問。彼答云。有緣故。情一故。不離華",
    "X61n1164_006:0695c11": "藏故。即本師故。又曰。普賢為善財海眾結歸極樂者。",
    "X61n1164_006:0695c12": "蓋為圓宗入文殊智。修普賢行。福慧事理皆稱法界。",
    "X61n1164_006:0695c13": "此大心人雖妙悟本明頓同諸聖。然力用未充。未及",
    "X61n1164_006:0695c14": "如來普利眾生。所以依淨土近彌陀直至成佛。意在",
    "X61n1164_006:0695c15": "此也。",
    "X61n1164_006:0695c16": "問。觀想．憶念二門。修各不等。其所感相同耶異耶。答。",
    "X61n1164_006:0695c17": "皆不同也。永明曰。九品往生。事非一等。或遊化國。見",
    "X61n1164_006:0695c18": "佛應身。或生報土。見佛真體。或一夕登上地。或經劫",
    "X61n1164_006:0695c19": "證小乘。或利鈍根。或定散意。或道悟遲速而機不同。",
    "X61n1164_006:0695c20": "或花開早晚而時有異。慈雲曰。九品猶略分。細分應",
    "X61n1164_006:0696a01": "無量。",
    "X61n1164_006:0696a02": "問。極樂只是同居。何謂或生報土見佛真體。答。將謂",
    "X61n1164_006:0696a03": "同居之外別有實報耶。當知三土不離同居。特身境",
    "X61n1164_006:0696a04": "受用遞遞不同耳。荊溪云。直觀此土。四土具足。如華",
    "X61n1164_006:0696a05": "嚴海會不離逝多林。而諸大聲聞不知不見。即此類",
    "X61n1164_006:0696a06": "也。",
    "X61n1164_006:0696a07": "問。此土四土具足。只消就此展轉修行。答。奈薉業難",
    "X61n1164_006:0696a08": "除。欲除薉修淨。勢須彼國求生。四明云。此土濁重。十",
    "X61n1164_006:0696a09": "信方出苦輪。彼土境勝。九品悉階不退。豈不聞大通",
    "X61n1164_006:0696a10": "佛世受教之徒。經塵點劫尚在聲聞地。皆因退轉故",
    "X61n1164_006:0696a11": "涉長時。身子證六心。猶退落五道。況悠悠者乎。蓋由",
    "X61n1164_006:0696a12": "此土多值退緣。故云。魚子菴羅華。因多結果少。若生",
    "X61n1164_006:0696a13": "極樂藉彼勝緣。博地凡夫便階不退。是故求生也。",
    "X61n1164_006:0696a14": "問。同居淨土其類甚多。今指極樂又偏讚其境勝緣",
    "X61n1164_006:0696a15": "勝。何耶。答。正為境緣故偏指也。經云。彼國無眾苦。但",
    "X61n1164_006:0696a16": "受諸樂。今以娑婆對比之。此血肉形軀有生皆苦。彼",
    "X61n1164_006:0696a17": "蓮華化生無生苦也。此時序代謝衰老日侵。彼寒暑",
    "X61n1164_006:0696a18": "不選無老苦也。此四大難調多生病患。彼化體微妙",
    "X61n1164_006:0696a19": "無病苦也。此七十者稀無常迅速。彼壽命無量無死",
    "X61n1164_006:0696a20": "苦也。此親情愛戀有愛必離。彼無父母妻子無愛別",
    "X61n1164_006:0696b01": "離苦也。此仇敵怨讐有冤必會。彼上善聚會無冤憎",
    "X61n1164_006:0696b02": "會苦也。此困苦饑寒貪求不足。彼衣食珍寶皆受現",
    "X61n1164_006:0696b03": "成。此醜薉形骸根多缺陋。彼端嚴相貌皆有光明。此",
    "X61n1164_006:0696b04": "輪轉生死。彼永證無生。此有四趣苦。彼無三惡名。此",
    "X61n1164_006:0696b05": "丘陵坑坎荊棘為林土石諸山薉惡充滿。彼黃金為",
    "X61n1164_006:0696b06": "地寶樹參天樓聳七珍花敷四色。此雙林已滅龍華",
    "X61n1164_006:0696b07": "未來。彼無量壽尊現在說法。此觀音．勢至徒仰嘉名。",
    "X61n1164_006:0696b08": "彼無邊上人親為勝友。此羣魔外道惱亂正行。彼佛",
    "X61n1164_006:0696b09": "化一統魔外絕蹤。此媚色妖婬迷惑行者。彼正報清",
    "X61n1164_006:0696b10": "淨實無女人。此惡獸魑魅交扇邪聲。彼水鳥樹林咸",
    "X61n1164_006:0696b11": "宣妙法。二土較量境緣迥別。而樂邦之勝未易悉舉",
    "X61n1164_006:0696b12": "也。境勝可攝眾生取淨之情。緣勝可助生者修行之",
    "X61n1164_006:0696b13": "力。圓三不退由此階焉。較餘淨居升沉之異矣。",
    "X61n1164_006:0696b14": "問。十方如來皆可親近。獨推彌陀。何耶。答。其故有三。",
    "X61n1164_006:0696b15": "一誓願深重。二娑婆有緣。三化道相關。彌陀因中發",
    "X61n1164_006:0696b16": "種種廣大誓願。略曰。若我成佛。眾生願生我國。或聞",
    "X61n1164_006:0696b17": "我名。修諸善本稱我名號。乃至十念若不生者。誓不",
    "X61n1164_006:0696b18": "取正覺。既生我國。若有退轉不決定成佛者。誓不取",
    "X61n1164_006:0696b19": "正覺。故華嚴鈔曰。彌陀願重偏接娑婆眾生也。釋迦",
    "X61n1164_006:0696b20": "在時。聞佛教歸向彌陀固已多矣。末世眾生無問僧",
    "X61n1164_006:0696c01": "俗男女貴賤貧富。無不信向。未聞佛教者亦會稱名。",
    "X61n1164_006:0696c02": "頑愚暴惡無信之徒。或遭厄難危險之處。或發贊歎",
    "X61n1164_006:0696c03": "怨嗟之聲。不覺信口便叫阿彌陀佛。兒女戲弄之際。",
    "X61n1164_006:0696c04": "聚沙團泥圖墻畫壁便作彌陀佛像。甚至學行未穩",
    "X61n1164_006:0696c05": "學語未成者。自然能倡阿彌陀佛。此皆不勸而發。不",
    "X61n1164_006:0696c06": "教而能。無量壽經云。吾說此經。令見無量壽佛及其",
    "X61n1164_006:0696c07": "國土。所當為者皆可求之。無得以我滅後復生疑惑。",
    "X61n1164_006:0696c08": "當來經道滅盡。我以慈愍特留此經百歲。眾生值此",
    "X61n1164_006:0696c09": "者。隨意所願皆可得度。又經云。此經滅後。佛法全無。",
    "X61n1164_006:0696c10": "但留阿彌陀佛四字名號救度眾生。其有不信而謗",
    "X61n1164_006:0696c11": "毀者。當墮地獄具受眾苦。故天台云。彼佛於此惡世",
    "X61n1164_006:0696c12": "偏有緣耳。兩土聖人示居淨薉。以折攝二門調伏眾",
    "X61n1164_006:0696c13": "生。此以薉以苦以促以多魔惱而折之。俾知厭。彼以",
    "X61n1164_006:0696c14": "淨以樂以延以不退轉而攝之。俾知欣。既厭且欣。化",
    "X61n1164_006:0696c15": "道行矣。又釋迦三乘授道之外度未盡者。度在彌陀。",
    "X61n1164_006:0696c16": "故諸大乘經丁寧反覆勸往者。蓋化道之相關也。",
    "X61n1164_006:0696c17": "問。欣厭取捨得無愛憎能所之過乎。答。此非世間愛",
    "X61n1164_006:0696c18": "憎能所。乃十方如來轉凡成聖之通法也。非厭捨何",
    "X61n1164_006:0696c19": "以轉凡。非欣取何以成聖。凡夫預聖位。聖位至等覺。",
    "X61n1164_006:0696c20": "等而上之。無非欣厭。極乎妙覺取捨始亡。故云取捨",
    "X61n1164_006:0697a01": "若極與不取捨無有異也。況淨土之法只一化機。此",
    "X61n1164_006:0697a02": "指其往。萬派聲消。彼受其來。潮音倡起。故厭捨契乎",
    "X61n1164_006:0697a03": "真空。欣取建乎妙假。正欣厭而情泯。無取捨而行興。",
    "X61n1164_006:0697a04": "合乎圓中。花開見佛。然則愛憎能所過云乎哉。",
    "X61n1164_006:0697a05": "問。往生不乖於無生乎。答。天台云。熾然求生淨土。達",
    "X61n1164_006:0697a06": "生體不可得。即真無生。此謂心淨故佛土淨。愚者為",
    "X61n1164_006:0697a07": "生所縛。聞生即作生解。聞無生即作無生解。不知生",
    "X61n1164_006:0697a08": "即無生。無生即生。長蘆曰。以生為生。常見也。以無生",
    "X61n1164_006:0697a09": "為無生。斷見也。生而無生無生生。第一義也。余復約",
    "X61n1164_006:0697a10": "性相義釋之。妙真如性本自無生。因緣和合乃有生",
    "X61n1164_006:0697a11": "相。以其性能現相。故無生即生。以其相由性現。故生",
    "X61n1164_006:0697a12": "即無生。知此則知淨土之生。唯心所生。理何乖焉。",
    "X61n1164_006:0697a13": "問。往生之說其旨昭然。今之學者不能曉了。皆疑遠",
    "X61n1164_006:0697a14": "隔十萬億國。臨終恐難得到。答。說了許多心外無土",
    "X61n1164_006:0697a15": "土外無心猶道不曉。此無他。只是妄認自心在色身",
    "X61n1164_006:0697a16": "之內方寸之間。不知心量無相元自廣大。且十方虗",
    "X61n1164_006:0697a17": "空恒沙世界無量無邊。我之心量一一周徧。如此看",
    "X61n1164_006:0697a18": "來萬國在我心中甚近。何遠之有。命終生我心中甚",
    "X61n1164_006:0697a19": "易。何難之有。十疑論。十萬億剎對凡夫肉眼生死心",
    "X61n1164_006:0697a20": "量說耳。但眾生淨土業成者。臨終在定之心即淨土",
    "X61n1164_006:0697b01": "受生之心。動念即是生淨土時。為此觀經云。彌陀佛",
    "X61n1164_006:0697b02": "國去此不遠。又業力不可思議。一念即生。不須愁遠。",
    "X61n1164_006:0697b03": "如人夢身在牀而心意識徧至他方。生淨土亦爾。不",
    "X61n1164_006:0697b04": "須疑也。經云。一彈指頃即得往生。又謂屈伸臂頃。又",
    "X61n1164_006:0697b05": "言頃刻之間。故自信錄。十萬億剎頃刻至者。自心本",
    "X61n1164_006:0697b06": "妙耳。此等重重喻說。只言生自己廣大心中。甚近而",
    "X61n1164_006:0697b07": "甚易者也。譬如此方到天竺十萬餘里。一路多經國",
    "X61n1164_006:0697b08": "土。有人曾聞他說記憶在心。後坐臥間忽動一念思",
    "X61n1164_006:0697b09": "量彼國。思千里便到千里。思萬里便到萬里。思量天",
    "X61n1164_006:0697b10": "竺便到天竺。生淨土便是這箇道理。不修淨業要到",
    "X61n1164_006:0697b11": "極難。淨業若成要到極易。但辦肎心決不相賺。",
    "X61n1164_006:0697b12": "問。不修淨業要到極難。何故逆惡凡夫臨終亦生。答。",
    "X61n1164_006:0697b13": "觀經下品下生作不善業五逆十惡。如此愚人應墮",
    "X61n1164_006:0697b14": "惡道。經歷多劫受苦無窮。臨命終時遇善知識。種種",
    "X61n1164_006:0697b15": "安慰為說妙法教令念佛。此人苦逼不遑念佛。善友",
    "X61n1164_006:0697b16": "告言。汝不能者應稱無量壽佛。如是至心令聲不絕。",
    "X61n1164_006:0697b17": "具足十稱南無阿彌陀佛。於念念中除八十億劫生",
    "X61n1164_006:0697b18": "死之罪。見金蓮華猶如日輪住其人前。如一念頃往",
    "X61n1164_006:0697b19": "生極樂世界。滿十二大劫蓮華方開。觀音．勢至以大",
    "X61n1164_006:0697b20": "悲音聲廣說諸法實相除滅罪法。聞已歡喜即發菩",
    "X61n1164_006:0697c01": "提之心。觀經疏以念佛除滅罪障故。即以念佛為勝",
    "X61n1164_006:0697c02": "緣也。更以疏論參而明之。一者。少時心力能勝終身",
    "X61n1164_006:0697c03": "造惡。心雖少時。其力猛利。是心勇決名為大心。以捨",
    "X61n1164_006:0697c04": "身事急故。如人入陣不惜身命。名健人者。二者。此或",
    "X61n1164_006:0697c05": "戒緩乘急。臨終勸念定心易成。縱現世不修三昧。亦",
    "X61n1164_006:0697c06": "是宿種今熟。以宿善業強故。臨終得遇知識。十念功",
    "X61n1164_006:0697c07": "成也。三者。念佛之時必重悔悟。故永明曰。善惡無定。",
    "X61n1164_006:0697c08": "因緣體空。迹有升沉。事有優劣。真金一兩勝百兩疊",
    "X61n1164_006:0697c09": "華。爝火微光爇萬仞積草。",
    "X61n1164_006:0697c10": "問。五濁惡世人皆有罪。縱未造五逆。其餘罪業孰能",
    "X61n1164_006:0697c11": "無之。苟未懺悔消滅。臨終念佛能往生乎。答。亦得生",
    "X61n1164_006:0697c12": "也。此全藉彌陀不思議之大願力也。那先經。百枚大",
    "X61n1164_006:0697c13": "石置船上。藉船力石不沒水。若無船。小石亦沒。船喻",
    "X61n1164_006:0697c14": "佛力。石喻惡業。故有帶業往生之說。具惑染者得生",
    "X61n1164_006:0697c15": "同居淨也。僧雄俊并汾州人。屠牛為業。臨終見羣牛",
    "X61n1164_006:0697c16": "逼觸苦痛切已。張鍾馗殺雞為業。臨終見神人驅羣",
    "X61n1164_006:0697c17": "雞啄破兩目流血盈牀。稱佛名號俱生淨土。此非佛",
    "X61n1164_006:0697c18": "力而何。復以喻明。如人犯法應入官囚。投託國王承",
    "X61n1164_006:0697c19": "王宣召。官不能拘。復達帝京。西資鈔云。得生淨土是",
    "X61n1164_006:0697c20": "假他力。彌陀願攝。釋迦勸贊。諸佛護念。如渡大海既",
    "X61n1164_006:0698a01": "得巨舟。仍有良導。加以便風。必速到彼岸也。若不肎",
    "X61n1164_006:0698a02": "登舟。遲留惡國。誰之過歟。",
    "X61n1164_006:0698a03": "問。帶業而生。能不退乎。答。皆不退也。經云。生者悉住",
    "X61n1164_006:0698a04": "正定之聚。又生者皆是阿鞞跋致。十疑論。五因緣不",
    "X61n1164_006:0698a05": "退。一。阿彌陀佛大悲願力攝持。二。佛光常照菩提心",
    "X61n1164_006:0698a06": "常增長。三。水鳥樹林風聲樂響皆說苦空。聞者常起",
    "X61n1164_006:0698a07": "念佛念法念僧之心。四。純諸菩薩以為良友。無惡緣",
    "X61n1164_006:0698a08": "境。外無鬼神邪魔。內無三毒等煩惱畢竟不起。又常",
    "X61n1164_006:0698a09": "親近供養十方諸佛菩薩。五。壽命永劫共菩薩佛等。",
    "X61n1164_006:0698a10": "故不退也。",
    "X61n1164_006:0698a11": "問。一生造惡臨終念佛。帶業得生又無退轉。然則我",
    "X61n1164_006:0698a12": "且做世事。待臨終念佛可乎。答。苦哉。賺自己又賺天",
    "X61n1164_006:0698a13": "下僧俗男女。皆此言也。逆惡凡夫臨終念佛。是宿有",
    "X61n1164_006:0698a14": "善根。故遇知識而得念佛。此等僥倖萬中無一。羣疑",
    "X61n1164_006:0698a15": "論。有十種人臨終不得念佛。一。善友未必相遇。無勸",
    "X61n1164_006:0698a16": "念理。二。業苦纏身。不遑念佛。三。偏風失語。四。狂亂失",
    "X61n1164_006:0698a17": "心。五。遭水火。六。遇豺狼。七。惡友壞彼信心。八。昏迷致",
    "X61n1164_006:0698a18": "死。九。陣亡。十。墜高巖。此皆尋常聞見。不論僧俗人皆",
    "X61n1164_006:0698a19": "有之。宿業所招現業所感。忽爾現前不容迴避。忽然",
    "X61n1164_006:0698a20": "遭著一種。便做手脚不得也。知識活佛救不得也。便",
    "X61n1164_006:0698b01": "隨業向三塗八難中受苦。要聞佛名不聞了也。直饒",
    "X61n1164_006:0698b02": "無此惡緣。好病而死。未免風刀解體。四大分離。如生",
    "X61n1164_006:0698b03": "龜脫筒。痛苦逼迫。怕怖慞惶。念佛不得也。更饒無病",
    "X61n1164_006:0698b04": "而死。世緣未了。世念未休。貪生怖死擾亂胷懷。又兼",
    "X61n1164_006:0698b05": "家私未明。後事未辦。妻啼子哭。百種憂煎。念佛不得",
    "X61n1164_006:0698b06": "也。更饒未死以前。只些少病痛在身。未免忍疼忍苦",
    "X61n1164_006:0698b07": "叫喚呻吟。問藥求醫祈禱懺悔。雜念紛飛。念佛不得",
    "X61n1164_006:0698b08": "也。更饒未病以前。只是年紀老大衰相現出。困頓龍",
    "X61n1164_006:0698b09": "鍾愁歎憂惱。向箇衰老身上左安右排。念佛不得也。",
    "X61n1164_006:0698b10": "更饒未老以前政是少壯。稍或狂心未歇。俗務相關",
    "X61n1164_006:0698b11": "東攀西緣。胡思亂想。業識茫茫。念佛不得也。更饒清",
    "X61n1164_006:0698b12": "閑自在有志修行。稍於世相照不破放不下把不定",
    "X61n1164_006:0698b13": "坐不斷。些子境界現前。一箇主人隨他顛倒。念佛不",
    "X61n1164_006:0698b14": "得也。你看老病之時。少壯清閑之日。稍有一事挂心。",
    "X61n1164_006:0698b15": "早是念佛不得。況臨終時哉。更道且做世事。你真癡",
    "X61n1164_006:0698b16": "人說癡話。敢保錯用心也。且世事如夢那有實效。那",
    "X61n1164_006:0698b17": "一件替得生死。縱饒造伽藍增常住。攀名位結官豪。",
    "X61n1164_006:0698b18": "將謂多做好事。殊不知犯了不體道本廣造伽藍等",
    "X61n1164_006:0698b19": "戒。有為之功多諸過咎。天堂未就地獄先成。生死未",
    "X61n1164_006:0698b20": "明皆成苦本。眼光落地受苦之時。方知平生所作盡",
    "X61n1164_006:0698c01": "是添枷添鎖。鑊湯下增柴炭。劒樹上助刀鎗。袈裟下",
    "X61n1164_006:0698c02": "失却人身。萬劫難復。鐵漢聞之也須淚落。祖師如此",
    "X61n1164_006:0698c03": "苦口。曾許且待臨終念佛乎。死心禪師道。世人財寶",
    "X61n1164_006:0698c04": "如山。妻妾滿前。日夜歡樂。爭奈前程窄。暗裏催符到。",
    "X61n1164_006:0698c05": "行不容滯。閻羅老不順情。無常王何面目。且據諸人",
    "X61n1164_006:0698c06": "眼裏耳裏。前街後巷親情眷屬朋友兄弟強壯後生。",
    "X61n1164_006:0698c07": "死却多少。世人多云老來念佛。好教你知。黃泉路上",
    "X61n1164_006:0698c08": "無老少。古人云。莫待老來方念佛。孤墳多是少年人。",
    "X61n1164_006:0698c09": "又云。自從早年索妻養兒經營家計。受盡萬千辛苦。",
    "X61n1164_006:0698c10": "三寸氣斷一旦皆休。若孝順兒孫。春三秋九做椀羮",
    "X61n1164_006:0698c11": "飯。哭幾聲。猶是記憶爺孃。若不肖子。父母骨頭未冷。",
    "X61n1164_006:0698c12": "作撻財產恣意作樂。以此較之。著甚麼急。古德云。富",
    "X61n1164_006:0698c13": "家翁。忙似箭。米生蟲。錢爛貫。把秤稱。點燈算。傀儡索。",
    "X61n1164_006:0698c14": "莫教斷。死心如此苦口。曾許且待臨終念佛乎。人生",
    "X61n1164_006:0698c15": "能有幾時電光。眨眼便過。趂未老未病。抖身心。撥世",
    "X61n1164_006:0698c16": "事。得一日光景念一日佛名。得一時工夫修一時淨",
    "X61n1164_006:0698c17": "業。由他命終。我之盤纏預辦。前程穩當了也。若不如",
    "X61n1164_006:0698c18": "此。後悔難追。",
    "X61n1164_006:0698c19": "問。人心易進易退。一聞警策勇猛精勤。忽逢障難便",
    "X61n1164_006:0698c20": "轉念頭。都道淨業是身後事。目前無所利濟。亦無怪",
    "X61n1164_006:0699a01": "其然耶。答。汝見未廣也。受持佛名獲十勝利。一。晝夜",
    "X61n1164_006:0699a02": "一切諸天大力神將河沙眷屬隱形守護。二。二十五",
    "X61n1164_006:0699a03": "大菩薩如觀世音等。及一切菩薩常隨守護。三。諸佛",
    "X61n1164_006:0699a04": "晝夜護念。彌陀常放光明攝受。四。一切惡鬼不能害。",
    "X61n1164_006:0699a05": "毒蛇毒龍毒藥悉不能中。五。火水冤賊刀箭牢獄枷",
    "X61n1164_006:0699a06": "鎖橫死悉皆不受。六。先業消滅。冤命解脫。更無執對。",
    "X61n1164_006:0699a07": "七。夜夢正直。或見彌陀勝妙色像。八。心常歡喜。顏色",
    "X61n1164_006:0699a08": "光澤。氣力充盛。所作吉利。九。常為一切世間人民恭",
    "X61n1164_006:0699a09": "敬供養歡喜禮拜。如敬佛。十。命終無怖畏。正念現前。",
    "X61n1164_006:0699a10": "得見彌陀聖眾持金蓮華接引往生。盡未來際受勝",
    "X61n1164_006:0699a11": "妙樂。如上十利。經文具載。佛口所宣。現生來世皆有",
    "X61n1164_006:0699a12": "利益。但當精進不用懷疑。",
    "X61n1164_006:0699a13": "問。抖身心。撥世事。必境緣順身意安閑者可行。儻世",
    "X61n1164_006:0699a14": "事不容撥棄。何以教之。答。若是痛念無常。用心真切",
    "X61n1164_006:0699a15": "者。不論苦樂順逆靜鬧閑忙。一任公私幹辦迎賓待",
    "X61n1164_006:0699a16": "客。萬緣交擾八面應酬。與他念佛兩不相妨。不見道。",
    "X61n1164_006:0699a17": "朝也阿彌陀。暮也阿彌陀。假饒忙似箭。不離阿彌陀。",
    "X61n1164_006:0699a18": "又云。竹密不妨流水過。山高豈礙白雲飛。其有世緣",
    "X61n1164_006:0699a19": "重。力量輕者。亦須忙裏偷閑鬧中取靜。每日念三萬",
    "X61n1164_006:0699a20": "一萬三千一千聲定為課。不容一日放過。又冗極頃",
    "X61n1164_006:0699b01": "刻無閑者。每晨必須十念。積久功成。亦不虗棄。念佛",
    "X61n1164_006:0699b02": "之外念經禮佛懺悔發願種種結緣作福。隨力修諸",
    "X61n1164_006:0699b03": "善功以助之。一毫之善皆回向西方。如此用功。非惟",
    "X61n1164_006:0699b04": "決定往生。亦增高品位矣。",
    "X61n1164_006:0699b05": "問。泛言念佛未有其方。且十念迴向之法亦未喻。幸",
    "X61n1164_006:0699b06": "詳示之。答。念佛者。或專緣三十二相。繫心得定。開目",
    "X61n1164_006:0699b07": "閉目常得見佛。或但稱名號執持不散。亦於現身而",
    "X61n1164_006:0699b08": "得見佛。此間現見多是稱佛名號為上。稱佛之法。須",
    "X61n1164_006:0699b09": "制心不令散亂。念念相續。繫緣佛號。以心緣歷字字",
    "X61n1164_006:0699b10": "分明。稱名無管多少。竝須一心一意心心相續。如此",
    "X61n1164_006:0699b11": "方得一念滅八十億劫生死之罪。若不然者。滅罪良",
    "X61n1164_006:0699b12": "難。十念者。每晨面西正立合掌。連稱阿彌陀佛。盡一",
    "X61n1164_006:0699b13": "氣為一念。如是十氣為十念。隨氣長短不限佛數。氣",
    "X61n1164_006:0699b14": "極為度。聲不高低不緩急。調停得中。十氣連屬。令心",
    "X61n1164_006:0699b15": "不散。專精為功。名十念者。是藉氣束心也。盡此一生",
    "X61n1164_006:0699b16": "不得一日暫廢。念畢即云。我弟子(某)一心皈命極樂",
    "X61n1164_006:0699b17": "世界阿彌陀佛。願以淨光照我。慈誓攝我。我今正念",
    "X61n1164_006:0699b18": "稱如來名經十念頃。為菩提道。求生淨土。佛昔本誓。",
    "X61n1164_006:0699b19": "若有眾生欲生我國。至心信樂。乃至十念。若不生者",
    "X61n1164_006:0699b20": "不取正覺。唯除五逆誹謗正法。我今自憶此生已來",
    "X61n1164_006:0699c01": "不造逆罪不謗大乘。願此十念得入如來大誓海中。",
    "X61n1164_006:0699c02": "承佛慈力。眾罪消滅。淨因增長。若臨欲命終。自知時",
    "X61n1164_006:0699c03": "至。身不病苦。心無貪戀。心不倒散。如入禪定。佛及聖",
    "X61n1164_006:0699c04": "眾手持金臺來迎接我。如一念頃生極樂國。華開見",
    "X61n1164_006:0699c05": "佛。即聞佛乘。頓開佛慧。廣度眾生滿菩提願。念已便",
    "X61n1164_006:0699c06": "止。此先德垂訓切要之方。盛傳久矣。當遵行之。",
    "X61n1164_006:0699c07": "問。我輩世外。當何以加其功焉。答。前不云乎。修有多",
    "X61n1164_006:0699c08": "類。攝成三門。如是三門。門門可入。或單或兼。隨意所",
    "X61n1164_006:0699c09": "取。",
    "X61n1164_006:0699c10": "問。圓觀之修。唯心之念。似上器之行門。華嚴十願。寶",
    "X61n1164_006:0699c11": "積十心。亦大根之功用。根器不對。功行難成。今吾自",
    "X61n1164_006:0699c12": "揣。觀吾自好惟專持名號。加禮拜懺悔而已。師為如",
    "X61n1164_006:0699c13": "何。答。善哉。汝知量矣。汝合善導專修無間之說矣。專",
    "X61n1164_006:0699c14": "修者。謂眾生障重。境細心麤。識颺神飛。觀難成就。大",
    "X61n1164_006:0699c15": "聖悲憐。直勸專稱名號。稱名易故。相續即生。念念相",
    "X61n1164_006:0699c16": "續。畢命為期。十即十生。百即百生。何故。無外雜緣得",
    "X61n1164_006:0699c17": "正念故。與佛本願相應故。不違教故。順佛語故。若修",
    "X61n1164_006:0699c18": "雜業求生。百希一二。千希三四。由雜緣亂動失正念",
    "X61n1164_006:0699c19": "故。與佛本願不相應故。教相違故。不順佛語故。繫念",
    "X61n1164_006:0699c20": "不相續故。心不相續報佛恩故。雖有業行常與名利",
    "X61n1164_006:0700a01": "相應故。樂近雜緣自障障他生淨土故。無間修者。身",
    "X61n1164_006:0700a02": "專禮阿彌陀佛。口專稱阿彌陀佛。意專想阿彌陀佛。",
    "X61n1164_006:0700a03": "又貪瞋癡來。隨犯隨懺。不令隔日隔夜隔時。常使清",
    "X61n1164_006:0700a04": "淨無間也。善導和尚。天竺傳稱為彌陀化身。今觀其",
    "X61n1164_006:0700a05": "說。要緊在念念相續。永明云。直須一心歸命。盡報精",
    "X61n1164_006:0700a06": "修。坐臥之間常面西向。當行道禮敬之際。念佛發願",
    "X61n1164_006:0700a07": "之時。懇苦翹誠無諸異念。如就刑戮。若在狴牢。怨賊",
    "X61n1164_006:0700a08": "所追。水火所逼。一心求救。願脫苦輪。速證無生。廣度",
    "X61n1164_006:0700a09": "含識。紹隆三寶。誓報四恩。如斯至誠方不虗棄。如或",
    "X61n1164_006:0700a10": "言行不稱。信願輕微。無念念相續之心。有數數間斷",
    "X61n1164_006:0700a11": "之意。恃其懈怠臨終望生。但為業障所遮。恐難值其",
    "X61n1164_006:0700a12": "善友。風火逼迫。正念不成。何以故。如今是因。臨終是",
    "X61n1164_006:0700a13": "果。應須因實果則不虗。聲和則響順。形直則影端也。",
    "X61n1164_006:0700a14": "問。念念相續豈非所願。奈定力未成。念頭無主。或舊",
    "X61n1164_006:0700a15": "學未忘。或邪思亂起。或境緣相觸照顧不牢。或情想",
    "X61n1164_006:0700a16": "紛飛遏捺不住。不覺念頭東走西走。眨得眼來千里",
    "X61n1164_006:0700a17": "萬里。又或惹著一毫世事。便五日十日半月一月擺",
    "X61n1164_006:0700a18": "脫不去。豈特間斷而已。言之可慚。思之可慟。又何以",
    "X61n1164_006:0700a19": "治之。答。嗚呼。此學者通病也。當間斷時。若不痛鞭則",
    "X61n1164_006:0700a20": "專修．無間永無成就。古人有三痛策。一報恩。二決志。",
    "X61n1164_006:0700b01": "三求驗。報恩者。既修淨土當念報恩。只如父母養育",
    "X61n1164_006:0700b02": "豈非重恩。師長作成豈非重德。你最初出家便要報",
    "X61n1164_006:0700b03": "重恩。後來行脚又要報重德。離鄉別井二三十年。父",
    "X61n1164_006:0700b04": "母師長艱難困苦總不顧。老病又不看。死也不歸。如",
    "X61n1164_006:0700b05": "今或在三途受苦。望你救他度他。你却念念間斷。淨",
    "X61n1164_006:0700b06": "土不成。淨土不成自救不了。既不能相救。是忘恩負",
    "X61n1164_006:0700b07": "義大不孝人。經云。不孝之罪當墮地獄。然則一念間",
    "X61n1164_006:0700b08": "斷便是地獄業也。又且不蠶而衣。不耕而食。僧房臥",
    "X61n1164_006:0700b09": "具受用現成。祖師道。施主妻子分上減刻。將來道眼",
    "X61n1164_006:0700b10": "未明。滴水寸絲也須牽犁拽杷償他始得。你却念念",
    "X61n1164_006:0700b11": "間斷淨土不成。淨土不成酬償有分。然則一念間斷",
    "X61n1164_006:0700b12": "便是畜生業也。決志者。若學專修志須決定。你一生",
    "X61n1164_006:0700b13": "參禪。禪既不悟。及乎看教。教又不明。弄到如今念頭",
    "X61n1164_006:0700b14": "未死。又要說幾句禪。又要說幾句教。要寫幾箇字。做",
    "X61n1164_006:0700b15": "幾首詩。情挂兩頭。念分四路。祖師道。毫釐繫念。三塗",
    "X61n1164_006:0700b16": "業因。瞥爾情生。萬劫羈鎖。你却志無決定。情念多端。",
    "X61n1164_006:0700b17": "因此多端。間斷正念。然則一念間斷。便是三塗羈鎖",
    "X61n1164_006:0700b18": "業也。又護戒根志不決定。或因身口念念馳求。教中",
    "X61n1164_006:0700b19": "道。寧以洋銅灌口熱鐵纏身。不以破戒身口受人飲",
    "X61n1164_006:0700b20": "食衣服。你却因戒不嚴。邪心妄動。因此妄動間斷專",
    "X61n1164_006:0700c01": "修。然則一念間斷。何止熱鐵洋銅業也。又斷憎愛志",
    "X61n1164_006:0700c02": "不決定。虗名浮利自照不破。名利屬我便生貪愛。名",
    "X61n1164_006:0700c03": "利屬他便生憎妬。古人云。貪名貪利同趨鬼類。逐愛",
    "X61n1164_006:0700c04": "逐憎同入火阬。你却因此愛憎間斷淨土。然則一念",
    "X61n1164_006:0700c05": "間斷便是餓鬼火阬業也。取驗者。既學專修。當求靈",
    "X61n1164_006:0700c06": "驗。你今髮白面皺死相現前。知道臨終更有幾日。須",
    "X61n1164_006:0700c07": "在目前便要見佛。廬山遠法師三度蒙佛摩頂。懷",
    "X61n1164_006:0700c08": "感法師稱佛便得見佛。少康法師倡佛一聲。一佛從",
    "X61n1164_006:0700c09": "口出。如貫珠焉。此等靈驗萬萬千千。你若心無間斷。",
    "X61n1164_006:0700c10": "見佛不難。間斷心生。決不見佛。既不見佛。與佛無緣",
    "X61n1164_006:0700c11": "難生淨土。淨土不生必墮惡道。然則一念間斷便是",
    "X61n1164_006:0700c12": "三塗惡道業也。如上三策當自痛鞭。使念不離佛。佛",
    "X61n1164_006:0700c13": "不離念。感應道交現前見佛。既見樂邦佛。即見十方",
    "X61n1164_006:0700c14": "佛。即見自性天真佛。即得大用現前。然後推其悲願。",
    "X61n1164_006:0700c15": "廣化一切。此名淨土禪。亦名禪淨土也。永明謂。有禪",
    "X61n1164_006:0700c16": "有淨土。猶如戴角虎。現世為人師。來生作佛祖。豈不",
    "X61n1164_006:0700c17": "驗於此哉。於是禪上人者既喜且驚。矍然久之。如有",
    "X61n1164_006:0700c18": "所失。天如老人復告之曰。禪與淨土。了即俱了。心外",
    "X61n1164_006:0700c19": "無法。莫錯會好。上人稽顙再拜曰。吾多幸矣。今知所",
    "X61n1164_006:0700c20": "歸矣。謝而退。",
    "X61n1164_006:0701a01": "淨土或問",
    "X61n1164_006:0701a03": " 跋",
    "X61n1164_006:0701a04": "天如則公以不求生淨土為未悟。悟則淨土之生",
    "X61n1164_006:0701a05": "萬牛莫挽。破的語精卓明快。且種種邪疑肺肝盡",
    "X61n1164_006:0701a06": "燭。種種照燭吐出肺肝。皆由徹悟故耳。埽盡門庭",
    "X61n1164_006:0701a07": "知見。闊步大方。此瞎驢隊中人也。小師善遇集祖",
    "X61n1164_006:0701a08": "別錄。不廢此冊。沙門時評點明妙。傾出一栲栳明",
    "X61n1164_006:0701a09": "珠。西蜀潘存錄而跋之。皆非小緣也。戊申夏。",
    "X61n1164_006:0701a11": "淨土十要卷第六"
}