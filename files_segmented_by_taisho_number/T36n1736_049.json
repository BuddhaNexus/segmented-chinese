{
    "T36n1736_049:0380a05": "大方廣佛華嚴經隨疏演義鈔卷",
    "T36n1736_049:0380a06": "第四十九",
    "T36n1736_049:0380a08": "唐清涼山大華嚴寺沙門澄觀述",
    "T36n1736_049:0380a09": "疏。世醫所療治雖差還復生。即涅槃經第五",
    "T36n1736_049:0380a10": "地中當廣引說。疏即金剛身者。涅槃第三",
    "T36n1736_049:0380a11": "有金剛身品。金剛為內照之實即生公釋。言",
    "T36n1736_049:0380a12": "非唯金色。亦不全遮。意通內外耳。前已引",
    "T36n1736_049:0380a13": "竟。疏瑜伽三十九云。若有眾生來求等",
    "T36n1736_049:0380a14": "者。即彼明菩薩應施不應施。中總有二十三",
    "T36n1736_049:0380a15": "類。今當其一不應施與。下更有論云。何以",
    "T36n1736_049:0380a16": "故。若施彼時雖暫令彼於菩薩所心生歡",
    "T36n1736_049:0380a17": "喜。而復令彼廣作種種不饒益事。謂因施",
    "T36n1736_049:0380a18": "故令彼多行憍逸惡行。身壞之後墮諸惡",
    "T36n1736_049:0380a19": "趣。從令施美色下。疏以論難經。疏又云。",
    "T36n1736_049:0380a20": "施妻子時。不應施與怨家。亦是此論次文。",
    "T36n1736_049:0380a21": "其凶暴業者。論具云。又諸菩薩於自妻子奴",
    "T36n1736_049:0380a22": "婢僕使親戚眷屬。若不先以正言曉喻令",
    "T36n1736_049:0380a23": "其歡喜。終不強逼令其憂惱施來乞者。雖",
    "T36n1736_049:0380a24": "復先以曉喻令其歡喜生樂欲心。而不施",
    "T36n1736_049:0380a25": "與怨家惡友藥叉羅剎凶暴業者。不以妻子",
    "T36n1736_049:0380a26": "形容軟弱。族姓男女。施來求者令作奴婢。",
    "T36n1736_049:0380a27": "論次又云。菩薩若有上品逼惱眾生樂行",
    "T36n1736_049:0380a28": "種種暴惡業者。來求王位終不施與。若彼",
    "T36n1736_049:0380a29": "暴惡補特伽羅先居王位。菩薩有力尚應廢",
    "T36n1736_049:0380b01": "黜。況當施與。釋曰。此皆不應施。又從今云",
    "T36n1736_049:0380b02": "種種下。疏以論難經。答能施有二下。答中",
    "T36n1736_049:0380b03": "先正答。後引證。前中有三意。一菩薩善知不",
    "T36n1736_049:0380b04": "知皆得。二知女無染。三知翻利益。疏故攝",
    "T36n1736_049:0380b05": "論中有利有染等者。即無性論第八兩本世",
    "T36n1736_049:0380b06": "親皆是第九。梁論當第十二。今依無性。然",
    "T36n1736_049:0380b07": "是義引。彼論先併舉本論四句。後更牒釋。今",
    "T36n1736_049:0380b08": "隨舉便釋本論云。若諸菩薩成就如是增",
    "T36n1736_049:0380b09": "上尸羅。增上質多。增上般若。功德圓滿於諸",
    "T36n1736_049:0380b10": "財位得大自在。何故現見有諸有情匱乏",
    "T36n1736_049:0380b11": "財位。釋曰。上即問也。釋論不解本論答云",
    "T36n1736_049:0380b12": "見彼有情於諸財位有重業障故。無性先",
    "T36n1736_049:0380b13": "總明答意云。今當顯說由是因緣菩薩。",
    "T36n1736_049:0380b14": "雖有財位自在。而不施他。釋向初答云。",
    "T36n1736_049:0380b15": "謂諸菩薩見彼有情。於其財位有重業障",
    "T36n1736_049:0380b16": "故不施與。勿令惠施空無有果。設復施",
    "T36n1736_049:0380b17": "彼亦不能受何用施為。如有頌云。如母乳",
    "T36n1736_049:0380b18": "嬰兒一經月無倦。嬰兒喉若閉乳母欲何",
    "T36n1736_049:0380b19": "為。解曰。此即第一無利無染。以一向不能",
    "T36n1736_049:0380b20": "受。何利何染。二本論云。見彼有情若施財",
    "T36n1736_049:0380b21": "位障生善法。故釋論云。謂諸菩薩見彼有",
    "T36n1736_049:0380b22": "情雖於財位無重業障。而彼若得財位圓",
    "T36n1736_049:0380b23": "滿。便多放逸不起善法。作是思惟寧復現",
    "T36n1736_049:0380b24": "世少時貧賤。勿令來生多時貧賤。故不施",
    "T36n1736_049:0380b25": "彼所有財位。解曰。即第二有染無利。三本論",
    "T36n1736_049:0380b26": "云。見彼有情若乏財位厭離現前故。釋論",
    "T36n1736_049:0380b27": "云。謂諸菩薩見彼有情。若乏財位厭生死",
    "T36n1736_049:0380b28": "心便現在前。求欲出離。若得富貴即生放",
    "T36n1736_049:0380b29": "逸。故不施彼所有財位。作是思惟寧彼貧",
    "T36n1736_049:0380c01": "賤。厭離生死心常現前。勿復富貴愛樂放",
    "T36n1736_049:0380c02": "逸不起善法。解曰。此亦成上有染無利。四",
    "T36n1736_049:0380c03": "本論云。見彼有情若施財位即為積集不",
    "T36n1736_049:0380c04": "善法因。故釋論云。謂諸菩薩見彼有情。若",
    "T36n1736_049:0380c05": "當施彼滿足財位。即便放逸積集種種惡",
    "T36n1736_049:0380c06": "不善業。故不施彼所有財利。如有頌云。寧",
    "T36n1736_049:0380c07": "使貧乏於財位遠離惡趣諸惡行。勿被富",
    "T36n1736_049:0380c08": "貴亂諸根令感當來眾苦器。解曰。亦有染",
    "T36n1736_049:0380c09": "無利。五本論云。見彼有情若施財位。即便",
    "T36n1736_049:0380c10": "作餘無量有情損惱因故。釋論云。謂諸菩薩",
    "T36n1736_049:0380c11": "見彼有情。若得富貴即便損惱無量有情",
    "T36n1736_049:0380c12": "故不施彼所有財位。作如是念。寧彼一身",
    "T36n1736_049:0380c13": "受貧窮苦。勿令損惱餘多有情。解曰。亦有",
    "T36n1736_049:0380c14": "染無利也。故本論結云。是故現見有諸有情",
    "T36n1736_049:0380c15": "匱乏財位。此中有頌見業障現前積集損",
    "T36n1736_049:0380c16": "惱故。現見諸有情不感菩薩施。釋曰。上",
    "T36n1736_049:0380c17": "文五重但有二句。初一無利無染。餘四皆",
    "T36n1736_049:0380c18": "有染無利。而義不同。一障生善法。二不生",
    "T36n1736_049:0380c19": "厭離。三自積不善。四損惱於他。其有利有",
    "T36n1736_049:0380c20": "染損益雙具故亦不施。為損過微論略不說",
    "T36n1736_049:0380c21": "餘可知也。疏法華四安樂行品者。今疏所",
    "T36n1736_049:0380c22": "引初一會諸師義。後三全同生公。生公初",
    "T36n1736_049:0380c23": "一但名行處近處。意是總明遠惡近理。下三",
    "T36n1736_049:0380c24": "別耳。寶林基公第一名空行。二名離憍慢。",
    "T36n1736_049:0380c25": "三四同生公。南嶽云。一名無著正慧。二明",
    "T36n1736_049:0380c26": "口不說過。三敬上接下。四同生公。大乘法",
    "T36n1736_049:0380c27": "師一正身行。二正語行。三心離諸惡自利行。",
    "T36n1736_049:0380c28": "四心修善法利他行。天台云。止觀慈悲導三",
    "T36n1736_049:0380c29": "業及誓願。初身有止故離身麁業。有觀故",
    "T36n1736_049:0381a01": "不得身業。不得能離無所得故。不墮凡",
    "T36n1736_049:0381a02": "夫。有慈悲故。勤修身業廣利一切不墮",
    "T36n1736_049:0381a03": "二乘地。有止行故著忍辱衣。有觀行故",
    "T36n1736_049:0381a04": "坐如來座。有慈悲故入如來室。止行離過",
    "T36n1736_049:0381a05": "即成斷德。觀行無著即成智德。慈悲利他即",
    "T36n1736_049:0381a06": "成恩德。恩德資成智德。智德能通達斷德。",
    "T36n1736_049:0381a07": "名身安樂行。餘口意誓願願亦如是。釋曰。",
    "T36n1736_049:0381a08": "此即通辨三法為能導其所導。初一是身。",
    "T36n1736_049:0381a09": "二是口。三是意。四是誓願。大乘法師傍立",
    "T36n1736_049:0381a10": "此名。然諸師立皆從多分。增勝以分通用三",
    "T36n1736_049:0381a11": "法。理則玄妙不彰四別。今取生公之意。合",
    "T36n1736_049:0381a12": "身口在第二取行處近處。及南嶽寶林共",
    "T36n1736_049:0381a13": "立一名。名畢竟空行。寶林但語一空似約",
    "T36n1736_049:0381a14": "於境。南嶽云無著慧但語於心。今云畢竟",
    "T36n1736_049:0381a15": "空。心境兩亡空有雙會。故生公云。近處明遠",
    "T36n1736_049:0381a16": "惡近理。行處而為履行之宗。在畢竟空耳。",
    "T36n1736_049:0381a17": "此為大智四為大悲。悲智相導於中二三",
    "T36n1736_049:0381a18": "業天台之意亦不失也。又初後成德。中二離",
    "T36n1736_049:0381a19": "過。離過即斷德。初智後悲三德備矣。雖義俱",
    "T36n1736_049:0381a20": "通從多故別。是以第一。經中但名行處近",
    "T36n1736_049:0381a21": "處。意在近理行耳。疏已入於理下。即生",
    "T36n1736_049:0381a22": "公釋。下疏引經證。既云無行而觀。即寂照",
    "T36n1736_049:0381a23": "雙流為行理也。下而言等者。等取下文亦",
    "T36n1736_049:0381a24": "不行不分別。釋此自有二意。一謂上無行而",
    "T36n1736_049:0381a25": "觀皆是不分別。今又不行則寂照兩亡也。二",
    "T36n1736_049:0381a26": "者但對上而觀諸法如實相。恐濫從行起",
    "T36n1736_049:0381a27": "觀。今明正觀時亦不行此觀。不分別此觀。",
    "T36n1736_049:0381a28": "就行約心詣於理。就觀約照達於理。今",
    "T36n1736_049:0381a29": "心行不行觀無分別。即觀無觀是寂照雙流。",
    "T36n1736_049:0381b01": "故下偈云。又復不行上中下法有為無為實",
    "T36n1736_049:0381b02": "不實法。即不行也亦不分別是男是女。不",
    "T36n1736_049:0381b03": "得諸法不知不見。正是入理即亦不分別",
    "T36n1736_049:0381b04": "也。問若以入理為行住忍辱地等。豈入理",
    "T36n1736_049:0381b05": "行耶。答正是入理。謂無生地寂滅之忍為所",
    "T36n1736_049:0381b06": "住處。柔和善順即柔順忍而不卒暴。心亦不",
    "T36n1736_049:0381b07": "驚即音聲忍。三忍頓具故為入理。住忍辱地",
    "T36n1736_049:0381b08": "即如來衣。觀如實相即如來座。以此導悲即",
    "T36n1736_049:0381b09": "如來室。疏雖未入理下。亦生公之意。遠諸惡",
    "T36n1736_049:0381b10": "下引經證。先證遠諸惡言及外道等。等取",
    "T36n1736_049:0381b11": "餘八。總離十緣。一遠豪勢。謂國王等為損",
    "T36n1736_049:0381b12": "害緣。二不近邪人法。謂外道梵志等為惡見",
    "T36n1736_049:0381b13": "緣。三亦不親近諸有凶戲者。見壞亂緣。四",
    "T36n1736_049:0381b14": "又不親近旃陀羅等。即惡業緣。五不親近求",
    "T36n1736_049:0381b15": "聲聞等。即離劣友緣。六又文殊師利等不應",
    "T36n1736_049:0381b16": "於女人身取能生欲想相。而為說法等即長",
    "T36n1736_049:0381b17": "染緣。七亦復不近五種不男之人。即非器緣。",
    "T36n1736_049:0381b18": "八不獨入他家。即譏訶緣。九若為女人說法",
    "T36n1736_049:0381b19": "下。離非軌緣。天台云八離怨害九離譏嫌。十",
    "T36n1736_049:0381b20": "不樂畜年少弟子沙彌小兒等。即散亂緣。上",
    "T36n1736_049:0381b21": "明不應親近常好坐禪。下明所應親近。上",
    "T36n1736_049:0381b22": "為親近之始。為初親近處。次云復次菩薩",
    "T36n1736_049:0381b23": "摩訶薩。觀一切法空如實相等。即第二親近",
    "T36n1736_049:0381b24": "處。為親近之終。正明近理以觀想未除故",
    "T36n1736_049:0381b25": "名親近。二身口無過失者。經云。若口宣說。",
    "T36n1736_049:0381b26": "若讀經時不樂說人及經典過。長行多唯辨",
    "T36n1736_049:0381b27": "口。偈中則說於身。以油塗身澡浴塵穢亦",
    "T36n1736_049:0381b28": "兼身矣。三心無嫉妬者。經云。於後末世法",
    "T36n1736_049:0381b29": "欲滅時。受持讀誦是經典者。無懷嫉妬諂",
    "T36n1736_049:0381c01": "誑之心等。四云。於在家出家人中生大慈",
    "T36n1736_049:0381c02": "心。於非菩薩人中生大悲心等。廣如彼經。",
    "T36n1736_049:0381c03": "疏然安樂者下。釋安樂行名。初釋以果詺",
    "T36n1736_049:0381c04": "因。二因即安樂亦生公意。又常見外道等",
    "T36n1736_049:0381c05": "即天台意。一常見外道因果俱苦者。計我",
    "T36n1736_049:0381c06": "常故修於苦行以期樂果。所修是邪還招",
    "T36n1736_049:0381c07": "苦果。二斷見外道不信當報。恣意行惡",
    "T36n1736_049:0381c08": "受五欲樂當受苦果。三析法二乘無常拙",
    "T36n1736_049:0381c09": "度加功苦到。此名因苦。得入涅槃故云果",
    "T36n1736_049:0381c10": "樂。四菩薩如實巧度故為因樂。證大菩提涅",
    "T36n1736_049:0381c11": "槃常樂故。涅槃云下。引證即二十七經。經",
    "T36n1736_049:0381c12": "云。善男子不見中道者。凡有三種。一定樂",
    "T36n1736_049:0381c13": "行。二定苦行。三苦樂行。一定樂行者。所謂菩",
    "T36n1736_049:0381c14": "薩摩訶薩憐愍一切諸眾生故。雖復處在",
    "T36n1736_049:0381c15": "阿鼻地獄如三禪樂。二定苦行者。所謂凡",
    "T36n1736_049:0381c16": "夫。三苦樂行者。所謂聲聞緣覺。聲聞緣覺行",
    "T36n1736_049:0381c17": "於苦樂作中道想。以是義故。雖有佛性",
    "T36n1736_049:0381c18": "而不能見。下經文廣。不正釋凡夫而道",
    "T36n1736_049:0381c19": "有三種。謂下中上。下者梵天無常謬見是",
    "T36n1736_049:0381c20": "常等。後說生死本際。凡有二種。一者無明。",
    "T36n1736_049:0381c21": "二者有愛。是二中間即有生老病死等者。是",
    "T36n1736_049:0381c22": "定苦行也。疏長阿含。十二因緣經。僧祇律。造",
    "T36n1736_049:0381c23": "塔事未撿故。疏無上依經供佛舍利如芥",
    "T36n1736_049:0381c24": "子許悉得究竟脫生死苦者。經有兩卷今",
    "T36n1736_049:0381c25": "當第一。因阿難隨佛乞食。見一新城樓閣。",
    "T36n1736_049:0381c26": "心念有人以此勝閣布施四方僧。并具四",
    "T36n1736_049:0381c27": "事。若如來滅後取佛舍利。如芥子大安立",
    "T36n1736_049:0381c28": "塔中。起塔如阿摩羅子大。戴剎如針大。露",
    "T36n1736_049:0381c29": "盤如棗葉大。造佛如麥子大。此二功德何",
    "T36n1736_049:0382a01": "者為勝問佛。佛讚廣為引喻校量。初舉滿",
    "T36n1736_049:0382a02": "閻浮提如稻麻。以第四果及辟支佛。有人",
    "T36n1736_049:0382a03": "盡形四事供養。滅後起大塔供養佛。問功",
    "T36n1736_049:0382a04": "德多不。阿難答多。次舉西瞿陀尼。次舉東",
    "T36n1736_049:0382a05": "弗婆提。次舉北欝單越。皆量漸廣供事如",
    "T36n1736_049:0382a06": "前。比所造閣如帝釋所處。問於阿難。阿難",
    "T36n1736_049:0382a07": "皆答甚多。佛告阿難。若有善男子善女人。",
    "T36n1736_049:0382a08": "佛涅槃後取舍利如芥子大。造塔如阿摩",
    "T36n1736_049:0382a09": "羅子大。戴剎如針大。露盤如棗葉大。造佛",
    "T36n1736_049:0382a10": "如麥子大。此功德比前所說。百分不及一。",
    "T36n1736_049:0382a11": "千分不及一。億分不及一。乃至算數譬喻",
    "T36n1736_049:0382a12": "所不能及。阿難。若此功德不迴向阿耨多",
    "T36n1736_049:0382a13": "羅三藐三菩提。此功德聚所獲福德報。盡娑",
    "T36n1736_049:0382a14": "婆世界微塵數。作他化自在天王。化樂天王。",
    "T36n1736_049:0382a15": "兜率陀天王。夜摩天王。三十三天王。況復轉",
    "T36n1736_049:0382a16": "輪聖王。釋曰。據此但云福多。若加迴向必",
    "T36n1736_049:0382a17": "至究竟。疏當其無有車之用者。即老子道經",
    "T36n1736_049:0382a18": "云。三十輻共一轂。當其無有車之用。注云。",
    "T36n1736_049:0382a19": "此明無有功用相資而成。又下結云。有之以",
    "T36n1736_049:0382a20": "為利。無之以為用。意明假轅廂輪等以成",
    "T36n1736_049:0382a21": "於車。車中不虛則無所用故。約形質麁有",
    "T36n1736_049:0382a22": "之利。以明妙無之有用。今借此語萬行緣",
    "T36n1736_049:0382a23": "成之乘。其內無性即中空矣。若不涉有無",
    "T36n1736_049:0382a24": "以利物。若不入空無以道行。以有空義",
    "T36n1736_049:0382a25": "故一切法得成。故為大用也。疏翻三生百",
    "T36n1736_049:0382a26": "劫者。羅漢三生修福。緣覺百劫。今令百千",
    "T36n1736_049:0382a27": "億那由他劫修等故。疏涅槃第十若犯四",
    "T36n1736_049:0382a28": "重禁等者。明經法資人除惑有十復次今",
    "T36n1736_049:0382a29": "是其一。經云。若比丘比丘尼優婆塞優婆夷及",
    "T36n1736_049:0382b01": "諸外道有能受持如是經典。讀誦通利。復",
    "T36n1736_049:0382b02": "為他人分別演說。若自書寫令他書寫。斯",
    "T36n1736_049:0382b03": "等皆是菩提因緣。若犯四禁及五逆罪。若為",
    "T36n1736_049:0382b04": "邪鬼毒惡所持。聞是經典所有諸惡悉得",
    "T36n1736_049:0382b05": "除滅。如見良醫惡鬼遠去。當知是人是真",
    "T36n1736_049:0382b06": "菩薩摩訶薩也。何以故。暫得聞是大涅槃",
    "T36n1736_049:0382b07": "故。亦以生念如來常故。若暫聞者尚得如",
    "T36n1736_049:0382b08": "是。何況書寫受持讀誦。釋曰。是則疏但舉",
    "T36n1736_049:0382b09": "中。疏又云。犯四重禁不還生無有是處",
    "T36n1736_049:0382b10": "者。即第五經云。又解脫者名為虛寂無有",
    "T36n1736_049:0382b11": "不定。有不定者如一闡提究竟不移。犯重",
    "T36n1736_049:0382b12": "禁者不成佛道無有是處。何以故是人若",
    "T36n1736_049:0382b13": "於佛正法中心得淨信。爾時即便滅一闡",
    "T36n1736_049:0382b14": "提。若復得作優婆塞者亦得斷滅。於一闡",
    "T36n1736_049:0382b15": "提犯重禁者。滅此罪已則得成佛。若言",
    "T36n1736_049:0382b16": "畢竟不成佛道無有是處。疏如是等文處",
    "T36n1736_049:0382b17": "處皆有者。第六又云。是大涅槃微妙經典。不",
    "T36n1736_049:0382b18": "可消伏甚奇甚特。若有聞者聞已信受。能",
    "T36n1736_049:0382b19": "信如來是常住法。如是之人甚為希有如",
    "T36n1736_049:0382b20": "優曇華。我涅槃後若有得聞如是大乘微",
    "T36n1736_049:0382b21": "妙經典生信敬心。當知是等於未來世百",
    "T36n1736_049:0382b22": "千億劫不墮惡道。第九經初又云。譬如日",
    "T36n1736_049:0382b23": "出眾霧悉除。此大涅槃微妙經典亦復如是",
    "T36n1736_049:0382b24": "出興于世。若有眾生一經於耳者。悉能滅",
    "T36n1736_049:0382b25": "除一切諸惡無間罪業。其餘大乘文亦廣多。",
    "T36n1736_049:0382b26": "疏九十五種外道邪論者。一依薩婆多律。",
    "T36n1736_049:0382b27": "外道六師各有十六種道。疏二附佛法外",
    "T36n1736_049:0382b28": "道。若不得般若意入阿毘曇則滯有故。疏",
    "T36n1736_049:0382b29": "故七卷楞伽第一等者。七卷即實叉難陀三",
    "T36n1736_049:0382c01": "藏所譯。然十卷文廣。四卷文慳。七卷處中而",
    "T36n1736_049:0382c02": "文又潤。疏所引經具足經文。引意明此呼",
    "T36n1736_049:0382c03": "二乘以為外道。何以得知是二乘耶。以此",
    "T36n1736_049:0382c04": "前有經云大慧此是過去未來現在一切如",
    "T36n1736_049:0382c05": "來應正等覺。覺法自性第一義心。以此心",
    "T36n1736_049:0382c06": "成就如來世間出世間最上之法。以聖慧眼",
    "T36n1736_049:0382c07": "入自共相。種種安立其所安立不與外道惡",
    "T36n1736_049:0382c08": "見共故。次即是疏所引之文。謂前是佛法",
    "T36n1736_049:0382c09": "言不與外道共。早兼二乘況出相不知境",
    "T36n1736_049:0382c10": "界自心分別等即二乘見。又四卷云。大慧。云",
    "T36n1736_049:0382c11": "何外道論惡見共。所謂自境界妄想見。不覺",
    "T36n1736_049:0382c12": "識自心所現分齊。大通大慧愚癡凡夫。性無",
    "T36n1736_049:0382c13": "性自性第一義作二見論。釋曰。此則皆二乘",
    "T36n1736_049:0382c14": "見故同外道疏又第二云者。亦復彼七卷經",
    "T36n1736_049:0382c15": "外道二乘同義更顯。疏所引經一字無闕。",
    "T36n1736_049:0382c16": "以斯二段明呼二乘同外道也。疏乘四輪",
    "T36n1736_049:0382c17": "乘文三。一引論正釋。二料揀。三得名。今初",
    "T36n1736_049:0382c18": "言莊嚴論第六名四種不放逸輪者。一勝土",
    "T36n1736_049:0382c19": "輪。二善人輪。三自正輪。四先福輪。下疏依",
    "T36n1736_049:0382c20": "此論以釋其相。一住好國土者。論有偈云。",
    "T36n1736_049:0382c21": "易求及善護善地亦善伴善寂此勝土菩薩則",
    "T36n1736_049:0382c22": "往生。今疏即長行釋但小略耳。具云一者易",
    "T36n1736_049:0382c23": "求。謂四事供身不難得故。二善護國王如",
    "T36n1736_049:0382c24": "諸惡人盜賊不得住故。三者善地處。所調",
    "T36n1736_049:0382c25": "和無疾癘故。四者善伴同見同戒為伴侶",
    "T36n1736_049:0382c26": "故。五者善寂。謂盡日無喧雜聲故。疏二",
    "T36n1736_049:0382c27": "依止善人。謂有偈云。多聞及見諦巧說亦憐",
    "T36n1736_049:0382c28": "愍不退此丈夫菩薩勝依止。下釋即論前三",
    "T36n1736_049:0382c29": "易故不釋。論具云。一多聞成就阿含故。二",
    "T36n1736_049:0383a01": "者見諦得聖果故。三者巧說分別法故。四",
    "T36n1736_049:0383a02": "憐愍不貪利故。五者不退無疲倦故。三集",
    "T36n1736_049:0383a03": "勝福德者。偈云。可樂及無難無病與寂靜觀",
    "T36n1736_049:0383a04": "察此五種宿植善根故。釋云。一可樂。二無",
    "T36n1736_049:0383a05": "難。三者無病。四者三昧。五者智慧。第一事",
    "T36n1736_049:0383a06": "由住勝土為因。第二事由依善人為因。",
    "T36n1736_049:0383a07": "第三事由自正成就為因。釋曰。疏中將後",
    "T36n1736_049:0383a08": "出方便間名釋之。四發大誓彼當第三",
    "T36n1736_049:0383a09": "者。偈云。善緣及善聚善修及善說善出此五",
    "T36n1736_049:0383a10": "種是名自正勝。彼釋云。一者善緣妙法為緣",
    "T36n1736_049:0383a11": "故。下四多同一兩字異。二者善聚福智具足",
    "T36n1736_049:0383a12": "故。三者善修止觀。諸行相應時修故。四者全",
    "T36n1736_049:0383a13": "同五。順字是欲字耳。上云成論名自發正",
    "T36n1736_049:0383a14": "願者。論第二四法品云。又經中說人天四輪",
    "T36n1736_049:0383a15": "能增善法。一住善處。二依善人。三自發正",
    "T36n1736_049:0383a16": "願。四宿植善根。次即明摧八難。次下當知。",
    "T36n1736_049:0383a17": "疏然前二就果者。第二料揀。疏此四何因下。",
    "T36n1736_049:0383a18": "第三得名。於中有二。先明得輪名。即成",
    "T36n1736_049:0383a19": "論文。後已知四輪下。二釋得乘名。先依瑜",
    "T36n1736_049:0383a20": "伽。若依已下後依當經圓教辯。四文旨可",
    "T36n1736_049:0383a21": "知。疏本行經說編草為蓋等者。賢愚經第八",
    "T36n1736_049:0383a22": "說。過去有王名為金剛。夫人有胎恒有七",
    "T36n1736_049:0383a23": "寶大蓋覆於頭上。及生太子身紫金色。相",
    "T36n1736_049:0383a24": "好具足蓋在其上。名蓋事王七寶自至。王",
    "T36n1736_049:0383a25": "四天下即是佛身。佛言。阿難。因過去久遠仙",
    "T36n1736_049:0383a26": "人山有辟支佛。涅槃後有長者起塔。以蓋",
    "T36n1736_049:0383a27": "蓋其上故獲斯報名其事也。疏四定地上",
    "T36n1736_049:0383a28": "光明集福德王賢首等。如出現品。四智之義",
    "T36n1736_049:0383a29": "亦具上文智各有四。如出現品。疏。今依賢",
    "T36n1736_049:0383b01": "首是八忍八智者。且依唯識釋之。即論",
    "T36n1736_049:0383b02": "釋相見道。中緣安立諦有十六心見道。然",
    "T36n1736_049:0383b03": "此有二下即彼論文。但以立十六下有標",
    "T36n1736_049:0383b04": "句。云謂於苦諦有四種心下全同論。疏。一",
    "T36n1736_049:0383b05": "苦法智忍者。苦即苦諦法者。即彼能詮教。智",
    "T36n1736_049:0383b06": "者所謂加行道中緣苦法智。忍者無漏忍。忍",
    "T36n1736_049:0383b07": "前苦法智也。此苦法智忍觀苦下如。能斷",
    "T36n1736_049:0383b08": "三界見道二十八種分別隨眠。欲苦有十。",
    "T36n1736_049:0383b09": "上二界苦各九以除瞋故。三界合有二十",
    "T36n1736_049:0383b10": "八也。二苦法智者。法謂苦如。能緣苦如之",
    "T36n1736_049:0383b11": "智名苦法智。三苦類智忍者。謂苦法智無間",
    "T36n1736_049:0383b12": "無漏慧主等。意云此第三心於一剎那。各",
    "T36n1736_049:0383b13": "別內證法忍法智。謂二心後乃至無學一切",
    "T36n1736_049:0383b14": "聖人法。從此二心彼得生故。故云皆是此",
    "T36n1736_049:0383b15": "類。四言類智者。此智但緣第三苦類智忍。",
    "T36n1736_049:0383b16": "故雜集云。於苦類忍內證印可故名苦類",
    "T36n1736_049:0383b17": "智。疏。前二觀如等者。謂法忍法智觀如。類",
    "T36n1736_049:0383b18": "忍類智觀智。疏。如苦下有四三諦亦然下。類",
    "T36n1736_049:0383b19": "釋餘三。一諦有四故有十六。皆斷二十八",
    "T36n1736_049:0383b20": "分別隨眠。然是取意。具足論云。如於苦諦",
    "T36n1736_049:0383b21": "有四種心。集滅道諦應知亦爾。此十六心八",
    "T36n1736_049:0383b22": "觀真如。八觀正智。可知法真見道無間解",
    "T36n1736_049:0383b23": "脫見自證分。差別建立名相見道。釋曰。謂法",
    "T36n1736_049:0383b24": "忍法真無間道見分。法智法真解脫道見分。",
    "T36n1736_049:0383b25": "類忍法無間與自證分。類智法解脫與自",
    "T36n1736_049:0383b26": "證分。印前智故差別立也。疏。二者依觀上",
    "T36n1736_049:0383b27": "下等者。論云。二者依觀上下諦境別立法",
    "T36n1736_049:0383b28": "類十六種心。謂觀現前不現前界苦等四諦。",
    "T36n1736_049:0383b29": "各有二心一現觀忍。二現觀智。釋曰。欲界",
    "T36n1736_049:0383c01": "名下是現前界。色無色名上是不現前界。十",
    "T36n1736_049:0383c02": "六心者。謂觀欲界四諦別立法忍法智八種。",
    "T36n1736_049:0383c03": "依觀上二界四諦別立類忍類智八種。然",
    "T36n1736_049:0383c04": "論但舉欲界苦諦以為法也。一現觀忍是無",
    "T36n1736_049:0383c05": "間道。二現觀智是解脫道。餘可準知如其",
    "T36n1736_049:0383c06": "所應。法真見道無間解脫見分觀諦。斷見",
    "T36n1736_049:0383c07": "所斷百一十二分別隨眠。名相見道。釋曰。今",
    "T36n1736_049:0383c08": "疏以略配而不法自證者。故彼疏云。以於",
    "T36n1736_049:0383c09": "前十六心後而作此觀觀漸麁故。今謂觀",
    "T36n1736_049:0383c10": "智即法自證。既不觀智故不法耳。一百一",
    "T36n1736_049:0383c11": "十二者。欲界四諦四十。上二界四諦各除瞋。",
    "T36n1736_049:0383c12": "故八諦減八故百一十二。餘可知。疏。瑜伽",
    "T36n1736_049:0383c13": "五十三。百福行即決擇分中文相甚顯。但少",
    "T36n1736_049:0383c14": "分者經部許有分受。或多或全。由彼根性",
    "T36n1736_049:0383c15": "有劣中上差別。及持有多時少時等。少時",
    "T36n1736_049:0383c16": "從一日至十日。多時謂一年已去十年已",
    "T36n1736_049:0383c17": "來盡壽可知。然其十種分為四類。初之三",
    "T36n1736_049:0383c18": "十據事以分。次之三十依時有分別。次之",
    "T36n1736_049:0383c19": "二十約自他明後之二十依讚說立。正約",
    "T36n1736_049:0383c20": "行時名為百行。約所生福則為百福。若就",
    "T36n1736_049:0383c21": "十惡名為百非。謂少分殺等。疏。此且就同",
    "T36n1736_049:0383c22": "教三十二相化身而說者。第一會中已廣分",
    "T36n1736_049:0383c23": "別。即師子吼品二十八經。南本二十六。疏。體",
    "T36n1736_049:0383c24": "圓德備等者。釋智明珠。此有二意。一直",
    "T36n1736_049:0383c25": "就智。上體圓者顯是圓智即智性也。德備",
    "T36n1736_049:0383c26": "者。能成一切眾德故即是智相。鑒徹即明照",
    "T36n1736_049:0383c27": "無遺。惑亡即所知障盡。略舉珠之四德。二",
    "T36n1736_049:0383c28": "融於理智。為涅槃三德。一體圓即法身。二",
    "T36n1736_049:0383c29": "鑒徹即般若。三惑亡為斷德。解脫德備通",
    "T36n1736_049:0384a01": "於三德。亦別屬法身具足三德方名圓智。",
    "T36n1736_049:0384a02": "疏。亦以權隱實者。上直就佛智以明。今就",
    "T36n1736_049:0384a03": "法華經意兼彰於教。以權隱覆實理即昔",
    "T36n1736_049:0384a04": "開三。三即為髻。隱一乘旨。從開權下即會",
    "T36n1736_049:0384a05": "三歸一。文無下成上開義。後若不明解下。",
    "T36n1736_049:0384a06": "出因便明之義。所以反顯佛無祕藏故。涅",
    "T36n1736_049:0384a07": "槃說如來但有密語而無密藏。如秋月十",
    "T36n1736_049:0384a08": "五日欲令同見豈有祕藏。眾生不了謂之",
    "T36n1736_049:0384a09": "為密。上言如來有祕密藏者。約下位不測",
    "T36n1736_049:0384a10": "耳。有約法體。無約佛心。佛心無悋故疏。",
    "T36n1736_049:0384a11": "故佛本行經說等者。具足經云過去有五百",
    "T36n1736_049:0384a12": "長者子。各出珍寶象馬車乘衣服飲食隨",
    "T36n1736_049:0384a13": "乞悉與。有一貧人見而問言。汝等施福",
    "T36n1736_049:0384a14": "求何等事。答願欲求佛道。又問何謂佛",
    "T36n1736_049:0384a15": "道。答中廣歎佛德。貧人聞已自念。我今欲",
    "T36n1736_049:0384a16": "習學此願度一切。復念貧窮無財行施。當",
    "T36n1736_049:0384a17": "持己身而用惠施。念已索蜜遍塗其身臥",
    "T36n1736_049:0384a18": "於冡間。我今以此身施與一切。若有須",
    "T36n1736_049:0384a19": "血肉頭目髓腦悉以與之。持是功德用求",
    "T36n1736_049:0384a20": "佛道廣度一切。作是願已應時三千大千",
    "T36n1736_049:0384a21": "世界而大震動諸天惶懅。帝釋天眼見於菩",
    "T36n1736_049:0384a22": "薩臥於冡間以身布施。下來欲試化作眾",
    "T36n1736_049:0384a23": "狗鳥獸欲食菩薩見有欲來噉。身心便歡",
    "T36n1736_049:0384a24": "喜無有退轉傾動之意。天帝復形讚問所",
    "T36n1736_049:0384a25": "求為求輪王帝釋梵王。答云不爾唯求佛",
    "T36n1736_049:0384a26": "道廣度眾生。帝釋諸天同讚善哉。語菩薩",
    "T36n1736_049:0384a27": "言。汝此勇猛過彼五百菩薩所施。百千萬億",
    "T36n1736_049:0384a28": "不可計倍當先作佛。時貧人者。今我身是。",
    "T36n1736_049:0384a29": "五百長者子者。今此彌勒五百菩薩是。我",
    "T36n1736_049:0384b01": "以精進勇猛之力故。超諸菩薩所作功德",
    "T36n1736_049:0384b02": "而先成佛(已下二十七經)疏二十七施眼等者。標章引",
    "T36n1736_049:0384b03": "例經中云及餘無量菩薩者。賢愚經第六快",
    "T36n1736_049:0384b04": "目王施眼說。過去阿僧祇劫有王名為快",
    "T36n1736_049:0384b05": "目。其目徹過牆壁見四十里。王八萬四千",
    "T36n1736_049:0384b06": "國性善好施。有邊國王名波羅陀拔彌。不",
    "T36n1736_049:0384b07": "賓王化治正失度快目王舉兵往伏彼王。",
    "T36n1736_049:0384b08": "有臣云快目王好施。令一盲婆羅門從其",
    "T36n1736_049:0384b09": "乞眼。快目便許之七日後施。臣佐悲諫太",
    "T36n1736_049:0384b10": "子請以眼代快目王廣為說法。令剜一",
    "T36n1736_049:0384b11": "眼置於掌中。廣發大願後置婆羅門眼中。",
    "T36n1736_049:0384b12": "彼即得視復剜一眼。置彼匡中亦即得視。",
    "T36n1736_049:0384b13": "大地震動諸天下讚。帝釋問王施眼何求。答",
    "T36n1736_049:0384b14": "惟求佛道。問有悔心不。答言無悔。若不",
    "T36n1736_049:0384b15": "悔者令我如故尋便平復。婆羅門迴報彼",
    "T36n1736_049:0384b16": "王。彼王聞已心裂而死。疏。十眼與離世間",
    "T36n1736_049:0384b17": "大同者。今略會之。彼十眼者。一所謂肉眼。",
    "T36n1736_049:0384b18": "見一切色故。二天眼。見一切眾生心故。三",
    "T36n1736_049:0384b19": "慧眼。見一切眾生諸根境界故。四法眼。見",
    "T36n1736_049:0384b20": "一切眾生實相故。五佛眼。見如來十力故。",
    "T36n1736_049:0384b21": "六智眼。知見諸法故。七光明眼。見佛光明",
    "T36n1736_049:0384b22": "故。八出生死眼。見涅槃故。九無礙眼。所見",
    "T36n1736_049:0384b23": "無齊故。十一切智眼。見普門法界故。若會",
    "T36n1736_049:0384b24": "今文一即第八。示導眾生令出生死得涅",
    "T36n1736_049:0384b25": "槃證為最勝故。二即九名義全同。次五即",
    "T36n1736_049:0384b26": "五眼用小有異。多同尋常五眼。八即第十名",
    "T36n1736_049:0384b27": "同所見。從能見智是佛一切智雙就能所",
    "T36n1736_049:0384b28": "故名普眼。九即光明眼從其能照光明。身",
    "T36n1736_049:0384b29": "智二光照生性空故。就其離過名淨離瞖。",
    "T36n1736_049:0384c01": "十即智眼如來十力方見諸法故。然彼約菩",
    "T36n1736_049:0384c02": "薩此願得佛因果小異故。用小殊大旨同也。",
    "T36n1736_049:0384c03": "故疏亦云大同小異。疏。一具佛種性即安",
    "T36n1736_049:0384c04": "住最勝者。謂具七最勝成波羅蜜如第一",
    "T36n1736_049:0384c05": "會。疏。智論十四象王施牙等者。論云如釋",
    "T36n1736_049:0384c06": "迦文佛曾為六牙白象。獵者伺便以毒箭",
    "T36n1736_049:0384c07": "射之。諸象競至欲來踏殺獵者。白象以身",
    "T36n1736_049:0384c08": "捍之擁護其人愍之如子。曉喻殷勤遮止",
    "T36n1736_049:0384c09": "群象。徐問獵人何故射我。答曰我須汝牙",
    "T36n1736_049:0384c10": "即以六牙內石孔中血肉俱出。以鼻舉牙",
    "T36n1736_049:0384c11": "授與獵者。雖作象身用心如是。當知此",
    "T36n1736_049:0384c12": "象非畜生行報。阿羅漢法中都無此心。當",
    "T36n1736_049:0384c13": "知此為法身菩薩。疏及十輪第四者。經云。",
    "T36n1736_049:0384c14": "若有苾芻於諸根本性重罪中。隨犯一罪",
    "T36n1736_049:0384c15": "雖名破戒。惡行苾芻猶勝一切在家白衣",
    "T36n1736_049:0384c16": "犯性罪者。尚應如是況犯其餘諸小遮罪。",
    "T36n1736_049:0384c17": "是故不許國王大臣諸在家者輕慢謫罰。所",
    "T36n1736_049:0384c18": "以者何。善男子。乃至過去有迦奢國王名",
    "T36n1736_049:0384c19": "梵授。勅五旃陀羅。有大象王名青蓮華。六",
    "T36n1736_049:0384c20": "牙具足住雪山邊。汝可往彼拔取牙來。若",
    "T36n1736_049:0384c21": "不得者汝等五人定無活義。時旃陀羅為",
    "T36n1736_049:0384c22": "護身命執持弓箭。被赤袈裟現於沙門威",
    "T36n1736_049:0384c23": "儀形相。往雪山邊至象王所。時彼母象遙",
    "T36n1736_049:0384c24": "見人來執持弓箭。驚怖馳走詣象王所白",
    "T36n1736_049:0384c25": "言大天。今見有人張弓挾箭。徐行覘視來",
    "T36n1736_049:0384c26": "趣我等。將非我等命欲盡耶。象王聞已舉",
    "T36n1736_049:0384c27": "目觀見。剃除鬚髮著袈裟人。即為母象",
    "T36n1736_049:0384c28": "而說偈言。被殑伽沙等諸佛法幢相。觀此",
    "T36n1736_049:0384c29": "離惡心必不害眾生。時彼母象以頌答曰。",
    "T36n1736_049:0385a01": "雖知被法服而執於弓箭。是惡旃陀羅樂",
    "T36n1736_049:0385a02": "惡無悲愍。時大象王復說頌曰。見袈裟一",
    "T36n1736_049:0385a03": "相。知是慈悲本。此必歸佛者。愍念諸眾生。",
    "T36n1736_049:0385a04": "汝勿懷疑慮。宜應速攝心。被此法衣人。",
    "T36n1736_049:0385a05": "欲度生死海。時旃陀羅即以毒箭彎弓審",
    "T36n1736_049:0385a06": "射中象王心。母象見之舉聲號叫悲哀哽",
    "T36n1736_049:0385a07": "咽。以頌白言。被此法衣人。宜應定歸佛。",
    "T36n1736_049:0385a08": "威儀雖寂靜。而懷毒惡心。應速踏彼身。令",
    "T36n1736_049:0385a09": "其命根斷滅。此怨令盡。以射天身故。時大",
    "T36n1736_049:0385a10": "象王以頌答曰。寧速捨身命。不應生惡心。",
    "T36n1736_049:0385a11": "彼雖懷詐心。猶似佛弟子。智者非為命而",
    "T36n1736_049:0385a12": "壞清淨心。為度諸有情。常習菩薩行。時大",
    "T36n1736_049:0385a13": "象王心生悲愍。徐問人言。汝何所須。彼人",
    "T36n1736_049:0385a14": "答曰。欲須汝牙。象王歡喜即自拔牙施旃",
    "T36n1736_049:0385a15": "陀羅。而說頌曰。我以白牙今施汝。無忿無",
    "T36n1736_049:0385a16": "恨無貪惜。願以施福當成佛滅除眾生煩",
    "T36n1736_049:0385a17": "惱病。善男子。當觀如是過去象王雖受如",
    "T36n1736_049:0385a18": "是傍生趣身。為求阿耨多羅三藐三菩提",
    "T36n1736_049:0385a19": "故。而能棄捨身命無悋。恭敬尊重著袈",
    "T36n1736_049:0385a20": "裟人。雖彼為怨而不加報。然未來世有",
    "T36n1736_049:0385a21": "剎帝利旃陀羅王宰官居士長者沙門婆羅門",
    "T36n1736_049:0385a22": "等。歸於我法而出家者。若是法器若非法",
    "T36n1736_049:0385a23": "器。諸弟子所惱亂呵罵。我已鞭杖楚撻其",
    "T36n1736_049:0385a24": "身。或閉牢獄乃至斷命。此於一切過去未",
    "T36n1736_049:0385a25": "來現在諸佛。犯諸大罪決定當趣無間地",
    "T36n1736_049:0385a26": "獄。斷滅善根焚燒相續。一切智者之所遠",
    "T36n1736_049:0385a27": "離。莊嚴論十三亦云。昔釋迦牟尼為菩薩",
    "T36n1736_049:0385a28": "時。作六牙白象王。時王夫人於象有怨。即",
    "T36n1736_049:0385a29": "募人取與一牸象別處而住。獵師服袈",
    "T36n1736_049:0385b01": "裟懷挾弓箭屏樹徐行。牸象語象王。象王",
    "T36n1736_049:0385b02": "問彼著何衣服云著袈裟。象王云何所怖",
    "T36n1736_049:0385b03": "畏。亦說偈云。如是之幢相。不害於外物。內",
    "T36n1736_049:0385b04": "有慈悲心。常護於一切。於是獵人即射毒",
    "T36n1736_049:0385b05": "箭。牸象乃云。大天云有慈悲何以為此。象",
    "T36n1736_049:0385b06": "王偈云。此是解脫服。煩惱之所作。遠離於",
    "T36n1736_049:0385b07": "慈悲。悉非衣服過。牸象欲害王言何不治",
    "T36n1736_049:0385b08": "結使。復說偈云。如人鬼入心癡狂毀罵醫。",
    "T36n1736_049:0385b09": "醫師治於鬼。不責病苦人。群象尋來王恐",
    "T36n1736_049:0385b10": "傷之。向彼獵師安之腹下遣去群象。獵",
    "T36n1736_049:0385b11": "師感之悲泣流淚。象王撫之問為何來。獵",
    "T36n1736_049:0385b12": "師答云。王遣取牙。象王命取之獵不敢取。",
    "T36n1736_049:0385b13": "象王遂以鼻絞牙良久而出血大流出痛苦",
    "T36n1736_049:0385b14": "戰掉。有天說偈言。心當堅安住。莫為愚癡",
    "T36n1736_049:0385b15": "悶。當觀苦惱眾。云何可濟拔。復有天云。弟",
    "T36n1736_049:0385b16": "子拔牙苦。悲念於地獄。拔已而住獵師思惟",
    "T36n1736_049:0385b17": "將無悔耶。象王知念說偈勸取以鼻擎牙",
    "T36n1736_049:0385b18": "而授與之。釋曰緣起小異大意皆同。而牙有",
    "T36n1736_049:0385b19": "出沒。又為難行故重重引證。疏。迦尸國王",
    "T36n1736_049:0385b20": "未見名同月光王緣十藏品已引菩薩本緣",
    "T36n1736_049:0385b21": "經亦有大同小異。疏。及下施血髓並如智",
    "T36n1736_049:0385b22": "論十四中說者。論云。月光太子出行遊觀。",
    "T36n1736_049:0385b23": "癩人見之要車白言。我身重病辛苦懊惱。太",
    "T36n1736_049:0385b24": "子嬉遊獨自歡耶。大慈愍念願見救療。太子",
    "T36n1736_049:0385b25": "聞之以問諸醫。醫言當須從生長大無瞋",
    "T36n1736_049:0385b26": "之人血髓。塗而飲之如是可愈。太子念言。",
    "T36n1736_049:0385b27": "設有此人貪生惜命云何可得。自除我",
    "T36n1736_049:0385b28": "身無可得處。即命旃陀羅令除身肉破",
    "T36n1736_049:0385b29": "骨出髓。以塗病人以血飲之。疏。三云意",
    "T36n1736_049:0385c01": "生身。疏文有四。一釋總名。二顯別類。三彰",
    "T36n1736_049:0385c02": "異名。四結文旨。初總名中言此乃意是舉",
    "T36n1736_049:0385c03": "喻者。彼經意生身下便云。大慧譬如心意",
    "T36n1736_049:0385c04": "於無量百千由旬外。憶先所見種種諸物。",
    "T36n1736_049:0385c05": "念念相續疾詣於彼。非是其身及山河石",
    "T36n1736_049:0385c06": "壁。所不能為礙。意生身者亦復如是故云",
    "T36n1736_049:0385c07": "喻也。疏。然此身類下。第二顯別類。於中",
    "T36n1736_049:0385c08": "有三。一列名。二釋相。三定位。初列中今",
    "T36n1736_049:0385c09": "依七卷。若依四卷初明三昧樂正受。第二",
    "T36n1736_049:0385c10": "名中有重性字。然三段俱是七卷第四。若依",
    "T36n1736_049:0385c11": "四卷即當第三。今更引四卷對決。四卷地",
    "T36n1736_049:0385c12": "位便在釋相之中最初列竟。即云修行者",
    "T36n1736_049:0385c13": "了知初地上增進相得三種身。疏。楞伽下。",
    "T36n1736_049:0385c14": "第二釋相。即七卷。若第四但略結名及地",
    "T36n1736_049:0385c15": "位耳。地位一同四卷。留待辯位明故初身四",
    "T36n1736_049:0385c16": "卷云。大慧云何三昧樂正受。意生身。謂第三",
    "T36n1736_049:0385c17": "第四第五地三昧樂正受。故種種自心寂靜",
    "T36n1736_049:0385c18": "安住。心海澄浪識相不生。知自心現非境",
    "T36n1736_049:0385c19": "界性。是名三昧樂正受意生身。釋曰。斯則七",
    "T36n1736_049:0385c20": "卷文簡而顯。然四卷疏意云。從初至七。皆",
    "T36n1736_049:0385c21": "觀三界心意識境界妄想。是故須入三昧",
    "T36n1736_049:0385c22": "滅心意識以起意生法身。經隱前二沒後",
    "T36n1736_049:0385c23": "二地略舉中間。從種種自心下出體。亦有",
    "T36n1736_049:0385c24": "解云。初二約位未得定故不說意生身。六",
    "T36n1736_049:0385c25": "七已得般若常在無相故。屬第二身。今",
    "T36n1736_049:0385c26": "疏依此故下約位云五地前。疏。云何覺法",
    "T36n1736_049:0385c27": "自性等者。四卷云。大慧云何覺法自性性意",
    "T36n1736_049:0385c28": "生身。謂八地觀察覺了如幻等法。悉無所",
    "T36n1736_049:0385c29": "有身心轉變。得如幻三昧及餘三昧門無量",
    "T36n1736_049:0386a01": "相力自在明。如妙華莊嚴迅疾如意。猶如幻",
    "T36n1736_049:0386a02": "夢水月鏡像。非造非所造。如造如所造一",
    "T36n1736_049:0386a03": "切色。種種支分具足莊嚴。隨入一切佛剎。大",
    "T36n1736_049:0386a04": "眾通達自性法故。是名覺法自性性意生身。",
    "T36n1736_049:0386a05": "釋曰。二經相對居然可見。彼疏釋云。謂八地",
    "T36n1736_049:0386a06": "菩薩覺一切法無自性性故。名覺法自性性",
    "T36n1736_049:0386a07": "意生身也。經文釋中由八地已上滅心意",
    "T36n1736_049:0386a08": "意識。覺知諸法無所有故。得如幻等無量",
    "T36n1736_049:0386a09": "三昧門也。從無量相下。三昧所起德用。於",
    "T36n1736_049:0386a10": "三昧中得自在故。名力自在名明。以此",
    "T36n1736_049:0386a11": "功德莊嚴其身故。云如妙華嚴也。法性生",
    "T36n1736_049:0386a12": "身隨念所起如意迅疾也。從猶如下。所起",
    "T36n1736_049:0386a13": "化身不實也。非四大造如四大造色也。從",
    "T36n1736_049:0386a14": "一切色下。辯莊嚴具足。隨入下。入佛境界",
    "T36n1736_049:0386a15": "以化生也。通達自性法故者。釋能化所以也。",
    "T36n1736_049:0386a16": "疏。云何種類下。明第三身四卷經云。大慧",
    "T36n1736_049:0386a17": "云何種類俱生無作行意生身。所謂覺一切",
    "T36n1736_049:0386a18": "佛法緣自得樂相。是名種類俱生無作行",
    "T36n1736_049:0386a19": "意生身。釋曰。彼疏釋云。得如來法身隨眾",
    "T36n1736_049:0386a20": "生類以現形。而不作意故立其名。言覺",
    "T36n1736_049:0386a21": "一切佛法者。如來覺知一切佛法也。緣自",
    "T36n1736_049:0386a22": "得樂相者。緣自內心所證。自覺聖智樂相",
    "T36n1736_049:0386a23": "欲與眾生故作種類身也。大雲釋云。以八",
    "T36n1736_049:0386a24": "地深證無相於一切法不能圓滿。故為佛",
    "T36n1736_049:0386a25": "呵得勸便修至九地。便獲四無礙智。具修",
    "T36n1736_049:0386a26": "一切佛法。覺一切法皆是法界。以覺即法",
    "T36n1736_049:0386a27": "界緣內證真如得寂滅之樂。與一切法無",
    "T36n1736_049:0386a28": "差別矣。釋曰。此即但說菩薩覺一切法前",
    "T36n1736_049:0386a29": "是恭法師意。謂佛覺也。理實通二。今疏文",
    "T36n1736_049:0386b01": "分二。先略引經正釋義當佛覺諸法。從釋",
    "T36n1736_049:0386b02": "曰下。將釋第三便騰前二顯三得名。從",
    "T36n1736_049:0386b03": "三自證法下。正釋第三得名便釋俱生種",
    "T36n1736_049:0386b04": "類之義。疏。若依地位下。第三辯位。前經已",
    "T36n1736_049:0386b05": "具。言初即五地前者。自有二意。一依密嚴",
    "T36n1736_049:0386b06": "第三。初地即得意生身則通五地。二依上",
    "T36n1736_049:0386b07": "四卷七卷經。皆以三四五地當其初身。以",
    "T36n1736_049:0386b08": "初二地未得定故。故十卷楞伽第五云。三",
    "T36n1736_049:0386b09": "地修定得三昧樂意生身。八地證無生故",
    "T36n1736_049:0386b10": "得覺法自性意生身。第三身不配地位斯",
    "T36n1736_049:0386b11": "則初身。以初攝後云三地得第二身。以後",
    "T36n1736_049:0386b12": "攝初云八地得故。疏云八地已前由六七",
    "T36n1736_049:0386b13": "地已得般若常在無相。是故覺法自性攝。不",
    "T36n1736_049:0386b14": "爾三得第一八得第二。初唯至五。則六七",
    "T36n1736_049:0386b15": "地何無意生。明是以後攝初耳。三不配者。",
    "T36n1736_049:0386b16": "三本楞伽總皆不配。既以八地向前為第",
    "T36n1736_049:0386b17": "二。則三即九地至十。乃至如來居然可知",
    "T36n1736_049:0386b18": "耳。上依楞伽有云所以已見上文。若無上",
    "T36n1736_049:0386b19": "依經第一不配地位但約三人得。謂聲聞",
    "T36n1736_049:0386b20": "緣覺大地菩薩為三意生身。若依勝鬘經",
    "T36n1736_049:0386b21": "云。無明習地為勝緣。無漏業為因。有阿羅",
    "T36n1736_049:0386b22": "漢緣覺自在菩薩三種意生身。西域自有二",
    "T36n1736_049:0386b23": "解。勝鬘一依楞伽二依無上依經前中復",
    "T36n1736_049:0386b24": "有三說。一云羅漢緣覺迴心。十千劫至十",
    "T36n1736_049:0386b25": "信仍本名故名為二乘。至十迴向終名自",
    "T36n1736_049:0386b26": "在菩薩。即初地已上對前二位故名自在。初",
    "T36n1736_049:0386b27": "地已上即有三種。如前楞伽一云。羅漢",
    "T36n1736_049:0386b28": "緣覺俱迴心。至十迴向終仍本名羅漢緣",
    "T36n1736_049:0386b29": "覺直往菩薩初地已上名自在菩薩。菩薩亦",
    "T36n1736_049:0386c01": "有三種意生身。一云聲聞緣覺同第二釋。",
    "T36n1736_049:0386c02": "從二乘有學迴心至迴向終名自在菩薩。",
    "T36n1736_049:0386c03": "對未發心得名自在。三身得同前二解。二",
    "T36n1736_049:0386c04": "據無上依隨三乘人即為三身。前二迴心",
    "T36n1736_049:0386c05": "至等覺位名聲聞緣覺意生身。後一初地",
    "T36n1736_049:0386c06": "至等覺名菩薩意生身。釋曰。後釋似非",
    "T36n1736_049:0386c07": "等意。經意但明三乘人皆得三種意生",
    "T36n1736_049:0386c08": "身耳。疏。若成唯識下三彰異名。唯識因解",
    "T36n1736_049:0386c09": "變易生死名。云由悲願力改轉身命無定",
    "T36n1736_049:0386c10": "齊限故名變易。無漏定願正所資感。妙用",
    "T36n1736_049:0386c11": "難測名不思議。或名意成身。隨意願成故。",
    "T36n1736_049:0386c12": "彼釋云。隨大悲意之所成耳。意明已下。是",
    "T36n1736_049:0386c13": "疏釋論然此異名總有其三。一名不思議變",
    "T36n1736_049:0386c14": "易身。二名變化身。三名意成身。若出體者。",
    "T36n1736_049:0386c15": "總有三說。一云悲願為體。二云定願為性。",
    "T36n1736_049:0386c16": "三云無明住地惑。無漏有分別業為性。若問",
    "T36n1736_049:0386c17": "答者。問若所依身隨地有別。可說短長而",
    "T36n1736_049:0386c18": "命如燈焰念念生滅非如分段。一期等事",
    "T36n1736_049:0386c19": "憑何說彼無定齊限。答玄奘三藏解云。理",
    "T36n1736_049:0386c20": "實命根無別分限。隨所依身假說分限。問",
    "T36n1736_049:0386c21": "若依悲願而感此身。故留煩惱此復何用。",
    "T36n1736_049:0386c22": "諸法師答云。七地已來自有菩薩受分段身",
    "T36n1736_049:0386c23": "故留不斷。八地已上雖受變易。而與聖道",
    "T36n1736_049:0386c24": "不相違故所以不斷。又解。八地已上變易",
    "T36n1736_049:0386c25": "生死。還相假籍故留不斷。由此惑力資別",
    "T36n1736_049:0386c26": "業力。得受用身非如無學。迴心大者唯",
    "T36n1736_049:0386c27": "依一業。問若所知障助業能感生死。二乘",
    "T36n1736_049:0386c28": "定性應不永入無餘涅槃。釋曰。小乘問也。",
    "T36n1736_049:0386c29": "二乘既有所知障則常感生死不入涅槃。",
    "T36n1736_049:0387a01": "論主答云如諸異生拘煩惱故。釋曰。異生",
    "T36n1736_049:0387a02": "有煩惱不趣涅槃。彼趣寂者心樂趣寂。為",
    "T36n1736_049:0387a03": "此心拘馳流無相。不起無上正等菩提。如",
    "T36n1736_049:0387a04": "諸異生為煩惱拘故。論問云。如何道諦實能",
    "T36n1736_049:0387a05": "感苦。釋曰。以無漏有分別業即是道故。論",
    "T36n1736_049:0387a06": "答誰言實感。不爾如何下論主答無漏定願",
    "T36n1736_049:0387a07": "資有漏業。令所得果相續長時。展轉增勝",
    "T36n1736_049:0387a08": "假說名感。如是感時由所知障為緣助力",
    "T36n1736_049:0387a09": "非獨能感。然所知障不障解脫。無能發業",
    "T36n1736_049:0387a10": "潤生用故。釋曰。謂第四禪無漏勝定。資色",
    "T36n1736_049:0387a11": "無色已感異熟諸有漏業令所得果相續增",
    "T36n1736_049:0387a12": "長無漏資勝假說能感苦。非無漏業實能",
    "T36n1736_049:0387a13": "感苦。又此能感由所知障助故。所知障不",
    "T36n1736_049:0387a14": "感苦者。不同煩惱障有發潤故。論云。彼",
    "T36n1736_049:0387a15": "復何須所知障助。論答云。既未圓證無相",
    "T36n1736_049:0387a16": "大悲。不執菩提有情實有。無由發起猛利",
    "T36n1736_049:0387a17": "悲願。餘可略也。疏。上皆通因下第四結文旨",
    "T36n1736_049:0387a18": "可知。疏。四百福相等者。百福十行品已",
    "T36n1736_049:0387a19": "辯。三十二相至法界品瞿波處廣說。八十種",
    "T36n1736_049:0387a20": "好今當略示。大般若三百八十一。今當具",
    "T36n1736_049:0387a21": "引。經云。善現。云何如來應正等覺八十隨好。",
    "T36n1736_049:0387a22": "善現。一世尊指爪狹長薄潤光潔。鮮淨如華",
    "T36n1736_049:0387a23": "作赤銅色。二世尊手足指圓滿纖長。傭直柔",
    "T36n1736_049:0387a24": "軟節骨不現。三世尊手足各等無差。於諸",
    "T36n1736_049:0387a25": "指間悉皆充密。四世尊手足圓滿如意。軟淨",
    "T36n1736_049:0387a26": "光澤色如蓮華。五世尊筋脈盤結堅固深隱",
    "T36n1736_049:0387a27": "不現。六世尊兩踝俱隱不現。七世尊行步直",
    "T36n1736_049:0387a28": "進庠審如龍象王。八世尊行步威容齊肅如",
    "T36n1736_049:0387a29": "師子王。九世尊行步安平庠序。不過不減猶",
    "T36n1736_049:0387b01": "如牛王。十世尊行步進止儀雅猶如鵞王。十",
    "T36n1736_049:0387b02": "一世尊迴顧必皆右旋。如龍象王舉身隨",
    "T36n1736_049:0387b03": "轉。十二世尊支節漸次傭圓妙善安布。十三",
    "T36n1736_049:0387b04": "世尊骨節交結無隙猶若龍盤。十四世尊",
    "T36n1736_049:0387b05": "膝輪妙善安布堅固圓滿。十五世尊隱處其",
    "T36n1736_049:0387b06": "文妙好。威勢具足圓滿清淨。十六世尊身支",
    "T36n1736_049:0387b07": "潤滑柔軟。光悅鮮淨塵垢不著。十七世尊身",
    "T36n1736_049:0387b08": "容敦肅無畏常不怯弱。十八世尊身支堅固",
    "T36n1736_049:0387b09": "稠密善相屬著。十九世尊身支安定敦重。曾",
    "T36n1736_049:0387b10": "不掉動圓滿無壞。二十世尊身相猶如山",
    "T36n1736_049:0387b11": "王。周匝端嚴光淨離翳。二十一世尊身有周",
    "T36n1736_049:0387b12": "匝圓光。於行等時常自照曜。二十二世尊",
    "T36n1736_049:0387b13": "腹形方正無欠。柔軟不現眾相莊嚴。二十三",
    "T36n1736_049:0387b14": "世尊臍深右旋圓妙清淨光澤。二十四世尊",
    "T36n1736_049:0387b15": "臍厚不[穴/爪]不凸周匝妙好。二十五世尊身皮",
    "T36n1736_049:0387b16": "遠離疥癬。亦無靨黠疣贅等過。二十六世",
    "T36n1736_049:0387b17": "尊手掌充滿柔軟足下安平。二十七世尊手",
    "T36n1736_049:0387b18": "文深長明直潤澤不斷。二十八世尊脣色光",
    "T36n1736_049:0387b19": "潤丹輝。如頻婆果上下相稱。二十九世尊面",
    "T36n1736_049:0387b20": "門不長不短。不大不小如量端嚴。三十世",
    "T36n1736_049:0387b21": "尊舌相。軟薄廣長如赤銅色。三十一世尊發",
    "T36n1736_049:0387b22": "聲威震深遠。如象王吼明朗清徹。三十二",
    "T36n1736_049:0387b23": "世尊音韻美妙具足如深谷響。三十三世尊",
    "T36n1736_049:0387b24": "鼻高修直兩孔不現。三十四世尊諸齒方整",
    "T36n1736_049:0387b25": "鮮白。三十五世尊諸牙圓白光潔漸次鋒利。",
    "T36n1736_049:0387b26": "三十六世尊眼淨青白分明。三十七世尊眼",
    "T36n1736_049:0387b27": "相修廣。譬如青蓮華葉甚可愛樂。三十八",
    "T36n1736_049:0387b28": "世尊眼睫上下齊整稠密不白。三十九世尊",
    "T36n1736_049:0387b29": "雙眉長而不白緻而細軟。四十世尊雙眉綺",
    "T36n1736_049:0387c01": "靡順次紺瑠璃色。四十一世尊雙眉高顯光",
    "T36n1736_049:0387c02": "潤形如初月。四十二世尊耳厚廣大修長輪",
    "T36n1736_049:0387c03": "埵成就。四十三世尊兩耳綺麗齊平離眾過",
    "T36n1736_049:0387c04": "失。四十四世尊容儀能令見者無捨無染皆",
    "T36n1736_049:0387c05": "生愛敬。四十五世尊額廣圓滿平正形相殊",
    "T36n1736_049:0387c06": "妙。四十六世尊身分上半圓滿。如師子王威",
    "T36n1736_049:0387c07": "嚴無對。四十七世尊首髮修長紺青稠密不",
    "T36n1736_049:0387c08": "白。四十八世尊首髮香潔細軟潤澤旋轉。四",
    "T36n1736_049:0387c09": "十九世尊首髮齊整無亂亦不交雜。五十世",
    "T36n1736_049:0387c10": "尊首髮堅固不斷永無褫落。五十一世尊",
    "T36n1736_049:0387c11": "首髮光滑殊妙塵垢不著。五十二世尊身分",
    "T36n1736_049:0387c12": "堅固充實逾那羅延。五十三世尊身體長大",
    "T36n1736_049:0387c13": "端直。五十四世尊諸竅清淨圓好。五十五世",
    "T36n1736_049:0387c14": "尊身支勢力殊勝無與等者。五十六世尊身",
    "T36n1736_049:0387c15": "相眾所樂觀常無厭足。五十七世尊面輪修",
    "T36n1736_049:0387c16": "廣得所。皎潔光淨如秋滿月。五十八世尊顏",
    "T36n1736_049:0387c17": "貌舒泰光顯。含笑先言惟向不背。五十九",
    "T36n1736_049:0387c18": "世尊面貌光澤熙怡。遠離頻蹙青赤等過。",
    "T36n1736_049:0387c19": "六十世尊身支清淨無垢常無臭穢。六十一",
    "T36n1736_049:0387c20": "世尊所有諸毛孔中。常出如意微妙之香。",
    "T36n1736_049:0387c21": "六十二世尊面門常出最上殊勝之香。六十",
    "T36n1736_049:0387c22": "三世尊首相周圓妙好。如末達那亦猶天",
    "T36n1736_049:0387c23": "蓋。六十四世尊身毛紺青光淨如孔雀項。紅",
    "T36n1736_049:0387c24": "輝綺飾色類赤銅。六十五世尊法音隨眾大",
    "T36n1736_049:0387c25": "小。不增不減應現無差。六十六世尊頂相",
    "T36n1736_049:0387c26": "無能見者。六十七世尊手足指約分明。莊",
    "T36n1736_049:0387c27": "嚴妙好如赤銅色。六十八世尊行時其足去",
    "T36n1736_049:0387c28": "地。如四指量而現印文。六十九世尊自持",
    "T36n1736_049:0387c29": "不待他衛。身無傾動亦不逶迤。七十世尊",
    "T36n1736_049:0388a01": "威德遠振一切。惡心見喜恐怖見安。七十一",
    "T36n1736_049:0388a02": "世尊音聲不高不下。隨眾生意和悅與言。",
    "T36n1736_049:0388a03": "七十二世尊能隨諸有情類言音意樂而為",
    "T36n1736_049:0388a04": "說法。七十三世尊一音演說正法。隨有情",
    "T36n1736_049:0388a05": "類各令得解。七十四世尊說法咸依次第。",
    "T36n1736_049:0388a06": "必有因緣言無不善。七十五世尊等觀諸",
    "T36n1736_049:0388a07": "有情類。讚善毀惡而不愛憎。七十六世尊",
    "T36n1736_049:0388a08": "所為先觀後作軌範具足令識善淨。七十",
    "T36n1736_049:0388a09": "七世尊相好一切有情無能觀盡。七十八世",
    "T36n1736_049:0388a10": "尊頂骨堅實圓滿。七十九世尊顏容常少不",
    "T36n1736_049:0388a11": "老好巡舊處。八十世尊手足及胸臆前俱有",
    "T36n1736_049:0388a12": "吉祥喜旋德相。文同綺畫色類丹珠。善現。",
    "T36n1736_049:0388a13": "是名八十隨好。但經結次後云是為一二",
    "T36n1736_049:0388a14": "等。今迴次在前意不欲。具如經文耳。若",
    "T36n1736_049:0388a15": "瑜伽說與上有異。今當更說。論云。如來八",
    "T36n1736_049:0388a16": "十種好。謂手足具二十指。及以節爪並皆殊",
    "T36n1736_049:0388a17": "妙。是即名為一十種隨好兩手兩足表裏",
    "T36n1736_049:0388a18": "八處手四足四並皆殊妙是即名為八種",
    "T36n1736_049:0388a19": "隨好。兩踝膝股六處殊妙是名為六種隨好。",
    "T36n1736_049:0388a20": "兩臂肘腕六處殊妙是即名為六種隨好。腰",
    "T36n1736_049:0388a21": "膝殊妙各一隨好兩核殊妙為二隨好。陰藏",
    "T36n1736_049:0388a22": "殊妙為一隨好。兩臀殊妙為二隨好。腕臚臍",
    "T36n1736_049:0388a23": "三並皆殊妙各一隨好兩脇腋乳並皆殊妙",
    "T36n1736_049:0388a24": "為六隨好。腹胸項脊各一隨好。如是所說",
    "T36n1736_049:0388a25": "除頸已上於下身分六十隨好。上下齒勢",
    "T36n1736_049:0388a26": "並皆殊妙為二隨好(其齒勇出行列猶如華鬘故名勢也)[齒*(虎-儿+且)]腭",
    "T36n1736_049:0388a27": "殊妙為一隨好。兩脣眷屬並皆殊妙為二",
    "T36n1736_049:0388a28": "隨好。頤蓋圓滿為一隨好。兩頰圓滿善安其",
    "T36n1736_049:0388a29": "所為二隨好。兩目眷屬並皆殊妙為二隨好。",
    "T36n1736_049:0388b01": "兩眉殊妙為二隨好。其鼻二孔並皆殊妙為",
    "T36n1736_049:0388b02": "二隨好。其額殊妙為一隨好。角鬢兩耳並皆",
    "T36n1736_049:0388b03": "殊妙為四隨好。頭髮殊妙為一隨好。如是所",
    "T36n1736_049:0388b04": "說從頸已上二十隨好總合說為八十隨好。",
    "T36n1736_049:0388b05": "若依無上依經亦有八十。與大般若大同",
    "T36n1736_049:0388b06": "恐繁不引。然釋此相好瑜伽之中乃有二",
    "T36n1736_049:0388b07": "門。一列名。二辨釋。初中上瑜伽但列名而已。",
    "T36n1736_049:0388b08": "二辨釋中論更有五門。一相好起位。二相好",
    "T36n1736_049:0388b09": "之因。三相好位差。四相好廢立。五相好優劣。",
    "T36n1736_049:0388b10": "初起位者。論云。如是諸相及諸隨好。若諸菩",
    "T36n1736_049:0388b11": "薩入淨勝意樂地時。以得異熟從此已上",
    "T36n1736_049:0388b12": "諸相隨好。展轉獲得殊勝清淨。二明因者。",
    "T36n1736_049:0388b13": "大同涅槃前疏已引。三位差別者。論云。當",
    "T36n1736_049:0388b14": "知如是三十二相。八十隨好菩薩在種性地。",
    "T36n1736_049:0388b15": "唯有種子依身而住。菩薩若在勝解行地。",
    "T36n1736_049:0388b16": "始能修彼能得方便。若在清淨增上意樂地",
    "T36n1736_049:0388b17": "中乃名為得。若在諸餘上地。如是相好轉",
    "T36n1736_049:0388b18": "勝清淨。若在如來到究竟地。當知相好善淨",
    "T36n1736_049:0388b19": "無上。四廢立者。論云。如是諸相是有色故劣",
    "T36n1736_049:0388b20": "中勝品諸有清淨易了知故。餘有一切不共",
    "T36n1736_049:0388b21": "佛法。皆得名為大丈夫相。唯立此為大丈",
    "T36n1736_049:0388b22": "夫相。又即如是三十二種大丈夫相。由所依",
    "T36n1736_049:0388b23": "性為任持故。釋曰。此三十二。與餘功德",
    "T36n1736_049:0388b24": "為所依故。偏得立名餘不得名。下辨好論",
    "T36n1736_049:0388b25": "云。由極殊妙令端嚴故說名隨好。五優劣",
    "T36n1736_049:0388b26": "者。至隨好品當廣分別。疏。普見一切眾",
    "T36n1736_049:0388b27": "生正覺等者。等有二義。一等下文云乃至",
    "T36n1736_049:0388b28": "普見一切眾生入涅槃。皆同一性所謂無性。",
    "T36n1736_049:0388b29": "無何等性。所謂無相性無盡性無生性無",
    "T36n1736_049:0388c01": "滅性等。二等取次下經文佛子菩薩應知",
    "T36n1736_049:0388c02": "如來身一毛孔中。有一切眾生數等。諸佛身",
    "T36n1736_049:0388c03": "亦即身藏之義。上則普含眾生。此則但含諸",
    "T36n1736_049:0388c04": "佛。上全身含。今是一毛含。遍法界毛當知亦",
    "T36n1736_049:0388c05": "爾故身為藏。疏。藏即名堅者。此即十地初",
    "T36n1736_049:0388c06": "釋金剛藏論文。",
    "T36n1736_049:0388c07": "大方廣佛華嚴經隨疏演義鈔卷第四十九"
}