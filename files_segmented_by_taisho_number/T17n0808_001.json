{
    "T17n0808_001:0754a03": "佛說犢子經",
    "T17n0808_001:0754a05": "吳月氏優婆塞支謙譯",
    "T17n0808_001:0754a06": "聞如是：一時佛在舍衛國祇洹阿那邠遲阿",
    "T17n0808_001:0754a07": "藍精舍。爾時佛遇風患，當須牛乳。時有婆羅",
    "T17n0808_001:0754a08": "門大富，去城不遠。時佛遣阿難言：「汝往到婆",
    "T17n0808_001:0754a09": "羅門家從乞牛乳。」阿難受教而往，便至婆",
    "T17n0808_001:0754a10": "羅門家。婆羅門問阿難言：「來何所求？」阿難",
    "T17n0808_001:0754a11": "言：「如來向者小遇風患，故遣我乞牛乳耳。」",
    "T17n0808_001:0754a12": "婆羅門言：「牛在彼間，自[穀-禾+牛]取之。」阿難即往到",
    "T17n0808_001:0754a13": "牛群所。有一牸牛，性常弊惡，無人能近。阿",
    "T17n0808_001:0754a14": "難即自思惟：「我法不應自[穀-禾+牛]取牛乳。」",
    "T17n0808_001:0754a15": "爾時帝釋知阿難所念，即來，化作婆羅門像，",
    "T17n0808_001:0754a16": "在牛邊立。阿難往倩言：「婆羅門！為我[穀-禾+牛]取牛",
    "T17n0808_001:0754a17": "乳。」語牛言：「如來遇小風患。汝與乳湩，令如",
    "T17n0808_001:0754a18": "來服之。差者，汝得福無量，不可稱計。如來者，",
    "T17n0808_001:0754a19": "是天上、天下之大師也。當以慈心憂念一切",
    "T17n0808_001:0754a20": "蠕動之類，欲令度脫一切苦惱。」牛言：「此手捫",
    "T17n0808_001:0754a21": "摸我乳，一何快耶！前兩乳取去，置後兩乳用",
    "T17n0808_001:0754a22": "遺我子。我子朝來未有所食。」",
    "T17n0808_001:0754a23": "爾時犢子在邊立住，聞有佛名，即語母言：「持",
    "T17n0808_001:0754a24": "我乳分盡用與佛。佛者，天上、天下之大師也。",
    "T17n0808_001:0754a25": "甚難得值。我自食草，飲水，足得活耳。何以故？",
    "T17n0808_001:0754a26": "我先身以來常飲乳食，今當生牛身亦復飲",
    "T17n0808_001:0754a27": "乳。世間愚癡者甚多無量。我先世時坐隨惡",
    "T17n0808_001:0754a28": "知識教，不信佛經，使我作牛、作馬經十六劫，",
    "T17n0808_001:0754a29": "而今乃得聞有佛名。持我所食分，盡用與佛，",
    "T17n0808_001:0754b01": "滿器而去，令我後世智慧聰明，得道如佛。」阿",
    "T17n0808_001:0754b02": "難持乳還至佛所。",
    "T17n0808_001:0754b03": "佛問阿難：「彼牛母子有何言說？」阿難言：「大可",
    "T17n0808_001:0754b04": "怪也。牛先甚大弊惡，不可得近。有一婆羅門",
    "T17n0808_001:0754b05": "為我[穀-禾+牛]乳，牛即調善。母子共說。」佛言：「此牛",
    "T17n0808_001:0754b06": "子母先世時不信佛經故，墮牛、馬中經十六",
    "T17n0808_001:0754b07": "劫。今乃得悟，聞有佛名，便有慈心，以乳",
    "T17n0808_001:0754b08": "施佛。彼牛母子後世，當為彌勒佛沙門弟",
    "T17n0808_001:0754b09": "子，得大羅漢。犢子死後，當為我懸繒、幡、蓋，散",
    "T17n0808_001:0754b10": "華，燒香，受持經戒。過二十劫後當作佛，名乳",
    "T17n0808_001:0754b11": "光如來，度脫一切。」佛言：「牛以好善心意與佛",
    "T17n0808_001:0754b12": "乳故，度諸苦難，後得無量福報。以是因緣，",
    "T17n0808_001:0754b13": "佛不可不信，經不可不讀，道不可不學。普",
    "T17n0808_001:0754b14": "告天上、天下，皆悉令知。」",
    "T17n0808_001:0754b15": "佛說犢子經"
}