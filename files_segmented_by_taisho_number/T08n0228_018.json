{
    "T08n0228_018:0647b19": "佛說佛母出生三法藏般若",
    "T08n0228_018:0647b20": "波羅蜜多經卷第十八",
    "T08n0228_018:0647b22": "西天譯經三藏朝奉大夫試光祿卿",
    "T08n0228_018:0647b23": "傳法大師賜紫臣施護奉　詔譯",
    "T08n0228_018:0647b24": "甚深義品第十九之二",
    "T08n0228_018:0647b25": "爾時，尊者舍利子作是念：「慈氏菩薩摩訶薩",
    "T08n0228_018:0647b26": "已得甚深智慧，於長夜中勤行般若波羅蜜",
    "T08n0228_018:0647b27": "多。」爾時，世尊知舍利子心所念已，即告舍利",
    "T08n0228_018:0647b28": "子言：「汝今何故起如是念？汝於自法中有法",
    "T08n0228_018:0647c01": "可見，而取證阿羅漢果耶？」舍利子言：「無法可",
    "T08n0228_018:0647c02": "見亦無所證。」佛言：「舍利子！菩薩摩訶薩亦復",
    "T08n0228_018:0647c03": "如是，雖行般若波羅蜜多，而無法可得授記，",
    "T08n0228_018:0647c04": "亦無法得阿耨多羅三藐三菩提，是故不應",
    "T08n0228_018:0647c05": "有法取甚深相。菩薩摩訶薩如是行般若波",
    "T08n0228_018:0647c06": "羅蜜多時，不驚不怖諸力具足，應作是念：『我",
    "T08n0228_018:0647c07": "於法無所得、無所證，是中如理修習相應。』若",
    "T08n0228_018:0647c08": "有如是行者，是行般若波羅蜜多。",
    "T08n0228_018:0647c09": "「復次，舍利子！菩薩摩訶薩若在惡獸難中不",
    "T08n0228_018:0647c10": "生驚怖。何以故？菩薩一切皆悉能捨，普為眾",
    "T08n0228_018:0647c11": "生作大利益。是菩薩當於爾時作如是念：『若",
    "T08n0228_018:0647c12": "諸惡獸欲食噉我，我當施與，願我當得圓滿",
    "T08n0228_018:0647c13": "布施波羅蜜多，得近阿耨多羅三藐三菩提。』",
    "T08n0228_018:0647c14": "如是勤行精進，當得阿耨多羅三藐三菩提",
    "T08n0228_018:0647c15": "時，佛剎清淨，國土無有諸惡蟲獸牛畜等類，",
    "T08n0228_018:0647c16": "一切眾生不相食噉。",
    "T08n0228_018:0647c17": "「復次，舍利子！菩薩摩訶薩若在怨賊難中不",
    "T08n0228_018:0647c18": "生驚怖。何以故？菩薩一切所有乃至己身，皆",
    "T08n0228_018:0647c19": "悉能捨無所悋惜。是菩薩當於爾時作如是",
    "T08n0228_018:0647c20": "念：『若諸怨賊來相劫取，一切所有隨彼所欲",
    "T08n0228_018:0647c21": "我悉施與，乃至於我奪命，我亦不生瞋恨怨",
    "T08n0228_018:0647c22": "惡，爾時不起身業、不發語業、不動意業，於是",
    "T08n0228_018:0647c23": "三業離諸過失，願我當得圓滿持戒波羅蜜",
    "T08n0228_018:0647c24": "多、忍辱波羅蜜多，得近阿耨多羅三藐三菩",
    "T08n0228_018:0647c25": "提。』如是勤行精進，當得阿耨多羅三藐三菩",
    "T08n0228_018:0647c26": "提時，佛剎清淨，國土無有一切怨賊及餘諸",
    "T08n0228_018:0647c27": "惡，而彼眾生不相劫奪。",
    "T08n0228_018:0647c28": "「復次，舍利子！菩薩摩訶薩若在無水難中不",
    "T08n0228_018:0647c29": "生驚怖。何以故？菩薩善為眾生說法除渴，是",
    "T08n0228_018:0648a01": "菩薩當於爾時作如是念：『我應為眾生宣說",
    "T08n0228_018:0648a02": "法要，令諸眾生斷除渴愛心得清淨。設我此",
    "T08n0228_018:0648a03": "身為渴所逼趣命終者，我轉生於他世界中，",
    "T08n0228_018:0648a04": "亦復於彼一切眾生起大悲心作如是念：「此",
    "T08n0228_018:0648a05": "諸眾生薄福德故，還復生此無水難中。」我時",
    "T08n0228_018:0648a06": "為諸眾生說法除渴。如是堅固勤行精進，願",
    "T08n0228_018:0648a07": "我當得圓滿精進波羅蜜多，得近阿耨多羅",
    "T08n0228_018:0648a08": "三藐三菩提。』如是勤行精進，得阿耨多羅三",
    "T08n0228_018:0648a09": "藐三菩提時，佛剎清淨，國土眾生無所渴乏，",
    "T08n0228_018:0648a10": "彼諸眾生福德具足，自然而有八功德水適",
    "T08n0228_018:0648a11": "悅充足。",
    "T08n0228_018:0648a12": "「復次，舍利子！菩薩摩訶薩若在飢饉難中不",
    "T08n0228_018:0648a13": "生驚怖。何以故？菩薩被精進鎧身心清淨，是",
    "T08n0228_018:0648a14": "菩薩當於爾時作如是念：『今此眾生受飢饉",
    "T08n0228_018:0648a15": "苦，深所悲愍。願我當得圓滿禪定波羅蜜多，",
    "T08n0228_018:0648a16": "得近阿耨多羅三藐三菩提。』如是勤行精進，",
    "T08n0228_018:0648a17": "得阿耨多羅三藐三菩提時，佛剎清淨，國土",
    "T08n0228_018:0648a18": "眾生無飢饉苦，隨意所欲一切皆得適悅快",
    "T08n0228_018:0648a19": "樂，譬如三十三天自在快樂，一切所欲隨心",
    "T08n0228_018:0648a20": "即現。『願我當來彼土眾生，亦得成就如是樂",
    "T08n0228_018:0648a21": "事，於一切時身心清淨，正命堅固不邪命",
    "T08n0228_018:0648a22": "活，心住寂靜離諸散亂。』",
    "T08n0228_018:0648a23": "「復次，舍利子！菩薩摩訶薩若在疾疫難中不",
    "T08n0228_018:0648a24": "生驚怖。何以故？菩薩已能思惟觀察，是中無",
    "T08n0228_018:0648a25": "法可病。是菩薩當於爾時作如是念：『今此眾",
    "T08n0228_018:0648a26": "生受諸病苦深所悲愍，願我當得圓滿智慧",
    "T08n0228_018:0648a27": "波羅蜜多，得近阿耨多羅三藐三菩提。』如是",
    "T08n0228_018:0648a28": "勤行精進，得阿耨多羅三藐三菩提時，佛剎",
    "T08n0228_018:0648a29": "清淨，國土眾生離諸病苦。舍利子！菩薩摩訶",
    "T08n0228_018:0648b01": "薩若能如是勤修眾行，即得阿耨多羅三藐",
    "T08n0228_018:0648b02": "三菩提。",
    "T08n0228_018:0648b03": "「復次，舍利子！菩薩摩訶薩不應於阿耨多羅",
    "T08n0228_018:0648b04": "三藐三菩提生如是心：『久遠修習乃得成就。』",
    "T08n0228_018:0648b05": "又復於中不應驚怖。何以故？世界前際即是",
    "T08n0228_018:0648b06": "久遠前際，菩薩若心剎那相應，雖為久遠而",
    "T08n0228_018:0648b07": "非久遠。是故菩薩摩訶薩不應生難行想，不",
    "T08n0228_018:0648b08": "應起久遠念，又復於中不應退沒。又，舍利子！",
    "T08n0228_018:0648b09": "菩薩摩訶薩於如是法及餘諸法，若見若聞",
    "T08n0228_018:0648b10": "不應驚怖。是諸菩薩摩訶薩，應當堅固發精",
    "T08n0228_018:0648b11": "進行，如所說學如所說行，即得般若波羅蜜",
    "T08n0228_018:0648b12": "多相應圓滿。」",
    "T08n0228_018:0648b13": "爾時，會中有一女人名昂誐襧嚩，從座而起，",
    "T08n0228_018:0648b14": "前詣佛所，偏袒右肩右膝著地，合掌恭敬頂",
    "T08n0228_018:0648b15": "禮佛足而白佛言：「世尊！如所聞法，我於是中",
    "T08n0228_018:0648b16": "不生驚怖，於未來世我亦當為一切眾生說",
    "T08n0228_018:0648b17": "如是法。」作是語已，即持金華散於佛上。佛神",
    "T08n0228_018:0648b18": "力故，其華自然住虛空中。",
    "T08n0228_018:0648b19": "爾時，世尊即放金色淨妙光明，普徧無量無",
    "T08n0228_018:0648b20": "邊一切剎土，乃至梵界廣大照耀，其光旋復",
    "T08n0228_018:0648b21": "繞佛三匝，還從世尊頂門而入。",
    "T08n0228_018:0648b22": "爾時，尊者阿難從座而起，偏袒右肩右膝著",
    "T08n0228_018:0648b23": "地，合掌恭敬而白佛言：「世尊！何因何緣放是",
    "T08n0228_018:0648b24": "光明？諸佛如來、應供、正等正覺，若無因緣不",
    "T08n0228_018:0648b25": "放光明。」",
    "T08n0228_018:0648b26": "佛言：「阿難！今此昂誐襧嚩女人終此身已，轉",
    "T08n0228_018:0648b27": "生當得男子之身，生於妙樂世界阿閦佛剎",
    "T08n0228_018:0648b28": "中，於彼如來、應供、正等正覺所，恭敬供養修",
    "T08n0228_018:0648b29": "持梵行，於彼沒已復生他方諸佛剎中。如是",
    "T08n0228_018:0648c01": "從一佛剎至一佛剎，世世所生不離諸佛，常得",
    "T08n0228_018:0648c02": "瞻禮親近供養。譬如轉輪聖王尊貴自在，從",
    "T08n0228_018:0648c03": "一宮殿至一宮殿，自生至終足不履地。今此",
    "T08n0228_018:0648c04": "女人亦復如是，從一佛剎至一佛剎不離諸",
    "T08n0228_018:0648c05": "佛，乃至於未來世星宿劫中當得成佛，號金",
    "T08n0228_018:0648c06": "華如來、應供、正等正覺、明行足、善逝、世間解、",
    "T08n0228_018:0648c07": "無上士、調御丈夫、天人師、佛、世尊，出現世間。」",
    "T08n0228_018:0648c08": "爾時，尊者阿難作如是念：「今此女人當成佛",
    "T08n0228_018:0648c09": "時，於彼剎中所有眾會諸菩薩等，如諸佛會",
    "T08n0228_018:0648c10": "等無異不？」",
    "T08n0228_018:0648c11": "爾時，世尊知彼阿難心所念已，告阿難言：「汝",
    "T08n0228_018:0648c12": "今當知，此昂誐襧嚩女人得成佛已，彼佛剎",
    "T08n0228_018:0648c13": "中所有菩薩、聲聞眾會其數甚多，無量無邊",
    "T08n0228_018:0648c14": "不可稱計，如諸佛會等無有異。又復，阿難！彼",
    "T08n0228_018:0648c15": "佛剎中，所有眾生安隱快樂，無諸惡獸盜賊",
    "T08n0228_018:0648c16": "飢饉諸惡病惱枯涸等難，於一切時離諸怖",
    "T08n0228_018:0648c17": "畏。阿難！是金華如來、應供、正等正覺得阿耨",
    "T08n0228_018:0648c18": "多羅三藐三菩提時，而能成就如是功德。」",
    "T08n0228_018:0648c19": "爾時，尊者阿難白佛言：「世尊！此昂誐襧嚩女",
    "T08n0228_018:0648c20": "人最初於何佛世尊所，發菩提心種諸善根？」",
    "T08n0228_018:0648c21": "佛言：「阿難！此昂誐襧嚩女人最初於彼燃燈",
    "T08n0228_018:0648c22": "如來、應供、正等正覺所，發阿耨多羅三藐三",
    "T08n0228_018:0648c23": "菩提心。爾時，我於燃燈如來、應供、正等正覺",
    "T08n0228_018:0648c24": "所，持以五莖優鉢羅華而為供養。我時證得",
    "T08n0228_018:0648c25": "無生法忍，彼燃燈如來知我善根成熟，即為",
    "T08n0228_018:0648c26": "授阿耨多羅三藐三菩提記，作是言：『善男子！",
    "T08n0228_018:0648c27": "汝於未來世當得作佛，號釋迦牟尼如來、應",
    "T08n0228_018:0648c28": "供、正等正覺、明行足、善逝、世間解、無上士、調御",
    "T08n0228_018:0648c29": "丈夫、天人師、佛、世尊。』阿難！爾時此女在彼佛",
    "T08n0228_018:0649a01": "會，聞佛授我阿耨多羅三藐三菩提記，時",
    "T08n0228_018:0649a02": "彼女人即持金華亦供養佛。華供養已，即作",
    "T08n0228_018:0649a03": "是念：『快哉！此善男子今得授記。願我當來",
    "T08n0228_018:0649a04": "得授記時，亦如此人今日無異。』阿難！是故當",
    "T08n0228_018:0649a05": "知，此昂誐襧嚩女人發菩提心而甚久遠。」阿",
    "T08n0228_018:0649a06": "難白佛言：「世尊！善哉，善哉！今此女人久已修",
    "T08n0228_018:0649a07": "習阿耨多羅三藐三菩提行。」佛言：「阿難！如是，",
    "T08n0228_018:0649a08": "如是！今此女人久已修習阿耨多羅三藐三",
    "T08n0228_018:0649a09": "菩提行，是故我今為授阿耨多羅三藐三菩",
    "T08n0228_018:0649a10": "提記。」",
    "T08n0228_018:0649a11": "善巧方便品第二十之一",
    "T08n0228_018:0649a12": "爾時，尊者須菩提白佛言：「世尊！若菩薩摩訶",
    "T08n0228_018:0649a13": "薩欲行般若波羅蜜多，應云何學空？云何入",
    "T08n0228_018:0649a14": "空三摩地？」佛言：「須菩提！若菩薩摩訶薩欲行",
    "T08n0228_018:0649a15": "般若波羅蜜多，應觀色空，觀受、想、行、識空，應",
    "T08n0228_018:0649a16": "以不散亂心諦觀諸法空無所有，若一切法、",
    "T08n0228_018:0649a17": "若一切法性，悉不可見。雖復如是觀法性空，",
    "T08n0228_018:0649a18": "不應於中證空實際。」須菩提白佛言：「世尊！如",
    "T08n0228_018:0649a19": "佛所說，菩薩摩訶薩不應證空者。世尊！菩薩",
    "T08n0228_018:0649a20": "住空三摩地，而復云何不證空耶？」佛言：「須菩",
    "T08n0228_018:0649a21": "提！菩薩摩訶薩雖於一切相具足觀空，但修",
    "T08n0228_018:0649a22": "學空而不於中取空為證。彼菩薩如是觀時，",
    "T08n0228_018:0649a23": "應作是念：『我今但是學時，非是證時，是故不",
    "T08n0228_018:0649a24": "住三摩呬多，不深攝心繫於緣中。』彼菩薩摩",
    "T08n0228_018:0649a25": "訶薩以般若波羅蜜多力所護故，雖不證空，",
    "T08n0228_018:0649a26": "亦不退失菩提分法，亦不盡漏住寂滅心，是",
    "T08n0228_018:0649a27": "故菩薩摩訶薩雖行空三摩地解脫門而不證",
    "T08n0228_018:0649a28": "空，雖入無相三摩地解脫門亦不證無相、不",
    "T08n0228_018:0649a29": "住有相。何以故？是菩薩摩訶薩智慧甚深善",
    "T08n0228_018:0649b01": "根具足能作是念：『今是學時，非是證時。』是故",
    "T08n0228_018:0649b02": "雖復觀空而無所礙，雖住空三摩地亦不於",
    "T08n0228_018:0649b03": "中證空實際，以得般若波羅蜜多力所護故。",
    "T08n0228_018:0649b04": "「須菩提！譬如有人色相端正最上勇猛，精進",
    "T08n0228_018:0649b05": "堅固富樂自在，自他語言有所義利，辯才無",
    "T08n0228_018:0649b06": "礙智慧明了，知時知方知處所向所行，通達",
    "T08n0228_018:0649b07": "善惡明解算數，一切伎術善能成就，勇健",
    "T08n0228_018:0649b08": "多力能敵他軍，乃至世間一切種事而悉曉",
    "T08n0228_018:0649b09": "了，人所愛樂瞻視親近尊重恭敬。此人以是",
    "T08n0228_018:0649b10": "緣故，一切所向皆得大利，心意調柔適悅快",
    "T08n0228_018:0649b11": "樂。是人一時有小因緣，與其父母妻子眷屬",
    "T08n0228_018:0649b12": "經過曠野極大怖畏險惡道中，彼有盜賊、非",
    "T08n0228_018:0649b13": "人等類。時諸眷屬皆悉驚怖毛竪戰掉，是人",
    "T08n0228_018:0649b14": "即時謂其父母諸眷屬言：『汝諸眷屬勿生驚",
    "T08n0228_018:0649b15": "怖，我有方便能令安樂過諸險難。』即化多人，",
    "T08n0228_018:0649b16": "執持種種鋒利器仗，衛護眷屬過是險難。彼",
    "T08n0228_018:0649b17": "諸盜賊、非人等類，皆悉退散無所侵惱。彼諸",
    "T08n0228_018:0649b18": "眷屬過是難已，安樂吉祥到彼所向州城聚",
    "T08n0228_018:0649b19": "落。何以故？是人有智有慧最勝勇猛，大力成",
    "T08n0228_018:0649b20": "就堅固不退，彼盜賊等不能敵故。菩薩摩訶",
    "T08n0228_018:0649b21": "薩亦復如是，悲愍利樂一切眾生，常行慈悲",
    "T08n0228_018:0649b22": "喜捨四無量行，得般若波羅蜜多力所護故，",
    "T08n0228_018:0649b23": "具善巧方便，以諸善根迴向一切智，雖修空、",
    "T08n0228_018:0649b24": "無相、無作三摩地解脫門而不證實際。菩薩",
    "T08n0228_018:0649b25": "摩訶薩過諸煩惱及煩惱分，過諸惡魔及助",
    "T08n0228_018:0649b26": "魔者，過聲聞地及緣覺地，住三摩地亦不盡",
    "T08n0228_018:0649b27": "漏。何以故？菩薩摩訶薩諸力具足精進堅固，",
    "T08n0228_018:0649b28": "得般若波羅蜜多力所護故。菩薩不捨一切",
    "T08n0228_018:0649b29": "眾生，普令成就阿耨多羅三藐三菩提。又，菩",
    "T08n0228_018:0649c01": "薩摩訶薩緣一切眾生入慈心三昧，復入最",
    "T08n0228_018:0649c02": "上無緣慈三昧，修習最上波羅蜜多。「又，須菩",
    "T08n0228_018:0649c03": "提！菩薩摩訶薩雖行空三摩地解脫門，而於",
    "T08n0228_018:0649c04": "是中不證無相、不墮有相。須菩提！譬如飛鳥",
    "T08n0228_018:0649c05": "行於虛空而不墮地，雖行於空而不依空亦",
    "T08n0228_018:0649c06": "不住空。菩薩摩訶薩亦復如是，雖行空學空、",
    "T08n0228_018:0649c07": "行無相學無相、行無作學無作，未具足佛法，",
    "T08n0228_018:0649c08": "終不墮空、無相、無作。須菩提！又如有人於射",
    "T08n0228_018:0649c09": "師所學彼射法，學已精熟而復巧妙，即時仰",
    "T08n0228_018:0649c10": "射虛空，初箭發已後箭即發，箭箭相注隨意",
    "T08n0228_018:0649c11": "久近是箭不墮。菩薩摩訶薩亦復如是，為欲",
    "T08n0228_018:0649c12": "成就阿耨多羅三藐三菩提善根，得般若波",
    "T08n0228_018:0649c13": "羅蜜多力所護故，若未成就阿耨多羅三藐",
    "T08n0228_018:0649c14": "三菩提善根終不取證實際，乃至善根成已",
    "T08n0228_018:0649c15": "得圓滿阿耨多羅三藐三菩提，菩薩爾時乃",
    "T08n0228_018:0649c16": "證實際。是故，須菩提！菩薩摩訶薩行般若波",
    "T08n0228_018:0649c17": "羅蜜多時，修般若波羅蜜多時，應如是諦觀",
    "T08n0228_018:0649c18": "諸法甚深實相，雖復觀已而不取證。」",
    "T08n0228_018:0649c19": "爾時，尊者須菩提白佛言：「世尊！菩薩摩訶薩",
    "T08n0228_018:0649c20": "所為甚難最上甚難，雖行空學空入空三摩",
    "T08n0228_018:0649c21": "地，而不於中證空實際。世尊！甚為希有，甚為",
    "T08n0228_018:0649c22": "希有！」",
    "T08n0228_018:0649c23": "佛告尊者須菩提言：「如是，如是！菩薩摩訶薩",
    "T08n0228_018:0649c24": "雖行空學空入空三摩地，而不於中證空實",
    "T08n0228_018:0649c25": "際，斯為甚難最上甚難，斯為希有最上希有。",
    "T08n0228_018:0649c26": "何以故？須菩提！彼菩薩發如是最勝大願：『我",
    "T08n0228_018:0649c27": "應度一切眾生，不捨一切眾生。』菩薩發是願",
    "T08n0228_018:0649c28": "已，即入空三摩地解脫門、無相三摩地解脫",
    "T08n0228_018:0649c29": "門、無作三摩地解脫門。菩薩雖入是諸解脫",
    "T08n0228_018:0650a01": "門，而不於中取證實際。何以故？是菩薩已得",
    "T08n0228_018:0650a02": "善巧方便力所護故，能作是念：『我不捨一切",
    "T08n0228_018:0650a03": "眾生。』未具足佛法，終不於中證空實際。",
    "T08n0228_018:0650a04": "「復次，須菩提！菩薩摩訶薩若欲入甚深空性",
    "T08n0228_018:0650a05": "者，所謂應入空三摩地解脫門、無相三摩地",
    "T08n0228_018:0650a06": "解脫門、無作三摩地解脫門。菩薩若欲入是",
    "T08n0228_018:0650a07": "諸三摩地解脫門者，應生如是心：『一切眾生",
    "T08n0228_018:0650a08": "於長夜中，著眾生相起有所得見。我得阿耨",
    "T08n0228_018:0650a09": "多羅三藐三菩提已，當為眾生宣說法要斷",
    "T08n0228_018:0650a10": "除是相。』即入空三摩地解脫門、無相三摩地",
    "T08n0228_018:0650a11": "解脫門、無作三摩地解脫門。菩薩以如是心",
    "T08n0228_018:0650a12": "及先方便力故，不於諸三摩地中取證實際，",
    "T08n0228_018:0650a13": "亦不減失慈悲喜捨諸三昧法。何以故？是菩",
    "T08n0228_018:0650a14": "薩已得善巧方便力所護故，轉復增益所有",
    "T08n0228_018:0650a15": "善法，諸根通利，諸力覺道亦悉增益。",
    "T08n0228_018:0650a16": "「復次，須菩提！又菩薩摩訶薩若欲入空三摩",
    "T08n0228_018:0650a17": "地解脫門者，應生如是心：『一切眾生於長夜",
    "T08n0228_018:0650a18": "中，而生我相著有所得，我得阿耨多羅三藐",
    "T08n0228_018:0650a19": "三菩提已，當為眾生宣說法要斷除我相。』即",
    "T08n0228_018:0650a20": "入空三摩地解脫門。菩薩以如是心及先方",
    "T08n0228_018:0650a21": "便力故，不證實際，亦不減失慈悲喜捨諸三",
    "T08n0228_018:0650a22": "昧法。何以故？是菩薩已得善巧方便力所護",
    "T08n0228_018:0650a23": "故，轉復增益所有善法，諸根通利，諸力覺道",
    "T08n0228_018:0650a24": "亦悉增益。",
    "T08n0228_018:0650a25": "「復次，須菩提！又菩薩摩訶薩若欲入無相三",
    "T08n0228_018:0650a26": "摩地解脫門者，應生如是心：『一切眾生於長",
    "T08n0228_018:0650a27": "夜中，著諸有相生取相想，我得阿耨多羅三",
    "T08n0228_018:0650a28": "藐三菩提已，當為眾生宣說法要斷除有相。』",
    "T08n0228_018:0650a29": "即入無相三摩地解脫門。菩薩以如是心及",
    "T08n0228_018:0650b01": "先方便力故，不證實際，亦不減失慈悲喜捨",
    "T08n0228_018:0650b02": "諸三昧法。何以故？是菩薩已得善巧方便力",
    "T08n0228_018:0650b03": "所護故，轉復增益所有善法，諸根通利，諸力",
    "T08n0228_018:0650b04": "覺道亦悉增益。",
    "T08n0228_018:0650b05": "「復次，須菩提！又菩薩摩訶薩若欲入無作三",
    "T08n0228_018:0650b06": "摩地解脫門者，應生如是心：『一切眾生於長",
    "T08n0228_018:0650b07": "夜中，著常想、樂想、我想、淨想，起如是等諸顛",
    "T08n0228_018:0650b08": "倒想，是所作相。我得阿耨多羅三藐三菩提",
    "T08n0228_018:0650b09": "已，當為眾生宣說法要，所謂是無常非常、是",
    "T08n0228_018:0650b10": "苦非樂、是無我非我、是不淨非淨。如是當令",
    "T08n0228_018:0650b11": "斷除常想、樂想、我想、淨想，離所作相。』即入無",
    "T08n0228_018:0650b12": "作三摩地解脫門。菩薩以如是心，及先方便",
    "T08n0228_018:0650b13": "力故，不證實際，亦不減失慈悲喜捨諸三昧",
    "T08n0228_018:0650b14": "法。何以故？是菩薩已得善巧方便力所護故，",
    "T08n0228_018:0650b15": "轉復增益所有善法，諸根通利，諸力覺道亦",
    "T08n0228_018:0650b16": "悉增益。「又，須菩提！菩薩摩訶薩應生如是",
    "T08n0228_018:0650b17": "心：『一切眾生於長夜中著諸有相，所謂先行",
    "T08n0228_018:0650b18": "有所得、今行有所得，先行常想、今行常想，先",
    "T08n0228_018:0650b19": "行顛倒行、今行顛倒行，先行和合想、今行和",
    "T08n0228_018:0650b20": "合想，先行不實想、今行不實想，先起邪見、今",
    "T08n0228_018:0650b21": "起邪見，先作諸過失行、今作諸過失行。如是",
    "T08n0228_018:0650b22": "一切眾生，於一切時、一切處作如是行。我得",
    "T08n0228_018:0650b23": "般若波羅蜜多力所護故，具足善巧方便，如",
    "T08n0228_018:0650b24": "是勤行精進得阿耨多羅三藐三菩提時，當為",
    "T08n0228_018:0650b25": "眾生說如是法，令諸眾生得入諸法甚深實",
    "T08n0228_018:0650b26": "相，所謂空、無相、無願、無作、無起、無生、無性。』須",
    "T08n0228_018:0650b27": "菩提！若菩薩摩訶薩生如是心，具足如是智慧，",
    "T08n0228_018:0650b28": "返墮起作法住三界者，無有是處。「又，須菩提！",
    "T08n0228_018:0650b29": "若菩薩摩訶薩修相應行者，應問餘菩薩言：",
    "T08n0228_018:0650c01": "『若欲成就阿耨多羅三藐三菩提者，應云何",
    "T08n0228_018:0650c02": "學空？當云何生心？即得入空不證空，入無相、",
    "T08n0228_018:0650c03": "無願、無作、無起、無生、無性，不證無相乃至無",
    "T08n0228_018:0650c04": "性，而能修習般若波羅蜜多耶？』若菩薩作是",
    "T08n0228_018:0650c05": "言：『欲成就阿耨多羅三藐三菩提者，但應念",
    "T08n0228_018:0650c06": "空，念無相、無願、無作、無起、無生、無性。』如是答",
    "T08n0228_018:0650c07": "者，是即捨離一切眾生，未能具足善巧方便。",
    "T08n0228_018:0650c08": "當知是菩薩未於先佛如來、應供、正等正覺所",
    "T08n0228_018:0650c09": "得授阿耨多羅三藐三菩提記，未住不退轉",
    "T08n0228_018:0650c10": "地。何以故？是菩薩不能宣說不退轉菩薩摩",
    "T08n0228_018:0650c11": "訶薩不共相，不能於其所問法中正示正答。」",
    "T08n0228_018:0650c12": "須菩提白佛言：「世尊！應云何知是不退轉菩",
    "T08n0228_018:0650c13": "薩摩訶薩？」佛言：「須菩提！當知彼不退轉菩薩",
    "T08n0228_018:0650c14": "摩訶薩者，於此甚深般若波羅蜜多法門，若",
    "T08n0228_018:0650c15": "聞若不聞，隨有所問，皆能於中正示正答。具",
    "T08n0228_018:0650c16": "是相者，是為不退轉菩薩摩訶薩。」須菩提白",
    "T08n0228_018:0650c17": "佛言：「世尊！菩薩多行菩提少能正答。」佛言：「須",
    "T08n0228_018:0650c18": "菩提！少有住不退轉者，是故不能正答。須菩",
    "T08n0228_018:0650c19": "提！若有已住不退轉者，彼能正答。當知是菩",
    "T08n0228_018:0650c20": "薩善根明淨具足方便，不為一切世間天、人、",
    "T08n0228_018:0650c21": "阿修羅等而能動壞。是菩薩能善觀察一切",
    "T08n0228_018:0650c22": "法如夢，而於是中不證實際。須菩提！當知此",
    "T08n0228_018:0650c23": "為不退轉菩薩摩訶薩相。」",
    "T08n0228_018:0650c24": "佛說佛母出生三法藏般若波羅蜜多經卷第十八"
}
