{
    "T36n1739_024:0882b14": "新華嚴經論卷第二十四",
    "T36n1739_024:0882b16": "長者李通玄撰",
    "T36n1739_024:0882b17": "六又發大願已下。至無有休息。有五行半經。",
    "T36n1739_024:0882b18": "明願化一切三界四生眾生皆安住一切智智",
    "T36n1739_024:0882b19": "廣大無休息分。此一段明教化三界四生法。",
    "T36n1739_024:0882b20": "欲界心多者。勸令觀諸法苦空無常對治欲",
    "T36n1739_024:0882b21": "惡。修諸善法樂清淨定。淨治心垢離貪嗔癡",
    "T36n1739_024:0882b22": "慢。破欲界業得寂淨樂。色界心多者。住息想",
    "T36n1739_024:0882b23": "禪。生有漏善界方便。勸修十波羅蜜慈悲喜",
    "T36n1739_024:0882b24": "捨。令方便成就自體無作大寂定門。離息伏",
    "T36n1739_024:0882b25": "想。現一切智。成就無量巧方便智。教化眾生。",
    "T36n1739_024:0882b26": "若無色界心多者。方便教化修廣多聞慧。分",
    "T36n1739_024:0882b27": "別世間一切事業令無迷滯。無定亂體起大",
    "T36n1739_024:0882b28": "願力。成就神通供佛法僧。修一切種一切智",
    "T36n1739_024:0882b29": "智。教化一切無盡眾生皆成佛故。如是依根",
    "T36n1739_024:0882c01": "發起調伏。使令皆至一切智智者。根本智中",
    "T36n1739_024:0882c02": "修差別智也。如根本智。依無作定顯差別智。",
    "T36n1739_024:0882c03": "依根本智加行起觀方成。或自力不終。佛菩",
    "T36n1739_024:0882c04": "薩先達之者學而方得。",
    "T36n1739_024:0882c05": "七又發大願已下。至無有休息。可有四行經。",
    "T36n1739_024:0882c06": "明願以智明了麁細世界廣多無限分。有形",
    "T36n1739_024:0882c07": "世界名麁。無形世界名細。亂住者。多類雜居。",
    "T36n1739_024:0882c08": "如此閻浮提諸雜居世界是也。側住如四天",
    "T36n1739_024:0882c09": "王居處是。倒住者。如胡蜂巢等是。正住可知。",
    "T36n1739_024:0882c10": "若入者。如土居眾生。只若入不欲出。若行者。",
    "T36n1739_024:0882c11": "如人等身中八萬四千戶虫居而人或行住坐",
    "T36n1739_024:0882c12": "立者是也。若去者。如流水居眾生其一向流",
    "T36n1739_024:0882c13": "去是也。帝網差別者。如天帝網重重光影互",
    "T36n1739_024:0882c14": "相容也。如是世界重重共住。即華藏莊嚴世",
    "T36n1739_024:0882c15": "界是。與眾生世界海共住。業不相妨。猶如帝",
    "T36n1739_024:0882c16": "網互相容而住。各依自業相見。如經云。一切",
    "T36n1739_024:0882c17": "種一切智智者。明菩薩大慈悲種。由大願力",
    "T36n1739_024:0882c18": "助成一切智。由定方現差別智。由觀助成。總",
    "T36n1739_024:0882c19": "以此知之。皆依根本智起無限智門。總由此",
    "T36n1739_024:0882c20": "也。",
    "T36n1739_024:0882c21": "八又發大願已下。至無有休息。有六行經。明",
    "T36n1739_024:0882c22": "願佛國互相參入莊嚴分。此一段明入智境",
    "T36n1739_024:0882c23": "界佛剎如光影互相參現故。",
    "T36n1739_024:0882c24": "九又發大願已下。至無有休息。有七行經。明",
    "T36n1739_024:0882c25": "願諸菩薩同志行無怨嫉分。",
    "T36n1739_024:0882c26": "十又發大願已下。至無有休息。有五行半經。",
    "T36n1739_024:0882c27": "明願乘不退輪行菩薩行身語意業見聞者無",
    "T36n1739_024:0882c28": "空過分。",
    "T36n1739_024:0882c29": "十一又發大願已下。至無有休息。可十行經。",
    "T36n1739_024:0883a01": "明願於一切世界隨眾生欲示現成佛。入涅",
    "T36n1739_024:0883a02": "槃分。",
    "T36n1739_024:0883a03": "十二佛子已下。可有兩行經明都結十種大",
    "T36n1739_024:0883a04": "願滿無盡願分。",
    "T36n1739_024:0883a05": "第五佛子已下。有七行半經。於此段中分為",
    "T36n1739_024:0883a06": "兩段。一從佛子已下。至眾生界盡我願乃盡。",
    "T36n1739_024:0883a07": "有五行半經。明十盡句分。二而眾生界不可",
    "T36n1739_024:0883a08": "盡已下。至無有窮盡。可有兩行經。明願不盡",
    "T36n1739_024:0883a09": "分。言世間轉法轉智轉界者。明眾生三界流",
    "T36n1739_024:0883a10": "轉法流轉智流轉眾生界盡菩薩願行方盡如",
    "T36n1739_024:0883a11": "是不盡願行不盡。",
    "T36n1739_024:0883a12": "第六佛子已下。一段有八行經。分為三段。一",
    "T36n1739_024:0883a13": "明發十盡大願已得十種柔軟心。二得十種",
    "T36n1739_024:0883a14": "信。三舉要言之已後。一行都結。如文可解。",
    "T36n1739_024:0883a15": "第七一段十七行半經。分為五段。此一段是",
    "T36n1739_024:0883a16": "當歡喜地中第七地相觀苦成悲門。一佛子",
    "T36n1739_024:0883a17": "已下。至如是廣大。有三行經。先舉佛正法甚",
    "T36n1739_024:0883a18": "廣大分。二而凡夫心墮邪見已下。至於三界",
    "T36n1739_024:0883a19": "田中復生苦芽。有六行經。明凡夫心墮邪見",
    "T36n1739_024:0883a20": "而生苦趣相續不斷分。三所謂已下。至如是",
    "T36n1739_024:0883a21": "眾生生長苦聚。有四行經。明十二因緣有支",
    "T36n1739_024:0883a22": "為生因分。四是中皆空已下。至不覺不知。可",
    "T36n1739_024:0883a23": "有兩行經。明眾生不知身空無我分。五菩薩",
    "T36n1739_024:0883a24": "已下。至大慈光明智。可有三行經。明見眾生",
    "T36n1739_024:0883a25": "苦發悲愍分。此一段十七行經。約立四門分",
    "T36n1739_024:0883a26": "別。一舉體示迷門。二凡夫迷體成苦門。三不",
    "T36n1739_024:0883a27": "了緣生無體流轉門。四菩薩達真愍苦接生",
    "T36n1739_024:0883a28": "門。",
    "T36n1739_024:0883a29": "第一舉體示迷門者。即如初三行。是舉諸佛",
    "T36n1739_024:0883b01": "正法如是甚深如是寂靜如是寂滅如是無相",
    "T36n1739_024:0883b02": "等。愍念凡夫不悟邪見無明長夜覆翳輪轉",
    "T36n1739_024:0883b03": "苦流。問曰。一切眾生體自真理智等如來。何",
    "T36n1739_024:0883b04": "故從迷成諸苦業。答曰。為真如理智體皆無",
    "T36n1739_024:0883b05": "性。無性理智不能自知。若也自知不名無性。",
    "T36n1739_024:0883b06": "但有眾生緣隨境流轉。不如善惡。為隨境變。",
    "T36n1739_024:0883b07": "業有差殊。或因佛菩薩為說苦因。或自因苦",
    "T36n1739_024:0883b08": "生厭。方求正見不苦之道。若也未厭苦果終",
    "T36n1739_024:0883b09": "不信聖言。未可自知是真是假是苦是樂。但",
    "T36n1739_024:0883b10": "受得其生都無厭患。驚怖熱惱都不覺知。若",
    "T36n1739_024:0883b11": "不深自勤修責躬匪懈作諸定觀入法界之真",
    "T36n1739_024:0883b12": "門者。終未可盡其苦源也。",
    "T36n1739_024:0883b13": "第二凡夫迷體成苦門者。如後凡夫心墮邪",
    "T36n1739_024:0883b14": "見已下。於三界田中復生苦芽。有六行經是。",
    "T36n1739_024:0883b15": "於此段中所受苦生有十八種煩惱。皆依二",
    "T36n1739_024:0883b16": "種煩惱起故。云何為二。一根本無明為長夜",
    "T36n1739_024:0883b17": "所覆。二邪見逐境常流轉不息。此二種無明。",
    "T36n1739_024:0883b18": "非達得成根本智。方成智用。非三乘空觀能",
    "T36n1739_024:0883b19": "斷得故。是故勝鬘經云。聲聞緣覺及淨土菩",
    "T36n1739_024:0883b20": "薩。但能折伏現行煩惱。不名為斷煩惱。為折",
    "T36n1739_024:0883b21": "伏故。得變易生死。菩薩得隨意樂生身。皆有",
    "T36n1739_024:0883b22": "忻厭。自他佛剎皆未得法界普光明智。未得",
    "T36n1739_024:0883b23": "與十方諸佛同一智海永絕邪見自他取捨一",
    "T36n1739_024:0883b24": "切見流。為迷前二種無明妄生厭捨。別證真",
    "T36n1739_024:0883b25": "如及空相。迷大智故。是故淨名經云。一切煩",
    "T36n1739_024:0883b26": "惱諸塵勞門。以為佛種。此無明邪見一乘菩",
    "T36n1739_024:0883b27": "薩達而成智。三乘折伏現行。亦云留惑潤生。",
    "T36n1739_024:0883b28": "此乃皆非稱智而說。不同一乘依不動智上",
    "T36n1739_024:0883b29": "自有無邊大自在用門。如十信位中十箇智",
    "T36n1739_024:0883c01": "佛。是以不動智佛為首。如此無明及邪見。與",
    "T36n1739_024:0883c02": "一切煩惱而作根本。自餘已下。一切諸煩惱",
    "T36n1739_024:0883c03": "皆從此生。總名隨煩惱。為依根本而有故。如",
    "T36n1739_024:0883c04": "無明通總名邪見。因境起識為因。六根中見",
    "T36n1739_024:0883c05": "名色等。為名色對六根作境。因境識種取著。",
    "T36n1739_024:0883c06": "名之邪見。為迷真理智號曰無明。以名色識",
    "T36n1739_024:0883c07": "種起邪見。三種對於六根。根根之上皆具有",
    "T36n1739_024:0883c08": "三。且如耳根聞聲。知如是聲。皆有名色識起",
    "T36n1739_024:0883c09": "邪見等三種。如眼根鼻舌身意。總具此三名",
    "T36n1739_024:0883c10": "色識及六根。以名色為境根為主。識為取思",
    "T36n1739_024:0883c11": "之可見。是故此經云。不離此名色增長生六",
    "T36n1739_024:0883c12": "處聚落。於中相對生觸觸生受受生愛愛生",
    "T36n1739_024:0883c13": "取取生有有生老死等是也。如憍慢。二種為",
    "T36n1739_024:0883c14": "增長。無明能成增長苦種令不摧壞。是故經",
    "T36n1739_024:0883c15": "云。立憍慢幢入渴愛網中。如愛為津潤無明",
    "T36n1739_024:0883c16": "能潤生死。常流轉故。為非愛不受身。如諂誑。",
    "T36n1739_024:0883c17": "是稠林無明。為自迷覆廣多故。為凡夫常所",
    "T36n1739_024:0883c18": "行無暫間斷故。此非修定業。不可制之。如慳",
    "T36n1739_024:0883c19": "嫉二種。是常計無明。與惡道生死更加勝因。",
    "T36n1739_024:0883c20": "是故經云。心與慳嫉相應不捨。恒造諸趣受",
    "T36n1739_024:0883c21": "生因緣。如貪恚愚癡。是集業無明。是故經云。",
    "T36n1739_024:0883c22": "貪恚愚癡積集諸業日夜增長。如忿恨無明。",
    "T36n1739_024:0883c23": "與嗔作因。是故經云。以忿恨風吹心識火熾",
    "T36n1739_024:0883c24": "然不息。欲流有流無明流見流。此是常流無",
    "T36n1739_024:0883c25": "明恒流轉不息。明是四流大河常流不息成",
    "T36n1739_024:0883c26": "大苦海。若心無念諸流頓竭。若也智現便成",
    "T36n1739_024:0883c27": "法流。如是十二有支互為主伴。則一支上有",
    "T36n1739_024:0883c28": "十二支。總一百四十四有支。以成無邊生死。",
    "T36n1739_024:0883c29": "已上十八種煩惱無明。皆依十二有支以為",
    "T36n1739_024:0884a01": "根本。十二有支依名色邪見為本。若以無作",
    "T36n1739_024:0884a02": "定門印之。八萬四千塵勞。總為法流智海。如",
    "T36n1739_024:0884a03": "是無明名色。對五根。有觸受想行。總以心生",
    "T36n1739_024:0884a04": "意取為主。如是九緣同起了境名識。以此十",
    "T36n1739_024:0884a05": "事總名無明。總名邪見。作一切煩惱迷心及",
    "T36n1739_024:0884a06": "境。名曰無明。境者。名色是也。六根對境邪見",
    "T36n1739_024:0884a07": "隨生。",
    "T36n1739_024:0884a08": "第三不了緣生無體流轉門者。此之一段明迷",
    "T36n1739_024:0884a09": "真逐妄所生之因。從所謂已下。至生長苦聚。",
    "T36n1739_024:0884a10": "四行經是。所謂因依名色。對六根所緣。生觸",
    "T36n1739_024:0884a11": "以觸故。六根取受。因受生愛。因愛生取。因取",
    "T36n1739_024:0884a12": "生有。有生故有老死憂悲苦惱。以名中具色。",
    "T36n1739_024:0884a13": "色中具名。名色二存聲香味觸總在其內。以",
    "T36n1739_024:0884a14": "有有表色無表色故。但心意眼耳鼻舌身意",
    "T36n1739_024:0884a15": "所緣擊發成惑者。皆為觸。唯如來無為純與",
    "T36n1739_024:0884a16": "智俱無法觸也。眾生觸受成三界之煩惱。聲",
    "T36n1739_024:0884a17": "聞有厭生死證涅槃觸受。淨土菩薩有淨穢",
    "T36n1739_024:0884a18": "二種觸。一乘菩薩有圓和智悲未自在觸。如",
    "T36n1739_024:0884a19": "是諸觸以智明觀。以成智用。是故淨名經云。",
    "T36n1739_024:0884a20": "受諸觸如智證。又法本不生今則不滅。是明",
    "T36n1739_024:0884a21": "緣生體自性無性非生滅法。凡夫不了號曰",
    "T36n1739_024:0884a22": "無明。但知心境本無即起唯法起。常是智境",
    "T36n1739_024:0884a23": "非生滅緣。以定慧觀照即自然開解。",
    "T36n1739_024:0884a24": "第四菩薩達真愍苦接生門者。即從是中皆",
    "T36n1739_024:0884a25": "空離我我所。至大慈光明。智五行經是。如是",
    "T36n1739_024:0884a26": "十二有。支一切眾生。從此而起前十八種煩",
    "T36n1739_024:0884a27": "惱。而流轉生死。無苦不受。聲聞緣覺淨土菩",
    "T36n1739_024:0884a28": "薩厭而伏之現行不起。一乘菩薩以此十二",
    "T36n1739_024:0884a29": "有支而成根本智。起差別智。教化眾生住持",
    "T36n1739_024:0884b01": "善法。及成菩提心。意明迷悟不同非十二有",
    "T36n1739_024:0884b02": "支與智異故。如勝鬘經亦同此說。如上十八",
    "T36n1739_024:0884b03": "種煩惱。如邪見無明。十住初發心住上初生",
    "T36n1739_024:0884b04": "如來智慧家時。正使能作惡道。邪見以除故。",
    "T36n1739_024:0884b05": "習氣微薄。未盡憍慢等十八種總爾。以十種",
    "T36n1739_024:0884b06": "故。十行十迴向法中有十法加行治之。漸漸",
    "T36n1739_024:0884b07": "微薄至十地。以正智增明。唯有見道隨行法",
    "T36n1739_024:0884b08": "執。無隨三界現行。習氣不善之業。如慳嫉忿",
    "T36n1739_024:0884b09": "恨嗔五種。入十地中習氣已無。自餘至七地。",
    "T36n1739_024:0884b10": "悲終智滿方成隨願智用。只可名為達煩惱",
    "T36n1739_024:0884b11": "而成智用。不可名為斷煩惱故。法執現行至",
    "T36n1739_024:0884b12": "七地故。法執習氣十地方無。如算數廣大愚",
    "T36n1739_024:0884b13": "隨好功德愚。此二愚至佛果行終方見盡。如",
    "T36n1739_024:0884b14": "阿僧祇品隨好光明功德品是。是故如來自",
    "T36n1739_024:0884b15": "說二品。明經佛果二愚是故。明十二有支微",
    "T36n1739_024:0884b16": "習直至佛果方盡。以此安立五位十度。十十",
    "T36n1739_024:0884b17": "治之。皆十住十行十迴向十地十一地法則",
    "T36n1739_024:0884b18": "皆體相似。以明治習階級不同。如是五位十",
    "T36n1739_024:0884b19": "波羅蜜。皆初三波羅蜜。以治從纏出世之道。",
    "T36n1739_024:0884b20": "如善財。十住中初及二三知識。以三比丘表",
    "T36n1739_024:0884b21": "之。次後三波羅蜜。以治出世間世間之惑。即",
    "T36n1739_024:0884b22": "以彌伽長者解脫長者海幢比丘表之。次以",
    "T36n1739_024:0884b23": "方便波羅蜜以下。願力等三波羅蜜門。以治",
    "T36n1739_024:0884b24": "入世間中出世間令悲智自在。即以休捨優",
    "T36n1739_024:0884b25": "婆夷仙人苦行婆羅門表之。次以世間出世",
    "T36n1739_024:0884b26": "間智悲自在故。即以智波羅蜜以智生悲得",
    "T36n1739_024:0884b27": "自在故。即以師子幢王女名曰慈行表之。智",
    "T36n1739_024:0884b28": "自在如王也。以七住中以修悲生智。以此第",
    "T36n1739_024:0884b29": "十住中以智生悲故。為王女也。明以智波羅",
    "T36n1739_024:0884c01": "蜜以智成悲而自在故。此明五位進修。位位",
    "T36n1739_024:0884c02": "有此四種勢分差別同異。至善財知識。一一",
    "T36n1739_024:0884c03": "差別同異重明。方得了其五位解行同異。從",
    "T36n1739_024:0884c04": "此十地法門。亦如上有此四種治惑差別同",
    "T36n1739_024:0884c05": "異。一從初地至第三地。是治世間中染成出",
    "T36n1739_024:0884c06": "世間習。四五六地是治出世間中世間智慧",
    "T36n1739_024:0884c07": "不自在習。七八九地是治入世間中悲智不",
    "T36n1739_024:0884c08": "自在習。是故八地位中諸佛以作三加七種",
    "T36n1739_024:0884c09": "勸發以用防之。如八地位中。具明第九第",
    "T36n1739_024:0884c10": "十地智波羅蜜治世間悲智得自在故。是故",
    "T36n1739_024:0884c11": "以如來為太子時第三夫人瞿波表之。明大",
    "T36n1739_024:0884c12": "慈大悲已滿。是表慈悲法悅義。如善財於十",
    "T36n1739_024:0884c13": "地中表法。有九箇女天一箇佛妻。為明此十",
    "T36n1739_024:0884c14": "地法門長養大慈悲門令圓滿自在故。故以",
    "T36n1739_024:0884c15": "女天表之。至彼位具明。仍普賢利他行未自",
    "T36n1739_024:0884c16": "在。大略約敘五位昇進。大意有六。一十住明",
    "T36n1739_024:0884c17": "創生佛家且除正使煩惱。二明十行治隨世",
    "T36n1739_024:0884c18": "現行習惑。三明十迴向起大願力和融智悲",
    "T36n1739_024:0884c19": "使世間出世間無礙利物。四明十地長養蘊",
    "T36n1739_024:0884c20": "習悲智功圓。五明十一地普賢行滿。即普賢",
    "T36n1739_024:0884c21": "行品是。及十定品已後是。六明成佛位終即",
    "T36n1739_024:0884c22": "如來出現品是。如離世間品。明進修佛果以",
    "T36n1739_024:0884c23": "後普賢恒行。法界品即前後一部之經皆是",
    "T36n1739_024:0884c24": "以法界為體。如是以法界大智圓通。總無一",
    "T36n1739_024:0884c25": "法一時有前後差別。以智照之可見。如是五",
    "T36n1739_024:0884c26": "位中差別行位。總在初發心住中。以願行智",
    "T36n1739_024:0884c27": "悲普印令圓滿故。教雖前後。願行悲智法是",
    "T36n1739_024:0884c28": "一時。時亦不異。法亦不差。是故發心之士。",
    "T36n1739_024:0884c29": "應如是修。如是圓滿。不離如來不動智之體",
    "T36n1739_024:0885a01": "圓滿故。於一佛果智悲始終徹故。普見一切",
    "T36n1739_024:0885a02": "眾生是佛國土無出入故。教化迷如來智中",
    "T36n1739_024:0885a03": "眾生令依本故。令諸眾生於自智中普見諸",
    "T36n1739_024:0885a04": "佛同一智故。不於自智生別有佛想故。令一",
    "T36n1739_024:0885a05": "切眾生不於自身起內外遠近見故。以一智",
    "T36n1739_024:0885a06": "印印之。破情有大小長短量故。如是修行。即",
    "T36n1739_024:0885a07": "是令諸眾生佛種不斷故。為諸眾生說如斯",
    "T36n1739_024:0885a08": "法。是故能令法種不斷。普令一切眾生普見",
    "T36n1739_024:0885a09": "自身同佛智海入佛知見。是故能令僧種不",
    "T36n1739_024:0885a10": "斷。一一如是觀察而令心境如是相應。",
    "T36n1739_024:0885a11": "第八一段二十一行半經。分為三段。此是初",
    "T36n1739_024:0885a12": "地中第八地相。第一佛子已下。至凡是所有",
    "T36n1739_024:0885a13": "一切能施。有兩行半經。明一切能捨分。所謂",
    "T36n1739_024:0885a14": "已下。至是名菩薩住於初地大施成就。有六",
    "T36n1739_024:0885a15": "行經。明此位中為求佛智故於身命財無悋",
    "T36n1739_024:0885a16": "惜分。於此段中其施有三。一財寶施。二象馬",
    "T36n1739_024:0885a17": "妻子施。三頭目眼耳身肉施。第二佛子菩薩",
    "T36n1739_024:0885a18": "以此慈悲已下。至於佛教法能說能行。有十",
    "T36n1739_024:0885a19": "行經。明此位菩薩成前施已得十種利益分。",
    "T36n1739_024:0885a20": "一明大慈悲大施所緣。二明所施為求正法",
    "T36n1739_024:0885a21": "所為救眾生故。三求出世智無疲勞心。四於",
    "T36n1739_024:0885a22": "一切經論無怯弱心。五善籌量上中下眾生",
    "T36n1739_024:0885a23": "隨力而行成世間智分六慚愧莊嚴修自利利",
    "T36n1739_024:0885a24": "他之道七勤修無退。八成堅固力。九供養諸",
    "T36n1739_024:0885a25": "佛。十於佛教法隨說能行。第三佛子已下。至",
    "T36n1739_024:0885a26": "依教修行。有兩行半經。明總結成就十種淨",
    "T36n1739_024:0885a27": "諸地法分。具如經說。如此段中。已如上信慈",
    "T36n1739_024:0885a28": "悲喜捨無有疲厭。知諸經論善解世法慚愧",
    "T36n1739_024:0885a29": "堅固力供養諸佛以教修行。以為法門。淨治",
    "T36n1739_024:0885b01": "行地。以檀度為體。餘九為伴。",
    "T36n1739_024:0885b02": "第九段中十八行半經。約分為三段。一從佛",
    "T36n1739_024:0885b03": "子已下。至迴向無上菩提。有七行半經。明以",
    "T36n1739_024:0885b04": "願力得見多百千佛并及悉承事供養分。二",
    "T36n1739_024:0885b05": "佛子已下。至隨意堪用。有七行經。明因供養",
    "T36n1739_024:0885b06": "佛獲勝益分。三佛子已下。至隨意堪用。有四",
    "T36n1739_024:0885b07": "行經。明金師鍊金數數入火喻菩薩修行轉",
    "T36n1739_024:0885b08": "增上分。此一段如文自具。",
    "T36n1739_024:0885b09": "第十段有二十八行經。約分為三段。一佛子",
    "T36n1739_024:0885b10": "已下。至成於如來智慧光明。有十四行經。明",
    "T36n1739_024:0885b11": "菩薩入初地已更求此地。及十地入如來地",
    "T36n1739_024:0885b12": "相因果分。二佛子已下至悉免憂患。有六行",
    "T36n1739_024:0885b13": "半經。明以商主所往大城。喻菩薩問於諸地",
    "T36n1739_024:0885b14": "行相安危一時齊備所資具分。三佛子已下。",
    "T36n1739_024:0885b15": "至百千阿僧祇差別事。有七行半經。明菩薩",
    "T36n1739_024:0885b16": "修行善知地相安危主道眾生令得無礙解脫",
    "T36n1739_024:0885b17": "如商主分。",
    "T36n1739_024:0885b18": "第十一段中。有二十行半經。是正答前所問。",
    "T36n1739_024:0885b19": "佛菩薩善知識初地及十地因果分。於此段",
    "T36n1739_024:0885b20": "中。復分為二段。第一從初佛子已下。至一切",
    "T36n1739_024:0885b21": "智智。有八行經。於中大意有五。一正舉初地",
    "T36n1739_024:0885b22": "之果。二明能護持正法。三明所行四攝之行。",
    "T36n1739_024:0885b23": "四明一切所作不離念佛法僧。五明不離念",
    "T36n1739_024:0885b24": "具一切智智。如一切種者。是以加行大願助",
    "T36n1739_024:0885b25": "成大悲種故。一切智智如前已明。又起大志",
    "T36n1739_024:0885b26": "樂修一切智及差別智。廣行大悲種。由熏修",
    "T36n1739_024:0885b27": "所生。如一切智由定顯發故。差別智由依師",
    "T36n1739_024:0885b28": "教先達者修學方成。皆依根本智而有。或因",
    "T36n1739_024:0885b29": "自根力上上觀達得明解之徒必藉師教。第",
    "T36n1739_024:0885c01": "二復作是念已下。至而說頌曰。有十二行經。",
    "T36n1739_024:0885c02": "明此位菩薩能捨家妻子修出家法。得見百",
    "T36n1739_024:0885c03": "佛境界法門分。於此十二行半經中。大意有",
    "T36n1739_024:0885c04": "八。一堪與眾生為首。二堪與求一切智及差",
    "T36n1739_024:0885c05": "別智者為依止。三明難捨能捨。四明出家勤",
    "T36n1739_024:0885c06": "行精進。五明所得三昧有百。六明依報見佛",
    "T36n1739_024:0885c07": "之數。七明以願力見佛增廣。八明重說。其頌",
    "T36n1739_024:0885c08": "如上。見多百佛者。即是華藏智境。一佛剎海",
    "T36n1739_024:0885c09": "融十方諸佛剎海。互參遍徹之多百。非如三",
    "T36n1739_024:0885c10": "千大千世界佛境限之百佛故。乃至身塵毛",
    "T36n1739_024:0885c11": "孔等周法界虛空界之百也。不可如情所知",
    "T36n1739_024:0885c12": "之百佛故。此是智境無限中多百。但以定安",
    "T36n1739_024:0885c13": "立隨位昇進之法。明其昇進。然其一一佛境",
    "T36n1739_024:0885c14": "不可存其中邊量見。但如自觀身智境無中",
    "T36n1739_024:0885c15": "邊見。何得論佛境有邊量見。此初地中間十",
    "T36n1739_024:0885c16": "地及如來地法為一地。通修十地及佛地法",
    "T36n1739_024:0885c17": "故。此中因果依十迴向中佛果名妙。以十地",
    "T36n1739_024:0885c18": "但成就十迴向中大願海令滿彼大願行故。",
    "T36n1739_024:0885c19": "亦不離初信心中金色世界不動智佛文殊師",
    "T36n1739_024:0885c20": "利普賢等行。如經頌曰。佛子始發生。如是妙",
    "T36n1739_024:0885c21": "寶心。則超凡夫位。入佛所行處。",
    "T36n1739_024:0885c22": "第十二說頌中。有四十六行半頌。明重頌前",
    "T36n1739_024:0885c23": "法。如文自具。夫驗經所說入此初地法。乃至",
    "T36n1739_024:0885c24": "是創始具足凡夫。能發廣大願行能趣入故。",
    "T36n1739_024:0885c25": "非是由因地前行解而來者。意明設教備明",
    "T36n1739_024:0885c26": "修行滯障節級安危。然發心者一時總頓修。",
    "T36n1739_024:0885c27": "居一時一行之內。非是要從節級次第來修。",
    "T36n1739_024:0885c28": "以總別同異成壞六相法。圓融可見。於此六",
    "T36n1739_024:0885c29": "字三對法中。一字有六且如人類之。餘可准",
    "T36n1739_024:0886a01": "知。如一人身具足是六相。頭身手足眼耳鼻",
    "T36n1739_024:0886a02": "舌等用各別是別相。全是一身一四大。是總",
    "T36n1739_024:0886a03": "相。一空無體是名同相。不廢如是同無異性。",
    "T36n1739_024:0886a04": "頭身手足眼耳鼻舌等用有殊。是為異相。頭",
    "T36n1739_024:0886a05": "身手足眼耳鼻舌等共成一身。名為成相。但",
    "T36n1739_024:0886a06": "隨無作緣有。各無自性。無體無相。無生無滅。",
    "T36n1739_024:0886a07": "無成無壞。名為壞相。又一切眾生名為總相。",
    "T36n1739_024:0886a08": "愚智區分名為別相。皆同佛智而有名為同",
    "T36n1739_024:0886a09": "相。隨執業異名為異相。所因作業受報得生",
    "T36n1739_024:0886a10": "名為成相。心無所依業體無生名為壞相。又",
    "T36n1739_024:0886a11": "十方報佛名為總相。眾寶所嚴身土差別名",
    "T36n1739_024:0886a12": "為別相。同一法身理智無二名為同相。智隨",
    "T36n1739_024:0886a13": "行異名為異相。成就眾生名為成相。能所皆",
    "T36n1739_024:0886a14": "無無得無證名為壞相。又以一智慧該收五",
    "T36n1739_024:0886a15": "位名為總相。行解昇進名為別相。同佛根本",
    "T36n1739_024:0886a16": "智名為同相。修差別智名為異相。成大菩提",
    "T36n1739_024:0886a17": "具普賢行名為成相。智體無依用而不作名",
    "T36n1739_024:0886a18": "為壞相。又三世久劫差別名為別相。以智普",
    "T36n1739_024:0886a19": "觀在一剎那名為總相。隨業長短名為異相。",
    "T36n1739_024:0886a20": "情亡見盡長短時無名為同相。智無依住名",
    "T36n1739_024:0886a21": "為壞相。應根與法名為成相。約舉五翻六相",
    "T36n1739_024:0886a22": "同異。自餘一切法准此例知。又明一字中有",
    "T36n1739_024:0886a23": "六相義互為主伴。十玄義亦在此通。一同時",
    "T36n1739_024:0886a24": "具足相應門。二一多相容不同門。三諸法相",
    "T36n1739_024:0886a25": "即自在門。是其義也。",
    "T36n1739_024:0886a26": "六相義。此一字中有六相一",
    "T36n1739_024:0886a27": "切字。",
    "T36n1739_024:0886a28": "一切法皆有此六相。",
    "T36n1739_024:0886b01": "若善見者。得智無礙總持門。於諸法不滯有",
    "T36n1739_024:0886b02": "無斷常等障。可以離情。照之可見。此六字義",
    "T36n1739_024:0886b03": "闕一即理智不圓。是此初地中觀。通世間一",
    "T36n1739_024:0886b04": "切法門故。",
    "T36n1739_024:0886b05": "第二離垢地",
    "T36n1739_024:0886b06": "將釋此地。約作五門分別。一釋地名目。二明",
    "T36n1739_024:0886b07": "此地修何行門。三明善財表法。四明此地於",
    "T36n1739_024:0886b08": "三界中得何界解脫。五隨文釋義。",
    "T36n1739_024:0886b09": "一釋地名目者。何故名為離垢地。為此位治",
    "T36n1739_024:0886b10": "上上十善戒。上上十善戒即法身性戒能自",
    "T36n1739_024:0886b11": "體無垢故。故名離垢地也。",
    "T36n1739_024:0886b12": "二明此地修何行門者。以戒波羅蜜為主。餘",
    "T36n1739_024:0886b13": "九波羅蜜為伴。",
    "T36n1739_024:0886b14": "三明善財表法者。善財此位中知識號普德淨",
    "T36n1739_024:0886b15": "光夜神。此是女天。在菩提場內。善財得菩薩",
    "T36n1739_024:0886b16": "寂靜禪定樂普遊步解脫門。凡是夜神河神",
    "T36n1739_024:0886b17": "海神地神。總是女神。表慈悲位。明此十地蘊",
    "T36n1739_024:0886b18": "積大悲滿。淨光夜神者。為滿普賢願行故。夜",
    "T36n1739_024:0886b19": "神者。常居生死大夜破一切眾生長迷暗故。",
    "T36n1739_024:0886b20": "神者。其智應真。號之為神。此女天在菩提場",
    "T36n1739_024:0886b21": "內者。明以法身妙理為戒體故。善財得菩薩",
    "T36n1739_024:0886b22": "寂靜禪定樂普遊步解脫門者。明以性戒遍",
    "T36n1739_024:0886b23": "周行齊法界不為而用對現色身常處世間不",
    "T36n1739_024:0886b24": "染塵垢。故為名也。以體用恒寂故。以禪定是",
    "T36n1739_024:0886b25": "體遊步是用樂是法樂。此神住菩提場內者。",
    "T36n1739_024:0886b26": "為上上十善是全體菩提法身妙理。又是初",
    "T36n1739_024:0886b27": "歡喜地婆珊婆演底夜神本發心之師。明一",
    "T36n1739_024:0886b28": "切發心以菩提妙理為體故。",
    "T36n1739_024:0886b29": "四明此地於三界中得何界解脫者若以菩提",
    "T36n1739_024:0886c01": "無作之體。即三界六道總通解脫。是總相",
    "T36n1739_024:0886c02": "義。若也別相論之。善知三界法差別者。即以",
    "T36n1739_024:0886c03": "戒體能治欲界煩惱。以菩提妙理現前。且能",
    "T36n1739_024:0886c04": "觀欲界煩惱行相。以菩提妙理。且治欲界惑",
    "T36n1739_024:0886c05": "習故。色無色二界三地位中修八禪定。方明",
    "T36n1739_024:0886c06": "此色無色界行門。若不如是別別修行。但以",
    "T36n1739_024:0886c07": "菩提無作用。不能簡知三界所染行法。即於",
    "T36n1739_024:0886c08": "三界法不能了達。便同聲聞外道。無大智故。",
    "T36n1739_024:0886c09": "是故此地修戒治欲界煩惱。三地修八禪。治",
    "T36n1739_024:0886c10": "色無色界煩惱。初地明凡夫發心但有大志",
    "T36n1739_024:0886c11": "樂忻求大法故。三地修八禪者。明上界禪皆",
    "T36n1739_024:0886c12": "息想安定。心而住禪。菩薩不息。任體自寂禪。",
    "T36n1739_024:0886c13": "捨彼息心住理自寂。稱菩提故。凡上二界禪。",
    "T36n1739_024:0886c14": "隨其淺深。皆有息心想伏。隨寂靜住。第四禪",
    "T36n1739_024:0886c15": "中無出入息。唯白淨妙色現前。水火風三災",
    "T36n1739_024:0886c16": "不至。為念亡想滅無此業故。唯有色界業",
    "T36n1739_024:0886c17": "在。",
    "T36n1739_024:0886c18": "五隨文釋義者。於中復分為二。一長科經意。",
    "T36n1739_024:0886c19": "二隨文釋義。一長科經意者。於此第二地中。",
    "T36n1739_024:0886c20": "長科為六段。一諸菩薩聞此已下有五行頌。",
    "T36n1739_024:0886c21": "明諸菩薩聞法歡喜分。二爾時已下一段。有",
    "T36n1739_024:0886c22": "四十三行經。明已修初地欲向第二地捨惡",
    "T36n1739_024:0886c23": "從善分。三佛子已下一段。有三十九行半經。",
    "T36n1739_024:0886c24": "明第二地中善持上上十善分。四佛子已下。",
    "T36n1739_024:0886c25": "有三十九行半經。明第二地中起慈悲眾生",
    "T36n1739_024:0886c26": "分。五佛子已下一段。有三十一行半經。明",
    "T36n1739_024:0886c27": "正入第二離垢地得見多佛分。六說頌已下。",
    "T36n1739_024:0886c28": "有四十二行頌。明重頌前法及請說第三地",
    "T36n1739_024:0886c29": "分。",
    "T36n1739_024:0887a01": "二隨文釋義中從初五行頌中大意有三。一",
    "T36n1739_024:0887a02": "菩薩聞說初地法歡喜。二散華稱讚。三解脫",
    "T36n1739_024:0887a03": "月知眾心請說第二地。其義如文自具。",
    "T36n1739_024:0887a04": "第二於捨惡從善段中四十三行經復分為兩",
    "T36n1739_024:0887a05": "段。一從爾時金剛藏已下至以此十心得入",
    "T36n1739_024:0887a06": "離垢地有四行半經。以十心修第二地向。二",
    "T36n1739_024:0887a07": "佛子菩薩住離垢地已下至令他修者無有是",
    "T36n1739_024:0887a08": "處有三十八行經。明第二地菩薩種性自身",
    "T36n1739_024:0887a09": "口意業調善順十善心。具慈悲分。十善者。身",
    "T36n1739_024:0887a10": "無殺盜婬。意無貪嗔癡。口無妄言綺語惡口",
    "T36n1739_024:0887a11": "兩舌。如欲界十善散善修。色界無色界十善。",
    "T36n1739_024:0887a12": "并修定業以息想方至。",
    "T36n1739_024:0887a13": "第三佛子已下三十九行半經。明善持上十",
    "T36n1739_024:0887a14": "善分中。復分為三段。一佛子已下至如是方",
    "T36n1739_024:0887a15": "便菩薩當學有十四行經。明此位菩薩持十",
    "T36n1739_024:0887a16": "善道分。於此段其意有六。一念十不善是地",
    "T36n1739_024:0887a17": "獄畜生。二念十善業道得生。三界至有頂天。",
    "T36n1739_024:0887a18": "此十善通修非想頂。總名有頂。三上品十善",
    "T36n1739_024:0887a19": "畏苦修真得聲聞乘。得出三界有為心。伏盡",
    "T36n1739_024:0887a20": "三界煩惱入變化生死。有入滅定經劫不覺。",
    "T36n1739_024:0887a21": "四上品十善自覺緣生不具慈悲成獨覺乘。",
    "T36n1739_024:0887a22": "亦得變化生死為根利故。迴向大菩提。易經",
    "T36n1739_024:0887a23": "十千劫。五上品十善修廣大願不捨眾生求",
    "T36n1739_024:0887a24": "佛大智成菩薩行。六上上十善修一切種智",
    "T36n1739_024:0887a25": "清淨故。成十力四無畏。故名為最上乘。以上",
    "T36n1739_024:0887a26": "生天及出世有此五種十善業道。二佛子此",
    "T36n1739_024:0887a27": "菩薩摩訶薩已下至無邊大苦聚有二十三行",
    "T36n1739_024:0887a28": "經。明行十不善業各有二種因果。如經具明。",
    "T36n1739_024:0887a29": "又十不善中亦有上中下三品因緣。受苦不",
    "T36n1739_024:0887b01": "同。如經自具。三是故菩薩作如是念已下至",
    "T36n1739_024:0887b02": "令住其中有兩行經明菩薩自行十善亦教化",
    "T36n1739_024:0887b03": "他行十善業分。如上上十善者。明依智發心。",
    "T36n1739_024:0887b04": "自餘三品雖皆離三界業得出三界果。皆依",
    "T36n1739_024:0887b05": "空發心。漸求佛智。方入普賢願行。為三乘中",
    "T36n1739_024:0887b06": "菩薩。願行雖廣。為未盡佛智故皆有限量。如",
    "T36n1739_024:0887b07": "三千大千國土為佛報境者。以是義故。與佛",
    "T36n1739_024:0887b08": "智中行普賢行者全別。三乘以觀空及五位",
    "T36n1739_024:0887b09": "行門忻理至理。方忻如來種智之門然。更須",
    "T36n1739_024:0887b10": "入普賢願行。即佛果在十信五位後。云滿三",
    "T36n1739_024:0887b11": "祇方至。若不迴心者。俱在門外草庵。上上十",
    "T36n1739_024:0887b12": "善一乘之門。即以如來一切處不動智佛。以",
    "T36n1739_024:0887b13": "為信心。十住位中即入如來智慧之果。十信",
    "T36n1739_024:0887b14": "五位皆以佛果大智。以成行門。即以如來普",
    "T36n1739_024:0887b15": "光明智。以成十住十行十迴向十地十一地",
    "T36n1739_024:0887b16": "為體。即佛果與普賢行同資。以智體圓明出",
    "T36n1739_024:0887b17": "情見故。非三世攝。是以法華經為迴三乘令",
    "T36n1739_024:0887b18": "歸智海。即以龍女表之。此經頓示佛門。即如",
    "T36n1739_024:0887b19": "善財所表。善財雖遍巡諸友。然不動足於覺",
    "T36n1739_024:0887b20": "海之前。慈氏雖受一生成佛之功。然不離一",
    "T36n1739_024:0887b21": "念無前後。無生智海。此是乘一切智乘。古今",
    "T36n1739_024:0887b22": "見盡。情存前後不入佛智之門。且住草庵。止",
    "T36n1739_024:0887b23": "於門外。論主頌曰。",
    "T36n1739_024:0887b24": "　一切眾生金色界　　白淨無垢智無壞",
    "T36n1739_024:0887b25": "　智珠自在內衣中　　只欲長貧住門外",
    "T36n1739_024:0887b26": "　廣大寶乘住四衢　　文殊引導普賢扶",
    "T36n1739_024:0887b27": "　肥壯白牛甚多力　　一念遍遊無卷舒",
    "T36n1739_024:0887b28": "　如是寶乘不能入　　但樂勤苦門前立",
    "T36n1739_024:0887b29": "　不覺自身常住中　　遣上恒言我不及",
    "T36n1739_024:0887c01": "第四段中四十行經。明第二地中起慈悲分。",
    "T36n1739_024:0887c02": "復分為十段。一佛子已下有四十行經。總有",
    "T36n1739_024:0887c03": "十種慈念眾生心。十種念眾生苦道。令安在",
    "T36n1739_024:0887c04": "十種樂中。如經自具。次第作十種復作是念。",
    "T36n1739_024:0887c05": "是如身邊二見見取戒取。總依邪見起故。標",
    "T36n1739_024:0887c06": "在其首。六道三界無明。總依名色見惡慧惡",
    "T36n1739_024:0887c07": "欲。生離佛意者。明根隨境變。迷自佛智故。我",
    "T36n1739_024:0887c08": "拔出如是險難。令住無畏一切智城。明念苦",
    "T36n1739_024:0887c09": "興悲。令達本智故。又作是念。一切眾生為大",
    "T36n1739_024:0887c10": "瀑水波浪所沒者。明因愛水所沒故。入欲流",
    "T36n1739_024:0887c11": "有流無明流見流生死迴澓者。明總因愛河",
    "T36n1739_024:0887c12": "漩流漂轉故。湍馳奔激不暇觀察者。明前四",
    "T36n1739_024:0887c13": "流峻速逐境。從見起諸妄業。無暇起觀而調",
    "T36n1739_024:0887c14": "伏之故。為欲覺恚覺害覺隨逐不捨者。明此",
    "T36n1739_024:0887c15": "三種惡作流依身見羅剎於中執將永入愛欲",
    "T36n1739_024:0887c16": "稠林故。明因身等五見俱生。五見俱生。六十",
    "T36n1739_024:0887c17": "二見齊起。六十二見者。依毘婆沙說。五蘊中",
    "T36n1739_024:0887c18": "各起四見。四五二十。三世各二十通為六十。",
    "T36n1739_024:0887c19": "通身即是神身異神二見總為六十二見。且",
    "T36n1739_024:0887c20": "於色蘊中即色是我。離色是我。我中有色。色",
    "T36n1739_024:0887c21": "中有我。乘自佛智經五位見諦漸明。復有五",
    "T36n1739_024:0887c22": "因有五箇果。此約本五上立通為十。都有百",
    "T36n1739_024:0887c23": "一十法門。皆有迷障愚癡等法。一如善財童",
    "T36n1739_024:0887c24": "子舉行所障待至彼位具明。如是名為隨位",
    "T36n1739_024:0887c25": "進修未得自在愚癡。直至佛果。所謂算數廣",
    "T36n1739_024:0887c26": "大愚。隨好光明功德分量廣大愚。唯佛窮果",
    "T36n1739_024:0887c27": "方始了知。如阿僧祇品隨好光明功德品如",
    "T36n1739_024:0887c28": "來自說者是。如是隨地位中進修迷障。至善",
    "T36n1739_024:0887c29": "財表法知識一一對行具明。令易解故。隨逐",
    "T36n1739_024:0888a01": "邪道故。又一切眾生人天魔梵聲聞緣覺淨",
    "T36n1739_024:0888a02": "土菩薩。皆是邪見。但為苦樂不同。皆非正見",
    "T36n1739_024:0888a03": "行。顛倒行者。四倒八顛倒等是。猶如盲人無",
    "T36n1739_024:0888a04": "有導師者。明菩薩觀迷起悲求出要道慧濟",
    "T36n1739_024:0888a05": "群品。已下可知。入魔境界者。五蘊魔煩惱魔",
    "T36n1739_024:0888a06": "死魔天魔是也。惡賊所攝者。六根逐境起諸",
    "T36n1739_024:0888a07": "邪見是也。隨順魔心遠生迷真妄取名色。身",
    "T36n1739_024:0888a08": "見邊見戒取見取邪見。常自籠網輪轉苦流愚",
    "T36n1739_024:0888a09": "癡稠林所迷者。如一切眾生愚癡稠林所迷。",
    "T36n1739_024:0888a10": "大要約有八萬四千。大體總論。一迷等虛空",
    "T36n1739_024:0888a11": "迷。為迷自身。如來普光明本智慧海。即等法",
    "T36n1739_024:0888a12": "界虛空界總迷。如是愚癡廣多蔽障本智。故",
    "T36n1739_024:0888a13": "號稠林。如入位菩薩迷道愚癡。隨五位上進",
    "T36n1739_024:0888a14": "修因果有一百。以五位中各有十種波羅蜜。",
    "T36n1739_024:0888a15": "以為昇進之行體。如十住中。從十信以後修",
    "T36n1739_024:0888a16": "方便三昧。是修十住中初發心住向正入初",
    "T36n1739_024:0888a17": "發心住果。所謂得憶念諸佛智慧光明。是入",
    "T36n1739_024:0888a18": "海門國。觀修治地住向觀察一切。眾生海。是",
    "T36n1739_024:0888a19": "清淨法界海。得普眼法門。是正入治地住果。",
    "T36n1739_024:0888a20": "如是五位五十箇法門。皆有二種因果。都有",
    "T36n1739_024:0888a21": "一百箇昇進法門。又從初發心生死稠林故。",
    "T36n1739_024:0888a22": "標之為首。若明此諸見無體。諸見即是法界",
    "T36n1739_024:0888a23": "緣生。起唯法起。見唯法見。隨智而轉所緣。三",
    "T36n1739_024:0888a24": "界六道諸不善道。總由此五種生。若了即入",
    "T36n1739_024:0888a25": "佛知見。已後諸煩惱總無有生。如是五見相",
    "T36n1739_024:0888a26": "破壞者。是離世間業。因此五見而生鬪諍嗔",
    "T36n1739_024:0888a27": "恨。如因貪便起邪命。如三毒因起貪嗔癡業。",
    "T36n1739_024:0888a28": "惡業增盛。名為熾然。清涼涅槃者。業亡智現",
    "T36n1739_024:0888a29": "即樂。又舉愚癡重闇妄見膜者。總明多迷障",
    "T36n1739_024:0888b01": "業為迷名色以障正智。又舉墮地獄畜生餓",
    "T36n1739_024:0888b02": "鬼者。明由前迷障妄墮地獄。此謂十八地獄。",
    "T36n1739_024:0888b03": "十八者鑊湯鑪炭刀山劍樹黑闇寒氷火車火",
    "T36n1739_024:0888b04": "輪鐵網銅柱沸屎拔舌釘身吐火飲銅愚癡火",
    "T36n1739_024:0888b05": "城灰河等。已上十八種地獄。約心所作惡",
    "T36n1739_024:0888b06": "業處即受之。入惡見網中者。明眾我五蘊中",
    "T36n1739_024:0888b07": "各具有此四如是。諸見皆依身所起。是故此",
    "T36n1739_024:0888b08": "經云無身亦無見。得佛無上身。將入愛欲稠",
    "T36n1739_024:0888b09": "林者。明一切生死皆從愛欲所生故。為生死",
    "T36n1739_024:0888b10": "多故如稠林。一剎那間八百生滅。心齊起流",
    "T36n1739_024:0888b11": "注不絕。剎那時盡生滅齊生。於所貪愛。深生",
    "T36n1739_024:0888b12": "染著者。明深作生死業轉轉不休故。所慢原",
    "T36n1739_024:0888b13": "阜者。慢有七慢。慢慢憍慢過慢卑慢我慢增",
    "T36n1739_024:0888b14": "上慢邪慢。原阜者。明慢上更加慢及過慢等。",
    "T36n1739_024:0888b15": "名之曰阜。如世平地更有高地。其上平坦曰",
    "T36n1739_024:0888b16": "原。原上更高為堆。堆上更高為阜。明我慢上",
    "T36n1739_024:0888b17": "加六重慢。此為阜也。安六處聚落者。憍慢原",
    "T36n1739_024:0888b18": "阜上。更加眼耳鼻舌身意。取著名色境。增長",
    "T36n1739_024:0888b19": "苦因已下十四行經。如文可解。此十段經。明",
    "T36n1739_024:0888b20": "此地中觀苦起悲救護分。",
    "T36n1739_024:0888b21": "第五佛子已下有三十一行半經。明此地菩",
    "T36n1739_024:0888b22": "薩以願力得見多百千佛分。於此段中復分",
    "T36n1739_024:0888b23": "為十段。一佛子已下至那由他佛有三行半",
    "T36n1739_024:0888b24": "經。明此位菩薩以願力得見多佛分。二於諸",
    "T36n1739_024:0888b25": "佛所已下至亦以供養一切眾僧有兩行半",
    "T36n1739_024:0888b26": "經。明以二心五事之供佛及僧分。此中佛法",
    "T36n1739_024:0888b27": "僧者。以毘盧遮那為佛寶。文殊師利為法寶。",
    "T36n1739_024:0888b28": "以普賢行為僧寶。總攝三乘人天六道三寶。",
    "T36n1739_024:0888b29": "總在此三寶中。皆從普賢隨行教成故。三善",
    "T36n1739_024:0888c01": "根已下至布施持戒清淨滿足有四行經。明",
    "T36n1739_024:0888c02": "重受十善戒分。此明初地亦受上上十善。此",
    "T36n1739_024:0888c03": "更重明鍊磨。四譬如真金已下至持戒清淨",
    "T36n1739_024:0888c04": "滿足有三行半經。明舉鍊真金更加礬石更",
    "T36n1739_024:0888c05": "明淨喻。五佛子已下至但隨力隨分有兩行",
    "T36n1739_024:0888c06": "半經。明此位菩薩所行之行分。六佛子已下。",
    "T36n1739_024:0888c07": "至一切智智有六行半經。明此位菩薩受職",
    "T36n1739_024:0888c08": "分。七又作是念已下至一切智智依止者有",
    "T36n1739_024:0888c09": "兩行半經。明此位菩薩自知道德殊勝分。八",
    "T36n1739_024:0888c10": "是菩薩已下至以為眷屬有四行半經。明此",
    "T36n1739_024:0888c11": "菩薩亦能捨家妻子出家得千三昧得見佛",
    "T36n1739_024:0888c12": "分。九若以菩薩殊勝願力已下至不能數知",
    "T36n1739_024:0888c13": "明以勝願力見佛過前依報業力分。十爾時",
    "T36n1739_024:0888c14": "已下明金剛藏說頌分。",
    "T36n1739_024:0888c15": "第六說頌已下有四十二行頌。復分為五段。",
    "T36n1739_024:0888c16": "一質直柔軟及堪能已下至為諸佛子已開演",
    "T36n1739_024:0888c17": "有三十行頌。明頌前十段法門。兩行一頌。如",
    "T36n1739_024:0888c18": "文自具。二佛子已下至第二地中之行相有",
    "T36n1739_024:0888c19": "四行頌。明大眾聞法興供分。三是諸菩薩已",
    "T36n1739_024:0888c20": "下至願為演說第三地有三行頌。明諸菩薩",
    "T36n1739_024:0888c21": "聞第二地。又請說第三地法分。四與法相應",
    "T36n1739_024:0888c22": "諸智業已下至佛清淨行願皆說有三行頌。",
    "T36n1739_024:0888c23": "明諸菩薩同請說分。五時解脫月復請言已",
    "T36n1739_024:0888c24": "下有兩行頌。明解脫月重請說第三地分。如",
    "T36n1739_024:0888c25": "上云一切種者。以加行熏修種一切智。即是",
    "T36n1739_024:0888c26": "根本智。又智者明以根本智加行成差別智。",
    "T36n1739_024:0888c27": "如根本智因三昧現故。差別智由以根本智",
    "T36n1739_024:0888c28": "觀察加行力修成。若不一一以加行觀察力",
    "T36n1739_024:0888c29": "大願力。即根本智即滯寂。聲聞同乘。故無有",
    "T36n1739_024:0889a01": "用也。",
    "T36n1739_024:0889a02": "第三發光地",
    "T36n1739_024:0889a03": "將釋此地。作五門如前地。一釋地名目者何",
    "T36n1739_024:0889a04": "故。名為發光地。明此地修色無色界八禪定。",
    "T36n1739_024:0889a05": "善達色無色界。世間禪體識相對治。明達三",
    "T36n1739_024:0889a06": "界障惑分。明益令智慧明淨故。故名發光地。",
    "T36n1739_024:0889a07": "為從初地二地以善達欲界中隨纏法。於三",
    "T36n1739_024:0889a08": "地善達色無色界四禪八定法門。得出三界。",
    "T36n1739_024:0889a09": "智慧光明現前故。故名發光地。若但修治欲",
    "T36n1739_024:0889a10": "界煩惱。不修八定達色無色界。由有上二界",
    "T36n1739_024:0889a11": "障在。不名發光。為此地修三界業障盡故。故",
    "T36n1739_024:0889a12": "名發光地。以定能發慧光故。",
    "T36n1739_024:0889a13": "二明此地修何行門者。以忍波羅蜜為體。餘",
    "T36n1739_024:0889a14": "八為伴。此明三界業障盡故。以此忍名為順",
    "T36n1739_024:0889a15": "無生忍。若也初發心住得佛智慧現前。名初",
    "T36n1739_024:0889a16": "生諸佛智慧家。已十住十行十迴向總得無",
    "T36n1739_024:0889a17": "生忍是總義。若也麁細進修言之地前三賢。",
    "T36n1739_024:0889a18": "名為以佛智慧調伏。名為伏忍。初地二地三",
    "T36n1739_024:0889a19": "地名順無生忍。自四五六地得出三界及世",
    "T36n1739_024:0889a20": "間障亡方名得無生忍。七八九地方名無功",
    "T36n1739_024:0889a21": "用寂滅忍。十地悲智圓該位同諸佛。",
    "T36n1739_024:0889a22": "三明善財表法者。善財於此位中得見喜目",
    "T36n1739_024:0889a23": "觀察眾生夜天神。在去菩提場不遠。坐蓮華",
    "T36n1739_024:0889a24": "藏師子之座。善財得大勢力普喜幢解脫門。",
    "T36n1739_024:0889a25": "表初地初入地位初發心。第二離垢地是初",
    "T36n1739_024:0889a26": "會菩提之體為戒體。第三地是依菩提之理",
    "T36n1739_024:0889a27": "修忍。忍是行首故。故去菩提場不遠。以菩提",
    "T36n1739_024:0889a28": "成忍行故。坐蓮華藏師子之座。蓮華表在行",
    "T36n1739_024:0889a29": "無染。師子明依主義也。號喜目觀察眾生者。",
    "T36n1739_024:0889b01": "明法忍行慈也。夜天神者如前釋也。善財得",
    "T36n1739_024:0889b02": "大勢力普喜幢解脫者。明出三界障盡法忍",
    "T36n1739_024:0889b03": "成滿貪嗔忿恨惑不能生故。法忍現前有大",
    "T36n1739_024:0889b04": "勢力故。普喜幢解脫者。明能摧壞自他煩惱",
    "T36n1739_024:0889b05": "故。於諸境界不傾動故。於諸違順成法樂",
    "T36n1739_024:0889b06": "故。",
    "T36n1739_024:0889b07": "四明此地於三界中得何界解脫者。此得三",
    "T36n1739_024:0889b08": "界解脫。為前二地對治欲界。此三地次對治",
    "T36n1739_024:0889b09": "上二界。八禪總是三界障盡故。以四地修三",
    "T36n1739_024:0889b10": "十七助道觀。五地修十諦觀。六地修十二緣",
    "T36n1739_024:0889b11": "生觀。學出世中世間智慧故。",
    "T36n1739_024:0889b12": "五隨文釋義中。二義如前。第一長科經意者。",
    "T36n1739_024:0889b13": "於此段發光地中。長科為七段。第一爾時金",
    "T36n1739_024:0889b14": "剛藏菩薩已下至得第三地有五行經。明從",
    "T36n1739_024:0889b15": "二地修第三地向起十種心分。第一佛子已",
    "T36n1739_024:0889b16": "下非但口言而可清淨有五十二行半經。明",
    "T36n1739_024:0889b17": "正住第三地觀諸有為法及於一切眾生起慈",
    "T36n1739_024:0889b18": "悲并貴法重人能入火坑受苦樂聞法分。第",
    "T36n1739_024:0889b19": "三佛子已下至而無所樂著有十行半經。明",
    "T36n1739_024:0889b20": "住發光地修色無色界四禪八定隨順法性而",
    "T36n1739_024:0889b21": "行無所著分。第四佛子已下至亦復如是有",
    "T36n1739_024:0889b22": "兩行經。明此位修慈悲喜捨四無量心分。第",
    "T36n1739_024:0889b23": "五佛子已下至明以願力而生其中有三十三",
    "T36n1739_024:0889b24": "行經。明住此地以修禪定獲通力六根清淨",
    "T36n1739_024:0889b25": "分。第六佛子已下至而說頌言有三十行經。",
    "T36n1739_024:0889b26": "明此位菩薩見佛廣狹及受職分。第七而說",
    "T36n1739_024:0889b27": "頌言是說頌分。於此七段經中。",
    "T36n1739_024:0889b28": "第一爾時金剛藏菩薩已下有五行經。明從",
    "T36n1739_024:0889b29": "第二地。修第三地向。起十種心。如經自具。",
    "T36n1739_024:0889c01": "第二佛子已下有五十二行半經。於中復分",
    "T36n1739_024:0889c02": "五段。一從佛子菩薩摩訶薩住第三地已下",
    "T36n1739_024:0889c03": "至是為十有十九行經。明觀有為苦無常以",
    "T36n1739_024:0889c04": "十種哀愍眾生分。二菩薩如是見眾生界已",
    "T36n1739_024:0889c05": "下至究竟涅槃之樂有七行半經。明菩薩念",
    "T36n1739_024:0889c06": "度眾生以何方便安置何處令得究竟涅槃之",
    "T36n1739_024:0889c07": "樂分。三便作是念已下至如是觀察了知已",
    "T36n1739_024:0889c08": "可有五行經。明菩薩所念知安置眾生之究",
    "T36n1739_024:0889c09": "竟處分。四倍於正法已下至觀察修行可有",
    "T36n1739_024:0889c10": "十九行經。明菩薩欲度眾生倍勤修求法身",
    "T36n1739_024:0889c11": "命能捨入大火坑無苦分。五此菩薩已下有",
    "T36n1739_024:0889c12": "兩行經。明決定修行非但口言分。",
    "T36n1739_024:0889c13": "新華嚴經論卷第二十四"
}