{
    "X25n0497_001:0580c03": "金剛經石注自序",
    "X25n0497_001:0580c05": "西天佛經甚多。惟金剛經是如來微妙心法。乃禪宗",
    "X25n0497_001:0580c06": "之至寶也。予參悟多年。因著金剛經石註一部。愚註",
    "X25n0497_001:0580c07": "與眾不同。每節分註論講證四段。倣張居正四書直",
    "X25n0497_001:0580c08": "解例。先逐字破義。後以淺言直說。意在闡明佛旨。學",
    "X25n0497_001:0580c09": "者只須由此參悟。自得正果。而不錯矣。略曰。此經註",
    "X25n0497_001:0580c10": "解極多。大半隔靴撓痒。須要實悟真參。纔得心明性",
    "X25n0497_001:0580c11": "朗。我今直說根源。不用狐思亂想。但能至誠受持。開",
    "X25n0497_001:0580c12": "卷瞭如指掌。書內文載讀法十條。闢妄十條。以及總",
    "X25n0497_001:0580c13": "旨辨異。極簡極明。但此書每部計一百二十頁。予發",
    "X25n0497_001:0580c14": "願印送一萬部。奉送二年。已足如願。自愧力薄。不能",
    "X25n0497_001:0580c15": "又送。倘有善信。隨意買紙。予出印板聽刷。分文不取。",
    "X25n0497_001:0580c16": "共勷勝舉。凡求如願。功德不亞於河沙寶施也。",
    "X25n0497_001:0580c17": "但願人人福壽長。此邵子語也。予於人情世事。無論",
    "X25n0497_001:0580c18": "大小雅俗。但有利益者。俱以淺言。刊書行世。正續共",
    "X25n0497_001:0580c19": "取初集。二三四集。亦可聽便編定孝弟忠信字號。但",
    "X25n0497_001:0580c20": "此書若能正續全得。庶可盡悉。善體略者。自必心賞",
    "X25n0497_001:0580c21": "神怡。福壽綿長矣。賜教者。可至揚州府西。昇平街圈",
    "X25n0497_001:0580c22": "門內。便是小齋。",
    "X25n0497_001:0581a06": "金剛經石註自敘",
    "X25n0497_001:0581a08": "西天經典甚多。惟金剛經是諸經之根。經中所說。悉",
    "X25n0497_001:0581a09": "成佛作祖之密旨。自唐宋元明以來。註此經者。何止",
    "X25n0497_001:0581a10": "數百餘家。各皆極意剖析。總為指引迷途。開悟後學。",
    "X25n0497_001:0581a11": "功甚大而慧甚普矣。諸家講註語義。各有是否。欲求",
    "X25n0497_001:0581a12": "其詳明折衷。竟亦寥寥。良由以語傳語。大都紙上鑽",
    "X25n0497_001:0581a13": "研。未從實地。參悟而得。又何怪其然耶。殊不知。此經",
    "X25n0497_001:0581a14": "乃如來心法。眾生性源。佛本無經。經亦無說。因一切",
    "X25n0497_001:0581a15": "有情。淚於外誘。昧其本靈。顛倒昏迷。輪迴苦海。極可",
    "X25n0497_001:0581a16": "悲痛。是以如來作此真空無相之說。不過為眾生解",
    "X25n0497_001:0581a17": "粘釋縛。還其本來面目。何啻暗室明燈。冥空杲日。若",
    "X25n0497_001:0581a18": "能領悟。立證菩提。幸誠萬萬矣。今窮鄉委巷。但有善",
    "X25n0497_001:0581a19": "信之人。皆知讀誦金剛尊經。及叩其義理云何。則懵",
    "X25n0497_001:0581a20": "然不解其謂。雖有學者曾聽各師所講之論。常覽諸",
    "X25n0497_001:0581a21": "家所著之書。或屬言繁。或成義雜。徒令聞者見者。是",
    "X25n0497_001:0581a22": "非可否。茫然不知適從。豈不以如來至妙之心法。緣",
    "X25n0497_001:0581a23": "此而未即明傳。深可浩歎哉。愧予一介書生。自知本",
    "X25n0497_001:0581a24": "靈半為外誘所淚然。而身雖在家。頗有出家之行。每",
    "X25n0497_001:0581b01": "於儒書之暇。最喜誦讀此經。是以究心於此者。已二",
    "X25n0497_001:0581b02": "十餘年。凡講此經之堂。無論遠近。(予)必先到。註此經",
    "X25n0497_001:0581b03": "之書。不拘淺深。(予)必悉觀。雖聞見甚多。奈異同不一。",
    "X25n0497_001:0581b04": "自尚未的。又何以曉示將來。獨有儒士王化隆所註。",
    "X25n0497_001:0581b05": "盡發如來精微。又且脉絡貫通。簡明確當。不繁不雜。",
    "X25n0497_001:0581b06": "功亦大矣。惜註中間有與經文未透者。亦有與經文",
    "X25n0497_001:0581b07": "相左者。是猶玉中之瑕。(予)不揣愚昧。重加較正。刪其",
    "X25n0497_001:0581b08": "偏背。補其遺漏。另自直解。名之曰石註。凡如來隻字",
    "X25n0497_001:0581b09": "片言。悉由(予)一己之愚見。參悟評定。期歲書成。因發",
    "X25n0497_001:0581b10": "願鏤傳。印送萬部。用廣如來之慈悲。大啟眾生之智",
    "X25n0497_001:0581b11": "慧。今而後得書諸善信。緣經求法。因法悟覺。令真宗",
    "X25n0497_001:0581b12": "了徹。密諦通明。出生死途。登菩提岸。滅無量罪過。獲",
    "X25n0497_001:0581b13": "最勝福田。證果人天。永臻快樂。始信金剛經所說。悉",
    "X25n0497_001:0581b14": "是佛祖最上之密旨。而(予)之所言。真實不虗也。在(予)",
    "X25n0497_001:0581b15": "此註。不過為人指引途路之方向。令行者不致錯入",
    "X25n0497_001:0581b16": "崎嶇迂迴之境。他日有幸。或於如來會。不結一指引",
    "X25n0497_001:0581b17": "之因緣已耳。願諸善信。早悟本靈。同歸西天極樂。上",
    "X25n0497_001:0581b18": "不負如來垂示之盛心。下不負(予)一點指引之微念。",
    "X25n0497_001:0581b19": "誠大快也。",
    "X25n0497_001:0581b20": "康熈四十一年歲在壬午仲陽月之吉旦良覺居士",
    "X25n0497_001:0581b21": "石成金天基撰并書",
    "X25n0497_001:0581c04": "金剛經石註凡例十條",
    "X25n0497_001:0581c05": "此經流布於世。傳本多誤。陰冥之間。惟以壽眷永",
    "X25n0497_001:0581c06": "慶寺南唐道顒法師石本為正。今(予)此著。悉照石",
    "X25n0497_001:0581c07": "本訂正。凡有增減錯誤。俱逐細更改。一字無譌。",
    "X25n0497_001:0581c08": "此經。分三十二分。相傳自梁昭明太子。但天衣無",
    "X25n0497_001:0581c09": "縫。割裂為繁。且如推窮四果。漸至如來政緊關。昔",
    "X25n0497_001:0581c10": "在然燈。何單承莊嚴佛土。又色見聲求四句。原與",
    "X25n0497_001:0581c11": "下文一氣瀠洄。勢難以刀斷水。然而品節有序。讀",
    "X25n0497_001:0581c12": "者賴以記述。今(予)此著。止將各分標存細字於傍。",
    "X25n0497_001:0581c13": "可以不必雜於經文讀。",
    "X25n0497_001:0581c14": "此經。他本前列開經啟請淨口諸文。是皆後人所",
    "X25n0497_001:0581c15": "添。亦可不讀。今(予)此著悉刪",
    "X25n0497_001:0581c16": "此經。世刻甚多。大都付諸梓人。(予)幼習宋字。雖未",
    "X25n0497_001:0581c17": "精工。略堪供寫。今(予)此著。一字一葉。俱係親筆書",
    "X25n0497_001:0581c18": "寫。較對明確。始付刊刻。讀者只照此本。可信無誤。",
    "X25n0497_001:0581c19": "此經。世傳非高僧口授。不可擅讀。恐音韻舛誤。致",
    "X25n0497_001:0581c20": "獲罪過。(予)拜詢多僧音韻。各有異同。今(予)□加考",
    "X25n0497_001:0581c21": "訂。授是則從。授非則改。各將直音。用小字註。附每",
    "X25n0497_001:0581c22": "段之下。讀者只依此音。無誤。",
    "X25n0497_001:0581c23": "此經。古今註解極多。今(予)此著。每段類分註論講",
    "X25n0497_001:0581c24": "證四字。葢將正文中字句。逐一破解。統以【註】字領",
    "X25n0497_001:0582a01": "之。凡議論正文之源流。或辨論他註之是非。則以",
    "X25n0497_001:0582a02": "【論】字領之。其【講】字。所云悉體順如來須菩提口氣。",
    "X25n0497_001:0582a03": "演發本文之妙義。若【證】字所領。則雜引古今成語。",
    "X25n0497_001:0582a04": "或儒書。或僧語。或偈頌。或詩歌。惟取剖明本文之",
    "X25n0497_001:0582a05": "精微而已。四類惟講字。每段俱有其註論證三類。",
    "X25n0497_001:0582a06": "若本文已明。或講中已有。則不重列。自刻經註以",
    "X25n0497_001:0582a07": "來。似未有如(予)之淺明分晰也。間有幾註。不從(予)",
    "X25n0497_001:0582a08": "之改定立正文者。取其通俗也。",
    "X25n0497_001:0582a09": "此經。他註或另以正經。先刊全本於前。次復逐綱",
    "X25n0497_001:0582a10": "重註。試看儒家四書朱註。世有只讀正文者。竟將",
    "X25n0497_001:0582a11": "有註之書讀之。何嘗另周正文。今(予)此著。將經文",
    "X25n0497_001:0582a12": "高列一字。讀者可以對讀。不必另本。亦不必梵本。",
    "X25n0497_001:0582a13": "此經。他本只用句點。但孰是如來語。孰是須菩提",
    "X25n0497_001:0582a14": "語。在明眼自易分辨。而初學未免混雜。今(予)此著。",
    "X25n0497_001:0582a15": "凡係如來語句。用圈○。須菩提語句。用黑圈●。阿",
    "X25n0497_001:0582a16": "難結集語。用尖圈△。問答起語。用連點。點則語句",
    "X25n0497_001:0582a17": "分明。瞭如指掌矣。",
    "X25n0497_001:0582a18": "此經。他註只用句點。亦有圈者。泛而不切。今(予)此",
    "X25n0497_001:0582a19": "著。凡係工夫密旨。方用連圈。若語句微妙。止用連",
    "X25n0497_001:0582a20": "點。餘悉按句黑圈。其註中有尖圈者。本文之字也。",
    "X25n0497_001:0582a21": "此經。今(予)所著。言雖淺近。悉皆演發如來心義。(予)",
    "X25n0497_001:0582a22": "既分晰註解。又復親筆書寫。又復獨力刊印。成書",
    "X25n0497_001:0582a23": "虔誠敬送。得書善信。務要時置案頭。成誦讀正文。",
    "X25n0497_001:0582a24": "或領略註解。或參悟旨趣。或為人演說。否則不妨",
    "X25n0497_001:0582b01": "轉送普利。最不可束之高擱塵封。更不可雜於小",
    "X25n0497_001:0582b02": "說曲本中。非獨負(予)苦心。亦且獲罪甚大。",
    "X25n0497_001:0582b08": "金剛經辨異",
    "X25n0497_001:0582b10": "金剛經句字增減同異。從無畫一如。是名般若波羅",
    "X25n0497_001:0582b11": "蜜。是名忍辱波羅蜜。是名凡夫三句。若非無想。若字。",
    "X25n0497_001:0582b12": "即非第一波羅蜜。即字。為利益一切眾生之下故字。",
    "X25n0497_001:0582b13": "是第一離欲阿羅漢之下。世尊二字等。皆古本所無。",
    "X25n0497_001:0582b14": "如是故名阿那含故字。是微塵眾寧為多不之不。須",
    "X25n0497_001:0582b15": "菩提言四字等。皆古本所有。如前文應云何住。不同",
    "X25n0497_001:0582b16": "後文云何應住。歷辨既詳。雲棲伸公鎞。刻尤加囑。葢",
    "X25n0497_001:0582b17": "前問功夫下手。後問無我是誰為之。經意自別。又見",
    "X25n0497_001:0582b18": "舊本因避高麗諱。改即為則。凡即通作則。後見海虞",
    "X25n0497_001:0582b19": "嚴公諱微。折中諸辨。謂合兩之義為即。相仞之義為",
    "X25n0497_001:0582b20": "則。即可用之相仍。則不可用之合兩。歎譯者復作不",
    "X25n0497_001:0582b21": "易其言。而即與則兩字之從違遂定。大抵等閒應用",
    "X25n0497_001:0582b22": "則者。但隨文義。輕折庶全旨。即非之即。更得顯出玄",
    "X25n0497_001:0582b23": "微。既定一卷持誦。併佐同志參稽。聊引申學問中慎",
    "X25n0497_001:0582b24": "思明辨之意。若曉曉自詡辨真。則吾豈敢。",
    "X25n0497_001:0582c06": "金剛經闢妄",
    "X25n0497_001:0582c07": "(一切佛經俱應作如是觀)。",
    "X25n0497_001:0582c08": "何必靜室",
    "X25n0497_001:0582c09": "世人誦經。多覓靜室。殊不知堅誠全在於心。而不在",
    "X25n0497_001:0582c10": "於境也。本心若靜。雖居閙市叢中。亦是深山僻地。試",
    "X25n0497_001:0582c11": "看吾儒善讀書者。蓬門圭竇。掛角而讀。帶經而鋤。竟",
    "X25n0497_001:0582c12": "以成功。何在書房之靜乎。",
    "X25n0497_001:0582c13": "何必出家",
    "X25n0497_001:0582c14": "出家原為脫離此罣礙。每見有等出家僧人。貪戀之",
    "X25n0497_001:0582c15": "心仍在。名雖出家。實則與在家之人無異。如此出家。",
    "X25n0497_001:0582c16": "反不如在家。而有出家之行者。轉為上等。試看古今",
    "X25n0497_001:0582c17": "在家善信。得悟菩提者甚多。如傅大士．龐居士諸公。",
    "X25n0497_001:0582c18": "俱有妻子塵累。於道無礙。可知全不在乎出家也。",
    "X25n0497_001:0582c19": "何必清晨",
    "X25n0497_001:0582c20": "清晨誦經。取其至誠。要知心若至誠。雖午晚十二時。",
    "X25n0497_001:0582c21": "無一非誦經之時。意到即持。斯為得之。",
    "X25n0497_001:0582c22": "何必啟請",
    "X25n0497_001:0582c23": "經中云。在在處處。若有此經。一切世間天人阿修羅。",
    "X25n0497_001:0582c24": "所應供養。當知此處即為是塔。皆應恭敬作禮圍遶。",
    "X25n0497_001:0583a01": "可見此經。或是誦讀。或是解說。諸天神不召即至。何",
    "X25n0497_001:0583a02": "須啟請。即其開經文。淨口等呪。讀之不多。不讀不少。",
    "X25n0497_001:0583a03": "何必設像",
    "X25n0497_001:0583a04": "對佛像。意在起人敬畏。殊不知經中云凡所有相。皆",
    "X25n0497_001:0583a05": "是虗妄。若見諸相非相。即見如來。又云。莊嚴佛土者",
    "X25n0497_001:0583a06": "即非莊嚴。是名莊嚴。乃知莊嚴以及佛相俱在心之",
    "X25n0497_001:0583a07": "誠否。心若不誠。雖時刻與聖像不離。亦何益矣。",
    "X25n0497_001:0583a08": "何必敲魚",
    "X25n0497_001:0583a09": "木魚鐘磬。取其音韻節奏。無亦不礙於道。",
    "X25n0497_001:0583a10": "何必急誦",
    "X25n0497_001:0583a11": "誦經至在口讀其文。心思其義。只要字句明朗微旨",
    "X25n0497_001:0583a12": "了徹。雖低默讀誦。俱為上乘。若是急急趕讀。含糊圖",
    "X25n0497_001:0583a13": "快。未免到口不到心。縱然讀過萬遍。經義不解。原與",
    "X25n0497_001:0583a14": "不讀者相同。又有高聲朗誦者。徒損其氣。亦甚無益。",
    "X25n0497_001:0583a15": "何必跪諷",
    "X25n0497_001:0583a16": "參悟經義。不拘行住坐臥。無有不可。何必專在於□。",
    "X25n0497_001:0583a17": "何必梵本",
    "X25n0497_001:0583a18": "佛法原不繫於文字。即此金剛般若名字。亦是強立。",
    "X25n0497_001:0583a19": "何況拘其經之書本梵本耶。不論囊內之金珠瓦礫。",
    "X25n0497_001:0583a20": "只論外包之錦繡布帛。吾甚惑之。",
    "X25n0497_001:0583a21": "何必全部",
    "X25n0497_001:0583a22": "吾輩在家俗人。難免塵勞緊冗。非同出家閒人可比。",
    "X25n0497_001:0583a23": "假若正在誦經之際。忽有緊急事務。必俟此經誦完。",
    "X25n0497_001:0583a24": "豈不遲悞。果有緊事。但須記著經中分數。就此止住。",
    "X25n0497_001:0583b01": "俟事畢。再來補完。未為不可。至於此經註解。非細加",
    "X25n0497_001:0583b02": "參詳。則妙義不明。若人事勿忙之際。何能全讀。須知",
    "X25n0497_001:0583b03": "塵事稍閒。隨便看一段。可得一段之益。解一分即有",
    "X25n0497_001:0583b04": "一分之功。試看六祖。當日只聞經中應無所住而生",
    "X25n0497_001:0583b05": "其心一句。即證菩提。可見惟在學人心悟如何。豈計",
    "X25n0497_001:0583b06": "其語句多寡耶。",
    "X25n0497_001:0583b12": "金剛經總論",
    "X25n0497_001:0583b14": "夫人自二五凝成以來。賦此虗靈不昧之良。莫不各",
    "X25n0497_001:0583b15": "有一卷真經。及其知誘物化之後。本真旋失。名雖為",
    "X25n0497_001:0583b16": "人。實無以異於禽獸。抱朴子有言。人生覆幬間。自幼",
    "X25n0497_001:0583b17": "而趨壯。自壯而趨老。一失一口。如牽牛羊以詣屠肆。",
    "X25n0497_001:0583b18": "每進一步。而去死轉近。可不畏哉。所以我佛不得已",
    "X25n0497_001:0583b19": "權誤方便。引提迷人。何者為性命。何者為修行。強而",
    "X25n0497_001:0583b20": "名之曰經。若有豪傑丈夫。自悟本體。如何不假言詮。",
    "X25n0497_001:0583b21": "則真經露矣。這真經。人人本有。個個不無。不因聖而",
    "X25n0497_001:0583b22": "會。不因凡而減。不用文字。不必註解。不勞刊印誦讀。",
    "X25n0497_001:0583b23": "要知。即刻就知。一些不難。若或不知。萬般費力。到底",
    "X25n0497_001:0583b24": "不知。只要有此真經。一切經典。都無用處。雖列錦軸",
    "X25n0497_001:0583c01": "牙籤。祗為供奉之具耳。如若真經不知。不得不請出",
    "X25n0497_001:0583c02": "環函。研窮蘊奧。晝夜參詳。至於用力之久。一旦豁然",
    "X25n0497_001:0583c03": "貫通。始為絕學無為大快樂之人也。無法可說之言。",
    "X25n0497_001:0583c04": "言不誣矣。",
    "X25n0497_001:0583c10": "金剛經讀法十條",
    "X25n0497_001:0583c12": "金剛經。語句重疊。各有義理。奧妙甚深。非同法華．楞",
    "X25n0497_001:0583c13": "嚴。詳明易曉之可比。讀者須細心參詳。始見精微。",
    "X25n0497_001:0583c14": "金剛經。眷索愛語四菩薩。乃慈悲喜捨四無量心。吾",
    "X25n0497_001:0583c15": "身中之菩薩也。讀者須先有此等心。然後可入大",
    "X25n0497_001:0583c16": "道而悟金剛之義。",
    "X25n0497_001:0583c17": "金剛經。善信男女誦者甚多。得證金剛者甚少。皆因",
    "X25n0497_001:0583c18": "恃口頭語不知會悟妙法。讀者須靜坐觀心。心無",
    "X25n0497_001:0583c19": "其心。然後取其註觀之。庶幾有進。",
    "X25n0497_001:0583c20": "金剛經。無全部演說不開。無後半部搜括不盡。自十",
    "X25n0497_001:0583c21": "七分中。復說云何應住一段。收拾全旨無餘。已後。",
    "X25n0497_001:0583c22": "先詳者略之。先略者詳之。節節相承。各有妙義。",
    "X25n0497_001:0583c23": "金剛經。言語雖多。總是說真空無相妙理。以化度眾",
    "X25n0497_001:0583c24": "生。必眾生能安住降伏。不生我人眾生壽者四相。",
    "X25n0497_001:0584a01": "纔出到涅槃地位。說布施者。不過令修行易於入",
    "X25n0497_001:0584a02": "門。原不甚重。一經大義。俱盡於應住之義。自第五",
    "X25n0497_001:0584a03": "分之後。許多說話。不過反覆辨明無相之理。恐人",
    "X25n0497_001:0584a04": "一著有相。便不能安住降伏也。",
    "X25n0497_001:0584a05": "金剛經。佛說無相。但去妄念。不去天理。若併天理去",
    "X25n0497_001:0584a06": "了。未免行屍走肉。虗生世間。故於第十四分中。說",
    "X25n0497_001:0584a07": "出生實相三字。亦慮人之流於枯稿也。吾儒不去",
    "X25n0497_001:0584a08": "細究。反言佛氏虗無寂滅。豈不罪過。",
    "X25n0497_001:0584a09": "金剛經中。佛言其大。則謂須彌山王。言其多。則謂如",
    "X25n0497_001:0584a10": "恒河沙等。言其久。則謂如無量阿僧祗劫。實因極",
    "X25n0497_001:0584a11": "大極多極久無盡之數也。非如來形容過當。亦非",
    "X25n0497_001:0584a12": "如來好為此等語。以駭世俗。讀者當求其理。",
    "X25n0497_001:0584a13": "金剛經。屢言布施。葢有相布施。固修行之不廢。非可",
    "X25n0497_001:0584a14": "論金剛之妙義。若有善信。以身中至寶。不生不滅。",
    "X25n0497_001:0584a15": "乘香華雲。入無邊界。起光明臺。供養十方。則為見",
    "X25n0497_001:0584a16": "性之功。勝此多矣。",
    "X25n0497_001:0584a17": "金剛經。依法出生分中。若滿三千大千世界七寶布",
    "X25n0497_001:0584a18": "施。不如持經之福。無為福勝分中。恒河沙世界七",
    "X25n0497_001:0584a19": "寶比大千又多矣。亦不如持經之福。如法受持分",
    "X25n0497_001:0584a20": "中。以恒河沙等身命布施。又不徒七寶矣。較之受",
    "X25n0497_001:0584a21": "持解脫。終不能勝。持經功德分中。以恒河沙等三",
    "X25n0497_001:0584a22": "廣身命布施。視前又甚矣。較之持經功德。自為無",
    "X25n0497_001:0584a23": "量。能淨業障分中。自敘供養無量諸佛之多。視七",
    "X25n0497_001:0584a24": "寶身命布施。大有間矣。亦不如持經解說之萬一。",
    "X25n0497_001:0584b01": "福智無比分中。以須彌山王之七寶比喻又大矣。",
    "X25n0497_001:0584b02": "亦不能及持經解說之福。言雖重疊。一步緊一步",
    "X25n0497_001:0584b03": "者。何也。葢佛慈悲之大。先知末法劫中。多以布施",
    "X25n0497_001:0584b04": "當修行。不知解說所以諄諄反復言之。但此經乃",
    "X25n0497_001:0584b05": "見性要旨。受持即得成佛。豈布施之福。所能比類",
    "X25n0497_001:0584b06": "哉。勿謂佛先已說。後為續聽法者重說。非理也。",
    "X25n0497_001:0584b07": "金剛經。如來無相之義。即非即是。何去何來。如水清",
    "X25n0497_001:0584b08": "則月見。水濁則月隱。水有清濁。月無去來。且如人",
    "X25n0497_001:0584b09": "忽思念他州。則境界一時獨現。這心從何處來。少",
    "X25n0497_001:0584b10": "時心歇。從何處去。如此見徹。便知無去無來矣。",
    "X25n0497_001:0584c03": "金剛經石註卷一",
    "X25n0497_001:0584c05": "揚州　石成金　天基　撰集",
    "X25n0497_001:0584c06": "金剛般若波羅蜜經(般若音鉢惹。後凡又遇。同此)",
    "X25n0497_001:0584c07": "【註】金剛是金中之精堅者。剛生金中。百煉不銷。質",
    "X25n0497_001:0584c08": "極堅利。不為物破。而無物不破。譬如智慧。能絕眾",
    "X25n0497_001:0584c09": "生貪嗔癡。一切顛倒執著之見也。般若者。梵語。華",
    "X25n0497_001:0584c10": "言智慧。性體虗融。照用自在。故云般若。梵語波羅",
    "X25n0497_001:0584c11": "蜜。華言到彼岸。欲到彼岸。須憑般若。此岸者。眾生",
    "X25n0497_001:0584c12": "作業受苦。生死輪迴之地。彼岸者。謂諸佛菩薩。究",
    "X25n0497_001:0584c13": "竟超脫。清淨安樂之地。經者。徑也。如一超直入也。",
    "X25n0497_001:0584c14": "【論】波羅蜜有六種。布施度慳貪。持戒度淫邪。忍辱",
    "X25n0497_001:0584c15": "度嗔恚。精進度懈退。禪定度散亂。智慧度愚癡。各",
    "X25n0497_001:0584c16": "占六度之一。惟一般若。能生八萬四千智慧。則六",
    "X25n0497_001:0584c17": "度兼該。萬行俱備。佛言多梵語。姚秦三藏鳩摩羅",
    "X25n0497_001:0584c18": "什。奉詔用中國語翻譯此經。指明後學。功誠大矣。",
    "X25n0497_001:0584c19": "【講】人亡真性。本是虗靈不昧。歷劫常存。惜為物欲",
    "X25n0497_001:0584c20": "昏蔽。所以沉淪於生死苦海。未能脫離。我佛慈悲。",
    "X25n0497_001:0584c21": "持說此經。猶乘筏渡津。以至彼岸也。所謂金剛者。",
    "X25n0497_001:0584c22": "葢萬物能逃乎五行。而五行之中。惟金最堅利長",
    "X25n0497_001:0584c23": "久。木有時而朽。水有時而涸。火有時而熄。土有時",
    "X25n0497_001:0584c24": "而崩。以金試之於木。則能成器用。沉之於水。則光",
    "X25n0497_001:0585a01": "湛常新。投之於火。則百煉愈精。埋之於土。則永劫",
    "X25n0497_001:0585a02": "不壞。其位在西北。能摧折一切萬物。人能用之於",
    "X25n0497_001:0585a03": "身。可以斬一己之邪魔。誅萬里之妖怪。儒有龍泉",
    "X25n0497_001:0585a04": "寶劍。安邦定國。道有青蛇寶劍。斷絕情慾。佛有金",
    "X25n0497_001:0585a05": "剛寶杵。降伏魔王。大易以乾為首。玄門以金丹為",
    "X25n0497_001:0585a06": "首。此經以金剛為首。得此般若經者。證西方無量",
    "X25n0497_001:0585a07": "壽果。西方。金方也。金之為義。大矣哉。故以金剛為",
    "X25n0497_001:0585a08": "喻。般若者。智慧也。人生日用間。圖名貪利。奸偽百",
    "X25n0497_001:0585a09": "出。至死心尚不足。自以為乖巧伶俐。不知溺於輪",
    "X25n0497_001:0585a10": "迴苦海。真癡愚人也。必以智慧。打破癡愚。獨稟乾",
    "X25n0497_001:0585a11": "剛。勇猛精進。明了自性。豈不到彼岸。與諸佛同享",
    "X25n0497_001:0585a12": "快樂哉。總之。金剛。喻也。般若。法也。波羅蜜。證果也。",
    "X25n0497_001:0585a13": "○法會因由分第一",
    "X25n0497_001:0585a14": "如是我聞。一時佛在舍衛國。祇樹給孤獨園。與大比",
    "X25n0497_001:0585a15": "丘眾。千二百五十人俱(祇音奇。比音被)。",
    "X25n0497_001:0585a16": "【註】如是者。此也。我者。結集經者自謂也。言如此之",
    "X25n0497_001:0585a17": "法。我親從佛聞之。非臆說也。一時者。說此般若之",
    "X25n0497_001:0585a18": "一時。佛者。覺也。自覺覺他。覺行圓滿。故名曰佛。舍",
    "X25n0497_001:0585a19": "衛國。波斯匿王之國。祇陀。王之太子也。樹是祇陀",
    "X25n0497_001:0585a20": "所施。故名祇樹。給孤獨園者。王之宰臣。名須達拿。",
    "X25n0497_001:0585a21": "常在此園賑濟貧人。故名給孤獨園。梵語比丘。華",
    "X25n0497_001:0585a22": "言乞士。謂上乞法於佛。以明己之真性。下乞食於",
    "X25n0497_001:0585a23": "人。以為世人種福。葢佛將說真空無相妙理。必得",
    "X25n0497_001:0585a24": "道之深者。方能領悟。豈小比丘所能與哉。千二百",
    "X25n0497_001:0585b01": "五十人。即孔門三千徒眾也。俱者。同處也。",
    "X25n0497_001:0585b02": "爾時世尊食時。著衣持鉢。入舍衛大城乞食。於其城",
    "X25n0497_001:0585b03": "中。次第乞已。還至本處。飯食訖。收衣鉢。洗足已。敷座",
    "X25n0497_001:0585b04": "而坐(著。俗作着。已音以。飯食音反四。敷音孚)。",
    "X25n0497_001:0585b05": "【註】爾時者。彼一時也。世尊者。舉世之人所共尊敬。",
    "X25n0497_001:0585b06": "食時。正當午時也。洗足。以佛行則跣足。敷者設也。",
    "X25n0497_001:0585b07": "【論】佛是金輪王子。誰無供養之者。而猶如此乞食。",
    "X25n0497_001:0585b08": "欲使後世緇徒。不植資產。去此貪心。折其驕亢。以",
    "X25n0497_001:0585b09": "煉種性。正君子謀道不謀食也。",
    "X25n0497_001:0585b10": "【講】爾時世尊。於午可以乞食之時。於是着僧伽之",
    "X25n0497_001:0585b11": "衣。持四天王所獻之鉢。因祇陀園在城外。自外而",
    "X25n0497_001:0585b12": "入舍衛城中。以次第而乞焉。不越貧以從富。不捨",
    "X25n0497_001:0585b13": "賤以從貴。大慈平等。無有選擇。乞食既畢。還歸給",
    "X25n0497_001:0585b14": "孤獨園。飯食已完。將入禪定。於是收拾其衣鉢。使",
    "X25n0497_001:0585b15": "心無係累也。洗其足。以潔其身也。乃排布高座而",
    "X25n0497_001:0585b16": "坐。而說法之原因起矣。",
    "X25n0497_001:0585b17": "○善現起請分第二",
    "X25n0497_001:0585b18": "時長老須菩提。在大眾中。即從座起。偏袒右肩。右膝",
    "X25n0497_001:0585b19": "著地。合掌恭敬而白佛言。希有。世尊。(著同着)。",
    "X25n0497_001:0585b20": "【註】眾弟子之中。惟德尊而年高者。謂之長老。此須",
    "X25n0497_001:0585b21": "菩提。即善現。又名空生尊者。希。少也。希有。讚佛之",
    "X25n0497_001:0585b22": "辭。即自生民以來。未有孔子之義。",
    "X25n0497_001:0585b23": "【講】須菩提。在大眾中。即從自己座位起身。整頓威",
    "X25n0497_001:0585b24": "儀。袒其右肩。以示不敢倍乎師。屈其右膝。以示不",
    "X25n0497_001:0585c01": "敢左乎道。合掌。以示其皈依。恭敬。以示其嚴肅。而",
    "X25n0497_001:0585c02": "啟白於佛。以伸問辭。先讚而後呼之曰。舉世所少",
    "X25n0497_001:0585c03": "有者。我世尊也。",
    "X25n0497_001:0585c04": "如來善護念諸菩薩。善付囑諸菩薩。",
    "X25n0497_001:0585c05": "【註】如來。佛之總稱。如而不生。來而不滅。即我真性",
    "X25n0497_001:0585c06": "之體用。單修智慧。曰菩。單修福業曰薩。福慧雙修。",
    "X25n0497_001:0585c07": "曰菩薩。諸菩薩。指會下學道之人。",
    "X25n0497_001:0585c08": "【講】須菩提稱讚佛曰。如來起慈悲心。善能衛護眷",
    "X25n0497_001:0585c09": "念此會中之眾菩薩。使之信受。又善能以此佛法。",
    "X25n0497_001:0585c10": "付委囑托於人。使之奉行也。",
    "X25n0497_001:0585c11": "世尊。善男子．善女人。發阿耨多羅三藐三菩提心。應",
    "X25n0497_001:0585c12": "云何住。云何降伏其心。(阿。讀倭。應〔因音〕)。",
    "X25n0497_001:0585c13": "【註】阿訓無。耨多羅訓上。三訓正。藐訓等。菩提訓覺。",
    "X25n0497_001:0585c14": "乃無上正等正覺。即我之真性也。此真性包含太",
    "X25n0497_001:0585c15": "虗。孰得而上之。故云無上。然上自諸佛。下至蠢動。",
    "X25n0497_001:0585c16": "此性正相平等。故云正等。其覺圓明普照。無偏無",
    "X25n0497_001:0585c17": "虧。故云正覺。應者當也。云何者。如何也。住者。止也。",
    "X25n0497_001:0585c18": "降伏者。制禦之謂也。",
    "X25n0497_001:0585c19": "【論】阿耨多羅三藐三菩提。即無上正等正覺。即是",
    "X25n0497_001:0585c20": "佛。即是如來。即是金剛般若波羅蜜。只此九字。若",
    "X25n0497_001:0585c21": "能悟明。就得成佛。",
    "X25n0497_001:0585c22": "【講】須菩提問佛曰。世間若有善淑男子。并女人。學",
    "X25n0497_001:0585c23": "道之初。先發此無上菩提之佛心。當如何常住而",
    "X25n0497_001:0585c24": "使之不退轉。妄心一起。當如何降伏而使之不惑",
    "X25n0497_001:0586a01": "亂我真心也。",
    "X25n0497_001:0586a02": "佛言。善哉。善哉。須菩提。如汝所說。如來善護念諸菩",
    "X25n0497_001:0586a03": "薩。善付囑諸菩薩。汝今諦聽。當為汝說。(為音位)。",
    "X25n0497_001:0586a04": "【證】諦聽。仔細聽也。",
    "X25n0497_001:0586a05": "【講】佛因須菩提啟問。其言甚善。便重言善哉善哉。",
    "X25n0497_001:0586a06": "以歎美之。汝以如來善護念。善付囑。只此兩句。善",
    "X25n0497_001:0586a07": "發我未發之言。汝當詳審而聽。吾當為汝說此住",
    "X25n0497_001:0586a08": "佛心。降妄心之道。",
    "X25n0497_001:0586a09": "善男子．善女人。發阿耨多羅三藐三菩提心。應如是",
    "X25n0497_001:0586a10": "住。如是降伏其心。唯然。世尊。願樂欲聞。(唯音委。樂音要)。",
    "X25n0497_001:0586a11": "【註】唯。領諾也。然。是其言也。既諾而然之。又稱世尊",
    "X25n0497_001:0586a12": "以表深願也。願樂欲聞。如蜂思好蜜渴想甘露。傾",
    "X25n0497_001:0586a13": "心側耳。莫可形容也。",
    "X25n0497_001:0586a14": "【論】發此心者。究竟無上菩提之心也。凡人一心不",
    "X25n0497_001:0586a15": "昧。萬法皆通。但迷則順此心。謂之無明。悟則逆此",
    "X25n0497_001:0586a16": "心。謂之智慧。立大圓鏡。空如來藏。建大法幢。度無",
    "X25n0497_001:0586a17": "量眾。皆不出此。",
    "X25n0497_001:0586a18": "【講】人之一心。明從往來。攻取日眾。最難發此菩提",
    "X25n0497_001:0586a19": "覺心。若善男善女。既發此一念。則滿腔中。純是天",
    "X25n0497_001:0586a20": "理。真如本性。自然顯露。自然常住不滅。吾見五蘊",
    "X25n0497_001:0586a21": "皆空。如是一切妄心。不待驅除而自降伏矣。所謂",
    "X25n0497_001:0586a22": "道心為主。人心退聽也。譬如日光一照。黑暗盡明。",
    "X25n0497_001:0586a23": "須菩提即領諾其言。稱世尊曰。弟子願聞佛之教。",
    "X25n0497_001:0586a24": "○大乘正宗分第三",
    "X25n0497_001:0586b01": "佛告須菩提。諸菩薩摩訶薩。應如是降伏其心。所有",
    "X25n0497_001:0586b02": "一切眾生之類。若卵生．若胎生．若濕生．若化生。若有",
    "X25n0497_001:0586b03": "色．若無色。若有想．若無想．若非有想非無想。(眾生音中生)。",
    "X25n0497_001:0586b04": "【註】摩訶者。廣大之稱。若者。或也。",
    "X25n0497_001:0586b05": "【論】世法上說。胎卵濕化。指人與鳥獸魚蟲等物。為",
    "X25n0497_001:0586b06": "欲界．色界。色想無色想。指無色界非想等天。皆名",
    "X25n0497_001:0586b07": "曰眾生。且與降伏其心句義相悖。不知眾生者指",
    "X25n0497_001:0586b08": "人心之眾生也。自性眾生誓願度。又何說之。六祖",
    "X25n0497_001:0586b09": "以眾生指心言。極妙。",
    "X25n0497_001:0586b10": "【講】佛告須菩提。說諸大菩薩。以如是之妄心。欲其",
    "X25n0497_001:0586b11": "降伏。而使菩提真心頓然發現者。果何道以致之。",
    "X25n0497_001:0586b12": "葢人一身。悉皆五陰六識。遮隔我之真性。故種種",
    "X25n0497_001:0586b13": "一切眾生妄心。極難降伏。何以見之。或有心易輕",
    "X25n0497_001:0586b14": "舉。飛揚遠適。謂之卵生。心常流轉。習氣深重。謂之",
    "X25n0497_001:0586b15": "胎生。心隨邪見。沉淪不省。謂之濕生。心見景趣。遷",
    "X25n0497_001:0586b16": "變起幻。謂之化生。執相修因。頓起邪思。名為有色。",
    "X25n0497_001:0586b17": "內守頑空。不修福慧。名為無色。滯諸聞見。係念染",
    "X25n0497_001:0586b18": "著。名為有想。靜沉死水。猶如木石。名為無想。起生",
    "X25n0497_001:0586b19": "滅見。落兩頭機。名非有想非無想。然此九種眾生",
    "X25n0497_001:0586b20": "心。皆非菩提真心。一或有之。死即隨類受生。墮於",
    "X25n0497_001:0586b21": "胎卵濕化之物。虗空等神。天魔等鬼。所以輪迴六",
    "X25n0497_001:0586b22": "道。難入涅槃者也。",
    "X25n0497_001:0586b23": "我皆令入無餘涅槃而滅度之。(令。平聲。涅音年。入聲)。",
    "X25n0497_001:0586b24": "【註】我者。佛自謂也。皆者。盡也。令者。使也。入者。行至",
    "X25n0497_001:0586c01": "於內也。無餘。無滲漏也。梵語涅槃。此云無為。無餘",
    "X25n0497_001:0586c02": "涅槃。大涅槃也。滅。消滅也。度。化度也。",
    "X25n0497_001:0586c03": "【論】人有虗靈之性。包括天地謂之真空。又名法身。",
    "X25n0497_001:0586c04": "亘古亘今。所不能滅。即大禹見黃龍負舟。自言生",
    "X25n0497_001:0586c05": "寄也。死歸也。四大色身。原是假合。豈無毀壞之理。",
    "X25n0497_001:0586c06": "愚人不能明心見性。所以死歸陰趣。隨業受生。遷",
    "X25n0497_001:0586c07": "轉不已。聖人明覺了然。如虗空杲日。常天普照。或",
    "X25n0497_001:0586c08": "出應世。則為報身。化身隨緣。或不住世。則棄四大",
    "X25n0497_001:0586c09": "如棄敝屣。永證清靜法身。寂然常樂。是其來也。從",
    "X25n0497_001:0586c10": "體起用。無所從來。其去也。攝用歸體。亦無所去。豈",
    "X25n0497_001:0586c11": "非涅槃常住不滅哉。世人不知。誤以為死。非也。",
    "X25n0497_001:0586c12": "【講】佛之意。葢說如前。所謂一切眾生妄心。皆不是",
    "X25n0497_001:0586c13": "我菩提覺心。我皆令此受學諸大菩薩。將此妄心",
    "X25n0497_001:0586c14": "入於清淨無為之鄉。消融其滓穢。度脫其染著。如",
    "X25n0497_001:0586c15": "紅爐點雪。必使人欲淨盡。纖毫不留。深造於玄默",
    "X25n0497_001:0586c16": "之境。所謂心外無餘道。道外無餘樂也。",
    "X25n0497_001:0586c17": "【證】楞伽經云。涅槃。乃清淨不死不生之地。一切修",
    "X25n0497_001:0586c18": "行者之所依歸。列子曰。生之所生者死矣。而生生",
    "X25n0497_001:0586c19": "者未甞終。裴相國云。寂靜常樂。故曰涅槃。",
    "X25n0497_001:0586c20": "如是滅度無量無數無邊眾生。實無眾生得滅度者。",
    "X25n0497_001:0586c21": "【講】佛說如是以前所言滅度之道。使般若智慧。打",
    "X25n0497_001:0586c22": "破種種邪見煩惱。故此無限量。無計數。無邊際。一",
    "X25n0497_001:0586c23": "切眾生之心今已滅度無餘者。豈我真能使之令",
    "X25n0497_001:0586c24": "入涅槃而滅度之哉。葢以凡人原有此無上菩提",
    "X25n0497_001:0587a01": "之心。只為迷而不悟。今心地一旦豁然開朗。頓見",
    "X25n0497_001:0587a02": "本性空寂。是乃自性自度。本來無此眾生妄心。曷",
    "X25n0497_001:0587a03": "得而滅度之。",
    "X25n0497_001:0587a04": "【證】淨名經云。一切眾生。本性常滅。不復更滅。六祖",
    "X25n0497_001:0587a05": "壇經云。自性自度。名為真度。",
    "X25n0497_001:0587a06": "何以故。須菩提。若菩薩有我相人相眾生相壽者相。",
    "X25n0497_001:0587a07": "則非菩薩。(相。去聲)。",
    "X25n0497_001:0587a08": "【註】相者。形迹也。執著形迹。心不虗空。滯而不化。謂",
    "X25n0497_001:0587a09": "之有也。",
    "X25n0497_001:0587a10": "【論】此經自始至終。總以四相為張本。反覆言之。",
    "X25n0497_001:0587a11": "【講】夫無有眾生得滅度者。此何以故也。葢自性本",
    "X25n0497_001:0587a12": "空。無有我人眾生壽者之形。方是無上菩提之心。",
    "X25n0497_001:0587a13": "若或有此四相。則前一切眾生妄心。安能滅度以",
    "X25n0497_001:0587a14": "至涅槃哉。決非菩薩地位中人矣。世間未有一人",
    "X25n0497_001:0587a15": "不自愛其身者。終日營營。爭名奪利。為一身計。又",
    "X25n0497_001:0587a16": "為子孫計。皆是我相也。見人勢利。攀援不已。見人",
    "X25n0497_001:0587a17": "萎弱。嗔壓不已。嫉人之有。吝人之求。皆是人相也。",
    "X25n0497_001:0587a18": "色受想行。計其和合。貪嗔癡愛。汩沒靈源。此眾生",
    "X25n0497_001:0587a19": "相也。焚香禱祝。為求現在福田。煉藥燒丹。希覬長",
    "X25n0497_001:0587a20": "生不老。此壽者相也。",
    "X25n0497_001:0587a21": "【證】圓覺經云。未除四種相。不得成菩提。",
    "X25n0497_001:0587a22": "○妙行無住分第四",
    "X25n0497_001:0587a23": "復次須菩提。菩薩於法。應無所住。行於布施。所謂不",
    "X25n0497_001:0587a24": "住色布施。不住聲香味觸法布施。須菩提。菩薩應如",
    "X25n0497_001:0587b01": "是布施。不住於相。(施音是)。",
    "X25n0497_001:0587b02": "【註】復。還也。次。再也。還復再與須菩提言之。住。着也。",
    "X25n0497_001:0587b03": "【論】世法上論布施。檀波羅蜜。為六度之首。是修行",
    "X25n0497_001:0587b04": "中一大事。但此布施。乃談心要。如來於日用間。從",
    "X25n0497_001:0587b05": "自性中起用。廣布設施於外。不住着於有相。決非",
    "X25n0497_001:0587b06": "外人捨施之說也(六度註。見第一葉)。",
    "X25n0497_001:0587b07": "【講】佛再與須菩提說。菩薩於所行之事。當無所執",
    "X25n0497_001:0587b08": "着而為敷布設施。何以見之。眼之悅於色。耳之樂",
    "X25n0497_001:0587b09": "於聲。鼻之臭於香。舌之甘於味。身之觸於慾。心之",
    "X25n0497_001:0587b10": "校量分別於其法。皆有相之運用。與眾生何異。豈",
    "X25n0497_001:0587b11": "是我性中本有之福德哉。菩薩於自心眾生。捨其",
    "X25n0497_001:0587b12": "所貪。歸於空寂。不於六根六塵上。有所係累拘執。",
    "X25n0497_001:0587b13": "但自性虗通。妙圓明淨。隨感而應。不住於相也。",
    "X25n0497_001:0587b14": "何以故。若菩薩不住相布施。其福德不可思量。",
    "X25n0497_001:0587b15": "【講】所以然者如何。若有學道的菩薩。不泥着色聲",
    "X25n0497_001:0587b16": "香味觸法之根塵以為運用。則是所有善根純熟",
    "X25n0497_001:0587b17": "圓滿。永得無上菩提之道。其福德量等虗空。豈人",
    "X25n0497_001:0587b18": "之心思可得而測度忖量哉。非享福報之謂也。",
    "X25n0497_001:0587b19": "須菩提。於意云何。東方虗空可思量不。不也。世尊。須",
    "X25n0497_001:0587b20": "菩提。南西北方四維上下虗空可思量不。不也。世尊。",
    "X25n0497_001:0587b21": "須菩提。菩薩無住相布施。福德亦復如是不可思量。",
    "X25n0497_001:0587b22": "須菩提。菩薩但應如所教住。(凡問之不字。音否。凡答之不字。音弗)。",
    "X25n0497_001:0587b23": "【註】東西南北。四維上下。總謂之十方。虗空者。太虗",
    "X25n0497_001:0587b24": "之中。無有纖毫隔礙。蕩然空朗。非心思可能度量。",
    "X25n0497_001:0587c01": "【論】六根圓通。四虗無礙。東看皆西。南觀皆北。上俯",
    "X25n0497_001:0587c02": "皆下。下仰皆上。不立中邊。有何四維。既無界畫。何",
    "X25n0497_001:0587c03": "可度量。無能施彼。無所施此。如如自在。湛若十方。",
    "X25n0497_001:0587c04": "空以無所住。住是太虗空。福德性。應如是住矣。",
    "X25n0497_001:0587c05": "【講】佛問須菩提。於汝心中。自謂如何。如十方虗空",
    "X25n0497_001:0587c06": "可以心思度量不。須菩提答云。不可思量。葢大莫",
    "X25n0497_001:0587c07": "大於虗空。非人之所能測度。佛又明說。無住相布",
    "X25n0497_001:0587c08": "施之福德。亦如虗空。不可以思量也。既而佛又呼",
    "X25n0497_001:0587c09": "其名而以告之。汝諸菩薩之學道者。不必別處更",
    "X25n0497_001:0587c10": "求道之下落。但當依我所教於汝。無住相布施之",
    "X25n0497_001:0587c11": "理。便就此止應用之間。湛若十方空無所住而住",
    "X25n0497_001:0587c12": "可也。",
    "X25n0497_001:0587c13": "【證】六祖曰。不住。是菩薩住處。",
    "X25n0497_001:0587c14": "○如理實見分第五",
    "X25n0497_001:0587c15": "須菩提。於意云何。可以身相見如來不。不也。世尊。不",
    "X25n0497_001:0587c16": "可以身相得見如來。何以故。如來所說身相。即非身",
    "X25n0497_001:0587c17": "相。",
    "X25n0497_001:0587c18": "【註】身相者。色身也。即孟子所謂形色也。非身相者。",
    "X25n0497_001:0587c19": "法身也。即孟子所謂大體也。此如來。吾真性佛也。",
    "X25n0497_001:0587c20": "【論】吾之真性如來。湛然常住。本無生滅。無相之可",
    "X25n0497_001:0587c21": "見者也。若要見之。外不見有山河大地。內不見有",
    "X25n0497_001:0587c22": "見聞覺知。舌頭上無十字關。脚跟下無五色線。千",
    "X25n0497_001:0587c23": "聖喚不回頭。百鳥都無尋處。忽然豁開正眼。大地",
    "X25n0497_001:0587c24": "浩流。即見本來面目。",
    "X25n0497_001:0588a01": "【講】佛問須菩提曰。於汝之意。所云維何。可以身相",
    "X25n0497_001:0588a02": "見如來不。須菩提解其意。乃答之曰。不也。世尊。不",
    "X25n0497_001:0588a03": "可以身相得見如來。何故不可以身相見之。葢如",
    "X25n0497_001:0588a04": "來所說身相。不過形體之末。非真空無相之道。豈",
    "X25n0497_001:0588a05": "可指而謂之真如來哉。即非身相也。",
    "X25n0497_001:0588a06": "【證】莊子曰。不形之形。川曰。身在海中休覔水。",
    "X25n0497_001:0588a07": "佛告須菩提。凡所有相。皆是虗妄。若見諸相非相。則",
    "X25n0497_001:0588a08": "見如來。",
    "X25n0497_001:0588a09": "【註】非字莫作無字解。非字活。無字呆。下同。",
    "X25n0497_001:0588a10": "【論】凡所有相。皆是虗妄。猶之吾儒不以形體求聖",
    "X25n0497_001:0588a11": "人。而求吾心中之聖人也。",
    "X25n0497_001:0588a12": "【講】佛之心。欲人見自性佛。故告須菩提曰。世間凡",
    "X25n0497_001:0588a13": "有形相之可見者。皆是假合變幻。不是汝本有真",
    "X25n0497_001:0588a14": "實的理。雖有所見。亦妄見也。汝若凡見諸相。便識",
    "X25n0497_001:0588a15": "破非我真實本相。必無執相迷真之大。自能迴光",
    "X25n0497_001:0588a16": "返照。即見色身中有法身自性之如來。隨處顯現",
    "X25n0497_001:0588a17": "矣。而如來豈可外求乎。",
    "X25n0497_001:0588a18": "【證】刊定記云。執相迷真。對面千里。虗心體物。天地",
    "X25n0497_001:0588a19": "一家。道川頌曰。有相有求俱是妄。無形無見隨偏",
    "X25n0497_001:0588a20": "枯。堂堂密密何曾間。一道寒光爍太虗。",
    "X25n0497_001:0588a21": "○正信希有分第六",
    "X25n0497_001:0588a22": "須菩提白佛言。世尊。頗有眾生。得聞如是言說章句。",
    "X25n0497_001:0588a23": "生實性不。",
    "X25n0497_001:0588a24": "【講】須菩提恐後之人。聞法不能信受。乃白佛曰。世",
    "X25n0497_001:0588b01": "尊之所說。皆大乘正宗之教。菩薩未有不信受而",
    "X25n0497_001:0588b02": "奉行之。苟末世凡夫名眾生者。得聞如是真空無",
    "X25n0497_001:0588b03": "相之言。其言說中之章句。果能實信之否也。",
    "X25n0497_001:0588b04": "【證】學道之人。不可無此信。孔子曰。篤信好學。玉樞",
    "X25n0497_001:0588b05": "經曰。道以誠而入。華嚴經曰。信為萬物功德母。長",
    "X25n0497_001:0588b06": "養一切諸善根。智度論云。佛法大海。信為能入。",
    "X25n0497_001:0588b07": "佛告須菩提。莫作是說。如來滅後後五百歲。有持戒",
    "X25n0497_001:0588b08": "修福者。於此章句。能生信心。以此為實。當知是人。不",
    "X25n0497_001:0588b09": "於一佛二佛三四五佛而種善根。已於無量千萬佛",
    "X25n0497_001:0588b10": "所種諸善根。(無量。音無亮)。",
    "X25n0497_001:0588b11": "【註】持戒者。諸惡莫作也。修福者。眾善奉行也。",
    "X25n0497_001:0588b12": "【講】佛告須菩提。汝莫作生實信否之說。然此無相",
    "X25n0497_001:0588b13": "真空妙理。必有大根基的善人。方能信任其道。豈",
    "X25n0497_001:0588b14": "同小可。設或佛滅後。到五百歲之時。有人持守戒",
    "X25n0497_001:0588b15": "律。而諸惡莫作。廣修福田。而眾善奉行。又能於此",
    "X25n0497_001:0588b16": "經中之一章一句。信之於心。鑿鑿皆真實語。則此",
    "X25n0497_001:0588b17": "人之善根。培植甚厚。豈於一佛二佛三四五佛。種",
    "X25n0497_001:0588b18": "此善根哉。當於無量千萬佛所中。發生得來。非止",
    "X25n0497_001:0588b19": "淺淺根基所得也。",
    "X25n0497_001:0588b20": "【證】六祖曰。信般若波羅蜜。能除一切煩惱。信般若",
    "X25n0497_001:0588b21": "波羅蜜。能成就一切出世功德。信般若波羅蜜。能",
    "X25n0497_001:0588b22": "出生一切諸佛。刊定云。根有生長義。",
    "X25n0497_001:0588b23": "聞是章句。乃至一念生淨信者。須菩提。如來悉知悉",
    "X25n0497_001:0588b24": "見。是諸眾生。得如是無量福德。",
    "X25n0497_001:0588c01": "【註】世間所享者。名福報。信此經者。名福德。",
    "X25n0497_001:0588c02": "【講】佛又告須菩提。若有此善根之人。聞得此經之",
    "X25n0497_001:0588c03": "章句。乃至一念之中。淨焉而心不亂。信焉而心不",
    "X25n0497_001:0588c04": "疑。生此淨信心者。我能盡知盡見此人。雖名為眾",
    "X25n0497_001:0588c05": "生。而持戒修福之德。善根受用不盡。其福德豈有",
    "X25n0497_001:0588c06": "限量哉。",
    "X25n0497_001:0588c07": "何以故。是諸眾生。無復我相人相眾生相壽者相。無",
    "X25n0497_001:0588c08": "法相。亦無非法相。",
    "X25n0497_001:0588c09": "【論】佛先教學者。能生信心。以此為實。又恐學者。徒",
    "X25n0497_001:0588c10": "泥言說。不求心得。所以云無法相。又恐學者。執着",
    "X25n0497_001:0588c11": "無法。不去探討其言。以悟真理。故又云無非法相。",
    "X25n0497_001:0588c12": "只此兩句。有多少圓活妙理。此其所以為佛也。",
    "X25n0497_001:0588c13": "【講】佛言是諸眾生何故得如此之福德。其實善根",
    "X25n0497_001:0588c14": "純熟。悟得真空無相之理。無復有我人眾生壽者",
    "X25n0497_001:0588c15": "之四相。亦無有執着此經之章句。實信其言說。落",
    "X25n0497_001:0588c16": "於有見而為法相。亦無有一向沉空守寂。落於無",
    "X25n0497_001:0588c17": "見而為非法相也。不着二邊。方是真空。",
    "X25n0497_001:0588c18": "何以故。是諸眾生。若心取相。則為著我人眾生壽者。",
    "X25n0497_001:0588c19": "若取法相。即著我人眾生壽者。何以故。若取非法相。",
    "X25n0497_001:0588c20": "即著我人眾生壽者。是故不應取法。不應取非法。以",
    "X25n0497_001:0588c21": "是義故。如來常說。汝等比丘。知我說法。如筏喻者。法",
    "X25n0497_001:0588c22": "尚應捨。何況非法。",
    "X25n0497_001:0588c23": "【註】我人眾生壽者。盡天地間。眾生所有之情狀。盡",
    "X25n0497_001:0588c24": "不出此四者之中。非法者。無法也。淪於頑空。",
    "X25n0497_001:0589a01": "【講】前節眾生。既無有此四相。心中無纖毫染着。所",
    "X25n0497_001:0589a02": "以信此經。而得福德矣。佛又反言之。此何以故也。",
    "X25n0497_001:0589a03": "是諸眾生苟或心不虗空。便落我人眾生壽者之",
    "X25n0497_001:0589a04": "形迹。此人之所易曉也。至於我說無法相者。以吾",
    "X25n0497_001:0589a05": "真如本體。不在言語文字之間。汝若取法相。就是",
    "X25n0497_001:0589a06": "與前執着四相者。其心一般。至於非法。則無相矣。",
    "X25n0497_001:0589a07": "我亦謂非法相者。又何故也。葢法界之內。理與事。",
    "X25n0497_001:0589a08": "原不相礙。汝若取非法相。謂之曰無記空。又謂之",
    "X25n0497_001:0589a09": "曰斷滅見。此心不化。與前着四相者。又何異焉。是",
    "X25n0497_001:0589a10": "故當以此兩頭見。直須截斷。不應執其有法而取",
    "X25n0497_001:0589a11": "以為有。亦不應執其非法而取以為無。則太虗之",
    "X25n0497_001:0589a12": "中。渾無偏倚。湛然形迹兩忘矣。以此之義。亦有原",
    "X25n0497_001:0589a13": "故。佛嘗謂汝學道等人。當知我與汝說此法者。因",
    "X25n0497_001:0589a14": "汝諸人。有此四相。不能了悟真空。超於彼岸。我不",
    "X25n0497_001:0589a15": "過假此法門。令汝度脫生死苦海。汝既見自本性。",
    "X25n0497_001:0589a16": "證涅槃樂。則我之法。當棄之無所用矣。譬如編竹",
    "X25n0497_001:0589a17": "成牌。渡人過水。到岸則此筏亦捨之也。夫有法既",
    "X25n0497_001:0589a18": "捨矣。何況非法。又可執着於無。沉空守寂哉。能不",
    "X25n0497_001:0589a19": "着於無。則空而不空。自無非法相也。",
    "X25n0497_001:0589a20": "【證】儒書曰。得意忘言。得心忘象。道書曰。得魚忘筌。",
    "X25n0497_001:0589a21": "得兔忘蹄。傅大士曰。渡河須用筏。到岸不須船。",
    "X25n0497_001:0589a22": "○無得無說分第七",
    "X25n0497_001:0589a23": "須菩提。於意云何。如來得阿耨多羅三藐三菩提耶。",
    "X25n0497_001:0589a24": "如來有所說法耶。",
    "X25n0497_001:0589b01": "【註】耶者。疑辭也。菩提之心。此是如來本性。亦人之",
    "X25n0497_001:0589b02": "所同具。當體即是。豈自外而得。待言而求哉。",
    "X25n0497_001:0589b03": "【講】前章既說法相。非法相矣。佛恐須菩提尚未透",
    "X25n0497_001:0589b04": "徹。故又設此問。呼其名而告之曰。汝之意何如。以",
    "X25n0497_001:0589b05": "我如來無上菩提之法。果有所求而得之於己耶。",
    "X25n0497_001:0589b06": "抑以此法。諄諄然。有所說而教之人耶。",
    "X25n0497_001:0589b07": "須菩提言。如我解佛所說義。無有定法。名阿耨多羅",
    "X25n0497_001:0589b08": "三藐三菩提。亦無有定法。如來可說(解。去聲。音械)。",
    "X25n0497_001:0589b09": "【註】解者。曉也。定者。泥於一處而不通也。",
    "X25n0497_001:0589b10": "【講】須菩提云。如我心中。悟佛所說之義理。則知無",
    "X25n0497_001:0589b11": "上正等正覺之法。此吾本來真空。人人所具足者",
    "X25n0497_001:0589b12": "也。不過各自默契而已。未嘗指定一處。而標其名",
    "X25n0497_001:0589b13": "曰。這是菩提之法也。然佛所說。不過隨機設教。何",
    "X25n0497_001:0589b14": "嘗指定一法以教人。必如是而後修哉。如來不盡",
    "X25n0497_001:0589b15": "廢法。只無定法可名。如來不盡廢言。只無定法可",
    "X25n0497_001:0589b16": "說。",
    "X25n0497_001:0589b17": "【證】永曰。佛說一切法。為除一切心。我無一切心。何",
    "X25n0497_001:0589b18": "用一切法。",
    "X25n0497_001:0589b19": "何以故。如來所說法。皆不可取．不可說．非法．非非法。",
    "X25n0497_001:0589b20": "【講】須菩提云。如來之法無定名。亦無定說者。此其",
    "X25n0497_001:0589b21": "故何也。葢如來所說者。無上菩提法也。可以心悟。",
    "X25n0497_001:0589b22": "而不可以色相中取。一有所取。心則馳於外求。可",
    "X25n0497_001:0589b23": "以心傳。而不可以言語中擬。一有言說。則泥於口",
    "X25n0497_001:0589b24": "耳。皆不可也。然是法也。若執為有法。而吾性虗靈",
    "X25n0497_001:0589c01": "莫測。果何言有。非有法也。若執為着無法。而吾性",
    "X25n0497_001:0589c02": "隨感即應。果何言無。又非非法也。真空不空。其以",
    "X25n0497_001:0589c03": "是歟。",
    "X25n0497_001:0589c04": "【證】川禪師曰。恁麼也不得。不恁麼也不得。恁麼不",
    "X25n0497_001:0589c05": "恁麼。總不得。",
    "X25n0497_001:0589c06": "所以者何。一切賢聖。皆以無為法而有差別。(差音雌)。",
    "X25n0497_001:0589c07": "【註】賢者。若須陀洹。阿羅漢之類。聖者。佛也。無為法",
    "X25n0497_001:0589c08": "者。自然覺性。不假人為之法也。差者。參差不齊也。",
    "X25n0497_001:0589c09": "【論】此無為法者。即是無上菩提。即是涅槃。即是如",
    "X25n0497_001:0589c10": "來。即是無相。即是無住。即是金剛般若波羅蜜也。",
    "X25n0497_001:0589c11": "有為法。世間法也。無為法。出世間法也。後學往往",
    "X25n0497_001:0589c12": "把無為兩字。認作空寂。一向灰心稿形。只說我即",
    "X25n0497_001:0589c13": "是佛。故今時無為道人極多。此真捕風捉影。頑愚",
    "X25n0497_001:0589c14": "不靈之人也。葢人有做作。皆是勉強。若我真性之",
    "X25n0497_001:0589c15": "運用。皆自然而然。何曾有所作為哉。",
    "X25n0497_001:0589c16": "【講】須菩提云。我前所謂無可取。無可說者。何以見",
    "X25n0497_001:0589c17": "之。葢無上菩提之法。皆我自然覺性。無假人為。故",
    "X25n0497_001:0589c18": "一切賢聖。皆同此無為之法。但法本無為。悟有遲",
    "X25n0497_001:0589c19": "疾。賢人得道之淺者。或假言說而後自悟。聖人得",
    "X25n0497_001:0589c20": "道之深者。頓悟頓修。本來無說。故有差別不同等",
    "X25n0497_001:0589c21": "爾。及其成功。則一也。此如來之所說法無定在也。",
    "X25n0497_001:0589c22": "【證】莊子曰。無為而無不為。華嚴經疏曰。寂寥於萬",
    "X25n0497_001:0589c23": "化之域。動用於一虗之中。",
    "X25n0497_001:0589c24": "○依法出生分第八",
    "X25n0497_001:0590a01": "須菩提。於意云何。若人滿三千大千世界七寶以用",
    "X25n0497_001:0590a02": "布施。是人所得福德。寧為多不。",
    "X25n0497_001:0590a03": "【註】三千大千。形容其多也。世界者。世間之方位界",
    "X25n0497_001:0590a04": "限也。三千大千。統言一大世界也。這個布施。作捨",
    "X25n0497_001:0590a05": "施看。與前篇無相布施不同。七寶者。金銀瑠璃。珊",
    "X25n0497_001:0590a06": "瑚瑪瑙。珍珠玻璃也。",
    "X25n0497_001:0590a07": "【論】此段初言三千。不即恒河。自少至多也。",
    "X25n0497_001:0590a08": "【講】佛將以此持經功德。開示學人。故先設言呼須",
    "X25n0497_001:0590a09": "菩提而告之。設或有人。充滿三千大千世界之七",
    "X25n0497_001:0590a10": "寶。用之以布施。此人所獲福德。多乎不多。",
    "X25n0497_001:0590a11": "須菩提言。甚多。世尊。何以故。是福德。即非福德性。是",
    "X25n0497_001:0590a12": "故如來說福德多。",
    "X25n0497_001:0590a13": "【講】須菩提答云。七寶布施。其福德甚多。何以言之。",
    "X25n0497_001:0590a14": "葢是福德。乃有相之施。於我性中真空無相。妙法",
    "X25n0497_001:0590a15": "全不相關。必竟非福德性。故如來所言福德者。乃",
    "X25n0497_001:0590a16": "人天小果之因。此所以為多也。",
    "X25n0497_001:0590a17": "若復有人。於此經中受持乃至四句偈等。為他人說。",
    "X25n0497_001:0590a18": "其福勝彼。",
    "X25n0497_001:0590a19": "【註】復者。再也。信力曰受。受之不忘於心也。念力曰",
    "X25n0497_001:0590a20": "持。持之不厭其久也。受持者。承教不逆。結念不息",
    "X25n0497_001:0590a21": "也。經。指金剛義也。說謂廣說經義。令人普得聞知。",
    "X25n0497_001:0590a22": "【論】古今以來解四句偈者紛紛不一。惟中峰謂經",
    "X25n0497_001:0590a23": "中凡言四句偈。必上有乃至字。下有等字。言於此",
    "X25n0497_001:0590a24": "經中受持一句。二句。乃至四句偈。此說最為穩當。",
    "X25n0497_001:0590b01": "要知經完一切有為法之四句者。竟是。",
    "X25n0497_001:0590b02": "【講】佛言如再有人於此經中。乃至四句偈等直下",
    "X25n0497_001:0590b03": "承受其理。又拳拳持守於心而不失。更為他人解",
    "X25n0497_001:0590b04": "說其義。則是自利利他。所獲之福。勝於彼之七寶",
    "X25n0497_001:0590b05": "布施者。多矣。葢彼乃住相布施。縱得濁福。福盡隨",
    "X25n0497_001:0590b06": "落。此乃因經悟性。福等大虗。歷劫不壞。其福安得",
    "X25n0497_001:0590b07": "不勝彼哉。",
    "X25n0497_001:0590b08": "【證】永嘉證道歌曰。住相布施生天福。猶如仰箭射",
    "X25n0497_001:0590b09": "虗空。勢力盡箭還墜。招得來生不如意。爭似無為",
    "X25n0497_001:0590b10": "實相門。一超直入如來地。",
    "X25n0497_001:0590b11": "何以故。須菩提。一切諸佛。及諸佛阿耨多羅三藐三",
    "X25n0497_001:0590b12": "菩提法。皆從此經出。須菩提。所謂佛法者。即非佛法。",
    "X25n0497_001:0590b13": "【註】非佛法。即前云無為法。即後云無法可說之意。",
    "X25n0497_001:0590b14": "【論】一心泯合。非佛非法。為不住相布施也。",
    "X25n0497_001:0590b15": "【講】佛言人能受持講說是經。其福勝彼者。此何以",
    "X25n0497_001:0590b16": "故也。葢真空無相之理。是諸佛之本性。即無上菩",
    "X25n0497_001:0590b17": "提之妙法也。從上以來。一切諸佛之多。并一大藏",
    "X25n0497_001:0590b18": "經之法。皆自此經流出。求其直指全體。未有若此",
    "X25n0497_001:0590b19": "之明且盡者。此外更無餘經矣。佛又恐人泥於阿",
    "X25n0497_001:0590b20": "耨專為佛法。又曰。所謂佛法者。本來無有。不過假",
    "X25n0497_001:0590b21": "此開悟眾生。使之言下見性。乃虗名為佛法也。故",
    "X25n0497_001:0590b22": "曰。即非佛法。",
    "X25n0497_001:0590b23": "【證】老子曰。大道無名。強名曰道。",
    "X25n0497_001:0590b24": "○一切無相分第九",
    "X25n0497_001:0590c01": "須菩提。於意云何。須陀洹能作是念。我得須陀洹果",
    "X25n0497_001:0590c02": "不。須菩提言。不也。世尊。何以故。須陀洹名為入流。而",
    "X25n0497_001:0590c03": "無所入。不入色聲香味觸法。是名須陀洹。(洹音丸)。",
    "X25n0497_001:0590c04": "【註】梵語須陀洹。此云入流。入聖人之流也。我者指",
    "X25n0497_001:0590c05": "須陀洹而言。非佛自謂也。",
    "X25n0497_001:0590c06": "【論】四果者。皆是修行菩薩得道之淺深也。三乘根",
    "X25n0497_001:0590c07": "性。所悟所證隨異。此四果次第而修。則無上菩提",
    "X25n0497_001:0590c08": "可到。若萌有得之心。即著四相。自足而不復上進",
    "X25n0497_001:0590c09": "矣。我佛恐四果菩薩。不知以無念為宗。故設四問。",
    "X25n0497_001:0590c10": "【講】佛問須菩提曰。須陀洹。作此念頭。自謂我必要",
    "X25n0497_001:0590c11": "造到此地位。如樹之結果相似。有所得之心否。須",
    "X25n0497_001:0590c12": "菩提知其不然。乃曰。須陀洹不萌得果之心。何也。",
    "X25n0497_001:0590c13": "葢彼已造入無相之門。得與聖人之流。但不能頓",
    "X25n0497_001:0590c14": "悟真空無所入於精微奧妙也。僅能強制其。欲不",
    "X25n0497_001:0590c15": "入六塵之境界耳。是名之為初果也。",
    "X25n0497_001:0590c16": "須菩提。於意云何。斯陀含能作是念。我得斯陀含果",
    "X25n0497_001:0590c17": "不。須菩提言。不也。世尊。何以故。斯陀含名一往來。而",
    "X25n0497_001:0590c18": "實無往來。是名斯陀含。",
    "X25n0497_001:0590c19": "【註】梵語斯陀含。此云一往來。",
    "X25n0497_001:0590c20": "【論】斯陀含。在世法上說。一往天上。一來人間。六祖",
    "X25n0497_001:0590c21": "曾說破云。前念起妄。後念即止。前念有着。念後即",
    "X25n0497_001:0590c22": "離。名曰斯陀含。據理而言。人之妄念。往來於心中",
    "X25n0497_001:0590c23": "者。無一時能止。往即出乎妄念。時而妄念又或一",
    "X25n0497_001:0590c24": "來。本性未能寂滅故也。",
    "X25n0497_001:0591a01": "【講】佛又問之曰。斯陀含動箇念頭。自謂我必得乎",
    "X25n0497_001:0591a02": "此果否。須菩提即不然云。斯陀含心已造到至靜",
    "X25n0497_001:0591a03": "之地。但目覩諸境。此心還有一生一滅。名一往來。",
    "X25n0497_001:0591a04": "而實無第二生滅。謂前念纔着。後念即覺。故無往",
    "X25n0497_001:0591a05": "來。即謂斯陀含之所由名歟。",
    "X25n0497_001:0591a06": "須菩提。於意云何。阿那含能作是念。我得阿那含果",
    "X25n0497_001:0591a07": "不。須菩提言。不也。世尊。何以故。阿那含名為不來。而",
    "X25n0497_001:0591a08": "實無不來。是故名阿那含(阿那。俱平聲)。",
    "X25n0497_001:0591a09": "【註】梵語阿那含。此云不來。亦名出欲。",
    "X25n0497_001:0591a10": "【講】佛又設問之曰。阿那含作此念頭。自謂我有得",
    "X25n0497_001:0591a11": "果之心否。須菩提即不之云。阿那含。心空無我。已",
    "X25n0497_001:0591a12": "斷塵識思惑。外不見有可欲之境。名為不來矣。謂",
    "X25n0497_001:0591a13": "之曰。為不來。即此為字。諸法尚未空寂。此心尚未",
    "X25n0497_001:0591a14": "融貫。其實無有不來之妙。未免強制也。此已造到",
    "X25n0497_001:0591a15": "佳境矣。非阿那含之謂乎。",
    "X25n0497_001:0591a16": "須菩提。於意云何。阿羅漢能作是念。我得阿羅漢道",
    "X25n0497_001:0591a17": "不。須菩提言。不也。世尊。何以故。實無有法名阿羅漢。",
    "X25n0497_001:0591a18": "世尊。若阿羅漢作是念。我得阿羅漢道。即為著我人",
    "X25n0497_001:0591a19": "眾生壽者。世尊。佛說我得無諍三昧。人中最為第一。",
    "X25n0497_001:0591a20": "是第一離欲阿羅漢。我不作是念。我是離欲阿羅漢。",
    "X25n0497_001:0591a21": "【註】梵語阿羅漢。此云無諍。葢有欲則有爭。此既離",
    "X25n0497_001:0591a22": "欲。何諍之有。又云殺賊。殺去無明煩惱思惑。又云",
    "X25n0497_001:0591a23": "不來。此必已證無為之體。諸漏已盡。自無生滅。道",
    "X25n0497_001:0591a24": "者得無相之理。非徒果也。梵語三昧。此云正受。亦",
    "X25n0497_001:0591b01": "云正見。",
    "X25n0497_001:0591b02": "【論】徐士英註曰。大易所謂窒欲。窒則未免費力。孟",
    "X25n0497_001:0591b03": "子所謂寡欲。寡則去猶未盡。今世尊所謂離欲。則",
    "X25n0497_001:0591b04": "於人欲。灑然離脫矣。此言真有喫緊為人處。",
    "X25n0497_001:0591b05": "【講】佛又問之曰。阿羅漢作箇念頭。自謂我得這箇",
    "X25n0497_001:0591b06": "道否。須菩提知其不然。而即否之曰。阿羅漢性本",
    "X25n0497_001:0591b07": "自空。實無一法可得也。設若阿羅漢作得道之念。",
    "X25n0497_001:0591b08": "是所得心猶未除。即着人我等四相矣。須菩提又",
    "X25n0497_001:0591b09": "拈出平日所得佛說而印證之曰。世尊。佛當日曾",
    "X25n0497_001:0591b10": "說我須菩提。一念不生。諸法無諍。得此之正見。於",
    "X25n0497_001:0591b11": "諸弟子中。許我為第一。必定是我。脫盡人欲。斷絕",
    "X25n0497_001:0591b12": "此念。方是許我為離欲阿羅漢也。",
    "X25n0497_001:0591b13": "【證】若訥禪師曰。無諍者。涅槃經云。須菩提。住虗空",
    "X25n0497_001:0591b14": "地。若有眾生嫌我立者。我當終日端坐不起。嫌我",
    "X25n0497_001:0591b15": "坐者。我當終日立不移處。即此義也。",
    "X25n0497_001:0591b16": "世尊。我若作是念。我得阿羅漢道。世尊則不說須菩",
    "X25n0497_001:0591b17": "提是樂阿蘭那行者。以須菩提實無所行。而名須菩",
    "X25n0497_001:0591b18": "提是樂阿蘭那行(樂音要。行音恨)。",
    "X25n0497_001:0591b19": "【註】樂者。愛也。即孔子曰。仁者樂山之謂。梵語阿蘭",
    "X25n0497_001:0591b20": "那。此云無諍。謂其無人我行也。萌之於心。曰念。見",
    "X25n0497_001:0591b21": "於修為。曰行。實無所行者。古註云。本性空寂。雖隨",
    "X25n0497_001:0591b22": "緣赴感。而實無所行。此說得之。",
    "X25n0497_001:0591b23": "【論】四果中皆有無字。乃無為之法。所謂一切賢聖。",
    "X25n0497_001:0591b24": "皆以無為法而有差別。於此可證。徐士英註曰。佛",
    "X25n0497_001:0591c01": "之有四果。猶孔子之有四教。但佛所說四果。自有",
    "X25n0497_001:0591c02": "等級。第一云不入色聲香味觸法。則是知欲境當",
    "X25n0497_001:0591c03": "避。此果之初生。第二云一往來。則是蹈欲境不再。",
    "X25n0497_001:0591c04": "此果之方碩。第三云不來。則是去欲境如遺。此果",
    "X25n0497_001:0591c05": "之已熟。第四云離欲。則是脫然無纖欲可除。此果",
    "X25n0497_001:0591c06": "之既收。伊川謂釋氏有上達而無下學。以此觀之。",
    "X25n0497_001:0591c07": "亦是下學上達處。此言最當。然漸教所以如此。若",
    "X25n0497_001:0591c08": "是無上菩提頓悟真空。即此金剛般若波羅蜜。超",
    "X25n0497_001:0591c09": "入佛地也。又何四果之足云。",
    "X25n0497_001:0591c10": "【講】須菩提恐大眾不知去所得心。故又詳言曰。我",
    "X25n0497_001:0591c11": "若是作此思念。而必欲得阿羅漢道。則又生一妄",
    "X25n0497_001:0591c12": "想。安得六欲頓空。佛即不於諸大弟子中。說我須",
    "X25n0497_001:0591c13": "菩提。是好樂寂靜之人。有是無諍之行也。何以見",
    "X25n0497_001:0591c14": "之。以我須菩提。外雖所行。心中無一可得。無我無",
    "X25n0497_001:0591c15": "人。其實無此樂阿蘭之行。方纔名我須菩提為樂",
    "X25n0497_001:0591c16": "阿蘭那行也。",
    "X25n0497_001:0591c17": "○莊嚴淨土分第十",
    "X25n0497_001:0591c18": "佛告須菩提。於意云何。如來昔在然燈佛所。於法有",
    "X25n0497_001:0591c19": "所得不。不也。世尊。如來在然燈佛所。於法實無所得。",
    "X25n0497_001:0591c20": "【註】然燈佛。即定光佛也。乃釋迦佛授記之師。",
    "X25n0497_001:0591c21": "【論】佛自謂成佛實無所得。證前四果之無所得。夫",
    "X25n0497_001:0591c22": "無相之理。乃我自有之真性。其成佛。皆由我心之",
    "X25n0497_001:0591c23": "自悟而得也。豈假師授言傳而後成哉。",
    "X25n0497_001:0591c24": "【講】佛恐諸菩薩所得心未除。執着住於有法。不生",
    "X25n0497_001:0592a01": "清淨心。故設是問。告須菩提曰。我當初於然燈佛",
    "X25n0497_001:0592a02": "處。得成無上菩提之道。果然得本師之法不。須菩",
    "X25n0497_001:0592a03": "提即解其意曰。不也。世尊。如來雖在本師處聽法。",
    "X25n0497_001:0592a04": "不過因師開導。實乃自悟自修。本來無有。何曾有",
    "X25n0497_001:0592a05": "法可得。以是得之於心傳也。",
    "X25n0497_001:0592a06": "【證】寒山詩曰。常聞釋迦佛。先受然燈記。然燈與釋",
    "X25n0497_001:0592a07": "迦。祗論前後智。前後體非殊。異中無一異。一佛一",
    "X25n0497_001:0592a08": "切佛。心是如來地。",
    "X25n0497_001:0592a09": "須菩提。於意云何。菩薩莊嚴佛土不。不也。世尊。何以",
    "X25n0497_001:0592a10": "故。莊嚴佛土者。即非莊嚴。是名莊嚴(土讀度)。",
    "X25n0497_001:0592a11": "【講】世間所謂莊嚴者。造寺作塔。行種種善事。是有",
    "X25n0497_001:0592a12": "相莊嚴也。佛恐人認做這樣莊嚴。故呼須菩提而",
    "X25n0497_001:0592a13": "謂之曰。菩薩於佛土之中。果作善緣福業。還莊嚴",
    "X25n0497_001:0592a14": "不。須菩提據理以答之。不也。世尊。何以故也。佛所",
    "X25n0497_001:0592a15": "謂莊嚴者。即非外貌相好之莊嚴。必其心地明潔。",
    "X25n0497_001:0592a16": "如太虗中。萬行俱足。此所以名為莊嚴也。",
    "X25n0497_001:0592a17": "是故須菩提。諸菩薩摩訶薩應如是生清淨心。不應",
    "X25n0497_001:0592a18": "住色生心。不應住聲香味觸法生心。應無所住而生",
    "X25n0497_001:0592a19": "其心。",
    "X25n0497_001:0592a20": "【註】應者。當也。諸菩薩。指大修行人而言也。無所住。",
    "X25n0497_001:0592a21": "不住着在一處。凝滯不化也。葢此心。神明莫測。變",
    "X25n0497_001:0592a22": "化無窮。是真淨土也。不清淨。則逐境遷移。放逸莫",
    "X25n0497_001:0592a23": "檢。便着六塵。而多能所矣。",
    "X25n0497_001:0592a24": "【論】心若有住。則為有物。所以佛說應無所住。正欲",
    "X25n0497_001:0592b01": "人不住色聲香味等六塵。惟應無所住而生清淨",
    "X25n0497_001:0592b02": "也。心無所住。則絲毫不掛。萬境澄徹。即清淨也。譬",
    "X25n0497_001:0592b03": "若百花林裡過。一葉不沾身。又若一鏡當空。無所",
    "X25n0497_001:0592b04": "不照。何等清淨。如先着一物。則空明遮蔽。焉能照",
    "X25n0497_001:0592b05": "物。黃梅夜授至此。六祖言下大悟。",
    "X25n0497_001:0592b06": "【講】佛告須菩提曰。菩薩莊嚴。既不在於外飾。則當",
    "X25n0497_001:0592b07": "反而求之於心。使泰宇之中。湛然常虗。無一毫染",
    "X25n0497_001:0592b08": "濁。靈臺之內。寂然常定。無一絲擾亂。當如是生清",
    "X25n0497_001:0592b09": "淨心。不當住在色聲香味觸法上生心。便為六塵",
    "X25n0497_001:0592b10": "所縛。妄念旋起。鮮能清淨矣。爾當知此清淨心。妙",
    "X25n0497_001:0592b11": "湛圓寂。不泥方所。本無所住也。於無所住而生其",
    "X25n0497_001:0592b12": "心。如明鏡當前。物來悉照。物去即空。自然十分清",
    "X25n0497_001:0592b13": "淨。是淨土莊嚴。孰甚焉。",
    "X25n0497_001:0592b14": "【證】六祖聞應無所住而生其心。即大悟曰。何期自",
    "X25n0497_001:0592b15": "性本自清淨。何期自性本不生滅。何期自性本自",
    "X25n0497_001:0592b16": "具足。何期自性本無搖動。五祖曰。不識本心。學法",
    "X25n0497_001:0592b17": "無益。若言下。識自本心。見自本性。即名丈夫大人。",
    "X25n0497_001:0592b18": "須菩提。譬如有人。身如須彌山王。於意云何。是身為",
    "X25n0497_001:0592b19": "大不。須菩提言。甚大。世尊。何以故。佛說非身。是名大",
    "X25n0497_001:0592b20": "身。",
    "X25n0497_001:0592b21": "【註】須彌山。高廣三百三十六萬里。為眾山之王。以",
    "X25n0497_001:0592b22": "此喻人身之大。不過假設其詞。如七寶滿三千大",
    "X25n0497_001:0592b23": "千之類。",
    "X25n0497_001:0592b24": "【論】徐士英曰。此分凡四段。純是釋氏說心處。第一",
    "X25n0497_001:0592c01": "段。謂本心之善。能自覺悟。不是從他人處得來。第",
    "X25n0497_001:0592c02": "二段。謂涵養此心。須用持敬。第三段。謂打破敬字。",
    "X25n0497_001:0592c03": "全是人欲。須當清淨此心。莫使一毫人欲染着。第",
    "X25n0497_001:0592c04": "四段。生出一件譬喻。言此心之大。包括宇宙。萬化",
    "X25n0497_001:0592c05": "皆從此出。雖須彌山王。不足以喻其大。此說極當。",
    "X25n0497_001:0592c06": "【講】佛恐須菩提。錯認色身為大。不知心為大。又為",
    "X25n0497_001:0592c07": "之辨論。譬如有人。身如須彌山王。可以言大否。須",
    "X25n0497_001:0592c08": "菩提深悟佛意。乃以甚大對之。何以見之。色身雖",
    "X25n0497_001:0592c09": "大如須彌山王。為有生滅。必竟不名大身。佛說非",
    "X25n0497_001:0592c10": "身。纔是我之清淨本心。乃真法身也。此心包廓太",
    "X25n0497_001:0592c11": "虗。周藏沙界。無相無住。頓入圓明。豈須彌山所能",
    "X25n0497_001:0592c12": "比量哉。是名為大身也。",
    "X25n0497_001:0592c13": "○無為福勝分第十一",
    "X25n0497_001:0592c14": "須菩提。如恒河中所有沙數。如是沙等恒河。於意云",
    "X25n0497_001:0592c15": "何。是諸恒河沙。寧為多不。須菩提言。甚多。世尊。但諸",
    "X25n0497_001:0592c16": "恒河。尚多無數。何況其沙。",
    "X25n0497_001:0592c17": "【註】西土有河。名曰恒河。從阿耨池東流出。周迴四",
    "X25n0497_001:0592c18": "十里。沙細如麫。佛多在此處說法。故取以為喻。西",
    "X25n0497_001:0592c19": "土只有一箇恒河。焉有許多恒河。亦是假說之言。",
    "X25n0497_001:0592c20": "如須彌山王之說。",
    "X25n0497_001:0592c21": "【講】佛以眾人之所易見者。先反詰之。恒河多沙固",
    "X25n0497_001:0592c22": "多矣。設或不止一恒河。數其如沙之多恒河。是諸",
    "X25n0497_001:0592c23": "恒河。多乎不多。須菩提答言。甚多。但諸恒河。且多",
    "X25n0497_001:0592c24": "而無數。何況河中之沙乎。言多而又多也。佛設此",
    "X25n0497_001:0593a01": "喻。以為較量福德多寡之張本。",
    "X25n0497_001:0593a02": "須菩提。我今實言告汝。若有善男子．善女人。以七寶",
    "X25n0497_001:0593a03": "滿爾所恒河沙數三千大千世界。以用布施。得福多",
    "X25n0497_001:0593a04": "不。須菩提言。甚多。世尊。佛告須菩提。若善男子．善女",
    "X25n0497_001:0593a05": "人。於此經中。乃至受持四句偈等。為他人說。而此福",
    "X25n0497_001:0593a06": "德勝前福德。",
    "X25n0497_001:0593a07": "【講】佛謂須菩提。我今以朴實言語告汝。若有善男",
    "X25n0497_001:0593a08": "女。以七寶等物。滿爾所謂恒河沙數。盡三千大千",
    "X25n0497_001:0593a09": "世界。布施與人。所得之福。多乎不多。須菩提即以",
    "X25n0497_001:0593a10": "甚多答之。佛又再呼而告之曰。若有善男善女。於",
    "X25n0497_001:0593a11": "此經中乃至四句偈等。信而受之於心。會其妙義。",
    "X25n0497_001:0593a12": "而毫無所疑。堅而持之於心。存其精蘊。而毫無所",
    "X25n0497_001:0593a13": "失。必見自己真如。菩提三智。朗然備矣。又能以此",
    "X25n0497_001:0593a14": "真空妙義。為人解說。使人聽聞之下。心地開通。明",
    "X25n0497_001:0593a15": "了自性。可以脫離輪迴。永超生死。則是人己兼成",
    "X25n0497_001:0593a16": "自他俱利。此其福即無為福也。所獲利益之多。豈",
    "X25n0497_001:0593a17": "恒沙布施者可同日語哉。",
    "X25n0497_001:0593a18": "【證】華嚴經云。譬如暗中寶。無燈不可見。此喻菩提",
    "X25n0497_001:0593a19": "妙道。非佛法不至。又喻佛法。非參悟不明。",
    "X25n0497_001:0593a20": "○尊重正教分第十二",
    "X25n0497_001:0593a21": "復次。須菩提。隨說是經乃至四句偈等。當知此處。一",
    "X25n0497_001:0593a22": "切世間天人阿修羅。皆應供養。如佛塔廟。",
    "X25n0497_001:0593a23": "【註】隨者。隨其所在之處也。當知此處者。謂此心也。",
    "X25n0497_001:0593a24": "天者。四天之類。人者。世間之人。阿修羅。有三種。一",
    "X25n0497_001:0593b01": "屬天趣。一屬人趣。一屬畜生趣。大槩如人爾。唯嗔",
    "X25n0497_001:0593b02": "恨心重。故托生於此。六道中。不言地獄餓鬼畜生",
    "X25n0497_001:0593b03": "者。以三等之蠢昧不知其理故也。",
    "X25n0497_001:0593b04": "【講】佛再謂須菩提云。若或有人。隨其所在。便能演",
    "X25n0497_001:0593b05": "說此經之言。乃至四句偈等之妙。令諸聽者。除迷",
    "X25n0497_001:0593b06": "妄心。則一卷真經。當知在此處身中矣。自然感得",
    "X25n0497_001:0593b07": "天人阿修羅等。皆來恭敬。如佛之塔廟。慇懃瞻禮。",
    "X25n0497_001:0593b08": "可見此經此偈。最上希有也。",
    "X25n0497_001:0593b09": "何況有人。盡能受持讀誦。須菩提。當知是人。成就最",
    "X25n0497_001:0593b10": "上第一希有之法。若是經典所在之處。則為有佛。若",
    "X25n0497_001:0593b11": "尊重弟子。",
    "X25n0497_001:0593b12": "【註】受持註。見前第二十五葉。對文曰讀。背文曰誦。",
    "X25n0497_001:0593b13": "讀誦者。口熟其文。心解其義也。",
    "X25n0497_001:0593b14": "【講】夫講說經中之義。尚能感天龍八部供養如此。",
    "X25n0497_001:0593b15": "何況有人。盡能以此全經。受持而體騐於心。讀誦",
    "X25n0497_001:0593b16": "而研窮其義。則此無相無住之理。乃阿耨多羅三",
    "X25n0497_001:0593b17": "藐三菩提之法。真最上而無以加也。第一而無可",
    "X25n0497_001:0593b18": "比也。又絕無而僅有也。定知此人。以一心而成就",
    "X25n0497_001:0593b19": "之。得其全體矣。何以見此法能成就也。蓋所在之",
    "X25n0497_001:0593b20": "處。常修佛行。即自心是佛。不從外得。經在是則佛",
    "X25n0497_001:0593b21": "在是。而弟子之所尊崇。而敬重者。亦在是。宛然佛",
    "X25n0497_001:0593b22": "法僧。三寶共居焉。安得而不成就之也。",
    "X25n0497_001:0593b23": "【證】六祖曰。摩訶般若波羅蜜。最尊最上最第一。",
    "X25n0497_001:0593b24": "○如法受持分第十三",
    "X25n0497_001:0593c01": "爾時須菩提白佛言。世尊。當何名此經。我等云何奉",
    "X25n0497_001:0593c02": "持。佛告須菩提。是經名為金剛般若波羅蜜。以是名",
    "X25n0497_001:0593c03": "字。汝當奉持。所以者何。須菩提。佛說般若波羅蜜。即",
    "X25n0497_001:0593c04": "非般若波羅蜜。",
    "X25n0497_001:0593c05": "【論】此分大意。全在人受持上。然受此法易。持此法",
    "X25n0497_001:0593c06": "難。所以首段未說着受。先講一箇持字。後言細而",
    "X25n0497_001:0593c07": "微塵。大而世界。妙而佛之色身。皆為虗妄。但有名",
    "X25n0497_001:0593c08": "而已。至於捨命布施。俱是不實。惟我此經。乃真空",
    "X25n0497_001:0593c09": "本性。獲福無量也。",
    "X25n0497_001:0593c10": "【講】須菩提聞前所說。成就最上之法。深有歆慕。但",
    "X25n0497_001:0593c11": "未知受持之道何如。故白佛云。此經當以何義命",
    "X25n0497_001:0593c12": "名。我等當以何道奉持。佛答。是經名金剛般若波",
    "X25n0497_001:0593c13": "羅蜜。乃無上菩提妙心。無相無住。直至諸佛彼岸。",
    "X25n0497_001:0593c14": "此為最上希有之法。汝當奉行而持守也。其故惟",
    "X25n0497_001:0593c15": "何。然我所說般若波羅蜜。即非徒取其名。正以妙",
    "X25n0497_001:0593c16": "明本性。湛若太虗。體既尚無。何名之有。如來恐人",
    "X25n0497_001:0593c17": "生斷滅見。不得已而強名金剛般若波羅蜜也。",
    "X25n0497_001:0593c18": "【證】三昧經曰。心無心相。不取虗空。不依佛地。不住",
    "X25n0497_001:0593c19": "智慧。是般若波羅蜜。真妙理也。傅大士曰。恐人生",
    "X25n0497_001:0593c20": "斷見。權且立虗名。",
    "X25n0497_001:0593c21": "須菩提。於意云何。如來有所說法不。須菩提白佛言。",
    "X25n0497_001:0593c22": "世尊。如來無所說。",
    "X25n0497_001:0593c23": "【講】般若之法。心法也。如人飲水。冷煖自知。何所形",
    "X25n0497_001:0593c24": "其擬議。若有所說。即謗佛也。故佛問有所說法否。",
    "X25n0497_001:0594a01": "須菩提答云。如來無所說。自性自悟。直下何容開",
    "X25n0497_001:0594a02": "口處。所以無得無說矣。",
    "X25n0497_001:0594a03": "【證】世尊臨入涅槃。文殊請佛再轉法輪。世尊咄云。",
    "X25n0497_001:0594a04": "吾住世四十九年。未嘗說着一字。汝請再轉法輪。",
    "X25n0497_001:0594a05": "是吾曾轉法輪耶。又佛偈曰。始從成道後。終至跋",
    "X25n0497_001:0594a06": "提河。於是二間中。未嘗說一字。",
    "X25n0497_001:0594a07": "須菩提。於意云何。三千大千世界。所有微塵。是為多",
    "X25n0497_001:0594a08": "不。須菩提言。甚多。世尊。須菩提。諸微塵如來說非微",
    "X25n0497_001:0594a09": "塵。是名微塵。如來說世界。非世界。是名世界。",
    "X25n0497_001:0594a10": "【論】世界微塵即依報也。傅大士頌云。積塵成世界。",
    "X25n0497_001:0594a11": "析界作微塵。言此者。正見纖毫塵垢。世間境界。皆",
    "X25n0497_001:0594a12": "幻妄不實。佛與眾生。同處此塵世中。但心有迷悟",
    "X25n0497_001:0594a13": "不同。佛之心。清淨心也。即成清淨世界。眾生之心。",
    "X25n0497_001:0594a14": "污濁心也。即成污濁世界。在人之自修何如耳。",
    "X25n0497_001:0594a15": "【講】佛告須菩提云。三千大千世界。所有微細塵埃。",
    "X25n0497_001:0594a16": "果為名否。須菩提以為世界固多。而微塵不勝其",
    "X25n0497_001:0594a17": "多。佛又呼而告之。如來說諸微塵者。原是幻妄之",
    "X25n0497_001:0594a18": "物。雖有色聲香味觸法之多。紛紛亂起。而虗靈之",
    "X25n0497_001:0594a19": "府。太空澄徹。豈有纖毫塵垢之所點污。故言不是",
    "X25n0497_001:0594a20": "微塵。乃假名為微塵也。如來所說世界者。葢山河",
    "X25n0497_001:0594a21": "大地。明暗色空。原不是我心中本有的。只因妄想",
    "X25n0497_001:0594a22": "安立故也。人於世界中。識得不是世界。則心地廓",
    "X25n0497_001:0594a23": "然。淨無瑕穢。便是出世間法。非世界之所能囿。是",
    "X25n0497_001:0594a24": "名為世界也。",
    "X25n0497_001:0594b01": "【證】圓覺經云。幻心滅故。幻塵亦滅。世尊答文殊曰。",
    "X25n0497_001:0594b02": "在世離世。在塵離塵。是為究竟法。正此意也。",
    "X25n0497_001:0594b03": "須菩提。於意云何。可以三十二相見如來不。不也。世",
    "X25n0497_001:0594b04": "尊。不可以三十二相得見如來。何以故。如來說三十",
    "X25n0497_001:0594b05": "二相。即是非相。是名三十二相。",
    "X25n0497_001:0594b06": "【註】三十二相。如眼耳鼻舌等類。此乃色聲佛也。凡",
    "X25n0497_001:0594b07": "所有相。皆是虗妄者也。",
    "X25n0497_001:0594b08": "【講】佛問須菩提。可以此三十二相見如來不。須菩",
    "X25n0497_001:0594b09": "提言。如來之相。雖勝妙殊絕。不宜以形色求之。何",
    "X25n0497_001:0594b10": "以故。葢如來所說相者。非真相也。妙體如如。湛然",
    "X25n0497_001:0594b11": "常寂。乃諸佛本心者也。是名三十二相。",
    "X25n0497_001:0594b12": "須菩提。若有善男子．善女人。以恒河沙等身命布施。",
    "X25n0497_001:0594b13": "若復有人。於此經中。乃至受持四句偈等。為他人說。",
    "X25n0497_001:0594b14": "其福甚多。",
    "X25n0497_001:0594b15": "【論】前借捨財以明勝。此借捨身以辨多。",
    "X25n0497_001:0594b16": "【講】佛又曰。世間所重者。莫過於身命。若有人以恒",
    "X25n0497_001:0594b17": "河沙之多。比此身命布施。如摩頂放踵。利天下為",
    "X25n0497_001:0594b18": "之。其所獲之福。視寶施之福。尤有加焉。但不明本",
    "X25n0497_001:0594b19": "性。特頑福而已。若以此經反四句偈等。受持而講",
    "X25n0497_001:0594b20": "說之。自利利他。其獲福無量。較彼捨身者。不甚多",
    "X25n0497_001:0594b21": "乎。此金剛般若波羅蜜法。汝當受持可也。",
    "X25n0497_001:0594b22": "○離相寂如分第十四",
    "X25n0497_001:0594b23": "爾時須菩提。聞說是經。深解義趣。涕淚悲泣而白佛",
    "X25n0497_001:0594b24": "言。希有。世尊。佛說如是甚深經典。我從昔來。所得慧",
    "X25n0497_001:0594c01": "眼。未曾得聞如是之經。",
    "X25n0497_001:0594c02": "【註】深解者。心中大悟也。義趣者。義理旨趣也。慧眼",
    "X25n0497_001:0594c03": "者。聖人之心有七竅。一聞千悟。此智慧眼也。",
    "X25n0497_001:0594c04": "【講】須菩提一聞佛言。心中便悟理趣。自傷得聞此",
    "X25n0497_001:0594c05": "經之晚。乃涕淚悲泣。而白佛言。世間之少有。我世",
    "X25n0497_001:0594c06": "尊也。說此金剛經。深奧典章。雖我昔來。有此慧眼。",
    "X25n0497_001:0594c07": "善能聆悟者。未曾得聞此之經之精奧。昔所未聞。",
    "X25n0497_001:0594c08": "而今聞之。其且悲且喜。當何如哉。",
    "X25n0497_001:0594c09": "世尊。若復有人。得聞是經。信心清淨。則生實相。當知",
    "X25n0497_001:0594c10": "是人。成就第一希有功德。",
    "X25n0497_001:0594c11": "【論】人能信實相者。即是非相。若有少相。即非實相。",
    "X25n0497_001:0594c12": "故以無相為實相。如來說此。而人能信。豈非第一",
    "X25n0497_001:0594c13": "希有。言生實相者。此是無生生也。信心清淨者。信",
    "X25n0497_001:0594c14": "本來心。無法可得。不起妄念。心常空寂。湛然清淨",
    "X25n0497_001:0594c15": "也。了悟萬法。由此淨心建立。是名實相。經以福兼",
    "X25n0497_001:0594c16": "德者屢矣。此獨變福言功。謂功成果滿之時。其福",
    "X25n0497_001:0594c17": "不足道也。",
    "X25n0497_001:0594c18": "【講】須菩提言。我既聞是經矣。已悟自性清淨中。本",
    "X25n0497_001:0594c19": "來有此真實相矣。但恐悟之者之少也。若再有人",
    "X25n0497_001:0594c20": "得聞是經。一念發篤信之心。其心純是天真。毫無",
    "X25n0497_001:0594c21": "欲塵所累。便得清淨般若慧光。如露柱燈籠。而真",
    "X25n0497_001:0594c22": "實不虗之相從此生矣。即是我心之功德也。當知",
    "X25n0497_001:0594c23": "是人。成就諸佛第一希有功德。莫能出乎其右矣。",
    "X25n0497_001:0594c24": "【證】圓覺經云。一切實相。性清淨故。六祖云。從清淨",
    "X25n0497_001:0595a01": "體中。流出般若波羅蜜多。又云功德在法身中。非",
    "X25n0497_001:0595a02": "在於福。即此義。",
    "X25n0497_001:0595a03": "世尊。是實相者。則是非相。是故如來說名實相。",
    "X25n0497_001:0595a04": "【論】則是非相者。實相無相。故言為非。不是無實相。",
    "X25n0497_001:0595a05": "如龜毛兔角。只說龜無毛．兔無角。不是說無龜無",
    "X25n0497_001:0595a06": "兔。正猶達磨所謂水中鹽味。色裏膠青云耳。世儒",
    "X25n0497_001:0595a07": "不思細細根究。一味班駁佛是虗無寂滅。妄矣。",
    "X25n0497_001:0595a08": "【講】須菩提稱世尊而言。我所謂實相者。謂實理也。",
    "X25n0497_001:0595a09": "般若實相。如太虗空。本然未有形迹。若悟實相。不",
    "X25n0497_001:0595a10": "可執着為實相。此如來所名實相者也。",
    "X25n0497_001:0595a11": "【證】傅大士云。彼岸更求離。趙州云。佛之一字。吾不",
    "X25n0497_001:0595a12": "忍聞。此說得之。",
    "X25n0497_001:0595a13": "世尊。我今得聞如是經典。信解受持。不足為難。若當",
    "X25n0497_001:0595a14": "來世。後五百歲。其有眾生。得聞是經。信解受持。是人",
    "X25n0497_001:0595a15": "則為第一希有。何以故。此人無我相人相眾生相壽",
    "X25n0497_001:0595a16": "者相。所以者何。我相即是非相。人相眾生相壽者相",
    "X25n0497_001:0595a17": "即是非相。何以故。離一切諸相。則名諸佛。",
    "X25n0497_001:0595a18": "【註】信解者。心無所疑。而了然悟也。受持者。心既領",
    "X25n0497_001:0595a19": "納而守之堅也。",
    "X25n0497_001:0595a20": "【講】須菩提言。我今得聞此經。以我從來之慧眼。自",
    "X25n0497_001:0595a21": "能信其言之實。解其理之妙。聽受而持守之。言下",
    "X25n0497_001:0595a22": "承當。不為難事。若當來世。年久之時。有眾生聞是",
    "X25n0497_001:0595a23": "經者。信解受持。則此人明了自性。真第一等人而",
    "X25n0497_001:0595a24": "不易得者也。何故此人不多有也。以其頓悟真空。",
    "X25n0497_001:0595b01": "必無人我等四相。所以然者。因般若波羅蜜。人我",
    "X25n0497_001:0595b02": "兩忘。凡壽盡泯。原無一法可得。即非四相也。若離",
    "X25n0497_001:0595b03": "一切諸相。其心空寂。即到覺地。與諸佛齊驅並駕。",
    "X25n0497_001:0595b04": "名為佛矣。",
    "X25n0497_001:0595b05": "佛告須菩提。如是。如是。若復有人。得聞是經。不驚不",
    "X25n0497_001:0595b06": "怖不畏。當知是人甚為希有。(怖音布)。",
    "X25n0497_001:0595b07": "【註】如是者。所言當乎其理也。驚者。駭其言之過也。",
    "X25n0497_001:0595b08": "怖者。恐其道之高也。畏者。怯其行之難也。此便是",
    "X25n0497_001:0595b09": "不能信解受持矣。",
    "X25n0497_001:0595b10": "【論】佛恐世遠。僅存言教。設人有此三心。則信解受",
    "X25n0497_001:0595b11": "持。不能堅固。故稱是人甚為希有。",
    "X25n0497_001:0595b12": "【講】佛因須菩提之言。而即印可之曰。汝言深契佛",
    "X25n0497_001:0595b13": "理。如是如是。後果有人。得聞般若妙法。不驚而無",
    "X25n0497_001:0595b14": "疑心。不怖而無懼心。不畏而無退心。則渙然氷釋。",
    "X25n0497_001:0595b15": "怡然理順。其人豈不希有哉。",
    "X25n0497_001:0595b16": "何以故。須菩提。如來說第一波羅蜜。非第一波羅蜜。",
    "X25n0497_001:0595b17": "是名第一波羅蜜。",
    "X25n0497_001:0595b18": "【講】佛說此人為希有者何也。葢我所說第一波羅",
    "X25n0497_001:0595b19": "蜜。乃真空無相。自性自悟。何曾有波羅蜜可名。不",
    "X25n0497_001:0595b20": "過假是說。以開悟羣迷而已。是名第一波羅蜜也。",
    "X25n0497_001:0595b21": "須菩提。忍辱波羅蜜。如來說非忍辱波羅蜜。",
    "X25n0497_001:0595b22": "【論】人以強暴加我。此真可耻。其辱莫甚焉。於此忍",
    "X25n0497_001:0595b23": "之。何事不可做。此忍人所不能忍。波羅蜜有六種。",
    "X25n0497_001:0595b24": "這一波羅蜜。最難克化。今人一言不合。則怒氣相",
    "X25n0497_001:0595c01": "加。起種種無明煩惱。人我干戈。四相未空。障蔽真",
    "X25n0497_001:0595c02": "性。佛所以獨揭此一件。合人滅度。",
    "X25n0497_001:0595c03": "【講】佛告須菩提云。凡有辱境之來。恬然處之。不起",
    "X25n0497_001:0595c04": "嗔恨。以亂我之般若。則心同太虗。即造到覺地。此",
    "X25n0497_001:0595c05": "忍辱波羅蜜也。俱真空本來無相。外不見其可辱。",
    "X25n0497_001:0595c06": "內不見其可忍。渾然兩忘。此如來說非忍辱波羅",
    "X25n0497_001:0595c07": "蜜矣。",
    "X25n0497_001:0595c08": "【證】法華經六波羅蜜云。檀波羅蜜。尸波羅蜜。羼提",
    "X25n0497_001:0595c09": "波羅蜜。毗梨耶波羅蜜。禪波羅蜜。般若波羅蜜。即",
    "X25n0497_001:0595c10": "布施。持戒。忍辱。精進。禪定。智慧也。又名六度。",
    "X25n0497_001:0595c11": "何以故。須菩提。如我昔為歌利王割截身體。我於爾",
    "X25n0497_001:0595c12": "時。無我相．無人相．無眾生相．無壽者相。何以故。我於",
    "X25n0497_001:0595c13": "往昔節節支解時。若有我相人相眾生相壽者相。應",
    "X25n0497_001:0595c14": "生嗔恨。須菩提。又念過去於五百世。作忍辱仙人。於",
    "X25n0497_001:0595c15": "爾所世。無我相無人相無眾生相無壽者相。(解音皆。上聲)。",
    "X25n0497_001:0595c16": "【註】昔者。前生也。梵語歌利王。此云極惡之君。五百",
    "X25n0497_001:0595c17": "世者。即五百生也。昔如來因地修行。證初地菩薩",
    "X25n0497_001:0595c18": "時。修忍辱行。在山中宴坐。因歌利王出遊獵。王乃",
    "X25n0497_001:0595c19": "憩息。睡醒。不見左右彩女。遂親入山。尋見眾妃宮",
    "X25n0497_001:0595c20": "女。圍繞禮拜仙人。王乃大怒。問曰。云何恣情觀我",
    "X25n0497_001:0595c21": "女色。仙人曰。於諸女色。實無貪着。王曰。云何見色",
    "X25n0497_001:0595c22": "不貪。仙人曰。持戒。王曰。何名持戒。仙人曰。忍辱即",
    "X25n0497_001:0595c23": "是持戒。王乃將刀割仙人身。問曰。還可痛否。仙人",
    "X25n0497_001:0595c24": "曰。實不痛。王即節節支解。問曰。還嗔恨否。仙人曰。",
    "X25n0497_001:0596a01": "我尚非有。何有嗔恨。天怒雨石。王懼乃免。爾時王",
    "X25n0497_001:0596a02": "者。即憍陳如。仙人者。即釋迦如來也。",
    "X25n0497_001:0596a03": "【講】此因忍辱。說此以證之。佛言我前生為歌利王",
    "X25n0497_001:0596a04": "割截身體時。心如虗空。不起四相。何以故也。當初。",
    "X25n0497_001:0596a05": "節節支解。可謂辱之極矣。若有四相。則嗔心定起。",
    "X25n0497_001:0596a06": "恨不能忘。何以言忍。又再思念。曾於過去五百世。",
    "X25n0497_001:0596a07": "作忍辱仙人。曾修忍辱之行。所以於往世。亦無有",
    "X25n0497_001:0596a08": "四相之累。歷劫頓悟真空。此我所修。誠非一朝一",
    "X25n0497_001:0596a09": "夕之故也。以是知忍辱波羅蜜。學道者之先務。首",
    "X25n0497_001:0596a10": "要破其嗔心。方離四相。",
    "X25n0497_001:0596a11": "是故須菩提。菩薩應離一切相。發阿耨多羅三藐三",
    "X25n0497_001:0596a12": "菩提心。不應住色生心。不應住聲香味觸法生心。應",
    "X25n0497_001:0596a13": "生無所住心。若心有住。則為非住。",
    "X25n0497_001:0596a14": "【註】佛言。心有四相。則非清淨。豈我無上菩提之真",
    "X25n0497_001:0596a15": "性。不免住着六塵。非菩薩也。我前所言離一切相。",
    "X25n0497_001:0596a16": "即名諸佛。又言應無所住而生其心。此正般若波",
    "X25n0497_001:0596a17": "羅蜜。為無餘涅槃者也。",
    "X25n0497_001:0596a18": "【講】呼須菩提言。菩薩欲成佛道。當空其心。離去一",
    "X25n0497_001:0596a19": "切形迹。方可發此無上菩提道心。又不當住着於",
    "X25n0497_001:0596a20": "色。而萌可好之端。不當住着於聲香味觸法。而起",
    "X25n0497_001:0596a21": "一可欲之念。當於無所住者而生其心。則此心圓",
    "X25n0497_001:0596a22": "通無礙。真純無欲。非一切相之所繫縛。若心於六",
    "X25n0497_001:0596a23": "塵上有一住着。便落他窠臼。不能脫灑。則所住不",
    "X25n0497_001:0596a24": "是菩薩住處也。",
    "X25n0497_001:0596b01": "【證】六祖云。我此法門。以無為為本。",
    "X25n0497_001:0596b02": "是故佛說菩薩心不應住色布施。須菩提。菩薩為利",
    "X25n0497_001:0596b03": "益一切眾生。應如是布施。",
    "X25n0497_001:0596b04": "【註】布施之義。非捨施於人也。何以言之。葢此經乃",
    "X25n0497_001:0596b05": "談真空本性。頓教法門。字字當精切語。俱在心上",
    "X25n0497_001:0596b06": "用功。非教人外面做因果事。深造者。當自得之眾",
    "X25n0497_001:0596b07": "生。非胎卵濕化之類。吾心中之眾生也。利益者。不",
    "X25n0497_001:0596b08": "為色聲香味觸法所染。六根清淨。豈不是利益。一",
    "X25n0497_001:0596b09": "卷中。翻復說來。俱管在受持演說二意。我能受持",
    "X25n0497_001:0596b10": "讀誦。則為布施之體。為人演說。則為布施之用。黃",
    "X25n0497_001:0596b11": "蘗心要云。過去心不可得。是過去捨。現在心不可",
    "X25n0497_001:0596b12": "得。是現在捨。未來心不可得。是未來捨。斯言盡之",
    "X25n0497_001:0596b13": "矣。六塵中。惟色最易染人。所以說色。而不及聲香",
    "X25n0497_001:0596b14": "味觸法者。意在中也。住者。黃蘗棲泊兩字。最下得",
    "X25n0497_001:0596b15": "妙。紫陽夫子曰。人心活物。須要棲之澹泊。然後為",
    "X25n0497_001:0596b16": "得。真確論也。",
    "X25n0497_001:0596b17": "【講】佛自謂我說菩薩心者。本虗而明。若住色而為",
    "X25n0497_001:0596b18": "運用。此心不為覺矣。所以不住色布施也。菩薩以",
    "X25n0497_001:0596b19": "此不住覺心。利益我一切眾生妄心。使眾塵不隔。",
    "X25n0497_001:0596b20": "真智現前。當以此廣布而設施之。可也。",
    "X25n0497_001:0596b21": "如來說一切諸相。即是非相。又說一切眾生。即非眾",
    "X25n0497_001:0596b22": "生。",
    "X25n0497_001:0596b23": "【講】佛言。如來所說。一切諸相者。乃是外幻。於我真",
    "X25n0497_001:0596b24": "性中。本來何有。故非相也。又說一切眾生者。以心",
    "X25n0497_001:0596c01": "有四相。名為眾生。若能約己迴光。妄心自離。即無",
    "X25n0497_001:0596c02": "眾生可得。故非眾生也。",
    "X25n0497_001:0596c03": "須菩提。如來是真語者．實語者．如語者．不誑語者．不",
    "X25n0497_001:0596c04": "異語者。",
    "X25n0497_001:0596c05": "【講】佛恐人聞此經之言。便生驚怖畏懼。不能成就。",
    "X25n0497_001:0596c06": "乃開導之曰。我如來所說般若波羅蜜法。皆無上",
    "X25n0497_001:0596c07": "菩提。了悟本性。真焉而不妄。實焉而不虗。默契真",
    "X25n0497_001:0596c08": "常之理。如如而不變易其詞。所言者。非欺誑之言。",
    "X25n0497_001:0596c09": "所論者。非異常之論。不過欲人自性自悟。豈謬哉。",
    "X25n0497_001:0596c10": "須菩提。如來所得法。此法無實無虗。",
    "X25n0497_001:0596c11": "【講】佛言。如來所以得此般若法者。葢緣滅度眾生。",
    "X25n0497_001:0596c12": "以悟真性。只一個空無所空之心法也。將以此法",
    "X25n0497_001:0596c13": "為實耶。真體空寂。本無實也。以此法為虗耶。妙用",
    "X25n0497_001:0596c14": "無方。亦無虗也。無實與無虗合。則此法之體用備",
    "X25n0497_001:0596c15": "矣。真空之妙。非以是哉。",
    "X25n0497_001:0596c16": "【證】中庸曰。君子之道。費而隱。正謂此也。",
    "X25n0497_001:0596c17": "須菩提。若菩薩心住於法而行布施。如人入闇。則無",
    "X25n0497_001:0596c18": "所見。若菩薩心不住法而行布施。如人有目。日光明",
    "X25n0497_001:0596c19": "照。見種種色。(闇同暗)。",
    "X25n0497_001:0596c20": "【註】菩薩者。學道之通稱也。心住法者。謂之法塵也。",
    "X25n0497_001:0596c21": "【講】佛言。凡此修行菩薩。當悟真空。不宜有所住着",
    "X25n0497_001:0596c22": "以為運用也。設或心着此法。而行其布施。則四相",
    "X25n0497_001:0596c23": "未除。為無明暗障。如人入於暗室之中。昏焉而一",
    "X25n0497_001:0596c24": "無所見矣。若菩薩。心與法俱泯。無所執泥。而布施",
    "X25n0497_001:0597a01": "於外。此則豁金剛眼。然般若燈。圓悟如來。洞達無",
    "X25n0497_001:0597a02": "礙。乃無上之知見也者。如人本有眼目。又得杲日",
    "X25n0497_001:0597a03": "當空。了一切境。見種種色矣。",
    "X25n0497_001:0597a04": "須菩提。當來之世。若有善男子．善女人。能於此經受",
    "X25n0497_001:0597a05": "持讀誦。則為如來以佛智慧。悉知是人。悉見是人。皆",
    "X25n0497_001:0597a06": "得成就無量無邊功德。",
    "X25n0497_001:0597a07": "【講】此經具自性中莫大之功用德行。實為希有也。",
    "X25n0497_001:0597a08": "若如來滅後。或有善男善女。能於此經。受持讀誦。",
    "X25n0497_001:0597a09": "直下頓悟。則不事口耳之末。而了此真空之妙。即",
    "X25n0497_001:0597a10": "到菩提覺位。為自性如來。佛以智慧清淨之目。盡",
    "X25n0497_001:0597a11": "知盡見。此人皆得成就無量無邊見性之功德。周",
    "X25n0497_001:0597a12": "法界而無方。歷萬劫而常在。豈有眼量之所哉。",
    "X25n0497_001:0597a13": "○持經功德分第十五",
    "X25n0497_001:0597a14": "須菩提。若有善男子．善女人。初日分。以恒河沙等身",
    "X25n0497_001:0597a15": "布施。中日分。復以恒河沙等身布施。後日分。亦以恒",
    "X25n0497_001:0597a16": "河沙等身布施。如是無量百千萬億劫。以身布施。若",
    "X25n0497_001:0597a17": "復有人聞此經典。信心不逆。其福勝彼。何況書寫受",
    "X25n0497_001:0597a18": "持讀誦為人解說。(分。去聲)。",
    "X25n0497_001:0597a19": "【註】初日分。謂早晨。中日分。謂日午。後日分。謂晚間。",
    "X25n0497_001:0597a20": "【論】佛所謂捨身布施。要知即是儒家損己益人。後",
    "X25n0497_001:0597a21": "世體認一差。醜怪百出。或破肉燃燈。或刺血書經。",
    "X25n0497_001:0597a22": "或露頂焚香。其弊一至斯極。吁佛之心。愈無以自",
    "X25n0497_001:0597a23": "白於天下。斯人也。其佛之罪人歟。書此以戒流俗。",
    "X25n0497_001:0597a24": "【講】佛言。設有善男善女。於一日之間。以恒河沙等",
    "X25n0497_001:0597b01": "身命。三度捨身。至於無量數劫。則無量福量。曷可",
    "X25n0497_001:0597b02": "勝言。然止能受世間頑福耳。若有人聞此經。即信",
    "X25n0497_001:0597b03": "於心。不違逆其說。其受用之福。尚勝彼捨身之福。",
    "X25n0497_001:0597b04": "何況自書寫其章句。而尋繹其言。受持讀誦。而解",
    "X25n0497_001:0597b05": "悟其理。又以是經與人解說其義。則不徒自明己",
    "X25n0497_001:0597b06": "性。且教人各各見性。善根純熟。利益無窮。其福又",
    "X25n0497_001:0597b07": "焉有限量哉。",
    "X25n0497_001:0597b08": "須菩提。以要言之。是經有不可思議．不可稱量．無邊",
    "X25n0497_001:0597b09": "功德。(稱量俱平聲。古稱秤通用)。",
    "X25n0497_001:0597b10": "【講】佛言。若能明此法門。即見性成佛。以簡要言之。",
    "X25n0497_001:0597b11": "則此般若真經。有不可以凡心測度。亦不可以淺",
    "X25n0497_001:0597b12": "言擬議。又不可如器物平秤而度量之也。則此功",
    "X25n0497_001:0597b13": "德之無邊際。雖讚歎所不及矣。",
    "X25n0497_001:0597b14": "【證】六祖曰。不離自性是功。應用無染是德。功德在",
    "X25n0497_001:0597b15": "法身中。",
    "X25n0497_001:0597b16": "如來為發大乘者說。為發最上乘者說。",
    "X25n0497_001:0597b17": "【註】六祖曰。法無三乘。人心自有等差。見聞轉誦是",
    "X25n0497_001:0597b18": "小乘。悟法解義是中乘。依法修行是大乘。萬法盡",
    "X25n0497_001:0597b19": "通。為行俱備。一切不染。離諸法相。一無所得。名最",
    "X25n0497_001:0597b20": "上乘。乘是行義。不在口爭是也。",
    "X25n0497_001:0597b21": "【講】佛言此經。如何有此無邊功德。葢金剛般若。吾",
    "X25n0497_001:0597b22": "之妙用本性。必大乘菩薩。最上乘如來所印證者",
    "X25n0497_001:0597b23": "也。豈小乘人所能堪任。故如來為啟發大乘人而",
    "X25n0497_001:0597b24": "闡此真空之妙。亦為啟發最上乘人而演此般若",
    "X25n0497_001:0597c01": "之法也。",
    "X25n0497_001:0597c02": "若有人能受持讀誦。廣為人說。如來悉知是人。悉見",
    "X25n0497_001:0597c03": "是人。皆得成就不可量．不可稱．無有邊．不可思議功",
    "X25n0497_001:0597c04": "德。如是人等。則為荷擔如來阿耨多羅三藐三菩提。",
    "X25n0497_001:0597c05": "【註】背負為荷。在肩為擔。言無上菩提。至重難任。一",
    "X25n0497_001:0597c06": "旦道由人弘。毅然以身承仕。所以成就大功德也。",
    "X25n0497_001:0597c07": "【講】佛言。此般若經。既為大乘最上乘人而說。乃無",
    "X25n0497_001:0597c08": "上正等正覺之妙道也。有人受持讀誦。既以成己。",
    "X25n0497_001:0597c09": "廣為人說。又以成人。人己兼成。功用德行。無有盡",
    "X25n0497_001:0597c10": "藏。如來於此一一知得此人。見得此人。可以成就",
    "X25n0497_001:0597c11": "之也。此人既能成就功德。即能以身挺然任此大",
    "X25n0497_001:0597c12": "道。將如來阿耨菩提之法。一擔負而荷之無遺理",
    "X25n0497_001:0597c13": "矣。自覺覺他。覺行圓滿。功德寧有涯哉。",
    "X25n0497_001:0597c14": "何以故。須菩提。若樂小法者。著我見人見眾生見壽",
    "X25n0497_001:0597c15": "者見。則於此經。不能聽受讀誦為人解說。(樂音要)。",
    "X25n0497_001:0597c16": "【註】樂者。喜好也。小法者。鈍根之人。志意下劣。如佛",
    "X25n0497_001:0597c17": "說法華經。五千人退席。是也。不曰相。而曰見者。心",
    "X25n0497_001:0597c18": "染此四相。墮於邪見也。",
    "X25n0497_001:0597c19": "【講】佛云。人或樂小乘法者。局於見聞之小。不免有",
    "X25n0497_001:0597c20": "我人等見之私。於此大乘最上乘法。便起驚怖畏",
    "X25n0497_001:0597c21": "懼之心。其於真性懵然不知。故不能聽受讀誦。為",
    "X25n0497_001:0597c22": "人解說也。",
    "X25n0497_001:0597c23": "須菩提。在在處處。若有此經。一切世間天人阿修羅。",
    "X25n0497_001:0597c24": "所應供養。當知此處。則為是塔。皆應恭敬。作禮圍遶。",
    "X25n0497_001:0598a01": "以諸華香而散其處。(華古花字)。",
    "X25n0497_001:0598a02": "【講】此心中般若無相真經。乃自性佛永為萬世不",
    "X25n0497_001:0598a03": "刊之大典。若在在處處。有此持經之人。則功德素",
    "X25n0497_001:0598a04": "著。如摩尼寶珠。瑞光炳耀。一切世間天人阿修羅",
    "X25n0497_001:0598a05": "為之供養。當知此處。便是如來真身舍利寶塔。誰",
    "X25n0497_001:0598a06": "肯生一慢心。必作禮而五體之投地。圍繞而大眾",
    "X25n0497_001:0598a07": "之皈依。以諸寶花妙香。布散於持經之處。則供養",
    "X25n0497_001:0598a08": "可謂至矣。此正謂一人辦心。諸天辦供也。",
    "X25n0497_001:0598a09": "○能淨業障分第十六",
    "X25n0497_001:0598a10": "復次須菩提。善男子．善女人。受持讀誦此經。若為人",
    "X25n0497_001:0598a11": "輕賤。是人先世罪業。應墮惡道。以今世人輕賤故。先",
    "X25n0497_001:0598a12": "世罪業。則為消滅。當得阿耨多羅三藐三菩提。",
    "X25n0497_001:0598a13": "【註】世者。三十年為一世也。惡道。猶惡境也。小而憂",
    "X25n0497_001:0598a14": "辱。大而死亡。皆是也。六祖云。約理而言。先世。即是",
    "X25n0497_001:0598a15": "前念妄心。今世。即是後念覺心。以後念覺心。輕賤",
    "X25n0497_001:0598a16": "前念妄心。妄不能住。故云先世罪業。即為消滅。妄",
    "X25n0497_001:0598a17": "念既滅。罪業不成。即得菩提。",
    "X25n0497_001:0598a18": "【論】圭峯科此經。為轉罪成佛。梁昭明太子科判此",
    "X25n0497_001:0598a19": "經。為淨業障。若是依經解義。便涉到報應因果中",
    "X25n0497_001:0598a20": "去了。不知般若真性。乃最上一乘。必不是此等說。",
    "X25n0497_001:0598a21": "六祖以先世今世。作前念後念。真確論也。不可把",
    "X25n0497_001:0598a22": "先世後世認作前生今生。",
    "X25n0497_001:0598a23": "【講】佛言。世有男子女人。既能受持讀誦此經。真可",
    "X25n0497_001:0598a24": "敬重也。而反為人所輕。真可尊貴也。而反為人所",
    "X25n0497_001:0598b01": "賤。其故何哉。葢此人。必是已前年分。未曾得聞此",
    "X25n0497_001:0598b02": "經之時。着於四相。住於六塵。所有罪過業緣。當墮",
    "X25n0497_001:0598b03": "落於惡境下流之污。以今世人所以輕賤之。而不",
    "X25n0497_001:0598b04": "供養恭敬故也。今既持經而真性圓明。是本來無",
    "X25n0497_001:0598b05": "一物。何處有塵埃。已前之罪業。即消滅矣。當得無",
    "X25n0497_001:0598b06": "上菩提之正果也。",
    "X25n0497_001:0598b07": "須菩提。我念過去無量阿僧祇劫。於然燈佛前。得值",
    "X25n0497_001:0598b08": "八百四千萬億那由他諸佛。悉皆供養承事。無空過",
    "X25n0497_001:0598b09": "者。若復有人。於後末世。能受持讀誦此經。所得功德。",
    "X25n0497_001:0598b10": "於我所供養諸佛功德。百分不及一。千萬億分。乃至",
    "X25n0497_001:0598b11": "算數譬喻所不能及。(那。平聲。他音陀。分。去聲)。",
    "X25n0497_001:0598b12": "【註】梵語阿僧祇。此云無央數。梵語那由他。此云一",
    "X25n0497_001:0598b13": "萬萬。劫者。世也。佛心有六通。無始以來事。慧眼皆",
    "X25n0497_001:0598b14": "知之。謂之宿命通也。末世徒知事佛。而不知佛究",
    "X25n0497_001:0598b15": "竟處。盡在此經。故以此言。較其功德之多寡也。",
    "X25n0497_001:0598b16": "【講】佛言。我於無量無央數劫。在然燈佛已前。得遇",
    "X25n0497_001:0598b17": "八百萬億那由他諸佛出世。盡皆供奉。而不敢怠。",
    "X25n0497_001:0598b18": "承順而不敢違。無有空過一處而不供承之者。是",
    "X25n0497_001:0598b19": "我歷事諸佛之多如此。後有末世持經之人。見自",
    "X25n0497_001:0598b20": "本性。永離輪迴。以是功德。較量我供佛之功德。雖",
    "X25n0497_001:0598b21": "百分。百千萬億分。乃至算數之多。譬喻之廣。皆不",
    "X25n0497_001:0598b22": "及持經功德之一分也。",
    "X25n0497_001:0598b23": "須菩提。若善男子．善女人。於後末世。有受持讀誦此",
    "X25n0497_001:0598b24": "經。所得功德。我若具說者。或有人聞。心則狂亂。狐疑",
    "X25n0497_001:0598c01": "不信。須菩提。當知是經義不可思議。果報亦不可思",
    "X25n0497_001:0598c02": "議。",
    "X25n0497_001:0598c03": "【註】具者。盡也。狐是獸。名野犴。其性多疑。果者功有",
    "X25n0497_001:0598c04": "所成。報者理有所騐。非今生後世。果報之說。",
    "X25n0497_001:0598c05": "【講】佛再呼須菩提而曉之。若男子女人。於後末法",
    "X25n0497_001:0598c06": "之時。受持其理。讀誦其言。得此無量功德。必無疑",
    "X25n0497_001:0598c07": "矣。我若再盡言其詳。或有鈍根之人。聞之起驚怖",
    "X25n0497_001:0598c08": "畏懼之心。狂焉而無定持。亂焉而無定見。展轉如",
    "X25n0497_001:0598c09": "狐之疑惑。不能信受。葢不知此經之妙故也。當知",
    "X25n0497_001:0598c10": "此經之義理。乃真空無相。最上一乘。不可以心思",
    "X25n0497_001:0598c11": "言議。探其底蘊也。至於究竟一受持讀誦之間。先",
    "X25n0497_001:0598c12": "世之罪業消滅。無量之功德難及。得此果實報驗",
    "X25n0497_001:0598c13": "者。又豈可以思議之哉。真極盛而無以知也。",
    "X25n0497_001:0598c14": "○究竟無我分第十七",
    "X25n0497_001:0598c15": "爾時須菩提白佛言。世尊。善男子．善女人。發阿耨多",
    "X25n0497_001:0598c16": "羅三藐三菩提心。云何應住。云何降伏其心。佛告須",
    "X25n0497_001:0598c17": "菩提。善男子．善女人。發阿耨多羅三藐三菩提心者。",
    "X25n0497_001:0598c18": "當生如是心。我應滅度一切眾生。滅度一切眾生已。",
    "X25n0497_001:0598c19": "而無有一眾生實滅度者。",
    "X25n0497_001:0598c20": "【講】須菩提復問佛云。菩提心何所止。眾生心何所",
    "X25n0497_001:0598c21": "伏。佛曰。菩提心者。本來具足。當體現成。只因眾生",
    "X25n0497_001:0598c22": "蔽於塵染而戕賊者。總總也。人當先要培養此真",
    "X25n0497_001:0598c23": "心。然欲盡者理方還。我當以此一切眾生心。如煩",
    "X25n0497_001:0598c24": "惱妄想。取捨人我。貪嗔嫉妬。種種四相之類。一一",
    "X25n0497_001:0599a01": "除滅。而度脫之。既滅度眾生已了。則般若觀照。常",
    "X25n0497_001:0599a02": "住不滅。凡前所有一切妄心。原非真性中所有。如",
    "X25n0497_001:0599a03": "紅爐點雪。消融殆盡。無一眾生實滅度也。",
    "X25n0497_001:0599a04": "何以故。須菩提。若菩薩有我相人相眾生相壽者相。",
    "X25n0497_001:0599a05": "則非菩薩。所以者何。須菩提。實無有法發阿耨多羅",
    "X25n0497_001:0599a06": "三藐三菩提心者。",
    "X25n0497_001:0599a07": "【註】此節實無有法四字當重。佛恐人錯認當生如",
    "X25n0497_001:0599a08": "是心者為真實。故又說破。謂究其實。乃我真性中",
    "X25n0497_001:0599a09": "原無此也。",
    "X25n0497_001:0599a10": "【講】佛云。此何以故也。若學道之菩薩。四相未除。則",
    "X25n0497_001:0599a11": "菩提心無由而發。何以言菩薩。所以然者。以性本",
    "X25n0497_001:0599a12": "空寂。渾然天成。其發此心。不過自悟自修。實無有",
    "X25n0497_001:0599a13": "法。發此阿耨多羅三藐三菩提者也。",
    "X25n0497_001:0599a14": "須菩提。於意云何。如來於然燈佛所。有法得阿耨多",
    "X25n0497_001:0599a15": "羅三藐三菩提不。不也。世尊。如我解佛所說義。佛於",
    "X25n0497_001:0599a16": "然燈佛所。無有法得阿耨多羅三藐三菩提。",
    "X25n0497_001:0599a17": "【講】佛呼須菩提反問云。我始於本師然燈佛處。有",
    "X25n0497_001:0599a18": "法可得。名之為無上正等正覺否。須菩提言。我曉",
    "X25n0497_001:0599a19": "佛所言之理。佛於本師處。乃是自性自悟。無有傳",
    "X25n0497_001:0599a20": "受秘密之典。而得菩提之道也。",
    "X25n0497_001:0599a21": "佛言。如是如是。須菩提。實無有法。如來得阿耨多羅",
    "X25n0497_001:0599a22": "三藐三菩提。須菩提。若有法。如來得阿耨多羅三藐",
    "X25n0497_001:0599a23": "三菩提者。然燈佛則不與我授記。汝於來世。當得作",
    "X25n0497_001:0599a24": "佛號釋迦牟尼。以實無有法。得阿耨多羅三藐三菩",
    "X25n0497_001:0599b01": "提。是故然燈佛與我授記作是言。汝於來世。當得作",
    "X25n0497_001:0599b02": "佛號釋迦牟尼。何以故。如來者。即諸法如義。",
    "X25n0497_001:0599b03": "【註】梵語釋迦。此云能仁。即度脫一切也。梵語牟尼。",
    "X25n0497_001:0599b04": "此云寂默。即心體如如也。牟尼為體。即是如字。能",
    "X25n0497_001:0599b05": "仁為用。即是來字。先言釋迦。後言牟尼者。攝用以",
    "X25n0497_001:0599b06": "歸體也。如來者從體以起用也。總是真性。詳言之",
    "X25n0497_001:0599b07": "則為阿耨多羅三藐三菩提。略言之。則為如來。又",
    "X25n0497_001:0599b08": "略言之則為佛。諸法如義者。葢我真實之性。本來",
    "X25n0497_001:0599b09": "自如。其見之於諸法事者。亦自然而然。來為應迹。",
    "X25n0497_001:0599b10": "去無留滯。如如不動的義理也。即上無為法也。",
    "X25n0497_001:0599b11": "【講】佛深以須菩提之言為當。故稱如是如是。復謂",
    "X25n0497_001:0599b12": "之曰。實無有法得此菩提。若曰有法。然燈佛即諄",
    "X25n0497_001:0599b13": "諄然舉其佛之所得者。傳之於我。即不當與我止",
    "X25n0497_001:0599b14": "授一記云。爾來世方得作佛。號釋迦牟尼也。葢本",
    "X25n0497_001:0599b15": "原不從外得。徧虗空世界而常自如。所謂一法不",
    "X25n0497_001:0599b16": "立。一塵不染也。然燈不過授記而已。何曾得法於",
    "X25n0497_001:0599b17": "他。皆是我如來本性也。何以故。如來者。不離諸法。",
    "X25n0497_001:0599b18": "即一切法中自如的義理也。",
    "X25n0497_001:0599b19": "【證】維摩經云。如者不二不異。一切法亦如也。眾聖",
    "X25n0497_001:0599b20": "賢亦於也。至於彌勒亦如也。",
    "X25n0497_001:0599b21": "若有人言。如來得阿耨多羅三藐三菩提。須菩提。實",
    "X25n0497_001:0599b22": "無有法。佛得阿耨多羅三藐三菩提。須菩提。如來所",
    "X25n0497_001:0599b23": "得阿耨多羅三藐三菩提。於是中。無實無虗。",
    "X25n0497_001:0599b24": "【講】佛又恐人未悟。復曰。或有人說。我得此菩提之",
    "X25n0497_001:0599c01": "法。不知我從實無有法上得之。然我所以得此法",
    "X25n0497_001:0599c02": "者。皆是我之清淨心中。菩提覺性。本無形迹。此法",
    "X25n0497_001:0599c03": "無有實。色相空處。即是菩提。此法無有虗。正謂色",
    "X25n0497_001:0599c04": "即是空。空即是色。故知如來所證菩提之法。不空",
    "X25n0497_001:0599c05": "不有也。",
    "X25n0497_001:0599c06": "是故如來說一切法。皆是佛法。須菩提。所言一切法",
    "X25n0497_001:0599c07": "者。即非一切法。是故名一切法。",
    "X25n0497_001:0599c08": "【講】佛說諸法。皆發明真常之精奧。用為修行之徑",
    "X25n0497_001:0599c09": "路。非外道可比。皆是般若之佛法也。然人心之大",
    "X25n0497_001:0599c10": "事未明。須賴此法指示迷途。除去四相。若真空既",
    "X25n0497_001:0599c11": "悟。我自得之。法亦非有。方名佛法也。佛所以隨說",
    "X25n0497_001:0599c12": "而又掃去者。蓋謂不可泥於法耳。豈真絕無法哉。",
    "X25n0497_001:0599c13": "須菩提。譬如人身長大。須菩提言。世尊。如來說人身",
    "X25n0497_001:0599c14": "長大。即為非大身。是名大身。",
    "X25n0497_001:0599c15": "【講】此段設譬以起下文。佛問須菩提。譬如人之一",
    "X25n0497_001:0599c16": "身。雖長且大。果真為大。須菩提答云。如來說人身",
    "X25n0497_001:0599c17": "長大者。心不菩提。徒為委形。則非真實大身。是虗",
    "X25n0497_001:0599c18": "名為大身而已。",
    "X25n0497_001:0599c19": "須菩提。菩薩亦如是。若作是言。我當滅度無量眾生。",
    "X25n0497_001:0599c20": "則不名菩薩。何以故。須菩提。實無有法名為菩薩。是",
    "X25n0497_001:0599c21": "故佛說一切法。無我．無人．無眾生．無壽者。",
    "X25n0497_001:0599c22": "【講】佛告須菩提曰。菩薩之所名覺眾生者。亦如大",
    "X25n0497_001:0599c23": "身之不為真實也。夫我真性中。廓然常虗。本無眾",
    "X25n0497_001:0599c24": "生。因為四相未離。則眾生從業緣中而現。反之太",
    "X25n0497_001:0600a01": "初。了無可得。若菩薩自言。我當滅度無量眾生。正",
    "X25n0497_001:0600a02": "所謂驅除妄想重增病也。何以名為菩薩。夫修行",
    "X25n0497_001:0600a03": "得至於菩薩者。誠賴佛所說之法。以滅度乎眾生。",
    "X25n0497_001:0600a04": "但真性中自有無上菩提之妙。本無眾生可度。又",
    "X25n0497_001:0600a05": "何有法可據。此所以名菩薩也。是故佛所說一切",
    "X25n0497_001:0600a06": "法者。不過隨時順宜與人解粘去縛而已。豈有能",
    "X25n0497_001:0600a07": "所心哉。所以無我人眾生壽者之妄心矣。此四者",
    "X25n0497_001:0600a08": "統而言之。皆謂之眾生。眾生本無。何滅度之有。",
    "X25n0497_001:0600a09": "【證】維摩經云。法無眾生。離眾生垢故。法無有我。離",
    "X25n0497_001:0600a10": "我垢故。法無壽命。離生死故。法無有人。前後際斷",
    "X25n0497_001:0600a11": "故。此真空無相法也。",
    "X25n0497_001:0600a12": "須菩提。若菩薩作是言。我當莊嚴佛土。是不名菩薩。",
    "X25n0497_001:0600a13": "何以故。如來說莊嚴佛土者。即非莊嚴。是名莊嚴。",
    "X25n0497_001:0600a14": "【講】佛言。若菩薩自說。謂我能莊飾嚴整其佛之剎",
    "X25n0497_001:0600a15": "土。是着於有相。豈足為菩薩。所以者何。我所說莊",
    "X25n0497_001:0600a16": "嚴佛土者。非為粉飾外貌之具。乃吾心佛土也。佛",
    "X25n0497_001:0600a17": "土無相。本來清淨。云何可莊嚴哉。如來以非莊嚴",
    "X25n0497_001:0600a18": "為莊嚴。有妙莊嚴存焉。是則所以名莊嚴也。",
    "X25n0497_001:0600a19": "【證】陳雄曰。以定慧之寶。莊嚴心佛土者。菩薩也。不",
    "X25n0497_001:0600a20": "言其功。而人莫見其迹。以金珠之寶。莊嚴世間佛",
    "X25n0497_001:0600a21": "土者。凡夫也。自言其功。而常急於人知。文殊般若",
    "X25n0497_001:0600a22": "經云。為一切眾生。發大莊嚴。而心不見莊嚴之相。",
    "X25n0497_001:0600a23": "淨土論云。備諸珍寶性。具足妙莊嚴。",
    "X25n0497_001:0600a24": "須菩提。若菩薩通達無我．法者。如來說名真是菩薩。",
    "X25n0497_001:0600b01": "【註】通達者。見得十分透徹也。無我者。即吾儒之無",
    "X25n0497_001:0600b02": "以有己也。法者。理也。真菩薩者。造到純然無偽。即",
    "X25n0497_001:0600b03": "等覺也。",
    "X25n0497_001:0600b04": "【講】佛言。由前所說阿耨菩提。究竟將來。總是個無",
    "X25n0497_001:0600b05": "我之法。夫法界原無盡藏。有一我心。便着於人眾",
    "X25n0497_001:0600b06": "生壽者。未了真空。必定執其有法。有滅度。有莊嚴。",
    "X25n0497_001:0600b07": "所以不名菩薩也。茲則直下大悟。如漆桶底脫。四",
    "X25n0497_001:0600b08": "通八達。廓然無我。我身既無。何更有法。人法兩空。",
    "X25n0497_001:0600b09": "此如來言說。而稱名之曰。真實的菩薩也。",
    "X25n0497_001:0600b10": "○一體同觀分第十八",
    "X25n0497_001:0600b11": "須菩提。於意云何。如來有肉眼不。如是。世尊。如來有",
    "X25n0497_001:0600b12": "肉眼。須菩提。於意云何。如來有天眼不。如是。世尊。如",
    "X25n0497_001:0600b13": "來有天眼。須菩提。於意云何。如來有慧眼不。如是。世",
    "X25n0497_001:0600b14": "尊。如來有慧眼。須菩提。於意云何。如來有法眼不。如",
    "X25n0497_001:0600b15": "是。世尊。如來有法眼。須菩提。於意云何。如來有佛眼",
    "X25n0497_001:0600b16": "不。如是。世尊。如來有佛眼。",
    "X25n0497_001:0600b17": "【註】肉眼一觀。天眼徧觀。慧眼證法。法眼擇法。佛眼",
    "X25n0497_001:0600b18": "度生。凡夫與如來。俱同此眼。異處在覺不覺耳。",
    "X25n0497_001:0600b19": "【論】世法上論。指五眼。為佛眼睛之眼。以理論。則心",
    "X25n0497_001:0600b20": "竅之眼也。眼通於心。大凡眾生。皆具此五眼。與佛",
    "X25n0497_001:0600b21": "無二。因四相六塵遮蔽。只有肉團眼一件而已。儒",
    "X25n0497_001:0600b22": "書云。聖人之心有七竅。即是五眼之謂也。佛有五",
    "X25n0497_001:0600b23": "眼。乃常住真心。非過去未來現在之妄心也。",
    "X25n0497_001:0600b24": "【講】佛欲闡世間眾生之心。有若干種。先設此五眼．",
    "X25n0497_001:0600c01": "沙界二喻之問云。如來有此化身觀見之肉眼。普",
    "X25n0497_001:0600c02": "照大千之天眼。般若常明之慧眼。了諸法空之法",
    "X25n0497_001:0600c03": "眼。自性常覺之佛眼。有此五眼否乎。須菩提皆據",
    "X25n0497_001:0600c04": "理答之曰。如來有此五眼矣。",
    "X25n0497_001:0600c05": "【證】昔雲巖問道吾。大悲菩薩。用許多手眼作麼。吾",
    "X25n0497_001:0600c06": "云。通身是手眼。是言極妙。苟無眾生。無四相。一瞬",
    "X25n0497_001:0600c07": "不具。而況多眼乎。要人自見耳。",
    "X25n0497_001:0600c08": "須菩提。於意云何。如恒河中所有沙。佛說是沙不。如",
    "X25n0497_001:0600c09": "是。世尊。如來說是沙。須菩提。於意云何。如一恒河中",
    "X25n0497_001:0600c10": "所有沙。有如是沙等恒河。是諸恒河所有沙數。佛世",
    "X25n0497_001:0600c11": "界如是。寧為多不。甚多。世尊。",
    "X25n0497_001:0600c12": "【註】沙等恒河者。謂一粒沙為一恒河。廣譬設喻。言",
    "X25n0497_001:0600c13": "恒河之多也。以沙等恒河之沙數佛世界。又不勝",
    "X25n0497_001:0600c14": "其多矣。假設此問而言之也。佛世界者。三千大千",
    "X25n0497_001:0600c15": "內。必有一佛設化。謂之曰佛世界。",
    "X25n0497_001:0600c16": "【講】佛欲人明此許多眾生妄心。故以許多世界為",
    "X25n0497_001:0600c17": "問云。舉此無窮之沙以數佛之世界。果多否乎。須",
    "X25n0497_001:0600c18": "菩提亦以甚多答之。",
    "X25n0497_001:0600c19": "佛告須菩提。爾所國土中。所有眾生。若干種心。如來",
    "X25n0497_001:0600c20": "悉知。何以故。如來說諸心。皆為非心。是名為心。",
    "X25n0497_001:0600c21": "【註】若。如也。干。數也。心數雖多。不出過去未來現在。",
    "X25n0497_001:0600c22": "環轉鈎連。糾結不了。無非妄心。諸心。即若干種心。",
    "X25n0497_001:0600c23": "【講】佛告須菩提云。不必遠論恒沙世界。即如爾之",
    "X25n0497_001:0600c24": "國土中。所有許多眾生。各具一心。則其心有若干",
    "X25n0497_001:0601a01": "種。如來以清淨五眼。皆盡見知之。其故維何。如來",
    "X25n0497_001:0601a02": "所說一切心。皆是眾生妄心。非性中常住真心。識",
    "X25n0497_001:0601a03": "得妄心非心。菩提本體現矣。是名為心也。",
    "X25n0497_001:0601a04": "所以者何。須菩提。過去心不可得。現在心不可得。未",
    "X25n0497_001:0601a05": "來心不可得。",
    "X25n0497_001:0601a06": "【註】思念前事者。為過去心。思念今事者。為現在心。",
    "X25n0497_001:0601a07": "思念後事者。為未來心。不可得。言本來無有也。",
    "X25n0497_001:0601a08": "【論】此三句。我佛談到骨髓處。何必歷覽群藏。向外",
    "X25n0497_001:0601a09": "馳求哉。所以佛恩難報也。凡人一念中。即有未來",
    "X25n0497_001:0601a10": "現在過去。須看得活。故疏鈔云。若一念有起滅。即",
    "X25n0497_001:0601a11": "成六十種邪見。九百種煩惱是也。",
    "X25n0497_001:0601a12": "【講】佛言如來所說非心者。何也。葢常住真心。妙湛",
    "X25n0497_001:0601a13": "圓寂。體用如一。若太虗空。離諸緣引之想。過去心",
    "X25n0497_001:0601a14": "已滅。何所凝滯於物。現在心不住。何所專主於有。",
    "X25n0497_001:0601a15": "未來心未至。何所預期於先。虗靈莫測。反觀於內。",
    "X25n0497_001:0601a16": "三心總不可得也。此方是菩提真心。一體同觀矣。",
    "X25n0497_001:0601a17": "【證】論語云。子絕四。毋意毋必。毋固毋我。六祖云。前",
    "X25n0497_001:0601a18": "念後念及今念。三念不被邪見染。張無盡云。一念",
    "X25n0497_001:0601a19": "不生全體現。古云。三際俱斷。三念皆妄。了不可得。",
    "X25n0497_001:0601a20": "○法界通化分第十九",
    "X25n0497_001:0601a21": "須菩提。於意云何。若有人滿三千大千世界七寶。以",
    "X25n0497_001:0601a22": "用布施。是人以是因緣。得福多不。如是。世尊。此人以",
    "X25n0497_001:0601a23": "是因緣。得福甚多。須菩提。若福德有實。如來不說得",
    "X25n0497_001:0601a24": "福德多。以福德無故。如來說得福德多。",
    "X25n0497_001:0601b01": "【論】三千大千布施之福。俗眼為實。佛眼為無。布施",
    "X25n0497_001:0601b02": "既廣。得福自多。所謂以是因緣也。畢竟是有礙有",
    "X25n0497_001:0601b03": "着。不是清淨福德。以無為福纔是不住相布施。故",
    "X25n0497_001:0601b04": "不徒言得。而言多也。",
    "X25n0497_001:0601b05": "【講】佛又反復申之。見吾心中法界。所通化無窮者。",
    "X25n0497_001:0601b06": "雖寶施不足以擬之也。故問須菩提。若有人以滿",
    "X25n0497_001:0601b07": "三千大千世界之七寶。用為布施。其福德果多否。",
    "X25n0497_001:0601b08": "須菩提亦以甚多答之。佛又呼須菩提言曰。若福",
    "X25n0497_001:0601b09": "德之有真實。則徒求之於外。取諸相也。有相以為",
    "X25n0497_001:0601b10": "布施。其報有限。如來不說得福德多。我之所謂福",
    "X25n0497_001:0601b11": "德者。離諸相也。即前無住相布施。在如來無能施",
    "X25n0497_001:0601b12": "之心。在法界無可施之迹。正是無為清淨功德。其",
    "X25n0497_001:0601b13": "福等如虗空。豈有漏之因。所可同日語。此如來說",
    "X25n0497_001:0601b14": "福德多也。",
    "X25n0497_001:0601b15": "○離色離相分第二十",
    "X25n0497_001:0601b16": "須菩提。於意云何。佛可以具足色身見不。不也。世尊。",
    "X25n0497_001:0601b17": "如來不應以具足色身見。何以故。如來說具足色身。",
    "X25n0497_001:0601b18": "即非具足色身。是名具足色身。",
    "X25n0497_001:0601b19": "【註】具足者。無少虧欠也。",
    "X25n0497_001:0601b20": "【論】此段專主離色言。此分與第五分。第十三分。意",
    "X25n0497_001:0601b21": "俱同。而佛乃重言之者。葢末世修行。多執色相。如",
    "X25n0497_001:0601b22": "香花頂禮。外貌供奉。不悟自己真性。佛所以反復",
    "X25n0497_001:0601b23": "叮嚀告戒之也。",
    "X25n0497_001:0601b24": "【講】佛恐須菩提錯認如來色身。把作如來真身看",
    "X25n0497_001:0601c01": "了。故設此疑而問之曰。佛可以具足色身見否。須",
    "X25n0497_001:0601c02": "菩提即解其意。遂答之曰。不也。世尊。如來不應以",
    "X25n0497_001:0601c03": "具足色身見。何以見之。葢色身。乃血肉之軀。非法",
    "X25n0497_001:0601c04": "身也。若法身。則縱橫無礙。自在自由。念念無非般",
    "X25n0497_001:0601c05": "若。豈八十種好。所能囿也。色身中有妙色身存焉。",
    "X25n0497_001:0601c06": "方名具足色身矣。",
    "X25n0497_001:0601c07": "【證】華嚴經云。清淨妙色身。神力故顯現。",
    "X25n0497_001:0601c08": "須菩提。於意云何。如來可以具足諸相見不。不也。世",
    "X25n0497_001:0601c09": "尊。如來不應以具足諸相見。何以故。如來說諸相具",
    "X25n0497_001:0601c10": "足。即非具足。是名諸相具足。",
    "X25n0497_001:0601c11": "【論】此段專主離相言。",
    "X25n0497_001:0601c12": "【講】佛又問之曰。如來可以具足諸相見否。須菩提",
    "X25n0497_001:0601c13": "即解其義而以否答之。葢自受生以來。有形者。有",
    "X25n0497_001:0601c14": "形形者。有生者。有生生者。若無真性法身。則雖有",
    "X25n0497_001:0601c15": "相。亦天地之委形也。此如來不應以具足諸相見",
    "X25n0497_001:0601c16": "矣。所以者何。如來所說諸相具足。非徒取諸相也。",
    "X25n0497_001:0601c17": "以如來雖有三十二相。必具足乎三十二行。般若",
    "X25n0497_001:0601c18": "觀照。萬象悉融。凡六神通。八解脫。具於自性中者。",
    "X25n0497_001:0601c19": "皆無欠無餘。常滿足爾。此肉身如來內。有真如來",
    "X25n0497_001:0601c20": "在焉。是名諸相具足也。",
    "X25n0497_001:0601c21": "○非說所說分第二十一",
    "X25n0497_001:0601c22": "須菩提。汝勿謂如來作是念。我當有所說法。莫作是",
    "X25n0497_001:0601c23": "念。何以故。若人言如來有所說法。則為謗佛。不能解",
    "X25n0497_001:0601c24": "我所說故。須菩提。說法者。無法可說。是名說法。",
    "X25n0497_001:0602a01": "【論】此分與第七分。無有定法。如來可說。十三分。如",
    "X25n0497_001:0602a02": "來無所說。意大同。亦不過反復告人。勿執文字之",
    "X25n0497_001:0602a03": "陳言。而寡默識之妙道也。謂之曰。勿謂。又曰。莫作。",
    "X25n0497_001:0602a04": "我佛叮嚀之意。至深切矣。",
    "X25n0497_001:0602a05": "【講】佛告須菩提曰。爾切勿自謂。我如來有心作此",
    "X25n0497_001:0602a06": "念頭。有此說法。以開示於人。汝切莫作是念。何以",
    "X25n0497_001:0602a07": "故。設或有人言。佛有法說於人。則是淺見寡識滯",
    "X25n0497_001:0602a08": "在文字之粗。是為謗佛。不能解會我所說之義故",
    "X25n0497_001:0602a09": "也。又呼須菩提曰。我之所謂說法者。不假口說之",
    "X25n0497_001:0602a10": "騰。默契心源之妙。唯能坐斷十方。打成一片。非言",
    "X25n0497_001:0602a11": "語可到。本來無法可說。是名真說法也。",
    "X25n0497_001:0602a12": "【證】圓覺經云。依幻說覺。亦名為幻。既名為幻。所說",
    "X25n0497_001:0602a13": "之法。亦皆是幻。張無盡云。非法無以談空。非人無",
    "X25n0497_001:0602a14": "以說法。妙明子云。智高遠水孤峯。性寂寒潭皎月。",
    "X25n0497_001:0602a15": "然後可以盡離不離言之道也。如如居士云。終日",
    "X25n0497_001:0602a16": "喫飯。不曾咬着一粒米。終日著衣。不曾掛着一莖",
    "X25n0497_001:0602a17": "絲。所以我佛橫說直說。四十九年。未嘗道着一字。",
    "X25n0497_001:0602a18": "爾時慧命須菩提白佛言。世尊。頗有眾生。於未來世。",
    "X25n0497_001:0602a19": "聞說是法。生信心不。佛言。須菩提。彼非眾生。非不眾",
    "X25n0497_001:0602a20": "生。何以故。須菩提。眾生眾生者。如來說非眾生。是名",
    "X25n0497_001:0602a21": "眾生。",
    "X25n0497_001:0602a22": "【註】慧。言德。命。言壽。即長老之別名。",
    "X25n0497_001:0602a23": "【講】須菩提問佛曰。末法之後。略有眾生。聞說此經",
    "X25n0497_001:0602a24": "般若之法。能生敬信之心否也。佛呼須菩提曰。汝",
    "X25n0497_001:0602b01": "勿謂五濁惡世之間。俱是不信佛法的人。葢佛與",
    "X25n0497_001:0602b02": "眾生。原非兩類。同具此般若真心。彼雖為眾生。而",
    "X25n0497_001:0602b03": "真性原有。非可以眾生目之。彼雖非眾生。而業緣",
    "X25n0497_001:0602b04": "現在。又非可以不眾生目之。何以故也。眾生於眾",
    "X25n0497_001:0602b05": "生之中。苟能聞般若法而敬信之。言下見性。是即",
    "X25n0497_001:0602b06": "前之所說。非眾生中人也。是假名眾生爾。",
    "X25n0497_001:0602b07": "○無法可得分第二十二",
    "X25n0497_001:0602b08": "須菩提白佛言。世尊。佛得阿耨多羅三藐三菩提。為",
    "X25n0497_001:0602b09": "無所得耶。佛言。如是。如是。須菩提。我於阿耨多羅三",
    "X25n0497_001:0602b10": "藐三菩提。乃至無有少法可得。是名阿耨多羅三藐",
    "X25n0497_001:0602b11": "三菩提。",
    "X25n0497_001:0602b12": "【講】須菩提以解空之性。深悟菩提之奧。乃以無所",
    "X25n0497_001:0602b13": "得為問。佛深許其言之當也。言如是如是。我於無",
    "X25n0497_001:0602b14": "上正等正覺之法。不從外得。乃吾之真性也。真性",
    "X25n0497_001:0602b15": "中蕩然虗空。神凝智泯。情卷思澄。迎之無首。隨之",
    "X25n0497_001:0602b16": "無後。不可以色相取。不可以言說求。無有少法可",
    "X25n0497_001:0602b17": "得也。不過強名曰阿耨菩提而已。",
    "X25n0497_001:0602b18": "【證】玉樞經云。道在天地。天地不知。有情無情。唯一",
    "X25n0497_001:0602b19": "無二。六祖云。妙性本空。無有一法可得。顏柄曰。有",
    "X25n0497_001:0602b20": "法可得。是名法縛。無法可得。方名解脫。",
    "X25n0497_001:0602b21": "○淨心行善分第二十三",
    "X25n0497_001:0602b22": "復次。須菩提。是法平等。無有高下。是名阿耨多羅三",
    "X25n0497_001:0602b23": "藐三菩提。以無我無人無眾生無壽者。",
    "X25n0497_001:0602b24": "【註】阿耨菩提法者。即真性也。刊定云。在聖不增。故",
    "X25n0497_001:0602c01": "無高。居凡不減。故無下。此言平等性也。真心即是",
    "X25n0497_001:0602c02": "性。原無兩樣。",
    "X25n0497_001:0602c03": "【講】佛又再告須菩提云。我所說阿耨菩提之法。乃",
    "X25n0497_001:0602c04": "吾本然之性。居聖位而不加。處凡流而無損。人人",
    "X25n0497_001:0602c05": "具足。世世同然。蕩然太虗。較若畫一。是色身則有",
    "X25n0497_001:0602c06": "高下。真性則無高下。所以名為無上正等正覺也。",
    "X25n0497_001:0602c07": "何以見之。以我真性中。原無有我人眾生壽者之",
    "X25n0497_001:0602c08": "妄。若有此妄。則嗜欲深者。天機必淺。攻取累者。湛",
    "X25n0497_001:0602c09": "一不全。吾見塵勞。種種異起。何得為平等法哉。法",
    "X25n0497_001:0602c10": "為平等。方名無上菩提矣。",
    "X25n0497_001:0602c11": "修一切善法。則得阿耨多羅三藐三菩提。須菩提。所",
    "X25n0497_001:0602c12": "言善法者。如來說即非善法。是名善法。",
    "X25n0497_001:0602c13": "【論】夫平等之法。不從外得矣。一向認着本來現成。",
    "X25n0497_001:0602c14": "墮諸無事甲中。不假修進。此又愚迷不返者也。",
    "X25n0497_001:0602c15": "【講】佛又說。當修此一切善法。凡布施。持戒。忍辱。精",
    "X25n0497_001:0602c16": "進。禪定。智慧。皆是明心見性之善法。依此法修。則",
    "X25n0497_001:0602c17": "虗己冥真。崇德履道。造至覺地矣。即得此阿耨菩",
    "X25n0497_001:0602c18": "提也。然又恐人泥於有法。又呼須菩提曰。我所言",
    "X25n0497_001:0602c19": "善法者。乃接引眾生入道之門。本來原無此善法。",
    "X25n0497_001:0602c20": "不過假此虗名以開悟人爾。若執着善法。便有人",
    "X25n0497_001:0602c21": "我等相矣。又落兩頭機。豈是平等哉。",
    "X25n0497_001:0602c22": "【論】傅大士頌云。水陸同真際。飛行體一如。法中何",
    "X25n0497_001:0602c23": "彼此。理上豈親疎。自他分別遣。高下執情除。了斯",
    "X25n0497_001:0602c24": "平等性。咸共入無餘。",
    "X25n0497_001:0603a01": "○福智無比分第二十四",
    "X25n0497_001:0603a02": "須菩提。若三千大千世界中。所有諸須彌山王。如是",
    "X25n0497_001:0603a03": "等七寶聚。有人持用布施。若人以此般若波羅蜜經",
    "X25n0497_001:0603a04": "乃至四句偈等。受持讀誦為他人說。於前福德。百分",
    "X25n0497_001:0603a05": "不及一。百千萬億分。乃至算數譬喻所不能及。",
    "X25n0497_001:0603a06": "【論】此義雖重。各有妙旨。詳見讀法。",
    "X25n0497_001:0603a07": "【講】佛告須菩提云。須彌為眾山之王。三千大千中",
    "X25n0497_001:0603a08": "諸須彌山。又不特一須彌也。設或以七寶之聚。等",
    "X25n0497_001:0603a09": "如許山之多。用此布施。福德固為多矣。然自性若",
    "X25n0497_001:0603a10": "迷。福何可救。若人以此般若經併四句偈。受持有",
    "X25n0497_001:0603a11": "得於心。演說有益於世。則不徒見佛了生死。亦且",
    "X25n0497_001:0603a12": "如佛度一切。是修自性上福德。是聚自身中七寶。",
    "X25n0497_001:0603a13": "比前七寶布施之福德。不及此經百千萬億分之",
    "X25n0497_001:0603a14": "一也。人可徒以布施求之外。而不求之心哉。",
    "X25n0497_001:0603a15": "○化無所化分第二十五",
    "X25n0497_001:0603a16": "須菩提。於意云何。汝等勿謂如來作是念。我當度眾",
    "X25n0497_001:0603a17": "生。須菩提。莫作是念。何以故。實無有眾生如來度者。",
    "X25n0497_001:0603a18": "若有眾生如來度者。如來則有我人眾生壽者。",
    "X25n0497_001:0603a19": "【論】非說所說分中。汝勿謂如來作是念。我當有所",
    "X25n0497_001:0603a20": "說法。如來說非眾生。是名眾生。此分中云。汝等勿",
    "X25n0497_001:0603a21": "謂如來作是念。我當度眾生。如來說即非凡夫。是",
    "X25n0497_001:0603a22": "名凡夫。佛恐人泥着有法可說可度。而不悟自性",
    "X25n0497_001:0603a23": "自度。故又告戒一番。",
    "X25n0497_001:0603a24": "【講】佛呼須菩提曰。汝之意何如。凡汝學道之人。勿",
    "X25n0497_001:0603b01": "謂我如來實有此意。而必有化度眾生之心。汝等",
    "X25n0497_001:0603b02": "莫作此念。可也。所以然者。如何。佛雖有此般若波",
    "X25n0497_001:0603b03": "羅蜜法。以開示眾生。然眾生之心。本來空寂。般若",
    "X25n0497_001:0603b04": "智慧。原自具足。苟有聞經悟道。乃眾生自然化度。",
    "X25n0497_001:0603b05": "我何度之有哉。所謂平等真法界。佛不度眾生也。",
    "X25n0497_001:0603b06": "若說一切眾生。必是如來化度。則如來即同凡夫。",
    "X25n0497_001:0603b07": "便有我人等之私矣。",
    "X25n0497_001:0603b08": "須菩提。如來說有我者。即非有我。而凡夫之人。以為",
    "X25n0497_001:0603b09": "有我。須菩提。凡夫者。如來說即非凡夫。",
    "X25n0497_001:0603b10": "【講】夫人有一我心。斯有人。有眾生。有壽者。己私未",
    "X25n0497_001:0603b11": "克故也。如曰。有眾生可度。是如來執有我也。佛又",
    "X25n0497_001:0603b12": "呼須菩提曰。如來說有我者。即非有我心也。在如",
    "X25n0497_001:0603b13": "來以是法。潛孚默化於人。而不見其迹。在凡夫假",
    "X25n0497_001:0603b14": "是法頓悟自修於己。而莫測其自。何嘗區區作此",
    "X25n0497_001:0603b15": "念。曰我當度眾生。而執為有我哉。至於凡夫。未能",
    "X25n0497_001:0603b16": "見性。所以我相未忘。而非以此論佛也。佛又恐人",
    "X25n0497_001:0603b17": "分別凡夫。復呼須菩提曰。凡夫。如來說即非凡夫。",
    "X25n0497_001:0603b18": "葢真空無相之道。自二五凝成之初。原無虧欠。悟",
    "X25n0497_001:0603b19": "則剎那即入覺地矣。豈可以凡夫目之乎。所以如",
    "X25n0497_001:0603b20": "來．凡夫本同一性。不容區別也。",
    "X25n0497_001:0603b21": "○法身非相分第二十六",
    "X25n0497_001:0603b22": "須菩提。於意云何。可以三十二相觀如來不。須菩提",
    "X25n0497_001:0603b23": "言。如是。如是。以三十二相觀如來。佛言。須菩提。若以",
    "X25n0497_001:0603b24": "三十二相觀如來者。轉輪聖王。則是如來。須菩提白",
    "X25n0497_001:0603c01": "佛言。世尊。如我解佛所說義。不應以三十二相觀如",
    "X25n0497_001:0603c02": "來。",
    "X25n0497_001:0603c03": "【註】觀與見不同。見。視也。觀。諦視也。見屬目。觀兼心",
    "X25n0497_001:0603c04": "目。所謂想見也。",
    "X25n0497_001:0603c05": "【論】如法受持分中。佛有三十二相之問。須菩提曾",
    "X25n0497_001:0603c06": "以不也答之。此又以着相答佛者。非前悟後迷也。",
    "X25n0497_001:0603c07": "因世之着相求佛者。往往皆然。不反其意以答世",
    "X25n0497_001:0603c08": "尊。安得世尊盡出肺腑示之哉。善現加慧人。至矣。",
    "X25n0497_001:0603c09": "【講】佛告須菩提曰。汝之意。果以三十二相觀如來",
    "X25n0497_001:0603c10": "否。須菩提若未喻其意。反答曰。如是如是。欲觀如",
    "X25n0497_001:0603c11": "來者。不出此三十二相也。佛即聽之曰。設若如來",
    "X25n0497_001:0603c12": "可以三十二相見。則轉輪聖王。乃管四天下如輪",
    "X25n0497_001:0603c13": "之轉。以其福業之多。故其色身。具足三十二相。與",
    "X25n0497_001:0603c14": "佛相似。是轉輪聖王。亦當為佛矣。須菩提隨應聲",
    "X25n0497_001:0603c15": "曰。以我解佛之義。不應以三十二相觀如來也。",
    "X25n0497_001:0603c16": "爾時。世尊而說偈言。若以色見我。以音聲求我。是人",
    "X25n0497_001:0603c17": "行邪道。不能見如來。",
    "X25n0497_001:0603c18": "【註】偈者。發言成句也。色者。如莊嚴佛像之類。見者。",
    "X25n0497_001:0603c19": "親覩之也。聲者。如歌揚梵讚之類。求者。索也。我者。",
    "X25n0497_001:0603c20": "佛自謂也。邪道者。聲色乃是幻妄。惟真性方為正",
    "X25n0497_001:0603c21": "覺也。如來者。真性法身佛也。",
    "X25n0497_001:0603c22": "【講】彼時世尊而說偈曰。法身等如虗空。靈覺含真。",
    "X25n0497_001:0603c23": "妙體湛寂。離彼形迹之間。超諸耳目之外。爾等若",
    "X25n0497_001:0603c24": "徒以顏色覩其形容。或徒執聲教聽其謦欬。欲以",
    "X25n0497_001:0604a01": "此二者。求見我之真性。此等之人泥於色身佛。皆",
    "X25n0497_001:0604a02": "捨正路而不由。所行者邪道也。決不能見佛本來",
    "X25n0497_001:0604a03": "面目矣。欲親見如來常住之真性。當求之於精神",
    "X25n0497_001:0604a04": "心術之中。豈可以聲音笑貌為哉。",
    "X25n0497_001:0604a05": "【證】儒書云。視於無形。聽於無聲。太上護命經云。視",
    "X25n0497_001:0604a06": "不見我。聽不得聞。離種種邊。名為妙道。",
    "X25n0497_001:0604a07": "○無斷無滅分第二十七",
    "X25n0497_001:0604a08": "須菩提。汝若作是念。如來不以具足相故得阿耨多",
    "X25n0497_001:0604a09": "羅三藐三菩提。須菩提。莫作是念。如來不以具足相",
    "X25n0497_001:0604a10": "故。得阿耨多羅三藐三菩提。須菩提。汝若作是念。發",
    "X25n0497_001:0604a11": "阿耨多羅三藐三菩提心者。說諸法斷滅。莫作是念。",
    "X25n0497_001:0604a12": "何以故。發阿耨多羅三藐三菩提心者。於法不說斷",
    "X25n0497_001:0604a13": "滅相。",
    "X25n0497_001:0604a14": "【論】此分二段。初則反其辭而詰之。次則正其辭而",
    "X25n0497_001:0604a15": "曉之。因此經中俱說無。恐人執着此無。沉空棄有。",
    "X25n0497_001:0604a16": "反成斷滅相矣。夫斷滅。則無相也。亦曰相者。何哉。",
    "X25n0497_001:0604a17": "葢相者謂之形迹。如晝明則為明相。夜暗則為暗",
    "X25n0497_001:0604a18": "相。以一切法皆斷滅不用。則心何由以明。性何由",
    "X25n0497_001:0604a19": "以見。譬如過河無筏。豈能得濟。一向滯於頑空之",
    "X25n0497_001:0604a20": "迹。將以何者為修行。此所以為斷滅相也。",
    "X25n0497_001:0604a21": "【講】佛呼須菩提曰。汝若作此念頭。說如來不用具",
    "X25n0497_001:0604a22": "足之相。得此無上菩提。汝切莫以此念而言。云稱",
    "X25n0497_001:0604a23": "如來原無聲色可求。非三十二相。不假清淨妙行",
    "X25n0497_001:0604a24": "圓滿功德。遽然得此菩提大道也。又呼之曰。如來",
    "X25n0497_001:0604b01": "菩提之心。脫塵緣以備三常。起圓通而滿十度。其",
    "X25n0497_001:0604b02": "神無方。其化無體。原非斷滅者也。汝若作此念。言",
    "X25n0497_001:0604b03": "於一切法。皆斷滅之。大非矣。何以言之。發菩提心",
    "X25n0497_001:0604b04": "者。必依般若之法。以為修行之具。若不用此法。則",
    "X25n0497_001:0604b05": "心花何由發明。而真如亦幾乎熄矣。故於此不說",
    "X25n0497_001:0604b06": "斷滅相也。",
    "X25n0497_001:0604b07": "【證】永嘉歌云。棄有着空病亦然。還如避溺而投火。",
    "X25n0497_001:0604b08": "川禪師云。剪不齊兮理還亂。拽起頭來割不斷。",
    "X25n0497_001:0604b09": "○不受不貪分第二十八",
    "X25n0497_001:0604b10": "須菩提。若菩薩以滿恒河沙等世界七寶。持用布施。",
    "X25n0497_001:0604b11": "若復有人知一切法無我。得成於忍。此菩薩勝前菩",
    "X25n0497_001:0604b12": "薩所得功德。",
    "X25n0497_001:0604b13": "【註】我者。私己心也。成者。成就也。",
    "X25n0497_001:0604b14": "【論】前章於六波羅蜜中。揭出忍辱波羅蜜為言。可",
    "X25n0497_001:0604b15": "見忍之義大矣哉。人於一切萬事執着一個我心。",
    "X25n0497_001:0604b16": "就有四相。於六塵上見其可愛而受之。見其可欲",
    "X25n0497_001:0604b17": "而貪之。便不能忍耐以降伏其心。而於菩提遠矣",
    "X25n0497_001:0604b18": "【講】故佛呼須菩提曰。設或有菩薩。滿河沙世界之",
    "X25n0497_001:0604b19": "七寶。用為布施。福固勝矣。然未免有貪愛之心。非",
    "X25n0497_001:0604b20": "自性功德也。若復有人。深知一切萬法。從我自心",
    "X25n0497_001:0604b21": "而生。湛若太虗。不住不着。無有我心。得成就此容",
    "X25n0497_001:0604b22": "忍功德。此等菩薩。勝前菩薩寶施之功德矣。",
    "X25n0497_001:0604b23": "何以故。須菩提。以諸菩薩不受福德故。須菩提白佛",
    "X25n0497_001:0604b24": "言。世尊。云何菩薩不受福德。須菩提。菩薩所作福德。",
    "X25n0497_001:0604c01": "不應貪著。是故說不受福德。",
    "X25n0497_001:0604c02": "【講】佛先言無我。方便成就此容忍功德者。以菩薩",
    "X25n0497_001:0604c03": "原無所得心也。佛恐須菩提錯認世間福德。故又",
    "X25n0497_001:0604c04": "呼而告之曰。菩薩以此忍道勝寶施之福者。葢彼",
    "X25n0497_001:0604c05": "以有相之施。必為有漏之因。必不以此寶施而受",
    "X25n0497_001:0604c06": "用此福德也。須菩提未解其義。問云何菩薩不受",
    "X25n0497_001:0604c07": "福德。佛又言。菩薩所作福德。俱是阿耨菩提之理。",
    "X25n0497_001:0604c08": "或受持於己。或演說於人。無有我相。無能所心。何",
    "X25n0497_001:0604c09": "嘗念念貪着今日利葢幾事。明日濟度幾人。而欲",
    "X25n0497_001:0604c10": "受享此因果也。所以說菩薩不受福德矣。",
    "X25n0497_001:0604c11": "○威儀寂靜分第二十九",
    "X25n0497_001:0604c12": "須菩提。若有人言。如來若來若去．若坐若臥。是人不",
    "X25n0497_001:0604c13": "解我所說義。何以故。如來者無所從來。亦無所去。故",
    "X25n0497_001:0604c14": "名如來。",
    "X25n0497_001:0604c15": "【講】佛見世人。多以四威儀中。求色身有相佛。而不",
    "X25n0497_001:0604c16": "知般若真性佛。乃呼須菩提曰。若有人說如來者。",
    "X25n0497_001:0604c17": "或來而感應。或去而入寂。或坐而趺跏。或臥而偃",
    "X25n0497_001:0604c18": "息。以此四威儀。遂指名曰如來。則皆着於有相。徒",
    "X25n0497_001:0604c19": "覩其形容。未窺其精蘊。此人不解曉我所說之義",
    "X25n0497_001:0604c20": "理也。何故不解。葢我所謂如來者。謂真性佛也。真",
    "X25n0497_001:0604c21": "性佛無相。本不生滅。其來也。徧虗空。盡法界。無一",
    "X25n0497_001:0604c22": "物不闡遮那之形。無一事不播如來之號。要之。諸",
    "X25n0497_001:0604c23": "法空寂。本來無有。何所從而來也。其去也。等觀自",
    "X25n0497_001:0604c24": "在。妙入無為。照五蘊之皆空。見六塵之非有。要之。",
    "X25n0497_001:0605a01": "萬象全彰。一真常住。無所從而去也。如而不去。來",
    "X25n0497_001:0605a02": "而不來。故名如來。亦強名耳。真性不可以形容也。",
    "X25n0497_001:0605a03": "【證】華嚴經云。上覺無來處。去亦無所從。清淨妙色",
    "X25n0497_001:0605a04": "身。神力故顯現。圓覺經云。雲駛月運。舟行岸移。葢",
    "X25n0497_001:0605a05": "月未嘗運。岸未嘗移。真如體性。未嘗作止任滅。皆",
    "X25n0497_001:0605a06": "人謬見耳。長水法師云。水清月見。月亦不來。水濁",
    "X25n0497_001:0605a07": "月隱。亦非月去。但是水有清濁。非謂月有升沉。法",
    "X25n0497_001:0605a08": "中亦耳。心淨見佛。非是佛來。心垢不見。亦非佛去。",
    "X25n0497_001:0605a09": "以人心自有垢淨。佛本無去來也。",
    "X25n0497_001:0605a10": "○一合理相分第三十",
    "X25n0497_001:0605a11": "須菩提。若善男子．善女人。以三千大千世界碎為微",
    "X25n0497_001:0605a12": "塵。於意云何。是微塵眾寧為多不。須菩提言。甚多。世",
    "X25n0497_001:0605a13": "尊。何以故。若是微塵眾實有者。佛則不說是微塵眾。",
    "X25n0497_001:0605a14": "所以者何。佛說微塵眾。即非微塵眾。是名微塵眾。",
    "X25n0497_001:0605a15": "【論】微塵．世界。皆是假立色相。原不真實。微塵在太",
    "X25n0497_001:0605a16": "虗之中。游氣飄揚。任其起滅。世界在太虗之中。明",
    "X25n0497_001:0605a17": "暗色空。山河大地。任其聚散。若真性般若。窮劫不",
    "X25n0497_001:0605a18": "壞。豈二者所比哉。",
    "X25n0497_001:0605a19": "【講】佛告須菩提曰。如有男女等人。以三千大千世",
    "X25n0497_001:0605a20": "界。碎分為微細塵埃。汝意以為多否。須菩提答曰。",
    "X25n0497_001:0605a21": "甚多。何以見之。此微塵眾。等是人心妄想安立。若",
    "X25n0497_001:0605a22": "曰。真個有此微塵眾多。佛則不說是微塵眾也。唯",
    "X25n0497_001:0605a23": "此妄塵。皆是外來之物。非吾心上之所本有者。若",
    "X25n0497_001:0605a24": "能心鏡常明。微塵雖多。豈足以障蔽我哉。此非微",
    "X25n0497_001:0605b01": "塵眾。是名微塵眾也。",
    "X25n0497_001:0605b02": "世尊。如來所說三千大千世界。即非世界。是名世界。",
    "X25n0497_001:0605b03": "何以故。若世界實有者。則是一合相。如來說一合相。",
    "X25n0497_001:0605b04": "即非一合相。是名一合相。",
    "X25n0497_001:0605b05": "【講】須菩提又呼世尊而言。如來所說三千大千世",
    "X25n0497_001:0605b06": "界。皆由妄塵積聚而成。劫數盡時亦有變壞。此所",
    "X25n0497_001:0605b07": "以虗幻不實。即非世界。是名世界也。何以謂之非",
    "X25n0497_001:0605b08": "世界。若以世界為實有者。必是本來真性。自無始",
    "X25n0497_001:0605b09": "以來。常住不滅。以此真實之性。在於世界中。打成",
    "X25n0497_001:0605b10": "一片。有而不滯於迹。無而不淪於虗。即是一合相。",
    "X25n0497_001:0605b11": "然如來所說一合相者。原以真性等於虗空。豈假",
    "X25n0497_001:0605b12": "言說所能形容哉。即非一合相。乃強名一合相矣。",
    "X25n0497_001:0605b13": "須菩提。一合相者。則是不可說。但凡夫之人。貪着其",
    "X25n0497_001:0605b14": "事。",
    "X25n0497_001:0605b15": "【講】佛見須菩提已悟其實。故再呼而告之曰。是一",
    "X25n0497_001:0605b16": "合相之道。空而不空。妙不容言。即是不可以言說",
    "X25n0497_001:0605b17": "求也。但庸常之人。不知真性為實。貪戀執着於世",
    "X25n0497_001:0605b18": "間一切事。認微塵為實有。而妄緣超起。觀世界為",
    "X25n0497_001:0605b19": "實有。而幻境愈增。擊縛於生滅者。不少也。豈知理",
    "X25n0497_001:0605b20": "相合一之為妙哉。",
    "X25n0497_001:0605b21": "○知見不生分第三十一",
    "X25n0497_001:0605b22": "須菩提。若人言。佛說我見人見眾生見壽者見。須菩",
    "X25n0497_001:0605b23": "提。於意云何。是人解我所說義不。不也。世尊。是人不",
    "X25n0497_001:0605b24": "解如來所說義。何以故。世尊說我見人見眾生見壽",
    "X25n0497_001:0605c01": "者見。即非我見人見眾生見壽者見。是名我見人見",
    "X25n0497_001:0605c02": "眾生見壽者見。",
    "X25n0497_001:0605c03": "【論】人無知見。即同頑石。佛豈無之。但知見有真有",
    "X25n0497_001:0605c04": "妄。如法華經云。開佛知見。示佛知見。悟佛知見。入",
    "X25n0497_001:0605c05": "佛知見。此知見之真也。楞嚴經云。知見立知。即無",
    "X25n0497_001:0605c06": "明本。此知見之妄也。黃蘗云。前說四相。此說四見",
    "X25n0497_001:0605c07": "相。粗而見精。又云。佛以見性為見。人以見相為見。",
    "X25n0497_001:0605c08": "【講】佛恐人着於妄見。不能見性。故發此問曰。若人",
    "X25n0497_001:0605c09": "言佛說我人等四見。汝意何如。此人能會得義理",
    "X25n0497_001:0605c10": "否。須菩提答曰。佛之所說。是人多不會其理。何以",
    "X25n0497_001:0605c11": "見之。世尊所說。我人等四見。滯於形迹之私。流為",
    "X25n0497_001:0605c12": "物化之累。所見皆虗妄也。若真性中般若之妙。如",
    "X25n0497_001:0605c13": "大明當空。洞達無礙。即非我人眾生壽者之妄見。",
    "X25n0497_001:0605c14": "但虗名為我人眾生壽者見耳。豈真有此見哉。",
    "X25n0497_001:0605c15": "須菩提。發阿耨多羅三藐三菩提心者。於一切法應",
    "X25n0497_001:0605c16": "如是知。如是見。如是信解。不生法相。須菩提。所言法",
    "X25n0497_001:0605c17": "相者。如來說即非法相。是名法相。",
    "X25n0497_001:0605c18": "【註】如是知如是見者。即無上菩提之真知真見也。",
    "X25n0497_001:0605c19": "法者。事也。相者。形迹也。不生法相者。於事之有形",
    "X25n0497_001:0605c20": "迹。如我人眾生壽者之見。皆不萌於心也。",
    "X25n0497_001:0605c21": "【講】佛呼須菩提曰。若能興起無上正等正覺之真",
    "X25n0497_001:0605c22": "心者。於一切事。不起四見。識自本心。見自本性。當",
    "X25n0497_001:0605c23": "有如是真知。有如是真見。又有如是信受解悟。則",
    "X25n0497_001:0605c24": "阿耨菩提渾然具吾天真內。凡在外有形迹底事。",
    "X25n0497_001:0606a01": "能障吾之真心者。皆不生於其心矣。然我之所言",
    "X25n0497_001:0606a02": "法相者。葢事雖在外。順應而虗。本不在我。即非法",
    "X25n0497_001:0606a03": "相。有形迹之可指也。是假名為法相而已。法相既",
    "X25n0497_001:0606a04": "非。必無我人眾生壽者之見。而菩提真心所當知",
    "X25n0497_001:0606a05": "見而信解者也。發菩提心者。曷審於此。",
    "X25n0497_001:0606a06": "○應化非真分第三十二",
    "X25n0497_001:0606a07": "須菩提。若有人以滿無量阿僧祇世界七寶。持用布",
    "X25n0497_001:0606a08": "施。若有善男子．善女人。發菩薩心者。持於此經。乃至",
    "X25n0497_001:0606a09": "四句偈等。受持讀誦。為人演說。其福勝彼。",
    "X25n0497_001:0606a10": "【註】無量阿僧祇世界者。不止於恒沙也。發菩薩心",
    "X25n0497_001:0606a11": "者。謂發廣大濟度眾生之心。即菩提心也。",
    "X25n0497_001:0606a12": "【講】佛呼須菩提曰。若有人滿無量無央數之世界",
    "X25n0497_001:0606a13": "七寶。用施於人。固為世間福矣。若有男女發菩薩",
    "X25n0497_001:0606a14": "普濟之心。於此經偈。不徒受持。自見其性。又演說",
    "X25n0497_001:0606a15": "於人。教人見性。人己兼成。此則出世間之福。受用",
    "X25n0497_001:0606a16": "無有窮盡者也。寧不勝乎彼哉。",
    "X25n0497_001:0606a17": "【證】法常滿如來解云。緣此經根本。以破相為宗。了",
    "X25n0497_001:0606a18": "空為義。迷性布施。皆不證真。能識四句涅槃之門。",
    "X25n0497_001:0606a19": "演說法身。如如不動。觀有為法。同於夢幻。若作此",
    "X25n0497_001:0606a20": "見。教化眾生。勝用七寶布施之福也。",
    "X25n0497_001:0606a21": "云何為人演說。不取於相。如如不動。",
    "X25n0497_001:0606a22": "【論】此不取於相兩句。盡全經之要旨。佛之精神命",
    "X25n0497_001:0606a23": "脉。俱在於此。當以心悟可也。",
    "X25n0497_001:0606a24": "【講】佛自問云。以此四句偈。與人演說者何如而說",
    "X25n0497_001:0606b01": "之。乃自答云。不取於相。如如不動。葢我真性本無",
    "X25n0497_001:0606b02": "上菩提之妙心。為無餘涅槃之實理。人法雙泯。情",
    "X25n0497_001:0606b03": "智俱忘。自無形迹之可求。亦無聲色之可見。不着",
    "X25n0497_001:0606b04": "於我人眾生壽者也。不住於色聲香味觸法也。本",
    "X25n0497_001:0606b05": "來真空。何有相之可取。惟見如如焉。自然而然。一",
    "X25n0497_001:0606b06": "神通乎法界而定自真。萬化妙於無方而體常寂。",
    "X25n0497_001:0606b07": "雖滅度眾生而不有。雖布施莊嚴而無心。威儀寂",
    "X25n0497_001:0606b08": "靜而已。知見不生而已。徧虗空世界常住而未嘗",
    "X25n0497_001:0606b09": "動也。此真四句而可以演說矣。",
    "X25n0497_001:0606b10": "何以故。一切有為法。如夢幻泡影。如露亦如電。應作",
    "X25n0497_001:0606b11": "如是觀。",
    "X25n0497_001:0606b12": "【註】夢出無心。幻成有意。夢覺入幻。幻結疑夢。皆從",
    "X25n0497_001:0606b13": "顛倒起也。水漚為泡。泡隨水消。形照為影。影從形",
    "X25n0497_001:0606b14": "滅。皆虗無實也。露以日晞。電以霽散。尤是倐忽起",
    "X25n0497_001:0606b15": "滅。此六字中。凡人事之感應。山河之安立。天地之",
    "X25n0497_001:0606b16": "變化。都已說盡。此四句剗盡經旨。正如來真切滅",
    "X25n0497_001:0606b17": "度之處。觀無所其空觀假觀中觀之妙智也。",
    "X25n0497_001:0606b18": "【講】佛又曉之云。我所謂如如不動者。何以故也。葢",
    "X25n0497_001:0606b19": "真空無相。本自如如。一切賢聖。皆以無為法而親",
    "X25n0497_001:0606b20": "證之。若世間有所作為之事。皆虗妄不實。如夢想",
    "X25n0497_001:0606b21": "之非真。如幻術之假化。如水泡之虗浮。如身影之",
    "X25n0497_001:0606b22": "恍惚。如朝露之易晞。如閃電之易滅。當作如是六",
    "X25n0497_001:0606b23": "者觀看。可見世間之事。諸行無常。皆有生。還有滅。",
    "X25n0497_001:0606b24": "非真有也。惟我如如不動之性。湛若太虗。超萬劫",
    "X25n0497_001:0606c01": "而常存。與人演說。其福德寧有盡哉。",
    "X25n0497_001:0606c02": "佛說是經已。長老須菩提及諸比丘．比丘尼．優婆塞．",
    "X25n0497_001:0606c03": "優婆夷．一切世間．天．人．阿修羅。聞佛所說。發大歡喜。",
    "X25n0497_001:0606c04": "信受奉行。(比音彼)。",
    "X25n0497_001:0606c05": "【講】佛既反復大闡般若之法。說經已畢。首焉啟請",
    "X25n0497_001:0606c06": "之長老名須菩提者。頓悟真空。已領心印矣。其時",
    "X25n0497_001:0606c07": "同會聽法者。有比丘而名僧焉。有比丘尼而名為",
    "X25n0497_001:0606c08": "師姑焉。有居士而謂之優婆塞焉。有道姑而謂之",
    "X25n0497_001:0606c09": "優婆夷焉。一切世間之人。及天上之天人。并阿修",
    "X25n0497_001:0606c10": "羅之神。聞佛所說此經。各各言下見性。不驚不怖",
    "X25n0497_001:0606c11": "不畏。皆大歡喜。幸正法之難遇。悅今日之躬逢。莫",
    "X25n0497_001:0606c12": "不信受其言而領之於心。奉行其教而演之於人。",
    "X25n0497_001:0606c13": "雖億萬劫來。永證金剛不壞身也。佛之慈悲至矣。",
    "X25n0497_001:0606c14": "覩是經者。其報佛恩哉。",
    "X25n0497_001:0606c15": "【證】川禪師頌曰。饑得食。渴得漿。病得瘥。熱得涼。貧",
    "X25n0497_001:0606c16": "人遇寶。孾兒見娘。飄舟到岸。孤客還鄉。旱逢甘澤。",
    "X25n0497_001:0606c17": "國有忠良。四夷拱手。八表來降。頭頭總是。物物全",
    "X25n0497_001:0606c18": "彰。古今凡聖。地獄天堂。東西南北。不用思量。剎塵",
    "X25n0497_001:0606c19": "沙界諸羣品。盡入金剛大道場。",
    "X25n0497_001:0606c21": "金剛經石註(終)"
}