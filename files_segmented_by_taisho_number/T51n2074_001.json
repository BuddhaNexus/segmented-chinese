{
    "T51n2074_001:0173b03": "大方廣佛華嚴經感應傳",
    "T51n2074_001:0173b05": "四明山大方廣無生居士胡幽貞刊纂",
    "T51n2074_001:0173b06": "此傳本花嚴疏主藏公門徒僧惠英。集為",
    "T51n2074_001:0173b07": "上下兩卷。今予鄙其事外浮詞蕪於祥感。",
    "T51n2074_001:0173b08": "乃筆削以為一卷。俾有見聞於茲祕乘。生",
    "T51n2074_001:0173b09": "難遭想。各勉受持。",
    "T51n2074_001:0173b10": "西域無著菩薩弟天親。少習內氏。長通五部。",
    "T51n2074_001:0173b11": "初業小乘。造小乘論五百部。無著愍其聰頴",
    "T51n2074_001:0173b12": "未發大心。深媚小法非議大教。遂方便示疾。",
    "T51n2074_001:0173b13": "使人呼而誘進之。為其廣說病之因業。天親",
    "T51n2074_001:0173b14": "遂以兄之受持維摩法華涅槃華嚴等經。抗",
    "T51n2074_001:0173b15": "聲轉誦。無著凝聽。且憙且悲。天親覽經數辰。",
    "T51n2074_001:0173b16": "方獲信悟。深敬華嚴一乘。是諸佛境界。遂捨",
    "T51n2074_001:0173b17": "小師大。深自悔咎。欲以利刀斷舌為謝前過。",
    "T51n2074_001:0173b18": "無著誡之曰。向以汝口激揚權教。毀斥真乘。",
    "T51n2074_001:0173b19": "今還以汝口。讚美真乘。自滅深累。何斷舌為。",
    "T51n2074_001:0173b20": "天親於是入山。受持花嚴。後造十地論。有所",
    "T51n2074_001:0173b21": "不通。來問無著。無著未通。昇知足天。請訣",
    "T51n2074_001:0173b22": "慈氏。論纔絕筆。地大震動。論放光明。照數百",
    "T51n2074_001:0173b23": "里。舉國慶異。廣如無著傳中說。",
    "T51n2074_001:0173b24": "魏朝并洲僧靈辨。童子出家。精心佛乘。專以",
    "T51n2074_001:0173b25": "花嚴為業。時未有疏論。每思玄旨請益無所。",
    "T51n2074_001:0173b26": "於是嚴飾道場。頂戴華嚴。晝夜行道六年。有",
    "T51n2074_001:0173b27": "餘步步流血。哀請文殊加被。誓通奧典。克誠",
    "T51n2074_001:0173b28": "無替。忽於一夜。感見童真。及明朗悟華嚴法",
    "T51n2074_001:0173b29": "界七處九會。即入微定。咬若當時。猶歷目覩",
    "T51n2074_001:0173c01": "耳聽心領。昔所未了。今無不通。遂於彼洲",
    "T51n2074_001:0173c02": "西縣兄山中。造華嚴論一百卷。",
    "T51n2074_001:0173c03": "東晉沙門支法領。幼年出家。心行精志。悲嘆",
    "T51n2074_001:0173c04": "能仁滅後正教淩替。乃往西天詢求聖典。行",
    "T51n2074_001:0173c05": "至于闐。忽遇西來三藏一乘法主佛馱跋陀",
    "T51n2074_001:0173c06": "羅。此云覺賢。釋迦種姓甘露飯王之裔孫也。",
    "T51n2074_001:0173c07": "是大乘三果人。即當第三地菩薩。將華嚴梵",
    "T51n2074_001:0173c08": "本三萬六千餘偈來。若於經中有所不通。即",
    "T51n2074_001:0173c09": "昇兜率。請問彌勒世尊。法領哀請三藏慈降",
    "T51n2074_001:0173c10": "震旦流通華嚴。依請而來京師安置。行坐不",
    "T51n2074_001:0173c11": "與凡同。或於窓牖間。出入無礙。同住諸僧。悉",
    "T51n2074_001:0173c12": "皆驚異。咸謂之魔。眾僧遂問三藏曰。法師得",
    "T51n2074_001:0173c13": "過人法耶。三藏對曰。吾今已得。諸師乃集京",
    "T51n2074_001:0173c14": "城僧眾。作法羯磨。而欲檳棄。而三藏遂攝衣",
    "T51n2074_001:0173c15": "鉢昇空。現諸神變騰身。坐飛南往揚洲。如鳥",
    "T51n2074_001:0173c16": "翔空。舉僧愕悔。不可復追。以義熙十四年",
    "T51n2074_001:0173c17": "三月十四日。於建業謝司空寺。造護淨法堂。",
    "T51n2074_001:0173c18": "翻譯華嚴。當譯經時。堂前忽然化出一池。每",
    "T51n2074_001:0173c19": "日旦有二青衣。從池而出。於經堂中。洒掃研",
    "T51n2074_001:0173c20": "墨給侍。際暮還宿池中。相傳釋云。此經久",
    "T51n2074_001:0173c21": "在龍宮。龍王慶此翻譯故。乃躬自給侍耳。後",
    "T51n2074_001:0173c22": "因改此寺為興嚴寺。同翻譯沙門惠業惠嚴",
    "T51n2074_001:0173c23": "惠觀等。從三藏筆授。昊郡太守孟顗。右衛",
    "T51n2074_001:0173c24": "將軍猪叔度等為檀越。至元熙二年六月十",
    "T51n2074_001:0173c25": "日譯畢。後至大宗永初二年十二月二十日。",
    "T51n2074_001:0173c26": "與梵本再校勘已。宋主請求那跋陀羅三藏",
    "T51n2074_001:0173c27": "講此經。三藏恨以方音未通。不盡經旨。乃入",
    "T51n2074_001:0173c28": "道場請念觀音。未盈七日。遂夢易漢首於梵",
    "T51n2074_001:0173c29": "頭。因即洞解秦言。時號換頭三藏是也。佛馱",
    "T51n2074_001:0174a01": "跋陀羅三藏。初至關中。問鳩摩羅什法師曰。",
    "T51n2074_001:0174a02": "汝所譯經論云何。什曰。法華維摩等經。中",
    "T51n2074_001:0174a03": "十二門等論。三藏曰。如君所譯。未出人度外。",
    "T51n2074_001:0174a04": "何足廣置大名。時關中盛稱三藏。為大論師。",
    "T51n2074_001:0174a05": "他日秦主姚興。請三藏於東宮持論。座下學",
    "T51n2074_001:0174a06": "士三千餘人。釋有生肇融叡等。儒謝靈運費",
    "T51n2074_001:0174a07": "長房等。皆莫敢舉問。什公乃抗聲問曰。君以",
    "T51n2074_001:0174a08": "云何為正見。三藏曰。謂見一切法空。什曰。既",
    "T51n2074_001:0174a09": "空何所見。對曰。見空可非無見。什曰。空可見",
    "T51n2074_001:0174a10": "否。三藏曰。空不可見。什又問。君以云何破",
    "T51n2074_001:0174a11": "色空。三藏曰。色無自體。聚眾微以成色。折色",
    "T51n2074_001:0174a12": "至微。所以色空。什曰。君以折色至微令色空。",
    "T51n2074_001:0174a13": "當云何復破極微空。三藏曰。眾人皆以方分。",
    "T51n2074_001:0174a14": "分之明極微空。吾意不然。什曰。於意云何。三",
    "T51n2074_001:0174a15": "藏曰。由一微故有眾微。由眾微故有一微。",
    "T51n2074_001:0174a16": "微無自性。何折之有。什公聞此。茫然不知是",
    "T51n2074_001:0174a17": "何言說。遂不復問。時眾皆莫達三藏一乘深",
    "T51n2074_001:0174a18": "旨。又宗輔什公乃謂。三藏無答。於是休論。三",
    "T51n2074_001:0174a19": "藏歸院已。生肇寶雲等。又詣問欲決前義",
    "T51n2074_001:0174a20": "云。什公未曉所談。三藏曰。此義難了。吾言甚",
    "T51n2074_001:0174a21": "易。什自懵耳。什後又自問亦如前。答終莫之",
    "T51n2074_001:0174a22": "究。幽貞問。此什公論錄於一乘。有道形沙門。",
    "T51n2074_001:0174a23": "欲同窺一乘之論。俱聞三藏之說故。附出此",
    "T51n2074_001:0174a24": "中。",
    "T51n2074_001:0174a25": "北齊惠炬法師。幼而厭俗。長業華嚴。十五六",
    "T51n2074_001:0174a26": "年。於道場中。六時禮旋。晝夜誦持。初無懈",
    "T51n2074_001:0174a27": "歇。於寐夢中見一童子。自稱善財。告惠炬",
    "T51n2074_001:0174a28": "言。師既能研精華嚴。欲究佛境。明日向南",
    "T51n2074_001:0174a29": "來。與師聰明藥。令師得悟經旨。惠炬明朝具",
    "T51n2074_001:0174b01": "陳諸僧。遂香湯洗浴。身服淨衣。手執香爐。歸",
    "T51n2074_001:0174b02": "命三寶。願所尋求。必獲如夢。即與童子南行。",
    "T51n2074_001:0174b03": "心口專志。恒念文殊。緣路數里。忽見一池。方",
    "T51n2074_001:0174b04": "圓半里。雜花匝岸有菖蒲。意菖蒲是聰明",
    "T51n2074_001:0174b05": "藥。爰命從童入水採之。忽獲一根大如車軸。",
    "T51n2074_001:0174b06": "歸寺丸合。纔服棗許。使覺輕安神爽。日誦",
    "T51n2074_001:0174b07": "萬言。因獲精解華嚴。造此經疏十餘卷。講經",
    "T51n2074_001:0174b08": "五十遍。",
    "T51n2074_001:0174b09": "大唐永微年中。有居士[樊-大+木]玄智。華嚴藏公之",
    "T51n2074_001:0174b10": "同學。弱冠參道。五經三藏內道被通。專以華",
    "T51n2074_001:0174b11": "嚴為業。居方洲山中。初餌松葉。六十餘年誦",
    "T51n2074_001:0174b12": "持不替。五十年前。感其所地涌甘泉。供足",
    "T51n2074_001:0174b13": "不啻。林生美菓。樹樹繁實。遠近採取。無所罣",
    "T51n2074_001:0174b14": "礙。忽雨深雪。行李不通。齋糧時竭。於是則有",
    "T51n2074_001:0174b15": "山神。送藥狀似醍醐。味甘於乳。喫之一題。",
    "T51n2074_001:0174b16": "七日不飢。益加心力。身輕目明。若夜禮誦。自",
    "T51n2074_001:0174b17": "有燈現。晝日誦經。則眾鳥集聽。山神眷屬。現",
    "T51n2074_001:0174b18": "身圍繞。異香時來。奇果每至。有時夜誦。口放",
    "T51n2074_001:0174b19": "光明。照及四十餘里。光色如金。遠近驚異。或",
    "T51n2074_001:0174b20": "有人往尋到山。唯見居士誦經口中光明。時",
    "T51n2074_001:0174b21": "年九十有二。無疾而終。荼毘之時。牙齒變為",
    "T51n2074_001:0174b22": "舍利。獲百餘粒。悉放光明。數日不歇。于時僧",
    "T51n2074_001:0174b23": "俗收之。竪塔供養。",
    "T51n2074_001:0174b24": "永徽年中。禪定寺有兩僧。名道祥惠悟。咸隱",
    "T51n2074_001:0174b25": "太白山中。祥即持誦涅槃。悟即持誦華嚴。服",
    "T51n2074_001:0174b26": "餌松禾。六時禮懺。晝夜誦持。積有年歲。忽",
    "T51n2074_001:0174b27": "於一時見一居士。鬢髮皓首。所衣潔素。儀容",
    "T51n2074_001:0174b28": "恢美。前來設禮。庠序而言。弊居設齋。欲請一",
    "T51n2074_001:0174b29": "僧。僧曰。此唯二僧。俱往可不。居士曰。弟子",
    "T51n2074_001:0174c01": "貧家。本擬請一僧。僧問意欲交誰行云。請華",
    "T51n2074_001:0174c02": "嚴法師。悟遂赴請。隨居士行。可百餘步。居士",
    "T51n2074_001:0174c03": "於是。騰身於空中問悟曰。師何不昇空。悟對",
    "T51n2074_001:0174c04": "曰。貧道無翅。昇空未得。居士問悟。師猶未",
    "T51n2074_001:0174c05": "得神通耶。悟答曰。實未得。居士却從空下。安",
    "T51n2074_001:0174c06": "致悟於居士衣襟中坐。又令冥目。于時只聞",
    "T51n2074_001:0174c07": "耳邊颼颼風聲。可半食頃。還放履地。遂令開",
    "T51n2074_001:0174c08": "目。不知到處。環視唯見大山。觀其屋宇。皆是",
    "T51n2074_001:0174c09": "湧出。延悟入堂。禮佛纔畢。忽見五百異僧。執",
    "T51n2074_001:0174c10": "錫持盂。翔空而至。悟敬異僧。寧敢居上。遂",
    "T51n2074_001:0174c11": "從下行。居士來語曰。師受持華嚴。是佛境",
    "T51n2074_001:0174c12": "界。何得於小聖下坐。遂却引悟。坐於五百聖",
    "T51n2074_001:0174c13": "眾之上。齋後洗漱已。諸聖便騰空而去。居士",
    "T51n2074_001:0174c14": "乃遣人擎一床寶物。將以嚫悟。令與呪願。悟",
    "T51n2074_001:0174c15": "曰。貧道來不由地。居士携攝至此。自迴不得。",
    "T51n2074_001:0174c16": "請垂送歸。誦經報德。居士曰。本所齋意在師",
    "T51n2074_001:0174c17": "一人。雖有五百羅漢來食。皆臨時相請耳。師",
    "T51n2074_001:0174c18": "且與呪願。當即發遣人。送歸本居。悟與呪願",
    "T51n2074_001:0174c19": "已。[這-言+(序-予+手)]前有三五童子。各可六七歲。居士呼",
    "T51n2074_001:0174c20": "之。又重標名於一童子遽來。居士語曰。汝可",
    "T51n2074_001:0174c21": "祇事此法師。童子便請於悟曰。師暫開口。悟",
    "T51n2074_001:0174c22": "即依開。童子觀之云。師甚多病。童子即將手。",
    "T51n2074_001:0174c23": "向身上摩。遂取少藥。大如麻子。分為三丸。與",
    "T51n2074_001:0174c24": "悟吞之。又請開口。童子忽飛入口中。悟當時",
    "T51n2074_001:0174c25": "便騰虛。還本所居。住空中謂祥曰。向蒙神仙",
    "T51n2074_001:0174c26": "居士請齋。遂獲神通。今欲暫之蓬萊金闕紫",
    "T51n2074_001:0174c27": "微等宮。以持誦本業。言訖辭祥。攝三衣瓶鉢",
    "T51n2074_001:0174c28": "及所受經。昇空而去。",
    "T51n2074_001:0174c29": "顯。慶年中。九隴山有一尼師。志精佛乘華嚴",
    "T51n2074_001:0175a01": "祕藏。入山受持。二十餘載。禮誦無替。依教修",
    "T51n2074_001:0175a02": "行。性定心寂。遂證惠眼。得因陀羅網境界。",
    "T51n2074_001:0175a03": "十方世界微塵剎海九會道場。了了明見。如",
    "T51n2074_001:0175a04": "鏡中像焉。",
    "T51n2074_001:0175a05": "總章元年。西域有三藏梵僧。來至京洛。高宗",
    "T51n2074_001:0175a06": "師事。道俗歸敬。華嚴藏公。猶為童子。頂禮三",
    "T51n2074_001:0175a07": "藏。請受菩薩戒。時眾白三藏言。此童子誦得",
    "T51n2074_001:0175a08": "華嚴大經。兼解其義。三藏驚歎曰。華嚴一乘",
    "T51n2074_001:0175a09": "是諸佛祕藏。難可遭遇。況通其義。若有人誦",
    "T51n2074_001:0175a10": "得華嚴淨行一品。其人已得菩薩淨戒具足。",
    "T51n2074_001:0175a11": "不復更受菩薩戒。西域傳記中說。有人轉華",
    "T51n2074_001:0175a12": "嚴經。以洗手水。滴著一蟻子。其蟻命終。生忉",
    "T51n2074_001:0175a13": "利天。而況有人能得受持。當知此童子。於後",
    "T51n2074_001:0175a14": "必當廣大饒益。能施群生無生甘露。",
    "T51n2074_001:0175a15": "上元年中。洛州敬愛寺有僧。生緣在鄭州。歸",
    "T51n2074_001:0175a16": "奉覲所親。行及鄭洲界。暮宿店家。次有僧來。",
    "T51n2074_001:0175a17": "不知名號。亦投店宿。與前來僧。並房安置。其",
    "T51n2074_001:0175a18": "後來僧謂主人曰。貧道遠來。疲頓餒乏。主人",
    "T51n2074_001:0175a19": "有酒酤三升。有肉買一斤。具有資直。請速致",
    "T51n2074_001:0175a20": "之。無至遲也。主人遽依請辦。僧盡噉之。其敬",
    "T51n2074_001:0175a21": "愛律師。怒而訶之。身披法服。對俗士恣噉酒",
    "T51n2074_001:0175a22": "肉。不知慚愧。其僧默而不答。至於初夜。索水",
    "T51n2074_001:0175a23": "漱口。端身趺坐。緣發梵音。誦大方廣佛華嚴",
    "T51n2074_001:0175a24": "經。初標品題。次誦如是我聞一時佛在摩竭",
    "T51n2074_001:0175a25": "提國寂滅道場。其僧口角兩邊。俱發光明。狀",
    "T51n2074_001:0175a26": "若金色。聞者垂淚。見者發心。律師亦生羨慕。",
    "T51n2074_001:0175a27": "竊自念言。彼酒肉僧。乃能誦斯大經。比至三",
    "T51n2074_001:0175a28": "更。猶聞誦經聲聲不絕。四袟欲滿。口中光明。",
    "T51n2074_001:0175a29": "轉更增熾。遍於[這-言+(序-予+手)]宇。透於孔隙。照明兩房。",
    "T51n2074_001:0175b01": "律師初不知是光而云。彼客何不息燈。損主",
    "T51n2074_001:0175b02": "人油。律師因起如廁方。窺見金色光明自僧",
    "T51n2074_001:0175b03": "之口兩角而出。誦至五帙已上。其光漸收。却",
    "T51n2074_001:0175b04": "入僧口。夜五更誦終六帙。僧乃却臥。須臾",
    "T51n2074_001:0175b05": "天明。律師涕泣。而來五體投地。求哀懺過。輕",
    "T51n2074_001:0175b06": "謗賢聖。願罪消滅。",
    "T51n2074_001:0175b07": "儀鳳年中。西域有二梵僧。至五臺山。齎蓮花",
    "T51n2074_001:0175b08": "執香爐。肘膝行步。向山頂禮文殊大聖。遇一",
    "T51n2074_001:0175b09": "尼師在巖石間松樹下繩床上。端然獨坐口",
    "T51n2074_001:0175b10": "誦華嚴。時景方暮。尼謂梵僧曰。尼不合與大",
    "T51n2074_001:0175b11": "僧同宿。大德且去。明日更來。僧曰。深山路",
    "T51n2074_001:0175b12": "遙。無所投寄。願不見遣。尼曰。君不去某不可",
    "T51n2074_001:0175b13": "住。當入深山。僧徘徊慚懼。莫知所之。尼曰。",
    "T51n2074_001:0175b14": "但下前谷。彼有禪窟。僧依而住。往尋果見禪",
    "T51n2074_001:0175b15": "窟。相去可五里餘。二僧一心合掌。手捧香爐。",
    "T51n2074_001:0175b16": "面北遙禮。傾心聽經。聆聆於耳。初啟經題。稱",
    "T51n2074_001:0175b17": "如是我聞。乃遙見其尼。身處繩床。面南而坐。",
    "T51n2074_001:0175b18": "口中放光。赫如金色。皎在前峯。誦經兩帙已",
    "T51n2074_001:0175b19": "上。其光盛於谷南可方圓十里。與晝無異。經",
    "T51n2074_001:0175b20": "至四帙。其光稍稍却收。至六帙都畢。其光並",
    "T51n2074_001:0175b21": "入尼口。華嚴經菩薩住處品云。震旦國東北",
    "T51n2074_001:0175b22": "方有菩薩住處。名清涼山。過去諸菩薩。恒於",
    "T51n2074_001:0175b23": "中住。今有菩薩。名文殊師利。與萬菩薩俱。其",
    "T51n2074_001:0175b24": "山在岱洲南折洲東北。名五臺山。首楞嚴三",
    "T51n2074_001:0175b25": "昧經云。文殊是過去平等世界龍種上尊王",
    "T51n2074_001:0175b26": "佛。又央崛摩羅經云。文殊是東方歡喜世界",
    "T51n2074_001:0175b27": "摩尼寶積佛。彼神尼之境界。必文殊之分",
    "T51n2074_001:0175b28": "化。以示梵僧也。",
    "T51n2074_001:0175b29": "垂拱初年。有中天竺三藏法師日照。遠將梵",
    "T51n2074_001:0175c01": "典來此傳譯。高宗詔太原寺安置。召集京城",
    "T51n2074_001:0175c02": "大德僧。共譯大華嚴密嚴等十餘部經。僧道",
    "T51n2074_001:0175c03": "成薄塵圓測意應等證義。複禮思玄等執筆。",
    "T51n2074_001:0175c04": "惠智等譯語。時華嚴藏公在寺。因翻譯次問",
    "T51n2074_001:0175c05": "三藏曰。西域頗有受持一乘獲感應否。三藏",
    "T51n2074_001:0175c06": "曰。貧道比尋師。至於南天夜。宿一寺有大德",
    "T51n2074_001:0175c07": "六十餘僧。皆誦華嚴為業。以文殊為上座。寺",
    "T51n2074_001:0175c08": "僧有已者。以誦得華嚴經者。次補其處。每",
    "T51n2074_001:0175c09": "以日暮來集。焚香禮懺。各誦一卷華嚴。以為",
    "T51n2074_001:0175c10": "恒准。此寺本輪伽鳥捨寶造之。緣眾僧誦華",
    "T51n2074_001:0175c11": "嚴經。其鳥遂感生天。其餘感應其多。不可備",
    "T51n2074_001:0175c12": "述。垂拱三年四月中。華嚴藏公。於大慈恩寺。",
    "T51n2074_001:0175c13": "講華嚴經。寺僧曇衍為講主散講。設無遮會。",
    "T51n2074_001:0175c14": "後藏公往崇福寺。巡謁大德成薦。二律師。",
    "T51n2074_001:0175c15": "時塵律師報藏公曰。今夏賢安坊中郭神亮",
    "T51n2074_001:0175c16": "檀越。身死經七日。却蘇入寺禮拜。見薄塵自",
    "T51n2074_001:0175c17": "云。傾忽暴已。近蒙更生。當時有使者三人。",
    "T51n2074_001:0175c18": "來追至平等王所。問罪福已。當合受罪。令付",
    "T51n2074_001:0175c19": "使者引送地獄。垂將欲入。忽見一僧云。我欲",
    "T51n2074_001:0175c20": "救汝地獄之苦。教汝誦一行偈。神亮驚懼。請",
    "T51n2074_001:0175c21": "僧救護。卑賜偈文。僧誦偈曰。若人欲了知",
    "T51n2074_001:0175c22": "三世一切佛應當如是觀心造諸如來。神亮",
    "T51n2074_001:0175c23": "乃志心誦此偈數遍。神亮及合同受罪者數",
    "T51n2074_001:0175c24": "千萬人。因此皆得離苦。不入地獄。斯皆檀越",
    "T51n2074_001:0175c25": "所說。當知此偈能破地獄。誠叵思議。藏答塵",
    "T51n2074_001:0175c26": "曰。此偈乃華嚴第四會中偈文。塵初不記是",
    "T51n2074_001:0175c27": "華嚴。猶未全信藏公。乃索十行品撿看。果是",
    "T51n2074_001:0175c28": "十行偈中最後偈也。塵公歎曰。纔聞一偈。千",
    "T51n2074_001:0175c29": "萬人一時脫苦。況受持全部。講通深義耶。",
    "T51n2074_001:0176a01": "垂拱三年。惠英比丘。從藏公於慈恩寺座下。",
    "T51n2074_001:0176a02": "聽講華嚴已。巡院經行。至翻譯院時。與慈恩",
    "T51n2074_001:0176a03": "弘志法師楚國寺光法師偕行。藏公謂諸德",
    "T51n2074_001:0176a04": "曰。西域有勒那三藏法師。唐云寶意。講華",
    "T51n2074_001:0176a05": "嚴。聽眾數千。忽有二人。形貌端嚴。身光赫",
    "T51n2074_001:0176a06": "奕。於大眾前禮三藏曰。弟子從忉利天帝釋",
    "T51n2074_001:0176a07": "使來。請法師天上。講華嚴經。願垂即行。三藏",
    "T51n2074_001:0176a08": "曰。貧道講猶未畢。未可相隨。畢即依請。使者",
    "T51n2074_001:0176a09": "曰。幾時當畢。三藏曰。猶有兩帙。使者又云。",
    "T51n2074_001:0176a10": "願畢在畢。當更親迎。三藏許已。忽即不見。",
    "T51n2074_001:0176a11": "及講欲終纔收經了。使者又來。當時都講梵",
    "T51n2074_001:0176a12": "音維那等。法師於高座上。一時遷化。隨使赴",
    "T51n2074_001:0176a13": "於釋宮。講讚大乘深旨。當知華嚴祕藏。天上",
    "T51n2074_001:0176a14": "人間無不宗重。",
    "T51n2074_001:0176a15": "天授元年。華嚴藏公。歸覲祖母到曾洲。牧宰",
    "T51n2074_001:0176a16": "香花郊迎至二年。請講華嚴。說法之次議及",
    "T51n2074_001:0176a17": "邪正。時有少道士。在側歸報弘道觀王。北",
    "T51n2074_001:0176a18": "寺講師。誹謗道尊。觀主聞之其怒。明晨領",
    "T51n2074_001:0176a19": "諸道士三十餘人。來至講所。面興慍色。口發",
    "T51n2074_001:0176a20": "麁言。謂藏公曰。但自講經。何故論道門事。藏",
    "T51n2074_001:0176a21": "公曰。貧道自講華嚴。無他論毀。觀主問曰。一",
    "T51n2074_001:0176a22": "切諸法。悉皆平等耶。藏公對曰。諸法亦平等",
    "T51n2074_001:0176a23": "亦不平等。觀主又問。何法平等。何法不平等。",
    "T51n2074_001:0176a24": "答曰。一切法不出二種。一者真諦二者俗諦。",
    "T51n2074_001:0176a25": "若約真諦。無此無彼。無自無他。非淨非穢。一",
    "T51n2074_001:0176a26": "切皆離。故平等也。若約俗諦。有善有惡。有尊",
    "T51n2074_001:0176a27": "有卑。有邪有正。豈得平等耶。道士詞窮無對。",
    "T51n2074_001:0176a28": "猶嗔不解。於如來所。生毒害言。歸觀經一宿。",
    "T51n2074_001:0176a29": "明朝洗面手。忽眉髮一時俱落。通身瘡疱方",
    "T51n2074_001:0176b01": "生悔心。歸敬三寶。求哀藏公。誓願受持華嚴",
    "T51n2074_001:0176b02": "經一百遍。轉誦向二年。猶有十遍未畢。忽感",
    "T51n2074_001:0176b03": "眉髮重生身瘡皆愈。曾洲道俗。無不見聞。",
    "T51n2074_001:0176b04": "聖曆元年。則天太后。詔請于闐三藏實叉難",
    "T51n2074_001:0176b05": "陀。與大德十餘人。於東都佛授記寺。翻譯華",
    "T51n2074_001:0176b06": "嚴。僧復禮綴文。藏公筆授。沙門戰陀提婆等",
    "T51n2074_001:0176b07": "譯語。僧法寶弘置波崙惠儼去塵等審覆證",
    "T51n2074_001:0176b08": "義。太史太子中舍膺福衛事參軍于師逸等。",
    "T51n2074_001:0176b09": "同共翻譯。則天與三藏大德等。於內遍空寺。",
    "T51n2074_001:0176b10": "親御法筵。製序刊定。其夜則天。夢見天雨甘",
    "T51n2074_001:0176b11": "露。比至五更。果有微雨。香水之雨。又於內",
    "T51n2074_001:0176b12": "苑[這-言+(序-予+手)]沼中。生一莖百葉蓮華。綠枝紅葩香艶",
    "T51n2074_001:0176b13": "超倫。蓮花有三種。一人間華有十葉。二天上",
    "T51n2074_001:0176b14": "華有百葉。三淨土華有千葉。今內苑生百葉",
    "T51n2074_001:0176b15": "者。明是天華也。則天嘉此。翻譯瑞應。詔出花",
    "T51n2074_001:0176b16": "椂使中官。送向佛授記寺翻譯之所。舉寺僧",
    "T51n2074_001:0176b17": "眾。及懷洲大雲寺什法師。在悉同觀覩。敬歎",
    "T51n2074_001:0176b18": "希奇。至聖曆二年十月八日。譯新經訖。詔請",
    "T51n2074_001:0176b19": "藏公。於佛授記寺。講此新經。至華藏世界品。",
    "T51n2074_001:0176b20": "講堂及寺院。地皆震動。舉眾驚異。都維那惠",
    "T51n2074_001:0176b21": "表僧弘置等。連狀聞奏。勅批云。昨敷演微",
    "T51n2074_001:0176b22": "言。弘揚祕顊。初譯之日。夢甘露以呈祥。開",
    "T51n2074_001:0176b23": "講之晨。感地動而標異。斯乃如來降迹。用符",
    "T51n2074_001:0176b24": "九會之文。豈朕庸虛敢堂六種之震。披覽來",
    "T51n2074_001:0176b25": "狀。欣暢兼懷。",
    "T51n2074_001:0176b26": "聖曆年中。于闐三藏實叉難陀。於佛授記寺。",
    "T51n2074_001:0176b27": "翻譯華嚴。向藏公曰。本國有沙彌。名彌伽薄。",
    "T51n2074_001:0176b28": "持十戒。雖未受具。身意清淨。專誦華嚴。於一",
    "T51n2074_001:0176b29": "日中。有二使者。至作禮。狀貌偉麗。身有光",
    "T51n2074_001:0176c01": "明。彌伽怪異。問所從來。使者對曰。弟子自",
    "T51n2074_001:0176c02": "降忉利。帝釋使來。請師誦華嚴經。願垂即",
    "T51n2074_001:0176c03": "行。伽曰未審。天帝何緣。見命而誦經耶。使",
    "T51n2074_001:0176c04": "者曰。帝與脩羅戰時。每被淩迫。帝以天眼。",
    "T51n2074_001:0176c05": "觀視閻浮。欲求念誦加護。縱有四漢。未辦",
    "T51n2074_001:0176c06": "斯事。唯見法師專精華嚴。心遊佛境。可為人",
    "T51n2074_001:0176c07": "天福田。所以見迎耳。師曰。貧道必能有所饒",
    "T51n2074_001:0176c08": "益。豈敢辭耶。於是受請。閉目俄頃便至天宮。",
    "T51n2074_001:0176c09": "帝喜曰。每被修羅見擾。故屈師來。師受持",
    "T51n2074_001:0176c10": "華嚴。諸天護持。善神影衛。請為誦經。以禳彼",
    "T51n2074_001:0176c11": "敵。帝即脫天冠。擬於虛空。忽然化出殿堂。",
    "T51n2074_001:0176c12": "七寶所成。四門八牖。摩尼眾寶之所莊飾。懸",
    "T51n2074_001:0176c13": "繒幡蓋。間列花香。以為供養。請入殿坐蓮花",
    "T51n2074_001:0176c14": "座。誦華嚴經。經聲寥高。遍徹天宮。帝釋即",
    "T51n2074_001:0176c15": "領三十三天四兵侍衛萬眾圍遶。坐於寶臺。",
    "T51n2074_001:0176c16": "乘空而行。向其鬪所。脩羅軍眾。覩此威靈。即",
    "T51n2074_001:0176c17": "便退衂。徒侶潛竄於藕孔中。帝釋却請師",
    "T51n2074_001:0176c18": "天宮。供養施以七珍異寶。帝釋又白師言。若",
    "T51n2074_001:0176c19": "須長生之藥。亦當奉上。請住天宮。無見辭也。",
    "T51n2074_001:0176c20": "師曰。割愛出家。求無上道。世間珍異。及長",
    "T51n2074_001:0176c21": "生事。非所志焉。帝於是五體投地。一心頂禮",
    "T51n2074_001:0176c22": "曰。願成菩提時。誓相濟脫。莫見棄遺。廼遣使",
    "T51n2074_001:0176c23": "送還閻浮。所有衣服。皆染天香。終身不滅。後",
    "T51n2074_001:0176c24": "終願生淨土。實叉三藏。具識此沙彌者矣。",
    "T51n2074_001:0176c25": "聖曆年中。于闐三藏實叉難陀云。龜茲國中。",
    "T51n2074_001:0176c26": "唯習小乘。不知釋迦分化百億。現種種身雲。",
    "T51n2074_001:0176c27": "示新境界。不信華嚴大經。有梵僧。從天竺",
    "T51n2074_001:0176c28": "將華嚴梵本。至其國中。小乘師等。皆無信受。",
    "T51n2074_001:0176c29": "梵僧遂留經而歸。小乘諸師。廼以經投棄於",
    "T51n2074_001:0177a01": "井經於井中。放光赫如火聚。夜諸師覩之。疑",
    "T51n2074_001:0177a02": "謂金寶。至明集議。使人漉之。乃是前所棄華",
    "T51n2074_001:0177a03": "嚴經也。諸師稍為驚異。遂却入歸經藏中龕",
    "T51n2074_001:0177a04": "安置。他日忽見梵本。在其藏內最上隔。諸師",
    "T51n2074_001:0177a05": "念言。此非我釋迦所說耶。吾見有少異。乃收",
    "T51n2074_001:0177a06": "入藏中。何人輒將向此上隔。又以梵本。置於",
    "T51n2074_001:0177a07": "下龕。僧眾躬鎖藏門。自掌鑰鉤。明日開藏。還",
    "T51n2074_001:0177a08": "見華嚴在其上隔。諸師方悟一乘大教威靈",
    "T51n2074_001:0177a09": "如此。慚悔過責。信慕漸生矣。",
    "T51n2074_001:0177a10": "證聖年中。花陰鄧元英(有本名元爽)有一親友。忽",
    "T51n2074_001:0177a11": "染時患。死經七日却穌。謂元爽曰。見冥道宮",
    "T51n2074_001:0177a12": "吏將追君父。文案欲成。急修功德以禳之。元",
    "T51n2074_001:0177a13": "英驚懼曰。修何功德。而疾獲免。彼人云。急寫",
    "T51n2074_001:0177a14": "大華嚴經一部。若遲大期不遠。元英乃遽市",
    "T51n2074_001:0177a15": "買紙。向隣寺伏禪師院。請禪師與名召經生。",
    "T51n2074_001:0177a16": "如法護淨。一時書寫。未俞旬日。經已周畢。辦",
    "T51n2074_001:0177a17": "齋慶之。於後遂免斯厄。元英仍依母服免切",
    "T51n2074_001:0177a18": "在懷。至其冬十一月中。於母墳所舊種寒枯",
    "T51n2074_001:0177a19": "之莖。忽生花葉。芳[卄/(麩-夫+玉)]榮艶。五彩含英。斯蓋寫",
    "T51n2074_001:0177a20": "經之感也。洲縣以之聞奏。則天嗟異。賜立孝",
    "T51n2074_001:0177a21": "門。降勅旌表。",
    "T51n2074_001:0177a22": "如意元年。降洲有二童女。皆性識靜正。眇",
    "T51n2074_001:0177a23": "年依師姑。誦華嚴經。得三十餘卷。師姑戒",
    "T51n2074_001:0177a24": "行。精苦常誦華嚴為業。欲教二女令得剃度。",
    "T51n2074_001:0177a25": "無幾師姑忽然端坐而終。二女朝朝。詣墳所",
    "T51n2074_001:0177a26": "號泣。經於三年。墳上忽生紅蓮五莖。二女覩",
    "T51n2074_001:0177a27": "華感異。益以號慕。忽見一梵僧。神儀甚偉。來",
    "T51n2074_001:0177a28": "問女曰。汝何哀號如是。女對曰。於和尚所。誦",
    "T51n2074_001:0177a29": "習華嚴。志求出家。不圖無感。師姑早喪。僧曰。",
    "T51n2074_001:0177b01": "汝既能懇求剃落。何憂不果。僧乃於懷中。出",
    "T51n2074_001:0177b02": "一甎像方圓六七寸。以授二女。而告之曰。汝",
    "T51n2074_001:0177b03": "將此像。於家供養。不久當獲出家。女得像已",
    "T51n2074_001:0177b04": "禮謝梵僧。少傾忽然不見。女即將歸家。如",
    "T51n2074_001:0177b05": "法供養。精懃信敬。一心無怠。其像方圓。日",
    "T51n2074_001:0177b06": "長一寸。十日間。無日不長。後至丈餘。洲縣",
    "T51n2074_001:0177b07": "知之。兼花檢覆聞奏。則天異之。詔遣二女。兼",
    "T51n2074_001:0177b08": "花根莖同入發墓取花。乃見花莖透棺而出。",
    "T51n2074_001:0177b09": "破棺取根。根自師始舌上而生。光彩鮮艶。",
    "T51n2074_001:0177b10": "洲縣同見。二女京召入內。則天自手執刀落",
    "T51n2074_001:0177b11": "髮。并賜三衣瓶鉢等。俱配天女寺。因此便",
    "T51n2074_001:0177b12": "出勅天下諸寺。各度僧尼二人。",
    "T51n2074_001:0177b13": "大足年中。楊洲大雲。有僧弘寶。美儀貌善誦",
    "T51n2074_001:0177b14": "經。每自恃懱於人。忽然一日眉上鬢下。出一",
    "T51n2074_001:0177b15": "瘤癭。其大如桃。旬日之間。漸長三寸餘。其僧",
    "T51n2074_001:0177b16": "耻之不出房門。於寺醫療。日更增甚。因自思",
    "T51n2074_001:0177b17": "惟。此疾有二因緣。一則過去業感。二由見",
    "T51n2074_001:0177b18": "在輕慢賢聖。遂即發願。於其房中。轉讀華嚴",
    "T51n2074_001:0177b19": "經一百遍。晝夜香花精懇禮懺。轉經至六十",
    "T51n2074_001:0177b20": "遍。夜中忽夢。有人來語之曰。汝欲愈病。吾",
    "T51n2074_001:0177b21": "與汝醫。以手執刀。截却其癭。於便驚覺。至",
    "T51n2074_001:0177b22": "明具向諸僧廣說。於是癭上生瘡。瘡中出膿。",
    "T51n2074_001:0177b23": "經於一月。其疾全瘥。亦無瘡盤。楊洲僧筠。入",
    "T51n2074_001:0177b24": "洛具以此事。說於花嚴藏公。",
    "T51n2074_001:0177b25": "西京崇福寺大德惠招法師。或云惠祐。華嚴",
    "T51n2074_001:0177b26": "藏公之同學也。學行精苦。自小師事儼和尚。",
    "T51n2074_001:0177b27": "專業華嚴。偏誦性起一品三卷。新譯名如來",
    "T51n2074_001:0177b28": "出現品。以為恒業。其僧好靜。未居崇福寺。已",
    "T51n2074_001:0177b29": "前久禪誦在山。每於靜夜洗瀨焚香。坐於繩",
    "T51n2074_001:0177c01": "床。而誦斯品。忽於一夜正誦經時。而有十餘",
    "T51n2074_001:0177c02": "菩薩。從地踴出。坐蓮花臺。身相金色。光明赫",
    "T51n2074_001:0177c03": "然。合掌跪而聽經。誦經纔終。便沒不見。惠招",
    "T51n2074_001:0177c04": "密向藏公。自說此靈感事。藏公轉向門人惠",
    "T51n2074_001:0177c05": "諒惠雲玄觀如琮等。而說之也。",
    "T51n2074_001:0177c06": "永徽年中。定洲有禪師。名修德。學徒數萬。禪",
    "T51n2074_001:0177c07": "之領袖也。而專業華嚴。欲寫斯經敬為宗故。",
    "T51n2074_001:0177c08": "先以沈香漬水。而種諸樹。樹大取皮造紙。",
    "T51n2074_001:0177c09": "而用寫經。經生筆匠造紙等三人。大小便並",
    "T51n2074_001:0177c10": "皆洗浴護淨。每一卷了。施以十縑。裝染周畢。",
    "T51n2074_001:0177c11": "設齋慶讚。香函盛之。志心禮拜。當設齋日。道",
    "T51n2074_001:0177c12": "俗雲趨。初開函時。金光遠照。徹百餘里。山東",
    "T51n2074_001:0177c13": "五十餘洲。皆來禮經開。外道俗無不聞知。",
    "T51n2074_001:0177c14": "時有閹人劉謙之。北齊第三王子之從者也。",
    "T51n2074_001:0177c15": "齊太和年中。王子燒身。以供養文殊菩薩。謙",
    "T51n2074_001:0177c16": "之薄殘缺。乃發心住五臺山。專業華嚴。晝夜",
    "T51n2074_001:0177c17": "受持。六時禮懺。頻歷歲時。精懇匪懈。乃感文",
    "T51n2074_001:0177c18": "殊加護。忽然鬚鬢自生。根體具備。聲韻雅朗。",
    "T51n2074_001:0177c19": "人尠及之。既復形鬚。單懇彌志洞曉經旨。乃",
    "T51n2074_001:0177c20": "製華嚴論六百卷。",
    "T51n2074_001:0177c21": "幽貞竊聞。西薩遮俱槃國山中。有具足下本",
    "T51n2074_001:0177c22": "一十萬偈不思議解脫大方廣佛華嚴經。唯",
    "T51n2074_001:0177c23": "願此經。早得具足。傳譯此土。普利一切有情。",
    "T51n2074_001:0177c24": "幽貞以有唐建中癸亥紀。敬發此願。為此歸",
    "T51n2074_001:0177c25": "命文。於諸禮佛時次。及十二部經而禮之。不",
    "T51n2074_001:0177c26": "禮佛時。念持此歸命文。華嚴有不可說剎海",
    "T51n2074_001:0177c27": "微塵數偈品。豈貝葉所能傳寫。皆諸大菩薩",
    "T51n2074_001:0177c28": "陀羅尼力之所記持。海雲比丘所受持經。以",
    "T51n2074_001:0177c29": "大海量墨須彌山聚筆。書寫一品。猶不可窮",
    "T51n2074_001:0178a01": "少分。龍樹祖師。於龍宮見文字結集所傳之",
    "T51n2074_001:0178a02": "經。有上中下三本。上本有十箇三千大千世",
    "T51n2074_001:0178a03": "界微塵數偈一四天下微塵數品。中本有四",
    "T51n2074_001:0178a04": "十九萬八千八百偈一千二百品。下本有十",
    "T51n2074_001:0178a05": "萬偈四十八品。其上中之本。亦非閻浮人力",
    "T51n2074_001:0178a06": "可能受持。所以西域。唯有下本十萬偈經。今",
    "T51n2074_001:0178a07": "在彼國山中。此土所譯八十卷經。梵偈唯四",
    "T51n2074_001:0178a08": "萬五千。於十萬中。乃略出耳。幽貞悲此土經",
    "T51n2074_001:0178a09": "猶未具故。廣發是願。附出此傳。蓋欲勸諸道",
    "T51n2074_001:0178a10": "者見之。皆同禮念哀請。下本經具足。早傳此",
    "T51n2074_001:0178a11": "土也。傳中僧所教檀越神亮誦偈。是前所譯",
    "T51n2074_001:0178a12": "經本也。後譯偈言。",
    "T51n2074_001:0178a13": "　若人欲了知　　三世一切佛",
    "T51n2074_001:0178a14": "　應觀法界性　　一切唯心造",
    "T51n2074_001:0178a15": "上元年中。孫思邈服流珠舟雲母粉。生一",
    "T51n2074_001:0178a16": "百五十歲。顏如處子。至長安說齊魏間事。",
    "T51n2074_001:0178a17": "明如目覩。書寫此經七百五十部。",
    "T51n2074_001:0178a18": "太宗欲讀佛經問邈。何經為大。邈云。華嚴經",
    "T51n2074_001:0178a19": "佛所尊大。帝曰。近玄奘三藏。譯大般若六百",
    "T51n2074_001:0178a20": "卷。何不為大。而八十卷華嚴經。獨得大乎。邈",
    "T51n2074_001:0178a21": "答云。華嚴法界具一切。於一門中。可演出大",
    "T51n2074_001:0178a22": "千經卷。般若經乃是華嚴中一門耳。太宗方",
    "T51n2074_001:0178a23": "悟。乃受持華嚴一乘祕教。亦名大不思議解",
    "T51n2074_001:0178a24": "脫經。功用大故。感應亦大。道者欲學佛心慧。",
    "T51n2074_001:0178a25": "了佛境界。證佛地位。依此一乘法性悔而修",
    "T51n2074_001:0178a26": "行者。不歷地位。初發心時便成正覺。悉與三",
    "T51n2074_001:0178a27": "世諸如來等。譬如眾流一滴之水。纔入海中",
    "T51n2074_001:0178a28": "即名海水。若依大乘二乘權教。備修萬行。綿",
    "T51n2074_001:0178a29": "歷多劫。不知聞是經。以少方便疾得菩提。",
    "T51n2074_001:0178b01": "經云。此經不入一切眾生之手。唯除菩薩摩",
    "T51n2074_001:0178b02": "訶薩。一切聲聞緣覺。不得此經。何況受持。若",
    "T51n2074_001:0178b03": "菩薩億那由他劫。行六波羅蜜。不聞此經。雖",
    "T51n2074_001:0178b04": "聞不信。是等猶為假名菩薩。若有經卷地如",
    "T51n2074_001:0178b05": "來塔廟。禮拜供養。彼眾生等。具足善根。滅煩",
    "T51n2074_001:0178b06": "惱患。得賢聖樂。吾徒其勉之。予師事禪祖無",
    "T51n2074_001:0178b07": "名公側。聞普賢大行海印深定法界體性。方",
    "T51n2074_001:0178b08": "知華嚴釋氏宗極。所以刊修此傳。廣示未聞",
    "T51n2074_001:0178b09": "也。",
    "T51n2074_001:0178b10": "華嚴感應傳一卷"
}