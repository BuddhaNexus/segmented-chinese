{
    "T51n2076_016:0325b12": "景德傳燈錄卷第十六",
    "T51n2076_016:0325b14": "吉州青原山行思禪師第五世中七十二人",
    "T51n2076_016:0325b15": "朗州德山宣鑒禪師法嗣九人",
    "T51n2076_016:0325b16": "鄂州巖頭全豁禪師福州雪峯義存禪師",
    "T51n2076_016:0325b17": "天台瑞龍院慧恭禪師",
    "T51n2076_016:0325b18": "泉州瓦棺和尚襄州高亭簡禪師",
    "T51n2076_016:0325b19": "洪州感潭資國和尚(已上六人見錄)",
    "T51n2076_016:0325b20": "德山鵝湖紹奭大師鳳翔府無垢和尚",
    "T51n2076_016:0325b21": "益州雙流尉遲和尚(已上三人無機緣語句不錄)",
    "T51n2076_016:0325b22": "潭州石霜慶諸禪師法嗣四十一人",
    "T51n2076_016:0325b23": "河中南際山僧一禪師",
    "T51n2076_016:0325b24": "潭州大光山居誨禪師",
    "T51n2076_016:0325b25": "廬山懷祐禪師筠州九峯道虔禪師",
    "T51n2076_016:0325b26": "台州涌泉景欣禪師",
    "T51n2076_016:0325b27": "潭州雲蓋山志元禪師",
    "T51n2076_016:0325b28": "潭州谷山藏禪師",
    "T51n2076_016:0325b29": "福州覆船山洪荐禪師",
    "T51n2076_016:0325b30": "朗州德山存德慧空禪師",
    "T51n2076_016:0325c01": "吉州崇恩和尚石霜第三世輝禪師",
    "T51n2076_016:0325c02": "郢州芭蕉和尚潭州肥田伏和尚",
    "T51n2076_016:0325c03": "潭州鹿苑暉禪師潭州寶蓋約禪師",
    "T51n2076_016:0325c04": "越州雲門海晏禪師湖南文殊和尚",
    "T51n2076_016:0325c05": "鳳翔府石柱和尚潭州中雲蓋和尚",
    "T51n2076_016:0325c06": "河中捿巖存壽禪師",
    "T51n2076_016:0325c07": "南嶽玄泰上座(已上二十一人見錄)",
    "T51n2076_016:0325c08": "杭州龍泉敬禪師",
    "T51n2076_016:0325c09": "潞府盤亭宗敏禪師",
    "T51n2076_016:0325c10": "新羅欽忠禪師新羅行寂禪師",
    "T51n2076_016:0325c11": "洪州鹿源和尚郢州大陽山和尚",
    "T51n2076_016:0325c12": "滑州觀音和尚鄆州正覺和尚",
    "T51n2076_016:0325c13": "商州高明和尚許州慶壽和尚",
    "T51n2076_016:0325c14": "鎮州萬歲和尚",
    "T51n2076_016:0325c15": "第二世鎮州靈壽和尚",
    "T51n2076_016:0325c16": "鎮州洪濟禪師吉州簡之禪師",
    "T51n2076_016:0325c17": "大梁洪方禪師卬州守閑禪師",
    "T51n2076_016:0325c18": "新羅朗禪師新羅清虛禪師",
    "T51n2076_016:0325c19": "汾州爽禪師",
    "T51n2076_016:0325c20": "餘杭通禪師(已上二十人無機緣語句不錄)",
    "T51n2076_016:0325c21": "澧州夾山善會禪師法嗣二十二人",
    "T51n2076_016:0325c22": "澧州樂普山元安禪師",
    "T51n2076_016:0325c23": "洪州上藍令超禪師鄆州四禪和尚",
    "T51n2076_016:0325c24": "江西逍遙山懷忠禪師",
    "T51n2076_016:0325c25": "袁州盤龍山可文禪師",
    "T51n2076_016:0325c26": "撫州黃山月輪禪師洛京韶山寰普禪師",
    "T51n2076_016:0325c27": "太原海湖和尚嘉州白水寺和尚",
    "T51n2076_016:0325c28": "鳳翔府天蓋山幽禪師",
    "T51n2076_016:0325c29": "洪州同安和尚(已上一十一人見錄)",
    "T51n2076_016:0326a01": "韶州曇普禪師吉州僊居山和尚",
    "T51n2076_016:0326a02": "太原資福端禪師",
    "T51n2076_016:0326a03": "洪州盧僊山延慶和尚",
    "T51n2076_016:0326a04": "越州越峯和尚朗州祗闍山和尚",
    "T51n2076_016:0326a05": "益州棲穆和尚嵩山全禪師",
    "T51n2076_016:0326a06": "益州夾山院和尚西京雲巖和尚",
    "T51n2076_016:0326a07": "安福延休和尚(已上一十一人無機緣語句不錄)",
    "T51n2076_016:0326a08": "行思禪師第五世中",
    "T51n2076_016:0326a09": "前朗州德山宣鑒禪師法嗣",
    "T51n2076_016:0326a10": "鄂州巖頭全豁禪師泉州人也。姓柯氏。少禮",
    "T51n2076_016:0326a11": "清原誼公落髮。往長安寶壽寺稟戒。習經律",
    "T51n2076_016:0326a12": "諸部。優遊禪苑與雪峯義存欽山文邃為友。",
    "T51n2076_016:0326a13": "自餘杭大慈山迤邐造于臨濟。屬臨濟歸寂",
    "T51n2076_016:0326a14": "乃謁仰山。才入門提起坐具曰。和尚。仰山",
    "T51n2076_016:0326a15": "取拂子擬舉之。師曰。不妨好手。後參德山和",
    "T51n2076_016:0326a16": "尚。執坐具上法堂瞻視。德山曰。作麼。師咄",
    "T51n2076_016:0326a17": "之。德山曰。老僧過在什麼處。師曰。兩重公",
    "T51n2076_016:0326a18": "案。乃下參堂。德山曰。遮箇阿師稍似箇行",
    "T51n2076_016:0326a19": "脚人。至來日上問訊。德山曰。闍梨是昨日",
    "T51n2076_016:0326a20": "新到否。曰是。德山曰。什麼處學得遮箇虛頭",
    "T51n2076_016:0326a21": "來。師曰。全豁終不自謾。德山曰。他後不得孤",
    "T51n2076_016:0326a22": "負老僧。他日參師入方丈門側身問。是凡是",
    "T51n2076_016:0326a23": "聖。德山喝。師禮拜。有人舉似洞山。洞山曰。",
    "T51n2076_016:0326a24": "若不是豁上座大難承當。師聞之乃曰。洞山",
    "T51n2076_016:0326a25": "老人不識好惡錯下名言。我當時一手擡一",
    "T51n2076_016:0326a26": "手搦。雪峯在德山作飯頭。一日飯遲。德山",
    "T51n2076_016:0326a27": "掌鉢至法堂上。峯曬飯巾次見德山便",
    "T51n2076_016:0326a28": "云這老漢鍾未鳴鼓未響托鉢向什麼處去。",
    "T51n2076_016:0326a29": "德山便歸方丈。峯舉似師。師云。大小德山",
    "T51n2076_016:0326b01": "不會末後句。山聞令侍者喚師至方丈問。",
    "T51n2076_016:0326b02": "爾不肯老僧那。師密啟其意。德山至來日上",
    "T51n2076_016:0326b03": "堂與尋常不同。師到僧堂前撫掌大笑云。",
    "T51n2076_016:0326b04": "且喜得老漢會末後句。他後天下人不奈何。",
    "T51n2076_016:0326b05": "雖然如此也秖得三年(德山果三年後示滅)。師一日與雪",
    "T51n2076_016:0326b06": "峯義存欽山文邃三人聚話。存驀然指一椀",
    "T51n2076_016:0326b07": "水。邃曰。水清月現。存曰。水清月不現。師踢",
    "T51n2076_016:0326b08": "却水椀而去。自此邃師於洞山。存豁二士同",
    "T51n2076_016:0326b09": "嗣德山。師與存同辭德山。德山問。什麼處",
    "T51n2076_016:0326b10": "去。師曰。暫辭和尚下山去。德山曰。子他後作",
    "T51n2076_016:0326b11": "麼生。師曰。不忘。曰子憑何有此說。師曰。豈",
    "T51n2076_016:0326b12": "不聞智過於師。方堪傳授智與師齊減師半",
    "T51n2076_016:0326b13": "德。曰如是如是。當善護持。二士禮拜而退。存",
    "T51n2076_016:0326b14": "返閩川居象骨山之雪峯。師庵于洞庭臥龍",
    "T51n2076_016:0326b15": "山。徒侶臻萃。僧問無師還有出身處也無。師",
    "T51n2076_016:0326b16": "曰。聲前古毳爛。問堂堂來時如何。師曰。刺破",
    "T51n2076_016:0326b17": "眼。問如何是祖師意。師曰。移取廬山來向汝",
    "T51n2076_016:0326b18": "道。師一日上堂。謂諸徒曰。吾嘗究涅槃經七",
    "T51n2076_016:0326b19": "八年。覩三兩段文。似衲僧說話。又曰。休休。",
    "T51n2076_016:0326b20": "時有一僧出禮拜請師舉。師曰。吾教意如伊",
    "T51n2076_016:0326b21": "字三點。第一向東方下一點。點開諸菩薩眼。",
    "T51n2076_016:0326b22": "第二向西方下一點。點諸菩薩命根。第三向",
    "T51n2076_016:0326b23": "上方下一點。點諸菩薩頂。此是第一段義。又",
    "T51n2076_016:0326b24": "曰吾教意如摩醯首羅劈開面門。竪亞一隻",
    "T51n2076_016:0326b25": "眼。此是第二段義。又曰。吾教意猶如塗毒",
    "T51n2076_016:0326b26": "鼓擊一聲遠近聞者皆喪。亦云俱死。此是第",
    "T51n2076_016:0326b27": "三段義。時小嚴上座問。如何是塗毒鼓。師",
    "T51n2076_016:0326b28": "以兩手按膝亞身曰。韓信臨朝底嚴無語。夾",
    "T51n2076_016:0326b29": "山會下一僧到石霜。入門便道不審。石霜曰。",
    "T51n2076_016:0326c01": "不必闍梨。僧曰。恁麼即珍重。又到巖頭如前",
    "T51n2076_016:0326c02": "道不審。師曰噓。僧曰。恁麼即珍重方迴步。師",
    "T51n2076_016:0326c03": "曰。雖是後生亦能管帶。其僧歸舉似夾山。夾",
    "T51n2076_016:0326c04": "山曰。大眾還會麼。眾無對。夾山曰。若無人",
    "T51n2076_016:0326c05": "道老僧不惜兩莖眉毛道去也。乃曰。石霜雖",
    "T51n2076_016:0326c06": "有殺人刀。且無活人劍。師與羅山卜塔基。羅",
    "T51n2076_016:0326c07": "山中路忽曰。和尚。師迴顧曰。作麼。羅山舉手",
    "T51n2076_016:0326c08": "曰。遮裏好片地。師咄曰。瓜州賣瓜漢。又行數",
    "T51n2076_016:0326c09": "里徘徊間。羅山禮拜問曰。和尚豈不是三十",
    "T51n2076_016:0326c10": "年在洞山。而不肯洞山。師曰是。又曰。和尚豈",
    "T51n2076_016:0326c11": "不是法嗣德山。又不肯德山。師曰是。曰不肯",
    "T51n2076_016:0326c12": "德山即不問。只如洞山有何所闕。師良久曰。",
    "T51n2076_016:0326c13": "洞山好箇佛。只是無光。僧問。利劍斬天下誰",
    "T51n2076_016:0326c14": "是當頭者。師曰。暗擬。再問。師咄曰。遮鈍漢",
    "T51n2076_016:0326c15": "出去。問不歷古今時如何。師曰。卓朔地。曰古",
    "T51n2076_016:0326c16": "今事如何。師曰。任爛。師問僧。什麼處來。曰",
    "T51n2076_016:0326c17": "西京來。師曰。黃巢過後還收得劍麼。曰收得。",
    "T51n2076_016:0326c18": "師引頸作受刃勢。僧曰。師頭落也。師大笑。",
    "T51n2076_016:0326c19": "(其僧後到雪峯舉前語。被拄杖打趁下山)問二龍爭珠誰是得者。師曰。",
    "T51n2076_016:0326c20": "俱錯。僧問雪峯。聲聞人見性如夜見月。菩薩",
    "T51n2076_016:0326c21": "人見性如晝見日。未審和尚見性如何。峯以",
    "T51n2076_016:0326c22": "拄杖打三下。其僧後舉前語問師。師與三摑。",
    "T51n2076_016:0326c23": "問如何是三界主。師曰。汝還解喫鐵棒麼。瑞",
    "T51n2076_016:0326c24": "巖問。如何是毘盧師。師曰。道什麼。瑞巖再問",
    "T51n2076_016:0326c25": "之。師曰。汝年十七八。未問塵中如何辨主。師",
    "T51n2076_016:0326c26": "曰。銅鈔鑼裏滿盛油。問弓折箭盡時如何。",
    "T51n2076_016:0326c27": "師曰去。問如何是巖中的的意。師曰。謝指示。",
    "T51n2076_016:0326c28": "僧曰。請和尚答話。師曰。珍重。問如何是道。師",
    "T51n2076_016:0326c29": "曰。破草鞋與拋向湖裏著。問萬丈井中如何",
    "T51n2076_016:0327a01": "得倒底。師曰吽。僧再問。師曰。脚下過也。問",
    "T51n2076_016:0327a02": "古帆不掛時如何。師曰。後園驢喫草。爾後",
    "T51n2076_016:0327a03": "人或問佛問法問道問禪者。師皆作噓聲。而",
    "T51n2076_016:0327a04": "常謂眾曰。老漢去時大吼一聲了去。唐光啟",
    "T51n2076_016:0327a05": "之後中原盜起眾皆避地。師端居晏如也。一",
    "T51n2076_016:0327a06": "日賊大至責以無供饋遂倳刃焉。師神色自",
    "T51n2076_016:0327a07": "若。大叫一聲而終。聲聞數十里。即光啟三年",
    "T51n2076_016:0327a08": "丁未四月八日也。門人後焚之獲舍利四十",
    "T51n2076_016:0327a09": "九粒。眾為起塔。壽六十。僖宗諡清嚴大師。塔",
    "T51n2076_016:0327a10": "曰出塵。",
    "T51n2076_016:0327a11": "福州雪峯義存禪師泉州南安人也。姓曾氏。",
    "T51n2076_016:0327a12": "家世奉佛。師生惡葷茹。於襁褓中聞鍾梵之",
    "T51n2076_016:0327a13": "聲。或見幡華像設。必為之動容。年十二從其",
    "T51n2076_016:0327a14": "父遊莆田玉澗寺。見慶玄律師遽拜曰。我師",
    "T51n2076_016:0327a15": "也遂留侍焉。十七落髮。謁芙蓉山常照大師。",
    "T51n2076_016:0327a16": "照撫而器之。後往幽州寶剎寺受具足。戒久",
    "T51n2076_016:0327a17": "歷禪會緣契德山。唐咸通中迴閩中。登象骨",
    "T51n2076_016:0327a18": "山雪峯創院。徒侶翕然。懿宗賜號真覺大師。",
    "T51n2076_016:0327a19": "仍賜紫袈裟僧問。祖意與教意是同是別。師",
    "T51n2076_016:0327a20": "曰。雷聲震地室內不聞。又曰。闍梨行脚為什",
    "T51n2076_016:0327a21": "麼事。問我眼本正。因師故邪時如何。師曰。迷",
    "T51n2076_016:0327a22": "逢達磨。曰我眼何在。師曰。得不從師。問剃髮",
    "T51n2076_016:0327a23": "染衣受佛依蔭。為什麼不許認佛。師曰。好事",
    "T51n2076_016:0327a24": "不如無。師問坐主。如是兩字盡是科文。作麼",
    "T51n2076_016:0327a25": "生是本文。座主無對(五雲和尚代云。更分三段著)問有人問。",
    "T51n2076_016:0327a26": "三身中那箇身不墮諸數。古人云。吾常於此",
    "T51n2076_016:0327a27": "切。意旨如何。師曰。老漢九轉上洞山。僧擬再",
    "T51n2076_016:0327a28": "問。師曰。拽出此僧著。問如何是覿面事。師",
    "T51n2076_016:0327a29": "曰。千里未是遠。問如何是大人相。師曰。瞻仰",
    "T51n2076_016:0327b01": "即有分。問文殊與維摩對譚何事。師曰。義墮",
    "T51n2076_016:0327b02": "也。僧問寂然無依時如何。師曰。猶是病。曰轉",
    "T51n2076_016:0327b03": "後如何。師曰。船子下揚州。問承古有言。師便",
    "T51n2076_016:0327b04": "作臥勢良久。起曰。問什麼。僧再舉。師曰。虛",
    "T51n2076_016:0327b05": "生浪死漢。問箭露投鋒時如何。師曰。好手不",
    "T51n2076_016:0327b06": "中的。僧曰。盡眼勿摽的時如何。師曰。不妨隨",
    "T51n2076_016:0327b07": "分好手。問古人道。路逢達道人不將語默對。",
    "T51n2076_016:0327b08": "未審將什麼對。師曰。喫茶去。師問僧。什麼處",
    "T51n2076_016:0327b09": "來。對曰。神光來。師曰。晝喚作日光夜喚作火",
    "T51n2076_016:0327b10": "光。作麼生是神光。僧無對。師自代曰。日光火",
    "T51n2076_016:0327b11": "光。栖典座問。古人有言。知有佛向上事。方有",
    "T51n2076_016:0327b12": "語話分。如何是語話。師把住曰。道道。栖無對。",
    "T51n2076_016:0327b13": "師蹋倒。栖起來汗流。師問僧。什麼處來。僧",
    "T51n2076_016:0327b14": "曰。近離淛中。師曰。船來陸來。曰二途俱不",
    "T51n2076_016:0327b15": "涉。師曰。爭得到遮裏。曰有什麼隔礙。師便",
    "T51n2076_016:0327b16": "打。問古人道覿面相呈。師曰。是曰如何是",
    "T51n2076_016:0327b17": "覿面相呈。師曰。蒼天蒼天。師問僧。此水牯牛",
    "T51n2076_016:0327b18": "年多少。僧無對。師自代曰。七十七也。僧曰。",
    "T51n2076_016:0327b19": "和尚為什麼作水牯牛。師曰。有什麼罪過。僧",
    "T51n2076_016:0327b20": "辭師問。什麼處去。曰禮拜徑山和尚去。師曰。",
    "T51n2076_016:0327b21": "徑山若問汝此間佛法如何。作麼生道。曰待",
    "T51n2076_016:0327b22": "問即道。師以拄杖打。尋舉問道怤(怤即鏡清順德大師)遮",
    "T51n2076_016:0327b23": "僧過在什麼處便喫棒。怤曰。問得徑山徹困",
    "T51n2076_016:0327b24": "也。師曰。徑山在淛中因什麼問得徹困。怤曰。",
    "T51n2076_016:0327b25": "不見道遠問近對。師乃休(東禪齊云。那僧若會雪峯意。為什麼被打。若不",
    "T51n2076_016:0327b26": "會又打伊作什麼。且道過在什麼處。鏡清雖即子父與他分析。也大似成就其醜拙。還會麼。且如雪峯便休。是肯",
    "T51n2076_016:0327b27": "伊不肯伊)師一日謂慧稜曰(稜即長慶)吾見溈山問仰山。",
    "T51n2076_016:0327b28": "諸聖什麼處去。他道。或在天上或在人間。汝",
    "T51n2076_016:0327b29": "道仰山意作麼生。稜曰。若問諸聖出沒處。恁",
    "T51n2076_016:0327c01": "麼道即不可。師曰。汝渾不肯。忽有人問。汝作",
    "T51n2076_016:0327c02": "麼生道。稜曰。但道錯。師曰。是汝不錯。稜曰。",
    "T51n2076_016:0327c03": "何異於錯。師問僧。什麼處來。對曰。離江西。",
    "T51n2076_016:0327c04": "師曰。江西與此間相去多少。曰不遙。師竪起",
    "T51n2076_016:0327c05": "拂子曰。還隔遮箇麼。曰若隔遮箇即遙去也。",
    "T51n2076_016:0327c06": "師便打。問學人乍入叢林乞師指示箇入路。",
    "T51n2076_016:0327c07": "師曰。寧自碎身如微塵。終不敢瞎却一僧眼。",
    "T51n2076_016:0327c08": "問四十九年後事即不問。四十九年前事如",
    "T51n2076_016:0327c09": "何。師以拂子驀口打。有僧辭去參靈雲。問佛",
    "T51n2076_016:0327c10": "未出世時如何。靈雲舉拂子。又問。出世後如",
    "T51n2076_016:0327c11": "何。靈雲亦舉拂子。其僧却迴。師問。闍梨近去",
    "T51n2076_016:0327c12": "返太速生。僧曰。某甲到彼問佛法不相當乃",
    "T51n2076_016:0327c13": "迴。師曰。汝問什麼事。僧舉前話。師曰。汝問。",
    "T51n2076_016:0327c14": "我為汝道。僧便問。佛未出世時如何。師舉拂",
    "T51n2076_016:0327c15": "子。又問。出世後如何。師放下拂子。僧禮拜。",
    "T51n2076_016:0327c16": "師便打(後僧舉似玄沙。玄沙云。汝欲得會麼。我與汝說箇喻。如人賣一片園。東西南北一時結契總了",
    "T51n2076_016:0327c17": "也。中心有箇樹子猶屬我在。崇壽稠云。為當打伊解處。別有道理)因舉。六祖云。不",
    "T51n2076_016:0327c18": "是風動不是旛動。仁者心動。師曰。大小祖師",
    "T51n2076_016:0327c19": "龍頭蛇足。好與二十拄杖。時太原孚上座侍",
    "T51n2076_016:0327c20": "立。聞之咬齒。師又曰。我適來恁麼道也。好與",
    "T51n2076_016:0327c21": "二十拄杖(雲居錫云。什麼處是祖師龍頭蛇尾。便好喫棒。只如雪峯自道。我也好喫拄杖。且道佛",
    "T51n2076_016:0327c22": "法意旨作麼生。久在眾上座無有不知。初機兄弟且作麼生會。東禪齊云。雪峯恁麼道。為當點檢別有落處。眾",
    "T51n2076_016:0327c23": "中喚作自抽過抽過且置。祖師道不是風動不是幡動。作麼生)師問慧全。汝得入",
    "T51n2076_016:0327c24": "處作麼生。全曰。共和尚商量了。師曰。什麼處",
    "T51n2076_016:0327c25": "商量。曰什麼處去來。師曰。汝得入處又作麼",
    "T51n2076_016:0327c26": "生。全無對。師打之。全坦問。平洋淺草麋鹿",
    "T51n2076_016:0327c27": "成群。如何射得麋中主。師喚全坦。坦應諾。",
    "T51n2076_016:0327c28": "師曰。喫茶去。師問僧。近離什麼處。僧曰。離",
    "T51n2076_016:0327c29": "溈山。曾問如何是祖師西來意。溈山據坐。師",
    "T51n2076_016:0328a01": "曰。汝肯他否。僧曰。某甲不肯他。師曰。溈山",
    "T51n2076_016:0328a02": "古佛子速去禮拜懺悔。玄沙曰。山頭老漢蹉",
    "T51n2076_016:0328a03": "過溈山也(東禪齊云。什麼處是蹉過的當蹉過。莫便恁麼會也無。若恁麼會即未會溈山意",
    "T51n2076_016:0328a04": "在。只如雪峯云。溈山古佛子速去懺悔。是證明溈山。是讚歎溈山此事也難子細。好見去也不難)問學",
    "T51n2076_016:0328a05": "人道不得處請師道。師曰。我為法惜人。師舉",
    "T51n2076_016:0328a06": "拂子示一僧。其僧便出去(長慶稜舉似泉州王延彬乃曰。此僧合喚轉",
    "T51n2076_016:0328a07": "與一頓棒。彬曰。和尚是什麼心行。稜曰幾放過)師問慧稜。古人道前三三",
    "T51n2076_016:0328a08": "後三三意作麼生。稜便出去(鵝湖別云。諾)師問僧。什",
    "T51n2076_016:0328a09": "麼處來。對曰。藍田來。師曰。何不入草(長慶稜云。險)",
    "T51n2076_016:0328a10": "問大事作麼生。師執僧手曰。上坐將此問誰。",
    "T51n2076_016:0328a11": "有僧禮拜。師打五棒。僧曰。過在什麼處。師又",
    "T51n2076_016:0328a12": "打五棒喝出。師問僧。什麼處來。僧曰。嶺外",
    "T51n2076_016:0328a13": "來師曰。還逢達磨也無。僧曰。青天白日。師",
    "T51n2076_016:0328a14": "曰。自己作麼生。僧曰。更作麼生。師便打。師",
    "T51n2076_016:0328a15": "送僧出行三五步。召曰。上坐。僧迴首。師曰。",
    "T51n2076_016:0328a16": "途中善為。僧問。拈搥竪拂不當宗乘和尚如",
    "T51n2076_016:0328a17": "何。師竪起拂子。其僧自把頭出。師乃不顧",
    "T51n2076_016:0328a18": "(法眼代云。大眾看此一員戰將)僧問。三乘十二分教為凡夫開",
    "T51n2076_016:0328a19": "演。不為凡夫開演。師曰。不消一曲楊柳枝。師",
    "T51n2076_016:0328a20": "謂鏡清曰。古來有老宿引官人巡堂云。此一",
    "T51n2076_016:0328a21": "眾盡是學佛法僧。官人云。金屑雖貴又作麼",
    "T51n2076_016:0328a22": "生。老宿無對鏡清代曰。比來拋塼引玉(法眼別云。官",
    "T51n2076_016:0328a23": "人何得貴耳而賤目)師上堂。舉拂子曰。遮箇為中下。僧",
    "T51n2076_016:0328a24": "問。上上人來如何。師舉拂子。僧曰。遮箇為中",
    "T51n2076_016:0328a25": "下。師打之。問國師三喚侍者意如何。師乃",
    "T51n2076_016:0328a26": "起入方丈。師問僧。今夏在什麼處。曰涌泉。師",
    "T51n2076_016:0328a27": "曰。長時涌暫時涌。曰和尚問不著。師曰。我問",
    "T51n2076_016:0328a28": "不著。曰是。師乃打。普請往寺莊路逢獼猴。",
    "T51n2076_016:0328a29": "師曰。遮畜生一人背一面古鏡摘山僧稻禾。",
    "T51n2076_016:0328b01": "僧曰。曠劫無名為什麼彰為古鏡。師曰。瑕",
    "T51n2076_016:0328b02": "生也。僧曰。有什麼死急。話端也不識。師曰。",
    "T51n2076_016:0328b03": "老僧罪過。閩帥施銀交床。僧問。和尚受大王",
    "T51n2076_016:0328b04": "如此供養。將何報答。師以手托地曰。少打我",
    "T51n2076_016:0328b05": "(僧問疎山曰。雪峯道少打我意作麼生。疎山云。頭上插瓜虀垂尾脚跟齊)問吞盡毘盧時",
    "T51n2076_016:0328b06": "如何。師曰福唐歸得平善否。師謂眾曰。我若",
    "T51n2076_016:0328b07": "東道西道。汝則尋言逐句。我若羚羊掛角。汝",
    "T51n2076_016:0328b08": "向什麼處捫摸(僧問保福。只如雪峯有什麼言教。便以羚羊掛角時。保福云。莫是與雪峯",
    "T51n2076_016:0328b09": "作小師不得麼)師住閩川四十餘年。學者冬夏不減千",
    "T51n2076_016:0328b10": "五百人。梁開平二年戊辰春三月示疾。閩帥",
    "T51n2076_016:0328b11": "命醫診視。師曰。吾非疾也。竟不服其藥。遺偈",
    "T51n2076_016:0328b12": "付法。夏五月二日朝遊藍田。暮歸澡身。中夜",
    "T51n2076_016:0328b13": "入滅。壽八十七。臘五十九。",
    "T51n2076_016:0328b14": "天台瑞龍院慧恭禪師福州人也姓羅氏。家",
    "T51n2076_016:0328b15": "世為儒。年十七舉進士隨計京。師因遊終南",
    "T51n2076_016:0328b16": "山奉日寺。覩祖師遺像。遂求出家。二十二受",
    "T51n2076_016:0328b17": "戒。遊方謁德山鑒禪師鑒問曰。會麼。恭曰。作",
    "T51n2076_016:0328b18": "麼。鑒曰。請相見。恭曰。識麼。鑒大笑遂入室",
    "T51n2076_016:0328b19": "焉。暨鑒順世。與門人之天台瑞龍院大開法",
    "T51n2076_016:0328b20": "席。唐天復三年癸亥十二月二日午時命眾聲",
    "T51n2076_016:0328b21": "鍾。顧左右曰去。言訖跏趺而化。壽八十四。臘",
    "T51n2076_016:0328b22": "六十二。門人建塔。",
    "T51n2076_016:0328b23": "泉州瓦棺和尚。德山問曰。汝還會麼。師曰。不",
    "T51n2076_016:0328b24": "會。德山曰。汝成褫取箇不會好。師曰。不會",
    "T51n2076_016:0328b25": "成褫箇什麼。德山曰。汝似一團鐵。師遂",
    "T51n2076_016:0328b26": "摳衣德山。",
    "T51n2076_016:0328b27": "襄州高亭簡禪師。初隔江見德山。遙合掌呼",
    "T51n2076_016:0328b28": "云。不審。德山以手中扇子再招之。師忽開",
    "T51n2076_016:0328b29": "悟。乃橫趨而去。更不迴顧。後於襄州開法。嗣",
    "T51n2076_016:0328c01": "德山。",
    "T51n2076_016:0328c02": "洪州大寧感潭資國和尚。白兆問。家內停喪",
    "T51n2076_016:0328c03": "請師慰問。師曰。苦痛蒼天。兆曰。死却爺死却",
    "T51n2076_016:0328c04": "孃。師打而趁之。師凡遇僧來。亦多以拄杖打",
    "T51n2076_016:0328c05": "趁。",
    "T51n2076_016:0328c06": "前潭州石霜山慶諸禪師法嗣",
    "T51n2076_016:0328c07": "河中南際山僧一禪師。僧問。幸獲親近乞師",
    "T51n2076_016:0328c08": "指示。師曰。我若指示即屈著汝。僧曰。教學人",
    "T51n2076_016:0328c09": "作麼生即是。師曰。切忌是非。問如何是衲僧",
    "T51n2076_016:0328c10": "氣息。師曰。還曾熏著汝也無。問類即不問如",
    "T51n2076_016:0328c11": "何是異。師曰。要頭即一任斫將去。問如何是",
    "T51n2076_016:0328c12": "法身主。師曰。不過來。又問。如何是毘盧師。",
    "T51n2076_016:0328c13": "師曰。不超越。師初居末山。後閩帥請開法。於",
    "T51n2076_016:0328c14": "長慶禪苑卒。諡本淨大師。塔曰無塵。",
    "T51n2076_016:0328c15": "潭州大光山居誨禪師京兆人也。姓王氏。初",
    "T51n2076_016:0328c16": "造于石霜之室。函丈請益經二載。又令主北",
    "T51n2076_016:0328c17": "塔。麻衣草屨殆忘身意。一日石霜將試其所",
    "T51n2076_016:0328c18": "得。垂問曰。國家每年放舉人及第。朝門還得",
    "T51n2076_016:0328c19": "拜也無。師曰。有人不求進。曰憑何。師曰。且",
    "T51n2076_016:0328c20": "不為名。石霜又因疾問曰。除却今日別更有",
    "T51n2076_016:0328c21": "時也無。師曰。渠亦不道今日是。石霜甚然之。",
    "T51n2076_016:0328c22": "如是徵詰數四醻對無爽。盤桓二十餘祀。瀏",
    "T51n2076_016:0328c23": "陽信士胡公請居大光山提唱宗致。有僧問。",
    "T51n2076_016:0328c24": "只如達磨是祖否。師曰。不是祖。僧曰。既不是",
    "T51n2076_016:0328c25": "祖又來作什麼。師曰。為汝不薦祖。僧曰。薦後",
    "T51n2076_016:0328c26": "如何。師曰。方知不是祖。問混沌未分時如何。",
    "T51n2076_016:0328c27": "師曰。時教阿誰敘。師又曰。一代時教只是",
    "T51n2076_016:0328c28": "收拾一代時人。直饒剝徹底。也只是成得箇",
    "T51n2076_016:0328c29": "了事人。汝不可便將當却衲衣下事。所以道。",
    "T51n2076_016:0329a01": "四十九年明不盡。四十九年標不起。凡示學",
    "T51n2076_016:0329a02": "徒大要如此。唐天復三年癸亥九月三日歸",
    "T51n2076_016:0329a03": "寂。壽六十有七。",
    "T51n2076_016:0329a04": "廬山棲賢懷祐禪師泉州僊遊人也。受業於",
    "T51n2076_016:0329a05": "九坐山陳禪師。尋參學預石霜之室。既承奧",
    "T51n2076_016:0329a06": "旨居于謝山。其道未震復。遷止棲賢。徒侶臻",
    "T51n2076_016:0329a07": "萃。僧問。如何是五老峯前句。師曰。萬古千",
    "T51n2076_016:0329a08": "秋。僧曰。恁麼莫成嗣絕也無。師曰。躊躇欲與",
    "T51n2076_016:0329a09": "誰。僧問。自遠而來。請師激發。師曰。也不憑",
    "T51n2076_016:0329a10": "時。曰請師憑時。師曰。我亦不換。問如何是法",
    "T51n2076_016:0329a11": "法無差。師曰。雪上更加霜。師後終于廬山。諡",
    "T51n2076_016:0329a12": "玄悟大師。塔曰傳燈。",
    "T51n2076_016:0329a13": "筠州九峯道虔禪師。福州侯官人也。姓劉氏。",
    "T51n2076_016:0329a14": "遍歷法會。後受石霜印記。化徒於九峯焉。師",
    "T51n2076_016:0329a15": "上堂有僧問。無間中人行什麼行。師曰。畜生",
    "T51n2076_016:0329a16": "行。曰畜生復行什麼行。師曰。無間行。曰此猶",
    "T51n2076_016:0329a17": "是長生路上人。師曰。汝須知有不共命者。曰",
    "T51n2076_016:0329a18": "不共什麼命。師曰。長生氣不常。師又曰。諸兄",
    "T51n2076_016:0329a19": "弟還識得命麼。欲知命流泉是命。湛寂是身。",
    "T51n2076_016:0329a20": "千波競涌是文殊境界。一亘晴空是普賢床",
    "T51n2076_016:0329a21": "榻。其次借一句子是指月。於中事是話月。從",
    "T51n2076_016:0329a22": "上宗門中事如節度使信旗。且如諸方先德",
    "T51n2076_016:0329a23": "未建許多名目指陳已前。諸兄弟約什麼體",
    "T51n2076_016:0329a24": "格商量到遮裏。不假三寸試話會看。不假耳",
    "T51n2076_016:0329a25": "根試釆聽看。不假眼試辨白看。所以道。聲前",
    "T51n2076_016:0329a26": "拋不出。句後不藏形。盡乾坤都來是汝當人",
    "T51n2076_016:0329a27": "箇體。向什麼處安眼耳鼻舌。莫但向意根",
    "T51n2076_016:0329a28": "下圖度作解。盡未來際亦未有休歇分。所以",
    "T51n2076_016:0329a29": "古人道。擬將心意學玄宗。狀似西行却向東。",
    "T51n2076_016:0329b01": "時有僧問。九重無信恩赦何來。師曰。流光雖",
    "T51n2076_016:0329b02": "遍閫內不周。曰流光與閫內相去多少。師曰。",
    "T51n2076_016:0329b03": "淥水騰波青山秀色。問人人盡言請益。未審",
    "T51n2076_016:0329b04": "師將何拯濟。師曰。汝道巨嶽還曾乏寸土也",
    "T51n2076_016:0329b05": "無。曰恁麼即四海參尋當為何事。師曰。演若",
    "T51n2076_016:0329b06": "迷頭心自狂。曰還有不狂者也無。師曰有。曰",
    "T51n2076_016:0329b07": "如何是不狂者。師曰。突曉途中眼不開。問如",
    "T51n2076_016:0329b08": "何是學人自己。師曰。更問阿誰。曰便恁麼",
    "T51n2076_016:0329b09": "承當時如何。師曰。須彌還更戴須彌麼。問祖",
    "T51n2076_016:0329b10": "祖相傳復傳何法。師曰。釋迦慳迦葉富。曰畢",
    "T51n2076_016:0329b11": "竟傳底事作麼生。師曰。同歲老人分夜燈。",
    "T51n2076_016:0329b12": "問諸佛非我道。如何是我道。師曰。我道非諸",
    "T51n2076_016:0329b13": "佛。曰既非諸佛。為什麼却立我道。師曰。適來",
    "T51n2076_016:0329b14": "暫喚來。如今却遣出。曰為什麼却遣出。師曰。",
    "T51n2076_016:0329b15": "若不遣出眼裏塵生。問一切處覓不得。豈不",
    "T51n2076_016:0329b16": "是聖。師曰。是什麼聖。曰牛頭未見四祖時豈",
    "T51n2076_016:0329b17": "不是聖。師曰。是聖境未忘。曰二聖相去幾何。",
    "T51n2076_016:0329b18": "師曰。塵中雖有隱形術。爭奈全身入帝鄉。問",
    "T51n2076_016:0329b19": "承古有言真心妄心如何。師曰。是立真顯",
    "T51n2076_016:0329b20": "妄。曰如何是真心。師曰。不雜食。曰如何是妄",
    "T51n2076_016:0329b21": "心。師曰。攀緣起倒是。曰離此二途如何是學",
    "T51n2076_016:0329b22": "人本體。師曰。本體不離。曰為什麼不離。師",
    "T51n2076_016:0329b23": "曰。不敬功德天。誰嫌黑暗女。問承古有言盡",
    "T51n2076_016:0329b24": "乾坤都來是箇眼。如何是乾坤眼。師曰。乾坤",
    "T51n2076_016:0329b25": "在裏許。曰乾坤眼何在。師曰。正是乾坤眼。曰",
    "T51n2076_016:0329b26": "還照矚也無。師曰。不借三光勢。曰既不借三",
    "T51n2076_016:0329b27": "光勢。憑何喚作乾坤眼。師曰。若不如是髑髏",
    "T51n2076_016:0329b28": "前見鬼人無數。問一筆丹青為什麼貌不得。",
    "T51n2076_016:0329b29": "師曰。僧繇却許誌公。曰未審僧繇得什麼人",
    "T51n2076_016:0329c01": "證旨却許誌公。師曰。烏龜稽首須彌柱。問動",
    "T51n2076_016:0329c02": "容沈古路。身沒乃方知。此意如何。師曰。偷佛",
    "T51n2076_016:0329c03": "錢買佛香。曰學人不會。師曰。不會即燒香供",
    "T51n2076_016:0329c04": "養本爺孃。師後住泐潭而終。諡大覺禪師。塔",
    "T51n2076_016:0329c05": "曰圓寂。",
    "T51n2076_016:0329c06": "台州涌泉景欣禪師泉州僊遊人也。本白雲",
    "T51n2076_016:0329c07": "山受業。得石霜開示而止丹丘涌泉之蘭若。",
    "T51n2076_016:0329c08": "一日師不披袈裟喫飯。有僧問莫成俗否。師",
    "T51n2076_016:0329c09": "曰。即今豈是僧耶有彊德二禪客到。於路次",
    "T51n2076_016:0329c10": "見師騎牛。不識師乃曰。蹄角甚分明。爭奈騎",
    "T51n2076_016:0329c11": "者不識。師驟牛而去。二禪客憩於樹下煎茶。",
    "T51n2076_016:0329c12": "師迴下牛近前不審與坐喫茶。師問曰。二禪",
    "T51n2076_016:0329c13": "客近離什麼處。曰離那邊。師曰。那邊事作麼",
    "T51n2076_016:0329c14": "生。彼提起茶盞。師曰。此猶是遮邊。那邊事作",
    "T51n2076_016:0329c15": "麼生。二人無對。師曰。莫道騎者不識好。",
    "T51n2076_016:0329c16": "潭州雲蓋山志元號圓淨大師。遊方時。問雲",
    "T51n2076_016:0329c17": "居曰。志元不奈何時如何。雲居曰。只為闍",
    "T51n2076_016:0329c18": "梨功力不到處。師不禮拜而退。遂參石霜。亦",
    "T51n2076_016:0329c19": "如前問石霜曰。非但闍梨老僧亦不奈何。師",
    "T51n2076_016:0329c20": "曰。和尚為什麼不奈何。石霜曰。老僧若奈何",
    "T51n2076_016:0329c21": "拈過汝不奈何(別有問答。石霜章出之)有僧問如何是佛。師",
    "T51n2076_016:0329c22": "曰。黃面底是。曰如何是法。師曰。藏裏是問然",
    "T51n2076_016:0329c23": "燈未出時如何。師曰。昧不得。問蛇子為什麼",
    "T51n2076_016:0329c24": "吞蛇師。師曰。通身色不同。問如何是衲僧。師",
    "T51n2076_016:0329c25": "曰。參尋訪道。",
    "T51n2076_016:0329c26": "潭州谷山藏禪師。僧問。祖意教意是一是二。",
    "T51n2076_016:0329c27": "師曰。青天白日夜半濃霜。",
    "T51n2076_016:0329c28": "福山覆船山洪荐禪師。僧問。如何是本來面",
    "T51n2076_016:0329c29": "目。師閉目吐舌。又開目吐舌。僧曰。本來有如",
    "T51n2076_016:0330a01": "許多面目。師曰。適來見什麼問路逢達道人",
    "T51n2076_016:0330a02": "不將語默對。未審將什麼對。師曰。老僧也恁",
    "T51n2076_016:0330a03": "麼。師將示滅三日前。令侍者喚第一坐來。師",
    "T51n2076_016:0330a04": "臥出氣一聲第一坐喚侍者曰。和尚渴要湯",
    "T51n2076_016:0330a05": "水喫。師乃面壁而臥。臨終令集眾。乃展兩手",
    "T51n2076_016:0330a06": "出舌示之。時第三坐曰。諸人和尚舌根硬也。",
    "T51n2076_016:0330a07": "師曰。苦哉苦哉。誠如第三坐所言。舌根硬去",
    "T51n2076_016:0330a08": "也。再言之而告寂。諡紹隆大師。塔曰廣濟。",
    "T51n2076_016:0330a09": "朗州德山存德號慧空大師(第六世住)僧問。如何是",
    "T51n2076_016:0330a10": "一句。師曰。更請問。問如何是和尚僊陀婆。師",
    "T51n2076_016:0330a11": "曰。昨夜三更見月明。",
    "T51n2076_016:0330a12": "吉州崇恩和尚。僧問。祖意教意是一是二。師",
    "T51n2076_016:0330a13": "曰。少林雖有月。葱嶺不穿雲。",
    "T51n2076_016:0330a14": "石霜輝禪師(第三世住)僧問。佛出世先度五俱輪。和",
    "T51n2076_016:0330a15": "尚出世先度何人。師曰。總不度。曰為什麼",
    "T51n2076_016:0330a16": "不度。師曰。為伊不是五俱輪。問如何是和尚",
    "T51n2076_016:0330a17": "家風。師曰。竹筯瓦椀。",
    "T51n2076_016:0330a18": "郢州芭蕉和尚。僧問。從上宗乘如何舉唱。師",
    "T51n2076_016:0330a19": "曰。已被冷眼人覷破了。問不落諸緣。請師直",
    "T51n2076_016:0330a20": "指。師曰。有問有答。問如何是和尚為人一句。",
    "T51n2076_016:0330a21": "師曰。只恐闍梨不問。",
    "T51n2076_016:0330a22": "潭州肥田伏和尚號慧覺大師。僧問。此地名",
    "T51n2076_016:0330a23": "什麼。師曰。肥田。曰宜什麼。師以拄杖打而趁",
    "T51n2076_016:0330a24": "之。",
    "T51n2076_016:0330a25": "潭州鹿苑暉禪師。僧問。不假諸緣請僧道。",
    "T51n2076_016:0330a26": "師敲火爐。僧曰。親切處更請一言。師曰。莫睡",
    "T51n2076_016:0330a27": "語。問牛頭未見四祖時如何。師曰。如月在水。",
    "T51n2076_016:0330a28": "曰見後如何。師曰。如水在月。問祖祖相傳未",
    "T51n2076_016:0330a29": "審傳箇什麼。師曰。汝問我我問汝。僧曰。恁麼",
    "T51n2076_016:0330b01": "即緇素不分也。師曰。什麼處去來。",
    "T51n2076_016:0330b02": "潭州寶蓋約禪師。僧問。寶蓋高高掛。其中事",
    "T51n2076_016:0330b03": "若何。請師言下旨。一句不消多。師曰。寶蓋",
    "T51n2076_016:0330b04": "掛空中。有路不曾通。儻求言下旨。便是有",
    "T51n2076_016:0330b05": "西東。",
    "T51n2076_016:0330b06": "越州雲門山拯迷寺海晏禪師。僧問。如何是",
    "T51n2076_016:0330b07": "衲衣下事。師曰。如人齩硬石頭。問如何是古",
    "T51n2076_016:0330b08": "寺一爐香。師曰。廣大勿人嗅。曰嗅者如何。師",
    "T51n2076_016:0330b09": "曰。六根俱不到。問久嚮拯迷。到來為什麼不",
    "T51n2076_016:0330b10": "見拯迷。師曰。闍梨不識拯迷。",
    "T51n2076_016:0330b11": "湖南文殊和尚。僧問。僧繇為什麼貌誌公不",
    "T51n2076_016:0330b12": "得。師曰。非但僧繇。誌公也貌不成。曰誌公為",
    "T51n2076_016:0330b13": "什麼貌不成。師曰。彩繢不將來。曰和尚還貌",
    "T51n2076_016:0330b14": "得也無。師曰。我亦貌不得。曰和尚為什麼貌",
    "T51n2076_016:0330b15": "不得。師曰。渠不以苟我顏色教。我作麼生貌。",
    "T51n2076_016:0330b16": "問如何是密室。師曰。緊不就。曰如何是密室",
    "T51n2076_016:0330b17": "中人。師曰。不坐上牛。",
    "T51n2076_016:0330b18": "鳳翔府石柱和尚。遊方時遇洞山和尚(第三世)垂",
    "T51n2076_016:0330b19": "語曰。有四種人。一人說過佛祖一步行不得。",
    "T51n2076_016:0330b20": "一人行過祖佛一句說不得。一人說得行得。",
    "T51n2076_016:0330b21": "一人說不得行不得。阿那箇是其人。師出眾",
    "T51n2076_016:0330b22": "而對曰。一人說過祖佛行不得者。只是無舌",
    "T51n2076_016:0330b23": "不許行。一人行過祖佛一句說不得。者只是",
    "T51n2076_016:0330b24": "無足不許說。一人說得行得者。即是函蓋相",
    "T51n2076_016:0330b25": "稱。一人說不得行不得。若斷命而求活。此是",
    "T51n2076_016:0330b26": "石女披枷帶鎖。洞山曰。闍梨自己作麼生。師",
    "T51n2076_016:0330b27": "曰。該通會上卓卓寧彰。洞山曰。只如海上明",
    "T51n2076_016:0330b28": "公秀又作麼生。師曰。幻人相逢拊掌呵呵。",
    "T51n2076_016:0330b29": "潭州中雲蓋和尚。僧問。和尚開堂當為何事。",
    "T51n2076_016:0330c01": "師曰。為汝驢漢。曰諸佛出世當為何事。師曰。",
    "T51n2076_016:0330c02": "為汝驢漢。問祖佛未出世時如何。師曰。像不",
    "T51n2076_016:0330c03": "得。曰出世後如何。師曰。闍梨也須側身始得。",
    "T51n2076_016:0330c04": "問如何是向上一句。師曰。文殊失却口。曰如",
    "T51n2076_016:0330c05": "何是門頭一句。師曰。頭上插華子。問如何是",
    "T51n2076_016:0330c06": "超百億。師曰。超人不得肯。",
    "T51n2076_016:0330c07": "河中府棲巖山大通院存壽禪師。不如何許",
    "T51n2076_016:0330c08": "人也。姓梅氏。初講經論後入石霜之室。隨緣",
    "T51n2076_016:0330c09": "誘化抵于蒲坂。緇素歸心。僧問。蓮華未出水",
    "T51n2076_016:0330c10": "時如何。師曰。汝莫問出水後蓮華事麼。僧無",
    "T51n2076_016:0330c11": "語。師平居罕言叩之則應。度弟子四百人。尼",
    "T51n2076_016:0330c12": "眾百數。終壽九十有三。諡真寂大師。",
    "T51n2076_016:0330c13": "南嶽玄泰上坐不知何許人也。沈靜寡言未",
    "T51n2076_016:0330c14": "嘗衣帛。眾謂之泰布衲。始見德山鑒禪師。升",
    "T51n2076_016:0330c15": "于堂矣。後謁石霜普會禪師。遂入室焉。所居",
    "T51n2076_016:0330c16": "蘭若在衡山之東。號七寶臺。誓不立門徒。四",
    "T51n2076_016:0330c17": "方後進依附。皆用交友之禮。嘗以。衡山多",
    "T51n2076_016:0330c18": "被山民斬木燒畬。為害滋甚。乃作畬山謠。遠",
    "T51n2076_016:0330c19": "邇傳播達于九重。有詔禁止。故嶽中蘭若無",
    "T51n2076_016:0330c20": "復延燎師之力也(畬山謠○畬山兒無所知。年年斫斷青山嵋。就中最好衡嶽色。",
    "T51n2076_016:0330c21": "杉松利斧摧貞枝。靈禽野鶴無因依。白雲迴避青煙飛。猿猱路絕巖崕出。芝朮失根茅草肥。年年斫罷仍栽鋤。千秋",
    "T51n2076_016:0330c22": "終是難□初。又道今年種不多。來年更斫當陽坡。國家壽嶽尚如此。不知此理如之何)。將示滅並",
    "T51n2076_016:0330c23": "無僧至。乃自出門召一僧入。付囑令備薪蒸。",
    "T51n2076_016:0330c24": "又留偈曰。",
    "T51n2076_016:0330c25": "　今年六十五　　四大將離主",
    "T51n2076_016:0330c26": "　其道自玄玄　　箇中無佛祖",
    "T51n2076_016:0330c27": "　不用剃頭　　不須澡浴　　一堆猛火",
    "T51n2076_016:0330c28": "　千足萬足",
    "T51n2076_016:0330c29": "偈終端坐垂一足而逝。闍維收舍利。於堅固",
    "T51n2076_016:0331a01": "禪師塔左營小浮圖置之。壽六十有五。",
    "T51n2076_016:0331a02": "前澧州夾山善會禪師法嗣",
    "T51n2076_016:0331a03": "澧州樂普山元安禪師鳳翔麟遊人也。姓淡",
    "T51n2076_016:0331a04": "氏。丱年出家。依本郡懷恩寺祐律師披削具",
    "T51n2076_016:0331a05": "戒通經論。首問道于翠微臨濟。臨濟常對眾",
    "T51n2076_016:0331a06": "美之曰。臨濟門下一隻箭誰敢當鋒。師蒙許",
    "T51n2076_016:0331a07": "可。自謂已足。尋之夾山卓庵。後得夾山書",
    "T51n2076_016:0331a08": "發而覽之。不覺竦然乃棄庵。至夾山禮拜端",
    "T51n2076_016:0331a09": "身而立。夾山曰。雞棲鳳巢非其同類出去。師",
    "T51n2076_016:0331a10": "問曰。自遠趨風請師一接。夾山曰。目前無",
    "T51n2076_016:0331a11": "闍梨夾山無老僧。師曰。錯也夾山曰。住住",
    "T51n2076_016:0331a12": "闍梨且莫草草怱怱。雲月是同雞山各異。闍",
    "T51n2076_016:0331a13": "梨坐却天下人舌頭即不無。爭教無舌人解",
    "T51n2076_016:0331a14": "語。師茫然無對。夾山遂打。師因茲服膺數",
    "T51n2076_016:0331a15": "載(興化代云。但知作佛莫愁眾生)師一日問夾山。佛魔不到處",
    "T51n2076_016:0331a16": "如何體會。夾山曰。燭明千里像。闇室老僧迷。",
    "T51n2076_016:0331a17": "又問。朝陽已昇夜月不現時如何。夾山曰。龍",
    "T51n2076_016:0331a18": "銜海珠游魚不顧。夾山將示滅。垂語於眾曰。",
    "T51n2076_016:0331a19": "石頭一枝看看即滅矣。師對曰。不然。夾山曰。",
    "T51n2076_016:0331a20": "何也。曰。自有青山在。夾山曰。苟如是即吾",
    "T51n2076_016:0331a21": "道不墜矣。暨夾山順世。師抵于涔陽遇故人。",
    "T51n2076_016:0331a22": "因話武陵事。故人問曰。倏忽數年何處逃難。",
    "T51n2076_016:0331a23": "師曰。只在闤闠中曰何不無人處去。師曰。無",
    "T51n2076_016:0331a24": "人處有何難。曰闤闠中如何逃避。師曰。雖在",
    "T51n2076_016:0331a25": "闤闠中人且不識。故人罔測。又問曰。承西天",
    "T51n2076_016:0331a26": "有二十八祖。至於此土人傳一人。且如彼此",
    "T51n2076_016:0331a27": "不垂曲者如何。師曰。野老門前不話朝堂之",
    "T51n2076_016:0331a28": "事。曰合譚何事。師曰。未逢別者終不開拳。",
    "T51n2076_016:0331a29": "曰。有不從朝堂來相逢還話否。師曰。量外",
    "T51n2076_016:0331b01": "之機徒勞目擊。僧無對。師尋之澧陽樂普山",
    "T51n2076_016:0331b02": "卜于宴處。後遷止朗州蘇谿。四方玄侶憧憧",
    "T51n2076_016:0331b03": "奔湊。師示眾曰。末後一句始到牢關。鎖斷要",
    "T51n2076_016:0331b04": "津不通凡聖。欲知上流之士。不將祖佛見解",
    "T51n2076_016:0331b05": "貼在額頭如靈龜負圖。自取喪身之本。又曰。",
    "T51n2076_016:0331b06": "指南一路智者知疏。問瞥然便見時如何。師",
    "T51n2076_016:0331b07": "曰。曉星分曙色爭似太陽輝。問恁麼來不立",
    "T51n2076_016:0331b08": "恁麼去不泯時如何。師曰。鬻薪樵子貴衣錦",
    "T51n2076_016:0331b09": "道人輕。問經云。飯百千諸佛不如飯一無修",
    "T51n2076_016:0331b10": "無證者。未審百千諸佛有何過。無修無證者",
    "T51n2076_016:0331b11": "有何德。師曰。一片白雲橫谷口。幾多歸鳥夜",
    "T51n2076_016:0331b12": "迷巢。問日未出時如何。師曰。水竭滄溟龍自",
    "T51n2076_016:0331b13": "隱。雲騰碧漢鳳猶飛。問如何是本來事。師曰。",
    "T51n2076_016:0331b14": "一粒在荒田不耘苗自秀。曰若一向不耘莫",
    "T51n2076_016:0331b15": "草裏埋沒却也無。師曰。肌骨異芻蕘。稊稗終",
    "T51n2076_016:0331b16": "難映。問不傷物命者如何。師曰。眼華山影轉",
    "T51n2076_016:0331b17": "迷者謾彷徨問不譚今古時如何。師曰。靈龜",
    "T51n2076_016:0331b18": "無掛兆空殼不勞鑽。問不掛明暗時如何。師",
    "T51n2076_016:0331b19": "曰。玄中易舉意外難提。問不生如來家不坐",
    "T51n2076_016:0331b20": "華王座時如何。師曰。汝道火鑪重多少。問祖",
    "T51n2076_016:0331b21": "意與教意是一是二。師曰。師子窟中無異獸。",
    "T51n2076_016:0331b22": "象王行處絕狐蹤。問行到不思議處如何。師",
    "T51n2076_016:0331b23": "曰。青山常舉足白日不移輪。問枯盡荒田獨",
    "T51n2076_016:0331b24": "立事如何。師曰。鷺倚雪巢猶可辨。烏投漆立",
    "T51n2076_016:0331b25": "事難分。問如何是賓主雙舉。師曰。枯樹無橫",
    "T51n2076_016:0331b26": "枝鳥來難措足。問終日朦朧時如何。師曰。擲",
    "T51n2076_016:0331b27": "寶混沙中識者天然異。曰恁麼即展手不逢",
    "T51n2076_016:0331b28": "師也。師曰。莫將鶴唳誤作鸎啼。問圓伊三點",
    "T51n2076_016:0331b29": "人皆重。樂普家風事若何。師曰。雷霆一震布",
    "T51n2076_016:0331c01": "鼓聲銷。問停午時如何。師曰。停午猶虧半烏",
    "T51n2076_016:0331c02": "沈始得圓。問如何是西來意。師曰。颯颯當軒",
    "T51n2076_016:0331c03": "竹經霜不自寒。僧擬再問。師曰。只聞風擊響",
    "T51n2076_016:0331c04": "不知幾千竿。師上堂謂眾曰。孫賓收鋪去也",
    "T51n2076_016:0331c05": "有卜者出來。時有僧出曰。請和尚一掛。師曰。",
    "T51n2076_016:0331c06": "汝家爺死。僧無語(法眼代拊掌三下)問如何是西來意。",
    "T51n2076_016:0331c07": "師敲禪床曰。會麼。曰不會。師曰。天上忽雷驚",
    "T51n2076_016:0331c08": "宇宙。井底蝦蟇不舉頭。問佛魔不到處如何",
    "T51n2076_016:0331c09": "辨得。師曰。演若頭非失鏡中認取乖。問如何",
    "T51n2076_016:0331c10": "是救離生死。師曰。執水苟延生不聞天樂",
    "T51n2076_016:0331c11": "妙。問四大如何而有。師曰。湛水無波漚因風",
    "T51n2076_016:0331c12": "擊。曰漚滅歸水時如何。師曰。不渾不濁魚龍",
    "T51n2076_016:0331c13": "任躍。問生死事如何。師曰。一念忘機太虛無",
    "T51n2076_016:0331c14": "點。問如何是道。師曰。存機猶滯迹去兀却",
    "T51n2076_016:0331c15": "通途。問如何是一藏收不得者。師曰。雨滋三",
    "T51n2076_016:0331c16": "草秀片玉本來輝。問一毫吞盡巨海於中更",
    "T51n2076_016:0331c17": "復何言。師曰。家有白[狂-王+睪]之圖必無如是妖怪",
    "T51n2076_016:0331c18": "(保福別云。家無白[狂-王+睪]之圖亦無如是之怪)問凝然時如何。師曰。時雷",
    "T51n2076_016:0331c19": "應節震嶽驚蟄。曰千般運動不異箇凝然時",
    "T51n2076_016:0331c20": "如何。師曰。靈鶴翥空外鈍鳥不離巢。曰如何。",
    "T51n2076_016:0331c21": "師曰。白首拜少年舉世人難信。問諸聖恁麼",
    "T51n2076_016:0331c22": "來將何供養。師曰。土宿雖持錫不是婆羅門。",
    "T51n2076_016:0331c23": "問祖意與教意是同是別。師曰。日月並輪空",
    "T51n2076_016:0331c24": "誰家別有路。曰恁麼即顯晦殊途事非一概",
    "T51n2076_016:0331c25": "也。師曰。但自不亡羊。何須泣岐路。問學人擬",
    "T51n2076_016:0331c26": "歸鄉時如何。師曰。家破人亡子歸何處。曰恁",
    "T51n2076_016:0331c27": "麼即不歸去也。師曰。庭前殘雪日輪消。室",
    "T51n2076_016:0331c28": "中遊塵遣誰掃。問動是法王苗。寂是法王",
    "T51n2076_016:0331c29": "根。根苗即不問。如何是法王。師舉拂子。僧",
    "T51n2076_016:0332a01": "曰。此猶是法王苗。師曰。龍不出洞誰人奈何。",
    "T51n2076_016:0332a02": "師二山開法語播諸方。唐光化元年戊午秋",
    "T51n2076_016:0332a03": "八月誡主事曰。出家之法長物不留。播種之",
    "T51n2076_016:0332a04": "時切宜減省。締構之務悉從廢停。流光迅速",
    "T51n2076_016:0332a05": "大道深玄。苟或因循曷由體悟。雖激勵懇切。",
    "T51n2076_016:0332a06": "眾以為常略不相儆。至冬師示有微疾。亦不",
    "T51n2076_016:0332a07": "倦參請。十二月一日告眾曰。吾非明即後也。",
    "T51n2076_016:0332a08": "今有一事問。汝等若道遮箇是。即頭上安頭。",
    "T51n2076_016:0332a09": "若道遮箇不是。即斬頭求活。時第一坐對曰。",
    "T51n2076_016:0332a10": "青山不舉足。曰下不挑燈。師曰。遮裏是什麼",
    "T51n2076_016:0332a11": "時節。作遮箇語話。時有彥從上坐。別對曰。離",
    "T51n2076_016:0332a12": "此二途請和尚不問。師曰。未在更道。曰彥從",
    "T51n2076_016:0332a13": "道不盡。師曰。我不管汝盡不盡。曰彥從無侍",
    "T51n2076_016:0332a14": "者祇對和尚。師乃下堂。至夜令侍者喚彥從",
    "T51n2076_016:0332a15": "入方丈。曰闍梨今日祇對老僧甚有道理。據",
    "T51n2076_016:0332a16": "汝合體先師意旨。先師道。目前無法意在目",
    "T51n2076_016:0332a17": "前。不是目前法非耳目之所到。且道那句是",
    "T51n2076_016:0332a18": "主句。若擇得出分付鉢袋子。曰彥從不會。師",
    "T51n2076_016:0332a19": "曰。汝合會但道。曰彥從實不知。師喝出乃曰。",
    "T51n2076_016:0332a20": "苦苦(玄覺云。且道從上坐實不會。是怕見鉢袋子粘著伊)二日午時別僧舉前",
    "T51n2076_016:0332a21": "語問師。師自代曰。慈舟不棹清波上。劍峽徒",
    "T51n2076_016:0332a22": "勞放木鵝。便告寂壽六十有五。臘四十六。塔",
    "T51n2076_016:0332a23": "于寺西北隅。",
    "T51n2076_016:0332a24": "洪州上藍令超禪師。初住筠州上藍山說夾",
    "T51n2076_016:0332a25": "山之禪。學侶俱會。後於洪井創禪苑居之。還",
    "T51n2076_016:0332a26": "以上藍為名化導益盛。僧問。如何是上藍本",
    "T51n2076_016:0332a27": "分事。師曰。不從千聖借豈向萬機求。曰只如",
    "T51n2076_016:0332a28": "不借不求時如何。師曰。不可拈放汝手裏得",
    "T51n2076_016:0332a29": "麼。問鋒前如何辨事。師曰。鋒前不露影莫向",
    "T51n2076_016:0332b01": "舌頭尋。問二龍爭珠誰是得者。師曰。其珠遍",
    "T51n2076_016:0332b02": "地目覩如泥。問善財見文殊却往南方意如",
    "T51n2076_016:0332b03": "何。師曰。學憑入室知乃通方。曰為什麼彌勒",
    "T51n2076_016:0332b04": "遣見文殊。師曰。道廣無涯逢人不盡。至唐大",
    "T51n2076_016:0332b05": "順庚戌歲正月初。召眾僧而告曰。吾本約住",
    "T51n2076_016:0332b06": "此十年。今化事既畢當欲行矣。十五日齋畢",
    "T51n2076_016:0332b07": "聲鍾端坐長。往諡元真大師。塔曰本空。",
    "T51n2076_016:0332b08": "鄆州四禪和尚。僧問。古人有請不背。今請和",
    "T51n2076_016:0332b09": "尚入井還去也無。師曰。深深無別源。飲者消",
    "T51n2076_016:0332b10": "諸。患問如何是和尚家風。師曰。會得底人意。",
    "T51n2076_016:0332b11": "須知月色寒。",
    "T51n2076_016:0332b12": "江西逍遙山懷忠禪師。僧問。不似之句還有",
    "T51n2076_016:0332b13": "人道得否。師曰。或即五日齋前。或即五日齋",
    "T51n2076_016:0332b14": "後。問劍鏡明利毫毛何惑。師曰。不空羂索。問",
    "T51n2076_016:0332b15": "洪鑪猛焰烹鍛何物。師曰。烹佛烹祖。曰佛祖",
    "T51n2076_016:0332b16": "作麼生烹。師曰。業在其中。曰喚作什麼業。師",
    "T51n2076_016:0332b17": "曰。佛力不如問四十九年不說一句。如何是",
    "T51n2076_016:0332b18": "不說底一句。師曰。隻履西行道人不顧。曰莫",
    "T51n2076_016:0332b19": "便是和尚消停處也無。師曰。馬是官馬不用",
    "T51n2076_016:0332b20": "印。問如何是。一老一不老。師曰。三從六義。",
    "T51n2076_016:0332b21": "曰如何是奇特一句。師曰。坐佛床斫佛朴。問",
    "T51n2076_016:0332b22": "祖與佛阿那箇最親。師曰。真金不肯博誰肯",
    "T51n2076_016:0332b23": "換泥丸。曰恁麼即有不肯也。師曰。汝貴我賤。",
    "T51n2076_016:0332b24": "問如何是懸劍萬年松。師曰。非言不可及。曰",
    "T51n2076_016:0332b25": "當為何事。師曰。只汝道話。曰言外之事如何",
    "T51n2076_016:0332b26": "明得。師曰。日久年多筋骨成。問不敵魔軍如",
    "T51n2076_016:0332b27": "何證道。師曰。海水不勞杓子舀。問不住有雲",
    "T51n2076_016:0332b28": "山常居無底船時如何。師曰。果熟自然。曰更",
    "T51n2076_016:0332b29": "請師道。師曰。門前真佛子。曰學人為什麼不",
    "T51n2076_016:0332c01": "見。師曰。處處王老師。",
    "T51n2076_016:0332c02": "袁州盤龍山可文禪師。僧問。亡僧遷化向什",
    "T51n2076_016:0332c03": "麼處去也。師曰。石牛沿江路。日裏夜明燈。問",
    "T51n2076_016:0332c04": "如何是佛。師曰。癡兒捨父逃。師後居上藍",
    "T51n2076_016:0332c05": "院。",
    "T51n2076_016:0332c06": "撫州黃山月輪禪師福州福唐人也。姓許氏。",
    "T51n2076_016:0332c07": "志學之歲詣本郡黃檗山寺投觀禪師。稟教",
    "T51n2076_016:0332c08": "及圓戒品遂遊方抵塗水。謁三峯和尚。雖問",
    "T51n2076_016:0332c09": "答有序而機緣靡契。尋聞夾山盛化乃往叩",
    "T51n2076_016:0332c10": "之。夾山問師。名什麼。師曰。名月輪。夾山作",
    "T51n2076_016:0332c11": "一圓相曰。何似遮箇。師曰。和尚恁麼語話諸",
    "T51n2076_016:0332c12": "方大有人不肯在。曰貧道即恁麼闍梨作麼",
    "T51n2076_016:0332c13": "生。師曰。還見月輪麼。曰闍梨恁麼道此間大",
    "T51n2076_016:0332c14": "有人不肯諸方。師乃服膺參訊。一日夾山抗",
    "T51n2076_016:0332c15": "聲問曰。子是什麼處人。師曰。閩中人。曰還識",
    "T51n2076_016:0332c16": "老僧否。師曰。和尚還識學人否。曰不然子且",
    "T51n2076_016:0332c17": "還老僧草鞋價。然後老僧還子江陵米價。師",
    "T51n2076_016:0332c18": "曰。恁麼即不識和尚。未委江陵米作麼價。夾",
    "T51n2076_016:0332c19": "山曰。子善能哮吼。乃入室受印依附七年。方",
    "T51n2076_016:0332c20": "辭往撫州卜龍濟山隱居。玄侶雲集。師遂演",
    "T51n2076_016:0332c21": "夾山奧旨。名聞諸方。後歸臨川樂棲黃山。謂",
    "T51n2076_016:0332c22": "諸徒曰。吾居此山頗諧素志矣。師上堂謂眾",
    "T51n2076_016:0332c23": "曰。祖師西來特唱此事。自是諸人不薦向外",
    "T51n2076_016:0332c24": "馳求。投赤水以尋珠。就荊山而覓玉。所以道。",
    "T51n2076_016:0332c25": "從門入者不是家珍。認影為頭豈非大錯。時",
    "T51n2076_016:0332c26": "有僧問。如何是祖師意。師曰。梁殿不施功魏",
    "T51n2076_016:0332c27": "邦絕心迹。問如何是道。師曰。石牛頻吐三春",
    "T51n2076_016:0332c28": "霧。木馬嘶聲滿道途。問如何得見本來面目。",
    "T51n2076_016:0332c29": "師曰。不勞懸石鏡天曉自雞鳴。問宗乘一句",
    "T51n2076_016:0333a01": "請師商量。師曰。黃峯獨脫物外秀。年來月往",
    "T51n2076_016:0333a02": "冷颼颼。問不辨中言如何指撥。師曰。劍去遠",
    "T51n2076_016:0333a03": "矣爾方刻舟。問如何是衲衣下事。師曰。石牛",
    "T51n2076_016:0333a04": "水上臥東西得自由。問如何是目前意。師曰。",
    "T51n2076_016:0333a05": "秋風有韻片月無方。問如何是學人用心處。",
    "T51n2076_016:0333a06": "師曰。覺戶不掩對月莫迷。問如何是青霄路。",
    "T51n2076_016:0333a07": "師曰。鶴棲雲外樹不倦苦風霜。問過去事如",
    "T51n2076_016:0333a08": "何。師曰。龍叫清潭波瀾自肅。師住黃山僅十",
    "T51n2076_016:0333a09": "三載。學者來。無虛往。以後唐同光三年十",
    "T51n2076_016:0333a10": "二月二十一日示有微恙。至二十六日午時",
    "T51n2076_016:0333a11": "奄然坐化。壽七十二。臘五十三。明年正月二",
    "T51n2076_016:0333a12": "十日塔于院西北隅。",
    "T51n2076_016:0333a13": "洛京韶山寰普禪師。有僧到參禮拜起立。師",
    "T51n2076_016:0333a14": "曰。大才藏拙戶。僧過一邊立。師曰。喪却棟梁",
    "T51n2076_016:0333a15": "材遵布衲山下見師乃問。韶山在什麼處。師",
    "T51n2076_016:0333a16": "曰。青青翠竹處是。遵曰。莫只遮便是否。師",
    "T51n2076_016:0333a17": "曰。是即是闍梨有什麼事。曰擬申一問。未",
    "T51n2076_016:0333a18": "審師還答否。師云。看君不是金牙作。爭解彎",
    "T51n2076_016:0333a19": "弓射尉遲。遵云。鳳凰直入煙霄去。誰怕林間",
    "T51n2076_016:0333a20": "野鵲兒。師曰。當軒畫鼓從君擊。試展家風似",
    "T51n2076_016:0333a21": "老僧。遵曰。一句逈超今古格松蘿不與月輪",
    "T51n2076_016:0333a22": "齊。師曰。饒君直出威音外。猶較韶山半月程。",
    "T51n2076_016:0333a23": "遵曰。過在什麼處。師曰。倜儻之辭時人知",
    "T51n2076_016:0333a24": "有。遵曰。與麼即真玉泥中異不撥萬機塵。師",
    "T51n2076_016:0333a25": "曰。魯般門下徒施巧妙。遵云。學人即恁麼。",
    "T51n2076_016:0333a26": "師意如何。師曰。玉女夜拋梭寄錦於西舍。",
    "T51n2076_016:0333a27": "遵曰。莫便是和尚家風也無。師曰。耕夫置玉",
    "T51n2076_016:0333a28": "漏(卿公事苑云。當作玉耬。謂耬犁也耕人用耬所以布子種。禪錄所謂看縷打耬。正謂是也。魏略曰。皇",
    "T51n2076_016:0333a29": "甫陰為燉煌太守。民不曉耕種。因教民作耬犁省力過半。然耬乃陸種之具。南人多不識之。故詳出焉。音樓)。不",
    "T51n2076_016:0333b01": "是行家作。遵曰。此是文言和尚家風如何。",
    "T51n2076_016:0333b02": "師曰。橫身當宇宙誰是出頭人終諡無畏",
    "T51n2076_016:0333b03": "禪師。",
    "T51n2076_016:0333b04": "太原海湖和尚。因有人請灌頂三藏供養。敷",
    "T51n2076_016:0333b05": "坐訖。師乃就彼位坐。時有雲涉坐主問曰。",
    "T51n2076_016:0333b06": "和尚什麼年行道。師曰。坐主近前來。涉近",
    "T51n2076_016:0333b07": "前。師曰。只如憍陳如是什麼年行道。涉茫然。",
    "T51n2076_016:0333b08": "師咄曰。遮尿狀鬼。僧問。和尚院內人何太少。",
    "T51n2076_016:0333b09": "定水院人何太多。師曰。草深多野鹿。巖高",
    "T51n2076_016:0333b10": "獬豸稀。",
    "T51n2076_016:0333b11": "嘉州白水寺和尚。僧問。如何是西來意。師曰。",
    "T51n2076_016:0333b12": "四溟無窟宅一滴潤乾坤。問曹溪一路合譚何",
    "T51n2076_016:0333b13": "事。師曰。澗松千載鶴來聚。月中香桂鳳皇歸。",
    "T51n2076_016:0333b14": "鳳翔天蓋山幽禪師。僧問。如何是天蓋水。師",
    "T51n2076_016:0333b15": "曰。四海滂池不犯涓滴。問學人擬看經時如",
    "T51n2076_016:0333b16": "何。師曰。既是大商何求小利。洪州建昌鳳棲",
    "T51n2076_016:0333b17": "山同安和尚(第一世住)僧問。如何是和尚家風。師",
    "T51n2076_016:0333b18": "曰。金雞抱子歸霄漢。玉兔懷胎入紫微。僧曰。",
    "T51n2076_016:0333b19": "忽遇客來將何祇待。師曰。金果早朝猿摘去。",
    "T51n2076_016:0333b20": "玉華晚後鳳銜來。問終日在潭為什麼釣不",
    "T51n2076_016:0333b21": "得。師曰。玄源不隱無生寶。莫謾垂鉤向碧潭。",
    "T51n2076_016:0333b22": "問澄機一句曉露不逢時如何。師曰。太陽門",
    "T51n2076_016:0333b23": "下無星月。天子殿前無貧兒。問如何是同安",
    "T51n2076_016:0333b24": "轉身處。師曰。曠劫不曾沈玉露。目前豈滯太",
    "T51n2076_016:0333b25": "陽機。問險惡道中如何進步。師曰。玄身透過",
    "T51n2076_016:0333b26": "千差路。碧海無波往即難。問如何是衲衣下",
    "T51n2076_016:0333b27": "事。師曰。一片玉輪今古在。豈同漁父夜沈鉤。",
    "T51n2076_016:0333b28": "問如何是大勿慚愧底人。師曰。空王不坐無",
    "T51n2076_016:0333b29": "生殿。迦葉堂前不點燈。",
    "T51n2076_016:0333c01": "景德傳燈錄卷第十六"
}