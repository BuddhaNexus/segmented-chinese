{
    "X18n0338_010:0528a04": "維摩羅詰經文疏卷第十(方便品之二)",
    "X18n0338_010:0528a06": "其以方便現身有疾。",
    "X18n0338_010:0528a07": "此下至入室竟有八品半經文正是大段第二淨",
    "X18n0338_010:0528a08": "名方便託疾興教助佛揚化令入不思議解脫除",
    "X18n0338_010:0528a09": "物罪垢得見淨剎引入四土成淨佛國之行也今",
    "X18n0338_010:0528a10": "明淨名方便託疾正為四意一為化國王臣民等",
    "X18n0338_010:0528a11": "二為起發弟子品三為起發菩薩品四為起發問",
    "X18n0338_010:0528a12": "疾品一為化國臣長者品以託疾故國王長者皆",
    "X18n0338_010:0528a13": "來慰問因以身疾寄言斥彼誡勸為便若厭樂心",
    "X18n0338_010:0528a14": "生即能斷諸緣習修行萬行是為入不思議解脫",
    "X18n0338_010:0528a15": "之哢胤生同居有餘淨土之因成也二為起發弟",
    "X18n0338_010:0528a16": "子品者若不現疾如來無由顧命弟子參問弟子",
    "X18n0338_010:0528a17": "若不被命豈敢述其往昔被呵之事普令今日二",
    "X18n0338_010:0528a18": "乘同聞往昔滯小被呵其樂小執小之徒聞此執",
    "X18n0338_010:0528a19": "小心折伏慕仰大乘近為入室聞不思議成生蘇",
    "X18n0338_010:0528a20": "之由藉遠為大品法華成熟蘇醍醐之哢胤亦是",
    "X18n0338_010:0528a21": "生果報土之良緣也三為起發菩薩品者若不託",
    "X18n0338_010:0528a22": "疾菩薩則無由被命豈得各述往昔被呵之事普",
    "X18n0338_010:0528a23": "令今日三藏教通教別教菩薩折其執方便之滯",
    "X18n0338_010:0528a24": "同欣圓頓之道成於入不思議解脫淨佛土之勝",
    "X18n0338_010:0528b01": "因也四為起發問疾品者若不託疾何由得命文",
    "X18n0338_010:0528b02": "殊文殊承旨問疾室內論道廣開發物令諸弟子",
    "X18n0338_010:0528b03": "聲振三千進諸菩薩三觀之行入不思議解脫之",
    "X18n0338_010:0528b04": "道成淨佛土之因也此之四意皆由託疾而興疾",
    "X18n0338_010:0528b05": "非實有故言方便方便之力寄在說法此正屬聲",
    "X18n0338_010:0528b06": "益也今明淨名託疾興教意乃有四經文大判總",
    "X18n0338_010:0528b07": "為二段第一從此下訖菩薩品有兩品半是室外",
    "X18n0338_010:0528b08": "說法明彈呵折伏第二從文殊問疾品去入室有",
    "X18n0338_010:0528b09": "六品是室內說法明引接攝受以折伏攝受故令",
    "X18n0338_010:0528b10": "正法得久住正法得久住者即是住不思議解脫",
    "X18n0338_010:0528b11": "也折伏中非無攝受攝受之中不無折伏但以從",
    "X18n0338_010:0528b12": "多為論議有傍正也今就室外折伏文為三一此",
    "X18n0338_010:0528b13": "半品明折伏界內有為緣集眾生二弟子一品即",
    "X18n0338_010:0528b14": "是折伏無為緣集眾生三菩薩一品即是折伏自",
    "X18n0338_010:0528b15": "體法界緣集也問曰無為緣集而自體緣集為異",
    "X18n0338_010:0528b16": "答曰有大乘師說不同今言名雖有別惑體不殊",
    "X18n0338_010:0528b17": "二乘迷自體起無為生計著著無為故正受無為",
    "X18n0338_010:0528b18": "緣集名菩薩亦迷自體起無為緣集而菩薩觀破",
    "X18n0338_010:0528b19": "無為著無為緣集未盡此惑附體別受自體緣集",
    "X18n0338_010:0528b20": "之名如凡夫迷真起有為緣集學人見真斷見思",
    "X18n0338_010:0528b21": "惟不盡猶於真理有貪恚色染無色染之名問曰",
    "X18n0338_010:0528b22": "學人有為緣集不盡見真猶有惑不緣真名自體",
    "X18n0338_010:0528b23": "緣集菩薩無為緣集不盡見真何得別受自體緣",
    "X18n0338_010:0528b24": "集之名答曰二乘見真但是空理空理非法身不",
    "X18n0338_010:0528c01": "得立自體之名菩薩見真真是法身法身常住在",
    "X18n0338_010:0528c02": "故得別立自體緣集名也菩薩惑未知未知故須",
    "X18n0338_010:0528c03": "折伏也今明此半品經文自有四意一正明方便",
    "X18n0338_010:0528c04": "現疾二明現疾諸人參問三明因為說法四明時",
    "X18n0338_010:0528c05": "眾得益第一現疾者經言其以方便現身有疾淨",
    "X18n0338_010:0528c06": "名法身無疾而現同此疾者此表法身無為無有",
    "X18n0338_010:0528c07": "為緣集因果患累為欲利物方便現有凡夫有為",
    "X18n0338_010:0528c08": "因果之患又同二乘無為緣集因果之患又同菩",
    "X18n0338_010:0528c09": "薩自體法界因果緣集之患也問曰何得知然答",
    "X18n0338_010:0528c10": "曰此經下文云菩薩疾者從大悲起以眾生疾故",
    "X18n0338_010:0528c11": "我亦疾若眾生得無疾者則我無疾也問曰淨名",
    "X18n0338_010:0528c12": "迹居人道可同凡夫而有事病內示行菩薩道同",
    "X18n0338_010:0528c13": "菩薩有自體緣集病既非二乘何得同二乘無為",
    "X18n0338_010:0528c14": "緣集之病答淨名住不思議應以聲聞緣覺身得",
    "X18n0338_010:0528c15": "度者即皆現之何得不同其疾也復次現通教菩",
    "X18n0338_010:0528c16": "薩身即現無為緣集之疾也此病與二乘同也現",
    "X18n0338_010:0528c17": "疾義(云云)至問疾品當具分別。",
    "X18n0338_010:0528c18": "以其疾故國王大臣長者居士婆羅門等及諸王子",
    "X18n0338_010:0528c19": "并餘官屬無數千人皆往問疾。",
    "X18n0338_010:0528c20": "此是第二問疾淨名既為物所尊具如前歎且又",
    "X18n0338_010:0528c21": "凡諸士庶莫不蒙恩今既有疾何得不往參問也",
    "X18n0338_010:0528c22": "故諸王臣民皆來問疾也但諸來問疾眾無數千",
    "X18n0338_010:0528c23": "人皆是淨名現世有緣知識過去經結四教善緣",
    "X18n0338_010:0528c24": "機動致感藉問疾為緣故皆來參問也。",
    "X18n0338_010:0529a01": "其往者維摩詰因以身疾廣為說法。",
    "X18n0338_010:0529a02": "此是第三若不現疾無由彈諸豪族設來亦無緣",
    "X18n0338_010:0529a03": "呵斥且復約佗身而說過者此為難也淨名既同",
    "X18n0338_010:0529a04": "彼有身有疾我既有疾彼豈得免故因己之疾廣",
    "X18n0338_010:0529a05": "得為說身過患令生厭離勸求佛果也就因疾說",
    "X18n0338_010:0529a06": "法復有二別一說觀門厭離即是誡義二勸求佛",
    "X18n0338_010:0529a07": "身即是勸義所以有此二種說法者即是佛法大",
    "X18n0338_010:0529a08": "意觀行厭離即是誡令斷惡勸求佛身即是勸令",
    "X18n0338_010:0529a09": "生善因此入不思議成淨土之業也又若但勸厭",
    "X18n0338_010:0529a10": "離斷惡而不勸求佛或怖畏世間墮於二地若墮",
    "X18n0338_010:0529a11": "二地依此經及大品所明即成根敗之士若依法",
    "X18n0338_010:0529a12": "華涅槃所明即於佛道紆通也今約此品觀門多",
    "X18n0338_010:0529a13": "是三藏教通教觀門也何以得知如法如芭蕉之",
    "X18n0338_010:0529a14": "譬即是三藏教言如幻夢等譬是通教意也。",
    "X18n0338_010:0529a15": "諸仁者是身無常無強無力無堅速朽之法不可信",
    "X18n0338_010:0529a16": "也。",
    "X18n0338_010:0529a17": "此即初觀說觀行呵令厭離也有餘師作五門解",
    "X18n0338_010:0529a18": "有師用五非常釋此文用二門明義略出五種一",
    "X18n0338_010:0529a19": "約見思兩道說法何以得知初明苦下四行正是",
    "X18n0338_010:0529a20": "約見道次明不淨觀即是約修道故大智論釋十",
    "X18n0338_010:0529a21": "想云三想示見道中四想示修道後三想是無學",
    "X18n0338_010:0529a22": "道今勸諸人求佛果不須說後三想也二明約二",
    "X18n0338_010:0529a23": "種念處說法若說苦下四行即是性念處若說不",
    "X18n0338_010:0529a24": "淨觀即是共念處也三明約二種行說法若說苦",
    "X18n0338_010:0529b01": "下四即是慧行若說不淨即是行行也四明約二",
    "X18n0338_010:0529b02": "種觀說法若約苦下四行即是實觀若說不淨即",
    "X18n0338_010:0529b03": "是得解脫觀也五明約正助二道說法若說苦下",
    "X18n0338_010:0529b04": "四行即是正道若說不淨即是九想背捨勝處等",
    "X18n0338_010:0529b05": "諸禪定也如是等種種二門廣為諸人示教利喜",
    "X18n0338_010:0529b06": "也今明淨名約此等二邊為諸來問疾而說法者",
    "X18n0338_010:0529b07": "意乃多途略出五條一為令聞法之徒厭離修觀",
    "X18n0338_010:0529b08": "求無上道若緣集未斷即是來生染淨佛土之因",
    "X18n0338_010:0529b09": "二界內緣習若斷即得往生有餘剎三若能心依",
    "X18n0338_010:0529b10": "佛慧當如螺髻之所見故普賢觀經明懺悔力故",
    "X18n0338_010:0529b11": "罪障漸除即於此身見淨玅國四若證真無生理",
    "X18n0338_010:0529b12": "忍即得往生果報土也五住不思議解脫即能成",
    "X18n0338_010:0529b13": "就眾生淨佛國土眾緣熟坐道場時隨所化眾生",
    "X18n0338_010:0529b14": "而取佛土託疾說此等二種觀行方便利益略知",
    "X18n0338_010:0529b15": "大意今就見道苦下四行初說無常即有門明無",
    "X18n0338_010:0529b16": "常經云此身無常者攬三事而有身身但假名三",
    "X18n0338_010:0529b17": "事無常故說身無常無別身也三事成身者如大",
    "X18n0338_010:0529b18": "集經云歌羅邏時有三事一命二燸三識出入息",
    "X18n0338_010:0529b19": "者名為壽命不臭不爛目之為燸此中心意謂之",
    "X18n0338_010:0529b20": "為識攬此三事名歌羅邏時乃至出胎盛年衰老",
    "X18n0338_010:0529b21": "皆是業持三事生滅相續不斷凡夫不了妄取身",
    "X18n0338_010:0529b22": "相而生常想起諸煩惱種種行業不覺氣斷三事",
    "X18n0338_010:0529b23": "分離驚怖悲哀沉淪苦海一生空過黃泉雖悔悔",
    "X18n0338_010:0529b24": "無所及今淨名善友說身無常破彼常倒所以者",
    "X18n0338_010:0529c01": "何若攬三事成身即息之出入計為壽命者息出",
    "X18n0338_010:0529c02": "不反身如瓦礫命寧可保若燸氣持水水潤於地",
    "X18n0338_010:0529c03": "妄謂此身為常存者火從緣生緣散故即火滅身",
    "X18n0338_010:0529c04": "便臭爛豈得常存業繫妄識剎那異趣謂我常自",
    "X18n0338_010:0529c05": "在業繩若斷心即託生身便散滅當知此之三事",
    "X18n0338_010:0529c06": "皆悉無常若悟無常之火燒諸世間正報之身尚",
    "X18n0338_010:0529c07": "不可保依報世間何關人事若能如是悟麤無常",
    "X18n0338_010:0529c08": "即能捨離諸緣事觀細無常若心在定見無常理",
    "X18n0338_010:0529c09": "即入見道是名須陀洹若智若斷是菩薩無生忍",
    "X18n0338_010:0529c10": "也若毗曇有門明義見細無常理即是見道若成",
    "X18n0338_010:0529c11": "論空門明義因細無常入空方是見道今言若約",
    "X18n0338_010:0529c12": "有門明義善修無常能破身邊二見即入見道所",
    "X18n0338_010:0529c13": "謂有見無見亦有亦無見非有非無見見如等六",
    "X18n0338_010:0529c14": "十二見及一切諸見若知皆悉無常即能見理斷",
    "X18n0338_010:0529c15": "見惑也深觀無常何止斷見亦能斷思故佛言善",
    "X18n0338_010:0529c16": "修無常想能斷色染無色染也經言無強者為成",
    "X18n0338_010:0529c17": "無常義也若假名依三事三事強者則生滅莫之",
    "X18n0338_010:0529c18": "能遷遂為有生滅遷變無常者當知三法體羸身",
    "X18n0338_010:0529c19": "無強也有經言無力者此亦助成無常若假名身",
    "X18n0338_010:0529c20": "所依三法三法有力即能拒抗有為生滅以三法",
    "X18n0338_010:0529c21": "無力拒抗有為生滅故猶為有為生滅之性所轉",
    "X18n0338_010:0529c22": "變無常當知此身無力也經云無堅者三法之體",
    "X18n0338_010:0529c23": "皆無定性也若有定性性實即如金剛豈有為生",
    "X18n0338_010:0529c24": "滅之所改變破令無常也今以假名身三法因緣",
    "X18n0338_010:0530a01": "無性不自在故為有為生滅之所改破當知此身",
    "X18n0338_010:0530a02": "無剛也如諸羅漢欲結集法藏時前說偈云無常",
    "X18n0338_010:0530a03": "金剛來破聖主山王也經云速朽之法假名身依",
    "X18n0338_010:0530a04": "三法三法體羸劣易毀峻急當知此身是速朽法",
    "X18n0338_010:0530a05": "也經云不可信也此即結句破執也此身此三事",
    "X18n0338_010:0530a06": "若有常有強有力牢固不朽則可計常若業盡不",
    "X18n0338_010:0530a07": "與人期是則出息不保入息臨飡不保入口前念",
    "X18n0338_010:0530a08": "不保後念有所運為皆不可保所以然者時見世",
    "X18n0338_010:0530a09": "人俄頃即往無自覺者云何妄計有常信此妄情",
    "X18n0338_010:0530a10": "自寬作惡而不修道不修諸福業也。",
    "X18n0338_010:0530a11": "為苦為惱眾病所集諸仁者如此身明智者所不怙。",
    "X18n0338_010:0530a12": "此是約苦觀門說法也正約三句明苦經言為苦",
    "X18n0338_010:0530a13": "無常故苦也所以者何若三事成身三事悉為無",
    "X18n0338_010:0530a14": "常所切者假名之身即苦也此之三事所成假名",
    "X18n0338_010:0530a15": "之身為三苦四苦八苦之所苦者即是苦也經云",
    "X18n0338_010:0530a16": "為惱者三事所成假名之身為九惱及諸外緣苦",
    "X18n0338_010:0530a17": "境之所惱也是則內苦為苦外苦來逼為惱復次",
    "X18n0338_010:0530a18": "初苦為苦重逼不已名之為惱也經云眾病所集",
    "X18n0338_010:0530a19": "者三事和合成名身息之與燸即是色法四大四",
    "X18n0338_010:0530a20": "大即有四百四病聚在此身心有四分煩惱四分",
    "X18n0338_010:0530a21": "煩惱之病生八萬四千煩惱病如是色心之病皆",
    "X18n0338_010:0530a22": "聚在假名之身故言眾病所集也復次為苦者行",
    "X18n0338_010:0530a23": "苦也無常行苦無奢促行苦無輕重故言為苦也",
    "X18n0338_010:0530a24": "行為惱者壞苦也違緣惱壞樂受故言惱也為病",
    "X18n0338_010:0530b01": "者苦苦也身即是四苦重加四百四病之苦故云",
    "X18n0338_010:0530b02": "苦苦也問通苦有四別苦亦四別苦苦於通苦是",
    "X18n0338_010:0530b03": "則四種皆苦苦何故別說病為苦苦答曰生苦已",
    "X18n0338_010:0530b04": "逼過死苦未至老苦微薄故約疾苦說苦苦也又",
    "X18n0338_010:0530b05": "解淨名託病故約病苦也經言明智所不怙也此",
    "X18n0338_010:0530b06": "結成苦義也假名身有三事若能審諦觀察了了",
    "X18n0338_010:0530b07": "見苦無蹔時樂即是明智也若三事皆為三苦所",
    "X18n0338_010:0530b08": "苦無一是樂者亦無小時有樂何可保著恃怙也",
    "X18n0338_010:0530b09": "故瑞應經云是故聖人常以身為患而愚者保之",
    "X18n0338_010:0530b10": "至死無厭也。",
    "X18n0338_010:0530b11": "是身如聚沫不可撮摩是身如泡不得久立是身如",
    "X18n0338_010:0530b12": "炎從渴愛生是身如芭蕉中無有堅是身如幻從顛",
    "X18n0338_010:0530b13": "倒起是身如夢為虗妄見是身如影從業緣現是身",
    "X18n0338_010:0530b14": "如響屬諸因緣是身如浮雲須臾變滅是身如電念",
    "X18n0338_010:0530b15": "念不住。",
    "X18n0338_010:0530b16": "此有十譬正為空行作譬解有二途一初作總別",
    "X18n0338_010:0530b17": "解二通相釋一作總別者初五譬是別譬五陰次",
    "X18n0338_010:0530b18": "五譬總譬五陰何以知然就經論誠文云觀色如",
    "X18n0338_010:0530b19": "聚沫觀受如泡觀想如炎觀行如芭蕉觀識如幻",
    "X18n0338_010:0530b20": "色也次下五譬既無的文別對當知總譬身空也",
    "X18n0338_010:0530b21": "問五譬別譬五陰定屬何教若是三藏教不應言",
    "X18n0338_010:0530b22": "炎譬想幻譬識若是通教不應沫譬色泡譬受芭",
    "X18n0338_010:0530b23": "蕉譬行答方等四教俱用雜譬五陰非疑但大智",
    "X18n0338_010:0530b24": "論云聲聞經中有時為利根人說法性如幻等譬",
    "X18n0338_010:0530c01": "但是從多為論教門各有宗徒也大品有時牒前",
    "X18n0338_010:0530c02": "二教說五陰正宗六喻十通譬五陰乃至一切種",
    "X18n0338_010:0530c03": "智也問此十喻若別若總皆譬五陰空者前後何",
    "X18n0338_010:0530c04": "意不對五陰成假身但多約三事成假身也答此",
    "X18n0338_010:0530c05": "復何在佛或時說二法成假身所謂名色或說三",
    "X18n0338_010:0530c06": "法成假身即今之所用或說五法成身即是五陰",
    "X18n0338_010:0530c07": "或說六法成身即是六入竝出經論此之離合隨",
    "X18n0338_010:0530c08": "緣製立赴機得宜皆於理無失也今多用三事者",
    "X18n0338_010:0530c09": "為明諸禪觀門為便也次明通釋此十譬皆譬身",
    "X18n0338_010:0530c10": "空者餘經雖以前五譬別譬五陰此經十譬皆云",
    "X18n0338_010:0530c11": "是身不別以前五譬五陰故不可同前別總釋今",
    "X18n0338_010:0530c12": "但通明此十譬多譬假名身空亦有譬法空也就",
    "X18n0338_010:0530c13": "此十譬門五是三藏教譬五是摩訶衍通教譬一",
    "X18n0338_010:0530c14": "家明此品是約三藏教通教觀門為諸人說法用",
    "X18n0338_010:0530c15": "拙巧兩度斷界內有為緣集意在此也五譬是小",
    "X18n0338_010:0530c16": "乘三藏教譬者如聚沫如泡芭蕉如雲如電也五",
    "X18n0338_010:0530c17": "譬是大乘通教譬者炎如幻如夢如影如響問何",
    "X18n0338_010:0530c18": "以知然答大智度論有此分別前以具明問三藏",
    "X18n0338_010:0530c19": "教門如聚沫等譬意與摩訶衍如炎等譬意有何",
    "X18n0338_010:0530c20": "殊別答三藏教如聚沫等譬世間有此色質但是",
    "X18n0338_010:0530c21": "虗微不實分析易空以人不知色身空故用此為",
    "X18n0338_010:0530c22": "譬若摩訶衍所明如炎等譬雖眼見似有實無細",
    "X18n0338_010:0530c23": "虗微體實質之色譬一切麤細有質之色有體諸",
    "X18n0338_010:0530c24": "法皆空也問諸法皆空何得以空譬空答大智度",
    "X18n0338_010:0531a01": "論云以易解之空譬難解之空故約六譬十喻譬",
    "X18n0338_010:0531a02": "法空也問如聚沫等譬亦通為三乘人作譬何意",
    "X18n0338_010:0531a03": "非大乘通教如炎等譬亦為三乘人作譬獨稱摩",
    "X18n0338_010:0531a04": "訶衍通教譬也答如炎等譬非但皆為三乘為通",
    "X18n0338_010:0531a05": "亦能通別圓故是摩訶衍經之所用也攝大乘論",
    "X18n0338_010:0531a06": "云依阿棃耶識說如幻夢等八譬也聚沫摩譬不",
    "X18n0338_010:0531a07": "爾也豈得為類今釋十譬門但空門具約生法兩",
    "X18n0338_010:0531a08": "空若三藏教多譬人空少譬法空若摩訶衍教如",
    "X18n0338_010:0531a09": "炎摩等譬譬人空即譬法空也但兩教之譬雜說",
    "X18n0338_010:0531a10": "不分部者正是觀隨機利物也經云是身聚沫不",
    "X18n0338_010:0531a11": "可撮摩者水流衝擊因成聚沫沫漸漸長須臾自",
    "X18n0338_010:0531a12": "滅一往人見似有撮之即無實也此身亦爾無明",
    "X18n0338_010:0531a13": "行識流次託佗陰陽身分三事和合成身名歌羅",
    "X18n0338_010:0531a14": "邏迷者謂有智撿然照不見定實身相但有三事",
    "X18n0338_010:0531a15": "如撮沫無沫但有水也此譬人空意顯法空未明",
    "X18n0338_010:0531a16": "也經云如泡者上水渧下水得有泡起是則上水",
    "X18n0338_010:0531a17": "為因下水為緣得有泡起汎汎流長斯須自滅或",
    "X18n0338_010:0531a18": "自物觸即便破滅一往見者謂泡也身亦如是無",
    "X18n0338_010:0531a19": "明行識為因父母身分緣即有三事身亦如歌羅",
    "X18n0338_010:0531a20": "邏來識漸漸增長緣盡死滅或佗傷害死滅無智",
    "X18n0338_010:0531a21": "謂有此身異於三事審觀之三事之外無別身也",
    "X18n0338_010:0531a22": "經云如炎者如炎以日光風動於曠野起炎炎相",
    "X18n0338_010:0531a23": "續明者見之非水生水想審諦求之非但水不可",
    "X18n0338_010:0531a24": "得炎亦是無此身亦爾心智光妄想諸業風動攬",
    "X18n0338_010:0531b01": "佗身分三事和合歌羅邏生長相續不斷染愛不",
    "X18n0338_010:0531b02": "了計以為身智慧了達非但身不可得三事亦空",
    "X18n0338_010:0531b03": "故言如炎也是則炎譬顯生法二空之理宛然不",
    "X18n0338_010:0531b04": "同如聚沫等譬也經云是身如芭蕉中無有實者",
    "X18n0338_010:0531b05": "芭蕉從生已來葉重重相裹至內竟無真實此身",
    "X18n0338_010:0531b06": "亦爾從初歌羅邏來三事虗假無有身想所以者",
    "X18n0338_010:0531b07": "何不臭不爛三大成皮肉骨髓各有九十九重一",
    "X18n0338_010:0531b08": "一檢之虗假身不可得如出入息相續百千萬出",
    "X18n0338_010:0531b09": "入息一一息中身不可得剎那心識次第生滅無",
    "X18n0338_010:0531b10": "量一一剎那身不可得離此三事無別有身故知",
    "X18n0338_010:0531b11": "身相內外俱空如芭蕉無有實也經云此身如幻",
    "X18n0338_010:0531b12": "從顛倒起如幻師用幻法隨所幻物幻作猨猴兔",
    "X18n0338_010:0531b13": "馬外人見之皆謂是實無明幻師用諸行幻法幻",
    "X18n0338_010:0531b14": "作三事成歌羅邏乃至出生盛年老死外身見取",
    "X18n0338_010:0531b15": "相謂是定實若知無明不起取有身及三事皆無",
    "X18n0338_010:0531b16": "所有如幻空也經云是身如夢為虗妄見夢以無",
    "X18n0338_010:0531b17": "明法覆心身臥於此眠中見身遊彼言身有實覺",
    "X18n0338_010:0531b18": "方知夢也無明覆自性心法身寂滅為臥妄起諸",
    "X18n0338_010:0531b19": "行託胎三事和合名歌羅邏生長乃至老死如夢",
    "X18n0338_010:0531b20": "中見身無所不至也觀心覺悟皆知虗妄所見身",
    "X18n0338_010:0531b21": "及三事空無所有故如夢也經云是身如影從業",
    "X18n0338_010:0531b22": "緣現者有物遮光則有影現物異則影異物動則",
    "X18n0338_010:0531b23": "影動無明行業遮理智光則三事和合歌羅邏報",
    "X18n0338_010:0531b24": "身影行業異報身從生至死流動非一也若知無",
    "X18n0338_010:0531c01": "明業所有即報身三事所作皆畢竟空如影也經",
    "X18n0338_010:0531c02": "云是身如響屬諸因緣者響因兩物相擊出聲空",
    "X18n0338_010:0531c03": "谷則有響應身亦如是因無明業行聲母人腹內",
    "X18n0338_010:0531c04": "空谷有三事和合歌羅邏假身相應也屬諸因緣",
    "X18n0338_010:0531c05": "者無明業為因母腹空谷為緣因緣所生不自不",
    "X18n0338_010:0531c06": "佗不共不無因緣是故說無生無生即如響空也",
    "X18n0338_010:0531c07": "復次如唇舌齒齶咽喉優陀那風觸身七處故有",
    "X18n0338_010:0531c08": "聲出聲屬緣亦不可得身屬眾亦不可得如響也",
    "X18n0338_010:0531c09": "問攝大乘論明八譬各有所譬今經何意五譬竝",
    "X18n0338_010:0531c10": "譬身空也答一明通別圓異意正在此若通教圓",
    "X18n0338_010:0531c11": "教五譬六譬八譬十譬皆通譬如大品經明色乃",
    "X18n0338_010:0531c12": "至一切種智皆幻化也此經亦通譬也八譬別譬",
    "X18n0338_010:0531c13": "者即是別教意也如四德別對四三昧破四種人",
    "X18n0338_010:0531c14": "圓教義窮覈皆不可解經云是身如浮雲須臾變",
    "X18n0338_010:0531c15": "滅者雲從龍出亦是陰陽氣起變為種種異色遠",
    "X18n0338_010:0531c16": "望為有近看則無無明行龍父母陰陽氣合起三",
    "X18n0338_010:0531c17": "事假名歌羅邏身從生至長種種所作若遠望者",
    "X18n0338_010:0531c18": "則有身相若近聖智者即身相不可得也而言須",
    "X18n0338_010:0531c19": "臾變滅者三藏教從無常以入空也經云是身如",
    "X18n0338_010:0531c20": "電念念不住者有人言是龍睡眠生光或言兩石",
    "X18n0338_010:0531c21": "相觸生光迅速即滅電義未詳也但無明行識託",
    "X18n0338_010:0531c22": "佗身分合即三事歌羅邏身光念念無常故電疾",
    "X18n0338_010:0531c23": "滅空也此譬無常入空意轉明也。",
    "X18n0338_010:0531c24": "是身無主為如地是身無我為如火是身無壽為如",
    "X18n0338_010:0532a01": "風是身無人為如水是身不實四大為家是身為空",
    "X18n0338_010:0532a02": "離我我所是身無知如草木瓦礫是身無作風力所",
    "X18n0338_010:0532a03": "轉。",
    "X18n0338_010:0532a04": "四從無主為如地下有八番明無我約六種法檢",
    "X18n0338_010:0532a05": "破我等十六知見也前五番約四大種觀無我次",
    "X18n0338_010:0532a06": "二番約空種觀無我次一番約識種觀無我問無",
    "X18n0338_010:0532a07": "我行與空行有何殊答此有四句不定一者眾生",
    "X18n0338_010:0532a08": "名空陰名無我即是內離人故空法不自在故無",
    "X18n0338_010:0532a09": "我也二陰名空眾生為無我陰但是法故名空眾",
    "X18n0338_010:0532a10": "生是我人十六知見故名無我三俱名空如生法",
    "X18n0338_010:0532a11": "二空義也四俱名無我三無我義也今此經文明",
    "X18n0338_010:0532a12": "空門多明生法二空今明無我多偏約法無我也",
    "X18n0338_010:0532a13": "問上明空行既有兩教入空不同今無我行亦得",
    "X18n0338_010:0532a14": "為兩不答文雖是一得作兩用所以者何如言無",
    "X18n0338_010:0532a15": "主為如地若分別破地不見無主即是三藏教無",
    "X18n0338_010:0532a16": "我觀門若體知法性如我我性如法性如我畢竟",
    "X18n0338_010:0532a17": "無所有謂法亦畢竟無所有即是摩訶衍通教無",
    "X18n0338_010:0532a18": "我觀門也就初五番為二一別相檢二總相檢四",
    "X18n0338_010:0532a19": "大即為四也經云是身無主為如地此正約地種",
    "X18n0338_010:0532a20": "明無我也今例作兩釋一約破外人解二約內觀",
    "X18n0338_010:0532a21": "明義一破外人者外人計云若言身無神我那得",
    "X18n0338_010:0532a22": "能擔輕負重內破言地亦能荷負山岳可有神我",
    "X18n0338_010:0532a23": "耶次約內觀解者若毗曇明眾生是假名地大是",
    "X18n0338_010:0532a24": "實法成論明地大亦是假名四微是實法今明雖",
    "X18n0338_010:0532b01": "復假實之殊同是苦諦下無我行觀門所攝如地",
    "X18n0338_010:0532b02": "是四微所成若一微是主三亦是主若一非主三",
    "X18n0338_010:0532b03": "亦非主當知無主若內地四微所成無主者外地",
    "X18n0338_010:0532b04": "四微所成亦無主也若內外地無主者此身三事",
    "X18n0338_010:0532b05": "所成何得有主若無主即是無我故云此身無主",
    "X18n0338_010:0532b06": "為如地也又請觀音經云地無堅性地若是有者",
    "X18n0338_010:0532b07": "為自性有佗性有共性有無因性有四種中隨計",
    "X18n0338_010:0532b08": "一性即是有見若謂是事實餘妄語者即是剛義",
    "X18n0338_010:0532b09": "是性是主義若撿四性不得此為見地是無是事",
    "X18n0338_010:0532b10": "實餘妄語者即是剛是性是主若見地亦有亦無",
    "X18n0338_010:0532b11": "是事實餘妄語者即剛是性是主若見地是非有",
    "X18n0338_010:0532b12": "無是事實餘妄語者即是剛是性是主若於此四",
    "X18n0338_010:0532b13": "句有所計執者即是性實是金剛般若經云是諸",
    "X18n0338_010:0532b14": "眾生若心取相則著我人眾生壽者若取法相亦",
    "X18n0338_010:0532b15": "著我人眾生壽者若取非法相亦著我人眾生壽",
    "X18n0338_010:0532b16": "者也若不取四句則是觀地無剛性若無實剛則",
    "X18n0338_010:0532b17": "無主無我故說是身無主猶如地也經云是身無",
    "X18n0338_010:0532b18": "我為如火亦作兩釋一作破外人解者外人計有",
    "X18n0338_010:0532b19": "神我云何知耶見身能東西馳走及出音聲故知",
    "X18n0338_010:0532b20": "有神我也內人破曰約火一法破其兩計所以者",
    "X18n0338_010:0532b21": "何火燒野草亦能東西自在亦是我也又燒著竹",
    "X18n0338_010:0532b22": "木出諸音聲亦是有神我也次約內觀釋者火為",
    "X18n0338_010:0532b23": "二微所成無有定性無性是即無火也今身為名",
    "X18n0338_010:0532b24": "色所成身無定性身無性即無我也復次此身中",
    "X18n0338_010:0532c01": "諸煩惱燸即火若外火無我內火亦無我也又請",
    "X18n0338_010:0532c02": "觀音經云火大火從因緣生若從緣生即無實即",
    "X18n0338_010:0532c03": "無我破性及破四句類地可知經云是身無壽為",
    "X18n0338_010:0532c04": "如風亦作兩破外內觀釋破外人者計有我者云",
    "X18n0338_010:0532c05": "何知耶若無我者何得有出入息相續不斷內人",
    "X18n0338_010:0532c06": "破曰入息者但風相外風無壽者內風豈是壽者",
    "X18n0338_010:0532c07": "也次內觀解者風相觸擊故輕虗自在遊中無礙",
    "X18n0338_010:0532c08": "有何壽命大集經云出入息者名為壽命若觀此",
    "X18n0338_010:0532c09": "出入息無積聚出無分散來無逕遊去無履涉如",
    "X18n0338_010:0532c10": "空中風求不可得風既非壽息亦何得是壽也又",
    "X18n0338_010:0532c11": "請觀音經云風性無礙今言四句觀風若言有性",
    "X18n0338_010:0532c12": "生四句可得者即是礙相不得入道若四句觀風",
    "X18n0338_010:0532c13": "風不可得即是無礙無礙故即是入如實之際觀",
    "X18n0338_010:0532c14": "身三事即非壽命如風故說是身無壽為如風也",
    "X18n0338_010:0532c15": "經云是身無人為如水約水種礙外人內觀解初",
    "X18n0338_010:0532c16": "明破人者外人計有神即是人云何知耶若身中",
    "X18n0338_010:0532c17": "無神何能慈恩潤下曲隨物情也內人破曰我見",
    "X18n0338_010:0532c18": "求水能下潤隨器方圓水無神無人者而汝能恩",
    "X18n0338_010:0532c19": "潤順物亦無神無人也今明內觀解者水為三微",
    "X18n0338_010:0532c20": "所成無有定性無性即無水三事成身無有定性",
    "X18n0338_010:0532c21": "無性即無身無身即無人故說是身無人為如水",
    "X18n0338_010:0532c22": "也又解如小兒水中見影謂言水裏有人入水求",
    "X18n0338_010:0532c23": "人終不可得凡夫三事中生身見謂身是人深觀",
    "X18n0338_010:0532c24": "三事不見身相即無人也又如請觀音經云水性",
    "X18n0338_010:0533a01": "不住以其住者池沼方圓礙之即住非水有住性",
    "X18n0338_010:0533a02": "也今檢人亦如是隨諸法得人名無定性若四句",
    "X18n0338_010:0533a03": "檢水有性有著即是住義若檢水四句無性無著",
    "X18n0338_010:0533a04": "即是無住無住故有入如實際經云是身不實四",
    "X18n0338_010:0533a05": "大為家此是總約四大破我說無我行也若作破",
    "X18n0338_010:0533a06": "外人計之解外計云若身中無實有神我者今現",
    "X18n0338_010:0533a07": "見六情依身而住故知實有神我也內人破曰現",
    "X18n0338_010:0533a08": "身六情依四大住無別神我之可依也若約內觀",
    "X18n0338_010:0533a09": "解者身名是一一身不應在四處我住若一大我",
    "X18n0338_010:0533a10": "住三大應無假名身若有者即有四身若即若離",
    "X18n0338_010:0533a11": "四句約四大中檢身不得故身無有若不得身實",
    "X18n0338_010:0533a12": "即身見破身見破即我見十六知見皆破也經云",
    "X18n0338_010:0533a13": "是身為空離我我所者此是第二約空種破身說",
    "X18n0338_010:0533a14": "無我行也若作破人解外計有我所若無神我何",
    "X18n0338_010:0533a15": "得所有我所若無神我何得所有國土人物是實",
    "X18n0338_010:0533a16": "所若見實當知我亦是內人破曰若爾所是空義",
    "X18n0338_010:0533a17": "我亦應空如身中空種空種及一切外空是所所",
    "X18n0338_010:0533a18": "空故我亦空也若約內觀解者即是正約空種破",
    "X18n0338_010:0533a19": "身見也四大造色圍虗空故假名為身離空即無",
    "X18n0338_010:0533a20": "身若外內空不名身命約空種檢身不可得即身",
    "X18n0338_010:0533a21": "見破身見破即離我我所也經云是身無知如草",
    "X18n0338_010:0533a22": "木瓦礫者此是第三檢識種破我知說無我行也",
    "X18n0338_010:0533a23": "若作破人解外計云若身中無神那得知四時氣",
    "X18n0338_010:0533a24": "序等事也內人破曰如草木瓦礫亦猶陰陽氣候",
    "X18n0338_010:0533b01": "逐時轉變似有所知而非神知者今身雖有知如",
    "X18n0338_010:0533b02": "草木瓦礫無神知也又外人計身內有神神使知",
    "X18n0338_010:0533b03": "知內人破曰若神使知知復誰使神知遂使神何",
    "X18n0338_010:0533b04": "須神使若無神使即無知者即草木瓦礫也若約",
    "X18n0338_010:0533b05": "內觀識種所以者何三事成身命暖無知知只是",
    "X18n0338_010:0533b06": "識若謂識能知者過去識已滅滅故不能知現在",
    "X18n0338_010:0533b07": "識剎那不住無蹔停時不得知未來識未有未有",
    "X18n0338_010:0533b08": "之識豈得有知三世求識知不可得離三世無別",
    "X18n0338_010:0533b09": "有知故說此身無知如草木瓦礫也經云是身無",
    "X18n0338_010:0533b10": "作風力所轉次約風動助成破識有作說無我行",
    "X18n0338_010:0533b11": "也若作破外人解外人計身內有神我故能執作",
    "X18n0338_010:0533b12": "施為作一切事內人破曰此非身有所作皆風力",
    "X18n0338_010:0533b13": "轉也若約內觀心解妄念心內依風得有種種所",
    "X18n0338_010:0533b14": "作故大集經云有風能上有風能下心若念上風",
    "X18n0338_010:0533b15": "隨心牽起心若念下風隨心事牽下運轉所作是",
    "X18n0338_010:0533b16": "風隨心轉作一切事若風道不通手脚則不遂心",
    "X18n0338_010:0533b17": "雖有念即舉動無從譬如人牽關戾即影伎種種",
    "X18n0338_010:0533b18": "所作戾繩若斷手無所牽當知皆是依風之所作",
    "X18n0338_010:0533b19": "今觀此依風不自生亦不佗生若無生即是空空",
    "X18n0338_010:0533b20": "尚不能自有今三事成身身不可得誰是作也。",
    "X18n0338_010:0533b21": "是身不淨穢惡充滿。",
    "X18n0338_010:0533b22": "此是第二說不淨觀破貪婬欲界思惟五下分結",
    "X18n0338_010:0533b23": "也若接前見道此即是修道若對前即共念處得",
    "X18n0338_010:0533b24": "解觀行行諸助道禪定此不定若前明即是見道",
    "X18n0338_010:0533c01": "方便若一時明即是助道也今約見道後說對修",
    "X18n0338_010:0533c02": "道也菩薩若入見道進不淨諸對治禪定先用此",
    "X18n0338_010:0533c03": "四想破欲界煩惱若斷六品即斯陀含若智斷即",
    "X18n0338_010:0533c04": "是菩薩無生法忍若九品盡即是阿那含若智若",
    "X18n0338_010:0533c05": "斷是菩薩無生法忍今明此不淨觀思惟對治四",
    "X18n0338_010:0533c06": "想者一往經文有此意也四想者一不淨想二食",
    "X18n0338_010:0533c07": "不淨想三世間不可樂想四死想如經言此身不",
    "X18n0338_010:0533c08": "淨穢惡充滿即是不淨想也次經言雖假以澡浴",
    "X18n0338_010:0533c09": "衣食即是食不淨想次經言此身為災百一病惱",
    "X18n0338_010:0533c10": "乃至如丘井此是世間不可樂想次經言此身無",
    "X18n0338_010:0533c11": "定為要當死即是死想也次說如毒蛇等即是總",
    "X18n0338_010:0533c12": "譬前四想意也復次若生此經文作四明義者是",
    "X18n0338_010:0533c13": "身不淨乃至假以衣食即是生苦次言如災百一",
    "X18n0338_010:0533c14": "病惱即是病苦次言如丘井即是老苦次言為要",
    "X18n0338_010:0533c15": "當死即死苦次說毒蛇等譬總譬顯前四句苦也",
    "X18n0338_010:0533c16": "有但明四苦有二種若言即生即老即病即死此",
    "X18n0338_010:0533c17": "是約理明四苦此屬慧行具如前解若約事明四",
    "X18n0338_010:0533c18": "苦即是行行今此一段經文所明四苦者是事四",
    "X18n0338_010:0533c19": "苦也經云此身不淨穢惡充滿即是五種不淨若",
    "X18n0338_010:0533c20": "因隨息見此不淨即是十六特勝禪門若因觀息",
    "X18n0338_010:0533c21": "見不淨即是通明禪門若因假想見此不淨即是",
    "X18n0338_010:0533c22": "九想背捨勝處等諸門又言屬生苦者五種不淨",
    "X18n0338_010:0533c23": "除究竟不淨餘四種皆是生苦也。",
    "X18n0338_010:0533c24": "是身為虗空雖假以澡浴衣食必歸磨滅。",
    "X18n0338_010:0534a01": "此是食不淨想意所以然者只以食入腹內爛成",
    "X18n0338_010:0534a02": "屎尿膏肉膿九孔及毛孔恒出不淨雖澡浴毛孔",
    "X18n0338_010:0534a03": "續出垢穢雖復淨好衣服嚴飾身出垢穢須臾衣",
    "X18n0338_010:0534a04": "服垢臭穢身及衣服淨好磨滅飲食體是不淨入",
    "X18n0338_010:0534a05": "口唾合如吐生至腹內便成屎尿膿血資長三十",
    "X18n0338_010:0534a06": "六物皆是不淨滿腹九孔及遍身毛孔流出臭處",
    "X18n0338_010:0534a07": "可惡皆從飲食起此食不淨想破貪食者也言屬",
    "X18n0338_010:0534a08": "生苦者生則有此之患智人觀之即是苦也。",
    "X18n0338_010:0534a09": "是身為災百一病惱是身如丘井為老所逼。",
    "X18n0338_010:0534a10": "此病老兩苦即是內眾生五陰世間有此可厭患",
    "X18n0338_010:0534a11": "法故屬世間不可樂想也只以內身正報不可樂",
    "X18n0338_010:0534a12": "故依報國土所有人物皆不可樂也經云是身為",
    "X18n0338_010:0534a13": "災者是災禍種種病苦從身而起當知身是災禍",
    "X18n0338_010:0534a14": "之處也經云百一病惱者一大不調百一病動四",
    "X18n0338_010:0534a15": "大不調四病因身而發是諸病苦皆惱於身即是",
    "X18n0338_010:0534a16": "災變禍患也四苦分文即說事病苦也經云是身",
    "X18n0338_010:0534a17": "如丘井為老所逼若作四想明義猶屬內眾生五",
    "X18n0338_010:0534a18": "陰世間為老所逼故不可樂也若依四苦明義正",
    "X18n0338_010:0534a19": "是說老苦也什師云丘井是朽井也昔有人有罪",
    "X18n0338_010:0534a20": "於王其人逸走王令醉象逐之其人怖急自投空",
    "X18n0338_010:0534a21": "井得一葛藤臨在井上以手執之下有毒地龍吐",
    "X18n0338_010:0534a22": "毒向之傍有五毒蛇復加害二鼠嚙藤藤復次斷",
    "X18n0338_010:0534a23": "大象臨其上復欲取之其人危苦極大怖畏上有",
    "X18n0338_010:0534a24": "一樹時有蜜渧其口中著味故而忘怖畏丘井死",
    "X18n0338_010:0534b01": "也醉象無常也毒龍惡道也五毒蛇五陰也腐草",
    "X18n0338_010:0534b02": "命根也白黑二鼠譬晝夜也蜜渧五欲樂也得蜜",
    "X18n0338_010:0534b03": "渧而忘怖畏者喻眾生得五欲蜜不畏苦。",
    "X18n0338_010:0534b04": "是身無定為要當死。",
    "X18n0338_010:0534b05": "此正是約死想說法四苦明義即是死苦也經言",
    "X18n0338_010:0534b06": "是身無定者身為三事所成業力所持無有定相",
    "X18n0338_010:0534b07": "因緣假合一因散身滅一眼即歸死或為佗害終",
    "X18n0338_010:0534b08": "或自業盡死從生乃至長死至則無定期或因病",
    "X18n0338_010:0534b09": "尚老至自然死彭祖八百終仙人空中死當知山",
    "X18n0338_010:0534b10": "海間不得免此死無貴亦無賤愚智無得免故經",
    "X18n0338_010:0534b11": "言為要當死也如佛問諸比丘汝云何修死想有",
    "X18n0338_010:0534b12": "比丘合掌白言我不保此身至七日佛意為懈怠",
    "X18n0338_010:0534b13": "修死想者復有比丘合掌白佛我不敢信此身得",
    "X18n0338_010:0534b14": "至六日有言不信此身至五日有言三日有言二",
    "X18n0338_010:0534b15": "日有言一日有言乃至半日佛言皆是懈怠修死",
    "X18n0338_010:0534b16": "想者有言我出息不保入佛言善哉善哉是真修",
    "X18n0338_010:0534b17": "死想者若能如是善修死想不久當得解脫涅槃",
    "X18n0338_010:0534b18": "也。",
    "X18n0338_010:0534b19": "是身如毒蛇如怨賊如空聚陰界諸入所共合成。",
    "X18n0338_010:0534b20": "此即總譬前四想云身如毒蛇空聚之可畏亦是",
    "X18n0338_010:0534b21": "結成世間不可樂想具足分明也若約四苦明義",
    "X18n0338_010:0534b22": "即總譬此身有四苦如毒蛇怨賊不可樂也此是",
    "X18n0338_010:0534b23": "毒蛇喻經文之所明亦是大涅槃經之所具說今",
    "X18n0338_010:0534b24": "經略標章耳經云毒蛇者猶如世間毒蛇盛之一",
    "X18n0338_010:0534c01": "篋各相違返不相順從欲明身之四大各相違返",
    "X18n0338_010:0534c02": "如世間毒蛇無別又如世間毒蛇人雖養育嗔時",
    "X18n0338_010:0534c03": "即復蝎[虫*煞]於人不識恩養身之四大為行者養育",
    "X18n0338_010:0534c04": "宜應報恩四大違返侵傷人善使行行者未來墜",
    "X18n0338_010:0534c05": "墮苦海似如毒蛇無別故言毒蛇也經言如怨賊",
    "X18n0338_010:0534c06": "怨賊取人錢財傷人軀命欲明五陰入行者身中",
    "X18n0338_010:0534c07": "劫人善財斷人慧命與世間怨賊無別經云如空",
    "X18n0338_010:0534c08": "聚空聚落本來蕭索無物又不生人染觀明六根",
    "X18n0338_010:0534c09": "空無神我茲味亦不生人染觀如似空聚落也又",
    "X18n0338_010:0534c10": "如世閒空聚本來無有居民但有鬼魅羅剎聚集",
    "X18n0338_010:0534c11": "其中觀此內六根聚落非但空無神我但有煩惱",
    "X18n0338_010:0534c12": "羅剎聚集中如似空聚落也陰者五陰界者十八",
    "X18n0338_010:0534c13": "界入者十二入陰界諸入所共合成體是不實何",
    "X18n0338_010:0534c14": "得有我故言所共合成也若觀陰界入理即是慧",
    "X18n0338_010:0534c15": "行若廣觀其事即起種種行也。",
    "X18n0338_010:0534c16": "諸仁者此可患厭當樂佛身。",
    "X18n0338_010:0534c17": "此下第二勸求佛身文有三意一標章勸求二正",
    "X18n0338_010:0534c18": "勸三類勸第一標章勸求佛身者凡夫受身沉淪",
    "X18n0338_010:0534c19": "生死淨名廣為說諸觀門呵責若生厭離則求二",
    "X18n0338_010:0534c20": "乘盡苦斷滅佛種故勸當樂佛身也問曰四教明",
    "X18n0338_010:0534c21": "佛勸求何身也答曰是事難可定判或是勸求方",
    "X18n0338_010:0534c22": "便兩教佛法身或可勸求常住佛身何以知爾果",
    "X18n0338_010:0534c23": "本酬因既方便之因還勸求住有餘涅槃之佛果",
    "X18n0338_010:0534c24": "也勸求常住涅槃之佛果者諸人既厭患此身是",
    "X18n0338_010:0535a01": "無常苦積聚勸佛身極得妙勝法身常樂涅槃而",
    "X18n0338_010:0535a02": "觀求也豈可勸求樹王灰斷之佛身也故此品下",
    "X18n0338_010:0535a03": "文云如來身者從真實生也問勸求常果佛身何",
    "X18n0338_010:0535a04": "得說方便兩種觀門也答曰如大涅槃經佛答梵",
    "X18n0338_010:0535a05": "志問云汝法因常果是無常何意我法不得因無",
    "X18n0338_010:0535a06": "常果是常也但諸豪族士庶既是在家具縛凡夫",
    "X18n0338_010:0535a07": "若不先因兩教方便觀門斷界內見思障即不能",
    "X18n0338_010:0535a08": "從空入假遊戲神通亦不能空假一心開佛知見",
    "X18n0338_010:0535a09": "故法華經云是諸眾生未免生老病死何由能解",
    "X18n0338_010:0535a10": "佛之智慧問若作兩解定用何判答此經既方等",
    "X18n0338_010:0535a11": "大乘一音演說法何妨通勸四人隨機所感何可",
    "X18n0338_010:0535a12": "定判也又諸教明因果不同至如華嚴別圓二因",
    "X18n0338_010:0535a13": "感一常涅槃果三藏明一生滅觀因感一灰斷涅",
    "X18n0338_010:0535a14": "槃果法華明一圓因但一常涅槃果大涅槃具四",
    "X18n0338_010:0535a15": "因但一常涅槃果此經是方等所攝依如大部即",
    "X18n0338_010:0535a16": "有四因得二種涅槃果也故知今所勸求佛身若",
    "X18n0338_010:0535a17": "酬前兩觀之因應是舉今兩佛涅槃果若一音隨",
    "X18n0338_010:0535a18": "類各解四種佛身住兩種涅槃果為觀也隨其根",
    "X18n0338_010:0535a19": "性望果而修因也問何意四教明佛有四種涅槃",
    "X18n0338_010:0535a20": "但有二也答佛約用智不同涅槃但約斷德如上",
    "X18n0338_010:0535a21": "明拙巧兩度不同病差是一也義推更開涅槃非",
    "X18n0338_010:0535a22": "不得經教未見的文也。",
    "X18n0338_010:0535a23": "所以者何佛身者即是法身也。",
    "X18n0338_010:0535a24": "此即是第二正勸但四教明佛法身不同若三藏",
    "X18n0338_010:0535b01": "教正以五分法身為法身也有時亦說偏空真理",
    "X18n0338_010:0535b02": "名為法身雜阿含禪經說若罪障厚重障禪難除",
    "X18n0338_010:0535b03": "當念佛法身法身者即空也又須菩提入石室佛",
    "X18n0338_010:0535b04": "從忉利天下四眾人物欣欣前見佛作禮佛告華",
    "X18n0338_010:0535b05": "色汝非見我須菩提住石室見空見我法身名真",
    "X18n0338_010:0535b06": "見我身也次明通教法身者正以真智與法性真",
    "X18n0338_010:0535b07": "空理合為法身也有時但說偏真理為法身如大",
    "X18n0338_010:0535b08": "品經云汝今當觀空法空法即是佛空法無來無",
    "X18n0338_010:0535b09": "去故若別教所明法身者正以中道佛為法身功",
    "X18n0338_010:0535b10": "德智慧為報身法報合故即有應身也若圓教所",
    "X18n0338_010:0535b11": "明與別不殊但以不斷煩惱而顯三身為異也今",
    "X18n0338_010:0535b12": "此雖法身恐多是通教明法身何以知然下文云",
    "X18n0338_010:0535b13": "從如是清淨法生如來身故知約功德智慧成名",
    "X18n0338_010:0535b14": "為法身若約一句隨類異解亦得即是別圓二教",
    "X18n0338_010:0535b15": "法身也。",
    "X18n0338_010:0535b16": "從無量功德智慧力生。",
    "X18n0338_010:0535b17": "此即是觀慕果以行因也若三藏通教所明福德",
    "X18n0338_010:0535b18": "智慧因感福德智慧果果中福德智慧真身即是",
    "X18n0338_010:0535b19": "法身故言從無量功德智慧生若作別圓兩教明",
    "X18n0338_010:0535b20": "義無量功德智慧顯出中道佛性真身佛以顯義",
    "X18n0338_010:0535b21": "為生也但無量功德智慧皆用慧行行行而修習",
    "X18n0338_010:0535b22": "也菩薩發菩提心為求佛果法身從慧行修無量",
    "X18n0338_010:0535b23": "智慧行行修無量功德二行圓滿即是成法身也。",
    "X18n0338_010:0535b24": "從戒定智慧解脫解脫知見生。",
    "X18n0338_010:0535c01": "三藏教明律戒五篇七聚無作二種戒身根本淨",
    "X18n0338_010:0535c02": "禪觀練薰修五種具足名之為定身觀生滅四諦",
    "X18n0338_010:0535c03": "乃至坐道場時三十四心了了見生滅四諦盡名",
    "X18n0338_010:0535c04": "為慧身三界正使及習俱盡名解脫身了了自知",
    "X18n0338_010:0535c05": "正習已盡戒定慧滿足不受後有名解脫知見法",
    "X18n0338_010:0535c06": "身也通教所明五分法身戒如前說罪不可得罪",
    "X18n0338_010:0535c07": "不可得故名戒法身定如前說不亂不味名定法",
    "X18n0338_010:0535c08": "身觀無生四諦從解脫八人地見真諦理乃至佛",
    "X18n0338_010:0535c09": "地見真圓極名慧法身從初見地解脫見縛至已",
    "X18n0338_010:0535c10": "辦地思惟惑盡入菩薩地分證習氣解脫坐道場",
    "X18n0338_010:0535c11": "時一念相應慧證菩薩果習氣都盡住有餘涅槃",
    "X18n0338_010:0535c12": "名為解脫法身了了不見縛脫而能種智佛眼自",
    "X18n0338_010:0535c13": "見住有餘涅槃無子縛得入無餘涅槃無果縛亦",
    "X18n0338_010:0535c14": "見一切眾生本來無縛脫而見彼之縛脫無礙名",
    "X18n0338_010:0535c15": "解脫知見也若別教所明五分法身九種戒為戒",
    "X18n0338_010:0535c16": "身九種禪定為定身九種智慧為智慧身此皆出",
    "X18n0338_010:0535c17": "地論脫界內外正習盡為解脫身種智佛眼了了",
    "X18n0338_010:0535c18": "自知見法身顯現亦見佗法身隱顯次位不亂名",
    "X18n0338_010:0535c19": "解脫知見法身也若圓教所明五分法身者一往",
    "X18n0338_010:0535c20": "亦與別教無殊若欲分別其異者不斷凡夫界內",
    "X18n0338_010:0535c21": "外五陰身而能成就五分法身即是不思議五分",
    "X18n0338_010:0535c22": "法身也事等須彌之大不礙芥子之小若欲知修",
    "X18n0338_010:0535c23": "五分之因者若聞前行行行五說厭離世間即惡",
    "X18n0338_010:0535c24": "心不起善心任運而生名修戒身專修行行禪定",
    "X18n0338_010:0536a01": "名為定身專修慧行緣理名為慧身正助既合隨",
    "X18n0338_010:0536a02": "分伏斷離惑名為解脫身分別六即位隨心所證",
    "X18n0338_010:0536a03": "而不叨濫名解脫知見身用此五身佛身也。",
    "X18n0338_010:0536a04": "從慈悲喜捨生。",
    "X18n0338_010:0536a05": "若三藏用生滅四諦修法緣四無量心成佛果法",
    "X18n0338_010:0536a06": "身大慈大悲若通教用無生四諦修法緣四無量",
    "X18n0338_010:0536a07": "心成佛果法身大慈大悲也若別教用無量四諦",
    "X18n0338_010:0536a08": "修法緣四無量心及無緣四無量心成佛果法身",
    "X18n0338_010:0536a09": "無緣大慈大悲也若圓教用無作四諦修無緣四",
    "X18n0338_010:0536a10": "無量心成佛果法身無緣大慈大悲若欲知初心",
    "X18n0338_010:0536a11": "修學者還行慧行從慧行入空緣眾生令得樂離",
    "X18n0338_010:0536a12": "苦慶喜忘懷即是修四無量心能生法身大慈悲也。",
    "X18n0338_010:0536a13": "從布施持戒忍辱柔和勤行精進禪定解脫三昧多",
    "X18n0338_010:0536a14": "聞智慧諸波羅蜜生。",
    "X18n0338_010:0536a15": "分別四教六度如前說但四教明六度各生四種",
    "X18n0338_010:0536a16": "佛果六波羅蜜滿足之身義類冷然而言諸波羅",
    "X18n0338_010:0536a17": "蜜者或開六度為七波羅蜜或開為十波羅蜜義",
    "X18n0338_010:0536a18": "或開為百波羅蜜或開為八萬四千波羅蜜乃至",
    "X18n0338_010:0536a19": "不可說不可說諸波羅蜜故言諸波羅蜜生若欲",
    "X18n0338_010:0536a20": "知初心修行六度者行行起諸善事即修五度慧",
    "X18n0338_010:0536a21": "行是即修般若也。",
    "X18n0338_010:0536a22": "從方便生從六通生從三明生。",
    "X18n0338_010:0536a23": "四教明三種方便如前六通天眼天耳宿命佗漏",
    "X18n0338_010:0536a24": "盡身通也三明者過去宿命未來天眼現在漏盡",
    "X18n0338_010:0536b01": "明也說從因中方便生果地法身方便故言從方",
    "X18n0338_010:0536b02": "便生經云從六通生者三藏教五通從行行根本",
    "X18n0338_010:0536b03": "淨禪練薰修五種禪修得無漏通從生滅四諦慧",
    "X18n0338_010:0536b04": "行修得菩薩因中成就五約生滅四諦慧行相修",
    "X18n0338_010:0536b05": "無漏通三十四心滿足即具果地法身六通故言",
    "X18n0338_010:0536b06": "從六通生若通教明六通修五通一往同前三教",
    "X18n0338_010:0536b07": "修無漏通無生四諦修在菩薩心中或說五通或",
    "X18n0338_010:0536b08": "說六通斷正使說菩薩得六習未盡故但說菩薩",
    "X18n0338_010:0536b09": "得五通今用因中通得果地法身六度通故言六",
    "X18n0338_010:0536b10": "通生別圓兩教明六通別約見界外方便果報常",
    "X18n0338_010:0536b11": "寂光三土修六通成法身六通但聚斷分別圓之",
    "X18n0338_010:0536b12": "殊耳經言從三明生三藏教通教皆約三通見三",
    "X18n0338_010:0536b13": "世分明以為三明而分通之別者一往見遠事名",
    "X18n0338_010:0536b14": "通見報根本為明也菩薩因中用行行修兩明慧",
    "X18n0338_010:0536b15": "行修無漏明證果得佛地法身三明故言從三明",
    "X18n0338_010:0536b16": "生別圓兩教明者別通達界外三世之三法為三",
    "X18n0338_010:0536b17": "明也此經下文云三明與無明等即是不思議圓",
    "X18n0338_010:0536b18": "教之三明也。",
    "X18n0338_010:0536b19": "從三十七道品生從止觀生。",
    "X18n0338_010:0536b20": "四教明四種三十七品具如前分別四教菩薩因",
    "X18n0338_010:0536b21": "中各修三十七品證菩薩果名為法身故言從三",
    "X18n0338_010:0536b22": "十七品生三十七品悉屬四教慧行所攝也經云",
    "X18n0338_010:0536b23": "從止觀生者止即是定因觀是慧因觀若緣理之",
    "X18n0338_010:0536b24": "止觀即是慧行若緣事之止觀即是行行四教菩",
    "X18n0338_010:0536c01": "薩修慧行行行理事止觀因證佛果法身之定慧",
    "X18n0338_010:0536c02": "故言從止觀生也。",
    "X18n0338_010:0536c03": "從十力四無所畏十八不共法生。",
    "X18n0338_010:0536c04": "此三法一往是佛地果上功德內實智十種智力",
    "X18n0338_010:0536c05": "名為力外用四種無怯名無畏佛法地所得十八",
    "X18n0338_010:0536c06": "法不與二乘菩薩共有故十八不共法一往皆據",
    "X18n0338_010:0536c07": "地功德而今說言從此三法生者當是四教菩薩",
    "X18n0338_010:0536c08": "因中用慧行行行修此三法故言從十力四無所",
    "X18n0338_010:0536c09": "畏十八不共法生別圓兩教別約界外明此三法",
    "X18n0338_010:0536c10": "義推可知。",
    "X18n0338_010:0536c11": "從斷一切不善法集一切善法生。",
    "X18n0338_010:0536c12": "四教菩薩各用慧行行行慧行斷見思行行斷無",
    "X18n0338_010:0536c13": "知法障名一切不善法慧行集一切緣理法行行",
    "X18n0338_010:0536c14": "集一切緣事善法是故能感四種佛果法身諸惡",
    "X18n0338_010:0536c15": "永斷眾善普會也但別圓兩教別明斷界外不善",
    "X18n0338_010:0536c16": "集界外諸善法不可思議不斷斷不集集別教小",
    "X18n0338_010:0536c17": "殊義推可解也。",
    "X18n0338_010:0536c18": "從真實生從不放逸生。",
    "X18n0338_010:0536c19": "若三藏教觀生滅四諦入偏真名真實通教觀無",
    "X18n0338_010:0536c20": "生四諦入偏真名真實若別教觀無量四諦入中",
    "X18n0338_010:0536c21": "道佛性名真實若圓教觀無作四諦入中道佛性",
    "X18n0338_010:0536c22": "一實諦名真實四教菩薩觀真若極即證四種佛",
    "X18n0338_010:0536c23": "果故言從真實生也經云從不放逸生者若四教",
    "X18n0338_010:0536c24": "菩薩用慧行觀真實妄念緣事即菩薩位名為放",
    "X18n0338_010:0537a01": "逸今四教菩薩用慧行觀理心心相續不捨大悲",
    "X18n0338_010:0537a02": "名不放逸不放逸者即是顯阿跋致相也因是心",
    "X18n0338_010:0537a03": "心寂滅自然流入薩婆若海故言從不放逸生也。",
    "X18n0338_010:0537a04": "從如是無量清淨法生如來身。",
    "X18n0338_010:0537a05": "此是廣類勸也如是功德法門行類科目無量淨",
    "X18n0338_010:0537a06": "名約舉十三條為勸端其諸清淨法門非一悉須",
    "X18n0338_010:0537a07": "約前見思慧行行行性共念處實觀得解正道助",
    "X18n0338_010:0537a08": "道善巧用心皆修習之是則四教菩薩當分各各",
    "X18n0338_010:0537a09": "因圓果滿之義此諸功德皆是生如來身也一音",
    "X18n0338_010:0537a10": "演說眾生隨類各解各解者四教所明因果行類",
    "X18n0338_010:0537a11": "不同非權非實三權一實四悉檀赴機利物普得",
    "X18n0338_010:0537a12": "受行獲其利也其尋學者若能諦取前五番二種",
    "X18n0338_010:0537a13": "說法意初慕果行因則此經語不空來也。",
    "X18n0338_010:0537a14": "諸仁者欲得佛身斷一切眾生病者當發阿耨多羅",
    "X18n0338_010:0537a15": "三藐三菩提心。",
    "X18n0338_010:0537a16": "是第三結勸也既知佛身功如此猶如諸勝因而",
    "X18n0338_010:0537a17": "來若欲慕果行因何止如前自利大士之懷必為",
    "X18n0338_010:0537a18": "利物今淨名託病助佛興教故為利物今諸仁若",
    "X18n0338_010:0537a19": "能慕行因亦應同佛淨名為斷一切眾生病也一",
    "X18n0338_010:0537a20": "切眾生病者如前所明凡夫及六度菩薩有為緣",
    "X18n0338_010:0537a21": "習因果之病二乘及通教菩薩有為無為緣習因",
    "X18n0338_010:0537a22": "果之病別圓兩教菩薩自體法界緣習因果之病",
    "X18n0338_010:0537a23": "今四教各隨所解應為斷除求無上道是則結成",
    "X18n0338_010:0537a24": "佗意也。",
    "X18n0338_010:0537b01": "如是長者維摩詰為諸問疾者如應說法令無數千",
    "X18n0338_010:0537b02": "人皆發阿耨多羅三藐三菩提心。",
    "X18n0338_010:0537b03": "此是第四明時眾得益也淨名隨諸問疾機來不",
    "X18n0338_010:0537b04": "同則赴緣之教約誡勸二門用四悉檀赴四教根",
    "X18n0338_010:0537b05": "所說無差故言如應說法也經云令無量眾生皆",
    "X18n0338_010:0537b06": "發菩提心者既有四教根緣不同即發菩提心亦",
    "X18n0338_010:0537b07": "有四種隨其四種各有無量道心開發即是普得",
    "X18n0338_010:0537b08": "受行獲其利斯神力不共法也四教菩提心義緣",
    "X18n0338_010:0537b09": "四種四諦起四種慈悲四弘誓願如四教玄義明",
    "X18n0338_010:0537b10": "四種發菩提心相也。",
    "X18n0338_010:0537b12": "維摩羅詰經文疏卷第十"
}