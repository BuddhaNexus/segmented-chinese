{
    "T23n1443_013:0974a16": "根本說一切有部苾芻尼毘奈耶",
    "T23n1443_013:0974a17": "卷第十三",
    "T23n1443_013:0974a19": "三藏法師義淨奉　制譯",
    "T23n1443_013:0974a20": "第二攝頌曰：",
    "T23n1443_013:0974a21": "　種子輕惱教、　　安床草蓐牽、",
    "T23n1443_013:0974a22": "　強住脫脚床、　　澆草應三二。",
    "T23n1443_013:0974a23": "壞生種學處第十一",
    "T23n1443_013:0974a24": "爾時薄伽梵在室羅伐城。時六眾苾芻自作",
    "T23n1443_013:0974a25": "使人，斬伐樹木及諸生草，乃至花果隨取而",
    "T23n1443_013:0974a26": "用。于時外道等見是事已，各生嫌恥作如是",
    "T23n1443_013:0974a27": "議：「此諸沙門釋子，自作、使人斬伐草木。然我",
    "T23n1443_013:0974a28": "俗流婆羅門等，乃至傭人，亦自作、使人，斬伐",
    "T23n1443_013:0974a29": "諸樹及殺草等，雖復出家與俗何別？誰當供",
    "T23n1443_013:0974b01": "養如是禿沙門耶？」諸苾芻白佛，佛以此緣，同",
    "T23n1443_013:0974b02": "前集眾問實訶責，廣說乃至「制其學處，應如",
    "T23n1443_013:0974b03": "是說：",
    "T23n1443_013:0974b04": "「若復苾芻尼，自壞種子、有情村，及令他壞者，",
    "T23n1443_013:0974b05": "波逸底迦。」",
    "T23n1443_013:0974b06": "尼謂此法中人，餘義如上。種子村者，有五種",
    "T23n1443_013:0974b07": "子：一、根種，二、莖種，三、節種，四、開種，五、子種。",
    "T23n1443_013:0974b08": "云何根種？謂香附子、菖蒲、黃薑、白薑、烏頭附",
    "T23n1443_013:0974b09": "子等，此物皆由種根乃生，故名根種。云何莖",
    "T23n1443_013:0974b10": "種？謂石榴樹、柳樹、蒲萄、菩提樹、烏曇跋羅溺",
    "T23n1443_013:0974b11": "屈路陀樹等。此等皆由莖生，故名莖種。云何",
    "T23n1443_013:0974b12": "節種？謂甘蔗、竹葦等，此皆由節上而生，故名",
    "T23n1443_013:0974b13": "節種。云何開種？謂蘭香、芸菱、橘柚等子，此等",
    "T23n1443_013:0974b14": "諸子皆因開裂乃生，故名開種。云何子種？謂",
    "T23n1443_013:0974b15": "稻麥、大麥、諸豆芥等，此等諸子皆由子生，故",
    "T23n1443_013:0974b16": "名子種。斯等總名種子村。云何有情村？有情",
    "T23n1443_013:0974b17": "者，謂蛗螽、蛺蝶、蚊虻、蜣蜋、蟻子、蛇蠍及諸蜂",
    "T23n1443_013:0974b18": "等，此等有情皆依草樹木而為窟宅。若苾芻",
    "T23n1443_013:0974b19": "尼，於草樹木，若拔、若破、若斫截，皆波逸底迦，",
    "T23n1443_013:0974b20": "義如前說。此中犯相其事云何？",
    "T23n1443_013:0974b21": "攝頌曰：",
    "T23n1443_013:0974b22": "　根等生種想、　　斫樹草及花、",
    "T23n1443_013:0974b23": "　樹等經行處、　　青苔瓶架等。",
    "T23n1443_013:0974b24": "若苾芻尼，於根種作根種想、生作生想及疑，",
    "T23n1443_013:0974b25": "自斫、教人斫，得墮罪。若乾物作生想疑，俱得",
    "T23n1443_013:0974b26": "惡作罪。若苾芻尼，於根種作莖種想、生想及",
    "T23n1443_013:0974b27": "疑，自斫、教人斫，皆得墮罪。若乾物作生想疑，",
    "T23n1443_013:0974b28": "斷壞之時皆得惡作罪。如是根種，望節種、開",
    "T23n1443_013:0974b29": "種及子種，皆有四番，准前應作。又以莖種自",
    "T23n1443_013:0974c01": "望，及望餘四，各有四番，若想、若疑，俱得墮及",
    "T23n1443_013:0974c02": "惡作，准事廣說。若苾芻尼，於五種子自作使",
    "T23n1443_013:0974c03": "人投著火中，作如是念：「令此種子悉皆損壞。」",
    "T23n1443_013:0974c04": "得五墮罪；若不損壞者，得五惡作罪。若於五",
    "T23n1443_013:0974c05": "種子自作、使人投著水中，亦如前說。若以五",
    "T23n1443_013:0974c06": "種子安著臼中，以杵擣築令子損壞，得五墮",
    "T23n1443_013:0974c07": "罪；若不壞者，得五惡作。若以五種子，置乾燥",
    "T23n1443_013:0974c08": "地，或安熱處，灰汁、瞿昧耶及乾土等，和糅一",
    "T23n1443_013:0974c09": "處作損壞心，隨事得罪輕重如前。若以五種",
    "T23n1443_013:0974c10": "子，置在羹臛飯汁之中，令其損壞，得罪同前。",
    "T23n1443_013:0974c11": "若以一方便斫樹斷時，得一惡作、得一墮罪。",
    "T23n1443_013:0974c12": "若以一下斫兩樹斷時，得一惡作、得二墮罪。",
    "T23n1443_013:0974c13": "若以一斫斷多樹時，得一惡，作眾多墮罪。若",
    "T23n1443_013:0974c14": "以二斫斷一樹時，得二惡作、一墮罪。若以二",
    "T23n1443_013:0974c15": "斫斷二樹時，得二惡作、二墮罪。若以二斫斷",
    "T23n1443_013:0974c16": "多樹時，得二惡作、眾多墮罪。若以多斫斷一",
    "T23n1443_013:0974c17": "樹時，得多惡作、一墮罪。若以多斫斷二樹時，",
    "T23n1443_013:0974c18": "得多惡作、二墮罪。若以多斫斷多樹時，得多",
    "T23n1443_013:0974c19": "惡作、及多墮罪。如樹既爾，若於生草及蓮花",
    "T23n1443_013:0974c20": "等，准事得罪多少同前。若苾芻尼，拔樹根者，",
    "T23n1443_013:0974c21": "得墮罪。樹皴皮及不堅濕處壞，得惡作；若壞",
    "T23n1443_013:0974c22": "堅濕處，皆得墮罪。若損未開花，得墮罪；若已",
    "T23n1443_013:0974c23": "熟者壞，得惡作。若於生草地處，以熱湯澆及",
    "T23n1443_013:0974c24": "牛糞泥等傾瀉其上令損壞者，皆得墮罪；若",
    "T23n1443_013:0974c25": "不壞者，皆得惡作。若作傾瀉物心、無損壞意",
    "T23n1443_013:0974c26": "者，皆悉無犯。若苾芻尼，於生草地經行之時",
    "T23n1443_013:0974c27": "起如是念：「令草損壞。」者，隨所壞草皆得墮罪。",
    "T23n1443_013:0974c28": "若但經行心者，無犯。若於生草地，牽柴曳席",
    "T23n1443_013:0974c29": "欲令壞者，得墮罪。若無壞心者，無犯。若於青",
    "T23n1443_013:0975a01": "苔地經行之時，同前有犯、無犯。若於此地牽",
    "T23n1443_013:0975a02": "柴曳席及餘諸物，得罪同前。若於水中舉浮",
    "T23n1443_013:0975a03": "萍葉及青苔時，乃至未離水來得惡作罪，離",
    "T23n1443_013:0975a04": "水得墮。若拔地菌，得惡作罪；有損地心，亦墮。",
    "T23n1443_013:0975a05": "若苾芻尼，於瓶瓨等處，及衣服上、若褥席等，",
    "T23n1443_013:0975a06": "及衣架飲食等處，有青衣白醭生者，若作損",
    "T23n1443_013:0975a07": "壞心皆得惡作；若令人知淨方受用者，無犯。",
    "T23n1443_013:0975a08": "若五生種令人知淨者，亦皆無犯。",
    "T23n1443_013:0975a09": "嫌毀輕賤學處第十二",
    "T23n1443_013:0975a10": "緣起廣說，具如大苾芻律，乃至「制其學處，應",
    "T23n1443_013:0975a11": "如是說：",
    "T23n1443_013:0975a12": "「若復苾芻尼，嫌毀輕賤苾芻尼者，波逸底迦。」",
    "T23n1443_013:0975a13": "嫌毀輕賤者，謂對面直言，及假託餘事，以言",
    "T23n1443_013:0975a14": "彰表。波逸底迦，義如上說。此中犯相其事云",
    "T23n1443_013:0975a15": "何？若苾芻尼，被僧伽作法為訶責已，於十二",
    "T23n1443_013:0975a16": "種人被眾差者，事未停息，若嫌毀者，波逸底",
    "T23n1443_013:0975a17": "迦；若輕賤者，波逸底迦；若嫌毀輕賤者，波逸",
    "T23n1443_013:0975a18": "底迦。若復苾芻尼，被僧作法為訶責已，於十",
    "T23n1443_013:0975a19": "二種人被眾差者，事雖停息而嫌毀者，波",
    "T23n1443_013:0975a20": "逸底迦；若輕賤者，波逸底迦；若嫌毀輕賤者，",
    "T23n1443_013:0975a21": "波逸底迦。若苾芻尼，不被眾僧作法訶責，於",
    "T23n1443_013:0975a22": "十二人被差者，事未停息而嫌毀者，得惡作",
    "T23n1443_013:0975a23": "罪；若輕賤者，得惡作罪；若嫌毀輕賤者，得惡",
    "T23n1443_013:0975a24": "作罪。若苾芻尼，不被眾僧作法呵責，於十二",
    "T23n1443_013:0975a25": "種人被眾差者，事雖停息而嫌毀者，得惡作",
    "T23n1443_013:0975a26": "罪；若輕賤者，得惡作罪；若嫌毀輕賤者，得惡",
    "T23n1443_013:0975a27": "作罪。境想句數，准事應知。又無犯者，謂最初",
    "T23n1443_013:0975a28": "犯人，或癡狂、心亂、痛惱所纏。",
    "T23n1443_013:0975a29": "違惱言教學處第十三",
    "T23n1443_013:0975b01": "緣起廣說，具如大苾芻律，乃至「制其學處，應",
    "T23n1443_013:0975b02": "如是說：",
    "T23n1443_013:0975b03": "「若復苾芻尼，違惱言教者，波逸底迦。」若復",
    "T23n1443_013:0975b04": "苾芻尼者，謂是此法中苾芻尼，餘義如上。",
    "T23n1443_013:0975b05": "違惱言教者，作惱他想，以言表示。波逸底",
    "T23n1443_013:0975b06": "迦，義如上說。此中犯相其事云何？若有苾芻",
    "T23n1443_013:0975b07": "尼，往苾芻尼所，作如是語：「阿離移迦頗見苾",
    "T23n1443_013:0975b08": "芻尼新剃鬢髮、著赤色大衣，以物替鉢、手執",
    "T23n1443_013:0975b09": "錫杖或以酥、蜜、沙糖、石蜜盛滿鉢中擎持去",
    "T23n1443_013:0975b10": "不？」彼見問時，答言：「我實不見如是相狀苾芻",
    "T23n1443_013:0975b11": "尼，然我見苾芻尼兩脚行去。」若苾芻尼，別見",
    "T23n1443_013:0975b12": "別說，故作是語惱亂他時，得波逸底迦。如是",
    "T23n1443_013:0975b13": "乃至正學女、求寂女同前問答，得波逸底迦。",
    "T23n1443_013:0975b14": "若他來問：「頗見俗人擔持甘蔗、竹[竺二+韋]、柴草、",
    "T23n1443_013:0975b15": "酥油瓶等從此過不？」彼便答言：「我實不見如",
    "T23n1443_013:0975b16": "是之人，但見有兩脚行去。」若苾芻尼見別語",
    "T23n1443_013:0975b17": "別作是惱者，波逸底迦。若有問言：「頗見俗人",
    "T23n1443_013:0975b18": "男子著青黃赤白等衣持酥瓶等從此過不？」",
    "T23n1443_013:0975b19": "乃至報云：「但見兩脚行去。」廣說應知，惱心說",
    "T23n1443_013:0975b20": "時皆得墮罪。如語既爾，默亦同然，皆得墮罪。",
    "T23n1443_013:0975b21": "無犯者，若苾芻尼，見有獵人逐麞鹿等來入",
    "T23n1443_013:0975b22": "寺內，苾芻尼見已，獵人問言：「聖者！頗見有走",
    "T23n1443_013:0975b23": "鹿從此過不？」不應答言：「我見。」若是寒時報獵",
    "T23n1443_013:0975b24": "人曰：「賢首！汝可暫入溫室中少時向火。」若是",
    "T23n1443_013:0975b25": "熱時報言：「賢首！汝可暫入涼室飲清冷水少",
    "T23n1443_013:0975b26": "時停息。」若獵者云：「我不疲倦，我問走鹿。」即應",
    "T23n1443_013:0975b27": "先可自觀指甲，報彼人云：「諾佉鉢奢弭。」若更",
    "T23n1443_013:0975b28": "問者，應自觀太虛，報彼人云：「納婆鉢奢弭。」(此之",
    "T23n1443_013:0975b29": "梵語，但以方殊音別，極難解義，自非通知密意，豈能體此言辭。自非自指，難為啟悟指甲、太虛，並說無字，有廣註述，具如",
    "T23n1443_013:0975b30": "餘處)。若獵者云：「我不問指甲及以太虛，然問可",
    "T23n1443_013:0975c01": "殺有情於此過不？」苾芻尼即應遍觀四方，作",
    "T23n1443_013:0975c02": "如是念：「於勝義諦一切諸行本無有情。」即報",
    "T23n1443_013:0975c03": "彼云：「彼不見有情。」此皆無犯。若苾芻尼，於餘",
    "T23n1443_013:0975c04": "問時不如實者，皆得墮罪。",
    "T23n1443_013:0975c05": "在露地安僧敷具學處第十四",
    "T23n1443_013:0975c06": "緣處同前。時有長者請佛及僧於舍受食，時",
    "T23n1443_013:0975c07": "諸苾芻於日初分執持衣鉢詣長者家。于時",
    "T23n1443_013:0975c08": "世尊在寺內住，令人取食。佛有五緣在寺而",
    "T23n1443_013:0975c09": "食。云何為五？一、自須宴默，二、為諸天說法，三、",
    "T23n1443_013:0975c10": "為觀病者，四、為觀僧臥具，五、為諸苾芻制其",
    "T23n1443_013:0975c11": "學處。此時佛欲觀僧臥具并制學處，由此為",
    "T23n1443_013:0975c12": "緣，在寺內住令人取食。爾時世尊，眾僧去後",
    "T23n1443_013:0975c13": "持戶鑰，遍觀寺內所有房舍，乃至寺外隨近",
    "T23n1443_013:0975c14": "園林，普皆觀察。次至僧房，於此房中多有敷",
    "T23n1443_013:0975c15": "具置在露地，忽有非時風雨蒙密而至。佛作",
    "T23n1443_013:0975c16": "是念：「斯等敷具，並皆是信心婆羅門諸居士",
    "T23n1443_013:0975c17": "等，自苦己身、減妻子分而施僧伽，為求勝福。",
    "T23n1443_013:0975c18": "而諸苾芻、苾芻尼受用之時，不知其量、不善",
    "T23n1443_013:0975c19": "守護，隨處棄擲。」風雨欲至，世尊見已作神通",
    "T23n1443_013:0975c20": "力屏除風雨，而有重雲靉靆垂布不散，以待",
    "T23n1443_013:0975c21": "世尊收攝臥褥。世尊自取敷具安置室中，便",
    "T23n1443_013:0975c22": "取雨衣出於房外方欲洗沐。即攝神通，雷霆",
    "T23n1443_013:0975c23": "晝昏，遂降洪雨高下同潤。佛洗身已，洗足入房",
    "T23n1443_013:0975c24": "宴默而住。時取食苾芻持食既至，安在一邊，",
    "T23n1443_013:0975c25": "詣世尊所頂禮雙足。世尊常法共取食人歡",
    "T23n1443_013:0975c26": "言問訊：「苾芻僧伽所受飲食得飽滿不？」答言：",
    "T23n1443_013:0975c27": "「大德！皆得飽滿。」即便以食進奉世尊。食事既",
    "T23n1443_013:0975c28": "訖宴默而住，至日晡時於如常座。既坐定",
    "T23n1443_013:0975c29": "已告諸苾芻曰：「向者僧伽出食之後，我持戶",
    "T23n1443_013:0976a01": "鑰遍觀房舍，見於露地多安臥褥。時天欲雨，",
    "T23n1443_013:0976a02": "我以神力悉皆屏除，躬自收攝。」告諸苾芻曰：",
    "T23n1443_013:0976a03": "「諸有施主苦自己身施僧求福，汝等不能如",
    "T23n1443_013:0976a04": "法受用，虛損信施。」即說頌曰：",
    "T23n1443_013:0976a05": "「於他信施物，　　知量而受用，",
    "T23n1443_013:0976a06": "　自身得安隱，　　令他福業增。」",
    "T23n1443_013:0976a07": "爾時世尊讚歎知足，依法受用信施物已，告",
    "T23n1443_013:0976a08": "諸苾芻，廣說如前，乃至「我今為二部弟子制",
    "T23n1443_013:0976a09": "其學處，應如是說：若復苾芻尼於露地處，安",
    "T23n1443_013:0976a10": "僧敷具及諸床座，去時不自舉、不教人舉者，",
    "T23n1443_013:0976a11": "波逸底迦。」",
    "T23n1443_013:0976a12": "如是世尊為諸苾芻制學處已，時有苾芻隨",
    "T23n1443_013:0976a13": "逐商旅人間遊行，至一住處遂投寄宿，於後",
    "T23n1443_013:0976a14": "夜時商旅發去。一人來喚，苾芻聞其喚聲即",
    "T23n1443_013:0976a15": "便疾起，分付臥具既延時節，於後隨行遂被",
    "T23n1443_013:0976a16": "賊劫。以緣白佛，佛言：「於住止處若有苾芻，囑",
    "T23n1443_013:0976a17": "授而去。」時諸苾芻，既聞佛教有因緣者皆囑",
    "T23n1443_013:0976a18": "授去。室羅伐城有二長者，生生之處共為讎",
    "T23n1443_013:0976a19": "隙：一有信心、一無信心。其信心者作如是念：",
    "T23n1443_013:0976a20": "「我今何因增長怨隙？可捨怨惡而為出家。」無",
    "T23n1443_013:0976a21": "信者聞懷怨告曰：「縱令汝走入牛角中，我終",
    "T23n1443_013:0976a22": "不放。」苾芻聞已便作是念：「我由怖彼而來出",
    "T23n1443_013:0976a23": "家，豈於此處還遭彼怖？我今宜可逃避他方。」",
    "T23n1443_013:0976a24": "念已白鄔波馱耶：「我向何處得免其難？」親教",
    "T23n1443_013:0976a25": "師曰：「汝有斯畏，可遊人間。」弟子即去。怨者聞",
    "T23n1443_013:0976a26": "已，便持路糧隨趁而去。苾芻依時而行、非時",
    "T23n1443_013:0976a27": "不行，俗人則時與非時俱不停息。於其中路",
    "T23n1443_013:0976a28": "有一僧寺，長者趁及，苾芻遙見即入寺內。長",
    "T23n1443_013:0976a29": "者念曰：「明當在路，我自知之。」作是念已別求",
    "T23n1443_013:0976b01": "息處。時彼苾芻至天曉已，告諸苾芻：「觀察臥",
    "T23n1443_013:0976b02": "具，我欲前行。」問曰：「欲何處去？」答曰：「欲詣王",
    "T23n1443_013:0976b03": "舍城。」苾芻報曰：「應尋此道，勿行餘路。」報言：",
    "T23n1443_013:0976b04": "「好住。」遂即前行。時彼長者旦入寺中，問苾芻",
    "T23n1443_013:0976b05": "曰：「取何路去？」答言：「此路。」隨路急去趁及苾芻，",
    "T23n1443_013:0976b06": "告曰：「咄！禿頭沙門欲向何處？」苾芻答曰：「賢首！",
    "T23n1443_013:0976b07": "我已出家欲除怨諍。」彼便答曰：「我於今時為",
    "T23n1443_013:0976b08": "除怨諍。」以杖熟打幾將至死，衣鉢破碎餘有",
    "T23n1443_013:0976b09": "殘命，覆向寺中以事具說。寺中苾芻告曰：「若",
    "T23n1443_013:0976b10": "不教汝所向之處，必定不遭如斯苦惱。」遂以",
    "T23n1443_013:0976b11": "此緣具白世尊，世尊告曰：「除時因緣，餘當囑",
    "T23n1443_013:0976b12": "授。前是創制、此是隨開，應如是說：",
    "T23n1443_013:0976b13": "「若復苾芻尼，於露地處安僧敷具及諸床座，",
    "T23n1443_013:0976b14": "去時不自舉不教人舉。若有苾芻尼，不囑授，",
    "T23n1443_013:0976b15": "除餘緣故，波逸底迦。」尼謂此法中人，餘義如",
    "T23n1443_013:0976b16": "上。僧者，謂如來聲聞弟子。敷具者，謂大床、氈",
    "T23n1443_013:0976b17": "褥、被毯等。雜物者，謂小床座枯及餘資具。於",
    "T23n1443_013:0976b18": "露地者，謂無覆蓋。去時者，謂離勢分。時具壽",
    "T23n1443_013:0976b19": "鄔波離白佛言：「大德！離敷具時，齊遠近來名",
    "T23n1443_013:0976b20": "為勢分？」世尊告曰：「如生聞婆羅門種菴沒羅",
    "T23n1443_013:0976b21": "樹法，相去七尋方植一樹，枝條聳茂花果繁",
    "T23n1443_013:0976b22": "實，十樹之內有四十九尋。若安敷具在露地",
    "T23n1443_013:0976b23": "時，齊此遠近當須囑授，離此勢分即須收攝。」",
    "T23n1443_013:0976b24": "若不自舉、不教人舉者，謂不收攝。有苾芻尼",
    "T23n1443_013:0976b25": "者，謂現有人堪可囑授。有五種囑授。云何為",
    "T23n1443_013:0976b26": "五？應報主人曰：「具壽！此是住房、此房可觀",
    "T23n1443_013:0976b27": "察、此是敷具、此應可掌持、此是房門鑰。」若",
    "T23n1443_013:0976b28": "於其處無苾芻尼者，應囑求寂女；此若無者，",
    "T23n1443_013:0976b29": "應囑俗人；此若無者，應觀四方，好藏戶鑰然",
    "T23n1443_013:0976c01": "後方去。若於中路逢見，應報某處取之。言除",
    "T23n1443_013:0976c02": "時因緣者，謂除難緣。波逸底迦者，義如上說。",
    "T23n1443_013:0976c03": "此中犯相其事云何？若苾芻尼安僧敷具，故",
    "T23n1443_013:0976c04": "不囑授捨而去者，乃至未離勢分已來，得惡",
    "T23n1443_013:0976c05": "作罪；若離勢分便，得墮罪。若苾芻尼於露地",
    "T23n1443_013:0976c06": "處安僧敷具，迴入房中為欲安坐寂止亂心，",
    "T23n1443_013:0976c07": "既寂定已方隨意出，至初更時若不損壞敷",
    "T23n1443_013:0976c08": "具者，得惡作罪；若損壞者，得墮罪。",
    "T23n1443_013:0976c09": "具壽鄔波離白佛言：「世尊大德！凡敷具者有",
    "T23n1443_013:0976c10": "幾種損壞？」佛告鄔波離：「有二種壞：謂風及雨。",
    "T23n1443_013:0976c11": "若風吹卷攝是名風壞，若雨濕徹是名雨壞。」",
    "T23n1443_013:0976c12": "若苾芻尼於日暮時露安敷具，至半更時而",
    "T23n1443_013:0976c13": "不收攝，不自、他看守。若不損壞者，得惡作；若",
    "T23n1443_013:0976c14": "壞，得墮罪。如是乃至一更、一更半，二更、二更",
    "T23n1443_013:0976c15": "半，三更、三更半，四更、四更半，平旦(西方夜有三時，分十稍令。",
    "T23n1443_013:0976c16": "難解故，依此方五更為數，冀令尋者易知耳)、日出時、小食時、隅中時，欲",
    "T23n1443_013:0976c17": "午時、正午時、過午時，日角時、晡時、晡後時、日",
    "T23n1443_013:0976c18": "暮時，若苾芻尼齊此晝夜，於時時中安僧敷",
    "T23n1443_013:0976c19": "具不即觀察，若未損壞，得惡作罪；若損壞者，",
    "T23n1443_013:0976c20": "得墮罪。",
    "T23n1443_013:0976c21": "不舉草敷具學處第十五",
    "T23n1443_013:0976c22": "緣處同前。有二苾芻，為禮佛故向室羅伐城，",
    "T23n1443_013:0976c23": "在道日暮入寺寄宿。時諸苾芻遙見老者與",
    "T23n1443_013:0976c24": "房臥具，其少年者但與其房而無臥具。此",
    "T23n1443_013:0976c25": "二苾芻立性勤策，多覓乾草敷令厚煖，至曉",
    "T23n1443_013:0976c26": "便去，後有眾蟻依此草敷穿壞房舍。佛欲觀",
    "T23n1443_013:0976c27": "僧臥具并制學處，見草狼藉廣說如上。訶責",
    "T23n1443_013:0976c28": "乃至「我今為二部弟子制其學處，應如是說：",
    "T23n1443_013:0976c29": "「若復苾芻尼於僧房內，若草、若葉，自敷、教人",
    "T23n1443_013:0977a01": "敷，去時不自舉、不教人舉，若有苾芻尼不囑",
    "T23n1443_013:0977a02": "授，波逸底迦。」",
    "T23n1443_013:0977a03": "如是世尊為諸苾芻制學處已，時有眾多苾",
    "T23n1443_013:0977a04": "芻遊行人間，有一長者容其停止，多敷乾草",
    "T23n1443_013:0977a05": "積與膝齊，至天曉已不告而去。長者見譏，佛",
    "T23n1443_013:0977a06": "言：「應白主知，應須除棄。若違者，得越法罪。」復",
    "T23n1443_013:0977a07": "有眾多苾芻遊行人間，廣說同前，於一寺內",
    "T23n1443_013:0977a08": "止宿欲棄草敷，主人報曰：「我為客故遠求此",
    "T23n1443_013:0977a09": "草，實是難得無宜輒棄。」客苾芻報曰：「仁等無",
    "T23n1443_013:0977a10": "知，自身犯罪，欲令我等亦犯罪耶？」作此責已",
    "T23n1443_013:0977a11": "取草棄外。以事白佛，佛言：「此不應棄，若有苾",
    "T23n1443_013:0977a12": "芻囑授而，去遣棄方棄。若異此者，得越法罪。",
    "T23n1443_013:0977a13": "前是創制，此是隨開，應如是說：",
    "T23n1443_013:0977a14": "「若復苾芻尼，於僧房內，若草、若葉，自敷、教人",
    "T23n1443_013:0977a15": "敷。去時不自舉、不教人舉，若有苾芻尼不囑",
    "T23n1443_013:0977a16": "授，除餘緣故，波逸底迦。」",
    "T23n1443_013:0977a17": "尼謂此法中人。僧房者，謂是如來弟子住處，",
    "T23n1443_013:0977a18": "於中堪得為四威儀行住坐臥。敷具者，謂草",
    "T23n1443_013:0977a19": "葉。餘廣如上。此中犯相亦同前說。若在甎鞕",
    "T23n1443_013:0977a20": "地、或在沙石中無蟲蟻處敷草，設不數看，此",
    "T23n1443_013:0977a21": "皆無犯。",
    "T23n1443_013:0977a22": "強惱觸他學處第十六",
    "T23n1443_013:0977a23": "緣處同前。時具壽鄔陀夷至彼眾多年少苾",
    "T23n1443_013:0977a24": "芻處，勸喻之曰：「汝等共我人間遊行。」廣說乃",
    "T23n1443_013:0977a25": "至少年苾芻俱出露地而臥，於一夜中備受",
    "T23n1443_013:0977a26": "寒苦等，具如苾芻律說。佛訶責已，「為二部眾",
    "T23n1443_013:0977a27": "制其學處，應如是說：",
    "T23n1443_013:0977a28": "「若復苾芻尼，於僧住處，知諸苾芻尼先此處",
    "T23n1443_013:0977a29": "住，後來於中故相惱觸，於彼臥具若坐、若臥，",
    "T23n1443_013:0977b01": "作如是念：『彼若生苦者，自當避我去。』波逸底",
    "T23n1443_013:0977b02": "迦。」",
    "T23n1443_013:0977b03": "尼謂此法中尼，餘義如上。知者，謂了其事。苾",
    "T23n1443_013:0977b04": "芻尼先此處住者，先在此中而為止宿。後來",
    "T23n1443_013:0977b05": "於中等者，謂是縱身強為坐臥。彼嫌苦痛者，",
    "T23n1443_013:0977b06": "謂被惱不樂。自當避我去者，謂以此為緣不",
    "T23n1443_013:0977b07": "由餘事。波逸底迦，義如上說。此中犯相其事",
    "T23n1443_013:0977b08": "云何？若苾芻尼了知其事如向所說，乃至避",
    "T23n1443_013:0977b09": "我去者，皆得波逸底迦。",
    "T23n1443_013:0977b10": "故放身坐臥脫脚床學處第十七",
    "T23n1443_013:0977b11": "緣處同前。時具壽鄔波難陀至彼眾多少年",
    "T23n1443_013:0977b12": "苾芻處，勸喻曰：「汝等共我人間遊行，必當降",
    "T23n1443_013:0977b13": "伏他宗自獲名稱。汝等若欲讚誦禪思，及以",
    "T23n1443_013:0977b14": "衣食病緣所須，皆令無闕。」時諸少年雖聞此",
    "T23n1443_013:0977b15": "勸，共知鄔波難陀稟性惡行不堪共居，竟無",
    "T23n1443_013:0977b16": "一人許共同去。時有乞食苾芻，聞其覓伴，遂",
    "T23n1443_013:0977b17": "告鄔波難陀曰：「我共大德人間遊行。」有同行",
    "T23n1443_013:0977b18": "人報乞食者曰：「此鄔波難陀為人惡行，汝今",
    "T23n1443_013:0977b19": "隨去必遭惱觸。」遂報同梵行者曰：「我滿十夏，",
    "T23n1443_013:0977b20": "不依止他，亦不就彼求受學業，彼於我處欲",
    "T23n1443_013:0977b21": "何所為？」知識報曰：「不相用語，後自當知。」不受",
    "T23n1443_013:0977b22": "勸言遂共同去，廣說乃至鄔波難陀在上棚",
    "T23n1443_013:0977b23": "臥，知脫脚床放身而坐，令床脚脫打破他頭",
    "T23n1443_013:0977b24": "等，具如苾芻律說。世尊以此因緣，種種訶責，",
    "T23n1443_013:0977b25": "「為二部弟子制其學處，應如是說：",
    "T23n1443_013:0977b26": "「若復苾芻尼，於僧住處，知重房棚上脫脚床",
    "T23n1443_013:0977b27": "及餘坐物，放身坐臥者，波逸底迦。」",
    "T23n1443_013:0977b28": "尼謂此法中尼，餘義如上。知者，或時自作",
    "T23n1443_013:0977b29": "或被他教。重房者，謂居重閣危朽。棚上脫脚",
    "T23n1443_013:0977c01": "床者，謂此床脚不連上蓋(西國床脚安四角頭，於上有蓋與脚相連，為此不同",
    "T23n1443_013:0977c02": "也)及餘諸座。放身坐臥者，謂極縱身或坐或",
    "T23n1443_013:0977c03": "臥，故令脚出傷損他人。波逸底迦者，廣釋如",
    "T23n1443_013:0977c04": "上。此中犯相其事云何？若苾芻尼知僧房舍",
    "T23n1443_013:0977c05": "有脫脚床，縱身坐臥欲惱他者，皆得墮罪。若",
    "T23n1443_013:0977c06": "是版棚、或是甎地、或脚以版支、或時仰著，",
    "T23n1443_013:0977c07": "此皆無犯。",
    "T23n1443_013:0977c08": "用蟲水學處第十八",
    "T23n1443_013:0977c09": "緣在憍閃毘。時具壽闡陀以有蟲水澆草土",
    "T23n1443_013:0977c10": "牛糞等用，諸少欲者共生嫌賤：「云何以有蟲",
    "T23n1443_013:0977c11": "水將澆草等，自作、使人，不顧生命？」以緣白佛。",
    "T23n1443_013:0977c12": "佛以此緣問實訶責，「為二部弟子制其學處，",
    "T23n1443_013:0977c13": "應如是說：",
    "T23n1443_013:0977c14": "「若復苾芻尼，知水有蟲，自澆草土、若和牛糞，",
    "T23n1443_013:0977c15": "及教人澆者，波逸底迦。」",
    "T23n1443_013:0977c16": "餘如上說。此中犯相，若苾芻尼於有蟲水作",
    "T23n1443_013:0977c17": "有蟲想，若自用、若教人用，得波逸底迦，疑亦",
    "T23n1443_013:0977c18": "如是。若水無蟲作有蟲想，得惡作罪，疑亦如",
    "T23n1443_013:0977c19": "是。",
    "T23n1443_013:0977c20": "造大寺過限學處第十九",
    "T23n1443_013:0977c21": "緣處同前，如世尊說：「修福德者，今世、後世常",
    "T23n1443_013:0977c22": "受安樂；無福之人恒遭苦惱。」時諸苾芻教化",
    "T23n1443_013:0977c23": "婆羅門居士，為僧伽故置立住處。時六眾苾",
    "T23n1443_013:0977c24": "芻說諸過患，觀此寺門安置不好，廣說如苾",
    "T23n1443_013:0977c25": "芻律，乃至世尊訶責告諸苾芻：「我為二部弟",
    "T23n1443_013:0977c26": "子制其學處，應如是說：",
    "T23n1443_013:0977c27": "「若復苾芻尼作大住處，於門梐邊應安橫扂",
    "T23n1443_013:0977c28": "及諸窓牖并安水竇。若起牆時是濕泥者，應",
    "T23n1443_013:0977c29": "二、三重齊橫扂處。若過者，波逸底迦。」",
    "T23n1443_013:0978a01": "餘義如上。大者，謂有二種：一、施物大，二、形量",
    "T23n1443_013:0978a02": "大。此謂形量大。言住處者，謂於其中得為行",
    "T23n1443_013:0978a03": "住坐臥四威儀事。作者，或自作、或使人，於門",
    "T23n1443_013:0978a04": "梐邊應安橫扂及窓牖水竇。若起牆時是濕",
    "T23n1443_013:0978a05": "泥者，始從治地築基創起，應二三重布其梐",
    "T23n1443_013:0978a06": "塹。若過，得波逸底迦。釋義如上。此中犯相廣",
    "T23n1443_013:0978a07": "同大僧。",
    "T23n1443_013:0978a08": "過一宿食學處第二十",
    "T23n1443_013:0978a09": "緣在室羅伐城。世尊現大神通，外道摧破悉",
    "T23n1443_013:0978a10": "皆逃散，邊方而住。時有長者為諸外道造一",
    "T23n1443_013:0978a11": "住處，外道邪師與六十人於此而住。後時長",
    "T23n1443_013:0978a12": "者有知識人，從室羅伐至長者處，告言：「仁今",
    "T23n1443_013:0978a13": "於此有勝福田可恭敬不？」長者即將至邪人",
    "T23n1443_013:0978a14": "所，知識報曰：「此是世顛倒物，非真福田。」即為",
    "T23n1443_013:0978a15": "長者說諸苾芻德行尊高，廣說乃至告六眾",
    "T23n1443_013:0978a16": "知皆來至，彼遂令長者心無淨信，復打外道",
    "T23n1443_013:0978a17": "驅逐令去。苾芻以事白佛。佛以此緣種種訶",
    "T23n1443_013:0978a18": "責，「為二部弟子制其學處，應如是說：",
    "T23n1443_013:0978a19": "「若復苾芻尼，於外道住處。得經一宿一食。若",
    "T23n1443_013:0978a20": "過者，波逸底迦。」",
    "T23n1443_013:0978a21": "爾時世尊觀彼長者調伏時至，令具壽舍利",
    "T23n1443_013:0978a22": "子為其說法，彼聞法已得見真諦，復為無量",
    "T23n1443_013:0978a23": "百千有情說法，皆悟真諦。時過不食，風發遭",
    "T23n1443_013:0978a24": "患，乃至廣說，佛言：「前是創制、此是隨開，應如",
    "T23n1443_013:0978a25": "是說：若復苾芻尼，於外道住處得經一宿一",
    "T23n1443_013:0978a26": "食，除病因緣。若過者，波逸底迦。」",
    "T23n1443_013:0978a27": "尼謂此法中尼。外道住處者，謂非同梵行。一",
    "T23n1443_013:0978a28": "宿一食者，謂於彼眾受食宿止齊限時節。除",
    "T23n1443_013:0978a29": "病因緣者，謂緣說法事及有病。波逸底迦者，",
    "T23n1443_013:0978b01": "廣如上說。此中犯相其事云何？若苾芻尼，於",
    "T23n1443_013:0978b02": "別住處己受一食，若更經宿，得惡作罪；若食",
    "T23n1443_013:0978b03": "者，便得墮罪。若於此宿、餘處受食，宿時惡作，",
    "T23n1443_013:0978b04": "食時無犯。若於餘處宿、此處食，宿時無過，食",
    "T23n1443_013:0978b05": "時得墮罪。若餘處宿、餘處食，暫來此者無",
    "T23n1443_013:0978b06": "犯。若此處所是多人共作，或主見留，或是親",
    "T23n1443_013:0978b07": "族造此住處，過食無犯。",
    "T23n1443_013:0978b08": "　第三攝頌曰：　　過三不餘食、",
    "T23n1443_013:0978b09": "　勸足并別眾、　　非時觸不受、",
    "T23n1443_013:0978b10": "　蟲外道觀裝。",
    "T23n1443_013:0978b11": "過三鉢受食學處第二十一",
    "T23n1443_013:0978b12": "緣在室羅伐城。世尊既證無上智覺，名稱普",
    "T23n1443_013:0978b13": "聞。爾時北方有大商主，來至此城郭外停止。",
    "T23n1443_013:0978b14": "時六眾聞已共詣其處而為說法，他便請食，",
    "T23n1443_013:0978b15": "既受食已更復相看為其說法。商主慇懃請",
    "T23n1443_013:0978b16": "其受食，復還報曰：「我不須食。」現相求衣。商人",
    "T23n1443_013:0978b17": "捨去，隨後而行說伽他曰：",
    "T23n1443_013:0978b18": "「邊方險路不應往，　　設令去者勿居停；",
    "T23n1443_013:0978b19": "　非但處所不堪行，　　彼人勿共為親友。",
    "T23n1443_013:0978b20": "　山險居人初見好，　　如金揩石創鮮明；",
    "T23n1443_013:0978b21": "　中方居者則不然，　　始終不動如山岳。」",
    "T23n1443_013:0978b22": "時諸商人聞此語已，答聖者曰：「何因致恨苦",
    "T23n1443_013:0978b23": "見譏誚？」六眾告曰：「賢首！已與仁等略申情義",
    "T23n1443_013:0978b24": "廢我善品。」頻為說法復現相已乃至得衣。商",
    "T23n1443_013:0978b25": "人俛仰咸並與之，所有路糧無不罄盡，遂遭",
    "T23n1443_013:0978b26": "賊劫。諸餘商人聞是語已咸共譏嫌。此是緣",
    "T23n1443_013:0978b27": "起，尚未制戒。",
    "T23n1443_013:0978b28": "緣處同前。時此城中有長者，娶妻不久便即",
    "T23n1443_013:0978b29": "身死，如是乃至第七娶妻悉皆身亡。時人並",
    "T23n1443_013:0978c01": "皆喚為妨婦，更欲娶妻人皆不與，乃至求得",
    "T23n1443_013:0978c02": "眇右目女。彼有知識說伽他曰：",
    "T23n1443_013:0978c03": "「波羅舍修將淨齒，　　若人頭向西出眠；",
    "T23n1443_013:0978c04": "　眇右目女娶為妻，　　此等皆為不善相。",
    "T23n1443_013:0978c05": "　兩惡相逢必有損，　　譬如刀石共相投；",
    "T23n1443_013:0978c06": "　夫婦皆是妨害人，　　若娶定當遭死事。」",
    "T23n1443_013:0978c07": "時彼知友雖聞此語竟不齒錄，猶索不休。眇",
    "T23n1443_013:0978c08": "目父母營辦飲食而欲嫁女，十二眾來飯食",
    "T23n1443_013:0978c09": "盡授不成禮會，俗旅譏嫌。廣說乃至世尊訶",
    "T23n1443_013:0978c10": "責「制其學處，應如是說：",
    "T23n1443_013:0978c11": "「若復眾多苾芻尼往俗家中，有淨信婆羅門",
    "T23n1443_013:0978c12": "居士慇懃請與餅麨飯。苾芻尼須者，應兩三",
    "T23n1443_013:0978c13": "鉢受。若過受者，波逸底迦。",
    "T23n1443_013:0978c14": "既受得已還至住處，若有苾芻尼應共分食，",
    "T23n1443_013:0978c15": "此是時。」尼謂十二眾，或復餘尼，過二已去名",
    "T23n1443_013:0978c16": "曰眾多。俗家謂白衣家婆羅門等。往者，謂到",
    "T23n1443_013:0978c17": "其所。淨信者，謂信三寶深心歸敬。慇懃者，謂",
    "T23n1443_013:0978c18": "心至極。請者，謂發言近請。麨餅者，謂所施",
    "T23n1443_013:0978c19": "食。須者，謂情愛樂。兩三鉢者，鉢有三種：謂",
    "T23n1443_013:0978c20": "上、中、下。上者，謂受摩揭陀國二升米飯；中者，",
    "T23n1443_013:0978c21": "謂受一升半米飯；小者，謂受一升米飯。應兩",
    "T23n1443_013:0978c22": "三鉢者，指其限齊。還至住處者，謂至寺中。若",
    "T23n1443_013:0978c23": "有苾芻尼應共分食者，謂與同梵行者共相",
    "T23n1443_013:0978c24": "分布。若過受，得波逸底迦者，事並如前。此中",
    "T23n1443_013:0978c25": "犯相，以二大鉢受時，得惡作罪；若吞噉者，",
    "T23n1443_013:0978c26": "得墮罪。",
    "T23n1443_013:0978c27": "足食學處第二十二",
    "T23n1443_013:0978c28": "緣處同前。佛告諸苾芻曰：「我為一坐食時，常",
    "T23n1443_013:0978c29": "得少欲無病、起居輕利、氣力康強、安樂而住。」",
    "T23n1443_013:0979a01": "如佛所說一坐食時有斯勝利，時諸苾芻皆",
    "T23n1443_013:0979a02": "一坐食。然正食時若見二師及餘耆宿即便",
    "T23n1443_013:0979a03": "離座，將為足食更不敢食，由少食故顏色",
    "T23n1443_013:0979a04": "痿黃形體羸瘦。世尊見已知而故問阿難陀：",
    "T23n1443_013:0979a05": "「我一坐食乃至得安樂住，教諸苾芻亦一坐",
    "T23n1443_013:0979a06": "食得安樂住。何故諸苾芻顏色痿黃身體羸",
    "T23n1443_013:0979a07": "瘦？」阿難陀白言：「時諸苾芻如佛所教為一坐",
    "T23n1443_013:0979a08": "食，正噉食時見二師來及諸尊宿即起離座。",
    "T23n1443_013:0979a09": "既離座已將為足食更不敢食，由食少故顏",
    "T23n1443_013:0979a10": "色痿黃身體羸瘦。」佛告阿難陀：「若苾芻食時，",
    "T23n1443_013:0979a11": "乃至未足已來，隨意飽食。若受食已更不應",
    "T23n1443_013:0979a12": "起。」如佛所教乃至不應起者，時諸苾芻隨得",
    "T23n1443_013:0979a13": "多少羹菜之類及食熟豆即謂足食，起已更",
    "T23n1443_013:0979a14": "不敢食，由此因緣身皆羸損。世尊見已問阿",
    "T23n1443_013:0979a15": "難陀曰：「我教諸苾芻，凡欲食時，行鹽已去乃",
    "T23n1443_013:0979a16": "至未足已來，隨意飽食。若受食已更不應起。",
    "T23n1443_013:0979a17": "何故諸苾芻身體羸瘦不能充悅？」時阿難陀",
    "T23n1443_013:0979a18": "即以上緣具白世尊，佛以此緣告阿難陀曰：",
    "T23n1443_013:0979a19": "「有五種珂但尼食(是嚼齧義也)，若食不成足食。云何",
    "T23n1443_013:0979a20": "為五？謂一、根，二、莖，三、葉，四、花，五、果。食此五時",
    "T23n1443_013:0979a21": "不成足食。若苾芻先食五種嚼食，後時得食",
    "T23n1443_013:0979a22": "五種噉食。若先食五種噉食，更不應食五種",
    "T23n1443_013:0979a23": "嚼食。若更食者，得越法罪。」如世尊說，五種",
    "T23n1443_013:0979a24": "嚼食不名足食、五種噉食名足食者，時諸苾",
    "T23n1443_013:0979a25": "芻所受得食纔食少許，有緣起已即謂成足",
    "T23n1443_013:0979a26": "更不敢食，身皆瘦損。世尊見已知而故問阿",
    "T23n1443_013:0979a27": "難陀曰：「我說五種嚼食不成足食、五種噉食",
    "T23n1443_013:0979a28": "方是足食，皆令飽食。何意苾芻身形瘦損？」阿",
    "T23n1443_013:0979a29": "難陀白佛言：「如佛所說，五種嚼食不名足",
    "T23n1443_013:0979b01": "食、五種噉食是名足食者，時諸苾芻所受",
    "T23n1443_013:0979b02": "得食纔食少許，有緣起已即謂成足更不敢",
    "T23n1443_013:0979b03": "食，由是因緣身形損瘦。」佛告阿難陀：「有五因",
    "T23n1443_013:0979b04": "緣方成足食，復有五緣不成足食。云何五緣",
    "T23n1443_013:0979b05": "成足食？一、知是食，二、知有授食人，三、知受得",
    "T23n1443_013:0979b06": "而食，四、知遮食。五、知捨威儀。云何知食？謂",
    "T23n1443_013:0979b07": "知是五嚼食噉食。云何知授食人？謂知女男",
    "T23n1443_013:0979b08": "半擇迦等。云何知受得而食？謂二五食從他",
    "T23n1443_013:0979b09": "受得而食。云何知遮食？謂遮二五食。云何知",
    "T23n1443_013:0979b10": "捨威儀？謂於此座捨之而起。具此五緣名為",
    "T23n1443_013:0979b11": "足食。云何五種不名足食？謂知非是食、知無",
    "T23n1443_013:0979b12": "授人、知受得未食、知不遮食、知未離座，是名",
    "T23n1443_013:0979b13": "五種不足食。復有五種足食。云何為五？一、是",
    "T23n1443_013:0979b14": "清淨食，二、少有不淨食相雜，三、非惡觸食，四、",
    "T23n1443_013:0979b15": "少有惡觸食相雜，五、捨其本座，是名五種足",
    "T23n1443_013:0979b16": "食。復有五種不名足食。云何為五？一、是不清",
    "T23n1443_013:0979b17": "淨食，二、多有不淨食相雜，三、惡觸食，四、多有",
    "T23n1443_013:0979b18": "惡觸食相雜，五、未離本座。是謂五種不名足",
    "T23n1443_013:0979b19": "食。復有五種足食。云何為五？謂見行食者",
    "T23n1443_013:0979b20": "與食之時。苾芻報云：『我不須。』或云：『去。』或云：",
    "T23n1443_013:0979b21": "『休。』或云：『已足食。』或云：『已了。』斯五皆是決斷不",
    "T23n1443_013:0979b22": "取，無餘之言，作此語時即名足食。復有五種",
    "T23n1443_013:0979b23": "不足食。云何為五？謂見行食者與食之時，苾",
    "T23n1443_013:0979b24": "芻報云：『何且未須。』或云：『且去。』或云：『且休。』或云：",
    "T23n1443_013:0979b25": "『且待食。』或云：『且待了。』斯五皆是未為決斷，有",
    "T23n1443_013:0979b26": "餘之言，作此語時不名足食。」如世尊說，苾芻",
    "T23n1443_013:0979b27": "不應飽足食已更復受食，時十二眾苾芻尼",
    "T23n1443_013:0979b28": "隨足未足更復噉食。少欲苾芻尼聞生嫌恥，",
    "T23n1443_013:0979b29": "作如是語：「云何違佛所教？」白諸苾芻，苾芻白",
    "T23n1443_013:0979c01": "佛。佛以此緣，同前集尼問實訶責，廣說乃至",
    "T23n1443_013:0979c02": "「制其學處，應如是說：",
    "T23n1443_013:0979c03": "「若復苾芻尼，足食竟更食者，波逸底迦。」",
    "T23n1443_013:0979c04": "如是世尊制學處已，時有長者請佛及僧就",
    "T23n1443_013:0979c05": "舍而食，有眾多苾芻尼身嬰病苦，其瞻病人",
    "T23n1443_013:0979c06": "亦去就食，既自食已并為病者持食而歸。時",
    "T23n1443_013:0979c07": "諸病人不能盡食，瞻病之人自足食已更不",
    "T23n1443_013:0979c08": "敢食，復無求寂、淨人可令授食，便將殘食棄",
    "T23n1443_013:0979c09": "在一邊，遂有烏鳥競來噉食，因致諠聲。佛言：",
    "T23n1443_013:0979c10": "「我聽作餘食法隨意而食。」如佛所言，聽作餘",
    "T23n1443_013:0979c11": "食法。不知云何作？以緣白佛，佛言：「若有苾芻",
    "T23n1443_013:0979c12": "尼已足食竟，更有施主與五嚼、五噉美好飲",
    "T23n1443_013:0979c13": "食，情希欲食者，彼苾芻尼應淨洗手受取其",
    "T23n1443_013:0979c14": "食，可詣彼現食苾芻尼未離座者，前而立作",
    "T23n1443_013:0979c15": "如是語：『具壽存念！我苾芻尼某甲，已飽滿足",
    "T23n1443_013:0979c16": "食竟，更復得此珂但尼食、蒲繕尼食等，情希",
    "T23n1443_013:0979c17": "更食。具壽！當與我作餘食法。』時彼苾芻尼即",
    "T23n1443_013:0979c18": "應為作餘食法，食二三口已，告曰：『可去，此是",
    "T23n1443_013:0979c19": "汝物，隨意當食。』時彼苾芻尼既作法已，持向",
    "T23n1443_013:0979c20": "一邊任意飽食。若苾芻尼既足食已情希更",
    "T23n1443_013:0979c21": "食，不作餘法而食者，得越法罪。",
    "T23n1443_013:0979c22": "「有五因緣不成作餘食法。云何為五？謂住界",
    "T23n1443_013:0979c23": "外、或遠處障處、或居背後、或在傍邊、或所對",
    "T23n1443_013:0979c24": "人已離本座，此皆不成作餘食法。有五因緣",
    "T23n1443_013:0979c25": "成作餘食法。云何為五？謂同一界內、在相近",
    "T23n1443_013:0979c26": "無障處、非背後、非傍邊、其所對人亦非離座。",
    "T23n1443_013:0979c27": "此成作餘食法。復有五緣不成作餘食法。云",
    "T23n1443_013:0979c28": "何為五？謂在界外、或遠障處、或不以器盛、或",
    "T23n1443_013:0979c29": "手不持捧、或所對者已離本座，此不名作餘",
    "T23n1443_013:0980a01": "食法。有五因緣成作餘食法，翻上應知。若其",
    "T23n1443_013:0980a02": "一人作餘食法已，有眾多苾芻尼來共食者，",
    "T23n1443_013:0980a03": "悉皆無犯，勿致疑惑。」世尊讚歎持戒，告諸苾",
    "T23n1443_013:0980a04": "芻尼：「前是創制、此是隨開，應如是說：",
    "T23n1443_013:0980a05": "「若復苾芻尼足食竟，不作餘食法更食者，波",
    "T23n1443_013:0980a06": "逸底迦。」",
    "T23n1443_013:0980a07": "尼謂十二眾，餘義如上。足食竟者，謂飽食已",
    "T23n1443_013:0980a08": "離本座。不作餘食法者，謂不持二五等食對",
    "T23n1443_013:0980a09": "他作法。更食者，謂是吞咽。此中犯相，若苾芻",
    "T23n1443_013:0980a10": "尼足食想疑，皆得墮罪。足食不足想疑，得惡",
    "T23n1443_013:0980a11": "作罪。不足食不足食想，足食不足想無犯。爾",
    "T23n1443_013:0980a12": "時鄔波離白佛言：「世尊！食何等粥名為足食？」",
    "T23n1443_013:0980a13": "佛告鄔波離：「若粥新熟竪匙不倒，或指等句",
    "T23n1443_013:0980a14": "畫其跡不滅，食此粥時名為足食。」「大德！食",
    "T23n1443_013:0980a15": "何等麨名為足食？」佛言：「若初和水攪時，竪匙",
    "T23n1443_013:0980a16": "不倒，或五指句其跡不滅，食此麨時名為足",
    "T23n1443_013:0980a17": "食。又鄔波離！凡是薄粥薄麨皆非足食。」",
    "T23n1443_013:0980a18": "勸他足食學處第二十三",
    "T23n1443_013:0980a19": "緣處同前。時有白衣婦人詣苾芻尼所，白言：",
    "T23n1443_013:0980a20": "「聖者！我欲出家。」尼將此女於親教師處，便與",
    "T23n1443_013:0980a21": "出家。報弟子曰：「汝當教授。」時有長者請佛",
    "T23n1443_013:0980a22": "及僧就舍而食，隨意食已更得餘食將向池",
    "T23n1443_013:0980a23": "邊。師問老者：「汝欲得不？」答言：「欲得。」師曰：「汝",
    "T23n1443_013:0980a24": "為濾水？為作餘食法耶？」老弟子曰：「我作餘食",
    "T23n1443_013:0980a25": "法，師可取水。」彼即入水，便將己分作餘食法、",
    "T23n1443_013:0980a26": "師分不作。師取水已，即便取食。師既食已，老",
    "T23n1443_013:0980a27": "者白言：「師今有罪，應如法悔。」師曰：「我不見罪。」",
    "T23n1443_013:0980a28": "答曰：「不作餘食法。」師曰：「我實無罪，准斯道理",
    "T23n1443_013:0980a29": "汝當有過。」即以此事告諸苾芻尼，尼白苾芻，",
    "T23n1443_013:0980b01": "苾芻白佛。佛以此緣，同前集僧問實訶責，廣",
    "T23n1443_013:0980b02": "說乃至「制其學處，應如是說：",
    "T23n1443_013:0980b03": "「若復苾芻尼，知他苾芻尼足食竟，不作餘食",
    "T23n1443_013:0980b04": "法，勸令更食，告言：『具壽！當噉此食。』以此因",
    "T23n1443_013:0980b05": "緣欲使他犯生憂惱者，波逸底迦。」",
    "T23n1443_013:0980b06": "尼謂此法中尼。知者，或自覺知或因他告。足",
    "T23n1443_013:0980b07": "食竟者，謂飽食已。不作餘食法者，謂不對於",
    "T23n1443_013:0980b08": "人他不取食。勸者，謂遣更食。以此因緣欲令",
    "T23n1443_013:0980b09": "他犯，結罪釋義並廣如前。此中犯相，若苾芻",
    "T23n1443_013:0980b10": "尼知他足食，不作餘食法，勸他令食此可噉",
    "T23n1443_013:0980b11": "嚼者，皆得墮罪。",
    "T23n1443_013:0980b12": "根本說一切有部苾芻尼毘奈耶卷第十三"
}