{
    "T24n1462_006:0710b05": "善見律毘婆沙卷第六",
    "T24n1462_006:0710b07": "蕭齊外國三藏僧伽跋陀羅譯",
    "T24n1462_006:0710b08": "「默然者，已受請。佛告婆羅門：『汝勿繫心家",
    "T24n1462_006:0710b09": "業。』佛已語竟，復觀看隨其所堪而為說法，",
    "T24n1462_006:0710b10": "說今世後世悉現令知，於功德中，復已受",
    "T24n1462_006:0710b11": "持精懃修已，如來即雨法雨。雨法雨已，佛",
    "T24n1462_006:0710b12": "即從座而起，還向本處。是時婆羅門即集兒",
    "T24n1462_006:0710b13": "子孫息：『咄汝等輩，我先請佛三月安居，不",
    "T24n1462_006:0710b14": "得一日供設，我今以三月供限，併設明",
    "T24n1462_006:0710b15": "日。』語竟，即饌辦飲食，晝夜料理，至旦掃",
    "T24n1462_006:0710b16": "灑家內清淨，即以塗香燒香、華鬘瓔珞，懸繒",
    "T24n1462_006:0710b17": "幡蓋，施敷床席，皆悉精麗種種供養。備具辦",
    "T24n1462_006:0710b18": "已，來到佛所白佛言：『世尊！飲食已辦，時今",
    "T24n1462_006:0710b19": "至矣。』爾時如來與比丘僧圍遶而去。是故律",
    "T24n1462_006:0710b20": "本所說，佛往至婆羅門家，到已與諸比丘共",
    "T24n1462_006:0710b21": "坐。「是時婆羅門供設佛及比丘僧，比丘僧中",
    "T24n1462_006:0710b22": "佛為上座。極美者，無上味。以手者，自手與",
    "T24n1462_006:0710b23": "食令飽。飽者言滿足，亦言快意。却者言止。",
    "T24n1462_006:0710b24": "止有三種。何謂為三？一者、以手，二者、以眼，",
    "T24n1462_006:0710b25": "三者、以口。食欲竟，此亦易解。婆羅門以三",
    "T24n1462_006:0710b26": "衣施佛，三袈裟直金錢三千，又施五百眾僧",
    "T24n1462_006:0710b27": "白[疊*毛]各一雙，合直金錢五十萬。婆羅門雖作",
    "T24n1462_006:0710b28": "如是施已，心猶未止，復更施絳欽婆羅一",
    "T24n1462_006:0710b29": "張，又鉢兜那波咤(漢言絹也)。佛與比丘截斷欽",
    "T24n1462_006:0710c01": "婆羅，各作禪帶及鉢囊襻，又斷裂鉢兜",
    "T24n1462_006:0710c02": "那波咤，作腰繩漉水囊二種。復有百煎藥",
    "T24n1462_006:0710c03": "膏，滿一器直金錢一千，以供眾僧塗身。」法",
    "T24n1462_006:0710c04": "師曰：「布施沙門者，法止四種，不與世人同，",
    "T24n1462_006:0710c05": "今已備足。律本所說，布施三衣不及四種，",
    "T24n1462_006:0710c06": "我今故演耳。於是婆羅門作此施已，與眷",
    "T24n1462_006:0710c07": "屬俱頭面禮佛及比丘僧却坐一面，爾時",
    "T24n1462_006:0710c08": "世尊作是念言：『此婆羅門及其眷屬，請我夏",
    "T24n1462_006:0710c09": "坐，三月之中為魔所嬈未聞法要，我今以",
    "T24n1462_006:0710c10": "其三月未聽法故，併為一日敷演解說甘",
    "T24n1462_006:0710c11": "露法味，令其眷屬各得飽滿。』佛為婆羅門",
    "T24n1462_006:0710c12": "說法竟，即起出門欲向餘國，於是婆羅門",
    "T24n1462_006:0710c13": "及其眷屬，各各頭面著地為佛作禮流淚",
    "T24n1462_006:0710c14": "而言：『唯願世尊，哀愍我等時復一來，與我",
    "T24n1462_006:0710c15": "相見使不恨耳。』爾時世尊於蘭若中，停三",
    "T24n1462_006:0710c16": "日入佛境界，觀諸比丘九十日中日食馬",
    "T24n1462_006:0710c17": "麥，身體羸瘦不堪遠涉。直路而去到須離",
    "T24n1462_006:0710c18": "國，從須離去取波夜伽處，到已即渡",
    "T24n1462_006:0710c19": "大江，渡已便向婆羅那私國，到已從此",
    "T24n1462_006:0710c20": "而去到毘舍離城，是時世尊，便於摩呵句",
    "T24n1462_006:0710c21": "咤羅精舍而住。」法師曰：「律毘婆沙，名善具",
    "T24n1462_006:0710c22": "足。毘蘭若因緣竟。」迦蘭陀品。",
    "T24n1462_006:0710c23": "「此毘婆沙義味具足，不雜他法分別戒相，",
    "T24n1462_006:0710c24": "於律中因緣根本所說甚為難解，此毘婆沙",
    "T24n1462_006:0710c25": "善能分別一切律藏，無有障礙，故名具足。",
    "T24n1462_006:0710c26": "「世間中尊王，　　哀愍眾生故，",
    "T24n1462_006:0710c27": "　今說毘尼藏，　　令眾生調伏，",
    "T24n1462_006:0710c28": "　亦將眾善行，　　滅除諸惡法。",
    "T24n1462_006:0710c29": "「爾時毘舍離城，如是次第易可解耳，若有",
    "T24n1462_006:0711a01": "深奧不可解者，我當為說。「迦蘭陀者，是",
    "T24n1462_006:0711a02": "山鼠名。時毘舍離王將諸妓女入山遊",
    "T24n1462_006:0711a03": "戲，王時疲倦眠一樹下，妓女左右四散走戲。",
    "T24n1462_006:0711a04": "時樹下窟中有大毒蛇，聞王酒氣出欲螫",
    "T24n1462_006:0711a05": "王，樹上有鼠，從上來下鳴喚覺王，蛇即還",
    "T24n1462_006:0711a06": "縮；王覺已復眠，蛇又更出而欲螫王，鼠復",
    "T24n1462_006:0711a07": "鳴喚下來覺王。王起已，見樹下窟中大毒蛇，",
    "T24n1462_006:0711a08": "即生驚怖，四顧求諸妓女又復不見，王自",
    "T24n1462_006:0711a09": "念言：『我今復活，由鼠之恩。』王便思惟欲報",
    "T24n1462_006:0711a10": "鼠恩。時山邊有村，王即命村中，自今以後",
    "T24n1462_006:0711a11": "我之祿限，悉迴供鼠，因此鼠故，即號此村，",
    "T24n1462_006:0711a12": "名為迦蘭陀村。迦蘭陀子者，是時村中有一",
    "T24n1462_006:0711a13": "長者，有金錢四十億，王即賜長者位，因村",
    "T24n1462_006:0711a14": "名故，號迦蘭陀長者。」法師問曰：「長者獨名",
    "T24n1462_006:0711a15": "迦蘭陀，餘人亦爾？」答曰：「悉名迦蘭陀，律本",
    "T24n1462_006:0711a16": "所說，須提那者，是迦蘭陀長者子，多知識。",
    "T24n1462_006:0711a17": "知識者，苦樂共同。時有因緣往毘舍離，因",
    "T24n1462_006:0711a18": "緣者，尋覓負債人。復有法師言：『九月九日",
    "T24n1462_006:0711a19": "國人大集遊戲，以是之故，須提那往觀看。』」「爾",
    "T24n1462_006:0711a20": "時世尊九月前十五日至毘舍離見者。」問：「何",
    "T24n1462_006:0711a21": "謂為見？」答曰：「須提那清旦食竟，見諸人偏",
    "T24n1462_006:0711a22": "袒右肩、齎持種種華香往至佛所，欲供養",
    "T24n1462_006:0711a23": "聽法從城門出，須提那見已而問：『咄善人",
    "T24n1462_006:0711a24": "何處去耶？』答言：『今往佛所供養聽法。』須提",
    "T24n1462_006:0711a25": "那曰：『善哉！我亦隨去。』爾時世尊四眾圍遶，",
    "T24n1462_006:0711a26": "以梵音聲為眾說法，須提那到已，見佛為",
    "T24n1462_006:0711a27": "大眾說法故，律本名為見。」法師曰：「此是須",
    "T24n1462_006:0711a28": "提那往昔福因令其發悟。須提那心自念言：",
    "T24n1462_006:0711a29": "『云何因緣得入聽法？何以故？四眾圍遶至心",
    "T24n1462_006:0711b01": "聽法，不可移動難得入故。』是時迦蘭陀子",
    "T24n1462_006:0711b02": "須提那漸近眾邊。」問曰：「何不入眾？」答曰：「為",
    "T24n1462_006:0711b03": "後到故，是以近眾邊坐。」「律本所說，迦蘭陀",
    "T24n1462_006:0711b04": "子須提那，往到眾所坐一處已，迦蘭陀子",
    "T24n1462_006:0711b05": "須提那而作是念。」問曰：「坐已作是念？為聞",
    "T24n1462_006:0711b06": "法已作是念？」答曰：「聞佛讚嘆戒定慧已作",
    "T24n1462_006:0711b07": "是念。」問曰：「念何等？」答曰：「當作是念：『佛一一",
    "T24n1462_006:0711b08": "分別說法，我已知，反覆思惟，戒定慧中義理",
    "T24n1462_006:0711b09": "一味。』作是念：『我在家修戒定慧梵行，一日",
    "T24n1462_006:0711b10": "得過者其事甚難，不宜在家，如磨琢者。』」",
    "T24n1462_006:0711b11": "問曰：「何謂磨琢？」答曰：「如人磨琢極能白淨，",
    "T24n1462_006:0711b12": "在家修如琢者亦甚難得。我今云何得剃除",
    "T24n1462_006:0711b13": "鬚髮，披袈裟衣而修梵行，我得出有為",
    "T24n1462_006:0711b14": "家入無為家？」問曰：「何謂有為家、無為家？」答",
    "T24n1462_006:0711b15": "曰：「有為家者，耕田種植販貨種種事業；無為",
    "T24n1462_006:0711b16": "家者，無諸事業寂然無欲，是名出有為家",
    "T24n1462_006:0711b17": "入無為家。眾起未久往到佛所者，須提那",
    "T24n1462_006:0711b18": "眾未起時，往到佛所不求出家。何以故？若",
    "T24n1462_006:0711b19": "求出家者，兄弟眷屬在坐聽法，當作留",
    "T24n1462_006:0711b20": "難而作是言：『父母唯汝一子，若求出家，誰",
    "T24n1462_006:0711b21": "當侍養？』作是語已必捉將還，則作我出家",
    "T24n1462_006:0711b22": "艱難。須提那與眾俱退，行至數步方便而還，",
    "T24n1462_006:0711b23": "往到佛所便求出家。是故律本說，眾起未",
    "T24n1462_006:0711b24": "久，須提那往到佛所。『唯願世尊，從羅睺",
    "T24n1462_006:0711b25": "出家之後，父母不聽出家佛不得度。』是故",
    "T24n1462_006:0711b26": "佛問須提那：『汝父母聽汝出家不？』」法師曰：",
    "T24n1462_006:0711b27": "「此句次第易解，自當知。應作已訖者，須提",
    "T24n1462_006:0711b28": "那心樂出家，於遊戲處心不染著，於諸",
    "T24n1462_006:0711b29": "債主得與不得怱怱而還，次第易解。阿",
    "T24n1462_006:0711c01": "摩多多者(漢言阿摩是母，多多者言父也)汝者易解，一子者，",
    "T24n1462_006:0711c02": "唯汝一子無兄弟。」法師曰：「父母何以作是",
    "T24n1462_006:0711c03": "言？為念故。住在歡樂者，從小至大不經",
    "T24n1462_006:0711c04": "辛苦，自初生時乳母抱養遂及長大，百味",
    "T24n1462_006:0711c05": "飲食恒相給卹，車馬出入脚不踐地，是名",
    "T24n1462_006:0711c06": "住在歡樂。父告須提那：『汝小苦亦不知，不",
    "T24n1462_006:0711c07": "知苦者，一苦破作十分，於一分苦汝亦未",
    "T24n1462_006:0711c08": "經知，我至死不與汝別離者。』父母言：『我生",
    "T24n1462_006:0711c09": "世，若汝死亦不棄捨，況今生別無有此理。』",
    "T24n1462_006:0711c10": "即於此中臥地上者，言無氈席而臥地",
    "T24n1462_006:0711c11": "上。供養者。」問曰：「云何為供養？」答曰：「男女妓",
    "T24n1462_006:0711c12": "樂、琴瑟簫笛、箜篌琵琶種種音聲，與諸知識",
    "T24n1462_006:0711c13": "而娛樂之，諸知識人方便慰喻令其心退，",
    "T24n1462_006:0711c14": "於五欲中食。」問曰：「何謂為食？」答曰：「食者，自",
    "T24n1462_006:0711c15": "己身與婦於五欲中共相娛樂。復作功德",
    "T24n1462_006:0711c16": "者，言供佛法僧，得種種布施修治善道者",
    "T24n1462_006:0711c17": "作功德。默然而住者，父母種種教化令其心",
    "T24n1462_006:0711c18": "息，如是父母反覆至三，執志不轉，父母喚",
    "T24n1462_006:0711c19": "須提那知識而言曰：『此卿等知識，今臥在",
    "T24n1462_006:0711c20": "地上，我已三請永不肯起，卿等為我令止",
    "T24n1462_006:0711c21": "出家。』於是諸知識往至須提那所，三過作",
    "T24n1462_006:0711c22": "如是言：『知識！卿父母唯卿一子，若必出家，父",
    "T24n1462_006:0711c23": "母年老誰當供養？卿出家者，愁憂憔悴致死",
    "T24n1462_006:0711c24": "無疑，於卿何益？卿豪貴出家者，捉瓦器乞",
    "T24n1462_006:0711c25": "食，或麁或惡、或得或不得，日復一食而復獨",
    "T24n1462_006:0711c26": "眠；若修習梵行此法甚難。』如是種種方便，",
    "T24n1462_006:0711c27": "永無退心。諸知識議言：『今當聽其出家。』即",
    "T24n1462_006:0711c28": "往須提那父母所，勸放出家。聽已。是故律本",
    "T24n1462_006:0711c29": "說，迦蘭陀子須提那知識，往至父母所。知識",
    "T24n1462_006:0712a01": "向須提那言：『卿父母已聽卿出家。』須提那",
    "T24n1462_006:0712a02": "即從地而起歡喜踊躍，須提那七日不食，身",
    "T24n1462_006:0712a03": "體羸瘦，父母以香湯洗浴，以油塗身洗",
    "T24n1462_006:0712a04": "梳頭髮，作種種飲食餚饍，三四日中體力平",
    "T24n1462_006:0712a05": "復。於是須提那禮父母，於是流淚與別，往",
    "T24n1462_006:0712a06": "到佛所。『唯願世尊度我出家』者。」問曰：「為是",
    "T24n1462_006:0712a07": "如來度，為眾僧度？」答曰：「比丘度。是時世尊",
    "T24n1462_006:0712a08": "邊有一乞食比丘，佛告乞食比丘『汝可度",
    "T24n1462_006:0712a09": "須提那出家與具足戒。』比丘答：『善哉！世尊！』",
    "T24n1462_006:0712a10": "即取須提那度為沙門，即字尊與比丘，",
    "T24n1462_006:0712a11": "與具足戒。是故律本說，是時須提那，於佛",
    "T24n1462_006:0712a12": "所得出家，已受具足戒，受頭陀法。頭陀",
    "T24n1462_006:0712a13": "者，漢言抖擻煩惱塵垢，受者言行。阿蘭若",
    "T24n1462_006:0712a14": "者，棄捨聚落房舍，住阿蘭若處、乞食。乞食",
    "T24n1462_006:0712a15": "者，不受長利養，棄捨十四食。受糞掃衣",
    "T24n1462_006:0712a16": "者，不受檀越衣。次第乞食者，不越次。拔",
    "T24n1462_006:0712a17": "闍村者，拔闍王村財寶無量。財者，朝冥受用。",
    "T24n1462_006:0712a18": "寶者，恒覆藏不令人見。無量者過數。飲食",
    "T24n1462_006:0712a19": "豐饒者，日日恒有盈長飲食。料理房舍者，",
    "T24n1462_006:0712a20": "摒擋床席卷疊覆蔽。齎六十大銀盤者，一",
    "T24n1462_006:0712a21": "盤堪十人食，合供六百眾僧飲食，食者取",
    "T24n1462_006:0712a22": "也。」問曰：「何謂為取？」答曰：「取四大力。迴與者，",
    "T24n1462_006:0712a23": "捨與眾僧心不戀慕。自入乞食，家中婢將",
    "T24n1462_006:0712a24": "經宿殘飯不中食出外擲棄，經宿或一二夜",
    "T24n1462_006:0712a25": "飯醋臭。」問曰：「為是粳米為是粟米？」答曰：",
    "T24n1462_006:0712a26": "「粟飯也。大姊者，出家人不得喚為婢，故喚",
    "T24n1462_006:0712a27": "姊擲我鉢中。」問曰：「出家人得作是語不？」答",
    "T24n1462_006:0712a28": "曰：「得。何以故？主人棄薄故，如此棄擲之物，",
    "T24n1462_006:0712a29": "亦可得言：『將與我，內置我鉢。』」法師曰：「有",
    "T24n1462_006:0712b01": "一比丘乞食，見人擔殘宿飯欲擲棄，比丘",
    "T24n1462_006:0712b02": "言：『若必棄者，置與我鉢。』是比丘佛所讚歎。」",
    "T24n1462_006:0712b03": "問曰：「唯飯一種得？餘物亦得？」答曰：「一切擲棄",
    "T24n1462_006:0712b04": "之物皆得索取，勿生狐疑。手足者，乞食",
    "T24n1462_006:0712b05": "下鉢受食露手至腕。足者，從踝上四指。",
    "T24n1462_006:0712b06": "音聲者，須提那喚時得聞聲。憶識者，識",
    "T24n1462_006:0712b07": "其三相。佛成道十二年後須提那出家，須提",
    "T24n1462_006:0712b08": "那在他國八年，學道八年後還迦蘭陀村，",
    "T24n1462_006:0712b09": "佛成道已二十年，須提那別家已經八年，婢",
    "T24n1462_006:0712b10": "是故不識。入白大家言者。」問曰：「何不即",
    "T24n1462_006:0712b11": "問而入白大家？」答曰：「婢見畏難故，不敢輒",
    "T24n1462_006:0712b12": "問，是故怱怱入白，若審爾者，諦牆邊而食者。",
    "T24n1462_006:0712b13": "爾時村中家家，各於牆邊作小屋貯水漿，",
    "T24n1462_006:0712b14": "擬乞食人止息，所須隨意。是故律本說，出門",
    "T24n1462_006:0712b15": "外於牆邊而食。何物人者。父問須提那：『何",
    "T24n1462_006:0712b16": "物人於牆邊食此殘宿飯？出家人不應如",
    "T24n1462_006:0712b17": "此食此宿飯。』父向須提那言：『汝在家時，餚",
    "T24n1462_006:0712b18": "饍飲食於中嫌呵，或言麁惡冷熱不調，汝今",
    "T24n1462_006:0712b19": "食此殘宿飯，如食甘露無有怨言。』」法師",
    "T24n1462_006:0712b20": "曰：「須提那父應作是語，但父心中逼切，不",
    "T24n1462_006:0712b21": "得申如此語，師師相承作如是解。捉手",
    "T24n1462_006:0712b22": "俱共還家者。」問曰：「何以與白衣捉手還",
    "T24n1462_006:0712b23": "家？」",
    "T24n1462_006:0712b24": "答曰：「須提那為人至孝，父既捉手，不違父",
    "T24n1462_006:0712b25": "命，俱共還家受請。默然而住者。」問曰：「須提那",
    "T24n1462_006:0712b26": "受上乞食法，何以受父請？」答曰：「須提那當",
    "T24n1462_006:0712b27": "作是念：『離家既久，若不受檀越請者，檀越",
    "T24n1462_006:0712b28": "當生惡心，以哀愍故，為受一請。受者令",
    "T24n1462_006:0712b29": "知。金銀聚者。』」問曰：「為鋌為碎？」答曰：「錢，",
    "T24n1462_006:0712c01": "人者，亦不長不短。於後施幔者，疑靜處",
    "T24n1462_006:0712c02": "遶四周安幔。晨朝著衣鉢者，應請也。」問",
    "T24n1462_006:0712c03": "曰：「何不待檀越來赴而自往耶？」答曰：「已報，",
    "T24n1462_006:0712c04": "律中不說。母者，能生他為義。母物者，從外",
    "T24n1462_006:0712c05": "家隨母來是。朝冥洗浴用直餘，我先娉汝",
    "T24n1462_006:0712c06": "母物限復未出，我物未出，汝祖父母物亦未",
    "T24n1462_006:0712c07": "出。未出者，言財物無量。汝可還俗者，父語",
    "T24n1462_006:0712c08": "須提那：『汝可捨棄出家衣服，還俗著好衣",
    "T24n1462_006:0712c09": "服、受五慾樂，汝出家非是畏王使故出",
    "T24n1462_006:0712c10": "家，非負債出家不能復俗者。』須提那語",
    "T24n1462_006:0712c11": "檀越：『我極樂梵行，我於復俗心無貪著，願",
    "T24n1462_006:0712c12": "檀越勿有所怪。』須提那語檀越：『我有所白",
    "T24n1462_006:0712c13": "願勿瞋責。』父答：『善哉，善哉！』者，父聞須提那",
    "T24n1462_006:0712c14": "作是語，心中歡喜故讚善哉。取麻布作大",
    "T24n1462_006:0712c15": "囊，以金銀內裏，堅縛囊口。十餘車，載至大",
    "T24n1462_006:0712c16": "江中深處棄之。「為此因緣者，須提那語辭。",
    "T24n1462_006:0712c17": "用寶何為？緣此寶故能起諸煩惱，水火盜",
    "T24n1462_006:0712c18": "賊悉從斯生。毛竪者，或有國王，見寶物",
    "T24n1462_006:0712c19": "多便來求索，或有盜賊而來劫奪，或為水",
    "T24n1462_006:0712c20": "火之焚漂。深思惟此已，舉身震慄毛為之",
    "T24n1462_006:0712c21": "竪。日夜守護者，未瞑時便處分前後，布置",
    "T24n1462_006:0712c22": "人力持時卓邏，關閉門戶極令堅密，勿使",
    "T24n1462_006:0712c23": "劫盜得入、怨家所伺，故名守護。喚新婦者，",
    "T24n1462_006:0712c24": "須提那父種種方便，令須提那還俗，了無從",
    "T24n1462_006:0712c25": "意故，喚新婦言：『唯汝先相愛念，能令其心",
    "T24n1462_006:0712c26": "迴。』何以故？一切財寶猶不能壞，唯有女人",
    "T24n1462_006:0712c27": "能令人迴轉。天上玉女端正若為者，此是",
    "T24n1462_006:0712c28": "新婦問須提那辭。新婦所以見諸剎利及諸",
    "T24n1462_006:0712c29": "貴姓，捨諸財寶及宮殿妻子眷屬，意謂諸種",
    "T24n1462_006:0713a01": "姓悉皆為求天玉女故而修梵行。不為天",
    "T24n1462_006:0713a02": "女者，不求天女。新婦聞須提那以妹相答，",
    "T24n1462_006:0713a03": "自謂：『先夫婦共床寢息，今喚為妹，即是共父",
    "T24n1462_006:0713a04": "母生之義。』故生大苦惱悶絕躃地。勿觸惱",
    "T24n1462_006:0713a05": "者，莫以財寶及女欲觸或我心。可留續",
    "T24n1462_006:0713a06": "種者，父母語須提那：『願汝恒修梵行，於虛",
    "T24n1462_006:0713a07": "空中而入涅槃，願汝留一子以續種姓，勿",
    "T24n1462_006:0713a08": "令財寶空失無有主領，我等死亡，必入",
    "T24n1462_006:0713a09": "梨車毘王庫藏故。請求續種耳。』須提那答：",
    "T24n1462_006:0713a10": "『此事甚易，我能為之。』」問曰：「何以須提那作是",
    "T24n1462_006:0713a11": "言？」「須提那心生念言：『若我不與種者，終不",
    "T24n1462_006:0713a12": "置我，日夜惱我；我若與子令其心息，不復",
    "T24n1462_006:0713a13": "嬈我，我因此故，得安住道門修習梵行。』",
    "T24n1462_006:0713a14": "月華者，月生水華，此是血名，女人法。欲懷",
    "T24n1462_006:0713a15": "胎時，於兒胞處生一血聚，七日自破從此",
    "T24n1462_006:0713a16": "血出，若血出不斷者，男精不住即共流出，",
    "T24n1462_006:0713a17": "若盡出者，以男精還復其處，然後成胎。譬",
    "T24n1462_006:0713a18": "如田家耕治調熟，然大過水以穀下中，穀",
    "T24n1462_006:0713a19": "浮水上流出四面。何以故？水大穀不著泥",
    "T24n1462_006:0713a20": "故，不成根株。女人亦復如是，若血盡已男",
    "T24n1462_006:0713a21": "精得住，即便有胎。捉婦臂者，此是抱將",
    "T24n1462_006:0713a22": "入深處共為欲事。爾時佛從菩提樹下，二",
    "T24n1462_006:0713a23": "十年中未為諸弟子結戒，諸弟子既新涉學",
    "T24n1462_006:0713a24": "故，佛未為制戒，須提那不知罪相，謂之無",
    "T24n1462_006:0713a25": "罪，若須提那以知罪相者，乃可沒命何敢",
    "T24n1462_006:0713a26": "有犯。三行不淨者，三過捉婦共作不淨，",
    "T24n1462_006:0713a27": "行不淨故而便有胎。」法師曰：「有與無？」答曰：",
    "T24n1462_006:0713a28": "「有。何謂有？一者身相觸，二者取衣，三者下",
    "T24n1462_006:0713a29": "精，四者手摩臍下，五者見，六者聲，七者香，",
    "T24n1462_006:0713b01": "以此七事女人懷胎。」問曰：「何謂為摩細滑？」",
    "T24n1462_006:0713b02": "「有女人月水生時嬉樂男子，若男子以身",
    "T24n1462_006:0713b03": "觸其一一身分，即生貪著而便懷胎，此是",
    "T24n1462_006:0713b04": "相觸懷胎。」問曰：「何謂取衣？」答曰：「如優陀夷",
    "T24n1462_006:0713b05": "比丘，與婦俱共出家，分別久，優陀夷往到",
    "T24n1462_006:0713b06": "比丘尼所，兩情欲愛不止，各相發開，欲精出",
    "T24n1462_006:0713b07": "污優陀夷衣，以衣與比丘尼，比丘尼得已",
    "T24n1462_006:0713b08": "便舐之，復取內女根中，即便懷胎。有女",
    "T24n1462_006:0713b09": "人華水生時觸男子衣，是名取衣。」問曰：「何",
    "T24n1462_006:0713b10": "謂為下精？」答曰：「如鹿子道士母，往昔有一",
    "T24n1462_006:0713b11": "鹿母行，次第至一道士處，道士小便有精",
    "T24n1462_006:0713b12": "氣俱下，鹿母時正華水生，嗅看小便汁，欲",
    "T24n1462_006:0713b13": "心著而欲飲，遂懷胎，生鹿子道士，是名下",
    "T24n1462_006:0713b14": "精。摩臍下者，如睒菩薩父母欲盲，天帝釋",
    "T24n1462_006:0713b15": "逆知，下來至其所而言：『宜合陰陽當生",
    "T24n1462_006:0713b16": "兒。』夫婦既悉出家為道，答言：『我等已出家，",
    "T24n1462_006:0713b17": "法不得如此。』帝釋復言：『若不合陰陽，可",
    "T24n1462_006:0713b18": "以手摩臍下。』即隨言便懷胎而生睒，是名",
    "T24n1462_006:0713b19": "手摩臍下。閔陀婆耶，與栴陀鉢殊多，二",
    "T24n1462_006:0713b20": "人亦如是生。」問曰：「何謂為見？」答曰：「有一女",
    "T24n1462_006:0713b21": "人，月華成不得男子合，欲情極盛，唯視男",
    "T24n1462_006:0713b22": "子為志，譬如王宮婇女亦復如是，即便懷",
    "T24n1462_006:0713b23": "胎，是名見。」問曰：「何謂為聲？」答曰：「譬如白鷺",
    "T24n1462_006:0713b24": "鳥悉是雌無雄，到春時陽氣始布雷鳴，雌",
    "T24n1462_006:0713b25": "但一心聞聲便懷胎；雞亦有時如此，但聞",
    "T24n1462_006:0713b26": "雄聲亦懷胎，是名聲。」問曰：「何謂為香？」答",
    "T24n1462_006:0713b27": "曰：「如秦牛母，但嗅特氣而懷子，是名",
    "T24n1462_006:0713b28": "香。須提那不如此，實行不淨法，男女欲",
    "T24n1462_006:0713b29": "色俱合便託生，三事悉合然後生子，須提那",
    "T24n1462_006:0713c01": "如是。是時地神見須提那行不淨法，即大",
    "T24n1462_006:0713c02": "叫喚，一切作諸惡法無人不知。初作者，護",
    "T24n1462_006:0713c03": "身神見，次知他心天人知，如此之人天神俱",
    "T24n1462_006:0713c04": "見，是故大叫喚。展轉相承傳至于梵天者，",
    "T24n1462_006:0713c05": "置無色界，餘者悉聞知。時子漸漸長大與母",
    "T24n1462_006:0713c06": "俱共出家者，續種年八歲，與續種母出家，",
    "T24n1462_006:0713c07": "母依比丘尼，續種依比丘僧，各得善知識。",
    "T24n1462_006:0713c08": "是故律本說，即共出家，次第得阿羅漢果。即",
    "T24n1462_006:0713c09": "生悔心者，前既作不淨行故，恒日夜生悔",
    "T24n1462_006:0713c10": "心。於利我不得利者，於佛法中修習梵",
    "T24n1462_006:0713c11": "行得三達智，我不得此利，是名於利我不",
    "T24n1462_006:0713c12": "得此利。我得惡利者，餘人出家得善利，我",
    "T24n1462_006:0713c13": "不得善利得惡利。梵行者總持戒定慧藏，",
    "T24n1462_006:0713c14": "而我不得總持。羸瘦者，為自悔所行，飲食",
    "T24n1462_006:0713c15": "不通，是故血肉燋小。形體色變者，如樹葉",
    "T24n1462_006:0713c16": "萎黃欲落。筋脈悉現者，為無肉血故筋脈",
    "T24n1462_006:0713c17": "悉現。心亦蔽塞者，心孔悉閉也。羞恥低頭者，",
    "T24n1462_006:0713c18": "於清淨行自觀不善而生羞恥。時諸比丘",
    "T24n1462_006:0713c19": "各出房前遊戲，見須提那羸瘦而問：『先面",
    "T24n1462_006:0713c20": "貌休滿者，身體美滿手足平正肥壯，今何以",
    "T24n1462_006:0713c21": "羸瘦？』諸比丘語須提那：『汝於梵行中何所",
    "T24n1462_006:0713c22": "憂恨，為不樂出家耶？』須提那答：『諸長老，我",
    "T24n1462_006:0713c23": "於梵行非不樂，於清淨法懃心修治，為我",
    "T24n1462_006:0713c24": "已作惡法故。已作惡者，已得惡法，恒在眼",
    "T24n1462_006:0713c25": "前見。』諸比丘語須提那言：『汝所作足可狐",
    "T24n1462_006:0713c26": "疑。』」問曰：「何謂狐疑？」答曰：「於清淨法中為",
    "T24n1462_006:0713c27": "不淨行故，而生狐疑不得修梵行。於是",
    "T24n1462_006:0713c28": "諸比丘作方便，釋須提那意而作是言：『不",
    "T24n1462_006:0713c29": "爾，長老！佛以種種方便說法離欲者，所以",
    "T24n1462_006:0714a01": "佛為一切眾生，於三界中說五欲法，皆令",
    "T24n1462_006:0714a02": "離欲、不使得合，語異而義同。說法令愛盡",
    "T24n1462_006:0714a03": "者，令至涅槃不住三界，是故不令愛。佛",
    "T24n1462_006:0714a04": "已如是說欲，令分別不共。汝今而合者，",
    "T24n1462_006:0714a05": "佛說離不淨行，而汝與故二作不淨行。』此",
    "T24n1462_006:0714a06": "義易解。佛種種說法令離迷惑者，佛所以",
    "T24n1462_006:0714a07": "為眾生說法，令除迷惑斷渴愛者，所以",
    "T24n1462_006:0714a08": "一切眾生渴於五欲，佛說法令眾生斷除渴",
    "T24n1462_006:0714a09": "愛故。斷種者，佛說法令斷三界種愛盡",
    "T24n1462_006:0714a10": "涅槃。愛者，三界愛欲，眾生所以不得出，為",
    "T24n1462_006:0714a11": "愛欲所纏縛；盡者，滅為愛盡，而得涅槃",
    "T24n1462_006:0714a12": "者。三界中四生五道七識，住九眾生居，從此",
    "T24n1462_006:0714a13": "至彼、從彼還此，猶如綖繡衣孔更相貫",
    "T24n1462_006:0714a14": "穿纏縛，不解愛即纏縛，盡即滅也，愛盡者即",
    "T24n1462_006:0714a15": "涅槃也。又涅槃者，涅者言不，槃者言織，謂",
    "T24n1462_006:0714a16": "不織義。佛說除欲者，五塵欲、煩惱欲，皆悉",
    "T24n1462_006:0714a17": "令除。知欲者，一切諸欲應一一知已而調",
    "T24n1462_006:0714a18": "伏之，是名為知。渴欲者，於諸欲中極求欲。",
    "T24n1462_006:0714a19": "思欲者，有所思與欲共。思煩悶欲者，於五",
    "T24n1462_006:0714a20": "欲中思未得，而生煩悶。此說皆道諦所說，",
    "T24n1462_006:0714a21": "前句說世間法，後句說出世間法。長老是不",
    "T24n1462_006:0714a22": "信人不信令信者，為作惡法故，未信心人",
    "T24n1462_006:0714a23": "不得令信。長老信心者，更迴轉其心。迴轉",
    "T24n1462_006:0714a24": "心者，於法中信心而生悔恨，若人以道信",
    "T24n1462_006:0714a25": "心，譬如須彌山，四方風搖不能轉動，此信",
    "T24n1462_006:0714a26": "心者亦復如是。是故律本所說，有人如此、",
    "T24n1462_006:0714a27": "無人如此。「時諸比丘以事白世尊，諸比丘",
    "T24n1462_006:0714a28": "以須提那所作惡法，而白佛令知，心不希",
    "T24n1462_006:0714a29": "佛獨譽已，亦不令佛賤薄遣須提那出於",
    "T24n1462_006:0714b01": "清淨法中，又不以此惡法鬪亂故，但依實",
    "T24n1462_006:0714b02": "理而言。諸比丘各自念言：『垢法已起。』白世",
    "T24n1462_006:0714b03": "尊言：『今垢法已起，願為聲聞弟子結戒。』以",
    "T24n1462_006:0714b04": "此因緣集比丘僧者，以須提那所行惡過",
    "T24n1462_006:0714b05": "聖人法，是故集比丘僧。佛即賤薄須提那",
    "T24n1462_006:0714b06": "者，若人作惡法應薄賤，如來即薄賤；有人",
    "T24n1462_006:0714b07": "能持戒精進者應讚嘆，如來即讚嘆。如此",
    "T24n1462_006:0714b08": "善惡行者，佛不覆藏。如須提那者應薄賤，",
    "T24n1462_006:0714b09": "是故律本所說，應薄賤，如來以慈悲心薄",
    "T24n1462_006:0714b10": "賤，佛言：『汝癡人空無所有。癡者，應作而不",
    "T24n1462_006:0714b11": "作，不應作而作，不順從作即不淨，以不",
    "T24n1462_006:0714b12": "淨故，即非沙門法。』佛問：『以何因緣作如",
    "T24n1462_006:0714b13": "此事？』佛言：『我說離欲，一一如前說。』佛見須",
    "T24n1462_006:0714b14": "提那已作惡法，以慈悲之心而言癡人，譬",
    "T24n1462_006:0714b15": "如慈父母見子作惡，亦呵罵其子：『癡人，何",
    "T24n1462_006:0714b16": "以作如此事？』是故律本所說，癡人，汝可以",
    "T24n1462_006:0714b17": "男根內毒蛇口，勿內女根中。毒蛇口者，",
    "T24n1462_006:0714b18": "若人觸毒蛇口，肉即爛壞，此死為善；若人",
    "T24n1462_006:0714b19": "以男根內女根中者，死入地獄，無有出",
    "T24n1462_006:0714b20": "期，寧可以男根內蝮蛇口亦復如是，一",
    "T24n1462_006:0714b21": "入即爛，為此命終不墮地獄；若內女根",
    "T24n1462_006:0714b22": "中，輪轉地獄。寧以男根置大火聚中，不",
    "T24n1462_006:0714b23": "內女根，何以故？癡人，若火聚置者，或死或",
    "T24n1462_006:0714b24": "不死，若死者現身暫小受苦，不為此因緣",
    "T24n1462_006:0714b25": "墮地獄受大苦痛。不善諸法者，惡人法。山",
    "T24n1462_006:0714b26": "野人法者，於山野中人法。大罪者，大煩惱。",
    "T24n1462_006:0714b27": "末水法者，作非法竟然後用水，故名末",
    "T24n1462_006:0714b28": "水，於靜處者，唯有二人，可作不淨行，一",
    "T24n1462_006:0714b29": "切惡法為初。」問曰：「佛何以作是言？」答曰：「於",
    "T24n1462_006:0714c01": "清淨法中，而須提那作垢故，名須提那於",
    "T24n1462_006:0714c02": "淨法中最初犯垢。如來以種種方便者，種",
    "T24n1462_006:0714c03": "種薄賤。此人難養者，於覆藏法，自不能護",
    "T24n1462_006:0714c04": "其身，是名難養。不知足者，為住於覆藏",
    "T24n1462_006:0714c05": "處故，名不知足，若得珍寶如須彌山，亦不",
    "T24n1462_006:0714c06": "稱意故，名不知足。說身聚集一處者，共",
    "T24n1462_006:0714c07": "集一處而相讚嘆，或煩惱讚嘆。懶惰者，有",
    "T24n1462_006:0714c08": "八所作悉具足，如來方便讚嘆少欲知足易",
    "T24n1462_006:0714c09": "養易長；少欲者，無慳貪心，若於一供養隨",
    "T24n1462_006:0714c10": "其所得，若持易養者，能制六情不隨六塵，",
    "T24n1462_006:0714c11": "是名易養。易長者，於四供養知量知足，是",
    "T24n1462_006:0714c12": "名易長，若麁若細趣得而受，為少欲故，即",
    "T24n1462_006:0714c13": "是知足。淨者，為少欲知足，是名淨；已淨故，",
    "T24n1462_006:0714c14": "不染塵垢，即是抖擻，因抖擻塵垢，是名端",
    "T24n1462_006:0714c15": "正。又言，三業俱淨、棄除三不善業，無人毀",
    "T24n1462_006:0714c16": "呰，是名端正。不聚者，身覆藏煩惱，令開",
    "T24n1462_006:0714c17": "發、使分散，是名不聚。以不聚故，即勇猛精",
    "T24n1462_006:0714c18": "進。佛為諸比丘制戒，善者能信受隨應比",
    "T24n1462_006:0714c19": "丘。何以故？若少欲知足人者，即能受持，是",
    "T24n1462_006:0714c20": "故佛為說戒本，如五色華次第貫穿，亦如",
    "T24n1462_006:0714c21": "七寶珠貫之次第，今世後世說令恐怖。若",
    "T24n1462_006:0714c22": "人樂學者住於學地，而得阿羅漢，或得斯陀",
    "T24n1462_006:0714c23": "含、阿那含、須陀洹，若無因緣者亦得生天。",
    "T24n1462_006:0714c24": "若佛說長阿含短阿含，善者能信受。戒者",
    "T24n1462_006:0714c25": "學地。」「何謂為學地？」答曰：「禪定三昧法。何謂",
    "T24n1462_006:0714c26": "為學地？因十法。因十法故，而為結戒，令",
    "T24n1462_006:0714c27": "眾僧安隱。安隱者，不傾危，若人能受如來",
    "T24n1462_006:0714c28": "所說禁戒者，當來世極大安樂，是名安隱。",
    "T24n1462_006:0714c29": "佛言：『若人受我語者，我為結戒；若人不受",
    "T24n1462_006:0715a01": "我語，我不說戒，但說根本因緣，亦不強伏。』",
    "T24n1462_006:0715a02": "是故律本所說，因十法故，令眾僧安樂，此",
    "T24n1462_006:0715a03": "作不得罪、此作得罪，此時應作、此時不應",
    "T24n1462_006:0715a04": "作，為樂學故，莫令狐疑。是故律本所說，",
    "T24n1462_006:0715a05": "慚愧比丘，不言制不慚愧比丘。以此法故，",
    "T24n1462_006:0715a06": "令慚愧得安樂。何以故？不慚愧比丘，不得",
    "T24n1462_006:0715a07": "入眾集僧布薩自恣。慚愧比丘得安樂。何",
    "T24n1462_006:0715a08": "以故？得聞禪定三昧。不慚愧比丘不得，觸",
    "T24n1462_006:0715a09": "嬈故。故律本說，慚愧比丘得安樂，斷今世",
    "T24n1462_006:0715a10": "惱漏故，今世惱漏者，為不覆五情，即於今",
    "T24n1462_006:0715a11": "身作不淨行，或人捉或打或殺或自悔過；",
    "T24n1462_006:0715a12": "如是種種苦惱斷，令得度脫。制不慚愧比",
    "T24n1462_006:0715a13": "丘，不慚愧者，破戒。又言：『已作不善法故，而",
    "T24n1462_006:0715a14": "不羞恥，如此人，佛制之。』若如來制已，作惡",
    "T24n1462_006:0715a15": "法反問他人：『見我何所作？何所聞？我得何",
    "T24n1462_006:0715a16": "罪？』如是惱亂眾僧。若結戒者，眾僧以毘",
    "T24n1462_006:0715a17": "尼法，呵責破戒比丘，不得動轉。是故律本",
    "T24n1462_006:0715a18": "說，制不慚愧比丘，慚愧者，得安樂住。若有",
    "T24n1462_006:0715a19": "慚愧比丘樂學法戒，此應作、此不應作。斷",
    "T24n1462_006:0715a20": "滅未來漏者，為不斷五情故，而行惡法，",
    "T24n1462_006:0715a21": "後身墮地獄中，受諸種種苦毒，非直一受",
    "T24n1462_006:0715a22": "而已，輪轉在中無央數劫。如來為此說戒",
    "T24n1462_006:0715a23": "斷此因緣，未信心者令信，如來所以結戒，",
    "T24n1462_006:0715a24": "若善比丘隨順戒律威儀具足，若未信心見",
    "T24n1462_006:0715a25": "之即生信心，而作是言：『此沙門釋家種子，",
    "T24n1462_006:0715a26": "懃心精進、難作能作、所作極重。』見如是作已",
    "T24n1462_006:0715a27": "而生信心。若外道見毘尼藏而作是言：『佛",
    "T24n1462_006:0715a28": "諸比丘亦有圍陀，如我無異。』而生敬心。",
    "T24n1462_006:0715a29": "是故律本所說，未信令信，已信者令增長。",
    "T24n1462_006:0715b01": "「若有信心出家，隨禁戒所說，人見所行甚",
    "T24n1462_006:0715b02": "為恭敬。又言：『云何盡形壽日止一食而修",
    "T24n1462_006:0715b03": "梵行，護持禁戒，見如是已信心增長。』是故",
    "T24n1462_006:0715b04": "律本所說，已信者令增長。令正法久住者，",
    "T24n1462_006:0715b05": "正法有三種。何謂為三？一者、學正法久住，",
    "T24n1462_006:0715b06": "二者、信受正法久住，三者、得道正法久住。」問",
    "T24n1462_006:0715b07": "曰：「何謂學正法久住？」答曰：「學三藏一切久住。",
    "T24n1462_006:0715b08": "佛所說，是名正法。於三藏中，十二頭陀、",
    "T24n1462_006:0715b09": "十四威儀、八十二大威儀戒、禪定三昧，是名",
    "T24n1462_006:0715b10": "信受正法久住。四沙門道果及涅槃者，是名",
    "T24n1462_006:0715b11": "得道正法久住。如來結戒故，令比丘隨順；若",
    "T24n1462_006:0715b12": "隨順者，具足而得聖利，是故學為初正法久",
    "T24n1462_006:0715b13": "住。為愛重律者，有結戒故，覆藏毘尼、棄捨",
    "T24n1462_006:0715b14": "毘尼、調直毘尼、結戒毘尼，此四毘尼極為愛",
    "T24n1462_006:0715b15": "重。是故律本所說，愛重毘尼藏。」法師曰：「以",
    "T24n1462_006:0715b16": "一切語句，若初中後句，汝自當知，於戒中",
    "T24n1462_006:0715b17": "罪福，比丘應學。是故律本說，佛語諸比丘：",
    "T24n1462_006:0715b18": "『汝當說戒。』問曰：『此語云何？』佛語比丘：『我",
    "T24n1462_006:0715b19": "已結戒，汝當說、當持、當學、當教餘人，作",
    "T24n1462_006:0715b20": "如是說：「若比丘行婬欲法，得波羅夷罪，",
    "T24n1462_006:0715b21": "不得共住。」如是斷根法，堅固作已，初結波",
    "T24n1462_006:0715b22": "羅夷，為欲隨結獼猴，今說其根本。』如是",
    "T24n1462_006:0715b23": "佛以為聲聞弟子結戒，是故律本所說，為",
    "T24n1462_006:0715b24": "諸比丘結戒。」初結品竟。",
    "T24n1462_006:0715b25": "法師曰：「若句義難解者，我今當說。爾時有",
    "T24n1462_006:0715b26": "一比丘，此句義易解。以飲食誘獼猴者，是",
    "T24n1462_006:0715b27": "時大林中多諸比丘行慈悲心，為慈悲故，多",
    "T24n1462_006:0715b28": "畜生無所畏，麞鹿獼猴、孔雀翡翠雁雉諸雜",
    "T24n1462_006:0715b29": "禽獸，於禪房前經行遊戲。是時有一比丘，",
    "T24n1462_006:0715c01": "於獼猴群有一雌獼猴，形狀肥壯可愛，此",
    "T24n1462_006:0715c02": "比丘以飲食誘，共行不淨法，是比丘行不",
    "T24n1462_006:0715c03": "淨法。遊行觀看房舍者，諸比丘從餘國來",
    "T24n1462_006:0715c04": "問訊世尊，因而往到此。是時比丘早朝得",
    "T24n1462_006:0715c05": "阿揵多食(漢言客比丘食)，食竟而作是念：『我等宜",
    "T24n1462_006:0715c06": "往觀諸比丘房舍。』是故律本言，往觀房舍，",
    "T24n1462_006:0715c07": "往至諸比丘所。是獼猴先與一比丘作不",
    "T24n1462_006:0715c08": "淨行，獼猴見諸比丘來，意謂諸比丘悉如先",
    "T24n1462_006:0715c09": "比丘無異，即往到諸比丘所，而以欲心行",
    "T24n1462_006:0715c10": "調，如先所共行婬比丘無異，到已便以欲",
    "T24n1462_006:0715c11": "根向諸比丘，現其婬相，舉尾現示待。恐諸",
    "T24n1462_006:0715c12": "比丘皆有婬意。于久不見，便自作其婬形",
    "T24n1462_006:0715c13": "狀，示諸比丘。諸比丘知獼猴欲為婬事，諸",
    "T24n1462_006:0715c14": "比丘言：『我等可在屏處，伺乞食道人還，當",
    "T24n1462_006:0715c15": "見其所行。』定是長老，定者實不虛，如劫",
    "T24n1462_006:0715c16": "盜人具收其藏不敢隱蔽。實為長老不",
    "T24n1462_006:0715c17": "作如此耶？女人欲根、畜生女根不異，佛所",
    "T24n1462_006:0715c18": "結戒皆為此事。人女見者，若見若捉若摩，",
    "T24n1462_006:0715c19": "所為不淨行者，畜生女亦如是，一切作悉是",
    "T24n1462_006:0715c20": "惡法。汝長老，汝以此方便而作，乃至共畜",
    "T24n1462_006:0715c21": "生，得波羅夷罪，不應共住。若共畜生女以",
    "T24n1462_006:0715c22": "作不淨行，亦言成波羅夷罪。」法師曰：「隨結",
    "T24n1462_006:0715c23": "令得堅固，戒有二法，一者、世間自然罪，",
    "T24n1462_006:0715c24": "二者、違聖人語得罪。若心崇於惡法者，即",
    "T24n1462_006:0715c25": "是世間自然罪法，餘者如來所結戒罪，於世",
    "T24n1462_006:0715c26": "法隨制，以斷結令堅固，唯除夢中，於夢",
    "T24n1462_006:0715c27": "中不犯。制中隨結無性罪，展轉食、別眾食，",
    "T24n1462_006:0715c28": "無性罪隨結，不犯如是世間法。如是如來",
    "T24n1462_006:0715c29": "以為諸比丘隨結戒已。」獼猴品竟。",
    "T24n1462_006:0716a01": "「今起餘法，悉是因拔闍子而起，如調達",
    "T24n1462_006:0716a02": "得拔闍子部黨而破和合僧，此是拔闍子",
    "T24n1462_006:0716a03": "起。又佛涅槃後一百歲，而作非法、非毘尼、非",
    "T24n1462_006:0716a04": "佛教，皆是拔闍子起。如律本所說，佛已結戒",
    "T24n1462_006:0716a05": "竟，拔闍子恣食恣眠已而生欲意，又不捨",
    "T24n1462_006:0716a06": "戒、行婬欲法，而後眷屬壞敗。壞敗者，各迸",
    "T24n1462_006:0716a07": "散為王所罰，或死亡別離，是名眷屬壞敗。",
    "T24n1462_006:0716a08": "或病苦逼迫。病者，身體羸損，以羸損故，而",
    "T24n1462_006:0716a09": "生大苦。『大德阿難！我等非毀謗如來者，不",
    "T24n1462_006:0716a10": "說如來罪，不誹謗法，不毀眾僧。我輩自毀",
    "T24n1462_006:0716a11": "身，無福德、無威風。今當修持正法者，三",
    "T24n1462_006:0716a12": "十八觀法。我等輩次第而觀菩提法者，此是",
    "T24n1462_006:0716a13": "阿羅漢道。慧因修集者，令增長。我等而住",
    "T24n1462_006:0716a14": "者，棄捨白衣所住，住清淨處無所餘作。』阿",
    "T24n1462_006:0716a15": "難答言：『善哉！』是時阿難不知他心，但聞發",
    "T24n1462_006:0716a16": "大誓言。若得如是極為大善，是故阿難答",
    "T24n1462_006:0716a17": "言：『善哉！』無有是處，此語斷。若應果者，即言",
    "T24n1462_006:0716a18": "有處，以無果故，而無是處，是故佛答阿難：",
    "T24n1462_006:0716a19": "『無有是處。』如來已觀拔闍子等無有因緣，",
    "T24n1462_006:0716a20": "若佛與拔闍子等具足戒者，此等已得波羅",
    "T24n1462_006:0716a21": "夷罪，不應共住。是故律本所說，無有是處，",
    "T24n1462_006:0716a22": "若至莫與具足戒，若眾僧與具足戒者，非",
    "T24n1462_006:0716a23": "清淨法，不成沙門，於沙彌地而住。若住沙",
    "T24n1462_006:0716a24": "彌地者，尊重正法所修而得，佛以憐愍此",
    "T24n1462_006:0716a25": "等故，不與具足戒，亦與具足戒。何以故？為",
    "T24n1462_006:0716a26": "不破戒故，於清淨法中恭敬尊重，此有因",
    "T24n1462_006:0716a27": "不久得道。是故律本說，若出家者，與具足",
    "T24n1462_006:0716a28": "戒，不與具足戒，此三法已具，如來為欲結",
    "T24n1462_006:0716a29": "戒，告諸比丘：『汝當如是說戒。』若比丘不應",
    "T24n1462_006:0716b01": "共住。」法師曰：「此律本已具，我今當分別說。",
    "T24n1462_006:0716b02": "若者總名，不屬一人。」法師曰：「於戒句中、於",
    "T24n1462_006:0716b03": "戒本中、於問難中，若欲知者，有四毘尼應",
    "T24n1462_006:0716b04": "當知。諸大德有神通者，抄出令人知。爾時",
    "T24n1462_006:0716b05": "集眾時。」問曰：「何謂為四？」「一者本，二者隨",
    "T24n1462_006:0716b06": "本，三者法師語，四者自意。」問曰：「何謂為",
    "T24n1462_006:0716b07": "本？」「一切律藏是名本。」「何謂隨本？」「四大處名",
    "T24n1462_006:0716b08": "為隨本。佛告諸比丘：『我說不淨而不制，",
    "T24n1462_006:0716b09": "然此隨入不淨，於淨不入，是名不淨。』佛告",
    "T24n1462_006:0716b10": "諸比丘：『我說不淨而不制，然此隨入淨，是",
    "T24n1462_006:0716b11": "名淨。』佛告諸比丘：『我說聽淨，然此隨入不",
    "T24n1462_006:0716b12": "淨，於淨不入，此於汝輩不淨。』佛告諸比丘：",
    "T24n1462_006:0716b13": "『我說聽淨，然此隨入淨，於汝輩淨，是名四",
    "T24n1462_006:0716b14": "大處。』」問曰：「何謂法師語？」答曰：「集眾五百阿",
    "T24n1462_006:0716b15": "羅漢時，佛先說本，五百阿羅漢廣分別流通，",
    "T24n1462_006:0716b16": "是名法師語。」問曰：「何謂自意？」答曰：「置本、置",
    "T24n1462_006:0716b17": "隨、置法師語，以意度，用方便度，以修多",
    "T24n1462_006:0716b18": "羅廣說、以阿毘曇廣說、以毘尼廣說，以",
    "T24n1462_006:0716b19": "法師語者，是名自意。」又問：「此義云何？」「莫輒",
    "T24n1462_006:0716b20": "取而行，應先觀根本已，次觀句義，一一分",
    "T24n1462_006:0716b21": "別共相度量，後觀法師語，若與文句等者",
    "T24n1462_006:0716b22": "而取，若觀不等莫取，是名自意。從自意",
    "T24n1462_006:0716b23": "者，法師語堅強，法師語應觀，隨本文句俱",
    "T24n1462_006:0716b24": "等，應當取；若文句不等，勿取。從法師語，隨",
    "T24n1462_006:0716b25": "本堅強，若觀隨本文義等者，應當取；若不",
    "T24n1462_006:0716b26": "等，莫取。從隨本本皆強堅，不可動搖，如眾",
    "T24n1462_006:0716b27": "僧羯磨，亦如佛在世無異。」法師曰：「若觀隨",
    "T24n1462_006:0716b28": "本不能自了者，應觀修多羅，本義疏俱等",
    "T24n1462_006:0716b29": "者取。」法師曰：「有二比丘共相詰問，一比丘",
    "T24n1462_006:0716c01": "言淨，第二比丘言不淨，更觀本及隨本，若",
    "T24n1462_006:0716c02": "本與隨本，言淨者善，若言不淨莫取。若一",
    "T24n1462_006:0716c03": "比丘觀本已淨，又文義證多，第二比丘文義",
    "T24n1462_006:0716c04": "寡少，應從第一比丘語。」法師曰：「若二比丘",
    "T24n1462_006:0716c05": "文義俱等者，應反覆思惟籌量義本，應可",
    "T24n1462_006:0716c06": "取、不可取，此是學四種毘尼人。若律師者，",
    "T24n1462_006:0716c07": "有三法者然後成就。」問曰：「何謂為三？」答",
    "T24n1462_006:0716c08": "曰：「一者、於本諷誦通利句，義辯習文字不",
    "T24n1462_006:0716c09": "忘，此是一法。第二者、於律本中堅持不",
    "T24n1462_006:0716c10": "雜。三者、從師次第受持，不令忘失。」問曰：「何",
    "T24n1462_006:0716c11": "謂為本？」答曰：「一切毘尼藏，是名為本。諷誦",
    "T24n1462_006:0716c12": "通利者，若有人不以次第句問，不假思",
    "T24n1462_006:0716c13": "慮隨問能答。句義辯習者，律本句義善能分",
    "T24n1462_006:0716c14": "別，義及義疏皆悉能解。堅持不雜者，有慚",
    "T24n1462_006:0716c15": "愧意，是名堅持。若無慚愧人，雖多文解義",
    "T24n1462_006:0716c16": "敬重供養，不依法律，是法中蕀刺。何以故？",
    "T24n1462_006:0716c17": "亦能破和合僧，亦能惱僧。有慚愧者，於戒",
    "T24n1462_006:0716c18": "中恒生慚愧，乃可沒命不為供養而破",
    "T24n1462_006:0716c19": "正法；緣有慚愧者，而有戒律。不雜者，於文",
    "T24n1462_006:0716c20": "句中不相雜亂，若有人問者，次第而答，若",
    "T24n1462_006:0716c21": "顛倒律本義及義疏而答，譬如人行刺蕀",
    "T24n1462_006:0716c22": "中難可得度。若有人以此理問者，乃以彼",
    "T24n1462_006:0716c23": "語而答，若能辯者有所問難，隨問而答無",
    "T24n1462_006:0716c24": "所脫落，如以金椀請師子膏，不得漏失，",
    "T24n1462_006:0716c25": "故名不雜。次第從師受持不忘者，優波離",
    "T24n1462_006:0716c26": "從如來受，陀寫俱從優波離受，須提那",
    "T24n1462_006:0716c27": "俱從陀寫俱受，悉伽婆從須那俱受，目",
    "T24n1462_006:0716c28": "揵連子帝須從悉伽婆受，又栴陀跋受，如",
    "T24n1462_006:0716c29": "是師師相承乃至于今，若知如是者，是名",
    "T24n1462_006:0717a01": "堅固受持。若不能得次第盡知師名者，",
    "T24n1462_006:0717a02": "須當知一二名字也。若能具足善三法",
    "T24n1462_006:0717a03": "者，是名律師。若是律師，眾僧集判諸諍事，",
    "T24n1462_006:0717a04": "律師於中先觀六事，安詳而答。」問曰：「何謂",
    "T24n1462_006:0717a05": "為六？」答曰：「一者、觀處，二者、觀本，三者、觀",
    "T24n1462_006:0717a06": "文句，四者、觀三叚，五者、觀中間罪，六",
    "T24n1462_006:0717a07": "者、觀無罪。」問曰：「何謂為觀處？」答曰：「若草若",
    "T24n1462_006:0717a08": "樹葉，應覆身而來，若不覆身裸形入寺者，",
    "T24n1462_006:0717a09": "得突吉羅。如是觀罪相已，即取律本為",
    "T24n1462_006:0717a10": "證，而滅諍法，是名觀處。」觀本者，問曰：「何謂",
    "T24n1462_006:0717a11": "為觀本？」答曰：「若故妄語得波夜提罪，如是",
    "T24n1462_006:0717a12": "五篇罪，於五篇中，可一一觀罪性，即取本",
    "T24n1462_006:0717a13": "為證，而滅諍法，是名觀本。」「何謂觀文句？」",
    "T24n1462_006:0717a14": "「身未壞者得偷蘭遮，如是七聚罪相，可一",
    "T24n1462_006:0717a15": "一觀罪性，即取本為證，而滅諍法，是名",
    "T24n1462_006:0717a16": "各觀文句。」「何謂三？」「僧伽婆尸沙有三叚，波",
    "T24n1462_006:0717a17": "夜提有三叚，於三叚中觀，即取本為",
    "T24n1462_006:0717a18": "證，而滅諍法。」「何謂為觀中間罪？」答曰：「舉",
    "T24n1462_006:0717a19": "火榛得突吉羅罪，如是戒本中，觀中間",
    "T24n1462_006:0717a20": "罪取本為證，而滅諍法，是名為觀中間罪。」",
    "T24n1462_006:0717a21": "「何謂無罪？」「不受樂，無盜心，無殺心，無妄語",
    "T24n1462_006:0717a22": "意，無出心，不故作不知，如是一一無罪相",
    "T24n1462_006:0717a23": "觀，以本為證，而滅諍法。若比丘知四毘尼",
    "T24n1462_006:0717a24": "法，又善三法，觀六事已成滅法。若比丘滅",
    "T24n1462_006:0717a25": "法不俱迴轉，如佛在世無異。若比丘犯制",
    "T24n1462_006:0717a26": "戒，即往律師，自有狐疑而便問言：『此事云",
    "T24n1462_006:0717a27": "何？』律師先善觀，若有罪答言有罪，無罪者",
    "T24n1462_006:0717a28": "應答言無罪，可懺悔者語令懺悔，應與",
    "T24n1462_006:0717a29": "阿浮呵那者答言與。若不與當言不與，",
    "T24n1462_006:0717b01": "見波羅夷罪相，莫道言汝得波羅夷。何以",
    "T24n1462_006:0717b02": "故？初波羅夷婬欲、虛誑妄語其相易現，殺",
    "T24n1462_006:0717b03": "盜二戒其相難知，因細而得從細而解，是",
    "T24n1462_006:0717b04": "故莫向狐疑人道：『汝得波羅夷罪。』若有師",
    "T24n1462_006:0717b05": "者，答言：『汝今可往諮問汝師。』即便遣去，仍",
    "T24n1462_006:0717b06": "往到律師所，而問言：『此罪云何？』若此律師觀",
    "T24n1462_006:0717b07": "其罪相可治，此比丘得律師語已，即還報",
    "T24n1462_006:0717b08": "律師言可治，律師言善哉，隨語而作。若無",
    "T24n1462_006:0717b09": "師者，教問同學，同學若答言可治，還報律",
    "T24n1462_006:0717b10": "師，律師答言善哉。若無同學教問弟子，弟",
    "T24n1462_006:0717b11": "子又答言可治，還報律師，律師言善哉，隨",
    "T24n1462_006:0717b12": "語而作。」「若弟子見有罪相，莫作是言：『汝得",
    "T24n1462_006:0717b13": "波羅夷罪。』何以故？」法師曰：「佛出世難得，出",
    "T24n1462_006:0717b14": "家亦難得，受具足戒甚難。語已律師即淨",
    "T24n1462_006:0717b15": "掃灑房舍，令狐疑比丘盡日坐，坐已即與",
    "T24n1462_006:0717b16": "三十禪法，令其自觀。若戒無病，觀者禪法",
    "T24n1462_006:0717b17": "即現，威儀貫通心便入定，坐在定中。若過",
    "T24n1462_006:0717b18": "一日亦不覺知，到瞑律師往至其所，而問",
    "T24n1462_006:0717b19": "言：『長老！心意云何？』答言：『大德！我心意唯有",
    "T24n1462_006:0717b20": "定耳。』律師又言：『長老！出家人甚難，於沙門",
    "T24n1462_006:0717b21": "法慎勿懈怠，皆應修學。若破戒者，入禪心",
    "T24n1462_006:0717b22": "即不定，如坐棘刺。何以故？為悔過火所燒，",
    "T24n1462_006:0717b23": "亦如坐熱石上，不得安定，而復起去。』若律",
    "T24n1462_006:0717b24": "師往到其所而言：『長老！心意云何，為定與",
    "T24n1462_006:0717b25": "不？』答言：『不定。』律師言：『人於世間為罪行，",
    "T24n1462_006:0717b26": "不可覆藏，初作時，護身善神先應觀知，又",
    "T24n1462_006:0717b27": "沙門婆羅門略知人心。長老！汝可隨宜覓",
    "T24n1462_006:0717b28": "安止處。』」四種毘尼及律師三法品竟。",
    "T24n1462_006:0717b29": "善見律毘婆沙卷第六"
}