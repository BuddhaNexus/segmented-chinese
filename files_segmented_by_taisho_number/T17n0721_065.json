{
    "T17n0721_065:0384b21": "正法念處經卷第六十五",
    "T17n0721_065:0384b23": "元魏婆羅門瞿曇般若流支譯",
    "T17n0721_065:0384b24": "身念處品之二",
    "T17n0721_065:0384b25": "「復次，修行者內身循身觀。觀閉筋蟲，彼以聞",
    "T17n0721_065:0384b26": "慧或以天眼見：閉筋蟲或行麁筋或行細",
    "T17n0721_065:0384b27": "筋，若覺蟲行，筋則疼痛，若不覺行，筋則不",
    "T17n0721_065:0384b28": "疼痛，一切骨肉皆亦消瘦，筋中疼痛。若蟲",
    "T17n0721_065:0384b29": "瞋恚，人不能食。若住筋中而飲人血，令人無",
    "T17n0721_065:0384c01": "力，若食人肉，令人羸瘦。觀嚙筋蟲已，如實",
    "T17n0721_065:0384c02": "知身。",
    "T17n0721_065:0384c03": "「復次，修行者內身循身觀。彼以聞慧或以天",
    "T17n0721_065:0384c04": "眼觀動脈蟲：是蟲遍行一切脈中，其身微細，",
    "T17n0721_065:0384c05": "行無障礙。若蟲住人食脈之中，則有病過，令",
    "T17n0721_065:0384c06": "身乾燥，不憙飲食。若蟲住在水脈之中，則有",
    "T17n0721_065:0384c07": "病生，令口乾燥；若在汗脈，令人一切毛孔",
    "T17n0721_065:0384c08": "無汗；若在尿脈，令人淋病，或令精壞或令",
    "T17n0721_065:0384c09": "痛苦。若蟲瞋恚，行下門中，令人大便閉塞",
    "T17n0721_065:0384c10": "不通，苦惱垂死。觀動脈蟲已，如實知身。",
    "T17n0721_065:0384c11": "「復次，修行者內身循身觀。觀食皮蟲，彼以聞",
    "T17n0721_065:0384c12": "慧或以天眼見：食皮蟲以食過故，蟲則瞋",
    "T17n0721_065:0384c13": "恚，能令人面顏色醜惡，或生惡皰，或痒或",
    "T17n0721_065:0384c14": "赤或黃或破，或復令其鬚爪墮落，令人惡",
    "T17n0721_065:0384c15": "病，或皮斷壞或肉爛壞。觀食皮蟲已，如實知",
    "T17n0721_065:0384c16": "身。",
    "T17n0721_065:0384c17": "「復次，修行者內身循身觀。觀嚙脂蟲，彼以聞",
    "T17n0721_065:0384c18": "慧或以天眼見：動脂蟲住在身中脂脈之",
    "T17n0721_065:0384c19": "內，若食有過、若多睡眠，此蟲則瞋，不消飲",
    "T17n0721_065:0384c20": "食，或生疥瘙或生惡腫，毛根瘭病，或得癭",
    "T17n0721_065:0384c21": "病或脈脹病，或乾消病或身臭病，或食時流",
    "T17n0721_065:0384c22": "汗。如是觀動脂蟲已，如實知身。",
    "T17n0721_065:0384c23": "「復次，修行者內身循身觀。觀和集蟲於我",
    "T17n0721_065:0384c24": "身中作何等業，或病或安？彼以聞慧或以天",
    "T17n0721_065:0384c25": "眼見和集蟲集二種身：一者覺身；二、不覺",
    "T17n0721_065:0384c26": "身。皮肉骨血、脂髓精等，是名覺身；髮毛爪齒，",
    "T17n0721_065:0384c27": "名不覺身。是名和集二身。以食過故，蟲則無",
    "T17n0721_065:0384c28": "力，人亦無力，不能速疾行來往返，睡眠[夢夕+登]瞢",
    "T17n0721_065:0384c29": "或多焦渴，皮肉骨血、髓精損減。觀和集蟲已，",
    "T17n0721_065:0385a01": "如實知身。",
    "T17n0721_065:0385a02": "「復次，修行者內身循身觀。彼以聞慧或以",
    "T17n0721_065:0385a03": "天眼觀於：臭蟲住在肉中、屎尿之中，以食過",
    "T17n0721_065:0385a04": "故，蟲則瞋恚，身肉屎尿、涕唾皆臭，鼻中爛",
    "T17n0721_065:0385a05": "膿或眵淚爛臭，隨蟲行處皆悉臭穢，若衣、",
    "T17n0721_065:0385a06": "若敷、若食。住齒中，以蟲臭故，食亦隨臭，衣敷",
    "T17n0721_065:0385a07": "盡臭，舌上多有白垢臭穢，身垢亦臭。觀臭蟲",
    "T17n0721_065:0385a08": "已，如實知身。",
    "T17n0721_065:0385a09": "「復次，修行者內身循身觀。彼以聞慧或以天",
    "T17n0721_065:0385a10": "眼見：濕行蟲行背肉中，知食消已，入腰三",
    "T17n0721_065:0385a11": "孔，取人糞穢汁則成尿，滓則為糞，令入下門。",
    "T17n0721_065:0385a12": "觀濕蟲已，如實知身。",
    "T17n0721_065:0385a13": "「復次，修行者內身循身觀。觀十種蟲行於根",
    "T17n0721_065:0385a14": "中，一切人身皆從中生。何等為十？一名[病丙+習]",
    "T17n0721_065:0385a15": "[病丙+習]蟲；二名惙惙蟲；三名苗花蟲；四名大諂蟲；",
    "T17n0721_065:0385a16": "五名黑蟲；六名大食蟲；七名暖行蟲；八名作",
    "T17n0721_065:0385a17": "熱蟲；九名火蟲；十名大火蟲。此諸蟲等，住",
    "T17n0721_065:0385a18": "陰黃中。「何等是蟲為人疾病或作安隱？",
    "T17n0721_065:0385a19": "彼以聞慧或以天眼見：[病丙+習][病丙+習]蟲以食過故，蟲",
    "T17n0721_065:0385a20": "則瞋恚，食人眼睫，令人眼痒，多出眵淚。此",
    "T17n0721_065:0385a21": "微細蟲若行眼中，眼則多病或令目壞。若入",
    "T17n0721_065:0385a22": "精中，眼生白瞖。其蟲赤色，為眼生病，若蟲",
    "T17n0721_065:0385a23": "不瞋，則無此病。觀[病丙+習][病丙+習]蟲已，如實知身。",
    "T17n0721_065:0385a24": "「復次，修行者內身循身觀。彼以聞慧或以天",
    "T17n0721_065:0385a25": "眼見：惙惙蟲住在人身，行於陰中，一切身",
    "T17n0721_065:0385a26": "中行無障礙，陰黃覆身。如此蟲者，若入骨",
    "T17n0721_065:0385a27": "中，令人身體皆大蒸熱；若行肉中，晝夜常",
    "T17n0721_065:0385a28": "熱，手足皆熱；若入皮裏，身則汗出。觀惙惙",
    "T17n0721_065:0385a29": "蟲已，如實知身。",
    "T17n0721_065:0385b01": "「復次，修行者內身循身觀。彼以聞慧或以天",
    "T17n0721_065:0385b02": "眼見：苗華蟲行住陰中，利[口*(隹/乃)]短足，身如火",
    "T17n0721_065:0385b03": "藏，不欲食飲。若以食過，蟲行異處，隨所行",
    "T17n0721_065:0385b04": "處，則大熱爛，身血增長，其身大熱猶如煙",
    "T17n0721_065:0385b05": "起，身皮破壞如火燒瘡。若蟲順行，則無此",
    "T17n0721_065:0385b06": "病。觀苗華蟲已，如實知身。",
    "T17n0721_065:0385b07": "「復次，修行者內身循身觀。彼以聞慧或以天",
    "T17n0721_065:0385b08": "眼見：大諂蟲住在身中，行陰黃中，或安不",
    "T17n0721_065:0385b09": "安。以食過故，蟲則瞋恚，從頂至足，行無障",
    "T17n0721_065:0385b10": "礙，能令身中一切熱血生於熱瘡。若血、若陰",
    "T17n0721_065:0385b11": "從於口中、耳中流出，或死或次死，或身青黃，",
    "T17n0721_065:0385b12": "熱病口苦。若蟲不瞋，則無此病。觀大諂蟲已，",
    "T17n0721_065:0385b13": "如實知身。",
    "T17n0721_065:0385b14": "「復次，修行者內身循身觀。彼以聞慧或以天",
    "T17n0721_065:0385b15": "眼見於黑蟲住在身內，行於黃陰中，或安",
    "T17n0721_065:0385b16": "不安？以食過故，蟲則瞋恚，令人面皯或生",
    "T17n0721_065:0385b17": "多黶，或黑或黃或赤，或令身臭或令雀目，或",
    "T17n0721_065:0385b18": "口中生瘡，或大小便處生瘡。若蟲不瞋，則無",
    "T17n0721_065:0385b19": "此病。觀黑蟲已，如實知身。",
    "T17n0721_065:0385b20": "「復次，修行者內身循身觀，彼以聞慧或以天",
    "T17n0721_065:0385b21": "眼見大食蟲住在身中，或作安隱或為疾",
    "T17n0721_065:0385b22": "病？彼以聞慧或以天眼見：大食蟲以食過故，",
    "T17n0721_065:0385b23": "則生瞋恚，住陰黃中，隨食隨消，身大力故，",
    "T17n0721_065:0385b24": "一切身及身分——眼耳鼻舌，於自境界皆悉減",
    "T17n0721_065:0385b25": "劣，見不明了。以食過故，根不正緣。若蟲不",
    "T17n0721_065:0385b26": "瞋，則無此病。觀大食蟲已，如實知身。",
    "T17n0721_065:0385b27": "「復次，修行者內身循身觀。彼以聞慧或以天",
    "T17n0721_065:0385b28": "眼見暖行蟲常愛暖食，憎於冷食。此蟲云何",
    "T17n0721_065:0385b29": "與人疾病？云何安隱？彼以聞慧或以天眼見：",
    "T17n0721_065:0385c01": "暖行蟲，若我食冷或以飲冷，或食或味，蟲則",
    "T17n0721_065:0385c02": "瞋恚，口多出水，或極或重或[宋木+(爪*爪)]或睡，或心",
    "T17n0721_065:0385c03": "陰[夢夕+登]瞢或身疼強，或復多唾或咽喉病。若",
    "T17n0721_065:0385c04": "蟲不瞋，則無此病。觀暖行蟲已，如實知身。",
    "T17n0721_065:0385c05": "「復次，修行者內身循身觀。彼以聞慧或以天",
    "T17n0721_065:0385c06": "眼見於熱蟲住在身內，行於陰中，作何等病？",
    "T17n0721_065:0385c07": "云何安隱？彼以聞慧或以天眼見於：熱蟲住",
    "T17n0721_065:0385c08": "人身中，若食重食，以食過故，病垢增長，妨出",
    "T17n0721_065:0385c09": "入息。以食過故，令身麁大或咽喉塞，令大小",
    "T17n0721_065:0385c10": "便悉皆白色，不愛寒冷、不愛醈食。觀熱蟲",
    "T17n0721_065:0385c11": "已，如實知身。",
    "T17n0721_065:0385c12": "「復次，修行者內身循身觀。彼以聞慧或以",
    "T17n0721_065:0385c13": "天眼見：火食蟲住在身內，行住陰中，此蟲",
    "T17n0721_065:0385c14": "寒時，則便歡喜，熱時萎弱。寒歡喜故，人則憶",
    "T17n0721_065:0385c15": "食；熱時火增，不欲飲食。於冬寒時陰則清",
    "T17n0721_065:0385c16": "涼，熱則陰發，如是火食蟲如是憎火。觀火",
    "T17n0721_065:0385c17": "食蟲已，如實知身。",
    "T17n0721_065:0385c18": "「復次，修行者內身循身觀。見大火蟲，此蟲云",
    "T17n0721_065:0385c19": "何令人疾病或令安隱？彼以聞慧或以天眼",
    "T17n0721_065:0385c20": "見大火蟲：若人性所不便而強食之，以食過",
    "T17n0721_065:0385c21": "故，蟲則瞋恚，噉身內蟲，以是過故，令人腸",
    "T17n0721_065:0385c22": "痛或脚疼手疼，隨食蟲處，則皆疼痛。若蟲",
    "T17n0721_065:0385c23": "不瞋，則無如上所說諸病。觀黃陰蟲已，如",
    "T17n0721_065:0385c24": "實知身。",
    "T17n0721_065:0385c25": "「復次，修行者內身循身觀。彼以聞慧或以天",
    "T17n0721_065:0385c26": "眼觀於骨中有十種蟲，何等為十？一名舐骨",
    "T17n0721_065:0385c27": "蟲；二名嚙骨蟲；三名割節蟲；四名赤口臭蟲；",
    "T17n0721_065:0385c28": "五名爛蟲；六名赤口蟲；七名頭頭摩蟲；八名",
    "T17n0721_065:0385c29": "食皮蟲；九名風刀蟲；十名刀口蟲。如是骨蟲，",
    "T17n0721_065:0386a01": "云何疾病？云何安隱？彼以聞慧或以天",
    "T17n0721_065:0386a02": "眼見：舐骨蟲住於骨外，住多骨處，或住髀",
    "T17n0721_065:0386a03": "骨、脛骨、臂骨、脊骨，如是一切骨中或行脈",
    "T17n0721_065:0386a04": "中，以食過故，蟲則瞋恚，令骨疼痛或令",
    "T17n0721_065:0386a05": "骨動，令人色惡。食近骨肉，令骨大疼，若蟲",
    "T17n0721_065:0386a06": "不瞋，則無如向所說諸病。觀骨蟲已，如實知",
    "T17n0721_065:0386a07": "身。",
    "T17n0721_065:0386a08": "「復次，修行者內身循身觀。彼以聞慧或以天",
    "T17n0721_065:0386a09": "眼見：嚙骨蟲遍住一切身骨之中，若蟲嚙骨，",
    "T17n0721_065:0386a10": "諸大乾消，其聲破散，下痢不調，或兩脇痛、鼻",
    "T17n0721_065:0386a11": "塞歐吐，不憶飲食。若蟲不嚙一切諸骨，其人",
    "T17n0721_065:0386a12": "則無如是等病。觀嚙骨蟲已，如實知身。",
    "T17n0721_065:0386a13": "「復次，修行者內身循身觀。彼以聞慧或以天",
    "T17n0721_065:0386a14": "眼見割節蟲：以食過故，蟲則瞋恚，或身、身",
    "T17n0721_065:0386a15": "分，頭痛、心痛，或於城邑聚落多人之處謂為",
    "T17n0721_065:0386a16": "空廓，鼻塞心惱，以痛惱故，於好色聲香味觸",
    "T17n0721_065:0386a17": "中，心不愛樂。若割節蟲調順不瞋，則無如向",
    "T17n0721_065:0386a18": "所說諸病。觀割節蟲已，如實知身。",
    "T17n0721_065:0386a19": "「復次，修行者內身循身觀。彼以聞慧或以天",
    "T17n0721_065:0386a20": "眼見於臭蟲住在身中，或為疾病或作安隱。",
    "T17n0721_065:0386a21": "彼以聞慧或以天眼見此臭蟲：以食過故，蟲",
    "T17n0721_065:0386a22": "則瞋恚，令身重熱，或生赤色、黑色痶瘓，身汗",
    "T17n0721_065:0386a23": "多出，不能睡眠，即成癩病，一切身分皆悉爛",
    "T17n0721_065:0386a24": "臭。若蟲不瞋，則無如向所說諸病。觀臭蟲已，",
    "T17n0721_065:0386a25": "如實知身。",
    "T17n0721_065:0386a26": "「復次，修行者內身循身觀。彼以聞慧或以天",
    "T17n0721_065:0386a27": "眼見爛骨蟲住在身內，或為疾病或作安隱。",
    "T17n0721_065:0386a28": "彼以聞慧或以天眼見爛骨蟲：以食過故，蟲",
    "T17n0721_065:0386a29": "則瞋恚，或一歲、二歲乃至多年，或年少時，被",
    "T17n0721_065:0386b01": "傷瘡[病丙+盤]，雖復除差，至老猶發。如是爛蟲，久",
    "T17n0721_065:0386b02": "久乃發，令骨壞爛，體生赤瘡，如優曇鉢羅果",
    "T17n0721_065:0386b03": "臭爛可惡。其瘡大痒，多有膿血從瘡流出，眾",
    "T17n0721_065:0386b04": "蠅封著，蚊蝱唼食。若爛骨蟲調順不瞋，則無",
    "T17n0721_065:0386b05": "如向所說之病。觀爛骨蟲已，如實知身。",
    "T17n0721_065:0386b06": "「復次，修行者內身循身觀。彼以聞慧或以天",
    "T17n0721_065:0386b07": "眼見赤口蟲住身骨中，作何等病？云何安",
    "T17n0721_065:0386b08": "隱？彼以聞慧或以天眼見赤口蟲：以食過",
    "T17n0721_065:0386b09": "故，則生瞋恚，其蟲赤色過於火色，令人身",
    "T17n0721_065:0386b10": "體日夜汗流作血癖病。若赤口蟲調順不",
    "T17n0721_065:0386b11": "瞋，則無如向所說之病。觀赤口蟲已，如實知",
    "T17n0721_065:0386b12": "身。",
    "T17n0721_065:0386b13": "「復次，修行者內身循身觀。彼以聞慧或以天",
    "T17n0721_065:0386b14": "眼見頭頭摩蟲住在骨中，行於骨中，云何此",
    "T17n0721_065:0386b15": "蟲令人疾病？云何安隱？彼以聞慧或以天",
    "T17n0721_065:0386b16": "眼見頭頭摩蟲：以食過故，蟲則瞋恚，能令",
    "T17n0721_065:0386b17": "人身周遍生瘡。若蟲行時，令人頻申，心動忪",
    "T17n0721_065:0386b18": "忪，或如失身或身動搖，不能睡眠，身體痒",
    "T17n0721_065:0386b19": "相猶如蟲行，目視不明，得寒熱病或身體",
    "T17n0721_065:0386b20": "腫。若頭頭摩蟲不瞋，則無如向所說諸病。觀",
    "T17n0721_065:0386b21": "頭頭摩蟲已，如實知身。",
    "T17n0721_065:0386b22": "「復次，修行者內身循身觀。彼以聞慧或以天",
    "T17n0721_065:0386b23": "眼見食皮蟲住在身中，或為疾病或為安",
    "T17n0721_065:0386b24": "隱。彼以聞慧或以天眼見食皮蟲：以食過",
    "T17n0721_065:0386b25": "故，蟲則瞋恚，脣口及眼皆生諸瘡，兩脇生",
    "T17n0721_065:0386b26": "瘡。若行筋中，或復嚙筋，能令其人咽喉乾燥，",
    "T17n0721_065:0386b27": "或復聾塞，耳中膿出，或髑髏上剎剎而行，或",
    "T17n0721_065:0386b28": "非時頭白，咽喉瘶病，非時睡眠，或憎飲食，不",
    "T17n0721_065:0386b29": "樂一處，樂行空地，心或多亂，狂說是非。蟲食",
    "T17n0721_065:0386c01": "皮故，一切身分爴裂破壞，塵土坌身。若蟲不",
    "T17n0721_065:0386c02": "瞋，則無如向所說諸病。觀食皮蟲已，如實知",
    "T17n0721_065:0386c03": "身。",
    "T17n0721_065:0386c04": "「復次，修行者內身循身觀。彼以聞慧或以天",
    "T17n0721_065:0386c05": "眼見風刀蟲行於骨中，以蟲瞋故，或為疾病",
    "T17n0721_065:0386c06": "或為安隱。彼以聞慧或以天眼見風刀蟲：以",
    "T17n0721_065:0386c07": "食過故，蟲則瞋恚，猶如蛇螫，痛毒難忍，所謂",
    "T17n0721_065:0386c08": "頭頂、咽喉心胞、大小便處，手足甲中亦如針",
    "T17n0721_065:0386c09": "刺。以蟲嚙嚙，鼻則失香，舌不知味，其目瞤",
    "T17n0721_065:0386c10": "動，不憶飲食。以蟲瞋故，與骨行蟲共害其身，",
    "T17n0721_065:0386c11": "以痛多故，晝夜不睡。若蟲不瞋，則無如向所",
    "T17n0721_065:0386c12": "說之病。觀風刀蟲已，如實知身。",
    "T17n0721_065:0386c13": "「復次，修行者內身循身觀。彼以聞慧或以天",
    "T17n0721_065:0386c14": "眼見刀口蟲住在身中，此蟲或為疾病或作",
    "T17n0721_065:0386c15": "安隱。彼以聞慧或以天眼見：刀口蟲始於母",
    "T17n0721_065:0386c16": "胎，初出生時，此蟲初生，以法勝故，始出胎",
    "T17n0721_065:0386c17": "藏飲母乳故，是時此蟲盡食餘蟲，後還雜食。",
    "T17n0721_065:0386c18": "以是因緣，餘蟲還生。觀刀口蟲已，如實知身。",
    "T17n0721_065:0386c19": "「此十種蟲行於骨中，如實觀之。如實觀已，眼",
    "T17n0721_065:0386c20": "離塵垢，離凡夫過，心生厭惡，離我、我所，離疑",
    "T17n0721_065:0386c21": "清淨，離於邪見，如實知身乃至涅槃。",
    "T17n0721_065:0386c22": "「復次，修行者內身循身觀。彼以聞慧或以天",
    "T17n0721_065:0386c23": "眼見十種蟲行於屎中，何等為十？一名生蟲；",
    "T17n0721_065:0386c24": "二名針口蟲；三名白節蟲；四名無足蟲；五名",
    "T17n0721_065:0386c25": "散汁蟲；六名三燋蟲；七名破腸蟲；八名閉塞",
    "T17n0721_065:0386c26": "蟲；九名善色蟲；十名穢門瘡蟲。其色可惡，",
    "T17n0721_065:0386c27": "住糞穢中，作何等病？云何安隱？「彼以聞慧或",
    "T17n0721_065:0386c28": "以天眼見於：生蟲行糞穢中，若蟲燒熱，我身",
    "T17n0721_065:0386c29": "亦熱。若蟲冷病，我亦冷病，下痢白膿，令身",
    "T17n0721_065:0387a01": "損減，顏色萎黃。若此生蟲調順不瞋，則無如",
    "T17n0721_065:0387a02": "向所說之病。觀生蟲已，如實知身。",
    "T17n0721_065:0387a03": "「復次，修行者內身循身觀。彼以聞慧或以天",
    "T17n0721_065:0387a04": "眼見：針口蟲行糞穢中，其身長大，從於熟藏",
    "T17n0721_065:0387a05": "行趣生藏，一切諸蟲皆不能遮，復從生藏",
    "T17n0721_065:0387a06": "上至咽喉，唾吐俱出，或作心痛或令不安。以",
    "T17n0721_065:0387a07": "火弱故，與糞俱出，須臾即死。觀針口蟲已，如",
    "T17n0721_065:0387a08": "實知身。",
    "T17n0721_065:0387a09": "「復次，修行者內身循身觀。彼以聞慧或以天",
    "T17n0721_065:0387a10": "眼見：白節蟲行糞穢中，身短白色，多蟲相續，",
    "T17n0721_065:0387a11": "冷而大臭，破壞人力，隨糞俱出，眾蠅封愛。有",
    "T17n0721_065:0387a12": "此病者，糞穢益多，不憶飲食。觀白節蟲已，如",
    "T17n0721_065:0387a13": "實知身。",
    "T17n0721_065:0387a14": "「復次，修行者內身循身觀。彼以聞慧或以天",
    "T17n0721_065:0387a15": "眼見無足蟲住在身中，此蟲云何為人疾",
    "T17n0721_065:0387a16": "病？云何安隱？彼以聞慧或以天眼見無足",
    "T17n0721_065:0387a17": "蟲：以食過故，蟲則瞋恚，吹一切風氣塞大",
    "T17n0721_065:0387a18": "小便，若塞生藏，不能[口*歐]吐亦不能嚏，不能",
    "T17n0721_065:0387a19": "頻申，疲極不安，不能睡眠，不耐飢渴。以蟲",
    "T17n0721_065:0387a20": "瞋故，多生諸病。觀無足蟲已，如實知身。",
    "T17n0721_065:0387a21": "「復次，修行者內身循身觀。彼以聞慧或以天",
    "T17n0721_065:0387a22": "眼見散汁蟲住在身中，為消食故，於汁流處",
    "T17n0721_065:0387a23": "撥令分散，於身分中與汁俱行，乃至於足，從",
    "T17n0721_065:0387a24": "足至頂一切身分汁遍流故，眾人說之，以為",
    "T17n0721_065:0387a25": "好色；若汁不流，色則醜惡。觀散汁蟲已，如",
    "T17n0721_065:0387a26": "實知身。",
    "T17n0721_065:0387a27": "「復次，修行者內身循身觀。彼以聞慧或以天",
    "T17n0721_065:0387a28": "眼見：三燋蟲住在身中，若我熱病，蟲增垢惡，",
    "T17n0721_065:0387a29": "生藏不安，火大增動。以熱病故，蟲亦熱病，",
    "T17n0721_065:0387b01": "遍身奔走，熱惱自燋。以蟲瞋故，味流之脈皆",
    "T17n0721_065:0387b02": "悉乾燥，渴病頭痛。觀三燋蟲已，如實知身。",
    "T17n0721_065:0387b03": "「復次，修行者內身循身觀。彼以聞慧或以天",
    "T17n0721_065:0387b04": "眼見破腸蟲住在身中，此蟲云何而作疾病？",
    "T17n0721_065:0387b05": "云何安隱？彼以聞慧或以天眼見破腸蟲：",
    "T17n0721_065:0387b06": "若人多食飲食味故，諸蟲逼迫，蟲則生瞋，嚙",
    "T17n0721_065:0387b07": "破人腸，或心脹痛或令風脹，或令熱脹或",
    "T17n0721_065:0387b08": "令冷脹，得如是等種種苦惱。是破腸蟲傷害",
    "T17n0721_065:0387b09": "人腸，若蟲調順，則無如向所說之病。觀破腸",
    "T17n0721_065:0387b10": "蟲已，如實知身。",
    "T17n0721_065:0387b11": "「復次，修行者內身循身觀。彼以聞慧或以天",
    "T17n0721_065:0387b12": "眼見閉塞蟲住在身中，此蟲云何為人疾病？",
    "T17n0721_065:0387b13": "云何安隱？彼以聞慧或以天眼見：閉塞蟲行",
    "T17n0721_065:0387b14": "糞穢中，若我飲食，其蟲亦食，食已閉塞，以食",
    "T17n0721_065:0387b15": "過故，傷害流脈，傷於火大，所食腸脹，屈腸",
    "T17n0721_065:0387b16": "戾腸，或時令人心痛腸痛。觀閉塞蟲已，如",
    "T17n0721_065:0387b17": "實知身。",
    "T17n0721_065:0387b18": "「復次，修行者內身循身觀。彼以聞慧或以天",
    "T17n0721_065:0387b19": "眼見善色蟲住在身中，此蟲云何而為疾病？",
    "T17n0721_065:0387b20": "云何安隱？彼以聞慧或以天眼見善色蟲：若",
    "T17n0721_065:0387b21": "我食時，或食好肉或食惡肉或食重食，蟲於",
    "T17n0721_065:0387b22": "身中為作安隱，口中取味，走遍身中，令無病",
    "T17n0721_065:0387b23": "惱，氣力增長，斷除諸病，住在身中。以福德",
    "T17n0721_065:0387b24": "故，蟲有大力，人則有色，氣力充足。若蟲無",
    "T17n0721_065:0387b25": "力，人亦瘦瘠，色貌憔悴。觀善色蟲已，如實知",
    "T17n0721_065:0387b26": "身。",
    "T17n0721_065:0387b27": "「復次，修行者內身循身觀。彼以聞慧或以天",
    "T17n0721_065:0387b28": "眼見下門瘡蟲住在身中，云何為我而作疾",
    "T17n0721_065:0387b29": "病？云何安隱？彼以聞慧或以天眼見：下門瘡",
    "T17n0721_065:0387c01": "蟲以食相違，蟲則瞋恚，生種種瘡，或生濕瘡",
    "T17n0721_065:0387c02": "或生乾瘡，或前生瘡或後生瘡，或生熱瘡。",
    "T17n0721_065:0387c03": "若蟲瞋恚，閉塞穢門，糞流之脈，若血流脈、若",
    "T17n0721_065:0387c04": "汁流脈，或以火少，不消飲食。以火少故，穢門",
    "T17n0721_065:0387c05": "生瘡。以蟲瞋故，作種種病，若蟲不瞋，則無如",
    "T17n0721_065:0387c06": "向所說諸病。觀穢門瘡蟲已，如實知身。",
    "T17n0721_065:0387c07": "「復次，修行者內身循身觀。彼以聞慧或以天",
    "T17n0721_065:0387c08": "眼見十種蟲行於髓中，有行精中，何等為十？",
    "T17n0721_065:0387c09": "一名毛蟲；二名黑口蟲；三名無力蟲；四名大",
    "T17n0721_065:0387c10": "痛蟲；五名煩悶蟲；六名火色蟲；七名下流蟲；",
    "T17n0721_065:0387c11": "八名起身根蟲；九名憶念蟲；十名歡喜蟲。「復",
    "T17n0721_065:0387c12": "次，修行者內身循身觀。彼以聞慧或以天眼",
    "T17n0721_065:0387c13": "見：有髓蟲名曰毛蟲，一切身分皆悉生毛，若",
    "T17n0721_065:0387c14": "此蟲瞋，令髓傷害，既與其過，便食人髓，令人",
    "T17n0721_065:0387c15": "癩病，顏色醜惡，骨髓疼痛，皆失氣力。若毛蟲",
    "T17n0721_065:0387c16": "調順，不生瞋恚，則無如向所說諸病。觀毛蟲",
    "T17n0721_065:0387c17": "已，如實知身。",
    "T17n0721_065:0387c18": "「復次，修行者內身循身觀。彼以聞慧或以天",
    "T17n0721_065:0387c19": "眼見：黑口蟲住於髓中，一切身中行無障",
    "T17n0721_065:0387c20": "礙，若蟲瞋恚，能令髓融，以傷髓故，令人色",
    "T17n0721_065:0387c21": "惡，曲脊身傴，行步不便，柱杖而行，顏色憔",
    "T17n0721_065:0387c22": "悴，身體振掉。若黑口蟲調順不瞋，則無如",
    "T17n0721_065:0387c23": "向所說諸病。觀黑口蟲已，如實知身。",
    "T17n0721_065:0387c24": "「復次，修行者內身循身觀。彼以聞慧或以天",
    "T17n0721_065:0387c25": "眼見：少力蟲住在身中，此蟲食髓，若髓不",
    "T17n0721_065:0387c26": "足，蟲則無力，蟲無力故，人亦無力。復有餘",
    "T17n0721_065:0387c27": "蟲，亦食人髓，為於強蟲之所陵逼，人則苦惱。",
    "T17n0721_065:0387c28": "觀無力蟲已，如實知身。",
    "T17n0721_065:0387c29": "「復次，修行者內身循身觀。彼以聞慧或以天",
    "T17n0721_065:0388a01": "眼見：大痛蟲遊行髓中，流轉常行，遍諸身界，",
    "T17n0721_065:0388a02": "此蟲能為諸病因緣，遍諸根中膿汁流出，不",
    "T17n0721_065:0388a03": "能睡眠。觀大痛蟲已，如實知身。",
    "T17n0721_065:0388a04": "「復次，修行者內身循身觀。彼以聞慧或以天",
    "T17n0721_065:0388a05": "眼見於：悶蟲住在身中，行於微細心流脈中，",
    "T17n0721_065:0388a06": "與脈為妨。以妨脈故，則得心病，心悶欲吐，",
    "T17n0721_065:0388a07": "顏色弊惡，不欲飲食，或熱病心痛猶如刀割。",
    "T17n0721_065:0388a08": "見外蟲時，心悶欲吐。觀悶蟲已，如實知身。",
    "T17n0721_065:0388a09": "「復次，修行者內身循身觀。彼以聞慧或以天",
    "T17n0721_065:0388a10": "眼見：有諸蟲名曰下流，行精流脈中，若食",
    "T17n0721_065:0388a11": "好食、發欲之食，令精增長，如此蟲等，於尿流",
    "T17n0721_065:0388a12": "脈中引精令出。觀下流蟲已，如實知身。",
    "T17n0721_065:0388a13": "「復次，修行者內身循身觀。彼以聞慧或以天",
    "T17n0721_065:0388a14": "眼見：起根蟲住在胞中，若尿滿胞，蟲則歡",
    "T17n0721_065:0388a15": "喜，既歡喜已，以尿因緣，令身根起，此是一",
    "T17n0721_065:0388a16": "切愚癡凡夫不善觀門。觀起根蟲已，如實知",
    "T17n0721_065:0388a17": "身。",
    "T17n0721_065:0388a18": "「復次，修行者內身循身觀。彼以聞慧或以天",
    "T17n0721_065:0388a19": "眼見憶念歡喜蟲作何疾病？云何安隱？若蟲",
    "T17n0721_065:0388a20": "歡喜有力，多見諸夢或善不善，以蟲過故、以",
    "T17n0721_065:0388a21": "蟲流行於心脈故，夢見眾相。觀憶念蟲已，如",
    "T17n0721_065:0388a22": "實知身。「如是那羅帝婆羅門長者聚落修行",
    "T17n0721_065:0388a23": "比丘作是觀已，如實觀身。如是身者，何者是",
    "T17n0721_065:0388a24": "常、不動不壞？何者為樂？何者是我？何者是淨？",
    "T17n0721_065:0388a25": "何者可恃？彼以聞慧或以天眼見：此身中若",
    "T17n0721_065:0388a26": "麁若細，無有一法是常、不動不壞、若樂若淨、",
    "T17n0721_065:0388a27": "若我而可依恃。譬如有人求日中闇，若麁若",
    "T17n0721_065:0388a28": "細皆不可得；身亦如是，若有求其常樂我淨，",
    "T17n0721_065:0388a29": "亦不可得，是名修行者內身循身觀。作是觀",
    "T17n0721_065:0388b01": "時，遠離魔界，近涅槃道，愛不能亂，及餘煩",
    "T17n0721_065:0388b02": "惱不能為礙，是名內身循身觀。",
    "T17n0721_065:0388b03": "「復次，修行者內身循身觀。有何等風住在身",
    "T17n0721_065:0388b04": "中，若調不調，作何等業？彼以聞慧或以天",
    "T17n0721_065:0388b05": "眼見心轉風住在身中。云何心風能運轉身？",
    "T17n0721_065:0388b06": "彼以聞慧或以天眼見：心轉風以風調故，",
    "T17n0721_065:0388b07": "能轉其身或行或住、或俯或仰、或作眾事，以",
    "T17n0721_065:0388b08": "風力故，或安或危。觀心轉風已，如實知身，是",
    "T17n0721_065:0388b09": "名內身循身觀。",
    "T17n0721_065:0388b10": "「復次，修行者內身循身觀。有何等風住在身",
    "T17n0721_065:0388b11": "中，若調不調，作何等業？彼以聞慧或以天",
    "T17n0721_065:0388b12": "眼見爪甲風住在身中，若不調順，為何所作？",
    "T17n0721_065:0388b13": "彼以聞慧或以天眼見：手足爪甲以風因緣",
    "T17n0721_065:0388b14": "而得增長，乃至老朽，是名觀於爪甲之風。如",
    "T17n0721_065:0388b15": "是修行者觀身內風，以風堅故，手足爪甲亦",
    "T17n0721_065:0388b16": "成堅實，速得增長。比丘如是觀身爪甲，如",
    "T17n0721_065:0388b17": "實知身。",
    "T17n0721_065:0388b18": "「復次，修行者內身循身觀。有何等風住在",
    "T17n0721_065:0388b19": "身中，若調不調，作何等業？彼以聞慧或以",
    "T17n0721_065:0388b20": "天眼見足下風住在身中，若不調順，為何所",
    "T17n0721_065:0388b21": "作？彼以聞慧或以天眼見：足下風若不調順，",
    "T17n0721_065:0388b22": "能生搔痒，既生搔痒，能令生瘡，或於行",
    "T17n0721_065:0388b23": "時，蹈地有聲，令足骨堅，耐於寒熱。又此足",
    "T17n0721_065:0388b24": "筋，通於眼脈，以油灌鼻，以油塗足，令眼明",
    "T17n0721_065:0388b25": "淨。觀足下風已，如實知身。",
    "T17n0721_065:0388b26": "「復次，修行者內身循身觀。有何等風住在身",
    "T17n0721_065:0388b27": "中，若調不調，作何等業？彼以聞慧或以天",
    "T17n0721_065:0388b28": "眼見不覺風住在身中，或調不調，為何所作？",
    "T17n0721_065:0388b29": "彼以聞慧或以天眼見：不覺風住於皮內，令",
    "T17n0721_065:0388c01": "[跳兆+專][病丙+習][病丙+習]，以風力故，令[跳兆+專]皮內猶如蟻行，若",
    "T17n0721_065:0388c02": "以手捺瘡如蟻蟲。觀不覺風已，如實知身。",
    "T17n0721_065:0388c03": "「復次，修行者內身循身觀。有何等風住在身",
    "T17n0721_065:0388c04": "中，若調不調，作何等業？彼以聞慧或以天",
    "T17n0721_065:0388c05": "眼觀見有風名曰破骨，住在身中，若不調",
    "T17n0721_065:0388c06": "順，為何所作？彼以聞慧或以天眼見：破骨",
    "T17n0721_065:0388c07": "風或晝或夜，或行或住，或在園林或在寺",
    "T17n0721_065:0388c08": "舍，或疲極時，破骨苦痛不得睡眠，手足不",
    "T17n0721_065:0388c09": "便，不能屈伸。觀破骨風已，如實知身。",
    "T17n0721_065:0388c10": "「復次，修行者內身循身觀。有何等風作何等",
    "T17n0721_065:0388c11": "業？彼以聞慧或以天眼見有一風名曰破",
    "T17n0721_065:0388c12": "行，住在身中，若不調順，為何所作？彼以聞",
    "T17n0721_065:0388c13": "慧或以天眼見：破行風若不調順，此風則",
    "T17n0721_065:0388c14": "發，以為惱亂，不能行步，去來進趣。觀破行風",
    "T17n0721_065:0388c15": "已，如實知身。",
    "T17n0721_065:0388c16": "「復次，修行者內身循身觀。有何等風住在身",
    "T17n0721_065:0388c17": "中，若調不調，作何等業？彼以聞慧或以天",
    "T17n0721_065:0388c18": "眼見破踝風住在身中，為作何等？彼以聞",
    "T17n0721_065:0388c19": "慧或以天眼見：破節風若得冷觸，令髀骨",
    "T17n0721_065:0388c20": "疼遍於身中。觀破節風已，如實知身。",
    "T17n0721_065:0388c21": "「復次，修行者內身循身觀。有何等風住在身",
    "T17n0721_065:0388c22": "中，若調不調作何等業？彼以聞慧或以天",
    "T17n0721_065:0388c23": "眼見破髀骨風住在身中，若不調順，為何所",
    "T17n0721_065:0388c24": "作？彼以聞慧或以天眼見：破髀骨風若不",
    "T17n0721_065:0388c25": "調順，令其髀內汁流之脈，洪麁甚壯，令脚屈",
    "T17n0721_065:0388c26": "伸，兩髀相近，肉重膇起。如是觀破髀風已，如",
    "T17n0721_065:0388c27": "實知身。",
    "T17n0721_065:0388c28": "「復次，修行者內身循身觀。有何等風住在身",
    "T17n0721_065:0388c29": "中，若調不調，作何等業？彼以聞慧或以天",
    "T17n0721_065:0389a01": "眼見有節風住在身中，為何所作？彼以聞慧",
    "T17n0721_065:0389a02": "或以天眼見：有節風於兩肩四節、咽喉二",
    "T17n0721_065:0389a03": "節、額骨二節、鼻骨一節、頤骨一節、牙齒骨",
    "T17n0721_065:0389a04": "有三十二節、上腭一節、交牙二節、項十五節、",
    "T17n0721_065:0389a05": "兩膊二節、兩肘二節、兩腕二節、脊骨數有四",
    "T17n0721_065:0389a06": "十五節、胸十四節、左右脇肋各十二節、兩脇",
    "T17n0721_065:0389a07": "肋端各有脆骨二十四節、橫骨一節、跨骨二",
    "T17n0721_065:0389a08": "節、身根一節、兩髀二節、兩膝二節、兩踝二",
    "T17n0721_065:0389a09": "節、足跟二節、足趺二節、兩手二足上下合有",
    "T17n0721_065:0389a10": "六十節、手足爪甲合二十節，此是節風之所",
    "T17n0721_065:0389a11": "依也，若我有病，或致喪命，或致苦惱。觀節風",
    "T17n0721_065:0389a12": "已，如實知身。",
    "T17n0721_065:0389a13": "「復次，修行者內身循身觀。有何等風住在身",
    "T17n0721_065:0389a14": "中，若調不調，為何所作？彼以聞慧或以天",
    "T17n0721_065:0389a15": "眼見髀頑風住在身中，若不調順為何所",
    "T17n0721_065:0389a16": "作？彼以聞慧或以天眼見：髀頑風若不調",
    "T17n0721_065:0389a17": "順，不能屈伸，不能行來，以病過故。觀髀頑",
    "T17n0721_065:0389a18": "風已，如實知身。",
    "T17n0721_065:0389a19": "「復次，修行者內身循身觀。有何等風住在身",
    "T17n0721_065:0389a20": "中，若調不調，作何等業？彼以聞慧或以天",
    "T17n0721_065:0389a21": "眼見：身行界風住在身中，若不調順，為何所",
    "T17n0721_065:0389a22": "作？彼以聞慧或以天眼見：身界風調順安",
    "T17n0721_065:0389a23": "隱，則有氣力，氣行出入，能消飲食，身有顏",
    "T17n0721_065:0389a24": "色，眼耳鼻舌身皆安隱，所食消化。若不調順，",
    "T17n0721_065:0389a25": "身色麁惡，五根減劣，飲食不消，顏色不悅，眼",
    "T17n0721_065:0389a26": "等諸根於境劣弱，不產子孕。如是觀身行界",
    "T17n0721_065:0389a27": "風已，如實知身。",
    "T17n0721_065:0389a28": "「復次，修行者內身循身觀。有何等風住在身",
    "T17n0721_065:0389a29": "中，若調不調，作何等業？彼以聞慧或以天",
    "T17n0721_065:0389b01": "眼見：抽筋風住在身中，若不調順，為何所作？",
    "T17n0721_065:0389b02": "彼以聞慧或以天眼見抽筋風：若風調順，諸",
    "T17n0721_065:0389b03": "有所作，若眠若住，一切身色皆悉光澤，皆",
    "T17n0721_065:0389b04": "是筋風之所為作。若不調順，不能修作，若",
    "T17n0721_065:0389b05": "眠若住，一切不能有所施作。觀筋風已，如",
    "T17n0721_065:0389b06": "實知身。",
    "T17n0721_065:0389b07": "「復次，修行者內身循身觀。有何等風住在身",
    "T17n0721_065:0389b08": "中，若調不調，作何等業？彼以聞慧或以天",
    "T17n0721_065:0389b09": "眼觀見有風名曰往返，住在身內，若不調",
    "T17n0721_065:0389b10": "順，為何所作？彼以聞慧或以天眼見：往返",
    "T17n0721_065:0389b11": "風若不調順，閉身流脈，令作淋病，一切身",
    "T17n0721_065:0389b12": "分皆悉疼痛，腹痛、身根疼痛，不能飲食，精",
    "T17n0721_065:0389b13": "血竭盡，不產子孕。若風調適，則無此病。觀往",
    "T17n0721_065:0389b14": "返風已，如實知身。",
    "T17n0721_065:0389b15": "「復次，修行者內身循身觀。有何等風住在身",
    "T17n0721_065:0389b16": "中，若調不調，作何等業？彼以聞慧或以天",
    "T17n0721_065:0389b17": "眼觀見有風名節行惱亂，住在身中，若不調",
    "T17n0721_065:0389b18": "順，為何所作？彼以聞慧或以天眼見：節行",
    "T17n0721_065:0389b19": "惱亂風若不調順，令人生癖或生痔病，便",
    "T17n0721_065:0389b20": "利苦惱，四大枯悴，或令頭痛，飲食不消，下",
    "T17n0721_065:0389b21": "風不通，身體燋悴，生諸瘡病或生熱病。若",
    "T17n0721_065:0389b22": "行節風調順，則無如上所說諸病。觀行節風",
    "T17n0721_065:0389b23": "已，如實知身。",
    "T17n0721_065:0389b24": "「復次，修行者內身循身觀。有何等風住我身",
    "T17n0721_065:0389b25": "中，或調不調，作何等業？彼以聞慧或以天眼",
    "T17n0721_065:0389b26": "觀見有風名破毛爪糞，住在身中，若不調順，",
    "T17n0721_065:0389b27": "為何所作？彼以聞慧或以天眼見：破毛爪糞",
    "T17n0721_065:0389b28": "風若不調順，諸根瘦損，或復頭痛，或一眼",
    "T17n0721_065:0389b29": "一耳半面疼痛，或目視[目*芒][目*芒]，或復鼻塞不",
    "T17n0721_065:0389c01": "知香臭，面色萎黃，欬逆[口*歐]唾，見不淨時即",
    "T17n0721_065:0389c02": "便[口*歐]吐，其心多亂，不能禪思。常念：『身心無",
    "T17n0721_065:0389c03": "病安隱，人身之中受想行識，四陰住處，此身",
    "T17n0721_065:0389c04": "所攝，一切無常。』作是觀已，知生死法。觀破",
    "T17n0721_065:0389c05": "毛爪屎風已，如實知身。",
    "T17n0721_065:0389c06": "「復次，修行者內身循身觀。有何等風住我身",
    "T17n0721_065:0389c07": "中作何等業？彼以聞慧或以天眼見：亂精沫",
    "T17n0721_065:0389c08": "風於小便中，能令其人精尿俱出，細如芥",
    "T17n0721_065:0389c09": "子，與尿俱出，或大便疼。作如是病，惱亂其",
    "T17n0721_065:0389c10": "心，不得專一，若風調順，則無此病。觀亂精風",
    "T17n0721_065:0389c11": "已，如實知身。",
    "T17n0721_065:0389c12": "「復次，修行者內身循身觀。有何等風住在身",
    "T17n0721_065:0389c13": "中，或作安隱或不安隱？彼以聞慧或以天",
    "T17n0721_065:0389c14": "眼見有老風住在身中，隨風轉增漸就衰老，",
    "T17n0721_065:0389c15": "氣力微弱，不能去來，須臾欲起，極不從心，行",
    "T17n0721_065:0389c16": "住坐臥，疲極頓乏猶如他身，心睡惽濁。若風",
    "T17n0721_065:0389c17": "調順，則無此病。觀老風已，如實知身。",
    "T17n0721_065:0389c18": "「復次，修行者內身循身觀。有何等風住我身",
    "T17n0721_065:0389c19": "中，或為安隱或不安隱？彼以聞慧或以天",
    "T17n0721_065:0389c20": "眼見：塞胞風住在身中，若不調順，身肉瞤動，",
    "T17n0721_065:0389c21": "身羸心痛，屎尿閉塞，便利澁難，妨於修禪，得",
    "T17n0721_065:0389c22": "大苦惱，心意散亂，識不安隱，不能觀法。以身",
    "T17n0721_065:0389c23": "苦故，不能念法。若風調順，則無如向所說諸",
    "T17n0721_065:0389c24": "病。觀塞胞風已，如實知身。",
    "T17n0721_065:0389c25": "正法念處經卷第六十五"
}