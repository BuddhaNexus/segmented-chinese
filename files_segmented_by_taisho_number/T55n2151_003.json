{
    "T55n2151_003:0358a16": "古今譯經圖紀卷第三",
    "T55n2151_003:0358a18": "大唐翻經沙門釋靖邁撰",
    "T55n2151_003:0358a19": "符秦秦符氏都長安",
    "T55n2151_003:0358a20": "沙門曇摩特。此言法海。西域人。善持律藏妙",
    "T55n2151_003:0358a21": "入契經。以符秦建元三年歲次辛未。共竺佛",
    "T55n2151_003:0358a22": "念於長安譯十誦比丘戒本一卷授尼二歲",
    "T55n2151_003:0358a23": "壇文一卷。凡二部合二卷惠澤筆受。",
    "T55n2151_003:0358a24": "沙門釋惠常。戒軌嚴峻慧善毘尼。共曇摩特",
    "T55n2151_003:0358a25": "竺佛念等。以符秦建元四年歲次壬申。於長",
    "T55n2151_003:0358a26": "安譯比丘尼大戒一卷。",
    "T55n2151_003:0358a27": "沙門鳩摩羅佛提。此言童覺。西域人。以符秦",
    "T55n2151_003:0358a28": "建元五年至七年歲次乙亥。共竺佛念佛護",
    "T55n2151_003:0358a29": "等。於長安安鄴寺譯四阿含暮抄經一部二",
    "T55n2151_003:0358b01": "卷沙門僧導曇究僧叡等筆受。",
    "T55n2151_003:0358b02": "沙門僧伽跋澄。此云眾現。罽賓國人。毅然有",
    "T55n2151_003:0358b03": "淵懿之量。歷尋名師備集三藏博覽眾經。暗",
    "T55n2151_003:0358b04": "誦毘婆沙貫其妙旨。浪志遊方觀風弘化。以",
    "T55n2151_003:0358b05": "符秦建元十七年歲次乙酉來入關中。共釋",
    "T55n2151_003:0358b06": "道安等。譯雜阿毘曇婆沙論一部一十四卷。尊",
    "T55n2151_003:0358b07": "者婆須蜜所集論一部十卷。僧伽羅剎集經三",
    "T55n2151_003:0358b08": "卷合三部二十七卷。至建元二十一年歲次",
    "T55n2151_003:0358b09": "己丑訖。佛圖羅察傳語。沙門敏智及黃門",
    "T55n2151_003:0358b10": "郎趙文業筆受。",
    "T55n2151_003:0358b11": "沙門曇摩蜱。此言法愛。印度人。器宇明敏",
    "T55n2151_003:0358b12": "志好弘誘。以符秦建元十八年歲次丙戌。與",
    "T55n2151_003:0358b13": "竺佛念共於長安譯摩訶般若波羅蜜經抄一",
    "T55n2151_003:0358b14": "部五卷。",
    "T55n2151_003:0358b15": "沙門曇摩難提。此言法喜。兜佉勒國人。齠年",
    "T55n2151_003:0358b16": "離俗。聰慧夙成。研諷經典以專精致業。遍",
    "T55n2151_003:0358b17": "觀三藏暗誦阿含。博識洽聞靡所不綜。外國",
    "T55n2151_003:0358b18": "遠近咸共推伏。少而觀方遍涉諸國。常以弘",
    "T55n2151_003:0358b19": "化為務。以符秦建元年中達于長安。堅先聞",
    "T55n2151_003:0358b20": "提譽深見禮接。以建元二十年歲次戊子。堅",
    "T55n2151_003:0358b21": "遣道安集義學僧。請難提譯中阿含經五十",
    "T55n2151_003:0358b22": "九卷。增壹阿含經五十一卷阿育王太子法益",
    "T55n2151_003:0358b23": "壞目因緣經一卷。僧伽羅剎集經三卷。三法度",
    "T55n2151_003:0358b24": "經二卷。總五部合一百一十四卷。沙門竺佛",
    "T55n2151_003:0358b25": "念度語慧嵩筆受。",
    "T55n2151_003:0358b26": "姚秦秦姚氏都常安",
    "T55n2151_003:0358b27": "沙門竺佛念涼州人。弱年離俗。志業清高外",
    "T55n2151_003:0358b28": "和內朗。通鑒明敏綜習群經尤工蒼雅。家世",
    "T55n2151_003:0358b29": "西河洞曉方語。梵秦音義莫不博洽。符秦建",
    "T55n2151_003:0358c01": "元年與跋澄等同入長安。為等度語。於符姚",
    "T55n2151_003:0358c02": "二代為譯人之宗。然念自符秦建元十年歲",
    "T55n2151_003:0358c03": "次戊寅。訖至姚秦譯出耀論二十卷菩薩瓔",
    "T55n2151_003:0358c04": "珞經一十二卷。十住斷結經一十一卷。鼻柰耶",
    "T55n2151_003:0358c05": "經十卷。十地斷結經十卷。菩薩處胎經五卷。大",
    "T55n2151_003:0358c06": "方等無相經五卷。持人菩薩經三卷。菩薩普處",
    "T55n2151_003:0358c07": "經三卷。菩薩瓔珞本業經二卷。王子法益壞目",
    "T55n2151_003:0358c08": "因緣經一卷。中陰經二卷。十誦比丘尼戒所出",
    "T55n2151_003:0358c09": "本末一卷總一十三部合八十二卷。",
    "T55n2151_003:0358c10": "沙門曇摩耶舍。此言法稱。罽賓國人。少而好",
    "T55n2151_003:0358c11": "學長而彌篤。神爽高雅該覽經律。陶思八禪",
    "T55n2151_003:0358c12": "遊心七覺。明悟出群幽鑒物表。欲苦節求果。",
    "T55n2151_003:0358c13": "天神悟云。何不觀方弘化而獨守小善。於是",
    "T55n2151_003:0358c14": "歷遊諸國。遂以曠濟為懷。常有聖僧或五或",
    "T55n2151_003:0358c15": "三。執錫自空詣法稱談話。以晉安帝隆安年",
    "T55n2151_003:0358c16": "中達于廣州。於白沙寺為清信女張普明譯",
    "T55n2151_003:0358c17": "差摩經一卷。又以姚秦弘始九年歲次丙午至",
    "T55n2151_003:0358c18": "十六年歲次癸丑。於長安譯舍利弗阿毘曇",
    "T55n2151_003:0358c19": "一部二十二卷。秦太子泓親管理味沙門釋道",
    "T55n2151_003:0358c20": "摽制序凡二部二十三卷。",
    "T55n2151_003:0358c21": "沙門鳩摩羅什婆。此言童壽。本印度人。父以",
    "T55n2151_003:0358c22": "聰敏見稱。龜茲王聞以女妻之。而生於什。",
    "T55n2151_003:0358c23": "什居胎日母增辯慧。七歲出家日誦千偈。義",
    "T55n2151_003:0358c24": "旨亦通。至年九歲與外道論義。辯挫其邪鋒。",
    "T55n2151_003:0358c25": "咸皆愧伏。年十二有阿羅漢奇之。謂其母曰。",
    "T55n2151_003:0358c26": "常守護之。若年三十五不破戒者。當大興佛",
    "T55n2151_003:0358c27": "法度無數人。又習五明論四韋陀典。陰陽星",
    "T55n2151_003:0358c28": "算必窮其妙。後轉習大乘數破外道。遠近諸",
    "T55n2151_003:0358c29": "國咸謂神異。母生什後亦即出家。聰拔眾尼",
    "T55n2151_003:0359a01": "得第三果。什既受具母謂之曰。方等深教應",
    "T55n2151_003:0359a02": "大闡秦都。於汝自身無利如何。什曰。菩薩之",
    "T55n2151_003:0359a03": "行利物亡軀。大化必行爐鑊無恨。從此已後",
    "T55n2151_003:0359a04": "廣誦大乘洞其祕奧。西域諸王請什講說。必",
    "T55n2151_003:0359a05": "長跪座側命什蹋而登焉。符堅建元九年歲",
    "T55n2151_003:0359a06": "在丁丑。太史奏云。有星現外國。當有大德",
    "T55n2151_003:0359a07": "智人入輔中國。堅曰。朕聞西有羅什襄陽有",
    "T55n2151_003:0359a08": "道安將非此耶。後果遣將軍呂光等率兵七",
    "T55n2151_003:0359a09": "萬西伐龜茲。光與什同來。什在道數言應變",
    "T55n2151_003:0359a10": "光盡用之。光於是即據西涼亦請什留。至姚",
    "T55n2151_003:0359a11": "秦弘始三年。興滅迺召方入長安。秦主興厚",
    "T55n2151_003:0359a12": "加禮之。延入西明閣及逍遙園別館安置。勅",
    "T55n2151_003:0359a13": "僧䂮等八百沙門諮受什旨。興卑萬乘之心",
    "T55n2151_003:0359a14": "尊三寶之教。於草堂寺共三千僧。手執舊經",
    "T55n2151_003:0359a15": "而參定之。莫不精究洞其深旨。時有僧叡興",
    "T55n2151_003:0359a16": "甚嘉焉。什所譯經叡並參正。什以姚秦弘始",
    "T55n2151_003:0359a17": "四年歲次辛丑。起譯大品經二十七卷。大集經",
    "T55n2151_003:0359a18": "二十四卷。放光般若經二十卷。小品經十卷。華首",
    "T55n2151_003:0359a19": "經十三卷。檢諸罪福經十卷。妙法蓮華經七卷。",
    "T55n2151_003:0359a20": "賢劫經七卷。十住經五卷。思益梵天問經四卷。",
    "T55n2151_003:0359a21": "大樹緊那羅王所問經四卷。持世經四卷。維摩",
    "T55n2151_003:0359a22": "詰所說經三卷。佛藏經四卷。菩薩藏經三卷。稱",
    "T55n2151_003:0359a23": "揚諸佛功德經三卷。禪經三卷。禪經祕要法三",
    "T55n2151_003:0359a24": "卷。禪法要解二卷。阿闍世經二卷。阿蘭若習禪",
    "T55n2151_003:0359a25": "法經二卷。禪要經二卷。發菩提心經二卷。自在",
    "T55n2151_003:0359a26": "王經二卷。善信摩訶神呪經二卷。新首楞嚴經",
    "T55n2151_003:0359a27": "二卷。梵網經二卷。大善權經二卷。無量壽佛經",
    "T55n2151_003:0359a28": "一卷。彌勒下生經一卷。彌勒成佛經一卷。金剛",
    "T55n2151_003:0359a29": "般若經一卷。諸法無行經二卷。菩提經一卷。仁",
    "T55n2151_003:0359b01": "王護國般若波羅蜜經一卷。遺教經一卷。十二",
    "T55n2151_003:0359b02": "因緣觀經一卷。菩薩訶色欲經一卷。雜譬喻經",
    "T55n2151_003:0359b03": "一卷。須摩提菩薩經一卷。文殊悔過經一卷。比",
    "T55n2151_003:0359b04": "丘應法行經一卷。無思議光孩童菩薩經一卷。",
    "T55n2151_003:0359b05": "大方等頂王經一卷。大金色孔雀王經一卷。莊",
    "T55n2151_003:0359b06": "嚴菩提心經一卷。佛弟子化魔子偈誦經一卷。",
    "T55n2151_003:0359b07": "太白魔王堅信經一卷。開化魔經一卷。魔業經",
    "T55n2151_003:0359b08": "一卷。過魔法界經一卷。佛問阿須輪大海有減",
    "T55n2151_003:0359b09": "經一卷。魔王變身經一卷。東方善華世界佛座",
    "T55n2151_003:0359b10": "震動經一卷。陀羅尼法門六種動經一卷。佛跡",
    "T55n2151_003:0359b11": "現千輻輪相經一卷。佛臍化出菩薩經一卷。往",
    "T55n2151_003:0359b12": "古生和佛國願行法典經一卷。佛謦咳徹十方",
    "T55n2151_003:0359b13": "經一卷。過去無邊光淨佛土經一卷。佛變時會",
    "T55n2151_003:0359b14": "身經一卷。無量樂佛土經一卷。王后為蜣蜋經",
    "T55n2151_003:0359b15": "一卷。佛心總持經一卷。獼猴與婢共戲致變經一",
    "T55n2151_003:0359b16": "卷。水牛王經一卷。雀王經一卷。兔王經一卷。菩",
    "T55n2151_003:0359b17": "薩身為鴿王經一卷。佛昔為鹿王經一卷。牧牛",
    "T55n2151_003:0359b18": "經一卷。虛空藏菩薩問持經幾功德經一卷。觀",
    "T55n2151_003:0359b19": "世音經一卷。彌勒菩薩本願待時成佛經一卷。",
    "T55n2151_003:0359b20": "燈指因緣經一卷。觀普賢菩薩經一卷。睒本起",
    "T55n2151_003:0359b21": "經一卷。觀佛三昧經一卷。寶網經一卷。文殊師",
    "T55n2151_003:0359b22": "利問菩提經一卷。樂瓔珞莊嚴經一卷。請觀世",
    "T55n2151_003:0359b23": "音經一卷。思惟要略法經一卷。持地經一卷。菩",
    "T55n2151_003:0359b24": "薩戒本一卷。十誦比丘戒本一卷。大智度論一",
    "T55n2151_003:0359b25": "部一百卷。般若經論集一部二十卷。成實論一",
    "T55n2151_003:0359b26": "部十六卷。十住毘婆沙論一部十四卷。大莊嚴",
    "T55n2151_003:0359b27": "論一部十五卷。十住論一部十四卷。中論四卷。",
    "T55n2151_003:0359b28": "百論二卷。十二門論一卷。馬鳴傳一卷龍樹菩",
    "T55n2151_003:0359b29": "薩傳一卷。提婆菩薩傳一卷。婆藪槃豆傳一卷。",
    "T55n2151_003:0359c01": "實相論一卷。至十一年戊申。凡譯九十八部",
    "T55n2151_003:0359c02": "經合四百二十一卷。僧叡僧肇道恒等筆受。",
    "T55n2151_003:0359c03": "然什詞喻婉約出言成章。神情鑒徹傲岸出",
    "T55n2151_003:0359c04": "群。應機領會。鮮有其匹。且篤性仁厚汎愛為",
    "T55n2151_003:0359c05": "心。虛己善誘終日無倦。",
    "T55n2151_003:0359c06": "沙門佛馱耶舍。此云覺名。罽賓國人。操行",
    "T55n2151_003:0359c07": "貞白戒節堅固。儀止祥淑視瞻不凡。五明四",
    "T55n2151_003:0359c08": "韋之論。三藏十二之典。特悟深致流辯無滯。",
    "T55n2151_003:0359c09": "以姚秦弘始年達于姑臧。什先師之勸興往",
    "T55n2151_003:0359c10": "邀。興即勅迎并有贈遺。笑而不受曰。明旨既",
    "T55n2151_003:0359c11": "降便應載馳。檀越待士既厚。脫如羅什見處",
    "T55n2151_003:0359c12": "未敢聞命。重使敦喻方至長安。興自出迎。別",
    "T55n2151_003:0359c13": "立新省於逍遙園四事供養並皆不受。時至分",
    "T55n2151_003:0359c14": "衛一食而已。耶舍為人赤髭善毘婆沙。時人",
    "T55n2151_003:0359c15": "號為赤髭毘婆沙。什既師之亦稱大毘婆沙",
    "T55n2151_003:0359c16": "師。興凡所供給衣服臥具滿三間屋不以關",
    "T55n2151_003:0359c17": "心。興為貨之造寺。耶舍自姚秦弘始五年歲",
    "T55n2151_003:0359c18": "次壬寅創譯。至十五年歲次壬子。譯長阿含",
    "T55n2151_003:0359c19": "經二十二卷。虛空藏菩薩神呪經一卷。四分戒本",
    "T55n2151_003:0359c20": "一卷。四分律四十五卷。四部合六十九卷。解座",
    "T55n2151_003:0359c21": "興施布絹萬匹悉皆不受。竺佛念等筆受。",
    "T55n2151_003:0359c22": "沙門弗若多羅。此云功德華。罽賓國人以戒",
    "T55n2151_003:0359c23": "節見稱。備通三藏。專精十誦。計念四禪。以",
    "T55n2151_003:0359c24": "姚秦弘始年中振錫入鎬。姚主興待以上賓",
    "T55n2151_003:0359c25": "之禮法師羅什亦挹其風儀。厚相崇敬特異",
    "T55n2151_003:0359c26": "常範。至弘始六年歲次癸卯十月十七日。集",
    "T55n2151_003:0359c27": "義學僧數百人。請於長安中寺譯十誦律一",
    "T55n2151_003:0359c28": "部五十八卷。羅什度語。",
    "T55n2151_003:0359c29": "西秦西秦乞伏氏都菀川",
    "T55n2151_003:0360a01": "沙門法堅或云堅公。為量弘普利物戒心。",
    "T55n2151_003:0360a02": "以乞伏西秦太初年間。於河南國為乞伏乾",
    "T55n2151_003:0360a03": "歸譯。方等王虛空藏所問經五卷演道俗業經",
    "T55n2151_003:0360a04": "一卷。菩薩所生地經一卷。孛經一卷。賢首經一",
    "T55n2151_003:0360a05": "卷。太子須大拏經一卷。僮迦葉解難經一卷。睒",
    "T55n2151_003:0360a06": "子經一卷。無涯際持法門經一卷。灌佛經一卷。",
    "T55n2151_003:0360a07": "除恐災患經一卷。七女本經一卷。婦人遇辜經",
    "T55n2151_003:0360a08": "一卷。阿難問事佛吉凶經一卷。一十四部合",
    "T55n2151_003:0360a09": "一十八卷。如須大拏經等在江陵辛寺譯。庾",
    "T55n2151_003:0360a10": "爽筆受餘十部見始興錄非唯西秦譯也。",
    "T55n2151_003:0360a11": "北魏北魏元氏都中山",
    "T55n2151_003:0360a12": "沙門釋曇覺。一云慧覺。涼州人。牆仞連霄",
    "T55n2151_003:0360a13": "風神爽悟。戒地清拔慧鑒通微。於于殿國",
    "T55n2151_003:0360a14": "得賢愚經梵本。以魏太武帝太平真君六年",
    "T55n2151_003:0360a15": "歲次乙酉。於高昌郡天安寺譯一部十五卷。",
    "T55n2151_003:0360a16": "沙門釋曇耀。恒安石窟通樂寺僧。自少出家",
    "T55n2151_003:0360a17": "器宇崇峙。風鑒閑約戒行堅貞。以魏太武皇",
    "T55n2151_003:0360a18": "帝太平真君七年。信崔晧邪佞崇重寇謙",
    "T55n2151_003:0360a19": "殘害釋種毀廢佛法。未盈數年太武遭惡疾。",
    "T55n2151_003:0360a20": "自生悔愧即誅崔晧埋之都市。以口為廁令",
    "T55n2151_003:0360a21": "眾穢之。太武帝崩子文成立。稱興安元年興",
    "T55n2151_003:0360a22": "隆佛法。至和平三年歲次壬寅。曇耀為昭玄",
    "T55n2151_003:0360a23": "統。慨前陵廢欣今再興。自於北臺石窟寺。對",
    "T55n2151_003:0360a24": "印度沙門集諸大德譯。淨度三昧經一卷。付法",
    "T55n2151_003:0360a25": "傳四卷。凡二部合五卷。",
    "T55n2151_003:0360a26": "沙門吉迦夜。此云何事。西域人。遊化戒慮導",
    "T55n2151_003:0360a27": "物在心。以魏孝文帝延興二年歲次壬子。為",
    "T55n2151_003:0360a28": "僧統曇曜譯雜寶藏經等五部合二十五卷。",
    "T55n2151_003:0360a29": "劉孝標筆受。謂雜寶藏經十三卷。付法藏因",
    "T55n2151_003:0360b01": "緣經傳六卷。稱揚諸佛功德經三卷。大方廣菩",
    "T55n2151_003:0360b02": "薩十地經一卷。方便心論二卷。",
    "T55n2151_003:0360b03": "北涼北涼沮渠氏都姑臧",
    "T55n2151_003:0360b04": "沙門釋道龔。虛心廣運弘利為道。以北涼河",
    "T55n2151_003:0360b05": "西王神璽永初年間於張掖為蒙遜譯。悲華",
    "T55n2151_003:0360b06": "經一部十卷。寶梁經一部二卷。",
    "T55n2151_003:0360b07": "沙門法眾。高昌郡人。亦以北涼沮渠氏永初",
    "T55n2151_003:0360b08": "年中。於張掖為河西王蒙遜譯。大方等檀特",
    "T55n2151_003:0360b09": "陀羅尼經一部四卷。",
    "T55n2151_003:0360b10": "沙門僧伽陀。西域人。意存兼濟化誘居懷。以",
    "T55n2151_003:0360b11": "北涼沮渠永初年中。於張掖為蒙遜譯。慧上",
    "T55n2151_003:0360b12": "菩薩問大善權經一部二卷。",
    "T55n2151_003:0360b13": "沙門曇摩懺。或云曇無讖。此云法豐。中印",
    "T55n2151_003:0360b14": "度人。六歲出家日誦萬言。初學小乘五明諸",
    "T55n2151_003:0360b15": "論。後遇白頭禪師教以大乘。十日交諍方悟",
    "T55n2151_003:0360b16": "大旨。遂專大乘讖明解呪術所向皆驗。西域",
    "T55n2151_003:0360b17": "號為大神呪師。以北涼沮渠玄始元年歲次",
    "T55n2151_003:0360b18": "壬子至姑臧。齎涅槃經前分十卷。并菩薩戒止",
    "T55n2151_003:0360b19": "於傳舍。慮失經本𣏞之而臥。夜乃有神人牽",
    "T55n2151_003:0360b20": "讖墮地。讖謂為盜。如是三夕。乃聞空中聲曰。",
    "T55n2151_003:0360b21": "此是如來解脫之藏何為枕之。讖慚悟乃安",
    "T55n2151_003:0360b22": "高處。果有盜者夜捉提舉竟不能勝。明旦讖",
    "T55n2151_003:0360b23": "持不以為重。盜謂聖人悉來拜謝。遜聞讖名",
    "T55n2151_003:0360b24": "厚遇請譯。遂以玄始三年歲次甲寅記譯。至",
    "T55n2151_003:0360b25": "玄始十年辛酉。譯大般涅槃經一部四十卷。大",
    "T55n2151_003:0360b26": "方等大集經一部三十一卷。悲華經一部十卷。",
    "T55n2151_003:0360b27": "菩薩地持經一部十卷。菩薩戒經一部八卷。優",
    "T55n2151_003:0360b28": "婆塞戒經一部六卷。方等大雲經一部六卷。虛",
    "T55n2151_003:0360b29": "空藏經一部五卷。佛本行經一部五卷。金光明",
    "T55n2151_003:0360c01": "經一部四卷。海龍王經一部四卷。楞伽經一部",
    "T55n2151_003:0360c02": "四卷信善經一部二卷。無為道經一部二卷。勝",
    "T55n2151_003:0360c03": "鬘經一卷。羅摩伽經一卷。須真天子經一卷。居",
    "T55n2151_003:0360c04": "士請僧福田經一卷。文陀竭王經一卷。功德寶",
    "T55n2151_003:0360c05": "光菩薩經一卷。腹中女聽經一卷。決定罪福經",
    "T55n2151_003:0360c06": "一卷。菩薩戒本經一卷。菩薩戒壇文一卷。總二",
    "T55n2151_003:0360c07": "十三部合一百四十八卷。慧嵩筆受。道俗數",
    "T55n2151_003:0360c08": "百人問難。讖釋疑滯清辯若流。涅槃三譯乃",
    "T55n2151_003:0360c09": "訖。",
    "T55n2151_003:0360c10": "安陽侯沮渠京聲蒙遜從弟。為人博識涉獵",
    "T55n2151_003:0360c11": "經史。閱意內典奉持五戒。絕於妻室不拘榮",
    "T55n2151_003:0360c12": "利。常隨曇摩讖譯經。西至于殿從印度法",
    "T55n2151_003:0360c13": "師佛馱斯那諮問道義。斯那天才聰朗。誦半",
    "T55n2151_003:0360c14": "億偈經明了禪法。西方諸國號為人中師子。",
    "T55n2151_003:0360c15": "安陽從那受學禪法。諸祕要術口說梵本東",
    "T55n2151_003:0360c16": "歸於涼。以北涼永和年中。譯禪法要解一部",
    "T55n2151_003:0360c17": "二卷。魏滅涼後南奔建康以宋孝武帝孝建",
    "T55n2151_003:0360c18": "元年達至京邑。即以孝建二年歲次乙未。於",
    "T55n2151_003:0360c19": "楊都竹園寺及鍾山定林上寺。又譯治禪病",
    "T55n2151_003:0360c20": "祕法二卷。淨飯王般涅槃經一卷。八關齋經一",
    "T55n2151_003:0360c21": "卷。普明王經一卷。佛大僧大經一卷。生死變識",
    "T55n2151_003:0360c22": "經一卷。忿惒檀王經一卷。長者音悅經一卷。賢",
    "T55n2151_003:0360c23": "者律儀經一卷。進學經一卷。優婆塞五戒經一",
    "T55n2151_003:0360c24": "卷。耶祇經一卷。摩達經一卷。五百梵志經一卷。",
    "T55n2151_003:0360c25": "旃陀越經一卷。五反覆大義經一卷。迦葉禁戒",
    "T55n2151_003:0360c26": "經一卷。弟子死復生經一卷。弟子事佛吉凶經",
    "T55n2151_003:0360c27": "一卷。五苦章句經一卷。釋種問優婆塞經一卷。",
    "T55n2151_003:0360c28": "波斯匿王喪母經一卷。菩薩誓經一卷。中陰經",
    "T55n2151_003:0360c29": "一卷。佛母般泥洹經一卷。󱇆夷比丘經一卷。梵",
    "T55n2151_003:0361a01": "摩皇經一卷。優婆塞五法經一卷。五恐怖世經",
    "T55n2151_003:0361a02": "一卷。末羅王經一卷。觀彌勒菩薩上生兜率天",
    "T55n2151_003:0361a03": "經一卷。觀世音觀經一卷。諫王經一卷。清信士",
    "T55n2151_003:0361a04": "阿夷扇經一卷。弟子慢為耆域述經一卷總",
    "T55n2151_003:0361a05": "三十五部合三十六卷。丹陽尹孟顗見而",
    "T55n2151_003:0361a06": "奇之資贍隆厚。其所譯之經諷誦既久。對眾",
    "T55n2151_003:0361a07": "弘宣文無滯礙。",
    "T55n2151_003:0361a08": "沙門浮陀跋摩。或云佛陀。此言覺鎧。西域",
    "T55n2151_003:0361a09": "人。志操明直聰悟出群。雖復遍集三藏偏善",
    "T55n2151_003:0361a10": "毘婆沙論。常誦此部用為心要。以北涼永和",
    "T55n2151_003:0361a11": "五年歲次乙亥。為河西王子虔譯。毘婆沙論",
    "T55n2151_003:0361a12": "一部一百卷。道泰筆受。屬魏滅涼經書被焚失",
    "T55n2151_003:0361a13": "四十卷。今唯六十卷在。",
    "T55n2151_003:0361a14": "沙門釋道泰。譯大丈夫論一部二卷。入大乘論",
    "T55n2151_003:0361a15": "一部二卷。",
    "T55n2151_003:0361a16": "沙門釋智猛。雍州新豐縣人。稟性端厲明行",
    "T55n2151_003:0361a17": "清白。少襲法服修業專誠。諷誦之音以夜續",
    "T55n2151_003:0361a18": "日。志度宏邈情深佛法西尋靈迹。以北涼永",
    "T55n2151_003:0361a19": "和年中自西而返。塗經玉門即於涼土譯。般",
    "T55n2151_003:0361a20": "泥洹經一部二十卷。",
    "T55n2151_003:0361a21": "失譯人名經五部一十七卷。僧祐新集及釋道",
    "T55n2151_003:0361a22": "安涼土錄。並云是涼代失譯人名。今還附入",
    "T55n2151_003:0361a23": "涼世目錄。雖不知譯人名。庶知譯時代也。大",
    "T55n2151_003:0361a24": "忍辱經十卷。不退轉經四卷。金剛三昧經一卷。",
    "T55n2151_003:0361a25": "金輪王經一卷。賢劫五百佛名一卷。",
    "T55n2151_003:0361a26": "宋宋劉氏都建康",
    "T55n2151_003:0361a27": "沙門佛陀什。此言覺壽。罽賓國人。少受業於",
    "T55n2151_003:0361a28": "彌沙塞部。專精律品兼達禪要。以宋廢帝滎",
    "T55n2151_003:0361a29": "陽王景平元年歲次癸亥七月到於楊都。法",
    "T55n2151_003:0361b01": "顯先於師子國得彌沙塞律未譯而終。京邑",
    "T55n2151_003:0361b02": "僧徒聞什善律眾請譯出。即以其年冬於龍",
    "T55n2151_003:0361b03": "光寺譯為三十四卷。并戒本一卷。羯磨一卷。合",
    "T55n2151_003:0361b04": "三十六卷。于闐沙門智勝傳語。沙門竺道生",
    "T55n2151_003:0361b05": "慧嚴等筆受。侍中王練為檀越。",
    "T55n2151_003:0361b06": "沙門曇摩蜜多。此言法秀。罽賓國人。生而",
    "T55n2151_003:0361b07": "連眉。為人沈邃甚有慧鑒。常有善神潛形密",
    "T55n2151_003:0361b08": "護。每之國境神必託夢告其王知。去亦如之。",
    "T55n2151_003:0361b09": "誓以遊方教化為志不拘名利。初到燉煌即",
    "T55n2151_003:0361b10": "立禪閣。植柰千株開園百畝。學禪定眾趨",
    "T55n2151_003:0361b11": "者如雲。以宋文帝元嘉十八年歲次甲子。來",
    "T55n2151_003:0361b12": "至建業於祇洹寺譯。禪祕要經五卷。五門禪",
    "T55n2151_003:0361b13": "要法一卷。觀普賢菩薩行法經一卷。虛空藏菩",
    "T55n2151_003:0361b14": "薩觀經一卷。諸法勇王經一卷。佛昇忉利天為",
    "T55n2151_003:0361b15": "母說法經一卷。轉女身經一卷。象腋經一卷。郁",
    "T55n2151_003:0361b16": "伽長者所問經一卷。虛空藏菩薩神呪經一卷。",
    "T55n2151_003:0361b17": "總一十部合一十二卷善呪術傳畫迦毘羅",
    "T55n2151_003:0361b18": "像形。",
    "T55n2151_003:0361b19": "沙門畺梁耶舍。此言時稱。西域人。性剛直寡",
    "T55n2151_003:0361b20": "嗜欲。善三藏多所諳知。尤工禪思。以宋文帝",
    "T55n2151_003:0361b21": "元嘉元年歲次甲子達于京邑。帝深加賞勅",
    "T55n2151_003:0361b22": "住鐘山道林精舍。譯觀藥王藥上二菩薩經",
    "T55n2151_003:0361b23": "一卷。譯。無量壽觀經一卷。沙門僧含筆受。",
    "T55n2151_003:0361b24": "沙門伊葉波羅。此云自在西域人善通三藏",
    "T55n2151_003:0361b25": "解貫四含。以宋文帝元嘉年中遊於彭城。為",
    "T55n2151_003:0361b26": "比徐州刺史王仲德譯雜阿毘曇心論一部",
    "T55n2151_003:0361b27": "一十一卷。刺史親自筆受。",
    "T55n2151_003:0361b28": "沙門釋智嚴涼州人。弱冠出家精勤為業。納",
    "T55n2151_003:0361b29": "衣宴坐蔬食永歲。不受別請分衛自資。晉義",
    "T55n2151_003:0361c01": "熙十三年宋武伐姚泓還。始興公王恢。從駕",
    "T55n2151_003:0361c02": "觀山見嚴禪思。即請還都。然嚴道化所被幽",
    "T55n2151_003:0361c03": "顯咸伏。先於西域得經梵本未譯。以宋文帝",
    "T55n2151_003:0361c04": "元嘉四年歲次丁卯。於楊都枳園寺共寶雲",
    "T55n2151_003:0361c05": "等譯。普曜經八卷。無盡意菩薩經六卷。生經五",
    "T55n2151_003:0361c06": "卷。廣博嚴淨不退轉輪經四卷。菩薩瓔珞本業",
    "T55n2151_003:0361c07": "經二卷。毘羅三昧經二卷。阿那含經二卷。四天",
    "T55n2151_003:0361c08": "王經一卷。善德婆羅門問提婆達多經一卷。一",
    "T55n2151_003:0361c09": "音顯正法經一卷。調伏眾生業經一卷。善德優",
    "T55n2151_003:0361c10": "婆塞經一卷。法華三昧經一卷。淨度三昧經一",
    "T55n2151_003:0361c11": "卷總一十四部合三十六卷。然嚴未出家前。",
    "T55n2151_003:0361c12": "曾受五戒有所虧犯。後受大戒疑不得戒。遂",
    "T55n2151_003:0361c13": "汎海至印度國。諮問羅漢比丘。時羅漢不決",
    "T55n2151_003:0361c14": "為詣彌勒。彌勒答云。得戒嚴甚喜焉。",
    "T55n2151_003:0361c15": "沙門求那跋摩。此言功德鎧。罽賓國人。即其",
    "T55n2151_003:0361c16": "國王之少子也。洞明九部博曉四含。深達律",
    "T55n2151_003:0361c17": "品妙入禪要。誦經百餘萬言。罽賓王薨眾請",
    "T55n2151_003:0361c18": "紹位。恐為戒障遂林栖谷飲。孤行山野遁迹",
    "T55n2151_003:0361c19": "人世。儀形感物見者發心。以宋文帝元嘉年",
    "T55n2151_003:0361c20": "中達于建業。文帝慇懃問曰。弟子常欲齋而",
    "T55n2151_003:0361c21": "不殺。迫以身徇物不獲從志。法師將何以教",
    "T55n2151_003:0361c22": "之。跋摩曰。夫道在心不在事。法由己非由人。",
    "T55n2151_003:0361c23": "且帝王與匹夫所修各異。匹夫身賤名劣言",
    "T55n2151_003:0361c24": "令不威。若不剋己苦躬將何為用。帝王以四",
    "T55n2151_003:0361c25": "海為家兆民為子。出一嘉言則士女咸悅。布",
    "T55n2151_003:0361c26": "一善政則人神以和。刑不夭命役無勞力。",
    "T55n2151_003:0361c27": "則使風雨適時寒暖應節。百穀滋繁桑麻欝",
    "T55n2151_003:0361c28": "茂。如此持戒齋亦大矣不殺亦眾矣。寧在闕",
    "T55n2151_003:0361c29": "半日之食全一禽之命。然後方為弘濟耶。帝",
    "T55n2151_003:0362a01": "大悅曰。跋摩法師開悟明達。可與談於天人",
    "T55n2151_003:0362a02": "之際矣。勅住祇桓寺供給隆厚。即以元嘉",
    "T55n2151_003:0362a03": "年。於楊都譯菩薩善戒經二十卷。雜阿毘曇心",
    "T55n2151_003:0362a04": "論十二卷。四分比丘尼羯磨一卷。優婆塞五戒",
    "T55n2151_003:0362a05": "略論一卷。三歸及優婆塞戒一卷。沙彌威儀一",
    "T55n2151_003:0362a06": "卷。五門禪要用一卷。經律分異記一卷。總七",
    "T55n2151_003:0362a07": "部合三十八卷證第二果。",
    "T55n2151_003:0362a08": "沙門寶雲西涼州人。自少出家精勤碩學。志",
    "T55n2151_003:0362a09": "韻剛潔不偶世群。求法懇惻忘身殉道。遂以",
    "T55n2151_003:0362a10": "晉隆安年初西尋靈迹。經羅剎之野聞天鼓",
    "T55n2151_003:0362a11": "之音。禮釋迦影迹受羅漢之語。歷遊西方善",
    "T55n2151_003:0362a12": "梵書語。印度字音訓釋辭句悉皆備解。後來",
    "T55n2151_003:0362a13": "長安復至江左。諸翻譯人傳譯梵語於雲為",
    "T55n2151_003:0362a14": "最。初與智嚴共同出經。嚴既遷化雲獨宣譯。",
    "T55n2151_003:0362a15": "以宋文帝元嘉年中。於六合山寺。譯佛本行",
    "T55n2151_003:0362a16": "讚經傳七卷。付法藏經六卷。佛所行讚經傳五",
    "T55n2151_003:0362a17": "卷。新無量壽經二卷。新淨度三昧經二卷。總",
    "T55n2151_003:0362a18": "四部合十五卷。沙門慧觀等友而善之。",
    "T55n2151_003:0362a19": "沙門僧伽跋摩。此言眾鎧。印度國人。少而棄",
    "T55n2151_003:0362a20": "俗戒德清峻。善解律藏尤精雜心。器宇宏肅",
    "T55n2151_003:0362a21": "道俗敬異。其所譯經並文義詳允梵宋不差。",
    "T55n2151_003:0362a22": "彭城王劉義康。崇其戒範請以為師。名重京",
    "T55n2151_003:0362a23": "邑。以宋元嘉十年歲次癸酉。於長干寺譯阿",
    "T55n2151_003:0362a24": "毘曇毘婆沙論一十四卷。薩婆多摩德勒伽毘",
    "T55n2151_003:0362a25": "尼十卷。大勇菩薩分別業報略集一卷。龍樹菩",
    "T55n2151_003:0362a26": "薩勸發諸王要偈一卷。請聖僧浴文一卷。總五",
    "T55n2151_003:0362a27": "部合二十七卷。寶雲傳語。道場寺慧觀筆",
    "T55n2151_003:0362a28": "受。",
    "T55n2151_003:0362a29": "沙門求那跋陀羅。此言功德賢。中印度人。幼",
    "T55n2151_003:0362b01": "學五明四韋陀論。志性明敏度量該博。後遇",
    "T55n2151_003:0362b02": "雜心莫測涯際。方悟佛法崇深投簪落彩。",
    "T55n2151_003:0362b03": "專精志業博通三藏。慈和恭恪事師盡禮。捨",
    "T55n2151_003:0362b04": "小學大則深悟幽旨。以宋文帝元嘉十二年",
    "T55n2151_003:0362b05": "來至楊都。帝深重之勅住祇洹寺。至宋元嘉",
    "T55n2151_003:0362b06": "二十年歲次癸未。於楊都瓦官寺譯。雜阿含",
    "T55n2151_003:0362b07": "經五十卷。眾事分阿毘曇十二卷。楞伽阿跋多羅",
    "T55n2151_003:0362b08": "寶經四卷。央掘魔羅經四卷。過去現在因果經",
    "T55n2151_003:0362b09": "四卷。釋六十二見經四卷。大方廣寶篋經二卷。",
    "T55n2151_003:0362b10": "現在佛經三卷。菩薩行方便神通變化經三卷。",
    "T55n2151_003:0362b11": "淨度三昧經三卷。相續解脫了義經三卷。大",
    "T55n2151_003:0362b12": "法鼓經二卷。阿蘭若習禪經二卷。勝鬘師子吼",
    "T55n2151_003:0362b13": "一乘大方便經一卷。無量壽經一卷。賓頭盧突",
    "T55n2151_003:0362b14": "羅闍為優陀𤥻王說法經一卷。般泥洹經一卷。",
    "T55n2151_003:0362b15": "八吉祥經一卷。無憂王經一卷。出無量持門經",
    "T55n2151_003:0362b16": "一卷。三小劫經一卷。四食經一卷。十二遊經一",
    "T55n2151_003:0362b17": "卷。十二頭陀經一卷。三因緣經一卷。異處七處",
    "T55n2151_003:0362b18": "三觀經一卷。十一想思念如來經一卷。十二品",
    "T55n2151_003:0362b19": "生死經一卷。十報法三統略經一卷。罪福報應",
    "T55n2151_003:0362b20": "經一卷。六齋八戒經一卷。四人出現世間經一",
    "T55n2151_003:0362b21": "卷四品學法經一卷。申兜本經一卷。舅生經一卷。",
    "T55n2151_003:0362b22": "那先經一卷。日難經一卷。君臣經一卷。鞞摩肅",
    "T55n2151_003:0362b23": "經一卷。鸚鵡經一卷。負債為牛經一卷。越難經",
    "T55n2151_003:0362b24": "一卷。那賴經一卷。二僑士經一卷。釋摩男本經",
    "T55n2151_003:0362b25": "一卷。阿蘭那經一卷。老母經一卷。樹提伽經一",
    "T55n2151_003:0362b26": "卷阿遬達經一卷。大意經一卷。目連降龍王",
    "T55n2151_003:0362b27": "經一卷。阿難見伎樂啼哭無常經一卷。舍利弗",
    "T55n2151_003:0362b28": "等比丘得身作證經一卷。佛往慰迦葉病經一",
    "T55n2151_003:0362b29": "卷。請槃特比丘經一卷。佛命阿難詣最勝長者",
    "T55n2151_003:0362c01": "經一卷。目連弟布施望報經一卷。舍利弗般泥",
    "T55n2151_003:0362c02": "洹經一卷。摩訶迦葉度貧母經一卷。阿那律七",
    "T55n2151_003:0362c03": "念章經一卷。雜藏經一卷。虛空藏菩薩經一卷。",
    "T55n2151_003:0362c04": "菩薩呵欲經一卷。阿彌陀經一卷。諸法無行經",
    "T55n2151_003:0362c05": "一卷。貧子須賴經一卷。無量義經一卷。殺龍濟",
    "T55n2151_003:0362c06": "一國經一卷。無涯際持法門經一卷。墮珠著海",
    "T55n2151_003:0362c07": "中經一卷。當來選擇諸惡世界經一卷。阿難陀",
    "T55n2151_003:0362c08": "目佉尼阿離陀經一卷。佛入甘露調正意經一",
    "T55n2151_003:0362c09": "卷。過去行檀波羅蜜經一卷。本行六波羅蜜經",
    "T55n2151_003:0362c10": "一卷。第一義五相略集一卷。總七十八部合一",
    "T55n2151_003:0362c11": "百六十一卷。慧觀等筆受。弟子法勇傳語。",
    "T55n2151_003:0362c12": "荊州刺史南譙王劉義宣。嘗請講華嚴經。跋",
    "T55n2151_003:0362c13": "陀自愧未善宋言。遂旦夕禮懺求觀世音。忽",
    "T55n2151_003:0362c14": "夢有人白服持劍擎一人頭來謂陀曰。何故",
    "T55n2151_003:0362c15": "憂耶。陀以意對。答曰。不須多憂。即便以劍",
    "T55n2151_003:0362c16": "易於陀首更安新頭問曰。得無痛耶。答云。不",
    "T55n2151_003:0362c17": "痛。既悟心神喜悅。於是就講辯注若流。後",
    "T55n2151_003:0362c18": "還楊都。屬帝讌會王公畢集。帝欲試其機辯",
    "T55n2151_003:0362c19": "并解人意不。帝見其白首而謂之曰。師今日",
    "T55n2151_003:0362c20": "不負遠來之意。自外如何唯有一在。賢即答",
    "T55n2151_003:0362c21": "言。慕化遠來天子恩遇垂三十載。今年七十",
    "T55n2151_003:0362c22": "一唯一死在。帝大悅勅命近御而坐。兼工呪",
    "T55n2151_003:0362c23": "術既善大乘。時人號曰摩訶乘。",
    "T55n2151_003:0362c24": "沙門曇無竭。此言法勇。姓李。幽州黃龍人。幼",
    "T55n2151_003:0362c25": "為沙彌。禪修苦行持戒誦經。為師所重。嘗聞",
    "T55n2151_003:0362c26": "法顯躬踐佛國。乃慨然有忘身之誓。以宋武",
    "T55n2151_003:0362c27": "帝永初元年。招集同志釋僧猛等二十五人。",
    "T55n2151_003:0362c28": "共遊西域二十餘年。自外並死唯竭獨還。於",
    "T55n2151_003:0362c29": "罽賓國得梵經本。元嘉末年達于楊都。手自",
    "T55n2151_003:0363a01": "宣譯。觀世音受記經一卷。",
    "T55n2151_003:0363a02": "沙門釋慧簡。以宋孝武帝大明元年歲次丁",
    "T55n2151_003:0363a03": "酉。於鹿野寺譯灌頂藥師琉璃光佛經一卷。",
    "T55n2151_003:0363a04": "商人求財經一卷。閻王五天使經一卷。善生子",
    "T55n2151_003:0363a05": "經一卷。懈怠耕者經一卷。釋迦畢罪經一卷。貧",
    "T55n2151_003:0363a06": "窮老公經一卷。殺身濟賈人經一卷。舍衛城中",
    "T55n2151_003:0363a07": "人喪子發狂經一卷。譬喻經一卷。請賓頭盧法",
    "T55n2151_003:0363a08": "經一卷。阿難見水光瑞經一卷。呪願經一卷。瞿",
    "T55n2151_003:0363a09": "曇彌記果經一卷。學人亂意經一卷。竊為沙門",
    "T55n2151_003:0363a10": "經一卷。佛母般泥洹經一卷。長者子六過出家",
    "T55n2151_003:0363a11": "經一卷。獵師捨家學道事經一卷。瞿曇彌經一",
    "T55n2151_003:0363a12": "卷。旃闍摩暴志謗佛事經一卷。二老男女見佛",
    "T55n2151_003:0363a13": "出家得道經一卷。真為沙門經一卷。佛涅槃後",
    "T55n2151_003:0363a14": "諸比丘經一卷。大力士出家得道經一卷。總二",
    "T55n2151_003:0363a15": "十五部合二十五卷。",
    "T55n2151_003:0363a16": "沙門功德直西域人。道契既廣善誘日新。以",
    "T55n2151_003:0363a17": "宋大明六年歲次壬寅到荊州。為沙門釋玄",
    "T55n2151_003:0363a18": "暢譯菩薩念佛三昧經六卷。無量門破魔陀羅",
    "T55n2151_003:0363a19": "尼經一卷。暢刊正文義。詞旨婉密。而暢舒手",
    "T55n2151_003:0363a20": "出香掌中流水。莫之測也。",
    "T55n2151_003:0363a21": "沙門竺法卷印度人。志性弘簡開利為務。以",
    "T55n2151_003:0363a22": "宋明帝太始年中。於廣州譯無盡意經十卷。",
    "T55n2151_003:0363a23": "海意經七卷。如來恩智不思議經五卷。寶頂經",
    "T55n2151_003:0363a24": "五卷。阿述陀菩薩經一卷。三密底耶經一卷。總",
    "T55n2151_003:0363a25": "六部合二十九卷。",
    "T55n2151_003:0363a26": "沙門釋朔公。於宋代在南海郡。譯濡首菩",
    "T55n2151_003:0363a27": "薩無上清淨分衛經二卷。",
    "T55n2151_003:0363a28": "沙門釋道嚴。於宋世譯瓔珞本業經二卷。佛",
    "T55n2151_003:0363a29": "藏大方等經一卷。總二部合三卷。",
    "T55n2151_003:0363b01": "沙門釋勇公。於宋世譯空淨三昧經一卷。車",
    "T55n2151_003:0363b02": "匿經一卷。勸進學道經一卷。梵女首意經一卷。",
    "T55n2151_003:0363b03": "總四部合四卷。",
    "T55n2151_003:0363b04": "沙門釋法海。於宋世譯樂瓔珞莊嚴方便經",
    "T55n2151_003:0363b05": "一卷。寂調意所問經一卷。",
    "T55n2151_003:0363b06": "沙門釋先公。於宋世譯月燈三昧經一卷。",
    "T55n2151_003:0363b07": "古今譯經圖紀卷第三"
}