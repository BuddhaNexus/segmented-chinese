{
    "X69n1359_010:0548a08": "應菴和尚語錄卷第十",
    "X69n1359_010:0548a09": "嗣法門人　(守詮)　等編",
    "X69n1359_010:0548a10": "頌古",
    "X69n1359_010:0548a11": "世尊初生一手指天一手指地云。天上天下",
    "X69n1359_010:0548a12": "唯。我獨尊",
    "X69n1359_010:0548a13": "草木無端拈出來。更加註脚放癡獃。西天此土誰知",
    "X69n1359_010:0548a14": "己。夜半優曇火裏開。",
    "X69n1359_010:0548a15": "世尊拈花",
    "X69n1359_010:0548a16": "金色頭陀忽破顏。看來也是管窺斑。當時若得回頭",
    "X69n1359_010:0548a17": "早。免見兒孫墮黑山。",
    "X69n1359_010:0548a18": "女子出定",
    "X69n1359_010:0548a19": "出得出不得。滿面是埃塵。愁人莫向愁人說。說向愁",
    "X69n1359_010:0548a20": "人愁殺人。",
    "X69n1359_010:0548a21": "疎山造塔",
    "X69n1359_010:0548a22": "鑿開荒徑造浮圖。往復商量價不孤。無限落華隨水",
    "X69n1359_010:0548a23": "去。夕陽春色滿江湖。",
    "X69n1359_010:0548a24": "漸源與道吾弔慰",
    "X69n1359_010:0548b01": "急水灘頭下釣時。錦鱗紅尾尚遲疑。驀然跳出洪波",
    "X69n1359_010:0548b02": "裏。㸕霧拏雲宇宙低。",
    "X69n1359_010:0548b03": "風幡",
    "X69n1359_010:0548b04": "大海波濤湧。千江水逆流。龍王宮殿裏。不見一人遊。",
    "X69n1359_010:0548b05": "喫油糍",
    "X69n1359_010:0548b06": "背眾喫油糍。對人誇好手。潦倒不識羞。抵死揚家醜。",
    "X69n1359_010:0548b07": "香嚴上樹",
    "X69n1359_010:0548b08": "故園春色在枝頭。惱亂春風卒未休。無事晚來江上",
    "X69n1359_010:0548b09": "望。三三兩兩釣魚舟。",
    "X69n1359_010:0548b10": "丹霞燒木佛",
    "X69n1359_010:0548b11": "丹霞寒燒木佛。院主因禍得福。可憐杜撰巡官。祇管",
    "X69n1359_010:0548b12": "胡卜亂卜。",
    "X69n1359_010:0548b13": "舉定山夾山同行。定山云。生死中無佛則無",
    "X69n1359_010:0548b14": "生死。夾山云。生死中有佛。則不迷生死。二人",
    "X69n1359_010:0548b15": "各謂己語親切。往大梅舉而質之。梅云。一親",
    "X69n1359_010:0548b16": "一疎。二人下去。次日夾山往問。那箇親。梅云。",
    "X69n1359_010:0548b17": "親者不問。問者不親。夾山住院後。舉此謂眾",
    "X69n1359_010:0548b18": "云我當時失却一隻眼",
    "X69n1359_010:0548b19": "苦瓠連根苦。甜瓜徹蒂甜。兩般滋味惡。中後入黃泉。",
    "X69n1359_010:0548b20": "真贊",
    "X69n1359_010:0548b21": "贊睦州和尚",
    "X69n1359_010:0548b22": "稽首金容癩狗師。一生快活沒人知。平田淺草翻身",
    "X69n1359_010:0548b23": "處。合水和泥換步時。垂手未施三寸刃。破關先下頂",
    "X69n1359_010:0548b24": "門槌。寥寥萬古誰堪對。唯有嘉禾跛脚兒。",
    "X69n1359_010:0548c01": "嚴教授畫臨濟請贊",
    "X69n1359_010:0548c02": "喝下忽雷驚。聲前休領略。當鋒囓鏃時。蹉過第一著。",
    "X69n1359_010:0548c03": "不在壁立處。豈向平地泊。野水白連天。秋空飛一鶚。",
    "X69n1359_010:0548c04": "滿禪人畫臨濟像請贊",
    "X69n1359_010:0548c05": "臨濟禿無眼目。討便宜兮不知足。高懸羊頭賣狗肉",
    "X69n1359_010:0548c06": "秤頭斤兩惜如玉。胷中更有一般毒天。下無人敢輕觸。",
    "X69n1359_010:0548c07": "卞禪人畫布袋和尚求贊",
    "X69n1359_010:0548c08": "人謂是彌勒。且喜沒交涉。拖箇破布袋。到處納敗闕。",
    "X69n1359_010:0548c09": "祇有一味長。子細為君說。是什麼乾屎橛。",
    "X69n1359_010:0548c10": "贊三將軍",
    "X69n1359_010:0548c11": "家在歸宗寺後山。洞中春色異人間。祇因親受靈山",
    "X69n1359_010:0548c12": "記。長與歸宗把要關。",
    "X69n1359_010:0548c13": "贊大慧禪師",
    "X69n1359_010:0548c14": "人天之師佛祖膀樣。頂[寧*頁]一著。匙挑不上。俾臨濟價",
    "X69n1359_010:0548c15": "增十倍起圓悟更無伎倆。小姪如此贊揚。老胡決定",
    "X69n1359_010:0548c16": "有望。三十年後脫空話行。也是一番性懆起謗。",
    "X69n1359_010:0548c17": "贊虎丘先師",
    "X69n1359_010:0548c18": "老漢從來無禪。一味心中含毒。此毒時復現前。渾家",
    "X69n1359_010:0548c19": "大小不穆。異口同音呪詛。至今活陷地獄。一名臨濟",
    "X69n1359_010:0548c20": "正宗。一名叢林瞎禿。",
    "X69n1359_010:0548c21": "贊佛眼叔祖雪堂和尚侍立(老禪贊在前)",
    "X69n1359_010:0548c22": "正法眼藏。瞎驢邊滅。父行子隨。了無途轍。老禪已是",
    "X69n1359_010:0548c23": "錯針錐。添得應庵亂饒舌。",
    "X69n1359_010:0548c24": "贊此庵元和尚二",
    "X69n1359_010:0549a01": "佛祖生冤家。人天不喜見。忒殺聱頭。却通一線。劈胷",
    "X69n1359_010:0549a02": "拳下破牢關。大用機輪轆轆轉。",
    "X69n1359_010:0549a03": "十分畫得相似。祇有一處誵訛。佛祖檢點不出。從教",
    "X69n1359_010:0549a04": "平地干戈。",
    "X69n1359_010:0549a05": "贊李知府朝議",
    "X69n1359_010:0549a06": "人言公死。我言公在。在在在何處。清風動天籟。",
    "X69n1359_010:0549a07": "贊程宗古承務",
    "X69n1359_010:0549a08": "龐居士悟心於馬駒言下。裴相國得大用於黃蘗棒",
    "X69n1359_010:0549a09": "頭。雖相去數百年間。其金聲玉振聯環不斷。彼時有",
    "X69n1359_010:0549a10": "此二大老光明烜赫。此時有宗古先生。仁義禮信。根",
    "X69n1359_010:0549a11": "於心。而能以此心確然。履踐佛祖大解脫門。誠不讓",
    "X69n1359_010:0549a12": "耳。白雲山月未足為齊。寒檜青松堪同大節。",
    "X69n1359_010:0549a13": "烏巨山逵長老。命立首座。持師頂相請贊",
    "X69n1359_010:0549a14": "煙林風姿。山岳氣宇。坐看春回。行無伴侶。不圖成佛。",
    "X69n1359_010:0549a15": "豈欲作祖。一句掀翻。萬機罔措。更提柱杖。擊塗毒鼓。",
    "X69n1359_010:0549a16": "立禪持歸。分付烏巨。",
    "X69n1359_010:0549a17": "積善普長老請贊",
    "X69n1359_010:0549a18": "天台南石橋北。觀音寺裏有彌勒。頂門瞎却摩醯眼。",
    "X69n1359_010:0549a19": "肘後風雷轟霹靂。",
    "X69n1359_010:0549a20": "表微首座請贊",
    "X69n1359_010:0549a21": "左捺膝右握拳。搥瞎正法眼。打破葛藤禪。奮迅西河",
    "X69n1359_010:0549a22": "爪距踢出楊歧金圈。祇憑箇一著。今古有人傳。",
    "X69n1359_010:0549a23": "禪人寫真請贊",
    "X69n1359_010:0549a24": "形枯豈是持齋叟。兒古還非入定僧。馬又不成驢不",
    "X69n1359_010:0549b01": "是。當頭一著得人憎。",
    "X69n1359_010:0549b02": "法中之魔。僧中之賊。盜佛祖寶刀。斷衲僧命脉。貧窮",
    "X69n1359_010:0549b03": "者示之無價寶珠。富貴者令之破家散宅。不是平地",
    "X69n1359_010:0549b04": "上干戈。且非孤峻處標格。",
    "X69n1359_010:0549b05": "者漢初無罪過。祗是頭匾眼大。雖然肚裏醒醒。開口",
    "X69n1359_010:0549b06": "便先話墮。如斯出世為人。恰似大蟲看水磨。",
    "X69n1359_010:0549b07": "竪拂拄拂。全機出沒。一喝耳聾三日。叢林至今狼藉。",
    "X69n1359_010:0549b08": "屈屈。且道是馬祖屈。百丈屈。歸宗屈。宗一侍者。但恁",
    "X69n1359_010:0549b09": "麼拈出。",
    "X69n1359_010:0549b10": "魯祖偏工面壁。秘魔動便擎杈。唯有歸宗長老。一味",
    "X69n1359_010:0549b11": "撒土撒沙。三箇上牢漆桶。不知那箇堪誇。諸方檢點",
    "X69n1359_010:0549b12": "得出。也是勾賊破家。",
    "X69n1359_010:0549b13": "波濤千尺冷颼颼。誰向滄溟泛逆流。唯有渠儂諳水",
    "X69n1359_010:0549b14": "脉。卷舒出沒任遨遊。",
    "X69n1359_010:0549b15": "九年面壁。成迂曲。三頓親承愈見賒。併蕩那伽大機",
    "X69n1359_010:0549b16": "手。不知誰可繼生涯。",
    "X69n1359_010:0549b17": "拭眼堂前。臨濟正令。且行一半。拈佛祖病。",
    "X69n1359_010:0549b18": "江上青山千萬疊。水邊茆屋兩三間。朝來無限扁舟",
    "X69n1359_010:0549b19": "過。何似渠儂把釣竿。",
    "X69n1359_010:0549b20": "茆屋紫霄下。良田石鏡邊。此生隨分過。不用買山錢。",
    "X69n1359_010:0549b21": "這般惡比丘。何人敢近傍。恣焚三毒火。力起無根謗。",
    "X69n1359_010:0549b22": "破除少室窠。巢併蕩衲僧見障。聞者見者攢眉。應是",
    "X69n1359_010:0549b23": "無人瞻仰。",
    "X69n1359_010:0549b24": "身心一如身。外無餘。不願成佛。亦非凡夫。甘作上牢",
    "X69n1359_010:0549c01": "漆桶。無心計較錙銖。萬古銀山鐵壁。更沒者也之乎。",
    "X69n1359_010:0549c02": "是則活埋老僧。不是則打殺曇慧暗透兩重牢關。烈",
    "X69n1359_010:0549c03": "焰不藏蚊蚋。",
    "X69n1359_010:0549c04": "元是黃梅村裏僧。生來自笑百無能。一瓶一鉢隨緣",
    "X69n1359_010:0549c05": "住。孰謂而今繼祖燈。",
    "X69n1359_010:0549c06": "平江虞祖道寫頂相。求贊",
    "X69n1359_010:0549c07": "枯松下。盤陁上。獨坐大方。橫按拄杖。謂是應庵。無恁",
    "X69n1359_010:0549c08": "相狀。謂非應庵。誰肯歸向。分付祖道試自定當。",
    "X69n1359_010:0549c09": "徐伯壽求贊",
    "X69n1359_010:0549c10": "大海波濤闊。千峰氣像雄。當頭俱坐斷。直下展家風。",
    "X69n1359_010:0549c11": "一喝分賓。主三玄辨正宗。其餘都莫問。今古有盲聾。",
    "X69n1359_010:0549c12": "如道人求贊",
    "X69n1359_010:0549c13": "江上青山疊疊來。屋頭松竹手親栽。柴門盡日無人",
    "X69n1359_010:0549c14": "到時見窻前雲作堆。",
    "X69n1359_010:0549c15": "蓮道人自寫像求贊",
    "X69n1359_010:0549c16": "凌行婆蓮道者。一箇患聾。一箇患啞。聾者善聽。啞者",
    "X69n1359_010:0549c17": "能話。堪笑堪悲。可知禮也。",
    "X69n1359_010:0549c18": "吉彬老二姪女繡普賢菩薩求贊",
    "X69n1359_010:0549c19": "吳門吉彬老。壽年可及百。骨目清且癯。施為有標格。",
    "X69n1359_010:0549c20": "行步快如風。談笑氣不乏。窮之無他術。一味好佛法。",
    "X69n1359_010:0549c21": "每親善知識。言下究生殺。家有二姪女。貞姿逈超拔。",
    "X69n1359_010:0549c22": "自幼不茹葷。晨昏常燕默。從容定中起。痛念十使結。",
    "X69n1359_010:0549c23": "顯塵劫大願。運針發五色。幻普賢妙身。應現四菩薩。",
    "X69n1359_010:0549c24": "等十方虗空。皎若揭日月。大哉白象王。群狐悉彌滅。",
    "X69n1359_010:0550a01": "當知妙殊勝。豈在別處設。若從自己求。猶如病作熱。",
    "X69n1359_010:0550a02": "如是名正觀。不爾是邪說。",
    "X69n1359_010:0550a03": "偈頌",
    "X69n1359_010:0550a04": "和　宮使李侍郎頌。送入莞山庵",
    "X69n1359_010:0550a05": "此山已是勝天台。峰頂寥寥正眼開。無限水雲難湊",
    "X69n1359_010:0550a06": "泊。却容掃地相公來。",
    "X69n1359_010:0550a07": "題　陳參議中大大隱圖",
    "X69n1359_010:0550a08": "荷鋤居士隱雲莊。竹屋茆堂瞰小江。祗這逍遙是知",
    "X69n1359_010:0550a09": "己。人間天上更無雙。",
    "X69n1359_010:0550a10": "和　李參政頌示鑒禪者",
    "X69n1359_010:0550a11": "清源居士頂門著。從本已來自寥廓。更透吾家向上",
    "X69n1359_010:0550a12": "關。活鱍鱍地難収捉。風塵草動鑒來端。臨機八面初",
    "X69n1359_010:0550a13": "無作。纔起分毫取與心。即被邪師籠罩却。",
    "X69n1359_010:0550a14": "贈別俗兄",
    "X69n1359_010:0550a15": "此行安忍泛輕舟。無柰官差不自由。痛望老人修淨",
    "X69n1359_010:0550a16": "業。莫教容易度春秋。",
    "X69n1359_010:0550a17": "題劉民用居士藏六庵",
    "X69n1359_010:0550a18": "西溪縛屋稱幽居。坐對松窻與世疎。到眼青山千萬",
    "X69n1359_010:0550a19": "疊。此生安樂更無如。",
    "X69n1359_010:0550a20": "虗空正體沒邊涯。藏六如何盖覆伊。要聽少林無孔",
    "X69n1359_010:0550a21": "笛。從來多是逆風吹。",
    "X69n1359_010:0550a22": "辭此庵和尚塔",
    "X69n1359_010:0550a23": "道韻如山重。氷懷有紀綱。一拳成活業。千古更無雙。",
    "X69n1359_010:0550a24": "松竹森森老。雲山疊疊長。洛陽無限意。對此一爐香。",
    "X69n1359_010:0550b01": "示智道者",
    "X69n1359_010:0550b02": "少室門庭冷似灰。長年不見一人來。汝今若解知慚",
    "X69n1359_010:0550b03": "愧。那取工夫到一回。",
    "X69n1359_010:0550b04": "贈成主簿",
    "X69n1359_010:0550b05": "同是崇寧癸未生。公為官長我為僧。大家履踐通天",
    "X69n1359_010:0550b06": "路。共踏毗盧頂上行。",
    "X69n1359_010:0550b07": "禪人之梅陽",
    "X69n1359_010:0550b08": "此行不憚三千里。況是江天欲雪時。問道身心如不",
    "X69n1359_010:0550b09": "昧。梅陽老子已先知。",
    "X69n1359_010:0550b10": "與鑄鍾道者",
    "X69n1359_010:0550b11": "野店小橋外。黃昏欲雪時。一聲誰側耳。千古喚愚癡。",
    "X69n1359_010:0550b12": "德彬修雙陽塔求頌",
    "X69n1359_010:0550b13": "九層塔聳青霄外。七佛靈蹤在上方。山冷雲寒當午",
    "X69n1359_010:0550b14": "夜。唯聞仙樂散天香。",
    "X69n1359_010:0550b15": "送僧化蓆",
    "X69n1359_010:0550b16": "窮心何必在三椽。直透歸宗一味禪。翻憶當年曾卷",
    "X69n1359_010:0550b17": "起。無端又展與人眠。",
    "X69n1359_010:0550b18": "吳必東請小參後說偈",
    "X69n1359_010:0550b19": "百草頭邊千聖眼。一毫端上萬重關。更無佛法并玄",
    "X69n1359_010:0550b20": "妙。堪與知音共往還。",
    "X69n1359_010:0550b21": "送六人禪者。隨宏長老住大智",
    "X69n1359_010:0550b22": "大智荒凉久。中興六上人。機前施遠略。句下要通津",
    "X69n1359_010:0550b23": "事理無兼帶。偏圓有主賓。風雲今際會。彈指一番新。",
    "X69n1359_010:0550b24": "贈悟上人造華嚴塔",
    "X69n1359_010:0550c01": "山前馬廐普光殿。門外牛欄正覺場。五十三人同日",
    "X69n1359_010:0550c02": "葬。善財走得脚生瘡。",
    "X69n1359_010:0550c03": "術人求頌",
    "X69n1359_010:0550c04": "造化付誰手。君來聊解顏。欲游天上路。先破鬼門關。",
    "X69n1359_010:0550c05": "禍福行藏內。高低方寸間。毫芒差錯處。過犯重如山。",
    "X69n1359_010:0550c06": "行者求頌",
    "X69n1359_010:0550c07": "了身不若了心休。了得心時身不愁。若也身心俱了",
    "X69n1359_010:0550c08": "了。神仙何必更封侯。",
    "X69n1359_010:0550c09": "觀道人求頌",
    "X69n1359_010:0550c10": "學佛從來境界多。不能降。伏便成魔。降魔能用無心",
    "X69n1359_010:0550c11": "法。六賊傾城盡倒戈。",
    "X69n1359_010:0550c12": "題仲逸宣教三境圖",
    "X69n1359_010:0550c13": "太清之雲。鏡中之塵。從無住本。廓應如春。妙玄不動。",
    "X69n1359_010:0550c14": "示現無垠。三世普入。孰妄孰真。現成公案。豈費精神。",
    "X69n1359_010:0550c15": "當頭一著。坐斷要津。",
    "X69n1359_010:0550c16": "莞山淨明庵小參示眾",
    "X69n1359_010:0550c17": "三十三州七十僧。驢腮馬頷得人憎。諸方若具羅籠",
    "X69n1359_010:0550c18": "手。今日無因到淨明。",
    "X69n1359_010:0550c19": "題永寧小軒",
    "X69n1359_010:0550c20": "我行重到清凉地。小室軒窻分外明。不是山家占春",
    "X69n1359_010:0550c21": "色。大都物理自舒情。",
    "X69n1359_010:0550c22": "贈晦叔秀才二首",
    "X69n1359_010:0550c23": "處世從教眼似眉。自然心地絕支離。翻身更透龍門",
    "X69n1359_010:0550c24": "浪。頭角崢嶸宇宙低。",
    "X69n1359_010:0551a01": "少室巖前路不遙。毫芒纔擬便迢迢。西湖湖上晚來",
    "X69n1359_010:0551a02": "看。小艇輕風落畫橈。",
    "X69n1359_010:0551a03": "西蜀祖正道者還鄉求頌",
    "X69n1359_010:0551a04": "西川五十四軍州。幾箇男兒會點頭。透得劒門關子",
    "X69n1359_010:0551a05": "過。不風流處也風流。",
    "X69n1359_010:0551a06": "夜宿解田偶成",
    "X69n1359_010:0551a07": "夜宿西山居士家。圍爐相對話生涯。從來無一絲頭",
    "X69n1359_010:0551a08": "許。自是勞生眼裏花。",
    "X69n1359_010:0551a09": "送宏監寺開海田",
    "X69n1359_010:0551a10": "軒昂氣宇要爭先。及早乘時痛著鞭。翻轉江臯千頃",
    "X69n1359_010:0551a11": "浪。靈苗從此秀桑田。",
    "X69n1359_010:0551a12": "送珣禪還鄉",
    "X69n1359_010:0551a13": "極目澄澄水照空。白蘋紅蓼戰西風。三千里外深深",
    "X69n1359_010:0551a14": "意。鐵券誰將累祖翁。",
    "X69n1359_010:0551a15": "送祥禪人二首",
    "X69n1359_010:0551a16": "子是慈明家畔人。直須超卓要驚群。騰身快入洪波",
    "X69n1359_010:0551a17": "裏。始見曹源正脉分。",
    "X69n1359_010:0551a18": "濁港江頭送別時。碧雲秋水淡依依。莫嫌老拙疎慵",
    "X69n1359_010:0551a19": "甚。它日重來扣竹扉。",
    "X69n1359_010:0551a20": "謝楊善才道友惠數珠",
    "X69n1359_010:0551a21": "南詢初不失程途。収得金剛腦後珠。兩手持來親獻",
    "X69n1359_010:0551a22": "我。光明烱烱破昏衢。",
    "X69n1359_010:0551a23": "胡氏妙圓求頌",
    "X69n1359_010:0551a24": "八年伏枕今安樂。安樂常思病苦時。苦樂本來真實",
    "X69n1359_010:0551b01": "義要須猛省力扶持。",
    "X69n1359_010:0551b02": "送傑侍者還鄉(辛未上元日)",
    "X69n1359_010:0551b03": "大徹投機句。當陽廓頂門。相從今四載。徵詰洞無痕。",
    "X69n1359_010:0551b04": "雖未付鉢袋。氣宇吞乾坤。却把正法眼。喚作破沙盆。",
    "X69n1359_010:0551b05": "此行將省覲。切忌便垛根。吾有末後著。待歸要汝遵",
    "X69n1359_010:0551b06": "佛事。",
    "X69n1359_010:0551b07": "為此庵和尚入塔",
    "X69n1359_010:0551b08": "摩醯三眼洞徹無私。末後全提今之是也。故我此庵",
    "X69n1359_010:0551b09": "和尚。平生擔板不受差排。會盡物我一如。透過生死",
    "X69n1359_010:0551b10": "窠臼。履刀山劒樹如步紅蓮。入鑊湯爐炭似登寶所",
    "X69n1359_010:0551b11": "全體是箇大解脫門。更無一絲毫許外物。化緣既畢",
    "X69n1359_010:0551b12": "借路經過。火光三昧自焚軀。烈焰亘天誰著眼。黃金",
    "X69n1359_010:0551b13": "靈骨五色璨然。不昧高蹤斬新光彩。今日安藏窣堵。",
    "X69n1359_010:0551b14": "坐斷溪山。萬木生風。千江照月。真燈烈焰少室增輝。",
    "X69n1359_010:0551b15": "正恁麼時。且移身換步一句作麼生道。還知落處麼。",
    "X69n1359_010:0551b16": "寶印當空妙重重錦縫開。喝一喝。",
    "X69n1359_010:0551b17": "為留守樞密大資掩土",
    "X69n1359_010:0551b18": "天高地厚海闊山遙。發最上機示真實相。故我留守",
    "X69n1359_010:0551b19": "樞密相公。廓頂門正眼。顯肘後靈符。以此為國為民。",
    "X69n1359_010:0551b20": "以此至忠至孝。可謂大功不宰。果見作家。末後全提",
    "X69n1359_010:0551b21": "十虗坐斷。無生田地有種有収。般若舟航有津有濟。",
    "X69n1359_010:0551b22": "直得高超物表獨蹈大方。正恁麼時。且全身奉重一",
    "X69n1359_010:0551b23": "句作麼生道。好須雲外看。一劒倚天寒。",
    "X69n1359_010:0551b24": "為南書記下火",
    "X69n1359_010:0551c01": "東湖莞嶺及歸宗。燁燁騰輝爐鞴中。鐵眼銅睛烹不",
    "X69n1359_010:0551c02": "破。衲僧巴鼻好流通。",
    "X69n1359_010:0551c04": "應庵和尚語錄卷第十(終)",
    "X69n1359_010:0551c07": "塔銘(附)",
    "X69n1359_010:0551c09": "左承議郎太常丞兼權尚書吏部郎官李浩撰",
    "X69n1359_010:0551c10": "隆興改元。癸未六月十三日。住持天童山。應庵禪師",
    "X69n1359_010:0551c11": "曇華遷寂。塔全身於院之西麓。其侍者興會持遺書。",
    "X69n1359_010:0551c12": "副以趙州之頂相。來且需文以銘。余曰。銘余宜為。歲",
    "X69n1359_010:0551c13": "在庚午。始識師於番陽。十四年于今。念有所至。雖千",
    "X69n1359_010:0551c14": "里。命車忽焉去之。亦不為少頃留。以是為常。家居官",
    "X69n1359_010:0551c15": "居。其門弟子。以化事往還。葢未甞絕也。知師之所歷",
    "X69n1359_010:0551c16": "至詳。銘余宜為。示之信入。導以進步。既久而本然之",
    "X69n1359_010:0551c17": "法。軒豁呈露。靡所逃遁。考觀其極。與吾儒所謂一貫",
    "X69n1359_010:0551c18": "兩端。宗廟之美。百官之富。無得踰之。日月不可階之",
    "X69n1359_010:0551c19": "天無或少戾。知師之所造至悉。銘余宜為。負二宜為",
    "X69n1359_010:0551c20": "最後。又以古佛相貌寄意。銘余責也。其可辭。師江氏",
    "X69n1359_010:0551c21": "子。蘄之黃梅人。生而奇傑。骨目聳秀。童穉便厭世。故",
    "X69n1359_010:0551c22": "具決定志。津濟羣品。年十七。出家於邑之東禪。明年",
    "X69n1359_010:0551c23": "為大僧。又明年杖錫參訪。首謁隨州水南遂和尚。染",
    "X69n1359_010:0551c24": "指法味。歡喜踴躍。遂徧歷湖南北。江東西。所至與諸",
    "X69n1359_010:0552a01": "老宿激揚。無不投契。然師根器遠大。不肯得少為足。",
    "X69n1359_010:0552a02": "要求向上鉗鎚。透頂透底。諸佛列祖羅籠。不住一著。",
    "X69n1359_010:0552a03": "以厭滿初願。迺上雲居。禮圜悟禪師。一見拊勞。痛與",
    "X69n1359_010:0552a04": "提策。以為法之故。服勞難事。趨走惟恐居後。會圜悟",
    "X69n1359_010:0552a05": "入蜀。指似往見彰教隆。于宣隆其子也。隆移虎丘。師",
    "X69n1359_010:0552a06": "實為先馳。未半載間。通徹大法。頓明圜悟為人處。機",
    "X69n1359_010:0552a07": "關深固。運用恢廓。言句之出。皆越格超量。人天罔測。",
    "X69n1359_010:0552a08": "道聲藹然。洽於叢林。未幾禮辭。游戲諸方。初分座於",
    "X69n1359_010:0552a09": "處之連雲處守。遂以妙嚴。請師出世。繼住衢之明果。",
    "X69n1359_010:0552a10": "蘄之德章。饒之報恩薦福。婺之寶林報恩。江之東林",
    "X69n1359_010:0552a11": "建康之蔣山。平江之萬壽。兩住南康歸宗。末乃住今",
    "X69n1359_010:0552a12": "天童。皆緇白歆慕。同辭公舉。處處開大施門。垂手未",
    "X69n1359_010:0552a13": "悟。遠近奔湊。如水赴壑。師於普說小參。問答勘辯之",
    "X69n1359_010:0552a14": "屬。皆從容暇豫。曲盡善巧。而室中機辨。摻縱殺活。尤",
    "X69n1359_010:0552a15": "號明妙。飽參宿學。一近槌拂。亦汗下心死。恨見之晚。",
    "X69n1359_010:0552a16": "先意出力。辦所難集。以申報効。舊甞領徒典剎者。皆",
    "X69n1359_010:0552a17": "晦匿名跡。以得寓巾鉢於下陳為幸。嗚呼道亦宏矣。",
    "X69n1359_010:0552a18": "師既大振宗風。為世眼目。至於行業高潔。咸可稱述。",
    "X69n1359_010:0552a19": "師初有發明。即與此庵禪師。時號元布袋者同行。反",
    "X69n1359_010:0552a20": "覆博約。日益深奧。及從此庵於護國。相得歡甚。此庵",
    "X69n1359_010:0552a21": "之亡意。於師不無所屬。而開堂嗣法訖。不忘虎丘。與",
    "X69n1359_010:0552a22": "近世眩於名聞。牽於利養。燒香不原所得者。異矣。矩",
    "X69n1359_010:0552a23": "範嚴峻。或有過失。往往面質。無所寬假。言既脫口。亦",
    "X69n1359_010:0552a24": "釋然無間。以是學者畏而仰之。每於住持。泛應虗受",
    "X69n1359_010:0552b01": "雖料理建。置小物細。故動為無窮計。未甞苟且。至纖",
    "X69n1359_010:0552b02": "毫不可於意。即翩然徑去。莫能回奪。甞自言。衲僧家",
    "X69n1359_010:0552b03": "著草鞋。住院何啻如蚖虵戀窟。勉厲徒眾。不許放逸。",
    "X69n1359_010:0552b04": "事事必身率之。其將示疾也。猶掛牌入室。至夜分他",
    "X69n1359_010:0552b05": "日多類。是將終。或以辭世偈為請。師曰。吾甞笑諸方",
    "X69n1359_010:0552b06": "所為。而自為之耶。區處院事。纖悉不遺。奄然趺坐而",
    "X69n1359_010:0552b07": "化。春秋六十一。夏﨟四十三。偈頌語錄甚富。未及詮",
    "X69n1359_010:0552b08": "次。已盛傳於世矣。徑山妙喜禪師。聲價隆重。方其顯",
    "X69n1359_010:0552b09": "赫。時爭屈之下。師執常禮無加損。及其在梅陽。有僧",
    "X69n1359_010:0552b10": "傳師垂示語者。妙喜見之。極口稱歎。後以偈寄歸宗",
    "X69n1359_010:0552b11": "云。坐斷金輪第一峯。千妖百怪盡潛蹤。年來又得真",
    "X69n1359_010:0552b12": "消息。報道楊歧正脉通。其歸重如此。逮妙喜還徑山",
    "X69n1359_010:0552b13": "退居明月庵。師演化于明。叔姪相望。往來憧憧。必至",
    "X69n1359_010:0552b14": "二大士之門。咸曰。妙喜應庵無異辭。師寂後。未踰月",
    "X69n1359_010:0552b15": "妙喜亦化去。祖道其遂陵夷矣乎。後生可畏菴。必將",
    "X69n1359_010:0552b16": "有紹之者。銘曰。",
    "X69n1359_010:0552b17": "　臨際一宗　　支派分布　　大於楊歧　　盛於五祖",
    "X69n1359_010:0552b18": "　善美具并　　厥惟圜悟　　生子若孫　　益振門戶",
    "X69n1359_010:0552b19": "　師固後出　　氣雄諸方　　發端水南　　徧參湖江",
    "X69n1359_010:0552b20": "　所至皆靡　　陳既堂堂　　師視缺然　　高翥遠驤",
    "X69n1359_010:0552b21": "　窮法頂底　　迺梯迺航　　槌拂巾瓶　　一十三剎",
    "X69n1359_010:0552b22": "　示無緣慈　　縱無畏說　　魔族萬千　　我殺我活",
    "X69n1359_010:0552b23": "　驅耕奪饑　　定動智拔　　還其本然　　同此大達",
    "X69n1359_010:0552b24": "　太白峯之前　　玲瓏巖之下　　有窣堵波　　靈骨是舍",
    "X69n1359_010:0552c01": "　三十年後話行　　猶是閉眼作夜",
    "X69n1359_010:0552c04": "李侍郎祭文(附)",
    "X69n1359_010:0552c06": "維隆興元年六月十三日。左承議郎太常丞兼權尚",
    "X69n1359_010:0552c07": "書吏部郎官李浩。謹以香茶之奠。致祭于",
    "X69n1359_010:0552c08": "故天童山應庵禪師和尚。嗚呼。師遂遷寂矣夫抑世",
    "X69n1359_010:0552c09": "諦流布也。弗祭其弗來矣夫祭之果亦至也。方其彷",
    "X69n1359_010:0552c10": "徨於水南。周旋於江東西湖南北。困頓於雲居章教",
    "X69n1359_010:0552c11": "之久。如求亡子。如喪考妣。茲其未悟矣夫抑未甞不",
    "X69n1359_010:0552c12": "巍巍堂堂煒煒煌煌也。已而獨踞道場一十有五。說",
    "X69n1359_010:0552c13": "法如雷如風。奔走衲僧如鳳如麟。茲其既悟矣夫亦",
    "X69n1359_010:0552c14": "未甞不跛跛挈挈百醜千拙也。烹鍛諸佛。其無功矣",
    "X69n1359_010:0552c15": "夫抑最上上之功也。呵咄列祖。是無德矣夫亦無等",
    "X69n1359_010:0552c16": "等之德也。走之於師爰自相視而笑。授受兩忘。昔不",
    "X69n1359_010:0552c17": "為初學。今不為宿習。淮江異出不為阻。儒釋異容不",
    "X69n1359_010:0552c18": "為間。時從杖屨日瞻槌拂不為親。曠紀彌年元字脚",
    "X69n1359_010:0552c19": "不通不為疎。生而咨叩不為敬。死不哭臨不為慢。善",
    "X69n1359_010:0552c20": "觀走於師者於一奠焉。而觀之無餘蘊矣尚享。",
    "X69n1359_010:0552c22": "參政大資相國錢公。序于前。太傅和義郡王楊公。施",
    "X69n1359_010:0552c23": "財鏤其板。是皆牆壍宗門。為灋檀度。傾滄溟之量。溢",
    "X69n1359_010:0552c24": "般若之海。俾見聞獲益。迷悟超情。一念含虗空。三際",
    "X69n1359_010:0553a01": "悉平等。所謂成佛作祖大居士。誠哉是言。乾道丙戌",
    "X69n1359_010:0553a02": "正月吉旦住山苾芻　(守詮)　謹識。",
    "X69n1359_010:0553a05": "松源和尚普說",
    "X69n1359_010:0553a07": "應庵師祖。初行脚時。在一尊宿會下住。多教學者。過",
    "X69n1359_010:0553a08": "公案時。師祖同一僧。在佛殿裏。過一則公案。恁麼過。",
    "X69n1359_010:0553a09": "也過不得。又恁麼過。也過不得。二人商榷。不覺鷄唱。",
    "X69n1359_010:0553a10": "遂拊掌散去。後來一一過得了。只是依前肚裏。黑漫",
    "X69n1359_010:0553a11": "漫地。遂冷地思量。道若恁麼參禪。如何敵得生死。聞",
    "X69n1359_010:0553a12": "隨州水南遂和尚道行。乃洞下尊宿法嗣。恩官人徑",
    "X69n1359_010:0553a13": "往參。禮便得歸堂。有一連單兄弟。長時坐禪。不與人",
    "X69n1359_010:0553a14": "交。師祖一日問。佗還少睡麼。其僧厲聲道。老兄而今",
    "X69n1359_010:0553a15": "是什麼時節。更有工夫打睡。師祖直得面熱汗下。遂",
    "X69n1359_010:0553a16": "發志。不捨晝夜。以悟為則。不過一月。連單先有發明。",
    "X69n1359_010:0553a17": "師祖亦有發明。自此每每入室。得路便撑。將去。遂和",
    "X69n1359_010:0553a18": "尚並不柰佗何。一日入室次。喚華兄。你也好。只是公",
    "X69n1359_010:0553a19": "案未明。師祖抗聲道。盡大地是一箇公案。和尚作麼",
    "X69n1359_010:0553a20": "生明。遂和尚便低頭。師祖道。這老漢了我不得。束包",
    "X69n1359_010:0553a21": "望方丈。禮三拜便行。聞得圓悟住雲居。直造會下。凡",
    "X69n1359_010:0553a22": "遇入室。機機相副得數時。圓悟提起向上巴鼻竟。不",
    "X69n1359_010:0553a23": "能開口。圓悟每向人說。這箇蘄州子。得即得。只是腦",
    "X69n1359_010:0553a24": "後少一錐在。圓悟歸蜀。師祖也要隨佗去。圓悟道。你",
    "X69n1359_010:0553b01": "不須隨我去。有杲首座。元侍者。彰教隆藏主。見處共",
    "X69n1359_010:0553b02": "老僧一般。但去見佗。必為汝了却大事。遂依教特去",
    "X69n1359_010:0553b03": "宣州彰教。參隆和尚。門庭孤峻。直是不容湊泊。未經",
    "X69n1359_010:0553b04": "數時。遷虎丘。亦參隨去。續請充維那。一日室中。舉五",
    "X69n1359_010:0553b05": "祖牽牛過窻話。擬祇對次。被佗劈胷一拳。自此打斷",
    "X69n1359_010:0553b06": "命根。是時隆和尚。欲命首眾。會中有圓悟耆舊云。華",
    "X69n1359_010:0553b07": "維郍嫩在。師祖聞得。遂書偈於壁間云。江上青山殊",
    "X69n1359_010:0553b08": "未老。屋頭春色放教遲。人言洞裏桃花嫩。未必人間",
    "X69n1359_010:0553b09": "有此枝。不辭便行。此菴元和尚。時住處州連雲。師祖",
    "X69n1359_010:0553b10": "道我舊在雲居時。每喫這漢無滋味。如今看來。未必",
    "X69n1359_010:0553b11": "佗到我田地。且去驗佗看如何。纔到。便上方丈。侍者",
    "X69n1359_010:0553b12": "通報。此菴聞得。郎忙出來。一見便云。華兄此番且喜",
    "X69n1359_010:0553b13": "大事了畢。師祖道。我未曾開口。佗已知了。信知得底",
    "X69n1359_010:0553b14": "人。相見不在形言。便知落處。這箇便是參禪底榜樣。",
    "X69n1359_010:0553b15": "豈似今時一般長老與學者相見一句來一句去。末",
    "X69n1359_010:0553b16": "後多一句。便為贏得禪。究竟不知深淺。盖佗不曾踏",
    "X69n1359_010:0553b17": "著正脉。只在言句裏。作活計(云云)。",
    "X69n1359_010:0553b18": "應安庚戌佛生日天龍東堂比丘妙葩命二雕之",
    "X69n1359_010:0553b20": "應庵禪師振唱楊岐一宗提起虎丘正脉得他語",
    "X69n1359_010:0553b21": "於掌中欲弘通於遐代仍打施長財刊行流通伏",
    "X69n1359_010:0553b22": "願開拓人天祝延　聖朝矣。",
    "X69n1359_010:0553b23": "正應元年九月下旬八日",
    "X69n1359_010:0553b24": "三聖寺住持沙門(湛照)謹記",
    "X69n1359_010:0553c01": "奉行維那(師元)"
}