{
    "T08n0228_001:0587a03": "佛說佛母出生三法藏般若",
    "T08n0228_001:0587a04": "波羅蜜多經卷第一",
    "T08n0228_001:0587a06": "西天譯經三藏朝奉大夫試光祿卿",
    "T08n0228_001:0587a07": "傳法大師賜紫臣施護奉　詔譯",
    "T08n0228_001:0587a08": "了知諸行相品第一之一",
    "T08n0228_001:0587a09": "如是我聞：一時，佛在王舍城鷲峯山中，與大",
    "T08n0228_001:0587a10": "苾芻眾千二百五十人俱，皆是阿羅漢——一切",
    "T08n0228_001:0587a11": "漏盡無餘煩惱，心善解脫、慧善解脫，如大龍",
    "T08n0228_001:0587a12": "王，諸有所作皆悉具足；捨彼重擔得大善利，",
    "T08n0228_001:0587a13": "盡諸有結正智無礙，心住寂靜已得自在——唯",
    "T08n0228_001:0587a14": "一尊者住補特伽羅，所謂阿難。",
    "T08n0228_001:0587a15": "爾時，世尊告尊者須菩提言：「隨汝樂欲，為諸",
    "T08n0228_001:0587a16": "菩薩摩訶薩如其所應，宣說般若波羅蜜多",
    "T08n0228_001:0587a17": "法門。」是時，尊者舍利子即起是念：「今尊者須",
    "T08n0228_001:0587a18": "菩提，為以自智慧辯才而為宣說菩薩摩訶",
    "T08n0228_001:0587a19": "薩般若波羅蜜多耶？為以佛威神及加持力",
    "T08n0228_001:0587a20": "而為說耶？」",
    "T08n0228_001:0587a21": "爾時，尊者須菩提承佛威神，知舍利子於如是",
    "T08n0228_001:0587a22": "色、如是心有所思念。既知是已，即告舍利子",
    "T08n0228_001:0587a23": "言：「汝今當知，世尊所有聲聞弟子，於諸法中",
    "T08n0228_001:0587a24": "若自宣說、或為他說，一切皆是佛威神力。何",
    "T08n0228_001:0587a25": "以故？佛所說法，若於是中能修學者，彼能證",
    "T08n0228_001:0587a26": "得諸法自性。以證法故，有所言說皆與諸法",
    "T08n0228_001:0587a27": "無所違背。是故，舍利子！佛所說法順諸法性，",
    "T08n0228_001:0587a28": "諸善男子當如是知。」",
    "T08n0228_001:0587a29": "爾時，尊者須菩提白佛言：「世尊！佛作是言，令",
    "T08n0228_001:0587b01": "我隨所樂欲，如其所應宣說菩薩摩訶薩般",
    "T08n0228_001:0587b02": "若波羅蜜多。世尊！以何等義名為菩薩？當說",
    "T08n0228_001:0587b03": "何法為菩薩法？世尊！我不見有法名為菩薩，",
    "T08n0228_001:0587b04": "亦不見有法名為般若波羅蜜多。以是義故，",
    "T08n0228_001:0587b05": "若菩薩及菩薩法，皆無所有，不可見、不可得；",
    "T08n0228_001:0587b06": "般若波羅蜜多亦無所有，不可見、不可得。我",
    "T08n0228_001:0587b07": "當為何等菩薩教何等般若波羅蜜多？世尊！",
    "T08n0228_001:0587b08": "若菩薩摩訶薩聞作是說，心無所動，不驚不",
    "T08n0228_001:0587b09": "怖亦不退沒，是即名為教菩薩摩訶薩般若",
    "T08n0228_001:0587b10": "波羅蜜多，是即了知般若波羅蜜多，是即安",
    "T08n0228_001:0587b11": "住般若波羅蜜多。",
    "T08n0228_001:0587b12": "「復次，世尊！菩薩摩訶薩行般若波羅蜜多時，",
    "T08n0228_001:0587b13": "觀想般若波羅蜜多時，應如是學。而彼菩薩",
    "T08n0228_001:0587b14": "雖如是學，不應生心：『我如是學。』何以故？彼",
    "T08n0228_001:0587b15": "心非心，心性淨故。」",
    "T08n0228_001:0587b16": "爾時，尊者舍利子白須菩提言：「云何，須菩提！",
    "T08n0228_001:0587b17": "有彼心非心不？」須菩提言：「舍利子！於汝意云",
    "T08n0228_001:0587b18": "何，若心非心於有於無為可得耶？」舍利子言：",
    "T08n0228_001:0587b19": "「不也，須菩提！」是時，須菩提告舍利子言：「若心",
    "T08n0228_001:0587b20": "非心於有於無不可得者，汝今何故作如是",
    "T08n0228_001:0587b21": "言：『有心非心耶？』」舍利子言：「何名非心性？」須菩",
    "T08n0228_001:0587b22": "提言：「一切無所壞，遠離諸分別，是為非心性。」",
    "T08n0228_001:0587b23": "爾時，尊者舍利子讚須菩提言：「善哉，善哉！須",
    "T08n0228_001:0587b24": "菩提！誠如佛說，汝於無諍三昧行中最勝第",
    "T08n0228_001:0587b25": "一。若菩薩摩訶薩如是學者，即得不退轉於",
    "T08n0228_001:0587b26": "阿耨多羅三藐三菩提，當知是菩薩摩訶薩",
    "T08n0228_001:0587b27": "不離般若波羅蜜多。若有人欲學聲聞法者，",
    "T08n0228_001:0587b28": "當於此般若波羅蜜多聽受、讀誦、記念、思惟、如",
    "T08n0228_001:0587b29": "說修行，是即於此般若波羅蜜多修學相應。",
    "T08n0228_001:0587c01": "若欲學緣覺法者，當於此般若波羅蜜多聽",
    "T08n0228_001:0587c02": "受、讀誦、記念、思惟、如說修行，是即於此般若",
    "T08n0228_001:0587c03": "波羅蜜多修學相應。若欲學菩薩法者，當於",
    "T08n0228_001:0587c04": "此般若波羅蜜多聽受、讀誦、記念、思惟、如說修",
    "T08n0228_001:0587c05": "行，是即於此般若波羅蜜多善巧方便，而得",
    "T08n0228_001:0587c06": "具足諸菩薩法聚集相應。何以故？此般若波",
    "T08n0228_001:0587c07": "羅蜜多廣說一切菩薩藏法，若菩薩摩訶薩",
    "T08n0228_001:0587c08": "如是學者，於菩薩法是即相應。若欲修學阿",
    "T08n0228_001:0587c09": "耨多羅三藐三菩提法者，當於此般若波羅",
    "T08n0228_001:0587c10": "蜜多聽受、讀誦、記念、思惟、如說修行，是即於",
    "T08n0228_001:0587c11": "此般若波羅蜜多，方便具足集諸佛法。何以",
    "T08n0228_001:0587c12": "故？此般若波羅蜜多廣說一切阿耨多羅三",
    "T08n0228_001:0587c13": "藐三菩提法，若菩薩摩訶薩如是學者，於無",
    "T08n0228_001:0587c14": "上法而得相應。」",
    "T08n0228_001:0587c15": "爾時，尊者須菩提白佛言：「世尊！所言菩薩摩",
    "T08n0228_001:0587c16": "訶薩者，我不可見亦不可得，而菩薩但有名",
    "T08n0228_001:0587c17": "字。世尊！即此名字亦不可見、不可得。般若波",
    "T08n0228_001:0587c18": "羅蜜多亦但有名字，不可見、不可得。當為何",
    "T08n0228_001:0587c19": "等菩薩教何等般若波羅蜜多？以是義故，我",
    "T08n0228_001:0587c20": "即生疑。世尊！我於名字中求菩薩摩訶薩畢",
    "T08n0228_001:0587c21": "竟不可得，而彼名字無住處非無住處，無決",
    "T08n0228_001:0587c22": "定無不決定。何以故？彼名字性無所有故。是",
    "T08n0228_001:0587c23": "故無住處非無住處，無決定無不決定。若菩",
    "T08n0228_001:0587c24": "薩摩訶薩聞此甚深般若波羅蜜多，心無所",
    "T08n0228_001:0587c25": "動，不驚不怖亦不退沒，當知是菩薩摩訶薩",
    "T08n0228_001:0587c26": "不離般若波羅蜜多，住菩薩地而不退轉，善",
    "T08n0228_001:0587c27": "住無住相應。",
    "T08n0228_001:0587c28": "「復次，世尊！若菩薩摩訶薩行般若波羅蜜多",
    "T08n0228_001:0587c29": "時，觀想般若波羅蜜多時，不住於色，不住受、",
    "T08n0228_001:0588a01": "想、行、識。何以故？若住於色，即行色行，非行般",
    "T08n0228_001:0588a02": "若波羅蜜多。若住受、想、行、識，即行受、想、行、識，",
    "T08n0228_001:0588a03": "非行般若波羅蜜多。何以故？住於諸法即不",
    "T08n0228_001:0588a04": "能受般若波羅蜜多，與般若波羅蜜多而不",
    "T08n0228_001:0588a05": "相應，不能圓滿般若波羅蜜多，不能成就一",
    "T08n0228_001:0588a06": "切智。何以故？般若波羅蜜多不受於色，不受",
    "T08n0228_001:0588a07": "受、想、行、識。若不受色即非色，不受受、想、行、識",
    "T08n0228_001:0588a08": "即非受、想、行、識，是故般若波羅蜜多亦無所",
    "T08n0228_001:0588a09": "受。菩薩摩訶薩於無受法中當如是行，此即",
    "T08n0228_001:0588a10": "名為菩薩摩訶薩一切法無受三摩地。廣大",
    "T08n0228_001:0588a11": "圓滿無量決定，不為一切聲聞緣覺所壞。世",
    "T08n0228_001:0588a12": "尊！彼一切智，無有相、無所取，若有相可取者，",
    "T08n0228_001:0588a13": "彼室哩尼迦、波哩沒囉惹迦如是等人，於一",
    "T08n0228_001:0588a14": "切智不應生信。何以故？此人於一切智而生",
    "T08n0228_001:0588a15": "信解，以有量智入如是法，不受於色，不受受、",
    "T08n0228_001:0588a16": "想、行、識，不以喜樂法為智所觀，不以內色為",
    "T08n0228_001:0588a17": "智所觀，不以外色為智所觀，不以內外色為",
    "T08n0228_001:0588a18": "智所觀，亦不離內外色為智所觀。如是不以",
    "T08n0228_001:0588a19": "內受、想、行、識為智所觀，不以外受、想、行、識為",
    "T08n0228_001:0588a20": "智所觀，不以內外受、想、行、識為智所觀，亦不",
    "T08n0228_001:0588a21": "離內外受、想、行、識為智所觀。而彼室哩尼迦",
    "T08n0228_001:0588a22": "等於如是法及一切智智深生信解，於諸法",
    "T08n0228_001:0588a23": "性而得解脫，又於一切法無取無非取，乃至",
    "T08n0228_001:0588a24": "涅盤亦無取無非取。世尊！修菩薩法者，雖",
    "T08n0228_001:0588a25": "於色、受、想、行、識而無所受，彼未圓滿如來十",
    "T08n0228_001:0588a26": "力、四無所畏、十八不共法，亦不中道取證涅",
    "T08n0228_001:0588a27": "盤。是故，世尊！菩薩摩訶薩應如是了知般若",
    "T08n0228_001:0588a28": "波羅蜜多。",
    "T08n0228_001:0588a29": "「復次，世尊！若菩薩摩訶薩行般若波羅蜜多",
    "T08n0228_001:0588b01": "時，觀想般若波羅蜜多時，應作是觀：何法是",
    "T08n0228_001:0588b02": "般若波羅蜜多？般若波羅蜜多為何等相？諸",
    "T08n0228_001:0588b03": "法無所生亦復無所得，般若波羅蜜多其云",
    "T08n0228_001:0588b04": "何有？若菩薩作是觀時，心無所動，不驚不怖",
    "T08n0228_001:0588b05": "亦不退沒，當知是菩薩摩訶薩不離般若波",
    "T08n0228_001:0588b06": "羅蜜多。」",
    "T08n0228_001:0588b07": "爾時，尊者舍利子白須菩提言：「若諸色法離",
    "T08n0228_001:0588b08": "色自性，受、想、行、識離受、想、行、識自性，般若波",
    "T08n0228_001:0588b09": "羅蜜多離般若波羅蜜多自性，一切智復離",
    "T08n0228_001:0588b10": "般若波羅蜜多自性，般若波羅蜜多復離一",
    "T08n0228_001:0588b11": "切智自性，一切智離一切智自性者。云何說",
    "T08n0228_001:0588b12": "菩薩摩訶薩不離般若波羅蜜多？」須菩提言：",
    "T08n0228_001:0588b13": "「舍利子！如是，如是！一切色法離色自性，受、想、",
    "T08n0228_001:0588b14": "行、識離受、想、行、識自性，乃至一切智離一切",
    "T08n0228_001:0588b15": "智自性，般若波羅蜜多相離般若波羅蜜多",
    "T08n0228_001:0588b16": "相自性，諸相離諸相自性，無性亦離自性。」",
    "T08n0228_001:0588b17": "爾時，尊者舍利子復白須菩提言：「云何，須菩",
    "T08n0228_001:0588b18": "提！若菩薩摩訶薩是中學者，彼能成就一切",
    "T08n0228_001:0588b19": "智不？」須菩提言：「如是，如是！舍利子！若菩薩摩",
    "T08n0228_001:0588b20": "訶薩如是學者，彼能成就一切智。何以故？諸",
    "T08n0228_001:0588b21": "法無生亦非無生。菩薩摩訶薩能如是了知、",
    "T08n0228_001:0588b22": "如是行者，即能隨順親近彼一切智，身心清",
    "T08n0228_001:0588b23": "淨、諸相清淨，在在處處嚴淨佛土，成熟有情",
    "T08n0228_001:0588b24": "具諸佛法，是為菩薩摩訶薩修行般若波羅",
    "T08n0228_001:0588b25": "蜜多近一切智。」",
    "T08n0228_001:0588b26": "復次，尊者須菩提言：「若有菩薩摩訶薩行於",
    "T08n0228_001:0588b27": "色法，此為行相；若行色相，此為行相；若生色",
    "T08n0228_001:0588b28": "行，此為行相；若滅色行，此為行相；若壞色行，",
    "T08n0228_001:0588b29": "此為行相；若空色行，此為行相；我行諸行，亦",
    "T08n0228_001:0588c01": "是行相；我行菩薩行，亦是行相；於菩薩法我",
    "T08n0228_001:0588c02": "有所得，亦是行相。如是，若行受、想、行、識，此為",
    "T08n0228_001:0588c03": "行相；若行受、想、行、識相，此為行相；若生受、想、",
    "T08n0228_001:0588c04": "行、識，此為行相；若滅受、想、行、識，此為行相；若",
    "T08n0228_001:0588c05": "壞受、想、行、識，此為行相；若空受、想、行、識，此為",
    "T08n0228_001:0588c06": "行相；我行諸行，亦是行相；我行菩薩行，亦是",
    "T08n0228_001:0588c07": "行相；於菩薩法我有所得，亦是行相；若作是",
    "T08n0228_001:0588c08": "念：『能如是行，乃名行般若波羅蜜多。』亦是行相。",
    "T08n0228_001:0588c09": "若如是行者，當知此菩薩未能具足善巧方便。」",
    "T08n0228_001:0588c10": "爾時，尊者舍利子白須菩提言：「當云何行，是",
    "T08n0228_001:0588c11": "為菩薩摩訶薩行般若波羅蜜多？」須菩提言：",
    "T08n0228_001:0588c12": "「舍利子！若菩薩摩訶薩不行於色，不行色相，",
    "T08n0228_001:0588c13": "不行色生，不行色滅，不行色壞，不行色空，不",
    "T08n0228_001:0588c14": "行我行，不起我行菩薩行，如是不行受、想、行、",
    "T08n0228_001:0588c15": "識，不行受、想、行、識相，不行受、想、行、識生，不行",
    "T08n0228_001:0588c16": "受、想、行、識滅，不行受、想、行、識壞，不行受、想、行、",
    "T08n0228_001:0588c17": "識空，不行我行，不起我行菩薩行，不作是念：",
    "T08n0228_001:0588c18": "『若如是行，乃名行般若波羅蜜多。』若如是者，",
    "T08n0228_001:0588c19": "是名菩薩摩訶薩行般若波羅蜜多。而彼菩",
    "T08n0228_001:0588c20": "薩摩訶薩雖如是行，即不念我行，不念我不",
    "T08n0228_001:0588c21": "行，不念我亦行亦不行，不念我非行非不行。",
    "T08n0228_001:0588c22": "又復不念有所行，不念無所行，不念亦有所",
    "T08n0228_001:0588c23": "行亦無所行，不念非有所行非無所行。何以",
    "T08n0228_001:0588c24": "故？一切法無念、無取無非取，此名菩薩摩訶",
    "T08n0228_001:0588c25": "薩一切法無受三摩地。廣大圓滿無量決定，",
    "T08n0228_001:0588c26": "不為一切聲聞緣覺所壞。此三摩地遍入一",
    "T08n0228_001:0588c27": "切三摩地行，若菩薩摩訶薩能如是行者，速",
    "T08n0228_001:0588c28": "得成就阿耨多羅三藐三菩提。」",
    "T08n0228_001:0588c29": "是時，尊者須菩提承佛威神作如是言：「若菩",
    "T08n0228_001:0589a01": "薩摩訶薩雖行無數三摩地而無行相，雖見",
    "T08n0228_001:0589a02": "無數三摩地而無所見，彼菩薩不作是念：『此",
    "T08n0228_001:0589a03": "三摩地我已入，此三摩地我當入，此三摩地",
    "T08n0228_001:0589a04": "我今入。』如是一切時、一切處、一切種，離一切",
    "T08n0228_001:0589a05": "相而無所生。若如是者，當知是菩薩已從先",
    "T08n0228_001:0589a06": "佛得授阿耨多羅三藐三菩提記。」",
    "T08n0228_001:0589a07": "爾時，尊者舍利子白須菩提言：「若菩薩摩訶",
    "T08n0228_001:0589a08": "薩於三摩地無所行相，彼得如來、應供、正等",
    "T08n0228_001:0589a09": "正覺與授阿耨多羅三藐三菩提記者，而此",
    "T08n0228_001:0589a10": "三摩地為有所觀不？」須菩提言：「不也，舍利子！",
    "T08n0228_001:0589a11": "何以故？彼三摩地性無所有，離諸分別及所",
    "T08n0228_001:0589a12": "了知。」",
    "T08n0228_001:0589a13": "爾時，世尊讚言：「善哉，善哉！須菩提！如是，如是！",
    "T08n0228_001:0589a14": "須菩提！如佛世尊威神辯才及加持力，如是",
    "T08n0228_001:0589a15": "宣說，諸菩薩摩訶薩當如是行，如是修學。何",
    "T08n0228_001:0589a16": "以故？若菩薩摩訶薩如是學者，是為修學般",
    "T08n0228_001:0589a17": "若波羅蜜多。」",
    "T08n0228_001:0589a18": "是時，尊者舍利子白佛言：「世尊！若菩薩摩訶",
    "T08n0228_001:0589a19": "薩如是修學，是即修學般若波羅蜜多耶？」佛",
    "T08n0228_001:0589a20": "言：「舍利子！如是，如是！若菩薩摩訶薩如是學",
    "T08n0228_001:0589a21": "者，是為修學般若波羅蜜多。」舍利子白佛言：",
    "T08n0228_001:0589a22": "「世尊！若菩薩摩訶薩如是修學，當學何法？」佛",
    "T08n0228_001:0589a23": "言：「舍利子！若菩薩摩訶薩了法無所有亦復",
    "T08n0228_001:0589a24": "無所學，是為修學。何以故？彼一切法皆無所",
    "T08n0228_001:0589a25": "有，而諸愚異生於無法中分別執著。」舍利子",
    "T08n0228_001:0589a26": "白佛言：「世尊！若法無所有今云何有？」佛言：",
    "T08n0228_001:0589a27": "「舍利子！諸法無所有今如是有，彼諸愚異生",
    "T08n0228_001:0589a28": "於無法中，以不了故說為無明，是故執著無",
    "T08n0228_001:0589a29": "明。以執著故起分別心，由分別故墮於二邊，",
    "T08n0228_001:0589b01": "如是展轉於一切法，種種分別起所得相。彼",
    "T08n0228_001:0589b02": "分別已，依於二邊而生執著，是故分別過去",
    "T08n0228_001:0589b03": "諸法，分別未來諸法，分別現在諸法。以諸分",
    "T08n0228_001:0589b04": "別故執著名色。舍利子！彼諸異生不了諸法",
    "T08n0228_001:0589b05": "無所有性起分別者，於如實道不能了知亦",
    "T08n0228_001:0589b06": "不能見。由不知見故不出三界，於實際法不",
    "T08n0228_001:0589b07": "能安住亦不生信，是故墮彼愚異生數。」",
    "T08n0228_001:0589b08": "爾時，尊者舍利子復白佛言：「世尊！若菩薩摩",
    "T08n0228_001:0589b09": "訶薩如是學者，是學一切智不？」佛言：「舍利子！",
    "T08n0228_001:0589b10": "菩薩摩訶薩如是學者非學一切智，菩薩摩",
    "T08n0228_001:0589b11": "訶薩如是學者亦學一切智，如是學者亦學",
    "T08n0228_001:0589b12": "一切法，得近一切智成就一切智。」",
    "T08n0228_001:0589b13": "是時，尊者須菩提白佛言：「世尊！若有幻人作",
    "T08n0228_001:0589b14": "是問言：『云何修學一切智？云何親近一切智？",
    "T08n0228_001:0589b15": "云何成就一切智？』彼若作是問，我當云何答？」",
    "T08n0228_001:0589b16": "佛言：「須菩提！我今問汝，隨汝意答。」須菩提言：",
    "T08n0228_001:0589b17": "「善哉，世尊！願樂欲聞。」佛言：「須菩提！於汝意云",
    "T08n0228_001:0589b18": "何，幻異於色，色異幻不？如是幻異受、想、行、識，",
    "T08n0228_001:0589b19": "受、想、行、識異於幻不？」須菩提言：「不也，世尊！異",
    "T08n0228_001:0589b20": "幻非色，異色非幻，彼幻即色，彼色即幻，受、想、",
    "T08n0228_001:0589b21": "行、識亦復如是。」佛言：「須菩提！於意云何，所有",
    "T08n0228_001:0589b22": "五取蘊是菩薩不？」須菩提言：「如是，世尊！如是，",
    "T08n0228_001:0589b23": "善逝！」佛告須菩提：「當知五取蘊即是幻人。何",
    "T08n0228_001:0589b24": "以故？說色如幻，受、想、行、識亦如幻。彼色、受、想、",
    "T08n0228_001:0589b25": "行、識即是六根五蘊，是故菩薩摩訶薩亦如",
    "T08n0228_001:0589b26": "幻。若欲修學般若波羅蜜多者，當如幻學，即",
    "T08n0228_001:0589b27": "得阿耨多羅三藐三菩提。」",
    "T08n0228_001:0589b28": "須菩提白佛言：「世尊！若有初住大乘菩薩，聞",
    "T08n0228_001:0589b29": "作是說得無驚怖耶？」佛言：「須菩提！彼初住大",
    "T08n0228_001:0589c01": "乘菩薩若隨惡知識，即於是法聞已驚怖；而",
    "T08n0228_001:0589c02": "彼菩薩若隨善知識，即聞是法不生驚怖。」須",
    "T08n0228_001:0589c03": "菩提白佛言：「世尊！云何名為菩薩摩訶薩惡",
    "T08n0228_001:0589c04": "知識？」佛言：「若有教令遠離般若波羅蜜多者，",
    "T08n0228_001:0589c05": "是為菩薩惡知識。」「何名菩薩善知識？」佛言：「若",
    "T08n0228_001:0589c06": "於般若波羅蜜多，自所宣說、轉教他人，復為",
    "T08n0228_001:0589c07": "他人廣示魔業及魔過失，勸令覺了，覺已復",
    "T08n0228_001:0589c08": "令遠離，又復勸令不離諸佛。須菩提！當知是",
    "T08n0228_001:0589c09": "人被大乘鎧，大乘莊嚴，安住大乘，是為菩薩",
    "T08n0228_001:0589c10": "摩訶薩善知識。」須菩提白佛言：「世尊！如佛所",
    "T08n0228_001:0589c11": "說：『菩薩摩訶薩被大乘鎧，大乘莊嚴，安住大",
    "T08n0228_001:0589c12": "乘。』世尊！當說何句義是菩薩義？」佛言：「須菩",
    "T08n0228_001:0589c13": "提！當知非句義是菩薩義。何以故？菩薩於一",
    "T08n0228_001:0589c14": "切法無所障礙，於一切法如實了知，乃至阿",
    "T08n0228_001:0589c15": "耨多羅三藐三菩提亦無障礙，亦如實知。此",
    "T08n0228_001:0589c16": "說為菩薩義。」「又復，世尊！云何得名摩訶薩？」佛",
    "T08n0228_001:0589c17": "言：「於有情聚中而為最上，以是義故，名為摩",
    "T08n0228_001:0589c18": "訶薩。」",
    "T08n0228_001:0589c19": "爾時，尊者舍利子白佛言：「世尊！我亦樂說摩",
    "T08n0228_001:0589c20": "訶薩義。」佛言：「隨所樂說，今正是時。」舍利子言：",
    "T08n0228_001:0589c21": "「所有我見、眾生見、命者見、補特伽羅見、",
    "T08n0228_001:0589c22": "諸有趣見、斷見、常見及有身見，若離如",
    "T08n0228_001:0589c23": "是等見為眾生說法者，是為摩訶薩。」",
    "T08n0228_001:0589c24": "爾時，尊者須菩提白佛言：「世尊！我亦樂說摩",
    "T08n0228_001:0589c25": "訶薩義。」佛言：「隨所樂說，今正是時。」須菩提言：",
    "T08n0228_001:0589c26": "「若菩提心、一切智心、無漏心、無等心、無等等",
    "T08n0228_001:0589c27": "心，於如是心無礙無著，不為一切聲聞、緣覺",
    "T08n0228_001:0589c28": "所壞，以是義故名為摩訶薩，由此入於菩薩",
    "T08n0228_001:0589c29": "摩訶薩數。」時，尊者舍利子白須菩提言：「云何",
    "T08n0228_001:0590a01": "彼心無礙無著？」須菩提言：「以無心故，心無障",
    "T08n0228_001:0590a02": "礙亦無所著。」舍利子言：「心義云何？」須菩提言：",
    "T08n0228_001:0590a03": "「舍利子！心於有無為可生耶？為可得耶？」舍利",
    "T08n0228_001:0590a04": "子言：「不也，須菩提！」是時，須菩提告舍利子言：",
    "T08n0228_001:0590a05": "「心於有無若不可得者，何故於心有所說耶？」",
    "T08n0228_001:0590a06": "尊者舍利子讚須菩提言：「善哉，善哉！須菩提！",
    "T08n0228_001:0590a07": "誠如佛說，汝於無諍三昧行中最勝第一。」",
    "T08n0228_001:0590a08": "爾時，尊者滿慈子白佛言：「世尊！我亦樂說摩",
    "T08n0228_001:0590a09": "訶薩義。」佛言：「隨所樂說，今正是時。」滿慈子言：",
    "T08n0228_001:0590a10": "「摩訶薩者，所謂被大乘鎧，以大乘法而自莊",
    "T08n0228_001:0590a11": "嚴，安住大乘，是故說為摩訶薩義。」是時，須菩",
    "T08n0228_001:0590a12": "提白佛言：「世尊！所言菩薩摩訶薩被大乘鎧",
    "T08n0228_001:0590a13": "者，以何義故名大乘鎧？」佛言：「若菩薩摩訶薩",
    "T08n0228_001:0590a14": "作如是念：『我應度無量無數眾生令至涅盤。』",
    "T08n0228_001:0590a15": "雖度如是眾生已，於諸眾生無所度想，而無",
    "T08n0228_001:0590a16": "一眾生得涅盤者。何以故？一切法性本如是",
    "T08n0228_001:0590a17": "故，離諸起作。須菩提！譬如幻師於四衢道，以",
    "T08n0228_001:0590a18": "其幻法出多人聚，出已即隱。須菩提！於汝意",
    "T08n0228_001:0590a19": "云何？是諸幻人有所從來、有其實不？有所滅",
    "T08n0228_001:0590a20": "去、有所壞不？」須菩提言：「不也，世尊！」佛言：「須菩",
    "T08n0228_001:0590a21": "提！菩薩摩訶薩亦復如是，雖度無量無數眾",
    "T08n0228_001:0590a22": "生令至涅盤，而實無眾生有所度者。若菩薩",
    "T08n0228_001:0590a23": "摩訶薩聞作是說，不生驚怖，當知是菩薩摩",
    "T08n0228_001:0590a24": "訶薩被大乘鎧而自莊嚴。」",
    "T08n0228_001:0590a25": "爾時，尊者須菩提白佛言：「世尊！如我解佛所",
    "T08n0228_001:0590a26": "說義，菩薩摩訶薩若如是了知者，是為被大",
    "T08n0228_001:0590a27": "乘鎧，勇猛堅固而善莊嚴。」佛言：「須菩提！如是，",
    "T08n0228_001:0590a28": "如是！何以故？彼一切智是無為無作法，為利",
    "T08n0228_001:0590a29": "眾生故起諸方便。而彼眾生亦是無為無作",
    "T08n0228_001:0590b01": "法。」須菩提言：「誠如佛說。所以者何？色無縛無",
    "T08n0228_001:0590b02": "解，受、想、行、識亦無縛無解。世尊！色真如無縛",
    "T08n0228_001:0590b03": "無解，受、想、行、識真如亦無縛無解。」",
    "T08n0228_001:0590b04": "爾時，尊者滿慈子白須菩提言：「如尊者所說：",
    "T08n0228_001:0590b05": "『色無縛無解，受、想、行、識無縛無解，色真如無",
    "T08n0228_001:0590b06": "縛無解，受、想、行、識真如無縛無解。』者，此中何",
    "T08n0228_001:0590b07": "等是色無縛無解？何等是受、想、行、識無縛無",
    "T08n0228_001:0590b08": "解？何等是色真如無縛無解？何等是受、想、行、",
    "T08n0228_001:0590b09": "識真如無縛無解？」須菩提答言：「滿慈子！汝今",
    "T08n0228_001:0590b10": "當知，幻人色無縛無解，幻人受、想、行、識無縛",
    "T08n0228_001:0590b11": "無解，幻人色真如無縛無解，幻人受、想、行、識",
    "T08n0228_001:0590b12": "真如無縛無解。何以故？無所有故無縛無解，",
    "T08n0228_001:0590b13": "離故無縛無解，不生故無縛無解。若菩薩摩",
    "T08n0228_001:0590b14": "訶薩如是了知者，是即安住大乘，被大乘鎧，",
    "T08n0228_001:0590b15": "大乘莊嚴。即時，尊者滿慈子聞是說已，默然",
    "T08n0228_001:0590b16": "而住。」",
    "T08n0228_001:0590b17": "爾時，尊者須菩提白佛言：「世尊！如佛所言：『菩",
    "T08n0228_001:0590b18": "薩摩訶薩安住大乘，被大乘鎧，大乘莊嚴。』世",
    "T08n0228_001:0590b19": "尊以何義故為名大乘？菩薩云何了知？是乘",
    "T08n0228_001:0590b20": "從何所出？出已於何所住？」佛告須菩提：「大乘",
    "T08n0228_001:0590b21": "者無限量、無分數、無邊際，以是義故名為大",
    "T08n0228_001:0590b22": "乘。菩薩摩訶薩即如是了知。又言大乘從何",
    "T08n0228_001:0590b23": "所出、住何處者？是乘從三界出，住波羅蜜多，",
    "T08n0228_001:0590b24": "彼無所著故即住一切智，從是出生菩薩摩",
    "T08n0228_001:0590b25": "訶薩。",
    "T08n0228_001:0590b26": "「復次須菩提！若法無所出亦復無所住，以無",
    "T08n0228_001:0590b27": "住故，即一切智無住相應。又此大乘亦無所",
    "T08n0228_001:0590b28": "有，即無所出，無出故如是出。所以者何？若有",
    "T08n0228_001:0590b29": "所出、若無所出，如是二法俱不可得而無所",
    "T08n0228_001:0590c01": "生，乃至一切法中，無法可出亦無非法可出。",
    "T08n0228_001:0590c02": "須菩提！菩薩摩訶薩般若波羅蜜多如是出",
    "T08n0228_001:0590c03": "生。」",
    "T08n0228_001:0590c04": "爾時，尊者須菩提白佛言：「世尊！如佛所說：『彼",
    "T08n0228_001:0590c05": "大乘法於一切世間天、人、阿修羅中，而為最",
    "T08n0228_001:0590c06": "勝，與虛空等。如彼虛空能受無量無數眾生，",
    "T08n0228_001:0590c07": "彼大乘法亦復如是，能受無量無數眾生。』世",
    "T08n0228_001:0590c08": "尊！菩薩摩訶薩於大乘法，不見有來，不見有",
    "T08n0228_001:0590c09": "去，亦無住處。前際不可得，後際不可得，中際",
    "T08n0228_001:0590c10": "不可得，三世平等，無所生故，是故大乘義如",
    "T08n0228_001:0590c11": "是說。」",
    "T08n0228_001:0590c12": "爾時世尊讚言：「善哉，善哉！須菩提！如是，如是！",
    "T08n0228_001:0590c13": "須菩提！菩薩摩訶薩於大乘法如是修學，彼",
    "T08n0228_001:0590c14": "菩薩摩訶薩即得成就一切智。」",
    "T08n0228_001:0590c15": "佛說佛母出生三法藏般若波羅蜜多經卷第一"
}
