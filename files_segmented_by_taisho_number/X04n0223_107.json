{
    "X04n0223_107:0708b12": "大方廣佛新華嚴經合論卷第一百七",
    "X04n0223_107:0708b13": "唐于闐國三藏沙門實叉難陀譯經",
    "X04n0223_107:0708b14": "唐太原方山長者李通玄造論",
    "X04n0223_107:0708b15": "唐福州開元寺沙門志寧釐經合論",
    "X04n0223_107:0708b16": "入法界品第三十九之二十",
    "X04n0223_107:0708b17": "【論】第五去此不遠寂靜音海夜神主難勝地。",
    "X04n0223_107:0708b18": "【經】爾時善財童子於普救眾生妙德夜神所聞菩薩",
    "X04n0223_107:0708b19": "普現一切世間調伏眾生解脫門了知信解自在安",
    "X04n0223_107:0708b20": "住而往寂靜音海夜神所頂禮其足遶無數帀於前",
    "X04n0223_107:0708b21": "合掌而作是言聖者我已先發阿耨多羅三藐三菩",
    "X04n0223_107:0708b22": "提心我欲依善知識學菩薩行入菩薩行修菩薩行",
    "X04n0223_107:0708b23": "住菩薩行唯願慈哀為我宣說菩薩云何學菩薩行",
    "X04n0223_107:0708b24": "云何修菩薩道時彼夜神告善財言善哉善哉善男",
    "X04n0223_107:0708c01": "子汝能依善知識求菩薩行善男子我得菩薩念念",
    "X04n0223_107:0708c02": "出生廣大喜莊嚴解脫門善財言大聖此解脫門為",
    "X04n0223_107:0708c03": "何事業行何境界起何方便作何觀察夜神言善男",
    "X04n0223_107:0708c04": "子我發起清淨平等樂欲心我發起離一切世間塵",
    "X04n0223_107:0708c05": "垢清淨堅固莊嚴不可壞樂欲心我發起攀緣不退",
    "X04n0223_107:0708c06": "轉位永不退轉心我發起莊嚴功德寶山不動心我",
    "X04n0223_107:0708c07": "發起無住處心我發起普現一切眾生前救護心我",
    "X04n0223_107:0708c08": "發起見一切佛海無厭足心我發起求一切菩薩清",
    "X04n0223_107:0708c09": "淨願力心我發起住大智光明海心我發起令一切",
    "X04n0223_107:0708c10": "眾生超過憂惱曠野心我發起令一切眾生捨離愁",
    "X04n0223_107:0708c11": "憂苦惱心我發起令一切眾生捨離不可意色聲香",
    "X04n0223_107:0708c12": "味觸法心我發起令一切眾生捨離愛別離苦怨憎",
    "X04n0223_107:0708c13": "會苦心我發起令一切眾生捨離惡緣愚癡等苦心",
    "X04n0223_107:0708c14": "我發起與一切險難眾生作依怙心我發起令一切",
    "X04n0223_107:0708c15": "眾生出生死苦處心我發起令一切眾生捨離生老",
    "X04n0223_107:0708c16": "病死等苦心我發起令一切眾生成就如來無上法",
    "X04n0223_107:0708c17": "樂心我發起令一切眾生皆受喜樂心發是心已復",
    "X04n0223_107:0708c18": "為說法令其漸至一切智地所謂若見眾生樂著所",
    "X04n0223_107:0708c19": "住宮殿屋宅我為說法令其了達諸法自性離諸執",
    "X04n0223_107:0708c20": "著若見眾生戀著父母兄弟姉妹我為說法令其得",
    "X04n0223_107:0708c21": "預諸佛菩薩清淨眾會若見眾生戀著妻子我為說",
    "X04n0223_107:0708c22": "法令其捨離生死愛染起大悲心於一切眾生平等",
    "X04n0223_107:0708c23": "無二若見眾生住於王宮婇女侍奉我為說法令其",
    "X04n0223_107:0708c24": "得與眾聖集會入如來教若見眾生染著境界我為",
    "X04n0223_107:0709a01": "說法令其得入如來境界若見眾生多瞋恚者我為",
    "X04n0223_107:0709a02": "說法令住如來忍波羅蜜若見眾生其心懈怠我為",
    "X04n0223_107:0709a03": "說法令得清淨精進波羅蜜若見眾生其心散亂我",
    "X04n0223_107:0709a04": "為說法令得如來禪波羅蜜若見眾生入見稠林無",
    "X04n0223_107:0709a05": "明闇障我為說法令得出離稠林黑暗若見眾生無",
    "X04n0223_107:0709a06": "智慧者我為說法令得般若波羅蜜若見眾生染著",
    "X04n0223_107:0709a07": "三界我為說法令出生死若見眾生志意下劣我為",
    "X04n0223_107:0709a08": "說法令其圓滿佛菩提願若見眾生住自利行我為",
    "X04n0223_107:0709a09": "說法令其發起利益一切諸眾生願若見眾生志力",
    "X04n0223_107:0709a10": "微弱我為說法令得菩薩力波羅蜜若見眾生愚癡",
    "X04n0223_107:0709a11": "闇心我為說法令得菩薩智波羅蜜若見眾生色相",
    "X04n0223_107:0709a12": "不具我為說法令得如來清淨色身若見眾生形容",
    "X04n0223_107:0709a13": "醜陋我為說法令得無上清淨法身若見眾生色相",
    "X04n0223_107:0709a14": "麤惡我為說法令得如來微妙色身若見眾生情多",
    "X04n0223_107:0709a15": "憂惱我為說法令得如來畢竟安樂若見眾生貧窮",
    "X04n0223_107:0709a16": "所苦我為說法令得菩薩功德寶藏若見眾生住止",
    "X04n0223_107:0709a17": "園林我為說法令彼勤求佛法因緣若見眾生行於",
    "X04n0223_107:0709a18": "道路我為說法令其趣向一切智道若見眾生在聚",
    "X04n0223_107:0709a19": "落中我為說法令出三界若見眾生住止人間我為",
    "X04n0223_107:0709a20": "說法令其超越二乘之道住如來地若見眾生居住",
    "X04n0223_107:0709a21": "城郭我為說法令其得住法王城中若見眾生住於",
    "X04n0223_107:0709a22": "四隅我為說法令得三世平等智慧若見眾生住於",
    "X04n0223_107:0709a23": "諸方我為說法令得智慧見一切法若見眾生貪行",
    "X04n0223_107:0709a24": "多者我為彼說不淨觀門令其捨離生死愛染若見",
    "X04n0223_107:0709b01": "眾生瞋行多者我為彼說大慈觀門令其得入勤加",
    "X04n0223_107:0709b02": "修習若見眾生癡行多者我為說法令得明智觀諸",
    "X04n0223_107:0709b03": "法海若見眾生等分行者我為說法令其得入諸乘",
    "X04n0223_107:0709b04": "願海若見眾生樂生死樂我為說法令其厭離若見",
    "X04n0223_107:0709b05": "眾生厭生死苦應為如來所化度者我為說法令能",
    "X04n0223_107:0709b06": "方便示現受生若見眾生愛著五蘊我為說法令其",
    "X04n0223_107:0709b07": "得住無依境界若見眾生其心下劣我為顯示勝莊",
    "X04n0223_107:0709b08": "嚴道若見眾生心生憍慢我為其說平等法忍若見",
    "X04n0223_107:0709b09": "眾生其心諂曲我為其說菩薩直心善男子我以此",
    "X04n0223_107:0709b10": "等無量法施攝諸眾生種種方便教化調伏令離惡",
    "X04n0223_107:0709b11": "道受人天樂脫三界縛住一切智我時便得廣大歡",
    "X04n0223_107:0709b12": "喜法光明海其心怡暢安隱適悅復次善男子我嘗",
    "X04n0223_107:0709b13": "觀察一切菩薩道場眾會修種種願行現種種淨身",
    "X04n0223_107:0709b14": "有種種常光放種種光明以種種方便入一切智門",
    "X04n0223_107:0709b15": "入種種三昧現種種神變出種種音聲海具種種莊",
    "X04n0223_107:0709b16": "嚴身入種種如來門詣種種國土海見種種諸佛海",
    "X04n0223_107:0709b17": "得種種辯才海照種種解脫境得種種智光海入種",
    "X04n0223_107:0709b18": "種三昧海遊戲種種諸解脫門以種種門趣一切智",
    "X04n0223_107:0709b19": "種種莊嚴虗空法界以種種莊嚴雲徧覆虗空觀察",
    "X04n0223_107:0709b20": "種種道場眾會集種種世界入種種佛剎詣種種方",
    "X04n0223_107:0709b21": "便海受種種如來命從種種如來所與種種菩薩俱",
    "X04n0223_107:0709b22": "雨種種莊嚴雲入如來種種方便觀如來種種法海",
    "X04n0223_107:0709b23": "入種種智慧海坐種種莊嚴座善男子我觀察此道",
    "X04n0223_107:0709b24": "場眾會知佛神力無量無邊生大歡喜善男子我觀",
    "X04n0223_107:0709c01": "毗盧遮那如來念念出現不可思議清淨色身既見",
    "X04n0223_107:0709c02": "是已生大歡喜又觀如來於念念中放大光明充滿",
    "X04n0223_107:0709c03": "法界既見是已生大歡喜又見如來一一毛孔念念",
    "X04n0223_107:0709c04": "出現無量佛剎微塵數光明海一一光明以無量佛",
    "X04n0223_107:0709c05": "剎微塵數光明而為眷屬一一周徧一切法界消滅",
    "X04n0223_107:0709c06": "一切諸眾生苦既見是已生大歡喜又善男子我觀",
    "X04n0223_107:0709c07": "如來頂及兩肩念念出現一切佛剎微塵數寶燄山",
    "X04n0223_107:0709c08": "雲充滿十方一切法界既見是已生大歡喜又善男",
    "X04n0223_107:0709c09": "子我觀如來一一毛孔於念念中出一切佛剎微塵",
    "X04n0223_107:0709c10": "數香光明雲充滿十方一切佛剎既見是已生大歡",
    "X04n0223_107:0709c11": "喜又善男子我觀如來一一相念念出一切佛剎微",
    "X04n0223_107:0709c12": "塵數諸相莊嚴如來身雲徧往十方一切世界既見",
    "X04n0223_107:0709c13": "是已生大歡喜又善男子我觀如來一一毛孔於念",
    "X04n0223_107:0709c14": "念中出不可說佛剎微塵數佛變化雲示現如來從",
    "X04n0223_107:0709c15": "初發心修波羅蜜具莊嚴道入菩薩地既見是已生",
    "X04n0223_107:0709c16": "大歡喜又善男子我觀如來一一毛孔念念出現不",
    "X04n0223_107:0709c17": "可說不可說佛剎微塵數天王身雲及以天王自在",
    "X04n0223_107:0709c18": "神變充徧一切十方法界應以天王身而得度者即",
    "X04n0223_107:0709c19": "現其身而為說法既見是已生大歡喜如天王身雲",
    "X04n0223_107:0709c20": "其龍王夜叉王乾闥婆王阿脩羅王迦樓羅王緊那",
    "X04n0223_107:0709c21": "羅王摩睺羅伽王人王梵王身雲莫不皆於一一毛",
    "X04n0223_107:0709c22": "孔如是出現如是說法我見是已於念念中生大歡",
    "X04n0223_107:0709c23": "喜生大信樂量與法界薩婆若等昔所未得而今始",
    "X04n0223_107:0709c24": "得昔所未證而今始證昔所未入而今始入昔所未",
    "X04n0223_107:0710a01": "滿而今始滿昔所未見而今始見昔所未聞而今始",
    "X04n0223_107:0710a02": "聞何以故以能了知法界相故知一切法唯一相故",
    "X04n0223_107:0710a03": "能平等入三世道故能說一切無邊法故善男子我",
    "X04n0223_107:0710a04": "入此菩薩念念出生廣大喜莊嚴解脫光明海又善",
    "X04n0223_107:0710a05": "男子此解脫無邊普入一切法界門故此解脫無盡",
    "X04n0223_107:0710a06": "等發一切智性心故此解脫無際入無際畔一切眾",
    "X04n0223_107:0710a07": "生心想中故此解脫甚深寂靜智慧所知境故此解",
    "X04n0223_107:0710a08": "脫廣大周徧一切如來境故此解脫無壞菩薩智眼",
    "X04n0223_107:0710a09": "之所知故此解脫無底盡於法界之源底故此解脫",
    "X04n0223_107:0710a10": "者即是普門於一事中普見一切諸神變故此解脫",
    "X04n0223_107:0710a11": "者終不可取一切法身等無二故此解脫者終無有",
    "X04n0223_107:0710a12": "生以能了知如幻法故此解脫者猶如影像一切智",
    "X04n0223_107:0710a13": "願光所生故此解脫者猶如變化化生菩薩諸勝行",
    "X04n0223_107:0710a14": "故此解脫者猶如大地為一切眾生所依處故此解",
    "X04n0223_107:0710a15": "脫者猶如大水能以大悲潤一切故此解脫者猶如",
    "X04n0223_107:0710a16": "大火乾竭眾生貪愛水故此解脫者猶如大風令諸",
    "X04n0223_107:0710a17": "眾生速疾趣於一切智故此解脫者猶如大海種種",
    "X04n0223_107:0710a18": "功德莊嚴一切諸眾生故此解脫者如須彌山出一",
    "X04n0223_107:0710a19": "切智法寶海故此解脫者如大城郭一切妙法所莊",
    "X04n0223_107:0710a20": "嚴故此解脫者猶如虗空普容三世佛神力故此解",
    "X04n0223_107:0710a21": "脫者猶如大雲普為眾生雨法雨故此解脫者猶如",
    "X04n0223_107:0710a22": "淨日能破眾生無知闇故此解脫者猶如滿月滿足",
    "X04n0223_107:0710a23": "廣大福德海故此解脫者猶如真如悉能周徧一切",
    "X04n0223_107:0710a24": "處故此解脫者猶如自影從自善業所化出故此解",
    "X04n0223_107:0710b01": "脫者猶如呼響隨其所應為說法故此解脫者猶如",
    "X04n0223_107:0710b02": "影像隨眾生心而照現故此解脫者如大樹王開敷",
    "X04n0223_107:0710b03": "一切神通華故此解脫者猶如金剛從本已來不可",
    "X04n0223_107:0710b04": "壞故此解脫者如如意珠出生無量自在力故此解",
    "X04n0223_107:0710b05": "脫者如離垢藏摩尼寶王示現一切三世如來諸神",
    "X04n0223_107:0710b06": "力故此解脫者如喜幢摩尼寶能平等出一切諸佛",
    "X04n0223_107:0710b07": "法輪聲故善男子我今為汝說此譬喻汝應思惟隨",
    "X04n0223_107:0710b08": "順悟入爾時善財童子白寂靜音海夜神言大聖云",
    "X04n0223_107:0710b09": "何修行得此解脫夜神言善男子菩薩修行十大法",
    "X04n0223_107:0710b10": "藏得此解脫何等為十一修布施廣大法藏隨眾生",
    "X04n0223_107:0710b11": "心悉令滿足二修淨戒廣大法藏普入一切佛功德",
    "X04n0223_107:0710b12": "海三修堪忍廣大法藏能徧思惟一切法性四修精",
    "X04n0223_107:0710b13": "進廣大法藏趣一切智恒不退轉五修禪定廣大法",
    "X04n0223_107:0710b14": "藏能滅一切眾生熱惱六修般若廣大法藏能徧了",
    "X04n0223_107:0710b15": "知一切法海七修方便廣大法藏能徧成熟諸眾生",
    "X04n0223_107:0710b16": "海八修諸願廣大法藏徧一切佛剎一切眾生海盡",
    "X04n0223_107:0710b17": "未來劫修菩薩行九修諸力廣大法藏念念現於一",
    "X04n0223_107:0710b18": "切法界海一切佛國土成等正覺常不休息十修淨",
    "X04n0223_107:0710b19": "智廣大法藏得如來智徧知三世一切諸法無有障",
    "X04n0223_107:0710b20": "礙善男子若諸菩薩安住如是十大法藏則能獲得",
    "X04n0223_107:0710b21": "如是解脫清淨增長積集堅固安住圓滿善財童子",
    "X04n0223_107:0710b22": "言聖者汝發阿耨多羅三藐三菩提心其已久如夜",
    "X04n0223_107:0710b23": "神言善男子此華藏莊嚴世界海東過十世界海有",
    "X04n0223_107:0710b24": "世界海名一切淨光寶此世界海中有世界種名一",
    "X04n0223_107:0710c01": "切如來願光明音中有世界名清淨光金莊嚴一切",
    "X04n0223_107:0710c02": "香金剛摩尼王為體形如樓閣眾妙寶雲以為其際",
    "X04n0223_107:0710c03": "住於一切寶纓絡海妙宮殿雲而覆其上淨穢相雜",
    "X04n0223_107:0710c04": "此世界中乃往古世有劫名普光幢國名普滿妙藏",
    "X04n0223_107:0710c05": "道場名一切寶藏妙月光明有佛名不退轉法界音",
    "X04n0223_107:0710c06": "於此成阿耨多羅三藐三菩提我於爾時作菩提樹",
    "X04n0223_107:0710c07": "神名具足福德燈光明幢守護道場我見彼佛成等",
    "X04n0223_107:0710c08": "正覺示現神力發阿耨多羅三藐三菩提心即於此",
    "X04n0223_107:0710c09": "時獲得三昧名普照如來功德海此道場中次有如",
    "X04n0223_107:0710c10": "來出興於世名法樹威德山我時命終還生此中為",
    "X04n0223_107:0710c11": "道場主夜神名殊妙福智光見彼如來轉正法輪現",
    "X04n0223_107:0710c12": "大神通即得三昧名普照一切離貪境界次有如來",
    "X04n0223_107:0710c13": "出興於世名一切法海音聲王我於彼時身為夜神",
    "X04n0223_107:0710c14": "因得見佛承事供養即獲三昧名生長一切善法地",
    "X04n0223_107:0710c15": "次有如來出興於世名寶光明燈幢王我於彼時身",
    "X04n0223_107:0710c16": "為夜神因得見佛承事供養即獲三昧名普現神通",
    "X04n0223_107:0710c17": "光明雲次有如來出興於世名功德須彌光我於彼",
    "X04n0223_107:0710c18": "時身為夜神因得見佛承事供養即獲三昧名普照",
    "X04n0223_107:0710c19": "諸佛海次有如來出興於世名法雲音聲王我於彼",
    "X04n0223_107:0710c20": "時身為夜神因得見佛承事供養即獲三昧名一切",
    "X04n0223_107:0710c21": "法海燈次有如來出興於世名智燈照耀王我於彼",
    "X04n0223_107:0710c22": "時身為夜神因得見佛承事供養即獲三昧名滅一",
    "X04n0223_107:0710c23": "切眾生苦清淨光明燈次有如來出興於世名法勇",
    "X04n0223_107:0710c24": "妙德幢我於彼時身為夜神因得見佛承事供養即",
    "X04n0223_107:0711a01": "獲三昧名三世如來光明藏次有如來出興於世名",
    "X04n0223_107:0711a02": "師子勇猛法智燈我於彼時身為夜神因得見佛承",
    "X04n0223_107:0711a03": "事供養即獲三昧名一切世間無障礙智慧輪次有",
    "X04n0223_107:0711a04": "如來出興於世名智力山王我於彼時身為夜神因",
    "X04n0223_107:0711a05": "得見佛承事供養即獲三昧名普照三世眾生諸根",
    "X04n0223_107:0711a06": "行善男子清淨光金莊嚴世界普光明幢劫中有如",
    "X04n0223_107:0711a07": "是等佛剎微塵數如來出興於世我於彼時或為天",
    "X04n0223_107:0711a08": "王或為龍王或為夜叉王或為乾闥婆王或為阿脩",
    "X04n0223_107:0711a09": "羅王或為迦樓羅王或為緊那羅王或為摩睺羅伽",
    "X04n0223_107:0711a10": "王或為人王或為梵王或為天身或為人身或為男",
    "X04n0223_107:0711a11": "子身或為女人身或為童男身或為童女身悉以種",
    "X04n0223_107:0711a12": "種諸供養具供養於彼一切如來亦聞其佛所說諸",
    "X04n0223_107:0711a13": "法從此命終還即於此世界中生經佛剎微塵數劫",
    "X04n0223_107:0711a14": "修菩薩行然後命終生此華藏莊嚴世界海娑婆世",
    "X04n0223_107:0711a15": "界值迦羅鳩孫駄如來承事供養得三昧名離一切",
    "X04n0223_107:0711a16": "塵垢光明次值拘那含牟尼如來承事供養得三昧",
    "X04n0223_107:0711a17": "名普現一切諸剎海次值迦葉如來承事供養得三",
    "X04n0223_107:0711a18": "昧名演一切眾生言音海次值毗盧遮那如來於此",
    "X04n0223_107:0711a19": "道場成等正覺念念示現大神通力我時得見即獲",
    "X04n0223_107:0711a20": "此念念出生廣大喜莊嚴解脫得此解脫已能入十",
    "X04n0223_107:0711a21": "不可說不可說佛剎微塵數法界安立海見彼一切",
    "X04n0223_107:0711a22": "法界安立海一切佛剎所有微塵一一塵中有十不",
    "X04n0223_107:0711a23": "可說不可說佛剎微塵數佛國土一一佛土皆有毗",
    "X04n0223_107:0711a24": "盧遮那如來坐於道場於念念中成等正覺現諸神",
    "X04n0223_107:0711b01": "變所現神變一一皆徧一切法界海亦見自身在彼",
    "X04n0223_107:0711b02": "一切諸如來所又亦聞其所說妙法又亦見彼一切",
    "X04n0223_107:0711b03": "諸佛一一毛孔出變化海現神通力於一切法界海",
    "X04n0223_107:0711b04": "一切世界海一切世界種一切世界中隨眾生心轉",
    "X04n0223_107:0711b05": "正法輪我得速疾陀羅尼力受持思惟一切文義以",
    "X04n0223_107:0711b06": "明了智普入一切清淨法藏以自在智普遊一切甚",
    "X04n0223_107:0711b07": "深法海以周徧智普知三世諸廣大義以平等智普",
    "X04n0223_107:0711b08": "達諸佛無差別法如是悟解一切法門一一法門中",
    "X04n0223_107:0711b09": "悟解一切脩多羅雲一一脩多羅雲中悟解一切法",
    "X04n0223_107:0711b10": "海一一法海中悟解一切法品一一法品中悟解一",
    "X04n0223_107:0711b11": "切法雲一一法雲中悟解一切法流一一法流中出",
    "X04n0223_107:0711b12": "生一切大喜海一一大喜海出生一切地一一地出",
    "X04n0223_107:0711b13": "生一切三昧海一一三昧海得一切見佛海一一見",
    "X04n0223_107:0711b14": "佛海得一切智光海一一智光海普照三世徧入十",
    "X04n0223_107:0711b15": "方知無量如來往昔諸行海知無量如來所有本事",
    "X04n0223_107:0711b16": "海知無量如來難捨能施海知無量如來清淨戒輪",
    "X04n0223_107:0711b17": "海知無量如來清淨堪忍海知無量如來廣大精進",
    "X04n0223_107:0711b18": "海知無量如來甚深禪定海知無量如來般若波羅",
    "X04n0223_107:0711b19": "蜜海知無量如來方便波羅蜜海知無量如來願波",
    "X04n0223_107:0711b20": "羅蜜海知無量如來力波羅蜜海知無量如來智波",
    "X04n0223_107:0711b21": "羅蜜海知無量如來往昔超菩薩地知無量如來往",
    "X04n0223_107:0711b22": "昔住菩薩地無量劫海現神通力知無量如來往昔",
    "X04n0223_107:0711b23": "入菩薩地知無量如來往昔修菩薩地知無量如來",
    "X04n0223_107:0711b24": "往昔治菩薩地知無量如來往昔觀菩薩地知無量",
    "X04n0223_107:0711c01": "如來昔為菩薩時常見諸佛知無量如來昔為菩薩",
    "X04n0223_107:0711c02": "時盡見佛海劫海同住知無量如來昔為菩薩時以",
    "X04n0223_107:0711c03": "無量身徧生剎海知無量如來昔為菩薩時周徧法",
    "X04n0223_107:0711c04": "界修廣大行知無量如來昔為菩薩時示現種種諸",
    "X04n0223_107:0711c05": "方便門調伏成熟一切眾生知無量如來放大光明",
    "X04n0223_107:0711c06": "普照十方一切剎海知無量如來現大神力普現一",
    "X04n0223_107:0711c07": "切諸眾生前知無量如來廣大智地知無量如來轉",
    "X04n0223_107:0711c08": "正法輪知無量如來示現相海知無量如來示現身",
    "X04n0223_107:0711c09": "海知無量如來廣大力海彼諸如來從初發心乃至",
    "X04n0223_107:0711c10": "法滅我於念念悉得知見善男子汝問我言汝發心",
    "X04n0223_107:0711c11": "來其已久如善男子我於往昔過二佛剎微塵數劫",
    "X04n0223_107:0711c12": "如上所說於清淨光金莊嚴世界中為菩提樹神聞",
    "X04n0223_107:0711c13": "不退轉法界音如來說法發阿耨多羅三藐三菩提",
    "X04n0223_107:0711c14": "心於二佛剎微塵數劫中修菩薩行然後乃生此娑",
    "X04n0223_107:0711c15": "婆世界賢劫之中從迦羅鳩孫駄佛至釋迦牟尼佛",
    "X04n0223_107:0711c16": "及此劫中未來所有一切諸佛我皆如是親近供養",
    "X04n0223_107:0711c17": "如於此世界賢劫之中供養未來一切諸佛一切世",
    "X04n0223_107:0711c18": "界一切劫中所有未來一切諸佛悉亦如是親近供",
    "X04n0223_107:0711c19": "養善男子彼清淨光金莊嚴世界今猶現在諸佛出",
    "X04n0223_107:0711c20": "現相續不斷汝當一心修此菩薩大勇猛門爾時寂",
    "X04n0223_107:0711c21": "靜音海主夜神欲重宣此解脫義為善財童子而說",
    "X04n0223_107:0711c22": "頌曰。",
    "X04n0223_107:0711c23": "　善財聽我說　　清淨解脫門　　聞已生歡喜",
    "X04n0223_107:0711c24": "　勤修令究竟　　我昔於劫海　　生大信樂心",
    "X04n0223_107:0712a01": "　清淨如虗空　　常觀一切智　　我於三世佛",
    "X04n0223_107:0712a02": "　皆生信樂心　　并及其眾會　　悉願常親近",
    "X04n0223_107:0712a03": "　我昔曾見佛　　為眾生供養　　得聞清淨法",
    "X04n0223_107:0712a04": "　其心大歡喜　　常尊重父母　　恭敬而供養",
    "X04n0223_107:0712a05": "　如是無休懈　　入此解脫門　　老病貧窮人",
    "X04n0223_107:0712a06": "　諸根不具足　　一切皆愍濟　　令其得安隱",
    "X04n0223_107:0712a07": "　水火及王賊　　海中諸恐怖　　我昔修諸行",
    "X04n0223_107:0712a08": "　為救彼眾生　　煩惱恒熾然　　業障所纏覆",
    "X04n0223_107:0712a09": "　墮於諸險道　　我救彼眾生　　一切諸惡趣",
    "X04n0223_107:0712a10": "　無量楚毒苦　　生老病死等　　我當悉除滅",
    "X04n0223_107:0712a11": "　願盡未來劫　　普為諸羣生　　滅除生死苦",
    "X04n0223_107:0712a12": "　得佛究竟樂",
    "X04n0223_107:0712a13": "善男子我唯知此念念出生廣大喜莊嚴解脫如諸",
    "X04n0223_107:0712a14": "菩薩摩訶薩深入一切法界海悉知一切諸劫數普",
    "X04n0223_107:0712a15": "見一切剎成壞而我云何能知能說彼功德行善男",
    "X04n0223_107:0712a16": "子此菩提場如來會中有主夜神名守護一切城增",
    "X04n0223_107:0712a17": "長威力汝詣彼問菩薩云何學菩薩行修菩薩道爾",
    "X04n0223_107:0712a18": "時善財童子一心觀察寂靜音海主夜神身而說頌",
    "X04n0223_107:0712a19": "曰。",
    "X04n0223_107:0712a20": "　我因善友教　　來詣夜神所　　見神處寶座",
    "X04n0223_107:0712a21": "　身量無有邊　　非是著色相　　計有於諸法",
    "X04n0223_107:0712a22": "　劣智淺識人　　能知尊境界　　世間天及人",
    "X04n0223_107:0712a23": "　無量劫觀察　　亦不能測度　　色相無邊故",
    "X04n0223_107:0712a24": "　遠離於五蘊　　亦不住於處　　永斷世間疑",
    "X04n0223_107:0712b01": "　顯現自在力　　不取內外法　　無動無所礙",
    "X04n0223_107:0712b02": "　清淨智慧眼　　見佛神通力　　身為正法藏",
    "X04n0223_107:0712b03": "　心是無礙智　　既得智光照　　復照諸羣生",
    "X04n0223_107:0712b04": "　心集無邊業　　莊嚴諸世間　　了世皆是心",
    "X04n0223_107:0712b05": "　現身等眾生　　知世悉如夢　　一切佛如影",
    "X04n0223_107:0712b06": "　諸法皆如響　　令眾無所著　　為三世眾生",
    "X04n0223_107:0712b07": "　念念示現身　　而心無所住　　十方徧說法",
    "X04n0223_107:0712b08": "　無邊諸剎海　　佛海眾生海　　悉在一塵中",
    "X04n0223_107:0712b09": "　此尊解脫力",
    "X04n0223_107:0712b10": "時善財童子說此偈已頂禮其足遶無量帀殷勤瞻",
    "X04n0223_107:0712b11": "仰辭退而去。",
    "X04n0223_107:0712b12": "【論】第一正入當位法門中從初長行科為十段一",
    "X04n0223_107:0712b13": "爾時善財童子已下至了知信解自在安住有兩",
    "X04n0223_107:0712b14": "行半經是念前善友教而不忘失分二而往寂靜",
    "X04n0223_107:0712b15": "音海夜神所已下至云何修菩薩道有五行經明",
    "X04n0223_107:0712b16": "善財申自所求分三時彼夜神告善財言已下至",
    "X04n0223_107:0712b17": "廣大喜莊嚴解脫門有兩行半經明夜神為善財",
    "X04n0223_107:0712b18": "說自行法門分四善財言大聖此解脫門為何事",
    "X04n0223_107:0712b19": "業已下至我為說其菩薩直心有六十五行經明",
    "X04n0223_107:0712b20": "夜神答善財修此法門所行事業及方便分五善",
    "X04n0223_107:0712b21": "男子我以此等無量法施已下至無量無邊生大",
    "X04n0223_107:0712b22": "歡喜有十七行半經明夜神答前善財所問行何",
    "X04n0223_107:0712b23": "境界分六善男子我觀毗盧遮那如來已下至能",
    "X04n0223_107:0712b24": "說一切無邊法故有三十二行經是答前所問作",
    "X04n0223_107:0712c01": "何觀察分七善男子我入此菩薩念念出生廣大",
    "X04n0223_107:0712c02": "喜莊嚴解脫光明海已下至汝應思惟隨順悟入",
    "X04n0223_107:0712c03": "有三十三行半經答前善財所問行何境界分八",
    "X04n0223_107:0712c04": "爾時善財童子白寂靜音海夜神已下至增長積",
    "X04n0223_107:0712c05": "集堅固安住圓滿有十七行經答善財所問云何",
    "X04n0223_107:0712c06": "修行此法門分以十波羅蜜為修行九善財童子",
    "X04n0223_107:0712c07": "言聖者已發阿耨多羅三藐三菩提心其已久如",
    "X04n0223_107:0712c08": "已下至念念出生廣大喜莊嚴解脫有五十四行",
    "X04n0223_107:0712c09": "半經答善財所問所發大菩提心其已久如分十",
    "X04n0223_107:0712c10": "得此解脫已能入十不可說已下至頌有五十八",
    "X04n0223_107:0712c11": "行經明寂靜音海神自說所行此行念念出生廣",
    "X04n0223_107:0712c12": "大喜莊嚴解脫已所入法門所供養三世諸佛及",
    "X04n0223_107:0712c13": "所發心世界今猶現在分此表定體時不遷故一",
    "X04n0223_107:0712c14": "切時總如是已下有十行頌明夜神自說本行勸",
    "X04n0223_107:0712c15": "善財修行如文自明善男子我唯知此念念出生",
    "X04n0223_107:0712c16": "廣大喜莊嚴解脫已下推德升進隨文釋義者云",
    "X04n0223_107:0712c17": "念念出生廣大喜莊嚴解脫者明禪悅徧周利生",
    "X04n0223_107:0712c18": "廣大稱本願行以立其名理行互嚴名之莊嚴夜",
    "X04n0223_107:0712c19": "神號寂靜音海者明理性無為故名寂靜言音響",
    "X04n0223_107:0712c20": "應等利含生名為音海明即音是定體用故如善",
    "X04n0223_107:0712c21": "財問夜神發心久如夜神云此華藏世界海東過",
    "X04n0223_107:0712c22": "十世界海有世界海名一切淨光寶已下至然後",
    "X04n0223_107:0712c23": "命終生此華藏莊嚴世界海娑婆世界中四十六",
    "X04n0223_107:0712c24": "行半經明夜神所供養十佛出興一一佛皆以身",
    "X04n0223_107:0713a01": "承事供養及所聞法此是所行之事答善財所問",
    "X04n0223_107:0713a02": "發心久近若以表法門中是一地中修十地行次",
    "X04n0223_107:0713a03": "生娑婆世界先見三佛然後見毗盧遮那如來得",
    "X04n0223_107:0713a04": "此念念出生廣大喜莊嚴解脫者是一地入十地",
    "X04n0223_107:0713a05": "十一地法門得三世智印印三世佛悉皆承事悉",
    "X04n0223_107:0713a06": "皆聞法如經具明以表禪體徧該三世一念普印",
    "X04n0223_107:0713a07": "諸法無去來今是所答善財發菩提心之久近十",
    "X04n0223_107:0713a08": "佛之後供養佛剎微塵數佛者表十地之後智印",
    "X04n0223_107:0713a09": "普周於一塵中徧多佛剎以多佛剎住一塵中以",
    "X04n0223_107:0713a10": "智無障礙故無表裏故等諸佛智同眾生心故此",
    "X04n0223_107:0713a11": "約法界禪定體用論也言華藏世界東過十世界",
    "X04n0223_107:0713a12": "海者表十地升進故東者發明初首也有世界海",
    "X04n0223_107:0713a13": "名一切淨光寶者表第五地禪體徧該諸位故中",
    "X04n0223_107:0713a14": "有世界種名一切如來願光明音者即表此第五",
    "X04n0223_107:0713a15": "地中初歡喜地發十不可壞心為世界種故此明",
    "X04n0223_107:0713a16": "法界大智智悲為種以初地依十方諸佛勝願發",
    "X04n0223_107:0713a17": "心名如來願光明音又以古德云以三千大千世",
    "X04n0223_107:0713a18": "界數至恒沙名一世界海海世界數至恒沙為一",
    "X04n0223_107:0713a19": "世界性性至恒沙為一世界種中有世界名清淨",
    "X04n0223_107:0713a20": "光金莊嚴者約禪體普收直至金剛智一切香金",
    "X04n0223_107:0713a21": "剛摩尼王為體者以戒定慧解脫解脫知見香金",
    "X04n0223_107:0713a22": "剛智性自無垢為體此為五位十地升進之體王",
    "X04n0223_107:0713a23": "者表智自在也形如樓閣者十地之智重重重重",
    "X04n0223_107:0713a24": "無盡知見慈悲喜捨眾法莊嚴眾妙寶雲以為其",
    "X04n0223_107:0713b01": "際者以悲願大雲而成十種地住於一切寶纓絡",
    "X04n0223_107:0713b02": "海者以萬行纓絡海安立十地次第妙宮殿雲而",
    "X04n0223_107:0713b03": "覆其上者無性廣大悲宮智殿而含覆眾生淨穢",
    "X04n0223_107:0713b04": "雜居者明法界大寂定門智悲齊進佛國與眾生",
    "X04n0223_107:0713b05": "國不礙同體該含性無裏外淨穢等見此世界中",
    "X04n0223_107:0713b06": "乃往古世有劫名普光幢者表本普光明智國名",
    "X04n0223_107:0713b07": "普滿也妙藏者表普光明智等一切眾生共有名",
    "X04n0223_107:0713b08": "之為藏道場名一切寶藏妙月光明者表第五地",
    "X04n0223_107:0713b09": "自性清淨禪為道場能顯現智慧寶藏皆於其中",
    "X04n0223_107:0713b10": "出故有佛名不退轉法界音者得此如上道場法",
    "X04n0223_107:0713b11": "門方便治惑即得不退轉法界轉法輪音故於此",
    "X04n0223_107:0713b12": "成阿耨多羅三藐三菩提者以如上法顯法惑亡",
    "X04n0223_107:0713b13": "即菩提也無別成壞也我於爾時菩提樹神名具",
    "X04n0223_107:0713b14": "足福德燈光明幢表無性理之菩提妙智為神從",
    "X04n0223_107:0713b15": "智起無量慈悲萬行為樹萬行中報德功果名具",
    "X04n0223_107:0713b16": "足福德以智慧恒能照根攝化名燈光明智恒無",
    "X04n0223_107:0713b17": "體可以傾動常能破一切眾生煩惱為幢守護道",
    "X04n0223_107:0713b18": "場者明此第五地定體不動是守護義亦是道場",
    "X04n0223_107:0713b19": "故以定能發慧惑亡守護道場總在其中從此已",
    "X04n0223_107:0713b20": "下總供養十佛并往生娑婆世界供養四佛及以",
    "X04n0223_107:0713b21": "入法總表十一地升進之門一一次第配當自見",
    "X04n0223_107:0713b22": "眉目從此初佛配初地次二地次三地於中所生",
    "X04n0223_107:0713b23": "之身是隨地位中之行所供之佛是行中之果設",
    "X04n0223_107:0713b24": "約事中亦不違此表法若設欲見他佛者智不及",
    "X04n0223_107:0713c01": "此法門行不相應無由相應得見佛故如供養十",
    "X04n0223_107:0713c02": "佛及佛剎微塵數佛者是十地果終之相智眼所",
    "X04n0223_107:0713c03": "觀此明五地禪體中十地總相後生娑婆世界供",
    "X04n0223_107:0713c04": "養四佛者即明五地已前初二三四地中之果一",
    "X04n0223_107:0713c05": "時供養三世一切世界諸佛者即明此五地中十",
    "X04n0223_107:0713c06": "一地智圓普賢行滿智印三世古今未來悉皆一",
    "X04n0223_107:0713c07": "際無別時故約實如是無虗假故亦明此地禪體",
    "X04n0223_107:0713c08": "理智之中性圓三世總皆一性三世諸佛一時無",
    "X04n0223_107:0713c09": "前後故直以定體法身智境以實而論若約妄情",
    "X04n0223_107:0713c10": "不可見也此是難勝地善知識以禪波羅蜜為主",
    "X04n0223_107:0713c11": "餘九為伴治寂用不自在障令得自在此地所以",
    "X04n0223_107:0713c12": "名難勝者以此地於禪定中善學世智五明世技",
    "X04n0223_107:0713c13": "一切皆知定用功及故六地入寂滅大用般若門",
    "X04n0223_107:0713c14": "如下主城神是亦如前十住中第六住海幢比丘",
    "X04n0223_107:0713c15": "是入寂滅定離出入息化身如雲設教如海第二",
    "X04n0223_107:0713c16": "推德升進中從如諸菩薩摩訶薩已下至辭退而",
    "X04n0223_107:0713c17": "去并頌有十八行經約立五門一推德升進二示",
    "X04n0223_107:0713c18": "善知識所在云在此菩提場如來會中三舉神之",
    "X04n0223_107:0713c19": "名守護一切城增長威力四善財說頌讚寂靜音",
    "X04n0223_107:0713c20": "海之德五禮敬辭去隨文釋義此菩提場內如來",
    "X04n0223_107:0713c21": "會中者表不離菩提心真如體大會海中故有夜",
    "X04n0223_107:0713c22": "神者明菩提性真如中妙理智慧為神能破一切",
    "X04n0223_107:0713c23": "眾生無明執著為主夜神常不離生死大夜發起",
    "X04n0223_107:0713c24": "一切眾生大明生故守護一切城增長威力者表",
    "X04n0223_107:0714a01": "常守護一切眾生心城增長第六地中及一切眾",
    "X04n0223_107:0714a02": "生智慧威力使三空現前寂滅定力世間出世間",
    "X04n0223_107:0714a03": "智慧悉現前力永超生死海常住世間得一切出",
    "X04n0223_107:0714a04": "世間智慧海力如下文具明如善財以十行頌歎",
    "X04n0223_107:0714a05": "寂靜音海神法界身無邊佛海眾生海悉在一塵",
    "X04n0223_107:0714a06": "中此尊解脫力明前五地中禪體法身性無邊際",
    "X04n0223_107:0714a07": "大小量故如世水鏡空中乾體普含眾像皆現其",
    "X04n0223_107:0714a08": "中不相礙也以定力印之自現餘如頌中自明。",
    "X04n0223_107:0714a10": "大方廣佛新華嚴經合論卷第一百七",
    "X04n0223_107:0714a12": "音切",
    "X04n0223_107:0714a13": "攀(普班切)。預(羊洳切)。怡(與之切)。"
}