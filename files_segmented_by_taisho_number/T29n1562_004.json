{
    "T29n1562_004:0348a07": "阿毘達磨順正理論卷第四",
    "T29n1562_004:0348a09": "尊者眾賢造",
    "T29n1562_004:0348a10": "三藏法師玄奘奉　詔譯",
    "T29n1562_004:0348a11": "4 四辯本事品第一之四",
    "T29n1562_004:0348a12": "如是已說餘蘊處界皆在此中蘊處界攝，今",
    "T29n1562_004:0348a13": "當顯示蘊處界三有見等門義類差別。界中",
    "T29n1562_004:0348a14": "具顯根境識故，諸門義類易可了知，故今且",
    "T29n1562_004:0348a15": "約十八界辯，由斯蘊處義類已成。於前所說",
    "T29n1562_004:0348a16": "十八界中，幾有見幾無見、幾有對幾無對、幾",
    "T29n1562_004:0348a17": "善幾不善幾無記？頌曰：",
    "T29n1562_004:0348a18": "一有見謂色，　　十有色有對，",
    "T29n1562_004:0348a19": "此除色聲八，　　無記餘三種。",
    "T29n1562_004:0348a20": "論曰：十八界中，一是有見，所謂色界。云何說",
    "T29n1562_004:0348a21": "此名有見耶？由二義故。一者此色定與見俱，",
    "T29n1562_004:0348a22": "故名有見，由色與眼俱時起故，如有伴侶。二",
    "T29n1562_004:0348a23": "者此色可有示現，故名有見，可示在此在彼",
    "T29n1562_004:0348a24": "別故，如有所緣。有說：此色於鏡等中有像可",
    "T29n1562_004:0348a25": "現，故名有見，可示如彼此亦爾故。不可說聲",
    "T29n1562_004:0348a26": "有谷響等，應成有見，不俱生故。由說此相，餘",
    "T29n1562_004:0348a27": "界無見義准已成。如是已說有見無見唯色",
    "T29n1562_004:0348a28": "蘊攝。十界有對，對是礙義，此有彼礙，故名有",
    "T29n1562_004:0348a29": "對。此復三種，境界、所緣、障礙別故。境界有對，",
    "T29n1562_004:0348b01": "謂眼等根、心及心所、諸有境法與色等境，和",
    "T29n1562_004:0348b02": "會被礙得有對名。故《施設論》作如是言：有眼",
    "T29n1562_004:0348b03": "於水有礙非陸，乃至廣說。彼論意言，有眼水",
    "T29n1562_004:0348b04": "中與境和會而被拘礙，非於陸境。所緣有對，",
    "T29n1562_004:0348b05": "謂心心所於自所緣和會被礙，得有對名。境",
    "T29n1562_004:0348b06": "界、所緣復有何別？若於彼法，此有功能，即說",
    "T29n1562_004:0348b07": "彼為此法境界。如人於彼有勝功能，便說彼",
    "T29n1562_004:0348b08": "為我之境界。心心所法執彼而起，彼於心等",
    "T29n1562_004:0348b09": "名為所緣。若法所緣有對，定是境界有對。心",
    "T29n1562_004:0348b10": "心所法，境界若無，取境功能定不轉故。有雖",
    "T29n1562_004:0348b11": "境界有對而非所緣有對，謂五色根、非相應",
    "T29n1562_004:0348b12": "法，無所緣故。云何眼等於自境界所緣轉時",
    "T29n1562_004:0348b13": "說名有礙？越彼於餘此不轉故。或復礙者是",
    "T29n1562_004:0348b14": "和會義，謂眼等法於自境界及自所緣和會",
    "T29n1562_004:0348b15": "轉故。有說：若法唯於彼轉、不能越彼，故名",
    "T29n1562_004:0348b16": "有礙。障礙有對謂可集色，自於他處被礙不",
    "T29n1562_004:0348b17": "生，如手石等更相障礙。今於如是三有對中",
    "T29n1562_004:0348b18": "唯辯障礙，故但言十，更相障礙對義勝故。若",
    "T29n1562_004:0348b19": "法境界有對，亦障礙有對耶？應作四句。謂七",
    "T29n1562_004:0348b20": "心界相應法界，是第一句。色等五境，是第二",
    "T29n1562_004:0348b21": "句。眼等五根，是第三句。法界一分非相應法，",
    "T29n1562_004:0348b22": "是第四句。說十有色名為有對，義准說餘名",
    "T29n1562_004:0348b23": "為無對。言有色者，謂除無表，餘色蘊攝。變礙",
    "T29n1562_004:0348b24": "名色有變礙義，故名有色。有說：色者謂能示",
    "T29n1562_004:0348b25": "現在此彼言。此有彼言，故名有色。有說：諸色",
    "T29n1562_004:0348b26": "有自體故，名為有色。稱說易故，唯於色體說",
    "T29n1562_004:0348b27": "有色言。如是已說有對無對。於此所說十有",
    "T29n1562_004:0348b28": "對中，除色及聲，餘八無記。言無記者，謂不可",
    "T29n1562_004:0348b29": "記說為善、不善故。應讚毀法，可記說在黑白",
    "T29n1562_004:0348c01": "品中，名為有記。若於二品皆所不容，體不分",
    "T29n1562_004:0348c02": "明，名無記法。其餘十界通善等三，即是七心",
    "T29n1562_004:0348c03": "色聲法界。善謂捨惡，是違惡義。或復善者名",
    "T29n1562_004:0348c04": "慧攝受，謂若諸法慧所攝受或攝受慧皆名",
    "T29n1562_004:0348c05": "為善。或復善者是吉祥義，能招嘉瑞，如吉祥",
    "T29n1562_004:0348c06": "草。翻此即釋不善義名。色聲二界，善心等起",
    "T29n1562_004:0348c07": "即名為善，惡心等起名為不善，餘是無記。其",
    "T29n1562_004:0348c08": "七心界，若無貪等相應名善，貪等相應名為",
    "T29n1562_004:0348c09": "不善，餘名無記。法界所攝品類眾多，無貪",
    "T29n1562_004:0348c10": "等性相應等起、擇滅名善，若貪等性相應等",
    "T29n1562_004:0348c11": "起名為不善，餘名無記。其五識身皆無分別，",
    "T29n1562_004:0348c12": "又唯一念墮在境中，云何立為善不善性？若",
    "T29n1562_004:0348c13": "謂五識無分別故非善不善，有太過失。或等",
    "T29n1562_004:0348c14": "引中所有意識皆無分別，應非善性。又五識",
    "T29n1562_004:0348c15": "身非無分別，許與尋伺恒相應故。又雖一念",
    "T29n1562_004:0348c16": "墮在境中，誰遮相應？有信貪等，由有意識，雖",
    "T29n1562_004:0348c17": "復一念墮在境中，而成善惡，故不應用此所",
    "T29n1562_004:0348c18": "說因遮五識身善不善性。化地部說：前四識",
    "T29n1562_004:0348c19": "身但異熟生，唯無記性；身識亦有時轉變生，",
    "T29n1562_004:0348c20": "故與意識俱通有記。此說非理，與契經中立",
    "T29n1562_004:0348c21": "六愛身義相違故。彼作是釋，眼觸無間所生",
    "T29n1562_004:0348c22": "貪愛名眼觸生。此釋非理，受等同故。《六六經》",
    "T29n1562_004:0348c23": "中說眼觸生受想思等，非不許彼與眼觸等",
    "T29n1562_004:0348c24": "俱時而生，是故不應作如是釋。豈不如經說",
    "T29n1562_004:0348c25": "十八意近行，雖復說有三六不同而唯在意。",
    "T29n1562_004:0348c26": "此亦應爾，如是立喻與法不同。立六六門，據",
    "T29n1562_004:0348c27": "所依異；立意近行，就所緣別，是故不應以彼",
    "T29n1562_004:0348c28": "喻此。又彼所說，但述己情；防護六根，契經說",
    "T29n1562_004:0348c29": "故。如契經說：應於眼根乃至意根防護而住。",
    "T29n1562_004:0349a01": "若如所說，契經但應言：應於意根防護而",
    "T29n1562_004:0349a02": "住。若謂釋此同意近行經是，則應言：應防護",
    "T29n1562_004:0349a03": "色等。又說能招苦異熟故，如契經說：若有六",
    "T29n1562_004:0349a04": "根不護不防不密而住，招苦異熟。然五色根",
    "T29n1562_004:0349a05": "無記性故，不招異熟。應知經意就依根識作",
    "T29n1562_004:0349a06": "如是說，如契經言：眼所識色，眼所希求。此亦",
    "T29n1562_004:0349a07": "如是。若不爾者，經唯應說：若有意根不護不",
    "T29n1562_004:0349a08": "防不密而住，招苦異熟。又契經說：若有眼根",
    "T29n1562_004:0349a09": "不護不防不密而住，乃至廣說。豈異熟生有",
    "T29n1562_004:0349a10": "不護等？又雖一念墮在境中，而能取相，故通",
    "T29n1562_004:0349a11": "有記，如契經言：眼見色已，能不取相、不取隨",
    "T29n1562_004:0349a12": "好。由諸色境二識取故，先起眼識取諸色相，",
    "T29n1562_004:0349a13": "後起意識取彼隨好。如是契經意顯眼識能",
    "T29n1562_004:0349a14": "取相故，亦能起染。若爾，云何唯說意識是有",
    "T29n1562_004:0349a15": "分別？應知但依分別力故起諸過失。應共思",
    "T29n1562_004:0349a16": "求契經意趣。我說。若識於一剎那能取非一品",
    "T29n1562_004:0349a17": "類境界，於一所緣多心流注，如是相識名有",
    "T29n1562_004:0349a18": "分別。然五識身唯取現境，無二念識同一所",
    "T29n1562_004:0349a19": "緣，無一所緣前取滅已第二念識復取生故。",
    "T29n1562_004:0349a20": "意識能緣三世境界，法雖已滅猶是所行，於",
    "T29n1562_004:0349a21": "一所緣多心流注，故唯說此是有分別。然五",
    "T29n1562_004:0349a22": "識身，自性分別恒相應故，亦有分別。而契經",
    "T29n1562_004:0349a23": "言無分別者，謂無隨念計度分別，自性分別",
    "T29n1562_004:0349a24": "其體是尋。五識相應如前已說，然伽他說：第",
    "T29n1562_004:0349a25": "六增上王等。此中顯示多分起染次第，如契",
    "T29n1562_004:0349a26": "經言：父母於子能作難作。非不亦有子於父",
    "T29n1562_004:0349a27": "母能作難作，此中亦爾。然諸眾生有種種性，",
    "T29n1562_004:0349a28": "或軟煩惱、或利煩惱。軟煩惱者，要先發起虛",
    "T29n1562_004:0349a29": "妄分別，然後煩惱方現在前。利煩惱者，不待",
    "T29n1562_004:0349b01": "分別，境纔相順煩惱便起。由此道理，或有先",
    "T29n1562_004:0349b02": "起染污意識，或有先起染污餘識。如燃火時，",
    "T29n1562_004:0349b03": "或先烟起，漸次生焰，後方洞然。或遇卒風，猛",
    "T29n1562_004:0349b04": "焰頓發，俄成灰燼。如人身中，病本若少，飲食",
    "T29n1562_004:0349b05": "乖適然後病生；病本若多，少遭風熱外緣所",
    "T29n1562_004:0349b06": "觸，眾疾競起。煩惱病起，理亦應然。故五識",
    "T29n1562_004:0349b07": "身亦通三性，理得成立。已說善等。十八界中，",
    "T29n1562_004:0349b08": "幾欲界繫、幾色界繫、幾無色界繫？頌曰：",
    "T29n1562_004:0349b09": "欲界繫十八，　　色界繫十四，",
    "T29n1562_004:0349b10": "除香味二識，　　無色繫後三。",
    "T29n1562_004:0349b11": "論曰：繫謂繫屬，即被縛義。欲界所繫具足十",
    "T29n1562_004:0349b12": "八，色界所繫唯十四種，除香味境及鼻舌識。",
    "T29n1562_004:0349b13": "除香味者，段食性故，離段食貪方得生彼。除",
    "T29n1562_004:0349b14": "鼻舌識，無境界故，非無境界少有識生。若爾，",
    "T29n1562_004:0349b15": "於彼亦應無觸，非食性觸於彼得有。觸界於",
    "T29n1562_004:0349b16": "彼無成食用，有成餘用所謂成身。若不爾者，",
    "T29n1562_004:0349b17": "大種應無，則諸所造亦應非有，便同無色，何",
    "T29n1562_004:0349b18": "名色界？又於彼觸有成外用，謂成宮殿及衣",
    "T29n1562_004:0349b19": "服等。雖離食染，觸有別用，香味不然，故彼非",
    "T29n1562_004:0349b20": "有。有餘師說：住此依彼靜慮等至，見色聞聲",
    "T29n1562_004:0349b21": "輕安俱起，有殊勝觸攝益於身。是故此三，生",
    "T29n1562_004:0349b22": "彼靜慮由相隨逐，香味不爾故在彼無。經主",
    "T29n1562_004:0349b23": "此中謂前有過，言彼鼻舌亦應非有，如香味",
    "T29n1562_004:0349b24": "境彼無用故。豈不二根於彼有用，謂起言說",
    "T29n1562_004:0349b25": "及莊嚴身。起說嚴身但須依處，根非有見，何",
    "T29n1562_004:0349b26": "所莊嚴？如無男根亦無依處，二根無者依處",
    "T29n1562_004:0349b27": "亦無。於彼可無男根依處，彼無用故。鼻舌依",
    "T29n1562_004:0349b28": "處，彼有用故，離根應有，謂莊嚴身及起言",
    "T29n1562_004:0349b29": "說。有雖無用而有根生，如處胞胎定當死者，",
    "T29n1562_004:0349c01": "於中眼耳何用故生？於根有愛及殊勝業，因",
    "T29n1562_004:0349c02": "此故生，無用何失？豈不色界鼻舌二根有愛",
    "T29n1562_004:0349c03": "業因故亦應起，若離境愛，根愛亦無。或應男",
    "T29n1562_004:0349c04": "根於彼亦有，彼無男根，離根愛故。由離根愛，",
    "T29n1562_004:0349c05": "依處亦無。此中何因作如是執：若離境愛，根",
    "T29n1562_004:0349c06": "愛亦無。非根愛無，處愛亦離。根與依處隣逼",
    "T29n1562_004:0349c07": "而生，境界不然。如何倒執男根依處於彼不",
    "T29n1562_004:0349c08": "生，即顯男根於彼離愛？既許鼻舌依處彼生，",
    "T29n1562_004:0349c09": "故知二根彼愛未離，故不應執彼離根愛未離",
    "T29n1562_004:0349c10": "處愛，理如前說。又離境愛非證根無，如或有",
    "T29n1562_004:0349c11": "時眼耳身識未得離愛，彼所依根亦同其識",
    "T29n1562_004:0349c12": "未得離愛。或復有時已離識愛，根愛未離，由",
    "T29n1562_004:0349c13": "有所須，如是或時根愛已盡，其境界愛亦復",
    "T29n1562_004:0349c14": "隨滅。或復有時已離境愛，由須用故，根愛",
    "T29n1562_004:0349c15": "未除。又引男根亦不成證，由彼起愛所依不",
    "T29n1562_004:0349c16": "同。依於內身起六根愛，非依境起，如何可說",
    "T29n1562_004:0349c17": "若離境愛根愛亦無？起男根愛，依婬觸境；境",
    "T29n1562_004:0349c18": "愛彼無，理無根愛。又眼等根互相繫屬，見諸",
    "T29n1562_004:0349c19": "瘂者多分耳聾、塗足不塗眼便明昧、臍輪塗",
    "T29n1562_004:0349c20": "沃津潤於脣、拔鼻中毛眼便落淚，諸如是等",
    "T29n1562_004:0349c21": "其類寔繁，故知諸根更相損益。勿令眼等諸",
    "T29n1562_004:0349c22": "根用微，故鼻舌根色界定有。由茲色界十四",
    "T29n1562_004:0349c23": "義成。無色界繫，唯有後三，所謂意法及意識",
    "T29n1562_004:0349c24": "界。要離色染，於彼得生，故無色中無十色界。",
    "T29n1562_004:0349c25": "依緣無故，五識亦無，故唯後三無色界繫。已",
    "T29n1562_004:0349c26": "說界繫。十八界中幾有漏、幾無漏？頌曰：",
    "T29n1562_004:0349c27": "意法意識通，　　所餘唯有漏。",
    "T29n1562_004:0349c28": "論曰：即此意法及意識三，一切皆通有漏無",
    "T29n1562_004:0349c29": "漏。謂除道諦及三無為，餘意等三皆是有漏。",
    "T29n1562_004:0350a01": "道諦所攝及三無為，如其所應，三皆無漏。唯",
    "T29n1562_004:0350a02": "通有漏，謂餘十五，道諦、無為所不攝故。如",
    "T29n1562_004:0350a03": "是已說有漏無漏。十八界中，幾有尋有伺、幾",
    "T29n1562_004:0350a04": "無尋唯伺、幾無尋無伺？頌曰：",
    "T29n1562_004:0350a05": "五識有尋伺，　　後三三餘無。",
    "T29n1562_004:0350a06": "論曰：眼等五識有尋有伺，由與尋伺恒共相",
    "T29n1562_004:0350a07": "應。此五識身恒與尋伺共相應者，經主釋言：",
    "T29n1562_004:0350a08": "以行相麁外門轉故。此因非理，現見意識內",
    "T29n1562_004:0350a09": "門轉時亦常與彼共相應故。應作是釋：五",
    "T29n1562_004:0350a10": "識唯於尋伺所隨地中有故。非於欲界初靜慮",
    "T29n1562_004:0350a11": "中心心所法除尋與伺而有不與尋伺相應，何",
    "T29n1562_004:0350a12": "用外門為因簡別？意法意識名為後三，根境",
    "T29n1562_004:0350a13": "識中各居後故。此後三界皆通三品，意界、意",
    "T29n1562_004:0350a14": "識界及相應法界，除尋與伺。若在欲界初靜",
    "T29n1562_004:0350a15": "慮中有尋有伺，靜慮中間無尋唯伺，從此以",
    "T29n1562_004:0350a16": "上無尋無伺。法界一切非相應法，靜慮中間",
    "T29n1562_004:0350a17": "伺亦如是，於彼上地無尋伺故、非相應故、彼",
    "T29n1562_004:0350a18": "無尋故、自體自體不相應故。尋一切時無尋",
    "T29n1562_004:0350a19": "唯伺，自體自體不相應故、此常與伺共相應",
    "T29n1562_004:0350a20": "故。豈不經主言無第二尋故。設有第二，許相",
    "T29n1562_004:0350a21": "應耶？有第二受而不相應。無第二言，非為定",
    "T29n1562_004:0350a22": "證，一時無二故、行相不同故。雖有第二而不",
    "T29n1562_004:0350a23": "相應，如是此因便為無用。或應自體自體相",
    "T29n1562_004:0350a24": "應，許無差別亦相應故。此何緣故成異體耶？",
    "T29n1562_004:0350a25": "豈不還成自體自體不相應故。自體行相無",
    "T29n1562_004:0350a26": "差別法，一時無有二體相應，是故此因能為",
    "T29n1562_004:0350a27": "定證，非彼言無第二尋故。伺在欲界初靜慮",
    "T29n1562_004:0350a28": "中三品不收，應名何等？此應名曰無伺唯尋，",
    "T29n1562_004:0350a29": "自體自體不相應故、此常與尋共相應故。由",
    "T29n1562_004:0350b01": "此安立有尋伺地法有四品，餘十色界尋伺",
    "T29n1562_004:0350b02": "俱無，常與尋伺不相應故。此中乘便應更思",
    "T29n1562_004:0350b03": "量：若五識身有尋有伺，尋即分別，如何許彼",
    "T29n1562_004:0350b04": "無分別耶？頌曰：",
    "T29n1562_004:0350b05": "說五無分別，　　由計度隨念，",
    "T29n1562_004:0350b06": "以意地散慧，　　意諸念為體。",
    "T29n1562_004:0350b07": "論曰：分別有三，一自性分別、二計度分別、三",
    "T29n1562_004:0350b08": "隨念分別。由五識身雖有自性而無餘二，說",
    "T29n1562_004:0350b09": "無分別，如一足馬名為無足，故雖有一而得",
    "T29n1562_004:0350b10": "名無。豈不意識有唯一種分別相應？由依意",
    "T29n1562_004:0350b11": "識總類具三，說有分別。自性分別體唯是尋，",
    "T29n1562_004:0350b12": "後心所中自當辯釋。餘二分別，如其次第，",
    "T29n1562_004:0350b13": "意地散慧諸念為體。散言簡定。意識相應散",
    "T29n1562_004:0350b14": "慧，名為計度分別，定中不能計度境故。非定",
    "T29n1562_004:0350b15": "中慧能於所緣如此如是計度而轉，故於此",
    "T29n1562_004:0350b16": "中簡定取散。若定若散意識相應諸念，名為",
    "T29n1562_004:0350b17": "隨念分別，明記所緣用均等故。五識雖與慧",
    "T29n1562_004:0350b18": "念相應，擇記用微，故唯取意。夫分別者，推求",
    "T29n1562_004:0350b19": "行相，故說尋為自性分別。簡擇明記行似",
    "T29n1562_004:0350b20": "順尋，故分別名亦通慧念。由此三行差別攝",
    "T29n1562_004:0350b21": "持，皆令於境明了轉異，於已了境遮簡行",
    "T29n1562_004:0350b22": "生，故分別名不通於想；於未了境不能印持，",
    "T29n1562_004:0350b23": "故分別名不通勝解。若在欲界及初靜慮，不",
    "T29n1562_004:0350b24": "定意識具三分別。若初靜慮在定意識，及上",
    "T29n1562_004:0350b25": "散心，各二分別。上地意識若在定中，及五識",
    "T29n1562_004:0350b26": "身，各一分別。",
    "T29n1562_004:0350b27": "如是已說有尋伺等。十八界中，幾有所緣、幾",
    "T29n1562_004:0350b28": "無所緣？幾有執受、幾無執受？頌曰：",
    "T29n1562_004:0350b29": "七心法界半，　　有所緣餘無，",
    "T29n1562_004:0350c01": "前八界及聲，　　無執受餘二。",
    "T29n1562_004:0350c02": "論曰：六識意界及法界攝諸心所法，名有所",
    "T29n1562_004:0350c03": "緣，有所緣故，如人有子。所緣所行及與境界",
    "T29n1562_004:0350c04": "名義差別，餘十色界及法界攝不相應法，名",
    "T29n1562_004:0350c05": "無所緣，義准成故。此中上座作如是言：五識",
    "T29n1562_004:0350c06": "依緣俱非實有，極微一一不成所依所緣事",
    "T29n1562_004:0350c07": "故，眾微和合方成所依所緣事故。為成此義",
    "T29n1562_004:0350c08": "謬引聖言，佛告多聞諸聖弟子：汝等今者應",
    "T29n1562_004:0350c09": "如是學，諸有過去未來現在眼所識色，此中",
    "T29n1562_004:0350c10": "都無常性恒性，廣說乃至無顛倒性出世聖",
    "T29n1562_004:0350c11": "諦皆是虛偽妄失之法，乃至廣說。彼謂五識",
    "T29n1562_004:0350c12": "若緣實境，不應聖智觀彼所緣皆是虛偽妄",
    "T29n1562_004:0350c13": "失之法，由此所依亦非實有，准所緣境不說",
    "T29n1562_004:0350c14": "而成。又彼師徒串習世典，引眾盲喻，證已",
    "T29n1562_004:0350c15": "義宗。傳說如盲一一各住，無見色用；眾盲和",
    "T29n1562_004:0350c16": "集，見用亦無。如是極微一一各住，無依緣用；",
    "T29n1562_004:0350c17": "眾多和集，此用亦無。故處是假，唯界是實。彼",
    "T29n1562_004:0350c18": "部義宗略述如是。今謂彼論涉壞法宗，故有",
    "T29n1562_004:0350c19": "智人不應欣慕。五識不緣非實有境，和集極",
    "T29n1562_004:0350c20": "微為所緣故。又五識身無分別故，不緣眾微",
    "T29n1562_004:0350c21": "和合為境。非和合名別目少法，可離分別所",
    "T29n1562_004:0350c22": "見乃至所觸事成，以彼和合無別法故，唯是",
    "T29n1562_004:0350c23": "計度分別所取。五識無有計度功能，是故不",
    "T29n1562_004:0350c24": "緣和合為境。即諸極微和集安布，恒為五識",
    "T29n1562_004:0350c25": "生起依緣，無有極微不和集故。設有極微不",
    "T29n1562_004:0350c26": "和集者，是彼類故亦屬依緣。然五識身唯用",
    "T29n1562_004:0350c27": "和集為所緣故，不緣彼起，猶如雖有過去未",
    "T29n1562_004:0350c28": "來色等境界，以五識身唯現境故不緣彼起，",
    "T29n1562_004:0350c29": "雖不緣彼而五境攝。又眼識不緣和合為境，",
    "T29n1562_004:0351a01": "以青等顯色應非實故。若眼識緣和合為境，",
    "T29n1562_004:0351a02": "青黃等覺應決定無，青等不應是和合故。若",
    "T29n1562_004:0351a03": "是和合，應非實有，是則顯色亦假非真。無容",
    "T29n1562_004:0351a04": "眼識不取青等，有意識能分別青等。若言青",
    "T29n1562_004:0351a05": "等如和合者，其理不然，以就勝義非許和合",
    "T29n1562_004:0351a06": "是色性故。有諸師說：和合亦非意識境故。或",
    "T29n1562_004:0351a07": "五識身唯緣勝義，世俗唯是意識所緣，故無",
    "T29n1562_004:0351a08": "青等同和合過。如取未來不見滅色，於何分",
    "T29n1562_004:0351a09": "位緣和合耶？於彼所依已滅分位，豈不此位",
    "T29n1562_004:0351a10": "無和合耶？餘位亦無，何獨責此？如青等有和",
    "T29n1562_004:0351a11": "合本無，唯分別心計度而取，如於現世和集",
    "T29n1562_004:0351a12": "色等起總計度名和合覺。如是亦應由覺慧",
    "T29n1562_004:0351a13": "力，於已滅位不集色等起總計度名和合覺。",
    "T29n1562_004:0351a14": "又如覺慧，雖集去來現在等色總為一聚名",
    "T29n1562_004:0351a15": "色蘊覺，而去來等諸色不同，不可集為一和",
    "T29n1562_004:0351a16": "合聚。雖彼一一各起蘊覺，而去來等諸色不",
    "T29n1562_004:0351a17": "同，應不總生一色蘊覺。然有如是總色蘊覺，",
    "T29n1562_004:0351a18": "故知亦於已滅色等，彼雖離散不可和集，而",
    "T29n1562_004:0351a19": "覺慧力攝為一聚成和合覺，理不相違緣一",
    "T29n1562_004:0351a20": "合境名和合覺。如於已滅青色境界，謂是青",
    "T29n1562_004:0351a21": "性覺相分明，復為他說：我見如是如是青性。",
    "T29n1562_004:0351a22": "如是於彼已滅色等起和合覺明了現前，亦",
    "T29n1562_004:0351a23": "為他說我見如是如是和合。若執意識亦不",
    "T29n1562_004:0351a24": "能緣和合為境，是則應許諸和合覺無有所",
    "T29n1562_004:0351a25": "緣。若謂即緣所依為境，是則應名緣色等覺，",
    "T29n1562_004:0351a26": "色等一一非和合故。何得說名緣和合覺？若",
    "T29n1562_004:0351a27": "謂施設，理亦不然，不可無境有施設故。非畢",
    "T29n1562_004:0351a28": "竟無可施設有，是故意識亦有能緣和合為",
    "T29n1562_004:0351a29": "境，非五識身，以彼唯緣實有境故。若執極微",
    "T29n1562_004:0351b01": "不可見故，眼識不緣實有為境。此執不然，是",
    "T29n1562_004:0351b02": "可見故。而不了者，由彼眼根取境麁故，又彼",
    "T29n1562_004:0351b03": "眼識無分別故。諸有殊勝智慧力者，乃能了",
    "T29n1562_004:0351b04": "別細極微相，如遠近觀錦繡文像。又如先說。",
    "T29n1562_004:0351b05": "先何所說？謂無極微不和集故。既常和集，非",
    "T29n1562_004:0351b06": "不可見。有說：極微性相安立，彼於眼識為",
    "T29n1562_004:0351b07": "所緣定，眼識於彼非定現行，不能一一別相",
    "T29n1562_004:0351b08": "見者，不和會故、非非相故。以有諸法雖是可",
    "T29n1562_004:0351b09": "見，有少因緣而不能見，如不能見水中鹽色，",
    "T29n1562_004:0351b10": "及不能見壁等障色。又不達義，妄引聖言。若",
    "T29n1562_004:0351b11": "執彼經有此義者，意識所緣亦應非實，同說",
    "T29n1562_004:0351b12": "虛偽妄失法故。若爾，緣實覺慧應無，是則分",
    "T29n1562_004:0351b13": "明崩壞法論。若言意識通無漏故無斯過者，",
    "T29n1562_004:0351b14": "理亦不然，無漏意識亦以總法為所緣故。汝",
    "T29n1562_004:0351b15": "宗又許眼等五識通無漏故，不應妄執五識",
    "T29n1562_004:0351b16": "所緣唯假非實。有世間智緣界為境，彼所緣",
    "T29n1562_004:0351b17": "界亦應非實。然彼經說，六識所緣皆虛偽等",
    "T29n1562_004:0351b18": "無有差別，故說有漏所緣唯假，但由貪著自",
    "T29n1562_004:0351b19": "所樂宗。若爾，彼經復有何義？愚夫長夜於色",
    "T29n1562_004:0351b20": "等境妄執常等真實性相，是故如來教聖弟",
    "T29n1562_004:0351b21": "子如實觀彼離諸妄執，謂去來今六識所識，",
    "T29n1562_004:0351b22": "如彼妄執常等都無，皆是虛偽妄失之法。此",
    "T29n1562_004:0351b23": "顯妄執所取境虛，不顯所緣皆非是實。故彼",
    "T29n1562_004:0351b24": "經後復作是言：有能如是如實觀者，於去來",
    "T29n1562_004:0351b25": "今眼所識色，諸邪勝解想心見倒貪身繫等，",
    "T29n1562_004:0351b26": "廣說乃至彼皆永斷。是故於中愚夫妄見所",
    "T29n1562_004:0351b27": "執常等，佛聖弟子觀為虛偽妄失之法，非觀",
    "T29n1562_004:0351b28": "境體為虛偽等，是謂契經不違理義。又如是",
    "T29n1562_004:0351b29": "釋其理必然，由彼經說：於去來今眼所識色，",
    "T29n1562_004:0351c01": "非有眼識能識去來；又非去來可有和合，又",
    "T29n1562_004:0351c02": "非汝等許有去來，是故不應引彼聖教證成五",
    "T29n1562_004:0351c03": "識緣和合境。此契經義，違汝所宗，以說常等",
    "T29n1562_004:0351c04": "是虛等故。又彼經中不依眼等五識境說，由",
    "T29n1562_004:0351c05": "觀彼境遠離所執常等性故，又說彼境三世",
    "T29n1562_004:0351c06": "別故，又說觀彼想心見倒貪身繫等皆永斷",
    "T29n1562_004:0351c07": "故。又若如言便起定執於深義趣不思求者，",
    "T29n1562_004:0351c08": "受等亦應非勝義有，以於六境說虛等故。又",
    "T29n1562_004:0351c09": "於諸處唯總說言，眼色為緣生於眼識。如何",
    "T29n1562_004:0351c10": "得知以界和合為所依緣生於眼識、非界和",
    "T29n1562_004:0351c11": "集為所依緣？復如何知唯界和集？理如前說。",
    "T29n1562_004:0351c12": "復有聖言顯眼等識非緣妄境，故契經言：於",
    "T29n1562_004:0351c13": "不見言見、於見言不見，此非聖語；於見言見、",
    "T29n1562_004:0351c14": "於不見言不見，此是聖語。若眼等識緣妄境",
    "T29n1562_004:0351c15": "者，於見言見，應非聖語；於見言不見，應是",
    "T29n1562_004:0351c16": "聖語。若謂隨俗說如是言無斯過者，則應意",
    "T29n1562_004:0351c17": "識說緣實者亦隨俗言，是即一切唯有假說，",
    "T29n1562_004:0351c18": "便為安住壞法論宗。或應辯析差別道理，又",
    "T29n1562_004:0351c19": "此聖語依何境說？若依和合，眼識不緣和合",
    "T29n1562_004:0351c20": "為境，已廣成立。若依和集即是勝義，何謂見",
    "T29n1562_004:0351c21": "言隨世俗說？又所見色唯是勝義，於見見言",
    "T29n1562_004:0351c22": "可隨俗說，言於諸方不決定故，非所見色是",
    "T29n1562_004:0351c23": "隨俗言。而契經說：大母當知，於所見中唯有",
    "T29n1562_004:0351c24": "見語。此就增益常等性相說此唯言，非於見",
    "T29n1562_004:0351c25": "境。又於色處說名有見及有對故，於聲等處",
    "T29n1562_004:0351c26": "別異說故。處非假有，非於假有補特伽羅瓶",
    "T29n1562_004:0351c27": "等法上有差別說，唯於實有色等法上有",
    "T29n1562_004:0351c28": "自共相差別說故。又於此中觸法處界有何",
    "T29n1562_004:0351c29": "差別，而言觸法處唯是假、界是實耶？若言此",
    "T29n1562_004:0352a01": "二亦有差別，多物和合方得處名，一一別物",
    "T29n1562_004:0352a02": "即得名界。觸處可爾，法處云何？汝宗法處雖",
    "T29n1562_004:0352a03": "有三法而無積集，法界何異？又彼建立處界",
    "T29n1562_004:0352a04": "不同，都無正理及所餘量，但彼上座隨意而",
    "T29n1562_004:0352a05": "立，傍觀鑒人不應信受。又若處假、界是勝義，",
    "T29n1562_004:0352a06": "上座此論便違經說。如契經說：喬答摩尊餘",
    "T29n1562_004:0352a07": "處說言：我覺一切。依何一切言我覺耶？唯願",
    "T29n1562_004:0352a08": "為開勝義有法。世尊告曰：梵志當知，言一切",
    "T29n1562_004:0352a09": "者謂十二處，此勝義有，餘皆虛偽。世尊不應",
    "T29n1562_004:0352a10": "依不實法說勝義有，又亦不應唯證假有成",
    "T29n1562_004:0352a11": "等正覺。空花論者可說此言，稱佛為師不應",
    "T29n1562_004:0352a12": "黨此。故十二處皆是實有，非於假法可說勝",
    "T29n1562_004:0352a13": "義。如是上座諸有所言，前後諦觀多成違害，",
    "T29n1562_004:0352a14": "信而無智同所敬承，具智信人必無隨順。又",
    "T29n1562_004:0352a15": "眾盲喻違彼自宗，一一極微非依緣體，眾",
    "T29n1562_004:0352a16": "微和合成依緣論。彼對盲喻，極不相符。和集",
    "T29n1562_004:0352a17": "極微為依緣論，此對盲喻理不相違，許一一",
    "T29n1562_004:0352a18": "微是依緣故。執一一微非可見者，眾微和合",
    "T29n1562_004:0352a19": "亦應不見，同盲喻故。如非色合，故五識身決",
    "T29n1562_004:0352a20": "定不用和合為境；然必有境，故以實法為境",
    "T29n1562_004:0352a21": "義成。若五識身了勝義境，何緣五識不斷結",
    "T29n1562_004:0352a22": "耶？了自相故、外門轉故、無等引故、無分別",
    "T29n1562_004:0352a23": "故、一墮境故、所緣少故，雖了勝義而不斷結。",
    "T29n1562_004:0352a24": "故說七半有所緣中，五界唯緣勝義為境，餘",
    "T29n1562_004:0352a25": "緣勝義亦緣世俗。如是已說有所緣等。十八",
    "T29n1562_004:0352a26": "界中九無執受。何等為九？謂前所說七有所",
    "T29n1562_004:0352a27": "緣并全法界，此八及聲皆無執受。頌中及言",
    "T29n1562_004:0352a28": "具含二義：一顯總集，謂八及聲總無執受；",
    "T29n1562_004:0352a29": "二顯異門，謂餘師說不離根聲亦有執受。餘",
    "T29n1562_004:0352b01": "九通二，謂五色根、色香味觸。云何通二？眼等",
    "T29n1562_004:0352b02": "五根住現在世名有執受，過去未來名無執",
    "T29n1562_004:0352b03": "受。色香味觸住現在世不離五根名有執受，",
    "T29n1562_004:0352b04": "過去未來及住現在非不離根名無執受。是",
    "T29n1562_004:0352b05": "故九界各通二門。何等名為有執受相，標之",
    "T29n1562_004:0352b06": "心首而說是言？本論中說：己身所攝名有執",
    "T29n1562_004:0352b07": "受。此復云何？謂心心所執為己有，即心心所",
    "T29n1562_004:0352b08": "共所執持攝為依處名有執受，損益展轉更",
    "T29n1562_004:0352b09": "相隨故。若爾，色等即應一向名無執受，心心",
    "T29n1562_004:0352b10": "所法不依彼故、非根性故。不爾，色等若不離",
    "T29n1562_004:0352b11": "根，雖非所依，而是心等之所親附，故無此失。",
    "T29n1562_004:0352b12": "毘婆沙說：若諸色法逼迫斷壞便能生苦，與",
    "T29n1562_004:0352b13": "此相違即能生樂，是己身攝名有執受。有餘",
    "T29n1562_004:0352b14": "師說：若諸有情執為自體，一切處時方便防",
    "T29n1562_004:0352b15": "護茅灰火刺霜雹等緣，是己身攝名有執",
    "T29n1562_004:0352b16": "受。若爾，應違契經所說。故契經言：若於是處",
    "T29n1562_004:0352b17": "識所執藏、識所隨攝，名有執受。雖有是說而",
    "T29n1562_004:0352b18": "不相違，有執受法略有二種：一者有愛及有",
    "T29n1562_004:0352b19": "身見，執為己有，名有執受；二者為因能生苦",
    "T29n1562_004:0352b20": "樂，名有執受。宿業所引異熟果等分位相續，",
    "T29n1562_004:0352b21": "是名第二。此中有愛及有身見，若正智生即",
    "T29n1562_004:0352b22": "便斷滅。異熟相續，諸漏盡者亦未斷滅，是故",
    "T29n1562_004:0352b23": "若法既執受已，至般涅槃隨轉不捨，此法一",
    "T29n1562_004:0352b24": "向名有執受。是為經論二義差別。如是已說",
    "T29n1562_004:0352b25": "有執受等。十八界中，幾大種性、幾所造性？幾",
    "T29n1562_004:0352b26": "可積集、幾非積集？頌曰：",
    "T29n1562_004:0352b27": "觸界中有二，　　餘九色所造，",
    "T29n1562_004:0352b28": "法一分亦然，　　十色可積集。",
    "T29n1562_004:0352b29": "論曰：觸界通二，一者大種、二者所造。此二如",
    "T29n1562_004:0352c01": "前十一觸釋。寡學上座於此說言：非觸處中",
    "T29n1562_004:0352c02": "有所造色。所以者何？即諸大種形差別故。謂",
    "T29n1562_004:0352c03": "即大種次第安布，於諸金銀、頗胝迦寶、雲母、",
    "T29n1562_004:0352c04": "金剛、芭蕉練等和合聚中，說為滑觸；與此相",
    "T29n1562_004:0352c05": "反和合聚中，說為澁觸；餘隨所應，皆即大種",
    "T29n1562_004:0352c06": "安布差別。又眼亦能覺了彼故，彼謂依眼隨",
    "T29n1562_004:0352c07": "取大種形量色相，亦能覺了滑澁等物，故知",
    "T29n1562_004:0352c08": "滑等不異大種。此說不然，違聖教故。如契經",
    "T29n1562_004:0352c09": "說：苾芻當知，觸謂外處，是四大種及四大種",
    "T29n1562_004:0352c10": "所造有色無見有對。彼不許有，如是契經不",
    "T29n1562_004:0352c11": "應不許，入結集故。又不違害諸餘契經，亦不",
    "T29n1562_004:0352c12": "違理，故應成量。彼謂此經非入結集，越總頌",
    "T29n1562_004:0352c13": "故，如說製造順別處經立為異品。若爾，便應",
    "T29n1562_004:0352c14": "棄捨一切違自部執聖教契經，如說製造，二",
    "T29n1562_004:0352c15": "種空經立為異品，亦越總頌。如是等類，互相",
    "T29n1562_004:0352c16": "非撥。若謂此經非聖所說，違餘經故、法處不",
    "T29n1562_004:0352c17": "說無色言故，如舍利子增十經中唯作是言：",
    "T29n1562_004:0352c18": "有十色處。故知此經非入結集，但是對法諸",
    "T29n1562_004:0352c19": "師愛無表色，製造安置阿笈摩中。若爾，對法",
    "T29n1562_004:0352c20": "諸師豈不亦能作如是說：譬喻部師憎無表",
    "T29n1562_004:0352c21": "色，製造安置增十經中？如是展轉更相非撥，",
    "T29n1562_004:0352c22": "便為壞亂一切契經。然《增十經》為顯十種應",
    "T29n1562_004:0352c23": "遍知法，故但說言有十色處。此十一向苦諦",
    "T29n1562_004:0352c24": "攝故，苦諦唯是應遍知故，無有相違。無表有",
    "T29n1562_004:0352c25": "漏無漏性故，猶如意處，亦應修習，是故於彼",
    "T29n1562_004:0352c26": "增十經中唯說一向應遍知法，豈不亦是應",
    "T29n1562_004:0352c27": "永斷耶？此難不然，立諦異故。又舍利子於彼",
    "T29n1562_004:0352c28": "經中定有此意，言非盡法。即彼經中復說十",
    "T29n1562_004:0352c29": "種應永斷法，謂五內外順諸蓋法，非無餘法亦",
    "T29n1562_004:0353a01": "是永斷，是故成此不違餘經。如是上座說觸",
    "T29n1562_004:0353a02": "處中無所造色，決定違害此別處經，智者應",
    "T29n1562_004:0353a03": "了。言即諸大種形差別故者，不說正因。云何",
    "T29n1562_004:0353a04": "定知？即諸大種形量差別名滑等性，非異大",
    "T29n1562_004:0353a05": "種別有滑等又諸大種安布差別。即諸大種，",
    "T29n1562_004:0353a06": "非諸大種是眼所取，眼所取者謂顯與形。如",
    "T29n1562_004:0353a07": "何乃言即諸大種形差別故？豈不闇中身亦",
    "T29n1562_004:0353a08": "能取形量差別？若爾，大種應二根取，以言形",
    "T29n1562_004:0353a09": "量即大種故。由此即破彼第二因，謂眼亦能",
    "T29n1562_004:0353a10": "覺了彼故。又謂依眼隨取大種形量色相亦",
    "T29n1562_004:0353a11": "能覺了滑澁等者，此言何義？若謂眼取大種",
    "T29n1562_004:0353a12": "形量，既執形量不異大種，應許眼根能取大",
    "T29n1562_004:0353a13": "種。若謂眼根能取色相，大種形量隨此比知，",
    "T29n1562_004:0353a14": "如是云何遮滑等異大種？由見色相比知滑",
    "T29n1562_004:0353a15": "等言即大種，此有何因而言滑等不異大種？",
    "T29n1562_004:0353a16": "但有虛言都無實義。又應謂堅即餘三大安",
    "T29n1562_004:0353a17": "布差別如滑澁等，謂他亦能如是計度。餘三",
    "T29n1562_004:0353a18": "大種安布差別即名為堅，無別有堅異三可",
    "T29n1562_004:0353a19": "得。由無異因，不應別執，故彼言義無所堪",
    "T29n1562_004:0353a20": "能。又因嗅香覺了苦酢，應言苦酢體不異香。",
    "T29n1562_004:0353a21": "又滑等相異諸大種，故異大種應別有性，謂",
    "T29n1562_004:0353a22": "非滑性即是堅性，非諸堅處皆有滑故，如",
    "T29n1562_004:0353a23": "地即堅未嘗相離滑性。若爾，應不離堅亦非",
    "T29n1562_004:0353a24": "滑性即是濕性，非諸濕處皆有滑故；亦非",
    "T29n1562_004:0353a25": "滑性即是煖性，非諸煖處皆有滑故；亦非滑",
    "T29n1562_004:0353a26": "性即是動性，非息等處滑可得故。由此故知",
    "T29n1562_004:0353a27": "滑非大種；亦非不有，如實有法現可得故，又",
    "T29n1562_004:0353a28": "能為緣生影像故。若謂唯有安布差別無實",
    "T29n1562_004:0353a29": "體者，理亦不然，安布差別必有所依，此所依",
    "T29n1562_004:0353b01": "體即滑性故。或應唯得安布差別，不應亦了",
    "T29n1562_004:0353b02": "此中滑性。又契經中方便說有如是滑性，如",
    "T29n1562_004:0353b03": "契經言：",
    "T29n1562_004:0353b04": "「如來皮膚極細滑，　　一切塵垢不著身。」",
    "T29n1562_004:0353b05": "又縱滑性有經無經，然曾無經遮彼有故，又",
    "T29n1562_004:0353b06": "與正理不相違故，如是滑性實有義成。又若",
    "T29n1562_004:0353b07": "滑性異四大種無別有體，應假非實，是則身",
    "T29n1562_004:0353b08": "識應不了知，身識唯緣勝義境故。又離分別",
    "T29n1562_004:0353b09": "滑覺應無，如離分別於諸大種一一體上皆",
    "T29n1562_004:0353b10": "有別覺，即說身識緣諸大種實物為境，非緣",
    "T29n1562_004:0353b11": "假法。滑性亦然，既身所取，故不可說是假",
    "T29n1562_004:0353b12": "非實。又非一一大種中有，故異大種別有滑",
    "T29n1562_004:0353b13": "性。由此道理，亦總成立異四大種有澁等性。",
    "T29n1562_004:0353b14": "其中差別，當更顯示。彼上座言：無別所造名",
    "T29n1562_004:0353b15": "輕重性，即諸大種或少或多說輕重故。又輕",
    "T29n1562_004:0353b16": "重性相待成故，非實有體，謂即一物待此名",
    "T29n1562_004:0353b17": "輕、待彼名重，非堅性等相待而成。又於風界",
    "T29n1562_004:0353b18": "說輕性故，輕即是風。如本論言：云何名風界？",
    "T29n1562_004:0353b19": "謂輕等動性。世尊亦說：諸輕等動性，名內外",
    "T29n1562_004:0353b20": "風界。此說不然，前說大種與此相異，非此性",
    "T29n1562_004:0353b21": "故。若不了知經論義故，即謂輕性是風界者，",
    "T29n1562_004:0353b22": "應說重性是何大種？若說此宗謂有大種增",
    "T29n1562_004:0353b23": "生重性，重性即是此大種者，理必不然，重與",
    "T29n1562_004:0353b24": "地水相各異故。又於一切和合聚中皆具有",
    "T29n1562_004:0353b25": "故，應無差別。若謂少多故無過者，應非重性",
    "T29n1562_004:0353b26": "即是堅濕。又許和合為輕重故，身識不應緣",
    "T29n1562_004:0353b27": "彼為境。又即大種眾多極微和合聚中許為",
    "T29n1562_004:0353b28": "重故，即應一切和合聚中皆有重性，無定因",
    "T29n1562_004:0353b29": "故。若言大種和集差別能為因緣別生重性，",
    "T29n1562_004:0353c01": "則無斯過，此於世間現所見故。又言輕重相",
    "T29n1562_004:0353c02": "待成故非實有者，此非善說，譬如因果，輕重",
    "T29n1562_004:0353c03": "亦然。謂如一物待此名因，非即待此復名為",
    "T29n1562_004:0353c04": "果；待彼名果，非即待彼復名為因。如是一物",
    "T29n1562_004:0353c05": "待此名輕，非即待此復名為重；待彼名重，非",
    "T29n1562_004:0353c06": "即待彼復名為輕。因果既實，此如何假？故唯",
    "T29n1562_004:0353c07": "能詮相待不定，非所詮體而有改易。又如彼",
    "T29n1562_004:0353c08": "此岸，輕重性亦爾。謂於彼物立彼岸名，非說",
    "T29n1562_004:0353c09": "此岸令體改易；或於此物立此岸名，非說彼",
    "T29n1562_004:0353c10": "岸令體改易。以即一物相續轉時，待此彼邊",
    "T29n1562_004:0353c11": "名彼此岸。輕重亦然，體非不定。又如黑白，輕",
    "T29n1562_004:0353c12": "重亦然。謂即一物待此名黑，待彼名白，而非",
    "T29n1562_004:0353c13": "顯色無別有體，是故相待非不實因。若言待",
    "T29n1562_004:0353c14": "多總說一性，如瓶林等，是假非實，此亦應然",
    "T29n1562_004:0353c15": "故非實者。云何知爾？應說其因。此且非因，有",
    "T29n1562_004:0353c16": "過失故。若言堅等非相待成、此相待成故非",
    "T29n1562_004:0353c17": "實者，堅等言說亦相待成，待不堅物立堅名",
    "T29n1562_004:0353c18": "故，堅非不實，此亦應然。若謂不然，未甞相待",
    "T29n1562_004:0353c19": "說堅為濕，不相似故。此非不然，其所待因一",
    "T29n1562_004:0353c20": "向決定，義相似故。然非待餘堅名濕者，以更",
    "T29n1562_004:0353c21": "無別所待因故。待不堅物說此為堅，未甞待",
    "T29n1562_004:0353c22": "彼名不堅物。輕重亦然，故義相似。雖於輕聚",
    "T29n1562_004:0353c23": "有時說重，而非由說捨彼輕性，但餘緣故起",
    "T29n1562_004:0353c24": "異能詮，體非改易。如前已辯，是故相待非",
    "T29n1562_004:0353c25": "不實因。或諸堅物亦有待對成異品類，謂或",
    "T29n1562_004:0353c26": "名堅，成名堅勝、或名堅極，於中亦說堅名",
    "T29n1562_004:0353c27": "不堅。其理既同，汝應生喜不能令喜，輕重",
    "T29n1562_004:0353c28": "二物同堅不堅，應成一故。且輕重性，異諸",
    "T29n1562_004:0353c29": "大種實有義成，然不應言相待不定應成一",
    "T29n1562_004:0354a01": "物。如黑與白雖相待對，品類不同而非一",
    "T29n1562_004:0354a02": "故。若言黑白雖品類異，而未曾有說白為黑、",
    "T29n1562_004:0354a03": "黑為白者。此亦不然，現見世間有此說故。名",
    "T29n1562_004:0354a04": "雖不定而體不易，如前已說，故體不同。又如",
    "T29n1562_004:0354a05": "汝說，微火為冷，有微煖聚，待此名冷、待彼名",
    "T29n1562_004:0354a06": "煖，名雖不定而體是實。此亦應然，有諸色聚，",
    "T29n1562_004:0354a07": "輕極微多、重極微少，此聚名輕。與此相違，彼",
    "T29n1562_004:0354a08": "聚名重。輕重二性聚同體別，其理顯然，何緣",
    "T29n1562_004:0354a09": "不受？言於風界說輕性故輕即風者，此亦不",
    "T29n1562_004:0354a10": "然，辯大種中已釋此義。對堅等三，動最難了，",
    "T29n1562_004:0354a11": "故舉輕果以顯風因。雖四大種皆是輕因，而",
    "T29n1562_004:0354a12": "就增強故作是說。火雖增強而不決定。又輕",
    "T29n1562_004:0354a13": "與動相順相似，故論經言：輕等動性。若唯如",
    "T29n1562_004:0354a14": "言定取義者，即彼經說：髮毛爪等名內地界。",
    "T29n1562_004:0354a15": "豈髮毛等唯地界耶？是故彼言有別意趣，不",
    "T29n1562_004:0354a16": "應執彼遮輕造色。又阿笈摩有如是頌：",
    "T29n1562_004:0354a17": "「堅重墜身中，　　如重舟沈海。」",
    "T29n1562_004:0354a18": "故重如堅應實有體。有餘師說：輕性唯用重",
    "T29n1562_004:0354a19": "無為體。此亦不然，於虛空等重性既無，應有",
    "T29n1562_004:0354a20": "輕故。又於薪等重性非無，亦有輕故。若不爾",
    "T29n1562_004:0354a21": "者，擲置水內則不應浮。有、非有性，不應俱有。",
    "T29n1562_004:0354a22": "亦不應說廣大故浮，廣大是形非觸性故，廣",
    "T29n1562_004:0354a23": "大石等亦應浮故。又此輕性是輕安果，故體",
    "T29n1562_004:0354a24": "非無，謂修定者由輕安故身覺輕觸，不應用",
    "T29n1562_004:0354a25": "無作輕安果。若唯令身離重觸故名為果者，",
    "T29n1562_004:0354a26": "理亦不然，輕性是身長養因故。不應謂無亦",
    "T29n1562_004:0354a27": "能長養，以離輕安應長養故。若謂輕安能除",
    "T29n1562_004:0354a28": "重觸，唯大種生名長養者，應謂輕安滅餘大",
    "T29n1562_004:0354a29": "種、生餘大種即名長養。何滅重為？重性如輕，",
    "T29n1562_004:0354b01": "應非別有，則與上座所執應同，然不應理，輕",
    "T29n1562_004:0354b02": "重二相，諸大種中皆無有故。若執輕性即諸",
    "T29n1562_004:0354b03": "大種少分為體，應執輕安現在前故少大種",
    "T29n1562_004:0354b04": "生。何故？輕安與諸大種相違而起，若相違者，",
    "T29n1562_004:0354b05": "少亦應不生；若不相違，誰障多不起？故輕不",
    "T29n1562_004:0354b06": "應是輕安果。又輕非用重無為性，品類異故，",
    "T29n1562_004:0354b07": "猶如重性。又阿笈摩說有輕重，如彼所說：如",
    "T29n1562_004:0354b08": "諸鐵團或諸鐵鍱，若時有火，有極煖熱。爾時",
    "T29n1562_004:0354b09": "便有極軟極輕極調柔用與此相違。極堅極",
    "T29n1562_004:0354b10": "重極不調柔，我身亦爾；若有輕安，則便有輕",
    "T29n1562_004:0354b11": "有調柔用，堪任修斷。與此相違，即便有重，無",
    "T29n1562_004:0354b12": "調柔用，不任修斷。",
    "T29n1562_004:0354b13": "說一切有部順正理論卷第四"
}