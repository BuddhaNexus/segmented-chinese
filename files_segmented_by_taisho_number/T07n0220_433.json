{
    "T07n0220_433:0177a02": "大般若波羅蜜多經卷第四百三",
    "T07n0220_433:0177a03": "十三",
    "T07n0220_433:0177a05": "三藏法師玄奘奉　詔譯",
    "T07n0220_433:0177a06": "第二分隨喜迴向品第三十七之二",
    "T07n0220_433:0177a07": "「復次，大士！若菩薩摩訶薩於所修造諸福業",
    "T07n0220_433:0177a08": "事，如實了知離蘊、處、界，亦離般若波羅蜜多",
    "T07n0220_433:0177a09": "乃至布施波羅蜜多，亦離內空乃至無性自",
    "T07n0220_433:0177a10": "性空，亦離四念住廣說乃至十八佛不共法。",
    "T07n0220_433:0177a11": "是菩薩摩訶薩於所修造諸福業事如實知",
    "T07n0220_433:0177a12": "已，深心隨喜迴向無上正等菩提。「復次，大士！",
    "T07n0220_433:0177a13": "若菩薩摩訶薩如實了知隨喜俱行諸福業",
    "T07n0220_433:0177a14": "事遠離如是隨喜俱行諸福業事自性，如實",
    "T07n0220_433:0177a15": "了知諸佛世尊遠離如是諸佛世尊自性，如",
    "T07n0220_433:0177a16": "實了知功德善根遠離如是功德善根自性，",
    "T07n0220_433:0177a17": "如實了知聲聞、獨覺及諸異生遠離如是聲聞、",
    "T07n0220_433:0177a18": "獨覺及諸異生自性，如實了知隨喜迴向大",
    "T07n0220_433:0177a19": "菩提心遠離如是隨喜迴向大菩提心自性，",
    "T07n0220_433:0177a20": "如實了知菩薩摩訶薩遠離如是菩薩摩訶薩",
    "T07n0220_433:0177a21": "自性，如實了知般若波羅蜜多遠離般若波",
    "T07n0220_433:0177a22": "羅蜜多自性，乃至布施波羅蜜多遠離布施",
    "T07n0220_433:0177a23": "波羅蜜多自性；如實了知內空遠離內空自",
    "T07n0220_433:0177a24": "性，乃至無性自性空遠離無性自性空自性；",
    "T07n0220_433:0177a25": "如實了知四念住遠離四念住自性，廣說乃",
    "T07n0220_433:0177a26": "至十八佛不共法遠離十八佛不共法自性；",
    "T07n0220_433:0177a27": "如實了知菩薩摩訶薩行遠離菩薩摩訶薩行",
    "T07n0220_433:0177a28": "自性，如實了知諸佛無上正等菩提遠離諸",
    "T07n0220_433:0177a29": "佛無上正等菩提自性。是菩薩摩訶薩如是",
    "T07n0220_433:0177b01": "修行遠離諸法自性甚深般若波羅蜜多，",
    "T07n0220_433:0177b02": "能正隨喜迴向無上正等菩提。「復次，大士！",
    "T07n0220_433:0177b03": "諸菩薩摩訶薩於已滅度一切如來、應、正等",
    "T07n0220_433:0177b04": "覺及諸弟子功德善根，若欲發起隨喜迴向",
    "T07n0220_433:0177b05": "無上正等菩提心者，應作如是隨喜迴向，",
    "T07n0220_433:0177b06": "謂作是念：『如諸如來、應、正等覺及諸弟子皆",
    "T07n0220_433:0177b07": "已滅度，自性非有，功德善根亦復如是，我所",
    "T07n0220_433:0177b08": "發起隨喜迴向無上正等菩提之心及所迴向",
    "T07n0220_433:0177b09": "無上菩提其性亦爾。』如是知已，於諸善根發",
    "T07n0220_433:0177b10": "起隨喜迴向無上正等菩提，無想顛倒、無心",
    "T07n0220_433:0177b11": "顛倒、無見顛倒。若菩薩摩訶薩以取相為",
    "T07n0220_433:0177b12": "方便修行般若波羅蜜多，於已滅度一切如",
    "T07n0220_433:0177b13": "來、應、正等覺及諸弟子功德善根取相隨喜",
    "T07n0220_433:0177b14": "迴向無上正等菩提，是為非善隨喜迴向。以",
    "T07n0220_433:0177b15": "過去佛及弟子眾功德善根非相無相所取境",
    "T07n0220_433:0177b16": "界，是菩薩摩訶薩以取相念發起隨喜迴向",
    "T07n0220_433:0177b17": "無上正等菩提，是故非善隨喜迴向，由此",
    "T07n0220_433:0177b18": "因緣，有想顛倒、有心顛倒、有見顛倒。若菩薩",
    "T07n0220_433:0177b19": "摩訶薩不取相為方便修行般若波羅蜜多，",
    "T07n0220_433:0177b20": "於彼一切佛及弟子功德善根，離相隨喜迴",
    "T07n0220_433:0177b21": "向無上正等菩提，是名為善隨喜迴向，由此",
    "T07n0220_433:0177b22": "因緣，是菩薩摩訶薩隨喜迴向無想顛倒、無",
    "T07n0220_433:0177b23": "心顛倒、無見顛倒。」",
    "T07n0220_433:0177b24": "爾時，慈氏菩薩摩訶薩問具壽善現言：「大德！",
    "T07n0220_433:0177b25": "云何菩薩摩訶薩於諸如來、應、正等覺及諸",
    "T07n0220_433:0177b26": "弟子功德善根隨喜俱行福業事等皆不取",
    "T07n0220_433:0177b27": "相，而能隨喜迴向無上正等菩提？」善現答言：",
    "T07n0220_433:0177b28": "「大士！應知諸菩薩摩訶薩所學般若波羅蜜",
    "T07n0220_433:0177b29": "多，有如是等方便善巧，雖不取相而所作成，",
    "T07n0220_433:0177c01": "非離般若波羅蜜多有能正起隨喜俱行諸福",
    "T07n0220_433:0177c02": "業事，迴向無上正等菩提。是故菩薩摩訶薩",
    "T07n0220_433:0177c03": "眾欲成所作，應學般若波羅蜜多。」慈氏菩",
    "T07n0220_433:0177c04": "薩摩訶薩言：「大德善現！勿作是說。所以者何？",
    "T07n0220_433:0177c05": "以於般若波羅蜜多，諸佛世尊及弟子眾并所",
    "T07n0220_433:0177c06": "成就功德善根皆無所有不可得故，所作隨",
    "T07n0220_433:0177c07": "喜諸福業事亦無所有不可得故，發心迴向",
    "T07n0220_433:0177c08": "無上菩提亦無所有不可得故。此中菩薩摩",
    "T07n0220_433:0177c09": "訶薩修行般若波羅蜜多時，應如是觀：『過去",
    "T07n0220_433:0177c10": "諸佛及弟子眾功德善根性皆已滅，所作隨",
    "T07n0220_433:0177c11": "喜諸福業事、發心迴向無上菩提性皆寂滅，",
    "T07n0220_433:0177c12": "我若於彼一切如來、應、正等覺及弟子眾功德",
    "T07n0220_433:0177c13": "善根取相分別，及於所作隨喜俱行諸福",
    "T07n0220_433:0177c14": "業事、發心迴向無上菩提取相分別，以是",
    "T07n0220_433:0177c15": "取相分別方便發起隨喜迴向無上正等菩",
    "T07n0220_433:0177c16": "提，諸佛世尊皆所不許，亦不隨喜。何以故？於",
    "T07n0220_433:0177c17": "已滅度諸佛世尊及弟子等取相分別隨喜",
    "T07n0220_433:0177c18": "迴向無上菩提，是說名為大有所得。』是故",
    "T07n0220_433:0177c19": "菩薩摩訶薩欲於諸佛及弟子眾功德善根",
    "T07n0220_433:0177c20": "正起隨喜迴向無上正等菩提，不應於中起",
    "T07n0220_433:0177c21": "有所得取相分別隨喜迴向，若於其中起有",
    "T07n0220_433:0177c22": "所得取相分別隨喜迴向，佛不說彼有大義",
    "T07n0220_433:0177c23": "利。何以故？如是隨喜迴向之心，虛妄分別",
    "T07n0220_433:0177c24": "名雜毒故。譬如有食，雖具上妙色香美味而",
    "T07n0220_433:0177c25": "和毒藥，愚人淺識貪取噉之，雖初適意歡喜",
    "T07n0220_433:0177c26": "快樂，而後食銷備受眾苦，或便致死若近失",
    "T07n0220_433:0177c27": "命。「如是一類補特伽羅，不善受持、不善觀察",
    "T07n0220_433:0177c28": "甚深般若波羅蜜多文句義理，不善讀誦，不",
    "T07n0220_433:0177c29": "善通達甚深義趣，而告大乘種姓者曰：『來！",
    "T07n0220_433:0178a01": "善男子！汝於過去未來現在一切如來、應、正",
    "T07n0220_433:0178a02": "等覺，從初發心至得無上正等菩提，轉妙法",
    "T07n0220_433:0178a03": "輪度無量眾，入無餘依般涅槃界乃至法滅，",
    "T07n0220_433:0178a04": "於其中間若修般若乃至布施波羅蜜多已集、",
    "T07n0220_433:0178a05": "當集、現集善根，若住內空乃至無性自性空",
    "T07n0220_433:0178a06": "已集、當集、現集善根，若修四靜慮、四無量、四",
    "T07n0220_433:0178a07": "無色定已集、當集、現集善根，若修四念住乃",
    "T07n0220_433:0178a08": "至八聖道支已集、當集、現集善根，如是乃至",
    "T07n0220_433:0178a09": "若修佛十力乃至十八佛不共法已集、當集、現",
    "T07n0220_433:0178a10": "集善根，若嚴淨佛土、成熟有情已集、當集、現",
    "T07n0220_433:0178a11": "集善根，若諸如來、應、正等覺所有戒蘊、定蘊、",
    "T07n0220_433:0178a12": "慧蘊、解脫蘊、解脫智見蘊，若一切智、道相智、",
    "T07n0220_433:0178a13": "一切相智，若無忘失法恒住捨性，及餘無",
    "T07n0220_433:0178a14": "數無量無邊殊勝功德，若佛弟子一切有漏、",
    "T07n0220_433:0178a15": "無漏善根，若諸如來、應、正等覺已現當記諸",
    "T07n0220_433:0178a16": "天、人等獨覺菩提所有功德，若諸天、龍、藥叉、",
    "T07n0220_433:0178a17": "健達縛、阿素洛、揭路茶、緊捺洛、莫呼洛伽、人",
    "T07n0220_433:0178a18": "非人等已集、當集、現集善根，若善男子、善女",
    "T07n0220_433:0178a19": "人等於諸功德發起隨喜迴向善根，如是",
    "T07n0220_433:0178a20": "一切合集稱量現前隨喜，與諸有情平等共",
    "T07n0220_433:0178a21": "有迴向無上正等菩提。』「如是所說隨喜迴向，",
    "T07n0220_433:0178a22": "以有所得取相分別而為方便，如食雜毒初",
    "T07n0220_433:0178a23": "益後損故，此非善隨喜迴向。所以者何？以有",
    "T07n0220_433:0178a24": "所得取相分別發起隨喜迴向之心，有因、有",
    "T07n0220_433:0178a25": "緣、有作意、有戲論、有妨礙、有過失，不應般若",
    "T07n0220_433:0178a26": "波羅蜜多。彼雜毒故則為謗佛，不隨佛教不",
    "T07n0220_433:0178a27": "隨法說不應理說，菩薩種姓補特伽羅不應",
    "T07n0220_433:0178a28": "隨彼所說而學。是故，大德！應說云何住菩薩",
    "T07n0220_433:0178a29": "乘諸善男子、善女人等，應於過去未來現在",
    "T07n0220_433:0178b01": "一切如來、應、正等覺，及弟子等功德善根隨喜",
    "T07n0220_433:0178b02": "迴向？謂彼諸佛，從初發心至得無上正等菩",
    "T07n0220_433:0178b03": "提，轉妙法輪度無量眾，入無餘依般涅槃",
    "T07n0220_433:0178b04": "界乃至法滅，於其中間若修般若乃至布施",
    "T07n0220_433:0178b05": "波羅蜜多集諸善根，廣說乃至若善男子、善女",
    "T07n0220_433:0178b06": "人等於諸功德發起隨喜迴向善根，住菩薩",
    "T07n0220_433:0178b07": "乘諸善男子、善女人等云何於彼功德善根，",
    "T07n0220_433:0178b08": "發起隨喜迴向無上正等菩提？」具壽善現白",
    "T07n0220_433:0178b09": "言：「大士！住菩薩乘諸善男子、善女人等修行",
    "T07n0220_433:0178b10": "般若波羅蜜多，若欲不謗諸佛世尊而發隨",
    "T07n0220_433:0178b11": "喜迴向心者，應作是念：『如諸如來、應、正等覺",
    "T07n0220_433:0178b12": "無上佛智了達遍知功德善根有如是性、有",
    "T07n0220_433:0178b13": "如是相、有如是法而可隨喜，我今亦應如是",
    "T07n0220_433:0178b14": "隨喜。如諸如來、應、正等覺無上佛智了達遍",
    "T07n0220_433:0178b15": "知應以如是諸福業事迴向無上正等菩提，",
    "T07n0220_433:0178b16": "我今亦應如是迴向。』住菩薩乘諸善男子、善",
    "T07n0220_433:0178b17": "女人等，於諸如來、應、正等覺及弟子等功德",
    "T07n0220_433:0178b18": "善根應作如是隨喜迴向，若作如是隨喜迴",
    "T07n0220_433:0178b19": "向則不謗佛，隨佛所教，隨法而說，應理而",
    "T07n0220_433:0178b20": "說。是菩薩摩訶薩如是隨喜迴向之心，不雜",
    "T07n0220_433:0178b21": "毒藥，終至甘露大般涅槃。",
    "T07n0220_433:0178b22": "「復次，大士！住菩薩乘諸善男子、善女人等修",
    "T07n0220_433:0178b23": "行般若波羅蜜多，於諸如來、應、正等覺及弟",
    "T07n0220_433:0178b24": "子等功德善根，應作如是隨喜迴向。如色乃",
    "T07n0220_433:0178b25": "至識，不墮欲界、色界、無色界，若不墮三界，則",
    "T07n0220_433:0178b26": "非過去未來現在；眼處乃至意處不墮欲界、",
    "T07n0220_433:0178b27": "色界、無色界，若不墮三界，則非過去未來現",
    "T07n0220_433:0178b28": "在；色處乃至法處不墮欲界、色界、無色界，若",
    "T07n0220_433:0178b29": "不墮三界，則非過去未來現在；眼界乃至意",
    "T07n0220_433:0178c01": "界不墮欲界、色界、無色界，若不墮三界，則非",
    "T07n0220_433:0178c02": "過去未來現在；色界乃至法界不墮欲界、色",
    "T07n0220_433:0178c03": "界、無色界，若不墮三界，則非過去未來現在；",
    "T07n0220_433:0178c04": "眼識界乃至意識界不墮欲界、色界、無色界，",
    "T07n0220_433:0178c05": "若不墮三界，則非過去未來現在；眼觸乃至",
    "T07n0220_433:0178c06": "意觸不墮欲界、色界、無色界，若不墮三界，則",
    "T07n0220_433:0178c07": "非過去未來現在；眼觸為緣所生諸受乃至",
    "T07n0220_433:0178c08": "意觸為緣所生諸受，不墮欲界、色界、無色界，",
    "T07n0220_433:0178c09": "若不墮三界，則非過去未來現在；般若波羅",
    "T07n0220_433:0178c10": "蜜多乃至布施波羅蜜多不墮欲界、色界、無",
    "T07n0220_433:0178c11": "色界，若不墮三界，則非過去未來現在；內空",
    "T07n0220_433:0178c12": "乃至無性自性空不墮欲界、色界、無色界，若",
    "T07n0220_433:0178c13": "不墮三界，則非過去未來現在。四念住乃至八",
    "T07n0220_433:0178c14": "聖道支不墮欲界、色界、無色界，若不墮三界，",
    "T07n0220_433:0178c15": "則非過去未來現在；如是乃至如來十力乃",
    "T07n0220_433:0178c16": "至十八佛不共法不墮欲界、色界、無色界，若",
    "T07n0220_433:0178c17": "不墮三界，則非過去未來現在；真如、法界、法",
    "T07n0220_433:0178c18": "性、實際、法定、法住、不思議界不墮欲界、色界、無",
    "T07n0220_433:0178c19": "色界，若不墮三界，則非過去未來現在；戒",
    "T07n0220_433:0178c20": "蘊、定蘊、慧蘊、解脫蘊、解脫智見蘊不墮欲界、色",
    "T07n0220_433:0178c21": "界、無色界，若不墮三界，則非過去未來現在；",
    "T07n0220_433:0178c22": "一切智、道相智、一切相智不墮欲界、色界、無色",
    "T07n0220_433:0178c23": "界，若不墮三界，則非過去未來現在；無忘",
    "T07n0220_433:0178c24": "失法、恒住捨性不墮欲界、色界、無色界，若不",
    "T07n0220_433:0178c25": "墮三界，則非過去未來現在。「隨喜迴向亦應",
    "T07n0220_433:0178c26": "如是。所以者何？如彼諸法自性空故，不墮",
    "T07n0220_433:0178c27": "三界，非三世攝，隨喜迴向亦復如是。謂諸",
    "T07n0220_433:0178c28": "如來、應、正等覺自性空故，不墮三界，非三世",
    "T07n0220_433:0178c29": "攝；諸佛功德自性空故，不墮三界，非三世",
    "T07n0220_433:0179a01": "攝；聲聞、獨覺及人、天等自性空故，不墮三界，",
    "T07n0220_433:0179a02": "非三世攝；彼諸善根自性空故，不墮三界，非",
    "T07n0220_433:0179a03": "三世攝；於彼隨喜自性空故，不墮三界，非三",
    "T07n0220_433:0179a04": "世攝；所迴向法自性空故，不墮三界，非三世",
    "T07n0220_433:0179a05": "攝；能迴向者自性空故，不墮三界，非三世攝。",
    "T07n0220_433:0179a06": "若菩薩摩訶薩修行般若波羅蜜多時，如實",
    "T07n0220_433:0179a07": "知色乃至識，不墮三界，非三世攝。若不墮三",
    "T07n0220_433:0179a08": "界，非三世攝，則不可以彼有相為方便、有所",
    "T07n0220_433:0179a09": "得為方便，發生隨喜迴向無上正等菩提。何",
    "T07n0220_433:0179a10": "以故？以色等法自性不生，若法不生則無",
    "T07n0220_433:0179a11": "所有，不可以彼無所有法隨喜迴向無所有",
    "T07n0220_433:0179a12": "故。「如實知眼處乃至意處亦如是，如實知色",
    "T07n0220_433:0179a13": "處乃至法處亦如是，如實知眼界乃至意界",
    "T07n0220_433:0179a14": "亦如是，如實知色界乃至法界亦如是，如實",
    "T07n0220_433:0179a15": "知眼識界乃至意識界亦如是，如實知眼觸",
    "T07n0220_433:0179a16": "乃至意觸亦如是，如實知眼觸為緣所生諸",
    "T07n0220_433:0179a17": "受乃至意觸為緣所生諸受亦如是，如實知",
    "T07n0220_433:0179a18": "般若波羅蜜多乃至布施波羅蜜多亦如是，",
    "T07n0220_433:0179a19": "如實知內空乃至無性自性空亦如是，如實",
    "T07n0220_433:0179a20": "知四念住乃至八聖道支亦如是，如實知如",
    "T07n0220_433:0179a21": "來十力乃至十八佛不共法亦如是，如實知",
    "T07n0220_433:0179a22": "真如、法界、法性、實際、法定、法住、不思議界亦如",
    "T07n0220_433:0179a23": "是，如實知戒蘊、定蘊、慧蘊、解脫蘊、解脫智見",
    "T07n0220_433:0179a24": "蘊亦如是，如實知一切智、道相智、一切相智",
    "T07n0220_433:0179a25": "亦如是，如實知無忘失法、恒住捨性，不墮三",
    "T07n0220_433:0179a26": "界，非三世攝。若不墮三界，非三世攝，則不可",
    "T07n0220_433:0179a27": "以彼有相為方便、有所得為方便，發生隨喜",
    "T07n0220_433:0179a28": "迴向無上正等菩提。何以故？以無忘失法、恒",
    "T07n0220_433:0179a29": "住捨性自性不生，若法不生則無所有，不可",
    "T07n0220_433:0179b01": "以彼無所有法隨喜迴向無所有故，是菩薩",
    "T07n0220_433:0179b02": "摩訶薩如是隨喜迴向無上正等菩提，不雜",
    "T07n0220_433:0179b03": "毒藥，終至甘露，大般涅槃。「住菩薩乘諸善男",
    "T07n0220_433:0179b04": "子、善女人等若以有相而為方便，或有所得",
    "T07n0220_433:0179b05": "而為方便，於諸如來、應、正等覺及弟子等功",
    "T07n0220_433:0179b06": "德善根發生隨喜迴向之心，當知是邪隨喜",
    "T07n0220_433:0179b07": "迴向。此邪隨喜迴向之心，諸佛世尊所不稱",
    "T07n0220_433:0179b08": "讚。如是隨喜迴向之心，非佛世尊所稱讚故，",
    "T07n0220_433:0179b09": "不能圓滿布施、淨戒、安忍、精進、靜慮般若波",
    "T07n0220_433:0179b10": "羅蜜多，亦不能圓滿內空乃至無性自性空，",
    "T07n0220_433:0179b11": "亦不能圓滿四念住乃至八聖道支，如是乃",
    "T07n0220_433:0179b12": "至亦不能圓滿如來十力乃至十八佛不共",
    "T07n0220_433:0179b13": "法，亦不能圓滿一切智、道相智、一切相智，亦",
    "T07n0220_433:0179b14": "不能圓滿無忘失法、恒住捨性。由諸功德不",
    "T07n0220_433:0179b15": "圓滿故，不能嚴淨佛土及成熟有情。由不能",
    "T07n0220_433:0179b16": "嚴淨佛土及成熟有情故，則不能證得阿耨",
    "T07n0220_433:0179b17": "多羅三藐三菩提。何以故？由彼所起隨喜",
    "T07n0220_433:0179b18": "迴向有相、有得雜毒藥故。「復次，大士！諸菩",
    "T07n0220_433:0179b19": "薩摩訶薩修行般若波羅蜜多時，應作是念：",
    "T07n0220_433:0179b20": "『如十方界一切如來、應、正等覺如實通達功",
    "T07n0220_433:0179b21": "德善根有如是法，可依是法發生無倒隨喜",
    "T07n0220_433:0179b22": "迴向，我今亦應依如是法發生隨喜迴向無",
    "T07n0220_433:0179b23": "上正等菩提，是為正起隨喜迴向，由斯決定",
    "T07n0220_433:0179b24": "證得無上正等菩提。』」",
    "T07n0220_433:0179b25": "爾時，世尊讚具壽善現言：「善哉！善哉！善現！",
    "T07n0220_433:0179b26": "汝今已為一切菩薩摩訶薩等作佛所作，謂",
    "T07n0220_433:0179b27": "為菩薩摩訶薩等善說無倒隨喜迴向，如是",
    "T07n0220_433:0179b28": "所說隨喜迴向，以無相為方便、無所得為",
    "T07n0220_433:0179b29": "方便、無生無滅為方便、無染無淨為方便、",
    "T07n0220_433:0179c01": "無性自性為方便、自相空為方便、自性空為",
    "T07n0220_433:0179c02": "方便、法界為方便、真如為方便、法性為方便、",
    "T07n0220_433:0179c03": "不虛妄性為方便、實際為方便、不思議界為",
    "T07n0220_433:0179c04": "方便故。善現！假使三千大千世界一切有情",
    "T07n0220_433:0179c05": "皆得成就十善業道、四靜慮、四無量、四無色定、",
    "T07n0220_433:0179c06": "五神通，於意云何？是諸有情功德多不？」善現",
    "T07n0220_433:0179c07": "對曰：「甚多！世尊！甚多！善逝！」佛言：「善現！若善",
    "T07n0220_433:0179c08": "男子、善女人等，於諸如來、應、正等覺及弟子",
    "T07n0220_433:0179c09": "等功德善根起無染著隨喜迴向，所獲功德",
    "T07n0220_433:0179c10": "甚多於前，不可稱計。善現！是善男子、善女人",
    "T07n0220_433:0179c11": "等所起如是隨喜迴向，於餘善根為最為勝、",
    "T07n0220_433:0179c12": "為尊為高、為妙為微妙、為上為無上、無等無等",
    "T07n0220_433:0179c13": "等。「復次，善現！假使三千大千世界一切有情",
    "T07n0220_433:0179c14": "皆得預流、一來、不還、阿羅漢果、獨覺菩提，有",
    "T07n0220_433:0179c15": "善男子、善女人等於彼預流乃至獨覺，盡其",
    "T07n0220_433:0179c16": "形壽以無量種衣服、飲食、臥具、醫藥及餘資具",
    "T07n0220_433:0179c17": "而奉施之，供養恭敬、尊重讚歎，於意云何？是",
    "T07n0220_433:0179c18": "善男子、善女人等由此因緣得福多不？」善現",
    "T07n0220_433:0179c19": "對曰：「甚多！世尊！甚多！善逝！」佛言：「善現！若善",
    "T07n0220_433:0179c20": "男子、善女人等，於諸如來、應、正等覺及弟子",
    "T07n0220_433:0179c21": "等功德善根起無染著隨喜迴向，所獲功德",
    "T07n0220_433:0179c22": "甚多於前。善現！是善男子、善女人等所起如",
    "T07n0220_433:0179c23": "是隨喜迴向，於餘善根為最為勝、為尊為高、",
    "T07n0220_433:0179c24": "為妙為微妙、為上為無上、無等無等等。「復次，",
    "T07n0220_433:0179c25": "善現！假使三千大千世界一切有情皆趣無",
    "T07n0220_433:0179c26": "上正等菩提，設復十方各如殑伽沙等世界",
    "T07n0220_433:0179c27": "一切有情一一各於彼趣無上正等菩提，一",
    "T07n0220_433:0179c28": "一菩薩摩訶薩所，以無量種衣服、飲食、臥具、",
    "T07n0220_433:0179c29": "醫藥及餘資生上妙樂具而奉施之，經如殑",
    "T07n0220_433:0180a01": "伽沙等大劫，供養恭敬、尊重讚歎，於意云何？",
    "T07n0220_433:0180a02": "是諸有情，由此因緣得福多不？」善現對曰：「甚",
    "T07n0220_433:0180a03": "多！世尊！甚多！善逝！如是福聚無數無量無邊",
    "T07n0220_433:0180a04": "無限，算數譬喻難可測量。世尊！若是福聚有",
    "T07n0220_433:0180a05": "形色者，十方各如殑伽沙界所不容受。」佛言：",
    "T07n0220_433:0180a06": "「善現！善哉！善哉！彼福德量如汝所說。善現！",
    "T07n0220_433:0180a07": "若善男子、善女人等，於諸如來、應、正等覺及",
    "T07n0220_433:0180a08": "弟子等功德善根起無染著隨喜迴向，所獲",
    "T07n0220_433:0180a09": "福聚甚多於前。善現！是善男子、善女人等",
    "T07n0220_433:0180a10": "所起如是隨喜迴向，於餘善根為最為勝、為",
    "T07n0220_433:0180a11": "尊為高、為妙為微妙、為上為無上、無等無等",
    "T07n0220_433:0180a12": "等。「善現！若以前福比此福聚，百分不及一，",
    "T07n0220_433:0180a13": "千分不及一，乃至鄔波尼殺曇分亦不及一。",
    "T07n0220_433:0180a14": "何以故？善現！彼諸有情十善業道、四靜慮、",
    "T07n0220_433:0180a15": "四無量、四無色定、五神通，皆以有相有所得",
    "T07n0220_433:0180a16": "想為方便故。彼善男子、善女人等，以無量種",
    "T07n0220_433:0180a17": "衣服、飲食、臥具、醫藥及餘資具，奉施預流、一",
    "T07n0220_433:0180a18": "來、不還、阿羅漢果及諸獨覺，盡其形壽供養",
    "T07n0220_433:0180a19": "恭敬、尊重讚歎，所獲福聚皆以有相、有所得",
    "T07n0220_433:0180a20": "想為方便故。彼諸有情以無量種衣服、飲食、",
    "T07n0220_433:0180a21": "臥具、醫藥、及諸資生、上妙樂具，奉施彼趣無",
    "T07n0220_433:0180a22": "上菩提諸菩薩眾，經如殑伽沙等大劫，供",
    "T07n0220_433:0180a23": "養恭敬、尊重讚歎，所獲福聚皆以有相、有所",
    "T07n0220_433:0180a24": "得想為方便故。」爾時，四大天王各與眷屬二",
    "T07n0220_433:0180a25": "萬天子頂禮佛足，合掌白言：「世尊！彼諸菩",
    "T07n0220_433:0180a26": "薩摩訶薩乃能發起如是廣大隨喜迴向，謂",
    "T07n0220_433:0180a27": "彼菩薩摩訶薩方便善巧，以無相為方便、",
    "T07n0220_433:0180a28": "無所得為方便、無染著為方便、無思作為方",
    "T07n0220_433:0180a29": "便，於諸如來、應、正等覺及弟子等功德善根",
    "T07n0220_433:0180b01": "發正隨喜迴向無上正等菩提，如是所起隨",
    "T07n0220_433:0180b02": "喜迴向不墮二法、不二法中，無染無著。」時，天",
    "T07n0220_433:0180b03": "帝釋亦與無量百千天子，各持種種天妙花",
    "T07n0220_433:0180b04": "鬘、塗散等香、衣服、瓔珞、寶幢、幡蓋、諸妙、珍奇，",
    "T07n0220_433:0180b05": "奏天樂音，以供養佛，頂禮雙足，合掌白言：「世",
    "T07n0220_433:0180b06": "尊！彼諸菩薩摩訶薩乃能發起如是廣大隨",
    "T07n0220_433:0180b07": "喜迴向，謂彼菩薩摩訶薩方便善巧，以無相",
    "T07n0220_433:0180b08": "為方便、無所得為方便、無染著為方便、無思",
    "T07n0220_433:0180b09": "作為方便，於諸如來、應、正等覺及弟子等功",
    "T07n0220_433:0180b10": "德善根發正隨喜迴向無上正等菩提，如是",
    "T07n0220_433:0180b11": "所起隨喜迴向不墮二法、不二法中，無染無",
    "T07n0220_433:0180b12": "著。」時，蘇夜摩天子、珊覩史多天子、善變化天",
    "T07n0220_433:0180b13": "子、最自在天子各與眷屬千天子俱，皆持種",
    "T07n0220_433:0180b14": "種天妙花鬘、塗散等香、衣服、瓔珞、寶幢、幡蓋、諸",
    "T07n0220_433:0180b15": "妙、珍奇，奏天樂音，以供養佛，頂禮雙足，合掌",
    "T07n0220_433:0180b16": "白言：「世尊！彼諸菩薩摩訶薩，乃能發起如",
    "T07n0220_433:0180b17": "是廣大隨喜迴向，謂彼菩薩摩訶薩方便善",
    "T07n0220_433:0180b18": "巧，以無相為方便、無所得為方便、無染著為",
    "T07n0220_433:0180b19": "方便、無思作為方便，於諸如來、應、正等覺及",
    "T07n0220_433:0180b20": "弟子等功德善根發正隨喜迴向無上正等",
    "T07n0220_433:0180b21": "菩提，如是所起隨喜迴向不墮二法、不二法",
    "T07n0220_433:0180b22": "中，無染無著。」時，大梵天王與無量百千俱",
    "T07n0220_433:0180b23": "胝那庾多諸梵天眾，前詣佛所頂禮雙足，合",
    "T07n0220_433:0180b24": "掌恭敬俱發聲言：「希有！世尊！彼諸菩薩摩訶",
    "T07n0220_433:0180b25": "薩為般若波羅蜜多方便善巧所攝護故，超",
    "T07n0220_433:0180b26": "勝於前無方便善巧、有相、有所得諸善男子、善",
    "T07n0220_433:0180b27": "女人等所修善根。」時，極光淨天乃至色究",
    "T07n0220_433:0180b28": "竟天各與無量百千俱胝那庾多自類天眾，",
    "T07n0220_433:0180b29": "前詣佛所頂禮雙足，合掌恭敬俱發聲言：「希",
    "T07n0220_433:0180c01": "有！世尊！彼諸菩薩摩訶薩為般若波羅蜜",
    "T07n0220_433:0180c02": "多方便善巧所攝護故，超勝於前無方便善",
    "T07n0220_433:0180c03": "巧、有相、有所得諸善男子、善女人等所修善",
    "T07n0220_433:0180c04": "根。」",
    "T07n0220_433:0180c05": "爾時，佛告四大王眾天乃至色究竟天等言：",
    "T07n0220_433:0180c06": "「假使三千大千世界一切有情皆發無上正",
    "T07n0220_433:0180c07": "等覺心，普於過去未來現在十方世界一切",
    "T07n0220_433:0180c08": "如來、應、正等覺從初發心至得無上正等菩",
    "T07n0220_433:0180c09": "提、轉妙法輪度無量眾、入無餘依般涅槃界",
    "T07n0220_433:0180c10": "乃至法滅，於其中間所修布施乃至般若波",
    "T07n0220_433:0180c11": "羅蜜多相應善根，若住內空乃至無性自性",
    "T07n0220_433:0180c12": "空相應善根，若修四念住廣說乃至十八佛",
    "T07n0220_433:0180c13": "不共法相應善根，若修無量無邊佛法相應",
    "T07n0220_433:0180c14": "善根，若諸弟子所有善根，若諸如來、應、正",
    "T07n0220_433:0180c15": "等覺所有戒蘊、定蘊、慧蘊、解脫蘊、解脫智見",
    "T07n0220_433:0180c16": "蘊及餘無量無邊佛法，若諸如來所說正",
    "T07n0220_433:0180c17": "法，若依彼法修習施性、戒性、修性三福業事，",
    "T07n0220_433:0180c18": "若依彼法精勤修學得預流果、一來、不還、阿羅",
    "T07n0220_433:0180c19": "漢果、獨覺菩提、得入菩薩正性離生，若諸",
    "T07n0220_433:0180c20": "有情修布施、淨戒、安忍、精進、靜慮般若等所引",
    "T07n0220_433:0180c21": "善根，如是一切合集稱量，以有相為方便、有",
    "T07n0220_433:0180c22": "所得為方便、有染著為方便、有思作為方便、",
    "T07n0220_433:0180c23": "有二不二為方便現前隨喜，既隨喜已，迴向",
    "T07n0220_433:0180c24": "無上正等菩提。「有善男子、善女人等發趣無",
    "T07n0220_433:0180c25": "上正等菩提，普於過去未來現在十方世界",
    "T07n0220_433:0180c26": "一切如來、應、正等覺從初發心至得無上正",
    "T07n0220_433:0180c27": "等菩提、轉妙法輪度無量眾入無餘依般涅",
    "T07n0220_433:0180c28": "槃界乃至法滅，於其中間所修布施乃至",
    "T07n0220_433:0180c29": "般若波羅蜜多相應善根，廣說乃至若諸有",
    "T07n0220_433:0181a01": "情修布施、淨戒、安忍、精進、靜慮般若等所引善",
    "T07n0220_433:0181a02": "根，如是一切合集稱量，以無相為方便、無",
    "T07n0220_433:0181a03": "所得為方便、無染著為方便、無思作為方便、",
    "T07n0220_433:0181a04": "無二不二為方便現前隨喜，既隨喜已，迴向",
    "T07n0220_433:0181a05": "無上正等菩提。是善男子、善女人等隨喜迴",
    "T07n0220_433:0181a06": "向，於餘善根為最為勝、為尊為高、為妙為微",
    "T07n0220_433:0181a07": "妙、為上為無上、無等無等等，於前有情隨喜",
    "T07n0220_433:0181a08": "迴向百倍為勝，千倍為勝，百千倍為勝，",
    "T07n0220_433:0181a09": "乃至鄔波尼殺曇倍亦最為勝。」爾時，具壽善",
    "T07n0220_433:0181a10": "現白佛言：「世尊！如佛所說是善男子、善女",
    "T07n0220_433:0181a11": "人等隨喜迴向，於餘善根為最為勝、為尊為",
    "T07n0220_433:0181a12": "高、為妙為微妙、為上為無上、無等無等等。世",
    "T07n0220_433:0181a13": "尊齊何說是隨喜迴向，於餘善根為最為勝、",
    "T07n0220_433:0181a14": "為尊為高、為妙為微妙、為上為無上、無等無等",
    "T07n0220_433:0181a15": "等？」佛言：「善現！是善男子、善女人等，普於過",
    "T07n0220_433:0181a16": "去未來現在十方世界一切如來應正等覺、聲",
    "T07n0220_433:0181a17": "聞、獨覺、菩薩及餘一切有情諸善根等，不取",
    "T07n0220_433:0181a18": "不捨、不矜不蔑，非有所得、非無所得，達一切",
    "T07n0220_433:0181a19": "法無生無滅、無染無淨、無增無減、無去無來、無",
    "T07n0220_433:0181a20": "集無散、無入無出，作如是念：『如彼過去未",
    "T07n0220_433:0181a21": "來現在諸法真如、法界、法性、不虛妄性、法定、法",
    "T07n0220_433:0181a22": "住，我亦如是於諸善法以無所得而為方便",
    "T07n0220_433:0181a23": "發正隨喜，既隨喜已，持此善根與諸有情平",
    "T07n0220_433:0181a24": "等共有迴向無上正等菩提。』善現！齊是菩",
    "T07n0220_433:0181a25": "薩摩訶薩所起隨喜迴向，我說於餘善根為",
    "T07n0220_433:0181a26": "最為勝、為尊為高、為妙為微妙、為上為無上、無",
    "T07n0220_433:0181a27": "等無等等。善現！如是隨喜迴向勝餘隨喜",
    "T07n0220_433:0181a28": "迴向，百倍、千倍乃至鄔波尼殺曇倍，是故我",
    "T07n0220_433:0181a29": "說如是所起隨喜迴向，於餘善根為最為勝、為",
    "T07n0220_433:0181b01": "尊為高、為妙為微妙、為上為無上、無等無等",
    "T07n0220_433:0181b02": "等。「復次，善現！住菩薩乘諸善男子、善女人",
    "T07n0220_433:0181b03": "等，欲於過去未來現在十方世界一切如來、",
    "T07n0220_433:0181b04": "應、正等覺從初發心至得無上正等菩提、轉",
    "T07n0220_433:0181b05": "妙法輪度無量眾、入無餘依般涅槃界乃",
    "T07n0220_433:0181b06": "至法滅，於其中間所修布施乃至般若波",
    "T07n0220_433:0181b07": "羅蜜多相應善根乃至無量無邊佛法，若",
    "T07n0220_433:0181b08": "諸聲聞、獨覺、菩薩功德善根，若餘有情所有",
    "T07n0220_433:0181b09": "施性、戒性、修性三福業事及餘善根，如是",
    "T07n0220_433:0181b10": "一切合集稱量現前發起無倒隨喜迴向心",
    "T07n0220_433:0181b11": "者，應作是念：『色乃至識與解脫等，眼處乃",
    "T07n0220_433:0181b12": "至意處與解脫等，色處乃至法處與解脫等，",
    "T07n0220_433:0181b13": "眼界乃至意界與解脫等，色界乃至法界與",
    "T07n0220_433:0181b14": "解脫等，眼識界乃至意識界與解脫等，眼",
    "T07n0220_433:0181b15": "觸乃至意觸與解脫等，眼觸為緣所生諸受",
    "T07n0220_433:0181b16": "乃至意觸為緣所生諸受與解脫等，布施波",
    "T07n0220_433:0181b17": "羅蜜多乃至般若波羅蜜多與解脫等，內空",
    "T07n0220_433:0181b18": "乃至無性自性空與解脫等，四念住乃至八",
    "T07n0220_433:0181b19": "聖道支與解脫等，如是乃至如來十力乃至",
    "T07n0220_433:0181b20": "十八佛不共法與解脫等，戒蘊乃至解脫智",
    "T07n0220_433:0181b21": "見蘊與解脫等，於一切法所起勝解與解脫",
    "T07n0220_433:0181b22": "等，過去未來現在諸佛與解脫等，過去未",
    "T07n0220_433:0181b23": "來現在諸法與解脫等，一切隨喜與解脫等，",
    "T07n0220_433:0181b24": "一切迴向與解脫等，諸佛世尊及諸弟子諸",
    "T07n0220_433:0181b25": "根熟變與解脫等，諸佛世尊及諸弟子所得",
    "T07n0220_433:0181b26": "涅槃與解脫等，一切獨覺諸根熟變與解脫",
    "T07n0220_433:0181b27": "等，一切獨覺所得涅槃與解脫等，諸佛世",
    "T07n0220_433:0181b28": "尊、聲聞、獨覺諸法法性與解脫等，一切有情",
    "T07n0220_433:0181b29": "及一切法并彼法性與解脫等。如諸法性",
    "T07n0220_433:0181c01": "無縛無解、無染無淨、無起無盡、無生無滅、無",
    "T07n0220_433:0181c02": "取無捨，我於如是功德善根現前隨喜，",
    "T07n0220_433:0181c03": "持此善根與諸有情平等共有迴向無上正等",
    "T07n0220_433:0181c04": "菩提。如是隨喜非能隨喜，無所隨喜故。如",
    "T07n0220_433:0181c05": "是迴向非能迴向，無所迴向故。如是所起隨",
    "T07n0220_433:0181c06": "喜迴向非轉非息，無生滅故。』善現！是菩薩",
    "T07n0220_433:0181c07": "摩訶薩隨喜迴向於餘所起隨喜迴向，為最",
    "T07n0220_433:0181c08": "為勝、為尊為高、為妙為微妙、為上為無上、無等",
    "T07n0220_433:0181c09": "無等等。善現！若菩薩摩訶薩成就如是隨喜",
    "T07n0220_433:0181c10": "迴向，速證無上正等菩提。「復次，善現！若趣",
    "T07n0220_433:0181c11": "大乘諸善男子、善女人等，假使能於十方現",
    "T07n0220_433:0181c12": "在各如殑伽沙等世界一切如來、應、正等覺及",
    "T07n0220_433:0181c13": "弟子眾，以有相為方便、有所得為方便，盡",
    "T07n0220_433:0181c14": "其形壽常以種種衣服、飲食、臥具、醫藥及餘資",
    "T07n0220_433:0181c15": "生上妙樂具，供養恭敬、尊重讚歎。彼諸如來、",
    "T07n0220_433:0181c16": "應、正等覺及弟子眾般涅槃後取設利羅，以",
    "T07n0220_433:0181c17": "妙七寶造立高廣諸窣堵波，晝夜精勤禮敬",
    "T07n0220_433:0181c18": "右繞，復以種種上妙花鬘、塗散等香、衣服、瓔",
    "T07n0220_433:0181c19": "珞、寶幢、幡蓋、諸妙、珍奇、妓樂、燈明，供養恭敬",
    "T07n0220_433:0181c20": "尊重讚歎。復以有相及有所得而為方便，",
    "T07n0220_433:0181c21": "精勤修習布施、淨戒、安忍、精進、靜慮、般若及餘",
    "T07n0220_433:0181c22": "善根。有善男子、善女人等發趣大乘，能以無",
    "T07n0220_433:0181c23": "相及無所得而為方便，修行布施乃至般若",
    "T07n0220_433:0181c24": "波羅蜜多相應善根，方便善巧於餘一切功",
    "T07n0220_433:0181c25": "德善根發正隨喜，持此善根與諸有情平",
    "T07n0220_433:0181c26": "等共有迴向無上正等菩提。是善男子、善女",
    "T07n0220_433:0181c27": "人等由依般若波羅蜜多方便善巧隨喜迴",
    "T07n0220_433:0181c28": "向，勝前所說發趣大乘諸善男子、善女人等",
    "T07n0220_433:0181c29": "所作功德百倍、千倍乃至鄔波尼殺曇倍，故",
    "T07n0220_433:0182a01": "說如是隨喜迴向於餘善根為最為勝、為尊為",
    "T07n0220_433:0182a02": "高、為妙為微妙、為上為無上、無等無等等。是",
    "T07n0220_433:0182a03": "故，善現！發趣大乘諸菩薩摩訶薩應以無相",
    "T07n0220_433:0182a04": "及無所得而為方便，精勤修學布施、淨戒、安",
    "T07n0220_433:0182a05": "忍、精進、靜慮、般若波羅蜜多相應善根，及依",
    "T07n0220_433:0182a06": "般若波羅蜜多方便善巧，於諸如來、應、正等",
    "T07n0220_433:0182a07": "覺及弟子等功德善根發正隨喜，既隨喜已，",
    "T07n0220_433:0182a08": "持此善根與諸有情平等共有迴向無上正等",
    "T07n0220_433:0182a09": "菩提。善現！若菩薩摩訶薩能以無相及無所",
    "T07n0220_433:0182a10": "得而為方便發起如是隨喜迴向，是菩薩摩",
    "T07n0220_433:0182a11": "訶薩疾證無上正等菩提，轉妙法輪利樂一",
    "T07n0220_433:0182a12": "切。」",
    "T07n0220_433:0182a13": "大般若波羅蜜多經卷第四百三十三"
}