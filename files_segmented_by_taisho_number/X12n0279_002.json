{
    "X12n0279_002:0544a06": "大佛頂如來密因修證了義諸菩薩萬行首楞嚴經",
    "X12n0279_002:0544a07": "通議卷第二",
    "X12n0279_002:0544a08": "唐天竺沙門般剌密帝譯",
    "X12n0279_002:0544a09": "烏萇國沙門彌伽釋迦譯語",
    "X12n0279_002:0544a10": "菩薩戒弟子清河房融筆受",
    "X12n0279_002:0544a11": "明南嶽沙門憨山釋德清述",
    "X12n0279_002:0544a12": "[△@○]三示外道斷見顛倒。",
    "X12n0279_002:0544a13": "爾時阿難及諸大眾。聞佛示誨。身心泰然。念無始來",
    "X12n0279_002:0544a14": "失却本心。妄認緣塵分別影事。今日開悟。如失乳兒",
    "X12n0279_002:0544a15": "忽遇慈母。合掌禮佛。願聞如來顯出身心真妄虗實。",
    "X12n0279_002:0544a16": "現前生滅與不生滅。二發明性。時波斯匿王起立白",
    "X12n0279_002:0544a17": "佛。我昔未承諸佛誨勅。見迦旃延毗羅胝子。咸言此",
    "X12n0279_002:0544a18": "身死後斷滅名為涅槃。我雖值佛。今猶狐疑。云何發",
    "X12n0279_002:0544a19": "揮證知此心不生滅地。今此大眾諸有漏者咸皆願",
    "X12n0279_002:0544a20": "聞。",
    "X12n0279_002:0544a21": "議曰。此出斷見之疑也。阿難聞前開示客塵飛光",
    "X12n0279_002:0544a22": "以示身境動有不動則知生滅有不生滅義。業已",
    "X12n0279_002:0544a23": "領悟。但一向妄認緣塵分別之心為心。未見不生",
    "X12n0279_002:0544a24": "滅性。故願聞世尊即在現前的示何者是真實。何",
    "X12n0279_002:0544b01": "者為虗妄。如何是生滅。如何是不生滅。令真妄二",
    "X12n0279_002:0544b02": "體了然分明。方自信不疑。此乃阿難心願而未決。",
    "X12n0279_002:0544b03": "故匿王因之以請也。匿王先事外道姓迦旃延名",
    "X12n0279_002:0544b04": "迦羅鳩駄。計一切法亦有亦無。又外道名刪闍夜",
    "X12n0279_002:0544b05": "毗羅胝子。而毗羅胝乃母號也。故云子。此計諸法",
    "X12n0279_002:0544b06": "自然。其西域外道雖多。而所計者不出斷常二見。",
    "X12n0279_002:0544b07": "此二計斷見者匿王已奉此法。故雖見佛尚執舊",
    "X12n0279_002:0544b08": "習祇知死後斷滅。今聞此心不生滅性猶懷狐疑",
    "X12n0279_002:0544b09": "故請發揮。大眾願聞。若悟不生滅心則阿難妄執",
    "X12n0279_002:0544b10": "之情自謝真常之性自顯矣。然死後斷滅之見不",
    "X12n0279_002:0544b11": "獨西域。而此方亦多。謂人死清氣歸天。濁氣歸地。",
    "X12n0279_002:0544b12": "一靈真性還於太虗。此斷滅之見也。若果還太虗",
    "X12n0279_002:0544b13": "則因果絕矣。豈不幸哉。",
    "X12n0279_002:0544b14": "佛告大王。汝身現在。今復問汝。汝此肉身為同金剛",
    "X12n0279_002:0544b15": "常住不朽。為復變壞。世尊。我今此身終從變滅。佛言",
    "X12n0279_002:0544b16": "大王。汝未曾滅云何知滅。世尊。我此無常變壞之身",
    "X12n0279_002:0544b17": "雖未曾滅。我觀現前念念遷謝新新不住如火成灰",
    "X12n0279_002:0544b18": "漸漸銷殞。殞亡不息決知此身當從滅盡。佛言。如是",
    "X12n0279_002:0544b19": "大王。汝今生齡已從衰老。顏貌何如童子之時。世尊",
    "X12n0279_002:0544b20": "我昔孩孺膚腠潤澤。年至長成血氣充滿。而今頹齡",
    "X12n0279_002:0544b21": "迫於衰耄。形色枯悴。精神昏昧。髮白面皺。逮將不久。",
    "X12n0279_002:0544b22": "如何見比充盛之時。佛言大王。汝之形容應不頓朽。",
    "X12n0279_002:0544b23": "王言世尊。變幻密移。我誠不覺。寒暑遷流。漸至於此。",
    "X12n0279_002:0544b24": "何以故。我年二十雖號年少。顏貌已老初十歲時。三",
    "X12n0279_002:0544c01": "十之年又衰二十。於今六十又過於二。觀五十時宛",
    "X12n0279_002:0544c02": "然強壯。世尊。我見密移。雖此殂落。其間流易且限十",
    "X12n0279_002:0544c03": "年。若復令我微細思惟。其變寧唯一紀二紀。實為年",
    "X12n0279_002:0544c04": "變。豈唯年變。亦兼月化。何直月化。兼又日遷。沈思諦",
    "X12n0279_002:0544c05": "觀。剎那剎那念念之間不得停住。故知我身終從變",
    "X12n0279_002:0544c06": "滅。佛告大王。汝見變化遷改不停。悟知汝滅。亦於滅",
    "X12n0279_002:0544c07": "時汝知身中有不滅耶。波斯匿王合掌白佛。我實不",
    "X12n0279_002:0544c08": "知。佛言。我今示汝不生滅性。大王。汝年幾時見恆河",
    "X12n0279_002:0544c09": "水。王言。我生三歲。慈母攜我謁耆婆天。經過此流。爾",
    "X12n0279_002:0544c10": "時即知是恆河水。佛言大王。如汝所說二十之時衰",
    "X12n0279_002:0544c11": "於十歲。乃至六十日月歲時念念遷變。則汝三歲見",
    "X12n0279_002:0544c12": "此河時至年十三其水云何。王言。如三歲時宛然無",
    "X12n0279_002:0544c13": "異。乃至於今年六十二亦無有異。佛言。汝今自傷髮",
    "X12n0279_002:0544c14": "白面皺。其面必定皺於童年。則汝今時觀此恆河與",
    "X12n0279_002:0544c15": "昔童時觀河之見有童耄不。王言。不也世尊。佛言大",
    "X12n0279_002:0544c16": "王。汝面雖皺。而此見精性未曾皺。皺者為變。不皺非",
    "X12n0279_002:0544c17": "變。變者受滅。彼不變者元無生滅。云何於中受汝生",
    "X12n0279_002:0544c18": "死。而猶引彼末伽黎等都言此身死後全滅。王聞是",
    "X12n0279_002:0544c19": "言信知身後捨生趣生。與諸大眾踊躍歡喜得未曾",
    "X12n0279_002:0544c20": "有。",
    "X12n0279_002:0544c21": "議曰。此破外道斷見也。阿難願佛就在現前身心",
    "X12n0279_002:0544c22": "拈出不生滅性。此理甚難發揮。故借匿王開示。然",
    "X12n0279_002:0544c23": "匿王不但不知生滅即常。而且執死後斷滅者也",
    "X12n0279_002:0544c24": "苟知滅元不滅則知生本無生。真常之義顯矣。不",
    "X12n0279_002:0545a01": "滅之性死後難明。只就現前身心以驗則可知矣。",
    "X12n0279_002:0545a02": "故問匿王汝此肉身為同金剛常住不朽為復變",
    "X12n0279_002:0545a03": "壞。此問為引終從變滅之言也。若就形骸而觀其",
    "X12n0279_002:0545a04": "實遷變不常。以從生至幼從幼至壯從壯至老漸",
    "X12n0279_002:0545a05": "漸不同。至老衰朽終歸於死。若就歲月而觀其實",
    "X12n0279_002:0545a06": "遷流不住。以紀變而年化。月變而日遷。細而察之",
    "X12n0279_002:0545a07": "不唯時遷而剎那剎那念念不住。此皆身心生滅",
    "X12n0279_002:0545a08": "無常也。即此生滅有不生滅真常之性。何從而見",
    "X12n0279_002:0545a09": "耶。故世尊乃詰觀河之見以印證之。三歲觀河以",
    "X12n0279_002:0545a10": "至於老。形骸雖變而見水之見性不變。即此不變",
    "X12n0279_002:0545a11": "之性乃真性也。以此足證變者受滅。而不變之性",
    "X12n0279_002:0545a12": "云何受汝生死耶。此身雖謝真性常存。如何引彼",
    "X12n0279_002:0545a13": "末伽黎等都言死後斷滅耶。真常之性即就此身",
    "X12n0279_002:0545a14": "於是乎顯矣。王聞此言信知身死不入斷滅。已上",
    "X12n0279_002:0545a15": "破外道斷見竟。",
    "X12n0279_002:0545a16": "[△@○]四示顛倒之狀。",
    "X12n0279_002:0545a17": "阿難即從座起。禮佛合掌。長跪白佛。世尊。若此見聞",
    "X12n0279_002:0545a18": "必不生滅。云何世尊名我等輩遺失真性顛倒行事。",
    "X12n0279_002:0545a19": "願興慈悲洗我塵垢。即時如來垂金色臂。輪手下指。",
    "X12n0279_002:0545a20": "示阿難言。汝今見我母陀羅手為正為倒。阿難言。世",
    "X12n0279_002:0545a21": "間眾生以此為倒。而我不知誰正誰倒。佛告阿難。若",
    "X12n0279_002:0545a22": "世間人以此為倒。即世間人將何為正。阿難言。如來",
    "X12n0279_002:0545a23": "豎臂兜羅緜手上指於空則名為正。佛即豎臂。告阿",
    "X12n0279_002:0545a24": "難言。若此顛倒首尾相換。諸世間人一倍瞻視。則知",
    "X12n0279_002:0545b01": "汝身與諸如來清淨法身比類發明。如來之身名正",
    "X12n0279_002:0545b02": "徧知。汝等之身號性顛倒。隨汝諦觀。汝身佛身稱顛",
    "X12n0279_002:0545b03": "倒者。名字何處號為顛倒。於時阿難與諸大眾。瞪瞢",
    "X12n0279_002:0545b04": "瞻佛目睛不瞬。不知身心顛倒所在。",
    "X12n0279_002:0545b05": "[△@○]五正責顛倒。",
    "X12n0279_002:0545b06": "佛興慈悲。哀愍阿難及諸大眾。發海潮音。徧告同會",
    "X12n0279_002:0545b07": "諸善男子。我常說言色心諸緣。及心所使。諸所緣法。",
    "X12n0279_002:0545b08": "唯心所現。汝身汝心皆是妙明真精妙心中所現物。",
    "X12n0279_002:0545b09": "云何汝等遺失本妙圓妙明心寶明妙性。認悟中迷。",
    "X12n0279_002:0545b10": "議曰。阿難聞佛開示觀河之見生滅中有不生滅。",
    "X12n0279_002:0545b11": "則前見拳之見即此見性。信知真性本不曾失。云",
    "X12n0279_002:0545b12": "何世尊獨許匿王而說我等遺失真性。原不顛倒",
    "X12n0279_002:0545b13": "云何見責我等顛倒行事耶。此阿難其實未見真",
    "X12n0279_002:0545b14": "性。乃認妄為真。不知顛倒所在也。故世尊以垂手",
    "X12n0279_002:0545b15": "示之。且天然垂手而人以為倒。是猶身境本自真",
    "X12n0279_002:0545b16": "常而返生厭離。此二乘外道之顛倒也。豎臂是倒",
    "X12n0279_002:0545b17": "而返以為正。是認生滅無常而妄計為常。此凡夫",
    "X12n0279_002:0545b18": "之顛倒也。然唯我一臂耳。本無正倒。但以首尾相",
    "X12n0279_002:0545b19": "換妄生分別。世人一類如此瞻視。倍猶類也。如來",
    "X12n0279_002:0545b20": "法身與汝等色身皆一身也。若比類發明如來之",
    "X12n0279_002:0545b21": "身名正徧知汝等之身號性顛倒。以如來法身安",
    "X12n0279_002:0545b22": "然自在。汝等之身妄計斷常。此所以為顛倒也。世",
    "X12n0279_002:0545b23": "尊意要阿難即色身以悟法身。故問阿難隨汝諦",
    "X12n0279_002:0545b24": "觀汝身佛身何處名為顛倒耶。阿難大眾向以執",
    "X12n0279_002:0545c01": "迷故瞢然不知顛倒所在。佛興慈悲徧告同會曰。",
    "X12n0279_002:0545c02": "我常說言色心諸緣及心所使諸所緣法唯心所",
    "X12n0279_002:0545c03": "現。色十一色法也。心四蘊八識也。諸緣塵根也。心",
    "X12n0279_002:0545c04": "所使五十一心所也。諸所緣法根身器界一切萬",
    "X12n0279_002:0545c05": "法也。皆唯心所現。以此而觀足知汝身汝心皆是",
    "X12n0279_002:0545c06": "妙明真精妙心中所現物。如何但認幻妄身心而",
    "X12n0279_002:0545c07": "遺失本妙圓妙明心寶明妙性認悟中迷。以本來",
    "X12n0279_002:0545c08": "不迷。由汝認妄失真所謂悟中迷。此即顛倒所在",
    "X12n0279_002:0545c09": "也。",
    "X12n0279_002:0545c10": "[△@○]六示迷悟同源。",
    "X12n0279_002:0545c11": "晦昧為空。空晦暗中結暗為色。色雜妄想想相為身。",
    "X12n0279_002:0545c12": "聚緣內搖。趣外奔逸。昏擾擾相以為心性。一迷為心",
    "X12n0279_002:0545c13": "決定惑為色身之內。不知色身外洎山河虗空大地",
    "X12n0279_002:0545c14": "咸是妙明真心中物。譬如澄清百千大海棄之惟認",
    "X12n0279_002:0545c15": "一浮漚體。目為全潮。窮盡瀛渤。汝等即是迷中倍人。",
    "X12n0279_002:0545c16": "如我垂手等無差別。如來說為可憐愍者。",
    "X12n0279_002:0545c17": "議曰。由說一切諸法唯心所現恐當機難悟。故推",
    "X12n0279_002:0545c18": "原迷倒之由以示迷悟同源唯心之旨以破顛倒",
    "X12n0279_002:0545c19": "之妄心妄見也。意恐轉計一切諸法及此身心既",
    "X12n0279_002:0545c20": "唯心所現然則何以迷之耶。故推迷妄之由以發",
    "X12n0279_002:0545c21": "之。原夫一真法界如來藏清淨真心本無身心世",
    "X12n0279_002:0545c22": "界之相也。但由真淨界中一念妄動而成不覺之",
    "X12n0279_002:0545c23": "無明。以此無明葢覆真心遂將靈明廓徹之真空",
    "X12n0279_002:0545c24": "變為頑然無知之虗空故云晦昧為空。依此頑空",
    "X12n0279_002:0546a01": "無明凝結變成四大之幻色故云結暗為色。真心",
    "X12n0279_002:0546a02": "既迷即轉本有之智光變為妄見。以此妄見對彼",
    "X12n0279_002:0546a03": "幻色。相待既久即摶取四大之少分妄見和合而",
    "X12n0279_002:0546a04": "為五蘊之身心。故云色雜妄想想相為身。執此妄",
    "X12n0279_002:0546a05": "身遂失本有之真性。但認聚緣內搖昏擾擾相以",
    "X12n0279_002:0546a06": "為自己之心性。是所謂性心失真也。既一迷廣大",
    "X12n0279_002:0546a07": "之真心而據蕞爾幻妄之身心決定惑為色身之",
    "X12n0279_002:0546a08": "內矣。曾不知此色身外洎山河虗空大地咸是妙",
    "X12n0279_002:0546a09": "明真心中所現物耳。譬如棄大海而認一漚此已",
    "X12n0279_002:0546a10": "迷矣。且以一漚目為全潮又更迷也。是故汝等為",
    "X12n0279_002:0546a11": "迷中倍人。此正顛倒之狀。如我垂手無異。故如來",
    "X12n0279_002:0546a12": "說為可憐愍者耳。",
    "X12n0279_002:0546a13": "上從前二種根本以來破想蘊滅前六識明第一",
    "X12n0279_002:0546a14": "顛倒竟。",
    "X12n0279_002:0546a15": "[□@○]三辯妄見破行蘊明七識無體分二。",
    "X12n0279_002:0546a16": "[?︽]初破妄分五。",
    "X12n0279_002:0546a17": "◎先徵破分別妄見無體分四。",
    "X12n0279_002:0546a18": "[□@(?(○/(○*○)))]初呈妄見。",
    "X12n0279_002:0546a19": "阿難承佛悲救深誨。垂泣义手而白佛言。我雖承佛",
    "X12n0279_002:0546a20": "如是妙音。悟妙明心元所圓滿常住心地。而我悟佛",
    "X12n0279_002:0546a21": "現說法音現以緣心允所瞻仰。徒獲此心。未敢認為",
    "X12n0279_002:0546a22": "本元心地。願佛哀愍。宣示圓音。拔我疑根。歸無上道。",
    "X12n0279_002:0546a23": "議曰。此下明第二顛倒也。阿難向認介爾妄想顛",
    "X12n0279_002:0546a24": "倒之心為心。今蒙佛開示妙明廣大真心誠所未",
    "X12n0279_002:0546b01": "聞。故感激垂泣。但以承佛妙音悟此妙心元所圓",
    "X12n0279_002:0546b02": "滿。此則因聞法音以緣心而悟。非親證也。未敢認",
    "X12n0279_002:0546b03": "為自己本元心地。哉請拔疑根。古人徹信自心直",
    "X12n0279_002:0546b04": "到不疑之地方為實證。阿難所悟但因聲分別乃",
    "X12n0279_002:0546b05": "緣塵之心生滅心也。故屬意根。所云認緣失真者",
    "X12n0279_002:0546b06": "此也。",
    "X12n0279_002:0546b07": "[□@(?(○/(○*○)))]二揀妄緣不實。",
    "X12n0279_002:0546b08": "佛告阿難。汝等尚以緣心聽法。此法亦緣非得法性。",
    "X12n0279_002:0546b09": "如人以手指月示人。彼人因指當應看月。若復觀指",
    "X12n0279_002:0546b10": "以為月體。此人豈唯亡失月輪。亦亡其指。何以故。以",
    "X12n0279_002:0546b11": "所標指為明月故。豈唯亡指。亦復不識明之與暗。何",
    "X12n0279_002:0546b12": "以故。即以指體為月明性明暗二性無所了故。汝亦",
    "X12n0279_002:0546b13": "如是。若以分別我說法音為汝心者。此心自應離分",
    "X12n0279_002:0546b14": "別音有分別性。譬如有客寄宿旅亭暫止便去終不",
    "X12n0279_002:0546b15": "常住。而掌亭人都無所去名為亭主。此亦如是。",
    "X12n0279_002:0546b16": "[□@(?(○/(○*○)))]三示根識俱妄。",
    "X12n0279_002:0546b17": "若真汝心則無所去。云何離聲無分別性(下暎前六識無體)。",
    "X12n0279_002:0546b18": "斯則豈唯聲分別心。分別我容離諸色相無分別性。",
    "X12n0279_002:0546b19": "(下帶顯八識非真)如是乃至分別都無非色非空拘舍離等",
    "X12n0279_002:0546b20": "昧為冥諦。",
    "X12n0279_002:0546b21": "[□@(?(○/(○*○)))]四示可還非真。",
    "X12n0279_002:0546b22": "離諸法緣無分別性。則汝心性各有所還。云何為主。",
    "X12n0279_002:0546b23": "議曰。此明第二根本故借見精以破七識無體將",
    "X12n0279_002:0546b24": "顯識精為涅槃體也。以七識乃意識之根。為分別",
    "X12n0279_002:0546c01": "性。但托六識分別以顯其用。通屬八識之見分。以",
    "X12n0279_002:0546c02": "緣內外亦名緣心。今離前塵則無體矣。故約緣塵",
    "X12n0279_002:0546c03": "以破。世尊告曰。汝等若以緣心聽法此法但屬所",
    "X12n0279_002:0546c04": "緣生滅心耳。非得離言法體也。然我所說法如以",
    "X12n0279_002:0546c05": "指指月示人而指非月也。離指方能識月。若以指",
    "X12n0279_002:0546c06": "當月則月指二體皆失明暗二性無所了矣。若以",
    "X12n0279_002:0546c07": "分別法音為汝心者此心自當離聲有體。如客宿",
    "X12n0279_002:0546c08": "旅亭客去而亭主常住。若此分別果是汝之真心",
    "X12n0279_002:0546c09": "則應常住。如何離聲無體耶。如此不但此心無體。",
    "X12n0279_002:0546c10": "即分別我容離諸色相亦無體也。此則總顯六識",
    "X12n0279_002:0546c11": "分別之心無體。以六識依此七識而有分別。今既",
    "X12n0279_002:0546c12": "分別無體即顯此識虗妄矣。不但分別非真。縱使",
    "X12n0279_002:0546c13": "分別都無非色非空。七識內緣離外五塵故非色。",
    "X12n0279_002:0546c14": "執內為我故非空。此正八識昏昧之體猶非真心。",
    "X12n0279_002:0546c15": "而拘舍離等昧為冥諦。此尚非真。況分別緣塵者",
    "X12n0279_002:0546c16": "乎。緣塵分別者乃七識為意之根故有分別。若離",
    "X12n0279_002:0546c17": "外塵無緣即內緣八識為自內我。故外道計此為",
    "X12n0279_002:0546c18": "神我。立此為冥初主諦。計以為常。依此生二十五",
    "X12n0279_002:0546c19": "法。拘舍離外道名也。因破七識帶顯八識為所執",
    "X12n0279_002:0546c20": "之我亦非真也。若離法緣無分別性則汝之心性",
    "X12n0279_002:0546c21": "各有所還云何為主。此結前起後。意在不還者為",
    "X12n0279_002:0546c22": "主。乃顯真心耳。",
    "X12n0279_002:0546c23": "◎二姑借見精以揀緣塵分二。[□@(?(○/(○*○)))]初請。",
    "X12n0279_002:0546c24": "阿難言。若我心性各有所還。則如來說妙明元心云",
    "X12n0279_002:0547a01": "何無還。惟垂哀愍為我宣說。",
    "X12n0279_002:0547a02": "[□@(?(○/(○*○)))]次答分三。[△@○]初立見精。",
    "X12n0279_002:0547a03": "佛告阿難。且汝見我見精明元。此見雖非妙精明心。",
    "X12n0279_002:0547a04": "如第二月非是月影。汝應諦聽。今當示汝無所還地。",
    "X12n0279_002:0547a05": "[△@○]二揀緣塵。",
    "X12n0279_002:0547a06": "阿難。此大講堂洞開東方。日輪升天則有明曜。中夜",
    "X12n0279_002:0547a07": "黑月雲霧晦暝則復昏暗。戶牖之隙則復見通。牆宇",
    "X12n0279_002:0547a08": "之間則復觀壅。分別之處則復見緣。頑虗之中徧是",
    "X12n0279_002:0547a09": "空性。鬱[土*孛]之象則紆昏塵。澄霽斂氛又觀清淨。阿難。",
    "X12n0279_002:0547a10": "汝咸看此諸變化相。吾今各還本所因處。云何本因。",
    "X12n0279_002:0547a11": "阿難。此諸變化。明還日輪。何以故。無日不明明因屬",
    "X12n0279_002:0547a12": "日是故還日。暗還黑月。通還戶牖。壅還牆宇。緣還分",
    "X12n0279_002:0547a13": "別。頑虗還空。鬱[土*孛]還塵。清明還霽。則諸世間一切所",
    "X12n0279_002:0547a14": "有不出斯類。汝見八種見精明性當欲誰還。何以故。",
    "X12n0279_002:0547a15": "若還於明。則不明時無復見暗。雖明暗等種種差別",
    "X12n0279_002:0547a16": "見無差別。",
    "X12n0279_002:0547a17": "[△@○]三示見性。",
    "X12n0279_002:0547a18": "諸可還者自然非汝。不汝還者非汝而誰。則知汝心",
    "X12n0279_002:0547a19": "本妙明淨。汝自迷悶喪本受輪。於生死中常被漂溺。",
    "X12n0279_002:0547a20": "是故如來名可憐愍。",
    "X12n0279_002:0547a21": "議曰。阿難聞說可還者非主。故請不還之真心也。",
    "X12n0279_002:0547a22": "以真心難明姑借見精以破之。以見乃雜於緣塵",
    "X12n0279_002:0547a23": "之中。而八識精明之體不屬緣塵。故曰見精明元。",
    "X12n0279_002:0547a24": "此雖非真以元係真如所變。已切近於真故如第",
    "X12n0279_002:0547b01": "二月不離月體。非是水中之影也。若悟此見精不",
    "X12n0279_002:0547b02": "還則可了悟真心矣。前云認緣失真故約緣塵揀",
    "X12n0279_002:0547b03": "示不還之地。若諸緣淨盡則真性自顯矣。且見所",
    "X12n0279_002:0547b04": "緣者不過明暗通壅緣空塵霽八緣而已。且此八",
    "X12n0279_002:0547b05": "緣皆有所還。汝見八種之見精明性當誰還耶。諸",
    "X12n0279_002:0547b06": "可還者自非汝之真心明矣。其不還者豈非汝之",
    "X12n0279_002:0547b07": "真性而誰耶。是則真性在汝本自妙明。今自迷悶",
    "X12n0279_002:0547b08": "不悟喪失本有而受生死。是故如來說為可憐愍",
    "X12n0279_002:0547b09": "者此耳。",
    "X12n0279_002:0547b10": "◎三示見性離緣以顯見精分四。",
    "X12n0279_002:0547b11": "[□@(?(○/(○*○)))]初請不還。",
    "X12n0279_002:0547b12": "阿難言。我雖識此見性無還。云何得知是我真性。",
    "X12n0279_002:0547b13": "議曰。阿難意謂我已知此不還之性矣。但不知此",
    "X12n0279_002:0547b14": "性如何即是我之真性也。此非呈悟正陳不悟之",
    "X12n0279_002:0547b15": "心也。蓋此見雖破。以是八識之精光應五根而了",
    "X12n0279_002:0547b16": "境者。故姑借見精以為主。外揀緣塵以破之。若塵",
    "X12n0279_002:0547b17": "亡而此見亦泯矣。故先揩定見量。揀緣塵而後破。",
    "X12n0279_002:0547b18": "[□@(?(○/(○*○)))]二定見量。",
    "X12n0279_002:0547b19": "佛告阿難。吾今問汝。今汝未得無漏清淨。承佛神力",
    "X12n0279_002:0547b20": "見於初禪得無障礙。而阿那律見閻浮提如觀掌中",
    "X12n0279_002:0547b21": "庵摩羅果。諸菩薩等見百千界。十方如來窮盡微塵",
    "X12n0279_002:0547b22": "清淨國土無所不矚。眾生洞視不過分寸。",
    "X12n0279_002:0547b23": "[□@(?(○/(○*○)))]三揀緣塵。",
    "X12n0279_002:0547b24": "阿難。且吾與汝觀四天王所住宮殿。中間徧覽水陸",
    "X12n0279_002:0547c01": "空行。雖有昏明種種形像。無非前塵分別留礙。汝應",
    "X12n0279_002:0547c02": "於此分別自他。今吾將汝擇於見中。誰是我體誰為",
    "X12n0279_002:0547c03": "物象。阿難。極汝見源。從日月宮。是物非汝。至七金山",
    "X12n0279_002:0547c04": "周徧諦觀。雖種種光亦物非汝。漸漸更觀雲騰鳥飛",
    "X12n0279_002:0547c05": "風動塵起樹木山川草芥人畜咸物非汝。",
    "X12n0279_002:0547c06": "[□@(?(○/(○*○)))]四示見精。",
    "X12n0279_002:0547c07": "阿難。是諸近遠諸有物性雖復差殊。同汝見精清淨",
    "X12n0279_002:0547c08": "所矚。則諸物類自有差別。見性無殊。此精妙明誠汝",
    "X12n0279_002:0547c09": "見性。",
    "X12n0279_002:0547c10": "議曰。此正示見精明元也。以見乃八識之精光。映",
    "X12n0279_002:0547c11": "五塵而了境。故名緣塵之見。若就初照境時即名",
    "X12n0279_002:0547c12": "現量。正屬八識精明之體。若第二念起心分別則",
    "X12n0279_002:0547c13": "名比量。乃屬意識。前約八還以破。乃破緣塵分別",
    "X12n0279_002:0547c14": "之見。猶屬比量。今約現量以顯見精。故科云楷量",
    "X12n0279_002:0547c15": "以破也。且聲聞菩薩與佛及眾生雖聖凡各別。而",
    "X12n0279_002:0547c16": "照境之用廣狹不同。都是八識現量見精所矚。雖",
    "X12n0279_002:0547c17": "天地虗空萬物雜陳。一見洞照。足知物異而見不",
    "X12n0279_002:0547c18": "異。此不異之見不雜於物者此精妙明誠汝之見",
    "X12n0279_002:0547c19": "性也。若知此性則可超悟真性矣。",
    "X12n0279_002:0547c20": "◎四破轉計見精是物分二。",
    "X12n0279_002:0547c21": "[□@(?(○/(○*○)))]初破轉計。",
    "X12n0279_002:0547c22": "若見是物則汝亦可見吾之見。若同見者名為見吾。",
    "X12n0279_002:0547c23": "吾不見時何不見吾不見之處。若見不見自然非彼",
    "X12n0279_002:0547c24": "不見之相。若不見吾不見之地自然非物。云何非汝。",
    "X12n0279_002:0548a01": "又則汝今見物之時。汝既見物。物亦見汝。體性紛雜。",
    "X12n0279_002:0548a02": "則汝與我并諸世間不成安立。",
    "X12n0279_002:0548a03": "[□@(?(○/(○*○)))]二示真見。",
    "X12n0279_002:0548a04": "阿難。若汝見時是汝非我。見性周徧非汝而誰。云何",
    "X12n0279_002:0548a05": "自疑汝之真性性汝不真取我求實。",
    "X12n0279_002:0548a06": "議曰。此破轉計也。由前指萬物以示見精。誠恐阿",
    "X12n0279_002:0548a07": "難認見是物。故特示之曰。萬物乃所見之境也。而",
    "X12n0279_002:0548a08": "見物之見精豈是物耶。若見是一物則爾我之見",
    "X12n0279_002:0548a09": "皆是物也。而汝亦可見我之見矣。若謬執謂同見",
    "X12n0279_002:0548a10": "一物即是見我之見者。然我離物之時汝何不見",
    "X12n0279_002:0548a11": "我不見之處耶。縱許汝能見我不見之處此但是",
    "X12n0279_002:0548a12": "汝之妄見自然非彼不見之相也。彼字佛自指也。",
    "X12n0279_002:0548a13": "作我字看。若不見我不見之地足知爾我之見皆",
    "X12n0279_002:0548a14": "非物也。即此離物之見豈非汝之見性乎。若必執",
    "X12n0279_002:0548a15": "見是物則物皆有見。彼此互見人物不分不成安",
    "X12n0279_002:0548a16": "立矣。此離物之見乃會見分而歸識精。知此則可",
    "X12n0279_002:0548a17": "漸見真性矣。故特指歸見性曰。汝見物時是汝之",
    "X12n0279_002:0548a18": "見而不預我。即汝之見物圓滿而周徧者。豈非汝",
    "X12n0279_002:0548a19": "之真性而誰耶。且汝之見性圓明了了。云何自疑",
    "X12n0279_002:0548a20": "而不悟。此性是汝本具而不以為真。返取我言以",
    "X12n0279_002:0548a21": "為實。豈不誤哉。",
    "X12n0279_002:0548a22": "◎五正破見量以顯真心分二。[□@(?(○/(○*○)))]初立量。",
    "X12n0279_002:0548a23": "阿難白佛言世尊。若此見性必我非餘。我與如來觀",
    "X12n0279_002:0548a24": "四天王勝藏寶殿。居日月宮。此見周圓徧娑婆國。退",
    "X12n0279_002:0548b01": "歸精舍祇見伽藍。清心戶堂但瞻薝廡。世尊。此見如",
    "X12n0279_002:0548b02": "是。其體本來周徧一界。今在室中唯滿一室。為復此",
    "X12n0279_002:0548b03": "見縮大為小。為當牆宇夾令斷絕。我今不知斯義所",
    "X12n0279_002:0548b04": "在。願垂弘慈為我敷演。",
    "X12n0279_002:0548b05": "[□@(?(○/(○*○)))]次正破。",
    "X12n0279_002:0548b06": "佛告阿難。一切世間大小內外諸所事業各屬前塵。",
    "X12n0279_002:0548b07": "不應說言見有舒縮。譬如方器中見方空。吾復問汝。",
    "X12n0279_002:0548b08": "此方器中所見方空。為復定方。為不定方。若定方者",
    "X12n0279_002:0548b09": "別安圓器空應不圓。若不定者在方器中應無方空。",
    "X12n0279_002:0548b10": "汝言不知斯義所在。義性如是云何為在。阿難。若復",
    "X12n0279_002:0548b11": "欲令入無方圓。但除器方。空體無方。不應說言更除",
    "X12n0279_002:0548b12": "虗空方相所在。若如汝問。入室之時縮見令小。仰觀",
    "X12n0279_002:0548b13": "日時汝豈挽見齊於日面。若築牆宇能夾見斷。穿為",
    "X12n0279_002:0548b14": "小竇寧無續迹。是義不然。",
    "X12n0279_002:0548b15": "[?︽]二顯真。",
    "X12n0279_002:0548b16": "一切眾生從無始來。迷己為物。失於本心。為物所轉。",
    "X12n0279_002:0548b17": "故於是中觀大觀小。若能轉物則同如來。身心圓明",
    "X12n0279_002:0548b18": "不動道場。於一毛端徧能含受十方國土。",
    "X12n0279_002:0548b19": "議曰。此正破除見量也。由迷真心而成阿賴耶識。",
    "X12n0279_002:0548b20": "此識具三分。一自證分。二見分。三相分。以無明力",
    "X12n0279_002:0548b21": "凝結既久遂成頑然無知之虗空而成四大之幻",
    "X12n0279_002:0548b22": "色。因此而有妄見。攬四大而成眾生。故根身器界",
    "X12n0279_002:0548b23": "一切萬物由之而起也。今將破妄顯真故先揀去",
    "X12n0279_002:0548b24": "所緣之相分。姑顯見性離緣。令緣塵既消故能見",
    "X12n0279_002:0548c01": "亦泯。此所謂會妄見而歸見精也。今見分既泯而",
    "X12n0279_002:0548c02": "見精獨存。以八識未破此識現量雖能圓現根身",
    "X12n0279_002:0548c03": "器界。猶存限量。不能圓照法界。故有內外大小之",
    "X12n0279_002:0548c04": "隔。而疑夾絕之見也。若此量一破則根境兩亡圓",
    "X12n0279_002:0548c05": "明普照十方矣。阿難問意經文可知。但破見量之",
    "X12n0279_002:0548c06": "說從前未發。苟不如此。何以此見一破即能一毛",
    "X12n0279_002:0548c07": "含受十方國土耶。世尊答意約器以破者。以此圓",
    "X12n0279_002:0548c08": "明妙心今在迷中而為根身器界之所局礙。若能",
    "X12n0279_002:0548c09": "內脫身心外遺世界則圓明妙體當下現前。故除",
    "X12n0279_002:0548c10": "器方而空體本無方圓也。不除虗空方相者此古",
    "X12n0279_002:0548c11": "德所謂不用求真唯須息見。若見量一泯則相分",
    "X12n0279_002:0548c12": "頓亡。此所謂若能轉物即同如來。身心圓明不動",
    "X12n0279_002:0548c13": "道場。於一毛端徧能含受十方國土也。始因迷一",
    "X12n0279_002:0548c14": "心真如故轉為妄相。今轉妄相歸一心故即同如",
    "X12n0279_002:0548c15": "來。如此深觀方見如來說法之妙。以從悟至迷從",
    "X12n0279_002:0548c16": "細至麤法爾而有三細六麤之相。今破妄顯真必",
    "X12n0279_002:0548c17": "須從麤至細漸詣真際也。論文昭然。以論勘經則",
    "X12n0279_002:0548c18": "一毛不爽。非是謬談。智者請深觀之。",
    "X12n0279_002:0548c19": "從前阿難承佛悲救以來辯妄見破見分滅第七",
    "X12n0279_002:0548c20": "識行蘊以顯分見真理明第二顛倒竟。",
    "X12n0279_002:0548c21": "[□@○]四非見精破識蘊滅第八識的指正修行路分",
    "X12n0279_002:0548c22": "三。[?︽]初破我執以顯一真分三。",
    "X12n0279_002:0548c23": "◎初當機出計。",
    "X12n0279_002:0548c24": "阿難白佛言。世尊。若此見精必我妙性。今此妙性現",
    "X12n0279_002:0549a01": "在我前。(計即色是我)見必我真。我今身心復是何物。(計離色是",
    "X12n0279_002:0549a02": "我)而今身心分別有實。彼見無別分辯我身(計我大色小色",
    "X12n0279_002:0549a03": "在我中)若實我心令我今見。見性實我而身非我。何殊",
    "X12n0279_002:0549a04": "如來先所難言物能見我。(計色大我小我在色中)唯垂大慈開",
    "X12n0279_002:0549a05": "發未悟。",
    "X12n0279_002:0549a06": "議曰。此下破八識自證分。潛破我執以顯一真也。",
    "X12n0279_002:0549a07": "以一向七識執此識體為自內我。故二乘計此識",
    "X12n0279_002:0549a08": "為涅槃真我。外道執此為神我。故說我徧十方等。",
    "X12n0279_002:0549a09": "故曰。阿陀那識甚深細。習氣種子成瀑流。我於凡",
    "X12n0279_002:0549a10": "愚不開演。恐彼分別執為我。此識世尊一向不輕",
    "X12n0279_002:0549a11": "談者為是故也。阿難聞佛開示若能轉物即同如",
    "X12n0279_002:0549a12": "來。遂起執物是見之疑。就中潛計我見為請。意在",
    "X12n0279_002:0549a13": "破外道所執之我。以外道執此識為神我。而二乘",
    "X12n0279_002:0549a14": "執蘊即離我。故須代破。言雖不顯。意實含之。乃曰",
    "X12n0279_002:0549a15": "若此見精必我妙性今此妙性現在我前者此字",
    "X12n0279_002:0549a16": "指前所轉之物也。意謂若能轉物即同如來。斯則",
    "X12n0279_002:0549a17": "現前一切萬物皆是我之見精矣。此潛計即色是",
    "X12n0279_002:0549a18": "我也。見必我真我今身心復是何物者。意謂若此",
    "X12n0279_002:0549a19": "萬物必是我之真見則彼物已是我矣。我今身心",
    "X12n0279_002:0549a20": "復是何物哉。此潛計離色是我也。而今身心分別",
    "X12n0279_002:0549a21": "有實彼見無別分辯我身者。意謂若物是我則身",
    "X12n0279_002:0549a22": "心非我矣。況今身心實有分別。彼物既是我何以",
    "X12n0279_002:0549a23": "不能分別我身耶。此潛計我大色小色在我中也。",
    "X12n0279_002:0549a24": "若實我心令我今見等者。意謂彼物若實是我心",
    "X12n0279_002:0549b01": "令我今見則彼之見性實是我而身心非我矣。如",
    "X12n0279_002:0549b02": "此則何殊如來先所難言物能見我。此潛計色大",
    "X12n0279_002:0549b03": "我小我在色中。總計外物是我也。此計從轉物一",
    "X12n0279_002:0549b04": "語而起。故世尊向下就物擇見。約即物以破之。前",
    "X12n0279_002:0549b05": "云若見是物蓋彼認見作物也。今計認萬物是見",
    "X12n0279_002:0549b06": "故不同耳。",
    "X12n0279_002:0549b07": "◎二世尊委破分二。[□@(?(○/(○*○)))]初即物破是見。",
    "X12n0279_002:0549b08": "佛告阿難。今汝所言見在汝前是義非實。若實汝前",
    "X12n0279_002:0549b09": "汝實見者。則此見精既有方所非無指示。且今與汝",
    "X12n0279_002:0549b10": "坐祗陀林。徧觀林渠。及與殿堂。上至日月。前對恒河。",
    "X12n0279_002:0549b11": "汝今於我師子座前。舉手指陳是種種相。陰者是林。",
    "X12n0279_002:0549b12": "明者是日。礙者是壁。通者是空。如是乃至草樹纖毫。",
    "X12n0279_002:0549b13": "大小雖殊。但可有形。無不指著。若必其見現在汝前。",
    "X12n0279_002:0549b14": "汝應以手確實指陳。何者是見。阿難當知若空是見",
    "X12n0279_002:0549b15": "既已成見何者是空。若物是見既已是見何者為物。",
    "X12n0279_002:0549b16": "汝可微細披剝萬象。析出精明淨妙見元。指陳示我。",
    "X12n0279_002:0549b17": "同彼諸物分明無惑。阿難言。我今於此重閣講堂。遠",
    "X12n0279_002:0549b18": "洎恒河。上觀日月舉手所指。縱目所觀。指皆是物。無",
    "X12n0279_002:0549b19": "是見者。世尊。如佛所說。況我有漏初學聲聞。乃至菩",
    "X12n0279_002:0549b20": "薩。亦不能於萬物象前剖出精見。離一切物別有自",
    "X12n0279_002:0549b21": "性。佛言。如是如是。",
    "X12n0279_002:0549b22": "議曰。世尊令阿難就物擇見以顯物非見精也。故",
    "X12n0279_002:0549b23": "先責所言見在汝前是義不然。若現前物實是汝",
    "X12n0279_002:0549b24": "之見精者則物物各有方所而汝見精必有方所",
    "X12n0279_002:0549c01": "可指陳矣。故令就此現坐祗林徧觀種種諸物。但",
    "X12n0279_002:0549c02": "有形者一一指著。何者是見披剝萬象析出精明",
    "X12n0279_002:0549c03": "指陳示我分明無惑。此令即物以辯我也。阿難領",
    "X12n0279_002:0549c04": "旨。答云不但聲聞即菩薩大智亦不能於萬物象",
    "X12n0279_002:0549c05": "前析出精見離一切物別有自性。佛言如是如是。",
    "X12n0279_002:0549c06": "許其所對不妄也。",
    "X12n0279_002:0549c07": "[□@(?(○/(○*○)))]二即物破非見。",
    "X12n0279_002:0549c08": "佛復告阿難。如汝所言無有見精離一切物別有自",
    "X12n0279_002:0549c09": "性。則汝所指是物之中無是見者。今復告汝。汝與如",
    "X12n0279_002:0549c10": "來坐祗陀林。更觀林苑。乃至日月。種種象殊。必無見",
    "X12n0279_002:0549c11": "精受汝所指。汝又發明此諸物中何者非見。阿難言。",
    "X12n0279_002:0549c12": "我實徧見此祗陀林。不知是中何者非見。何以故。若",
    "X12n0279_002:0549c13": "樹非見云何見樹。若樹即見復云何樹。如是乃至若",
    "X12n0279_002:0549c14": "空非見云何見空。若空即見復云何空。我又思惟。是",
    "X12n0279_002:0549c15": "萬象中微細發明無非見者。佛言。如是如是。於是大",
    "X12n0279_002:0549c16": "眾非無學者聞佛此言茫然不知是義終始。一時惶",
    "X12n0279_002:0549c17": "悚失其所守。如來知其魂慮變慴。心生憐愍。安慰阿",
    "X12n0279_002:0549c18": "難及諸大眾。諸善男子。無上法王。是真實語。如所如",
    "X12n0279_002:0549c19": "說不誑不妄。非末伽黎四種不死矯亂論議。汝諦思",
    "X12n0279_002:0549c20": "惟。無忝哀慕。",
    "X12n0279_002:0549c21": "議曰。阿難認物為見精故世尊就物敕令指陳。今",
    "X12n0279_002:0549c22": "指擇不出已知物不是見明矣。世尊仍令即物而",
    "X12n0279_002:0549c23": "指何者非見。阿難領旨。答云我又思惟是萬象中",
    "X12n0279_002:0549c24": "微細發明無非見者。佛亦印許如是如是。問曰。阿",
    "X12n0279_002:0550a01": "難認物為見。世尊敕令就物指陳。而阿難已知物",
    "X12n0279_002:0550a02": "不是見。世尊已印許矣。又令阿難即物所指何者",
    "X12n0279_002:0550a03": "非見。阿難亦知即一切物無非見者。佛亦印許之。",
    "X12n0279_002:0550a04": "何耶。答曰。佛意端在直指一真了無是非之相。阿",
    "X12n0279_002:0550a05": "難大眾不悟落在是非圈裏。故茫然不知失其所",
    "X12n0279_002:0550a06": "守。至此則勦絕命根矣。如來知其魂慮變慴故憐",
    "X12n0279_002:0550a07": "愍安慰而暫縱之也。乃告之曰。法王所說是真實",
    "X12n0279_002:0550a08": "語。不同外道末伽黎等四種不死矯亂論議。謂矯",
    "X12n0279_002:0550a09": "智亂答無一定道理。世尊不然。以我法據真實義。",
    "X12n0279_002:0550a10": "不忝汝之哀慕也。以世尊自指非末伽黎四種不",
    "X12n0279_002:0550a11": "死矯亂論議。足知前破我執明矣。",
    "X12n0279_002:0550a12": "◎三文殊顯真。",
    "X12n0279_002:0550a13": "是時文殊師利法王子愍諸四眾。在大眾中即從座",
    "X12n0279_002:0550a14": "起。頂禮佛足。合掌恭敬而白佛言。世尊。此諸大眾不",
    "X12n0279_002:0550a15": "悟如來發明二種精見色空是非是義。世尊。若此前",
    "X12n0279_002:0550a16": "緣色空等象。若是見者應有所指。若非見者應無所",
    "X12n0279_002:0550a17": "矚。而今不知是義所歸。故有驚怖。非是疇昔善根輕",
    "X12n0279_002:0550a18": "鮮。惟願如來大慈發明此諸物象與此見精元是何",
    "X12n0279_002:0550a19": "物。於其中間無是非是。佛告文殊及諸大眾。十方如",
    "X12n0279_002:0550a20": "來及大菩薩。於其自住三摩地中。見與見緣并所想",
    "X12n0279_002:0550a21": "相。如虗空華本無所有。此見及緣元是菩提妙淨明",
    "X12n0279_002:0550a22": "體。云何於中有是非是。文殊。吾今問汝。如汝文殊。更",
    "X12n0279_002:0550a23": "有文殊。是文殊者。為無文殊。如是世尊。我真文殊。無",
    "X12n0279_002:0550a24": "是文殊。何以故。若有是者則二文殊。然我今日非無",
    "X12n0279_002:0550b01": "文殊。於中實無是非二相。佛言。此見妙明與諸空塵",
    "X12n0279_002:0550b02": "亦復如是。本是妙明無上菩提淨圓真心。妄為色空",
    "X12n0279_002:0550b03": "及與聞見。如第二月。誰為是月。又誰非月。文殊。但一",
    "X12n0279_002:0550b04": "月真。中間自無是月非月。是以汝今觀見與塵種種",
    "X12n0279_002:0550b05": "發明。名為妄想。不能於中出是非是。由是真精妙覺",
    "X12n0279_002:0550b06": "明性故能令汝出指非指。",
    "X12n0279_002:0550b07": "議曰。阿難大眾不悟見精是非之義。故文殊特為",
    "X12n0279_002:0550b08": "啟請也。以迷智而為識故妄見有根身器界一切",
    "X12n0279_002:0550b09": "萬物種種差殊。是皆唯識所變現也。若轉識成智",
    "X12n0279_002:0550b10": "則一切萬物當下消亡。經云。得相是識。不得相是",
    "X12n0279_002:0550b11": "智。唯在轉變之間耳。以一真之體全變而為阿賴",
    "X12n0279_002:0550b12": "耶識。故根身器界由之而起。若內脫身心外遺世",
    "X12n0279_002:0550b13": "界。即此識藏元是如來藏一真法界常住真心。又",
    "X12n0279_002:0550b14": "何有是非之相哉。以依識妄見故有是非。若以大",
    "X12n0279_002:0550b15": "智照之則了無彼此是非之相。此非大智不能洞",
    "X12n0279_002:0550b16": "然。故假文殊啟請物與見精云何無是非是也。如",
    "X12n0279_002:0550b17": "來乃據大定而答曰。十方如來及大菩薩自住三",
    "X12n0279_002:0550b18": "摩地中以智而觀則見與見緣并所想相如空中",
    "X12n0279_002:0550b19": "華本無所有。以此見及緣元是菩提妙淨明體云",
    "X12n0279_002:0550b20": "何有是非是。此特示一真了無別法。可謂極盡開",
    "X12n0279_002:0550b21": "示矣。故文殊自謂但一真文殊。何有是非二相哉。",
    "X12n0279_002:0550b22": "佛言以此足知此見妙明與諸空塵本是妙明無",
    "X12n0279_002:0550b23": "上菩提淨圓真心妄為色空及與聞見如第二月。",
    "X12n0279_002:0550b24": "若了知一月是真。自無是非之相矣。前破妄見乃",
    "X12n0279_002:0550c01": "約見精以破。故曰此見雖非妙精明心如第二月",
    "X12n0279_002:0550c02": "非是月影。今將破見精則曰唯一月真更無二月。",
    "X12n0279_002:0550c03": "此如來說法從麤至細漸引歸真了然可見矣。若",
    "X12n0279_002:0550c04": "以妄想而觀則不能出是非之外。若以妙覺明性",
    "X12n0279_002:0550c05": "而觀故能令汝出指非指。至此一真之性於是乎",
    "X12n0279_002:0550c06": "顯矣。",
    "X12n0279_002:0550c07": "上破我執以顯一真竟。",
    "X12n0279_002:0550c08": "[?︽]二破自證以顯一真分四。",
    "X12n0279_002:0550c09": "◎初當機出計。",
    "X12n0279_002:0550c10": "阿難白佛言。世尊。誠如法王所說覺緣徧十方界。湛",
    "X12n0279_002:0550c11": "然常住。性非生滅。與先梵志娑毗迦羅所談冥諦。及",
    "X12n0279_002:0550c12": "投灰等諸外道種說有真我徧滿十方。有何差別。世",
    "X12n0279_002:0550c13": "尊亦曾於楞伽山為大慧等敷演斯義。彼外道等常",
    "X12n0279_002:0550c14": "說自然。我說因緣非彼境界。我今觀此覺性自然。非",
    "X12n0279_002:0550c15": "生非滅。遠離一切虗妄顛倒。似非因緣與彼自然。云",
    "X12n0279_002:0550c16": "何開示不入羣邪。獲真實心妙覺明性。",
    "X12n0279_002:0550c17": "議曰。將破自證故阿難約自然以問也。自然者謂",
    "X12n0279_002:0550c18": "自體本然不假因緣。以真如在迷有自性可證。外",
    "X12n0279_002:0550c19": "道不知計為自然。故阿難假之以難請也。問有二",
    "X12n0279_002:0550c20": "義。一則承前世尊所示覺緣徧十方界。故疑與外",
    "X12n0279_002:0550c21": "道說有真我徧滿十方相同。二則聞說覺性自然",
    "X12n0279_002:0550c22": "不屬前塵。則妙性天然與彼外道所說自然何別。",
    "X12n0279_002:0550c23": "◎二世尊委破分二。[□@(?(○/(○*○)))]初破自然。",
    "X12n0279_002:0550c24": "佛告阿難。我今如是開示方便。真實告汝。汝猶未悟。",
    "X12n0279_002:0551a01": "惑為自然。阿難。若必自然自須甄明有自然體。汝且",
    "X12n0279_002:0551a02": "觀此妙明見中。以何為自。此見為復以明為自。以暗",
    "X12n0279_002:0551a03": "為自。以空為自。以塞為自。阿難。若明為自應不見暗。",
    "X12n0279_002:0551a04": "若復以空為自體者應不見塞。如是乃至諸暗等相",
    "X12n0279_002:0551a05": "以為自者。則於明時見性斷滅。云何見明。阿難言。必",
    "X12n0279_002:0551a06": "此妙見性非自然。我今發明是因緣生。心猶未明。咨",
    "X12n0279_002:0551a07": "詢如來。是義云何合因緣性。",
    "X12n0279_002:0551a08": "[□@(?(○/(○*○)))]二破因緣。",
    "X12n0279_002:0551a09": "佛言。汝言因緣。吾復問汝。汝今因見見性現前。此見",
    "X12n0279_002:0551a10": "為復因明有見。因暗有見。因空有見。因塞有見。阿難。",
    "X12n0279_002:0551a11": "若因明有應不見暗。如因暗有應不見明。如是乃至",
    "X12n0279_002:0551a12": "因空因塞同於明暗。復次阿難。此見又復緣明有見。",
    "X12n0279_002:0551a13": "緣暗有見。緣空有見。緣塞有見。阿難。若緣空有應不",
    "X12n0279_002:0551a14": "見塞。若緣塞有應不見空。如是乃至緣明緣暗同於",
    "X12n0279_002:0551a15": "空塞。",
    "X12n0279_002:0551a16": "◎三的示精覺。",
    "X12n0279_002:0551a17": "當知如是精覺妙明。非因非緣。亦非自然。非不自然。",
    "X12n0279_002:0551a18": "無非不非。無是非是。離一切相。即一切法。汝今云何",
    "X12n0279_002:0551a19": "於中措心。以諸世間戲論名相而得分別。如以手掌",
    "X12n0279_002:0551a20": "撮摩虗空祇益自勞。虗空云何隨汝執捉。",
    "X12n0279_002:0551a21": "◎四重拂妄計。",
    "X12n0279_002:0551a22": "阿難白佛言。世尊。必妙覺性非因非緣。世尊云何常",
    "X12n0279_002:0551a23": "與比丘宣說見性具四種緣。所謂因空因明因心因",
    "X12n0279_002:0551a24": "眼。是義云何。佛言阿難。我說世間諸因緣相非第一",
    "X12n0279_002:0551b01": "義。",
    "X12n0279_002:0551b02": "議曰。阿難執謂覺性自然。世尊約境甄破。顯自無",
    "X12n0279_002:0551b03": "體。則不屬自然明矣。隨復轉計是因緣生。世尊即",
    "X12n0279_002:0551b04": "境按破不屬因緣。蓋此妙性不借緣生。不因境有。",
    "X12n0279_002:0551b05": "故直示精覺。乃曰當知如是精覺妙明不屬一切",
    "X12n0279_002:0551b06": "因緣自然。超出是非之外。離一切相。即一切法。名",
    "X12n0279_002:0551b07": "言道斷。心行處滅。云何於中措心以諸世間戲論",
    "X12n0279_002:0551b08": "名相而得分別耶。譬如以手撮摩虗空徒自勞耳",
    "X12n0279_002:0551b09": "虗空云何隨汝執捉耶。此直示一真覺性了無餘",
    "X12n0279_002:0551b10": "蘊矣。如此開示阿難猶然不悟。仍執尋常所說因",
    "X12n0279_002:0551b11": "緣為疑。此正名言習氣也。故世尊答曰非第一義。",
    "X12n0279_002:0551b12": "上破妄計以顯一真竟。",
    "X12n0279_002:0551b13": "[?︽]三破見精以示始覺分三。",
    "X12n0279_002:0551b14": "◎初徵破妄計。",
    "X12n0279_002:0551b15": "阿難。吾復問汝。諸世間人說我能見。云何名見。云何",
    "X12n0279_002:0551b16": "不見。阿難言。世人因於日月燈光見種種相名之為",
    "X12n0279_002:0551b17": "見。若復無此三種光明則不能見。阿難。若無明時名",
    "X12n0279_002:0551b18": "不見者應不見暗。若必見暗此但無明云何無見。阿",
    "X12n0279_002:0551b19": "難。若在暗時不見明故名為不見。今在明時不見暗",
    "X12n0279_002:0551b20": "相還名不見。如是二相俱名不見。若復二相自相陵",
    "X12n0279_002:0551b21": "奪。非汝見性於中暫無。如是則知二俱名見。云何不",
    "X12n0279_002:0551b22": "見。",
    "X12n0279_002:0551b23": "◎二的示始覺分二。[□@(?(○/(○*○)))]先揀緣。",
    "X12n0279_002:0551b24": "是故阿難。汝今當知見明之時見非是明。見暗之時",
    "X12n0279_002:0551c01": "見非是暗。見空之時見非是空。見塞之時見非是塞。",
    "X12n0279_002:0551c02": "[□@(?(○/(○*○)))]次的示。",
    "X12n0279_002:0551c03": "四義成就。汝復應知見見之時見非是見。見猶離見。",
    "X12n0279_002:0551c04": "見不能及。云何復說因緣自然成和合相。",
    "X12n0279_002:0551c05": "◎三結責勸修。",
    "X12n0279_002:0551c06": "汝等聲聞。狹劣無識。不能通達清淨實相。吾今誨汝。",
    "X12n0279_002:0551c07": "當善思惟。無得疲怠妙菩提路。",
    "X12n0279_002:0551c08": "議曰。此破見精以顯始覺也。一往辯見以來姑借",
    "X12n0279_002:0551c09": "見精先破緣塵分別之見。次破見分以顯見精。以",
    "X12n0279_002:0551c10": "見相二分本同一體。元依識精所現。故物與見混",
    "X12n0279_002:0551c11": "而難分。故或認見是物。或執物是見。而起種種外",
    "X12n0279_002:0551c12": "道妄見。世尊即物以徵其是非。今既蒙逐破見精。",
    "X12n0279_002:0551c13": "已顯唯一真精更無別物超出是非之外。阿難一",
    "X12n0279_002:0551c14": "切自然因緣之疑已決矣。此乃泯見分而歸識精",
    "X12n0279_002:0551c15": "也。但此見精猶屬迷妄。正是無明。名為識蘊。故如",
    "X12n0279_002:0551c16": "第二月。若此不破難契本覺真心。故此一節乃破",
    "X12n0279_002:0551c17": "見精以示始覺之智也。且將破識精世尊猶以見",
    "X12n0279_002:0551c18": "與不見為審者。前乃對緣以辯。此乃離緣以辯。意",
    "X12n0279_002:0551c19": "顯此見精不因境有。不借緣生。唯一精真切近真",
    "X12n0279_002:0551c20": "心。故此識一破則五蘊頓空。即名始覺之智矣。佛",
    "X12n0279_002:0551c21": "審阿難世人舉皆說我能見。然云何名見。云何不",
    "X12n0279_002:0551c22": "見耶。阿難答以因明暗而有見。世尊破云。若見因",
    "X12n0279_002:0551c23": "明暗而有。且明去而見暗暗去而見明。是明暗自",
    "X12n0279_002:0551c24": "有去來。而汝見性非暫無也。是故明暗通塞自是",
    "X12n0279_002:0552a01": "前境。而此見精不因境有。不借緣生。唯一精見而",
    "X12n0279_002:0552a02": "已。此則前境既離而見精獨顯。猶屬無明。故破之",
    "X12n0279_002:0552a03": "曰。汝復應知見見之時。見非是見。見猶離見見不",
    "X12n0279_002:0552a04": "能及。云何復說因緣自然及和合相耶。此乃正破",
    "X12n0279_002:0552a05": "識精也。見見之時見非是見者謂真見見於見精",
    "X12n0279_002:0552a06": "之時而真見非是見精也。且見精切近於真者尚",
    "X12n0279_002:0552a07": "猶離之。豈汝妄見而能及此真見乎。故曰見猶離",
    "X12n0279_002:0552a08": "見見不能及。是知此句乃的破見精明矣。此離妄",
    "X12n0279_002:0552a09": "之真見乃清淨實相真心也。以汝等狹劣不能通",
    "X12n0279_002:0552a10": "達耳。此即是名始覺之智。以始覺有功本覺乃顯。",
    "X12n0279_002:0552a11": "故此正示奢摩他路。吾今誨汝當善思惟。無得疲",
    "X12n0279_002:0552a12": "怠而不進修也。從初啟請妙奢摩他以來至此。通",
    "X12n0279_002:0552a13": "破五蘊身心以顯人空。故結指觀名。以此正屬我",
    "X12n0279_002:0552a14": "執。名為但空。以法執猶存。故下例破二種世界以",
    "X12n0279_002:0552a15": "破法執。",
    "X12n0279_002:0552a16": "上破五蘊八識以明人空竟。",
    "X12n0279_002:0552a17": "[△@△]二例破二種世界本空以明法空分二。",
    "X12n0279_002:0552a18": "[□@○]初當機呈請。",
    "X12n0279_002:0552a19": "阿難白佛言。世尊。如佛世尊為我等輩宣說因緣及",
    "X12n0279_002:0552a20": "與自然諸和合相與不和合心猶未開。而今更聞見",
    "X12n0279_002:0552a21": "見非見重增迷悶。伏願弘慈施大慧目。開示我等覺",
    "X12n0279_002:0552a22": "心明淨。作是語已悲淚頂禮。承受聖旨。",
    "X12n0279_002:0552a23": "議曰。今破法執之初阿難且以聞前因緣自然然",
    "X12n0279_002:0552a24": "猶未明和合及不和合故云心猶未開。以前說五",
    "X12n0279_002:0552b01": "蘊不屬因緣自然。但破假名而實法尚存。未達本",
    "X12n0279_002:0552b02": "空故心猶未開。今聞見五蘊之見亦非見故重增",
    "X12n0279_002:0552b03": "迷悶者正是二乘我執雖空法執未忘猶妄見有",
    "X12n0279_002:0552b04": "身心世界故覺心未淨。所以重請開示也。",
    "X12n0279_002:0552b05": "下答意總顯五蘊不實例顯世界本空。",
    "X12n0279_002:0552b06": "[□@○]二世尊許說分二。[?︽]初許說誡聽。",
    "X12n0279_002:0552b07": "爾時世尊憐愍阿難及諸大眾。將欲敷演大陀羅尼",
    "X12n0279_002:0552b08": "諸三摩提妙修行路。告阿難言。汝雖強記但益多聞。",
    "X12n0279_002:0552b09": "於奢摩他微密觀照心猶未了。汝今諦聽。吾當為汝",
    "X12n0279_002:0552b10": "分別開示。亦令將來諸有漏者獲菩提果。",
    "X12n0279_002:0552b11": "[?︽]二正示二妄分二。◎初總示。",
    "X12n0279_002:0552b12": "阿難。一切眾生輪迴世間。由二顛倒分別見妄當處",
    "X12n0279_002:0552b13": "發生當業輪轉。云何二見。一者眾生別業妄見。二者",
    "X12n0279_002:0552b14": "眾生同分妄見。",
    "X12n0279_002:0552b15": "◎二別示分三。[□@(?(○/(○*○)))]初別業妄見。",
    "X12n0279_002:0552b16": "云何名為別業妄見。阿難。如世間人目有赤眚。夜見",
    "X12n0279_002:0552b17": "燈光別有圓影五色重疊。於意云何。此夜燈明所現",
    "X12n0279_002:0552b18": "圓光為是燈色。為當見色。阿難。此若燈色。則非眚人",
    "X12n0279_002:0552b19": "何不同見而此圓影唯眚之觀。若是見色。見已成色",
    "X12n0279_002:0552b20": "則彼眚人見圓影者名為何等。復次阿難。若此圓影",
    "X12n0279_002:0552b21": "離燈別有。則合傍觀屏帳几筵有圓影出。離見別有",
    "X12n0279_002:0552b22": "應非眼矚。云何眚人目見圓影。是故當知色實在燈。",
    "X12n0279_002:0552b23": "見病為影。影見俱眚。見眚非病。終不應言是燈是見。",
    "X12n0279_002:0552b24": "於是中有非燈非見。如第二月非體非影。何以故。第",
    "X12n0279_002:0552c01": "二之觀揑所成故。諸有智者不應說言此揑根元是",
    "X12n0279_002:0552c02": "形非形離見非見。此亦如是目眚所成。今欲名誰是",
    "X12n0279_002:0552c03": "燈是見。何況分別非燈非見。",
    "X12n0279_002:0552c04": "[□@(?(○/(○*○)))]二同分妄見。",
    "X12n0279_002:0552c05": "云何名為同分妄見。阿難。此閻浮提除大海水中間",
    "X12n0279_002:0552c06": "平陸有三千洲。正中大洲東西括量大國凡有二千",
    "X12n0279_002:0552c07": "三百。其餘小洲在諸海中。其間或有三兩百國。或一",
    "X12n0279_002:0552c08": "或二至於三十四十五十。阿難。若復此中有一小洲",
    "X12n0279_002:0552c09": "祇有兩國。唯一國人同感惡緣。則彼小洲當土眾生",
    "X12n0279_002:0552c10": "覩諸一切不祥境界。或見二日。或見兩月。其中乃至",
    "X12n0279_002:0552c11": "暈適珊玦彗孛飛流負耳虹蜺。種種惡相。但此國見。",
    "X12n0279_002:0552c12": "彼國眾生本所不見亦復不聞。",
    "X12n0279_002:0552c13": "[□@(?(○/(○*○)))]三進退合明分三。[△@○]初進別例同。",
    "X12n0279_002:0552c14": "阿難。吾今為汝以此二事進退合明。阿難。如彼眾生",
    "X12n0279_002:0552c15": "別業妄見矚燈光中所現圓影。雖似前境。終彼見者",
    "X12n0279_002:0552c16": "目眚所成。眚即見勞非色所造。然見眚者終無見咎。",
    "X12n0279_002:0552c17": "例汝今日以目觀見山河國土及諸眾生。皆是無始",
    "X12n0279_002:0552c18": "見病所成。見與見緣似現前境。元我覺明見所緣眚。",
    "X12n0279_002:0552c19": "覺見即眚。本覺明心覺緣非眚。覺所覺眚。覺非眚中。",
    "X12n0279_002:0552c20": "此實見見。云何復名覺聞知見。是故汝今見我及汝。",
    "X12n0279_002:0552c21": "并諸世間十類眾生。皆即見眚非見眚者。彼見真精",
    "X12n0279_002:0552c22": "性非眚者故不名見。",
    "X12n0279_002:0552c23": "[△@○]二退同例別。",
    "X12n0279_002:0552c24": "阿難。如彼眾生同分妄見例彼妄見別業一人。",
    "X12n0279_002:0553a01": "[△@○]三進退合明。",
    "X12n0279_002:0553a02": "一病目人同彼一國彼見圓影眚妄所生。此眾同分",
    "X12n0279_002:0553a03": "所見不祥同見業中瘴惡所起。俱是無始見妄所生。",
    "X12n0279_002:0553a04": "例閻浮提三千洲中兼四大海娑婆世界并洎十方",
    "X12n0279_002:0553a05": "諸有漏國及諸眾生。同是覺明無漏妙心見聞覺知",
    "X12n0279_002:0553a06": "虗妄病緣和合妄生和合妄死。",
    "X12n0279_002:0553a07": "上顯法空竟。",
    "X12n0279_002:0553a08": "[△@△]三顯本覺離緣以示真如出纏。",
    "X12n0279_002:0553a09": "若能遠離諸和合緣及不和合。則復滅除諸生死因。",
    "X12n0279_002:0553a10": "圓滿菩提不生滅性。清淨本心本覺常住。",
    "X12n0279_002:0553a11": "議曰。此以五蘊例破世界以破法執也。將破法執",
    "X12n0279_002:0553a12": "且云將演大陀羅尼諸三摩提妙修行路者。陀羅",
    "X12n0279_002:0553a13": "尼此云總持。蓋前結勸無得疲怠妙菩提路者乃",
    "X12n0279_002:0553a14": "單示人空未顯法空猶屬但空。以法執未忘。今將",
    "X12n0279_002:0553a15": "示圓融空觀之體。以舉一即三言三即一。故云諸",
    "X12n0279_002:0553a16": "三摩提。今法執一破而空如來藏體頓顯。且此空",
    "X12n0279_002:0553a17": "藏乃圓融之空體。總會萬有。融歸一心。故云總持",
    "X12n0279_002:0553a18": "三昧。此所以為諸三摩提妙修行路。義顯真空乃",
    "X12n0279_002:0553a19": "即假之空非但空也。故佛責阿難強記多聞於奢",
    "X12n0279_002:0553a20": "摩他微密觀照心猶未開。正指不悟本非因緣自",
    "X12n0279_002:0553a21": "然之旨。未達即假之空。故今重為開示也。然法執",
    "X12n0279_002:0553a22": "端是內之五蘊身心外及山河大地虗空世界二",
    "X12n0279_002:0553a23": "種實法而已。前云汝之身心外洎虗空山河大地",
    "X12n0279_002:0553a24": "皆是妙明真精妙心中所現物。譬棄百千大海認",
    "X12n0279_002:0553b01": "一浮漚目為全潮。是為顛倒。今將破二妄故先告",
    "X12n0279_002:0553b02": "阿難一切眾生輪迴世間由二顛倒分別見妄也。",
    "X12n0279_002:0553b03": "且此二妄從一真界中當處發生。既生此妄惑必",
    "X12n0279_002:0553b04": "有妄業。所謂動即有苦。故當業流轉耳。云何二見。",
    "X12n0279_002:0553b05": "一者別業妄見。二者同分妄見。別業乃眾生正報。",
    "X12n0279_002:0553b06": "各各五蘊之身心。是各人別業所感者。同分乃眾",
    "X12n0279_002:0553b07": "生依報之世界。是大家同業所感者。以此二妄本",
    "X12n0279_002:0553b08": "來不有。良由真淨妙明心中一念妄動而有無明。",
    "X12n0279_002:0553b09": "遂變真心而為阿賴耶識。故有見相二分。見為妄",
    "X12n0279_002:0553b10": "心。相為妄境。心境對待起惑造業。輪迴生死實二",
    "X12n0279_002:0553b11": "妄之咎也。所謂見與見緣并所想相如空中華本",
    "X12n0279_002:0553b12": "無所有。故真心如好眼。妄心如眼眚。五蘊身心如",
    "X12n0279_002:0553b13": "燈上之圓影。四大山河如空中之狂華。若了目眚",
    "X12n0279_002:0553b14": "則二妄本空矣。故約目眚以破之。云何名為別業",
    "X12n0279_002:0553b15": "妄見。別業者乃眾生正報各各五蘊之身心。要顯",
    "X12n0279_002:0553b16": "五蘊本空元依見妄而有。故譬目有赤眚夜見燈",
    "X12n0279_002:0553b17": "光五色圓影。好眼燈光總喻真心。眚喻妄見。影喻",
    "X12n0279_002:0553b18": "五蘊。故即燈離燈以辯之。本無所有豈可以是非",
    "X12n0279_002:0553b19": "論之哉。色實在燈喻妄不離真也。見病為影喻因",
    "X12n0279_002:0553b20": "迷有妄也。影見俱眚喻心境俱迷也。覺迷迷滅故",
    "X12n0279_002:0553b21": "見眚非病。又喻如第二月足知了無是非之相矣。",
    "X12n0279_002:0553b22": "苟知二月是揑目所成則知影見乃目眚之咎。又",
    "X12n0279_002:0553b23": "何於燈起是非之妄計哉。了此足知五蘊本空。則",
    "X12n0279_002:0553b24": "因緣自然之疑可決矣。云何名為同分妄見。同分",
    "X12n0279_002:0553c01": "者乃十方眾生同感依報之世界。欲顯世界不有",
    "X12n0279_002:0553c02": "元依見妄所生。故以南閻浮提大小多國之災祥",
    "X12n0279_002:0553c03": "不一明之。但一國人同感惡緣則一國人同見不",
    "X12n0279_002:0553c04": "祥。彼無惡者本不見聞。是知穢土眾生乃惡業之",
    "X12n0279_002:0553c05": "所感。而淨土中人本不見耳。所謂大火所燒時我",
    "X12n0279_002:0553c06": "此土安隱。以本不見有穢惡也。吾今以此二事進",
    "X12n0279_002:0553c07": "退合明。謂進別業以例同分。退同分以例別業。以",
    "X12n0279_002:0553c08": "五蘊本空易悟。世界不有難明。故假二事進退合",
    "X12n0279_002:0553c09": "而明之耳。即彼眾生別業妄見五蘊身心如見燈",
    "X12n0279_002:0553c10": "光所現圓影。然影雖似有。畢竟是目眚所成。非燈",
    "X12n0279_002:0553c11": "本有也。若知是眚者則無見病矣。以此例汝觀見",
    "X12n0279_002:0553c12": "山河國土及諸眾生皆是無始無明見病之所成",
    "X12n0279_002:0553c13": "耳。見與見緣似現前境本非實有。元是我覺明之",
    "X12n0279_002:0553c14": "無明故妄見有所緣之眚耳。是則若覺若見皆即",
    "X12n0279_002:0553c15": "眚也。其本覺明心覺了諸緣者則非眚矣。然覺其",
    "X12n0279_002:0553c16": "所覺是眚此真覺也。真覺豈墮於妄覺之中哉。故",
    "X12n0279_002:0553c17": "曰覺非眚中。此實見見。因阿難前云今聞見見重",
    "X12n0279_002:0553c18": "增迷悶故佛以覺所覺眚覺非眚中以釋見見之",
    "X12n0279_002:0553c19": "疑也。以此證成。則上見乃真覺。下見為目眚。眚乃",
    "X12n0279_002:0553c20": "妄見。正指無明識精也。此如來自釋。明文昭然。不",
    "X12n0279_002:0553c21": "必異解。且識精乃見之精者。以真智而觀猶是眚",
    "X12n0279_002:0553c22": "妄。云何覺聞知見而可及哉。是所謂見猶離見見",
    "X12n0279_002:0553c23": "不能及也。當知一真界中生佛本無。汝今見有佛",
    "X12n0279_002:0553c24": "有眾生者皆是妄見之眚非見眚者也。彼妙見真",
    "X12n0279_002:0554a01": "精性非眚者遠離諸妄故不名見耳。此上進別業",
    "X12n0279_002:0554a02": "以例同分。合而觀之。則世界本空可知矣。故又退",
    "X12n0279_002:0554a03": "同分以例別業。即此眾生同分妄見例彼別業妄",
    "X12n0279_002:0554a04": "見一人。以一病目人所見之圓影乃眚妄所成。例",
    "X12n0279_002:0554a05": "彼一國所見之不祥同是惡業之所起。而此國界",
    "X12n0279_002:0554a06": "俱是無始見妄之所生。以此一國例閻浮提并洎",
    "X12n0279_002:0554a07": "十方諸有漏國及諸眾生。同是覺明無漏妙心見",
    "X12n0279_002:0554a08": "聞覺知。謂因無明迷此無漏妙心而妄為見聞覺",
    "X12n0279_002:0554a09": "知虗妄之病緣根境和合而妄生妄死耳。由是觀",
    "X12n0279_002:0554a10": "之則五蘊身心外及虗空山河大地當下消亡了",
    "X12n0279_002:0554a11": "無寄矣。故知例破二種世界以顯法空也。二執既",
    "X12n0279_002:0554a12": "破則始覺有功本覺乃顯。總結本覺離緣以示真",
    "X12n0279_002:0554a13": "如出纏。故曰若能遠離諸和合緣及不和合則復",
    "X12n0279_002:0554a14": "滅除諸生死因。圓滿菩提不生滅性。清淨本心本",
    "X12n0279_002:0554a15": "覺常住矣。從前徵心辯見以來多方開示破妄顯",
    "X12n0279_002:0554a16": "真。至此二執既破乃顯本覺真心。然此猶是破和",
    "X12n0279_002:0554a17": "合識以顯本覺。未極一心之源。向下更破始本和",
    "X12n0279_002:0554a18": "合之計方乃會歸藏性耳。",
    "X12n0279_002:0554a19": "上顯本覺離緣以示真如出纏竟。",
    "X12n0279_002:0554a20": "[△@△]四拂跡入玄以顯真如絕待分二。",
    "X12n0279_002:0554a21": "[□@○]初世尊特示。",
    "X12n0279_002:0554a22": "阿難。汝雖先悟本覺妙明性非因緣非自然性。而猶",
    "X12n0279_002:0554a23": "未明如是覺元非和合生及不和合。",
    "X12n0279_002:0554a24": "[□@○]二重拂妄計分二。[?︽]初破和合。",
    "X12n0279_002:0554b01": "阿難。吾今復以前塵問汝。汝今猶以一切世間妄想",
    "X12n0279_002:0554b02": "和合諸因緣性而自疑惑。證菩提心和合起者。則汝",
    "X12n0279_002:0554b03": "今者妙淨見精為與明和。為與暗和。為與通和。為與",
    "X12n0279_002:0554b04": "塞和。若明和者。且汝觀明。當明現前何處雜見。見相",
    "X12n0279_002:0554b05": "可辯雜何形像。若非見者云何見明。若即見者云何",
    "X12n0279_002:0554b06": "見見。必見圓滿何處和明。若明圓滿不合見和。見必",
    "X12n0279_002:0554b07": "異明。雜則失彼性明名字。雜失明性和明非義。彼暗",
    "X12n0279_002:0554b08": "與通及諸羣塞亦復如是。復次阿難。又汝今者妙淨",
    "X12n0279_002:0554b09": "見精為與明合。為與暗合。為與通合。為與塞合。若明",
    "X12n0279_002:0554b10": "合者。至於暗時明相已滅。此見即不與諸暗合云何",
    "X12n0279_002:0554b11": "見暗。若見暗時。不與暗合。與明合者應非見明。既不",
    "X12n0279_002:0554b12": "見明。云何明合了明非暗。彼暗與通及諸羣塞亦復",
    "X12n0279_002:0554b13": "如是。",
    "X12n0279_002:0554b14": "[?︽]二破不和合。",
    "X12n0279_002:0554b15": "阿難白佛言。世尊。如我思惟。此妙覺元與諸緣塵及",
    "X12n0279_002:0554b16": "心念慮非和合耶。佛言。汝今又言覺非和合。吾復問",
    "X12n0279_002:0554b17": "汝。此妙見精非和合者。為非明和。為非暗和。為非通",
    "X12n0279_002:0554b18": "和。為非塞和。若非明和。則見與明必有邊畔。汝且諦",
    "X12n0279_002:0554b19": "觀何處是明。何處是見。在見在明自何為畔。阿難。若",
    "X12n0279_002:0554b20": "明際中必無見者則不相及。自不知其明相所在畔",
    "X12n0279_002:0554b21": "云何成。彼暗與通及諸羣塞亦復如是。又妙見精非",
    "X12n0279_002:0554b22": "和合者。為非明合。為非暗合。為非通合。為非塞合。若",
    "X12n0279_002:0554b23": "非明合。則見與明性相乖角。如耳與明了不相觸。見",
    "X12n0279_002:0554b24": "且不知明相所在云何甄明合非合理。彼暗與通及",
    "X12n0279_002:0554c01": "諸羣塞亦復如是。",
    "X12n0279_002:0554c02": "議曰。前已開示始覺有功本覺乃顯。此所謂菩提",
    "X12n0279_002:0554c03": "心生生滅心滅猶屬生滅。以有對待故也。阿難前",
    "X12n0279_002:0554c04": "間未明和合之義。向以始覺合乎本覺名究竟覺。",
    "X12n0279_002:0554c05": "將謂本覺真心亦因和合而起。故此重拂妄計。以",
    "X12n0279_002:0554c06": "顯真心絕待觀智俱泯。然後乃可妙契一心。故科",
    "X12n0279_002:0554c07": "名拂跡入玄。是知此中和合乃就真心以揀始覺。",
    "X12n0279_002:0554c08": "故不同前破和合識揀妄計也。此因阿難前云心",
    "X12n0279_002:0554c09": "猶未明故不待請問而告之曰。汝雖先悟本覺妙",
    "X12n0279_002:0554c10": "明性非因緣非自然性。而猶未明如是覺元非和",
    "X12n0279_002:0554c11": "合生及不和合。非和合生謂天然妙性不因修生",
    "X12n0279_002:0554c12": "不因和合而生也。及非不和合謂體絕妄緣。不與",
    "X12n0279_002:0554c13": "諸緣和合而未嘗離緣也。然覺體明淨難以措心。",
    "X12n0279_002:0554c14": "故借前塵妄想以發明之。乃曰吾今復以前塵問",
    "X12n0279_002:0554c15": "汝。汝今猶以一切世間妄想和合諸因緣性。指八",
    "X12n0279_002:0554c16": "識體名和合識。而自疑惑證菩提心和合起者。謂",
    "X12n0279_002:0554c17": "汝猶以夙習妄想妄謂菩提覺心亦從和合而起",
    "X12n0279_002:0554c18": "也。汝今即以妙淨見精而推。為與前緣明暗通塞",
    "X12n0279_002:0554c19": "誰和合耶。所言和者如水乳和。合者如函葢合。所",
    "X12n0279_002:0554c20": "言和者雜而不分之義。且汝觀明時何處雜見耶。",
    "X12n0279_002:0554c21": "下離即破。若明非見者則明既非見不當見明矣。",
    "X12n0279_002:0554c22": "此離不可也。若明即見者則明已成見不當更見",
    "X12n0279_002:0554c23": "矣。此即不可也。故曰云何見見。下一異破。若見是",
    "X12n0279_002:0554c24": "一則見己圓滿又於何處和明耶。若明是一則明",
    "X12n0279_002:0555a01": "已圓滿不應又與見和矣。意謂兩物相雜乃可名",
    "X12n0279_002:0555a02": "和耳。此一不可也。若見必異明而言和者則雜而",
    "X12n0279_002:0555a03": "不分。若見若明兩失之矣。豈可又言見明哉。此異",
    "X12n0279_002:0555a04": "不可也。既雜失明性而更言和明者此非義也。明",
    "X12n0279_002:0555a05": "既非和。則暗與通塞準可知矣。又汝今者妙淨見",
    "X12n0279_002:0555a06": "精與明暗通塞如何而合耶。若與明合明滅則不",
    "X12n0279_002:0555a07": "當見暗以見隨明滅故。若與暗合則暗謝自不當",
    "X12n0279_002:0555a08": "見明以見隨暗謝故。了明若此。則暗與通塞準可",
    "X12n0279_002:0555a09": "知矣。阿難既蒙開示非和合義。故又轉計云。如我",
    "X12n0279_002:0555a10": "思惟此妙覺元本非和合與諸緣塵及心念慮非",
    "X12n0279_002:0555a11": "和合耶。世尊破云。若非明和。則見與明各有邊畔。",
    "X12n0279_002:0555a12": "若非明合。則見與明兩相乖角。不相及矣。何以知",
    "X12n0279_002:0555a13": "其合不合耶。以此而推。足知妙淨見精與諸緣塵",
    "X12n0279_002:0555a14": "若言和合及非和合皆不成矣。見精尚出是非之",
    "X12n0279_002:0555a15": "外。何況妙覺真心豈可以是非和合而計之哉。良",
    "X12n0279_002:0555a16": "以生滅與不生滅和合而成八識。故今破和合識",
    "X12n0279_002:0555a17": "則諸妄已盡。以始覺合乎本覺。觀智俱泯。是非情",
    "X12n0279_002:0555a18": "忘。以顯真如絕待。斯則寂滅一心於是乎見矣。",
    "X12n0279_002:0555a19": "上約生滅門決擇真妄以顯本覺真心竟。",
    "X12n0279_002:0555a20": "[□@◇]二約不生不滅會妄歸真以顯真空如來藏性",
    "X12n0279_002:0555a21": "分二。[○@◇]初直指一心。",
    "X12n0279_002:0555a22": "阿難。汝猶未明一切浮塵諸幻化相當處出生隨處",
    "X12n0279_002:0555a23": "滅盡。幻妄稱相。其性真為妙覺明體。如是乃至五陰",
    "X12n0279_002:0555a24": "六入從十二處至十八界。因緣和合虗妄有生。因緣",
    "X12n0279_002:0555b01": "別離虗妄名滅。殊不能知生滅去來本如來藏常住",
    "X12n0279_002:0555b02": "妙明不動周圓妙真如性。性真常中。求於去來迷悟",
    "X12n0279_002:0555b03": "生死了無所得。",
    "X12n0279_002:0555b04": "議曰。此直指一心真源不生不滅如來藏性將以",
    "X12n0279_002:0555b05": "融會萬法也。由迷此一心不生不滅與生滅和合",
    "X12n0279_002:0555b06": "成阿黎耶識。變起見相二分。為色心二法內成五",
    "X12n0279_002:0555b07": "蘊之眾生外及虗空之世界。諸所緣法悉現其中。",
    "X12n0279_002:0555b08": "良由眾生不覺認緣失真故受輪轉耳。阿難大悲",
    "X12n0279_002:0555b09": "示現假墮婬室之由全因妄認五蘊身心為誤。故",
    "X12n0279_002:0555b10": "特請世尊開示十方如來得成菩提妙奢摩他三",
    "X12n0279_002:0555b11": "摩禪那最初方便。故世尊首破五蘊而指心目為",
    "X12n0279_002:0555b12": "咎。始從徵心辯見以來總破妄心妄見而已。然則",
    "X12n0279_002:0555b13": "心見乃八識之見分。諸緣乃八識之相分。是為根",
    "X12n0279_002:0555b14": "本無明。由此無明不了諸相本空。故從前漸揀緣",
    "X12n0279_002:0555b15": "塵非有妄見本無。泯見相以歸識精。破識精而歸",
    "X12n0279_002:0555b16": "始覺。會始覺以歸一心。而空如來藏體於是乎顯",
    "X12n0279_002:0555b17": "矣。已前破妄所顯之空名但空耳。以空而不能有",
    "X12n0279_002:0555b18": "故非真空。今將會五蘊根塵識界并及七大本如",
    "X12n0279_002:0555b19": "來藏妙真如性。是為即有之空名實相真空。方盡",
    "X12n0279_002:0555b20": "大乘圓融空藏之體。此非二乘所知。故世尊特告",
    "X12n0279_002:0555b21": "阿難曰。汝猶未明一切浮塵諸幻化相當處出生",
    "X12n0279_002:0555b22": "隨處滅盡。若了緣生如幻本自無生但幻妄稱相",
    "X12n0279_002:0555b23": "而已。其性真為妙覺明體也。此則法法全真何有",
    "X12n0279_002:0555b24": "一法之妄相哉。如是則知五陰六入從十二處至",
    "X12n0279_002:0555c01": "十八界。此諸妄相。但是因緣和合虗妄有生因緣",
    "X12n0279_002:0555c02": "別離虗妄名滅。汝等但見生滅之妄相。殊不能知",
    "X12n0279_002:0555c03": "生滅去來者本如來藏常住妙明不動周圓妙真",
    "X12n0279_002:0555c04": "如性也。了知藏性又何有生滅去來之幻妄哉。若",
    "X12n0279_002:0555c05": "以妄想而觀則似有生死去來之相。若以正智而",
    "X12n0279_002:0555c06": "觀性真常中求於去來迷悟生死了無所得矣。此",
    "X12n0279_002:0555c07": "特示一心真源。而從前破妄所顯者妙極於斯。向",
    "X12n0279_002:0555c08": "下五蘊三科七大一一會歸藏性方盡真空之體",
    "X12n0279_002:0555c09": "也。",
    "X12n0279_002:0555c10": "上直指一心竟。",
    "X12n0279_002:0555c11": "[○@◇]二頓融萬法分三。",
    "X12n0279_002:0555c12": "[△@△]初會三科以顯即事即理分四。",
    "X12n0279_002:0555c13": "[□@○]初會五陰。[?︽]一會色陰。",
    "X12n0279_002:0555c14": "阿難云何五陰本如來藏妙真如性。阿難。譬如有人",
    "X12n0279_002:0555c15": "以清淨目觀晴明空。唯一晴虗迥無所有。其人無故",
    "X12n0279_002:0555c16": "不動目睛瞪以發勞。則於虗空別見狂華。復有一切",
    "X12n0279_002:0555c17": "狂亂非相。色陰當知亦復如是。阿難。是諸狂華非從",
    "X12n0279_002:0555c18": "空來非。從目出。如是阿難。若空來者。既從空來還從",
    "X12n0279_002:0555c19": "空入。若有出入即非虗空。空若非空自不容其華相",
    "X12n0279_002:0555c20": "起滅。如阿難體不容阿難。若目出者。既從目出還從",
    "X12n0279_002:0555c21": "目入。即此華性從目出故當合有見。若有見者。去既",
    "X12n0279_002:0555c22": "華空旋合見眼。若無見者。出既翳空旋當翳眼。又見",
    "X12n0279_002:0555c23": "華時目應無翳云何晴空號清明眼。是故當知色陰",
    "X12n0279_002:0555c24": "虗妄本非因緣非自然性。",
    "X12n0279_002:0556a01": "議曰。此會色陰也。清淨目喻真智。晴明空喻真理。",
    "X12n0279_002:0556a02": "瞪喻無明。勞喻妄見。狂華喻妄相。乃色陰也。約空",
    "X12n0279_002:0556a03": "目以辯無體。若了狂華不從空來。不從目出。則知",
    "X12n0279_002:0556a04": "色陰本無所有。全一虗妄也。",
    "X12n0279_002:0556a05": "[?︽]二會受陰。",
    "X12n0279_002:0556a06": "阿難。譬如有人手足宴安百骸調適。忽如忘生性無",
    "X12n0279_002:0556a07": "違順。其人無故以二手掌於空相摩。於二手中妄生",
    "X12n0279_002:0556a08": "澀滑冷熱諸相。受陰當知亦復如是。阿難。是諸幻觸",
    "X12n0279_002:0556a09": "不從空來。不從掌出。如是阿難。若空來者。既能觸掌",
    "X12n0279_002:0556a10": "何不觸身。不應虗空。選擇來觸。若從掌出應非待合。",
    "X12n0279_002:0556a11": "又掌出故合則掌知離則觸入。臂腕骨髓應亦覺知",
    "X12n0279_002:0556a12": "入時蹤跡。必有覺心知出知入。自有一物身中往來",
    "X12n0279_002:0556a13": "何待合知要名為觸。是故當知受陰虗妄本非因緣",
    "X12n0279_002:0556a14": "非自然性。",
    "X12n0279_002:0556a15": "議曰。此會受陰也。宴安調適本無違順諸受也。二",
    "X12n0279_002:0556a16": "手相摩則冷暖觸現。約空掌以辯。不從空來不從",
    "X12n0279_002:0556a17": "掌出。足知觸受無體。受陰本無所有。全一虗妄也。",
    "X12n0279_002:0556a18": "[?︽]三會想陰。",
    "X12n0279_002:0556a19": "阿難。譬如有人談說酢梅口中水出。思蹋懸崖足心",
    "X12n0279_002:0556a20": "酸澀。想陰當知亦復如是。阿難。如是酢說不從梅生。",
    "X12n0279_002:0556a21": "非從口入。如是阿難。若梅生者。梅合自談何待人說。",
    "X12n0279_002:0556a22": "若從口入。自合口聞何須待耳。若獨耳聞。此水何不",
    "X12n0279_002:0556a23": "耳中而出。想蹋懸崖與說相類。是故當知想陰虗妄",
    "X12n0279_002:0556a24": "本非因緣非自然性。",
    "X12n0279_002:0556b01": "議曰。此會想陰也。談說酢梅而口水出。思蹋懸崖",
    "X12n0279_002:0556b02": "而足酸澀。此陳妄想之狀也。約梅口以辯想陰無",
    "X12n0279_002:0556b03": "體。如是酢說應云如是口水。然口水因談梅而有。",
    "X12n0279_002:0556b04": "若此口水從梅而生則梅合自談則水在梅不在",
    "X12n0279_002:0556b05": "口矣。若從口出且因聞談梅而出則當是口聞不",
    "X12n0279_002:0556b06": "待耳矣。若獨因耳聞談梅而水出則此水當從耳",
    "X12n0279_002:0556b07": "出不從口矣。蹋崖相類。如是推窮則想無實體。足",
    "X12n0279_002:0556b08": "知想陰本無所有。全一虗妄也。",
    "X12n0279_002:0556b09": "[?︽]四會行陰。",
    "X12n0279_002:0556b10": "阿難。譬如暴流波浪相續。前際後際不相踰越。行陰",
    "X12n0279_002:0556b11": "當知亦復如是。阿難。如是流性不因空生。不因水有。",
    "X12n0279_002:0556b12": "亦非水性。非離空水。如是阿難。若因空生。則諸十方",
    "X12n0279_002:0556b13": "無盡虗空成無盡流世界自然俱受淪溺。若因水有。",
    "X12n0279_002:0556b14": "則此暴流性應非水。有所有相今應現在。若即水性。",
    "X12n0279_002:0556b15": "則澄清時應非水體。若離空水。空非有外水外無流。",
    "X12n0279_002:0556b16": "是故當知行陰虗妄本非因緣非自然性。",
    "X12n0279_002:0556b17": "議曰。此會行陰也暴流相續以喻行陰之相也。此",
    "X12n0279_002:0556b18": "約四法以辯無體。謂因空因水即水性離空水。謂",
    "X12n0279_002:0556b19": "此流若因空而生則十方虗空成無盡流。是則空",
    "X12n0279_002:0556b20": "所徧處流亦徧滿。一切世界皆淪溺矣。豈有是理",
    "X12n0279_002:0556b21": "哉。若因水有則此流性應在水外。以是水之所有",
    "X12n0279_002:0556b22": "故。若有所有相則今當止水。可指流性矣。若流是",
    "X12n0279_002:0556b23": "水性則流者是水而澄湛者應非水矣。若離空水",
    "X12n0279_002:0556b24": "且空不外於水水外則無流。如是推窮而此遷流",
    "X12n0279_002:0556c01": "之行陰竟何有耶。足知全一虗妄也。",
    "X12n0279_002:0556c02": "[?︽]五會識陰。",
    "X12n0279_002:0556c03": "阿難。譬如有人取頻伽瓶塞其兩孔滿中擎空。千里",
    "X12n0279_002:0556c04": "遠行用餉他國。識陰當知亦復如是。阿難。如是虗空",
    "X12n0279_002:0556c05": "非彼方來。非此方入。如是阿難。若彼方來。則本瓶中",
    "X12n0279_002:0556c06": "既貯空去。於本瓶地應少虗空。若此方入。開孔倒瓶",
    "X12n0279_002:0556c07": "應見空出。是故當知識陰虗妄本非因緣非自然性。",
    "X12n0279_002:0556c08": "議曰。此會識陰也。瓶喻中陰身。空喻識。兩孔喻見",
    "X12n0279_002:0556c09": "聞。人死見聞悶絕故喻塞。識被業牽故喻往他國。",
    "X12n0279_002:0556c10": "若執有識隨身往來者。此處識滅。往彼處生。如瓶",
    "X12n0279_002:0556c11": "盛此方虗空遠餉他國。則本瓶地應少虗空。而彼",
    "X12n0279_002:0556c12": "處倒瓶應見空出。故知虗空不動。則識無去來。而",
    "X12n0279_002:0556c13": "以計識隨生死去來者妄矣。由不達識體本空故。",
    "X12n0279_002:0556c14": "噫。如來妙辯推窮曲盡其理。總顯五陰本一虗妄",
    "X12n0279_002:0556c15": "了無實體。若知五蘊元無則真空藏性顯矣。三科",
    "X12n0279_002:0556c16": "七大一一皆然。"
}