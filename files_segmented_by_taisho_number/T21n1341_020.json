{
    "T21n1341_020:0836a22": "大威德陀羅尼經卷第二十",
    "T21n1341_020:0836a24": "隋天竺三藏闍那崛多譯",
    "T21n1341_020:0836a25": "◎如青琉璃最勝最妙。彼香臺閣周匝。所有",
    "T21n1341_020:0836a26": "最勝天花彼等不種。以菩薩業報力故。自然",
    "T21n1341_020:0836a27": "出生彼臺閣中。復有最勝最上妙鬘。間錯圍",
    "T21n1341_020:0836a28": "繞周匝四邊。彼等一切於彼處所皆現出生。",
    "T21n1341_020:0836a29": "以菩薩往昔業果報故。彼臺閣中。有十千數",
    "T21n1341_020:0836b01": "妙淨食名具足威力。天等世中。無有如是眾",
    "T21n1341_020:0836b02": "生生是食力。唯除菩薩。世間無有如是喜",
    "T21n1341_020:0836b03": "者。世間無有如是樂者。若彼臺閣中先無有",
    "T21n1341_020:0836b04": "者。以彼菩薩往昔業報力故。然彼臺中。自然",
    "T21n1341_020:0836b05": "如是成就具足。內外善成如是柔軟。譬如迦",
    "T21n1341_020:0836b06": "真隣提衣。此是非分說喻。彼寶臺閣菩薩所",
    "T21n1341_020:0836b07": "住。價直三千大千世界。及諸天人等一切所",
    "T21n1341_020:0836b08": "有。爾時菩薩。以往昔業報力故。作如是念。",
    "T21n1341_020:0836b09": "菩薩決定當生人間。生已出家。決定當成阿",
    "T21n1341_020:0836b10": "耨多羅三藐三菩提。若生家中若在右脇中。",
    "T21n1341_020:0836b11": "於彼之處。先須有此寶莊嚴閣母右脇中。又",
    "T21n1341_020:0836b12": "彼菩薩從兜率天降神下已。在臺閣寶床榻",
    "T21n1341_020:0836b13": "中結加趺坐。其母夢見大白象龍入普處念。",
    "T21n1341_020:0836b14": "彼如是坐已。帝釋天王及四大天王。二十",
    "T21n1341_020:0836b15": "八部大夜叉主。有一夜叉種姓。名曰密主金",
    "T21n1341_020:0836b16": "剛。執手夜叉所生。彼知菩薩在母右脇。恒常",
    "T21n1341_020:0836b17": "隨順親近守護。及四天王常逐菩薩隨順守",
    "T21n1341_020:0836b18": "護。復有四守菩提道場婦女神天。所謂一名",
    "T21n1341_020:0836b19": "郁丘梨。二名目丘梨。三名陀婆闍。四名頗羅",
    "T21n1341_020:0836b20": "頗婆帝。是等四神。知彼菩薩在母胎內常來",
    "T21n1341_020:0836b21": "守護。而彼帝釋天王共五百天王。亦知菩薩",
    "T21n1341_020:0836b22": "在母胎中。常隨後住親近守護。其梵天王娑",
    "T21n1341_020:0836b23": "婆世界主。乃至三千大千中所有神天威德",
    "T21n1341_020:0836b24": "勢力。皆悉將與彼菩薩身安置而住。復次菩",
    "T21n1341_020:0836b25": "薩在母胎內。其身譬如大山頂處。夜闇之時",
    "T21n1341_020:0836b26": "有大火聚。彼能照見一由旬內。亦能照見乃",
    "T21n1341_020:0836b27": "至四由旬內。如是如是。菩薩在母胎中。身相",
    "T21n1341_020:0836b28": "如是成就具足。可意端正甚可瞻覩。彼之菩",
    "T21n1341_020:0836b29": "薩。在彼妙香樓閣之上結加趺坐。如淨琉璃",
    "T21n1341_020:0836c01": "藏真金色。彼菩薩母。亦見菩薩在母胎中。譬",
    "T21n1341_020:0836c02": "如從大雲聚出於閃電曜大光明。如是如",
    "T21n1341_020:0836c03": "是。菩薩在母胎中。以大威勢以功德色力。照",
    "T21n1341_020:0836c04": "彼香樓閣已。復照第二大寶樓閣。照彼第二",
    "T21n1341_020:0836c05": "寶輦輿已。普照母身。普照一切母身體已。",
    "T21n1341_020:0836c06": "復照母座照彼座已。復照一切諸寶宮殿。既",
    "T21n1341_020:0836c07": "照一切諸宮殿已。從下出光照于東方。南西",
    "T21n1341_020:0836c08": "北方皆悉遍照。菩薩在母胎中。周匝一拘盧",
    "T21n1341_020:0836c09": "奢也。以功德威力及以色力皆悉遍照。時四",
    "T21n1341_020:0836c10": "天王及二十八部大鬼神等。時共五百夜叉",
    "T21n1341_020:0836c11": "周匝圍繞。日初分時欲見菩薩。故來詣彼所。",
    "T21n1341_020:0836c12": "是時菩薩在母胎中。先舉右手而共議論。其",
    "T21n1341_020:0836c13": "菩薩母。亦見菩薩在右脇內如真金形。申手",
    "T21n1341_020:0836c14": "轉時。徐舉手時。安置手時。而四大天王欲還",
    "T21n1341_020:0836c15": "本處。菩薩及菩薩母圍繞三匝。菩薩放捨揮",
    "T21n1341_020:0836c16": "動右手。爾時四大天王。作如是念。菩薩今",
    "T21n1341_020:0836c17": "已放捨我等。我等應去。此第一因此第一緣。",
    "T21n1341_020:0836c18": "若菩薩日初分時。共四大天王言詞慰喻。申",
    "T21n1341_020:0836c19": "舉右手周匝轉已正念安置。",
    "T21n1341_020:0836c20": "復次若菩薩見有人來。若婦女若丈夫若童",
    "T21n1341_020:0836c21": "男若童女。菩薩是時先語慰喻。後菩薩母亦",
    "T21n1341_020:0836c22": "復慰喻。彼等即生希有之心。此是誰也。彼時",
    "T21n1341_020:0836c23": "菩薩在母胎中。於先以能慰喻他人。若天若",
    "T21n1341_020:0836c24": "龍若夜叉。若人若非人。無有能作。於先慰",
    "T21n1341_020:0836c25": "喻菩薩之者。但以菩薩於先慰喻。彼諸人等。",
    "T21n1341_020:0836c26": "日初分過已至中分時。爾時帝釋天王及大",
    "T21n1341_020:0836c27": "天子。欲來見菩薩者。爾時菩薩遙見帝釋天",
    "T21n1341_020:0836c28": "王及三十三天已。即舉右手真金色臂。慰喻",
    "T21n1341_020:0836c29": "帝釋天王及三十三天。即以一指指示座處。",
    "T21n1341_020:0837a01": "其帝釋天王於菩薩教不能遠離。時帝釋天",
    "T21n1341_020:0837a02": "王受教而坐敬念菩薩。時菩薩母即面向彼",
    "T21n1341_020:0837a03": "所。隨其菩薩欲向何處揮動手。時其菩薩母",
    "T21n1341_020:0837a04": "預知。童子共誰言語慰喻誰耶。彼之樓閣。見",
    "T21n1341_020:0837a05": "帝釋天王及三十三天影。無別餘影如是善",
    "T21n1341_020:0837a06": "好清淨。菩薩受用在母胎中。而帝釋天王若",
    "T21n1341_020:0837a07": "欲還者。菩薩即知。為動右手示發遣相。爾",
    "T21n1341_020:0837a08": "時帝釋天王知發遣已。圍繞菩薩及菩薩母",
    "T21n1341_020:0837a09": "然後而去。是時菩薩。思惟正念安手本處。日",
    "T21n1341_020:0837a10": "西分時。其梵天王娑婆世界主。與無量無數",
    "T21n1341_020:0837a11": "諸梵天王共相圍繞在菩薩前。以天最勝味",
    "T21n1341_020:0837a12": "向菩薩邊。其菩薩正念梵天王娑婆世界主",
    "T21n1341_020:0837a13": "來已。爾時菩薩還舉右手慰喻梵天王娑婆",
    "T21n1341_020:0837a14": "世界主及諸梵天并諸天子。是時菩薩梵天",
    "T21n1341_020:0837a15": "王娑婆世界主欲有所去。菩薩知已。還復示",
    "T21n1341_020:0837a16": "現發遣相貌而舉右手。彼時梵天王娑婆世",
    "T21n1341_020:0837a17": "界主梵身諸天。三匝圍繞菩薩及菩薩母已",
    "T21n1341_020:0837a18": "然後乃去。復有四大天王。還來親近守護菩",
    "T21n1341_020:0837a19": "薩。勿令惡心向彼菩薩而得便者。爾時菩薩",
    "T21n1341_020:0837a20": "在母胎時。其母不為欲火所燒。亦復不為恚",
    "T21n1341_020:0837a21": "火及以癡火所燒。其菩薩母。於彼之時受持",
    "T21n1341_020:0837a22": "五戒。不於丈夫而生欲心。亦無丈夫向菩薩",
    "T21n1341_020:0837a23": "母生欲心者。若有婦女若復丈夫若復童子",
    "T21n1341_020:0837a24": "若復童女被諸病苦。其菩薩母即授彼藥。彼",
    "T21n1341_020:0837a25": "等眾生皆得安樂無復病苦。乃至從地取一",
    "T21n1341_020:0837a26": "草葉與諸病人。彼等眾生皆得安樂無諸病",
    "T21n1341_020:0837a27": "惱。阿難。菩薩具足有是神通住母右脇。滿十",
    "T21n1341_020:0837a28": "月已。從母右脇正念而出無有污染。不如餘",
    "T21n1341_020:0837a29": "人為胎所污。是時帝釋天王及梵天王娑婆",
    "T21n1341_020:0837b01": "世界主。在菩薩前起正念已敬受菩薩。菩薩",
    "T21n1341_020:0837b02": "在母胎時。所居臺閣於中住者。即時梵身諸",
    "T21n1341_020:0837b03": "天。將向梵宮以為支提。為供養故。爾時菩薩。",
    "T21n1341_020:0837b04": "無人堪受唯有諸天。爾時菩薩。降下地中",
    "T21n1341_020:0837b05": "已觀視四方。猶如師子如大丈夫。彼時菩薩。",
    "T21n1341_020:0837b06": "業報力故即生天眼。而彼菩薩具天眼已。菩",
    "T21n1341_020:0837b07": "薩觀視大千世界及城邑聚落村巷國土一切",
    "T21n1341_020:0837b08": "眾等。地及天人地獄畜生閻羅世。是時菩",
    "T21n1341_020:0837b09": "薩。即知一切眾生心之所行。爾時菩薩。觀察",
    "T21n1341_020:0837b10": "思惟一切眾生心。於中或有眾生。若當似我",
    "T21n1341_020:0837b11": "者。若持戒若三摩提。若般若行善根。爾時菩",
    "T21n1341_020:0837b12": "薩。即見大千世界中。無有眾生與我等者。何",
    "T21n1341_020:0837b13": "況有勝。爾時菩薩。猶如師子無有恐怖。無畏",
    "T21n1341_020:0837b14": "無怯心正思惟。正思惟已。稱量選擇一切世",
    "T21n1341_020:0837b15": "間一切眾生。知心行已。無人扶持。即行七步",
    "T21n1341_020:0837b16": "至第七步猶如師子。觀察諸方作如是言。我",
    "T21n1341_020:0837b17": "於世間最為第一。我於世間最為殊特。我當",
    "T21n1341_020:0837b18": "作盡生老死邊際。菩薩作如是語時。大千世",
    "T21n1341_020:0837b19": "界其聲遍滿。此是菩薩業行果報真所生法。",
    "T21n1341_020:0837b20": "是為菩薩最後補處。生已當成阿耨多羅三",
    "T21n1341_020:0837b21": "藐三菩提。以是故。彼有如是等諸神通。於彼",
    "T21n1341_020:0837b22": "之時。一切眾生身毛皆竪。大地震動甚可怖",
    "T21n1341_020:0837b23": "畏身皆戰掉。一切世界光明遍滿。爾時虛空。",
    "T21n1341_020:0837b24": "有大音樂歌舞等聲。普雨無量種種諸花。阿",
    "T21n1341_020:0837b25": "難略說。彼時有不可思議希有之事。以是菩",
    "T21n1341_020:0837b26": "薩出現於世。一切眾生皆得安樂。阿難。汝今",
    "T21n1341_020:0837b27": "見寶莊嚴臺閣已不。此是菩薩母之右脇。菩",
    "T21n1341_020:0837b28": "薩處母右脇經行之處。世尊。為彼天帝釋王",
    "T21n1341_020:0837b29": "及四大天王及諸天龍夜叉等。示現眾寶莊",
    "T21n1341_020:0837c01": "嚴最勝臺閣菩薩先受用處。",
    "T21n1341_020:0837c02": "爾時長老阿難。即從坐起整衣服偏袒右臂",
    "T21n1341_020:0837c03": "右膝著地合掌向佛。而白佛言。世尊。菩薩於",
    "T21n1341_020:0837c04": "一切眾生。具足希有未曾有法。況復今者已",
    "T21n1341_020:0837c05": "成阿耨多羅三藐三菩提。世尊。我於今者。第",
    "T21n1341_020:0837c06": "四第五乃至無量百千歸依佛陀。作如是語",
    "T21n1341_020:0837c07": "已。佛告長老阿難言。阿難。於未來世有諸比",
    "T21n1341_020:0837c08": "丘。不熏修身不熏修戒不熏修心不熏修慧。",
    "T21n1341_020:0837c09": "猶如小兒愚癡無智言我是智。我慢貢高無",
    "T21n1341_020:0837c10": "正威儀。疑惑不信沙門垢膩。彼等不信菩薩",
    "T21n1341_020:0837c11": "有如是清淨入胎。彼等各各聚集作如是言。",
    "T21n1341_020:0837c12": "汝等觀菩薩在母胎中。彼有糞穢垢濁。彼從",
    "T21n1341_020:0837c13": "母右脇生。時胎垢不污染。以胎垢不污染故。",
    "T21n1341_020:0837c14": "彼即非丈夫輩和合。當如是知。成就善業諸",
    "T21n1341_020:0837c15": "眾生輩。不住糞穢身無垢染。如是眾生善入",
    "T21n1341_020:0837c16": "胎住。為諸眾生起憐愍故。菩薩生於人間不",
    "T21n1341_020:0837c17": "以天身。當轉法輪。所以者何。勿令眾生當墮",
    "T21n1341_020:0837c18": "懈怠。彼作是念。世尊是天我等是人。我等不",
    "T21n1341_020:0837c19": "能具足成就彼等諸法。如彼成就諸法。是故",
    "T21n1341_020:0837c20": "即生懈怠之心。彼癡人輩為偷法者。當不作",
    "T21n1341_020:0837c21": "是念。而彼眾生不可思議。我等不可作彼稱",
    "T21n1341_020:0837c22": "量。我得菩提時。猶不觀察我之菩提及與神",
    "T21n1341_020:0837c23": "通。況復菩薩諸神通也。阿難。汝當觀察彼癡",
    "T21n1341_020:0837c24": "人輩。若當誹謗諸佛功德。卑賤生盲。染著",
    "T21n1341_020:0837c25": "糞穢名聞利養。當作幾多無福德聚。阿難問",
    "T21n1341_020:0837c26": "佛言。世尊於未來世諸比丘等。要誹謗如是",
    "T21n1341_020:0837c27": "賢直修多羅也佛告言。彼如是等相修多羅。",
    "T21n1341_020:0837c28": "要當誹謗亦不隨順。復當更作無量惡業。不",
    "T21n1341_020:0837c29": "用沙門法也。阿難復白。世尊。彼等非善丈夫。",
    "T21n1341_020:0838a01": "當生何處。於未來世受何果報。佛告言。隨所",
    "T21n1341_020:0838a02": "有人壞滅佛菩提所生處。若於過去未來現",
    "T21n1341_020:0838a03": "在諸佛世尊而誹謗者。彼癡人輩所得生處",
    "T21n1341_020:0838a04": "亦復如是。",
    "T21n1341_020:0838a05": "爾時長老阿難。遍身毛竪嗚呼佛陀。作如是",
    "T21n1341_020:0838a06": "已復白佛言。世尊。我今身心迷悶熱惱。聞彼",
    "T21n1341_020:0838a07": "等輩非善丈夫如是行故。佛告阿難。彼非善",
    "T21n1341_020:0838a08": "行唯有惡行。阿難。彼等以不善行故。當墮",
    "T21n1341_020:0838a09": "阿鼻脂大地獄中。阿難。若有比丘比丘尼優",
    "T21n1341_020:0838a10": "婆塞優婆夷。於如是修多羅。不信而生誹謗",
    "T21n1341_020:0838a11": "者。彼等捨身已。當墮阿鼻脂大地獄。阿難。汝",
    "T21n1341_020:0838a12": "等於如來所莫作限量。阿難。如來深廣無有",
    "T21n1341_020:0838a13": "邊際不可限量。阿難。若復有人。得聞如是修",
    "T21n1341_020:0838a14": "多羅已歡喜踊躍。彼等眾生善得利益。彼等",
    "T21n1341_020:0838a15": "不但空得人身及以善行。彼等已得至真脫",
    "T21n1341_020:0838a16": "諸惡趣。彼等不但空得壽命。已自關閉一切",
    "T21n1341_020:0838a17": "諸惡趣門。彼等當作佛子已得一切善業。彼",
    "T21n1341_020:0838a18": "等福利信不虛也。彼等善食國中所有團食。",
    "T21n1341_020:0838a19": "已於最勝眾生之所。已得淨信斷諸魔網。已",
    "T21n1341_020:0838a20": "得度脫長路曠野捨離憂悲毒箭。已得歡喜",
    "T21n1341_020:0838a21": "之事。已到善受歸依之處。已是應供養者。於",
    "T21n1341_020:0838a22": "世間中難可出現。最為福田者。所以者何。彼",
    "T21n1341_020:0838a23": "等於佛難法一切世間不可信處而生正信。",
    "T21n1341_020:0838a24": "阿難。彼等眾生善根具足無有缺少。阿難。彼",
    "T21n1341_020:0838a25": "等眾生非一生。得我朋友者。阿難。有人聞已",
    "T21n1341_020:0838a26": "有愛而生歡喜。不以見故。阿難。有人以見故",
    "T21n1341_020:0838a27": "有愛而生歡喜。不以聞故。有人見聞已有愛",
    "T21n1341_020:0838a28": "及喜。復有人。雖復見聞不生愛喜。阿難。若有",
    "T21n1341_020:0838a29": "人見我聞我生愛喜者。阿難。汝等應作是念。",
    "T21n1341_020:0838b01": "彼等眾生非一生處為我朋友。彼等眾生如",
    "T21n1341_020:0838b02": "來親近當令解脫。彼等眾生於如來所等共",
    "T21n1341_020:0838b03": "分者。彼等已到我歸依處。如來已攝彼眾生。",
    "T21n1341_020:0838b04": "而彼等眾生應為如來之所攝受。阿難。我於",
    "T21n1341_020:0838b05": "往昔行菩薩行時。一切眾生有怖惱者。來至",
    "T21n1341_020:0838b06": "我邊求乞無畏。我於爾時施彼無畏。況復今",
    "T21n1341_020:0838b07": "者。成阿耨多羅三藐三菩提。阿難。汝等於信",
    "T21n1341_020:0838b08": "法中應勤劬方便。如來唯告如是事耳。阿難。",
    "T21n1341_020:0838b09": "若汝等所應作業。當欲乾竭我慢網者。阿難。",
    "T21n1341_020:0838b10": "聞朋友處應到一由旬。見朋友已當得安樂。",
    "T21n1341_020:0838b11": "況復因我當種善根耶。阿難。如來阿羅呵三",
    "T21n1341_020:0838b12": "藐三佛陀。當知彼等眾生先為如來朋友。彼",
    "T21n1341_020:0838b13": "等如來亦為我朋友。以朋友故更相愛憙。隨",
    "T21n1341_020:0838b14": "彼愛喜。亦還愛憙彼等眾生。阿難。是故我今",
    "T21n1341_020:0838b15": "告汝我今語汝。汝等但生信心。我當付囑未",
    "T21n1341_020:0838b16": "來諸佛如來阿羅呵三藐三佛陀。彼等如來",
    "T21n1341_020:0838b17": "知我朋友已。當滿所欲願。阿難。譬如有一丈",
    "T21n1341_020:0838b18": "夫。唯有一子。隨順語言隨順受教。而彼丈",
    "T21n1341_020:0838b19": "夫多有朋友。彼命終之後。彼之一子當應不",
    "T21n1341_020:0838b20": "困。以父朋友多攝受故。如是如是。阿難。若有",
    "T21n1341_020:0838b21": "眾生當信我者。彼等我當攝受付囑。彼是我",
    "T21n1341_020:0838b22": "子以歸依我。阿難。如來多有朋友。阿難。如",
    "T21n1341_020:0838b23": "來彼諸朋友皆實語有。不妄語者。我當付囑",
    "T21n1341_020:0838b24": "彼實語者。所謂如來諸朋友未來三藐三佛",
    "T21n1341_020:0838b25": "陀也。阿難。汝等但於信心中勤勞方便。於",
    "T21n1341_020:0838b26": "汝等邊我有如是教勅。爾時世尊說此經時。",
    "T21n1341_020:0838b27": "彼等諸比丘聞佛所說歡喜奉行。",
    "T21n1341_020:0838b28": "大威德陀羅尼經卷第二十"
}