{
    "T20n1133_001:0575a14": "金剛壽命陀羅尼念誦法",
    "T20n1133_001:0575a16": "開府儀同三司特進試鴻臚卿肅國",
    "T20n1133_001:0575a17": "公食邑三千戶賜紫贈司空諡大鑒",
    "T20n1133_001:0575a18": "正號大廣智大興善寺三藏沙門",
    "T20n1133_001:0575a19": "不空奉　詔譯",
    "T20n1133_001:0575a20": "我今依金剛頂瑜伽經。毘盧遮那報身佛。於",
    "T20n1133_001:0575a21": "色界頂第四禪。成等正覺。即下須彌頂金寶",
    "T20n1133_001:0575a22": "峯樓閣。盡虛空遍法界一切如來。皆悉雲集",
    "T20n1133_001:0575a23": "前後圍遶。異口同音。惟願世尊轉微妙法甚",
    "T20n1133_001:0575a24": "深祕密四種法輪。所謂金剛界輪。降三世教",
    "T20n1133_001:0575a25": "令輪。遍調伏法輪。一切義利成就輪。如是四",
    "T20n1133_001:0575a26": "輪。從毘盧遮那如來心出。一一輪皆有三十",
    "T20n1133_001:0575a27": "七聖者。一一真言一一三摩地一一印契。威",
    "T20n1133_001:0575a28": "儀執持大悲願力。於雜染佛世界。淨妙佛世",
    "T20n1133_001:0575a29": "界。或隱或顯輪轉利樂。度諸眾生各各不同。",
    "T20n1133_001:0575b01": "毘盧遮那佛受諸如來請已。欲轉法輪時。即",
    "T20n1133_001:0575b02": "入三摩地。觀見摩醯首羅天等剛強難化。執",
    "T20n1133_001:0575b03": "著邪見。非我寂靜大悲之身。堪任調伏。於時",
    "T20n1133_001:0575b04": "世尊入忿怒三摩地。從胸臆五峯金剛菩提",
    "T20n1133_001:0575b05": "心。流出四面八臂威德熾盛赫奕難覩降三",
    "T20n1133_001:0575b06": "世金剛菩薩身。遍禮毘盧遮那及一切諸佛。",
    "T20n1133_001:0575b07": "唯願世尊示教於我。何所為作佛告降三世",
    "T20n1133_001:0575b08": "菩薩。汝今調伏難調諸天。令歸依諸佛法僧",
    "T20n1133_001:0575b09": "發菩提心。諸天盡皆歸依。唯大自在天恃大",
    "T20n1133_001:0575b10": "威德。來相拒敵。降三世種種苦治。乃至於死。",
    "T20n1133_001:0575b11": "毘盧遮那佛入悲愍大悲三昧耶。說金剛壽",
    "T20n1133_001:0575b12": "命陀羅尼。便入金剛壽命三摩地。乃結印契",
    "T20n1133_001:0575b13": "加持摩醯首羅天。復還得蘇。更增壽命。歸",
    "T20n1133_001:0575b14": "依諸佛灌頂。授記證得八地。金剛壽命真言",
    "T20n1133_001:0575b15": "曰。",
    "T20n1133_001:0575b16": "唵嚩日囉(二合)喻矖娑嚩(二合引)賀(引)",
    "T20n1133_001:0575b17": "佛告執金剛菩薩。若有善男子善女人受持",
    "T20n1133_001:0575b18": "念誦日各三時時別千遍。過去所有惡業因",
    "T20n1133_001:0575b19": "緣。短命夭壽。由持此陀羅尼故。信心清淨業",
    "T20n1133_001:0575b20": "障銷滅。更增壽命。若有修習三摩地者。現生",
    "T20n1133_001:0575b21": "不轉父母生身。獲五神通。凌虛自在。說三摩",
    "T20n1133_001:0575b22": "地門。結加趺坐端身閉目。二手重疊安於臍",
    "T20n1133_001:0575b23": "下。於虛空中遍想諸佛。了了分明。即於自",
    "T20n1133_001:0575b24": "身中當心觀如滿月。光明瑩徹。上有五股金",
    "T20n1133_001:0575b25": "剛杵。形漸大如等身。變為降三世菩薩。頂有",
    "T20n1133_001:0575b26": "毘盧遮那佛。從佛遍身遍毛孔中。出甘露灌",
    "T20n1133_001:0575b27": "頂。注自身入於心中。復想金剛薩埵菩薩。即",
    "T20n1133_001:0575b28": "結金剛壽命菩薩陀羅尼印。二手金剛拳。以",
    "T20n1133_001:0575b29": "頭指右押左相鉤。安於頂上。誦金剛壽命陀",
    "T20n1133_001:0575c01": "羅尼七遍。安於額上。分手繫項後。直舒二",
    "T20n1133_001:0575c02": "指。遍身旋轉如擐甲冑勢。甲冑真言曰。",
    "T20n1133_001:0575c03": "唵砧(讁簪反)嚩日囉(二合)欲",
    "T20n1133_001:0575c04": "由加持此印故。獲得身如金剛。不壞離諸災",
    "T20n1133_001:0575c05": "橫。見者歡喜生大恭敬。",
    "T20n1133_001:0575c06": "次說護摩除災延命壇。治一淨室。於東邊安",
    "T20n1133_001:0575c07": "金剛壽命菩薩像。懸諸幡蓋。像前作三肘方",
    "T20n1133_001:0575c08": "壇。掘深去瓦礫骨灰諸不淨物等。如其地無",
    "T20n1133_001:0575c09": "諸穢物還取舊土填之。土若有餘是大吉祥",
    "T20n1133_001:0575c10": "相。法易成就。若有穢物。即取河兩岸淨土填",
    "T20n1133_001:0575c11": "平。和諸香瞿摩夷塗。壇中心畫以白粉。作",
    "T20n1133_001:0575c12": "一肘半金剛甲冑。中央穿一爐。深半肘。周圍",
    "T20n1133_001:0575c13": "緣。如不欲穿者安火爐。行者火爐前坐。壇",
    "T20n1133_001:0575c14": "四面供養飲食諸果子等。壇四角安瓶。於爐",
    "T20n1133_001:0575c15": "中然炭。先辦乳木長十指麁如大指二十一。",
    "T20n1133_001:0575c16": "莖以酥搵兩頭。誦金剛壽命真言。擲於火",
    "T20n1133_001:0575c17": "中。然熾盛已。即於火中想八葉蓮華。於華胎",
    "T20n1133_001:0575c18": "中想阿字。光明遍照。成金剛壽命菩薩。次以",
    "T20n1133_001:0575c19": "四字四明。引請菩薩入火爐。受諸供養。即以",
    "T20n1133_001:0575c20": "右手半金剛印。以水灑火令淨。次取一器盛",
    "T20n1133_001:0575c21": "滿融酥。以骨屢草青者一莖。搵酥。誦金剛",
    "T20n1133_001:0575c22": "壽命陀羅尼一遍。擲於火中。乃至一百八莖",
    "T20n1133_001:0575c23": "或一千八莖。次後擲燒諸香乳酪。念誦已畢。",
    "T20n1133_001:0575c24": "以三滿杓酥傾於火中。初後如是。若能於三",
    "T20n1133_001:0575c25": "長齋月或自本生日。作是供養。能除災難增",
    "T20n1133_001:0576a01": "益壽命。國土安泰無諸災疫風雨以時。一切",
    "T20n1133_001:0576a02": "賢聖擁護其人。",
    "T20n1133_001:0576a03": "金剛壽命陀羅尼念誦法"
}