{
    "T36n1736_045:0345c02": "2大方廣佛華嚴經隨疏演義鈔卷",
    "T36n1736_045:0345c03": "第四十五",
    "T36n1736_045:0345c05": "唐清涼山大華嚴寺沙門澄觀述",
    "T36n1736_045:0345c06": "疏「戒定慧」下，四隨文正釋。於中有七：一指",
    "T36n1736_045:0345c07": "例略釋、二「智論」下引論總釋、三「然即轉前」",
    "T36n1736_045:0345c08": "下立五所由、四釋通妨難、五者出體、六",
    "T36n1736_045:0345c09": "會釋總名、七會通權實。前二可知。三中二：",
    "T36n1736_045:0345c10": "先正釋，即《智論》及《仁王》意。疏「故仁王」下，引",
    "T36n1736_045:0345c11": "證，如次配之，居然可了。然新經即〈菩薩行",
    "T36n1736_045:0345c12": "品〉，經云「復次道種性菩薩，修十迴向，起十",
    "T36n1736_045:0345c13": "忍心，謂觀五蘊色受想行識，得戒忍、定忍、",
    "T36n1736_045:0345c14": "慧忍、解脫忍、解脫知見忍；觀三界因果，得",
    "T36n1736_045:0345c15": "空忍、無相忍、無願忍；觀二諦假實諸法無常，",
    "T36n1736_045:0345c16": "得無常忍；觀一切法空，得無生忍。」今即前",
    "T36n1736_045:0345c17": "五，文是舊經，故次與此不同。疏「知見與慧」",
    "T36n1736_045:0345c18": "下，第四釋妨難，即相濫難也，先難、後答。言",
    "T36n1736_045:0345c19": "《佛地》三說者，今即第一釋。二云「一切皆是無",
    "T36n1736_045:0345c20": "礙緣解脫慧，名解脫知見。」緣解脫慧者，緣",
    "T36n1736_045:0345c21": "滅諦智也。緣餘慧者，緣餘三諦等智也。",
    "T36n1736_045:0345c22": "三云「一切通學無學，學位分得、無學圓滿，諸",
    "T36n1736_045:0345c23": "佛菩薩皆有五故。」疏「此五別說」下，第五出",
    "T36n1736_045:0345c24": "體。以解脫知見及慧，約所照異，故同是慧。",
    "T36n1736_045:0345c25": "慧即與想相應，解脫知見即與識相應慧耳。",
    "T36n1736_045:0345c26": "疏「然此五分法身」下，第六會釋總名出世。",
    "T36n1736_045:0345c27": "所以引《雜集》證，即上第一論也。疏「問：無取",
    "T36n1736_045:0345c28": "五蘊」下，第七會通權實。引純陀，如玄中。然",
    "T36n1736_045:0345c29": "《雜集》第三亦云「無取五蘊，當言有為？當言",
    "T36n1736_045:0346a01": "無為？答？彼不應言有為無為。何以故？諸業",
    "T36n1736_045:0346a02": "煩惱無故，不應言有為；隨欲現前故，不",
    "T36n1736_045:0346a03": "應言無為。所以者何？無取諸蘊隨所",
    "T36n1736_045:0346a04": "樂欲而現其前，無為不爾，以常住故。」釋",
    "T36n1736_045:0346a05": "曰：此乃假說雙非，以約體用互奪，亦不",
    "T36n1736_045:0346a06": "定言為無為也。又言取五蘊，則顯凡夫",
    "T36n1736_045:0346a07": "是有取五蘊。《雜集》云「取蘊者，與取和合",
    "T36n1736_045:0346a08": "者故。取者，蘊中諸煩惱也。」純陀故實，已",
    "T36n1736_045:0346a09": "見玄談。疏「第四有為」，先釋總名。引二論，「瑜",
    "T36n1736_045:0346a10": "伽繫屬因緣」者，《正理論》第一云「有為者，眾",
    "T36n1736_045:0346a11": "緣聚集共所生故。未來未起，何為有為？是",
    "T36n1736_045:0346a12": "彼類故亦名有為。如所燒薪於未燒位，是",
    "T36n1736_045:0346a13": "彼類故亦名為薪。或據曾當，立名無失。如",
    "T36n1736_045:0346a14": "琴瑟等名為有聲，亦如乳房蓮華池等。諸",
    "T36n1736_045:0346a15": "未生法，不越彼類，故名有為。」其有生滅，此",
    "T36n1736_045:0346a16": "語猶略。《雜集論》云「若法有生滅住異，可名",
    "T36n1736_045:0346a17": "有為。一切法皆有為，唯除法界法法處一分，",
    "T36n1736_045:0346a18": "為捨執著無常我故。」釋曰：此中論答三問，",
    "T36n1736_045:0346a19": "一答云何為有為；二「一切法」下，答幾是有",
    "T36n1736_045:0346a20": "為；三「為捨」下，答為何義故觀有為。疏「今",
    "T36n1736_045:0346a21": "略舉四事」者，理實《智論》、《大品》等廣有多法。",
    "T36n1736_045:0346a22": "《大品》「云何等有為法？若法生住滅此釋有為義，欲界",
    "T36n1736_045:0346a23": "色界無色界五蘊，乃至意識因緣所生受，四",
    "T36n1736_045:0346a24": "念處乃至十八不共法，為一切智，是有為法。」",
    "T36n1736_045:0346a25": "《智論》釋云「有為法略說三相：一所謂生住滅、",
    "T36n1736_045:0346a26": "二三界繫義、三四念處乃至十八不共法。雖",
    "T36n1736_045:0346a27": "有無為法，以有作故，是有為法。無為相，",
    "T36n1736_045:0346a28": "是無為法。」釋曰：今以十八不共等屬有記",
    "T36n1736_045:0346a29": "法，故但略出其四，眾生則攝蘊處界也。",
    "T36n1736_045:0346b01": "疏「然所依處」下，釋三界義。「故論云」者，即《俱",
    "T36n1736_045:0346b02": "舍》第八。等字，等餘二界，應云色所屬界名",
    "T36n1736_045:0346b03": "為色界，無色所屬界名無色界。略去所屬",
    "T36n1736_045:0346b04": "二字，但名欲界等。如言胡麻飲及金剛環，",
    "T36n1736_045:0346b05": "飲之與環俱是總名，胡麻金剛並為別稱，以",
    "T36n1736_045:0346b06": "別依總名胡麻飲及金剛環，具足應言胡",
    "T36n1736_045:0346b07": "麻所屬飲等，略去所屬，但云金剛環等。界",
    "T36n1736_045:0346b08": "者，總名欲等別稱，略去中言，云欲界等。論",
    "T36n1736_045:0346b09": "云「此中欲言為說何法？答：略說段食，婬所",
    "T36n1736_045:0346b10": "引貪。」注云「婬貪名貪，食貪名欲。」然語猶隱，",
    "T36n1736_045:0346b11": "《本業》上卷云「佛子見著二業，迷法界中一切",
    "T36n1736_045:0346b12": "欲心故，欲所起報分為欲界報。佛子見著",
    "T36n1736_045:0346b13": "二業，迷法界中一切色心故，色心所起報分",
    "T36n1736_045:0346b14": "為色界報。佛子見著二業，迷法界中一切定",
    "T36n1736_045:0346b15": "心故，定心所起報分為無色報。」是故於",
    "T36n1736_045:0346b16": "一法界中有三界果報。若更令易見，欲界",
    "T36n1736_045:0346b17": "有男女形婬欲受身故，色界無男女形唯",
    "T36n1736_045:0346b18": "有色故，無色界謂無色故。前《本業》言見著",
    "T36n1736_045:0346b19": "者，彼經說有七見六著。經云「佛子！無明者，",
    "T36n1736_045:0346b20": "名不了一切法，迷法界而起三界業果。",
    "T36n1736_045:0346b21": "是故我言從無明藏起十三煩惱，所謂邪",
    "T36n1736_045:0346b22": "見、我見、常見、斷見、戒見、盜見、疑見七見，見一",
    "T36n1736_045:0346b23": "切處求故說見。復起六著心，貪、愛、瞋、癡、欲、",
    "T36n1736_045:0346b24": "慢，於法界中一切時起。一切煩惱以十三",
    "T36n1736_045:0346b25": "為本，無明與十三為本，無明與十三作",
    "T36n1736_045:0346b26": "念。」是以就法界中別為三界想，即云見",
    "T36n1736_045:0346b27": "著二業等，如前所引。疏「第五無為」，有六：一",
    "T36n1736_045:0346b28": "釋總名、二開合、三釋文、四揀權實、五出",
    "T36n1736_045:0346b29": "體性、六結示多聞之旨。今初，釋總名。「瑜伽」",
    "T36n1736_045:0346c01": "下，引證，如次二論對前二義。《雜集》云「無",
    "T36n1736_045:0346c02": "生住滅故名無為，不墮數故。」即《淨名》阿難",
    "T36n1736_045:0346c03": "章云「佛身無為，不墮諸數。」數即有為，餘義",
    "T36n1736_045:0346c04": "但翻上有為，故疏結云「諸論總名大旨無別。」",
    "T36n1736_045:0346c05": "疏「然其」下，二開合中「然小乘多說三種」者，",
    "T36n1736_045:0346c06": "即《俱舍》等論云「無漏謂道諦，及三種無為，謂",
    "T36n1736_045:0346c07": "虛空二滅。」而言多分者，《分別論》有四：一",
    "T36n1736_045:0346c08": "虛空、二非擇滅、三想受滅、四真如。大眾部",
    "T36n1736_045:0346c09": "說九無為，謂三及四空、緣起支性、聖道",
    "T36n1736_045:0346c10": "支性。化地部亦九，三外加不動、三性、道支、",
    "T36n1736_045:0346c11": "緣起。疏「大乘掌珍說四」者，於小乘三上",
    "T36n1736_045:0346c12": "加真如故。或說有六，《唯識論》等，廣如下",
    "T36n1736_045:0346c13": "說。或開為八者，《雜集》第二云「無為法有八",
    "T36n1736_045:0346c14": "種，謂善法真如、不善法真如、無記法真如、虛",
    "T36n1736_045:0346c15": "空、擇滅、非擇滅、不動及想受滅。如是建立",
    "T36n1736_045:0346c16": "八無為中，當知所依有差別故。分析真如",
    "T36n1736_045:0346c17": "假立三種，不由自性善法真如者，謂無",
    "T36n1736_045:0346c18": "我性、空性、無相實際、勝義法界。何故真如說",
    "T36n1736_045:0346c19": "名無我？由彼自性無變性故，謂一切時無",
    "T36n1736_045:0346c20": "我實性無改轉故。無改轉故，說無變異，當",
    "T36n1736_045:0346c21": "知此則是無我性，離二我故。何故復說此",
    "T36n1736_045:0346c22": "名空性？一切雜染所不行故。所以者何？",
    "T36n1736_045:0346c23": "由緣此故，能令一切諸雜染事悉皆空寂。有",
    "T36n1736_045:0346c24": "時說染但是客塵，諸相寂靜，故名無相。",
    "T36n1736_045:0346c25": "無倒所緣，故名實際。實者，謂無顛倒。此處",
    "T36n1736_045:0346c26": "究竟，故名為際。最勝聖智所行處故，說名勝",
    "T36n1736_045:0346c27": "義。一切三乘妙法所依，故名法界。如善真",
    "T36n1736_045:0346c28": "如，不善、無記當知亦爾。」餘如彼論。言「漸欲」",
    "T36n1736_045:0346c29": "下，疏出論意。疏「此經說六」下，第三釋文。",
    "T36n1736_045:0347a01": "於中二：先總明有無；後「言虛空」下，別釋，多",
    "T36n1736_045:0347a02": "用《唯識》。有六無為，即為六段。初虛空釋語，",
    "T36n1736_045:0347a03": "全是《百法》疏意。即《唯識》依法性，假施設有義。",
    "T36n1736_045:0347a04": "彼論先釋法性云「謂空無我所顯真如，有無",
    "T36n1736_045:0347a05": "俱非、心言路絕，與一切法非一非異等。是法",
    "T36n1736_045:0347a06": "真理，故名法性。離諸障礙，故名虛空。」釋曰：",
    "T36n1736_045:0347a07": "彼論明法性空，但言離諸障礙。《百法》兼取",
    "T36n1736_045:0347a08": "外空，云無物所顯，故《俱舍》云「此中空無礙」。",
    "T36n1736_045:0347a09": "疏「二涅槃」者，涅槃即同擇滅。先明性淨，乃",
    "T36n1736_045:0347a10": "傍出異義耳。言「涅槃三十四亦同此說」者，",
    "T36n1736_045:0347a11": "此即《刊定記》釋，謂同此經所說虛空及涅槃",
    "T36n1736_045:0347a12": "也。故《涅槃經》釋緣生四句中云「有非緣生非",
    "T36n1736_045:0347a13": "十二因緣者，謂虛空涅槃是也。」此則同性",
    "T36n1736_045:0347a14": "淨義。二後義為正，云性淨之果即圓淨涅",
    "T36n1736_045:0347a15": "槃。應有問言：若是果者，何殊擇滅？由因",
    "T36n1736_045:0347a16": "果殊，故分二道，所以先總明中以此義為",
    "T36n1736_045:0347a17": "正，云於擇滅中開出涅槃二道別故。「然大",
    "T36n1736_045:0347a18": "乘」下，斷上二義。「則後解為正」者，若《唯識》解",
    "T36n1736_045:0347a19": "非擇滅云「不由擇力本性淨故」。疏「三數緣",
    "T36n1736_045:0347a20": "滅」。「故唐三藏」下，出其異名。「謂擇力所得」",
    "T36n1736_045:0347a21": "者，是《俱舍》論釋。故彼喻云「如牛所駕車名",
    "T36n1736_045:0347a22": "曰牛車，略去中言，故作是說但云擇滅。」《唯",
    "T36n1736_045:0347a23": "識》釋云「由揀擇力，滅諸雜染，究竟證會，故",
    "T36n1736_045:0347a24": "名擇滅。」疏「然此滅有二」者，別釋滅字。此",
    "T36n1736_045:0347a25": "二義稱滅。若兼能滅之智，智亦稱滅。疏「四",
    "T36n1736_045:0347a26": "非數緣滅者」，故《唯識》云「不由擇力，本性清",
    "T36n1736_045:0347a27": "淨，及緣闕所顯，名非擇滅。」釋曰：論存二",
    "T36n1736_045:0347a28": "義。初義異小，故上疏文取為楷定。言「緣闕」",
    "T36n1736_045:0347a29": "者，《俱舍論》云「畢竟礙當生，別得非擇滅。」下",
    "T36n1736_045:0347b01": "釋云「言當生者，當來生法，緣會則生、緣",
    "T36n1736_045:0347b02": "闕不生，緣闕之時得非擇滅。礙當生法",
    "T36n1736_045:0347b03": "令永不起，名畢竟礙。言別得者，謂非擇滅",
    "T36n1736_045:0347b04": "有實體性，緣闕位中起別得故，非擇滅得，",
    "T36n1736_045:0347b05": "不因擇滅但由緣闕，名非擇滅。」論指事",
    "T36n1736_045:0347b06": "明云「如眼與意專一色時，餘色聲香味觸",
    "T36n1736_045:0347b07": "等謝。緣彼境界五識身等，住未來世畢竟",
    "T36n1736_045:0347b08": "不生。由彼不能緣過去境，緣不具故，得",
    "T36n1736_045:0347b09": "非擇滅。」釋曰：謂眼緣色時，亦合緣聲等，",
    "T36n1736_045:0347b10": "以專注色故，耳等不緣聲等。同時聲等剎",
    "T36n1736_045:0347b11": "那已謝故，令緣聲等識更不復生。以前五",
    "T36n1736_045:0347b12": "識唯緣現量，不緣過去未來。而言觸等",
    "T36n1736_045:0347b13": "者，等取法中有與能緣同時為所緣境者，",
    "T36n1736_045:0347b14": "如他心智所緣境是也。此他心智，唯緣現在",
    "T36n1736_045:0347b15": "心王，亦合緣心所，以專注心王故，於心",
    "T36n1736_045:0347b16": "所得非擇滅。疏「五緣起者」，疏文有二：一",
    "T36n1736_045:0347b17": "雙標；二「別謂」下別釋，先釋別、後釋通。今初，",
    "T36n1736_045:0347b18": "文有四節：一引小乘諸部所立。二「智論三",
    "T36n1736_045:0347b19": "十二」下，引大乘論立證成上義。此中論文",
    "T36n1736_045:0347b20": "先有門云：聲聞法中何以不說如是法性",
    "T36n1736_045:0347b21": "實際，而摩訶衍中處處說耶？答：聲聞法中亦",
    "T36n1736_045:0347b22": "說此二。下與疏同，玄中已引。疏「涅槃亦說」",
    "T36n1736_045:0347b23": "下，第三引大乘經立無為義。先引《涅槃》，",
    "T36n1736_045:0347b24": "即北經〈迦葉菩薩品〉第三十四經，而為品初。",
    "T36n1736_045:0347b25": "南經三十一。北經半卷向後列二十一諍論，",
    "T36n1736_045:0347b26": "此即第六，經云「或說十二因緣是有為法，或",
    "T36n1736_045:0347b27": "有說言十二因緣是無為法。」至第三十五方",
    "T36n1736_045:0347b28": "釋，經中具云「善男子！我經中說云何名為",
    "T36n1736_045:0347b29": "十二因緣？從無明生行，從行生識，從識",
    "T36n1736_045:0347c01": "生名色，從名色生六入，從六入生觸，從",
    "T36n1736_045:0347c02": "觸生受，從受生愛，從愛生取，從取生有，",
    "T36n1736_045:0347c03": "從有生生，從生則有老死憂悲苦惱。善男",
    "T36n1736_045:0347c04": "子！我諸弟子聞是說已，不解我意，唱言",
    "T36n1736_045:0347c05": "如來說十二因緣定是有為。我又一時告喻",
    "T36n1736_045:0347c06": "比丘作如是言：『十二因緣，有佛無佛，性相常",
    "T36n1736_045:0347c07": "住。善男子！有十二因緣不從緣生，有從緣",
    "T36n1736_045:0347c08": "生非十二因緣，有從緣生亦十二因緣。有",
    "T36n1736_045:0347c09": "非緣生非十二因緣。有十二因緣非緣生者，",
    "T36n1736_045:0347c10": "未來世十二支也。有從緣生非十二緣者，",
    "T36n1736_045:0347c11": "謂阿羅漢所有五陰。有從緣生亦十二緣者，",
    "T36n1736_045:0347c12": "謂凡夫人所有五陰。有非緣生非十二緣者，",
    "T36n1736_045:0347c13": "謂虛空涅槃。』善男子！我諸弟子聞是說已，",
    "T36n1736_045:0347c14": "不解我意，唱言如來說十二因緣定是無",
    "T36n1736_045:0347c15": "為。」釋曰：若經中言，為與無為俱不解意。",
    "T36n1736_045:0347c16": "若遠公釋，各有所以，然有二意。今疏是第",
    "T36n1736_045:0347c17": "一意。第二意云：直就因緣事中現在之者",
    "T36n1736_045:0347c18": "名曰有為，在未來者未現起用名曰無",
    "T36n1736_045:0347c19": "為。釋曰：後釋順經後四句意，前釋順經初",
    "T36n1736_045:0347c20": "意及《智論》等意。疏「望今經」下，疏家第四出今",
    "T36n1736_045:0347c21": "意。次言「大品云」下，引他經證成上正義。此",
    "T36n1736_045:0347c22": "即《中論》青目所引，釋初因緣不生之義。疏",
    "T36n1736_045:0347c23": "「涅槃又云：十二因緣即是佛性」者，復引《涅槃》",
    "T36n1736_045:0347c24": "重成上義，即北經三十二〈師子吼品〉。經云",
    "T36n1736_045:0347c25": "「善男子！無明不能吸取諸行，行亦不能吸",
    "T36n1736_045:0347c26": "取於識也。亦得名為無明緣行、行緣識，有",
    "T36n1736_045:0347c27": "佛無佛法界常住。若言佛性住眾生中者，",
    "T36n1736_045:0347c28": "善男子！常法無住，若有住處即是無常。善",
    "T36n1736_045:0347c29": "男子！十二因緣無定住處，若有住處，十二",
    "T36n1736_045:0348a01": "因緣不得名常。如來法身亦無住處，法界、",
    "T36n1736_045:0348a02": "法入、法陰虛空，悉無住處。佛性亦爾，都無住",
    "T36n1736_045:0348a03": "處。」次下又云「佛性者，名十二因緣。何以故？",
    "T36n1736_045:0348a04": "以因緣故如來常住。一切眾生定有如是",
    "T36n1736_045:0348a05": "十二因緣，是故說言一切眾生悉有佛性。十",
    "T36n1736_045:0348a06": "二因緣即是佛性，佛性即是如來。」釋曰：此上",
    "T36n1736_045:0348a07": "經意正取十二因緣之性以為佛性，故是",
    "T36n1736_045:0348a08": "無為。疏文中「雖舉十二因緣」下，第二釋通",
    "T36n1736_045:0348a09": "妨難云：若緣起無性即無為者，諸蘊界等豈",
    "T36n1736_045:0348a10": "有諸蘊界性也。故為此通，則意無不該。",
    "T36n1736_045:0348a11": "是故上引《涅槃》云「法界、法入、法陰虛空」，即",
    "T36n1736_045:0348a12": "說三科皆無住處，同佛性也。疏「法性住」者，",
    "T36n1736_045:0348a13": "即真如也，顯此法性即《唯識》等真如異名耳。",
    "T36n1736_045:0348a14": "疏「謂非妄」下，別釋其名。初釋真如自有二",
    "T36n1736_045:0348a15": "義：初合釋，唯揀於妄。二「又真實如常」下，即",
    "T36n1736_045:0348a16": "是離釋。即《唯識》云「真謂真實，顯非虛妄。如",
    "T36n1736_045:0348a17": "謂如常，表無變易。」是故疏云「揀妄揀事」。疏",
    "T36n1736_045:0348a18": "「於一切位」下，釋法性名。故《唯識》偈云「此諸",
    "T36n1736_045:0348a19": "法勝義，亦即是真如，常如其性故，即唯識",
    "T36n1736_045:0348a20": "實性」是也。次釋住字，亦有二義：一連上釋",
    "T36n1736_045:0348a21": "之則三字一名，謂上之二釋順法相宗，加",
    "T36n1736_045:0348a22": "此住字順法性宗。法性謂隨緣，住字為不",
    "T36n1736_045:0348a23": "變，以隨緣不失自性故。二義既具，即妄",
    "T36n1736_045:0348a24": "即真，故是法性宗義。二「若準智論」下，別釋，",
    "T36n1736_045:0348a25": "取上法字及下住字自為一義，成七無為，",
    "T36n1736_045:0348a26": "則法字兩用。疏「然小乘」下，第四對揀權實。",
    "T36n1736_045:0348a27": "初舉小乘；後「若大乘」下，舉大斥小。「非唯數",
    "T36n1736_045:0348a28": "增」，已如前說。「義亦有異」，次下正明。小乘之義，",
    "T36n1736_045:0348a29": "略如上說，廣如《唯識》廣引廣破。疏「唯識論",
    "T36n1736_045:0348b01": "中二義建立」下，正辨大乘無為之相，即第二",
    "T36n1736_045:0348b02": "論。論中先破諸小乘宗等計於無為為實",
    "T36n1736_045:0348b03": "有竟，顯正義云：然契經說有虛空等諸無",
    "T36n1736_045:0348b04": "為法。略有二種：一依識變假施設有為。",
    "T36n1736_045:0348b05": "謂曾聞說虛空等無為，遂於識上有此相現，",
    "T36n1736_045:0348b06": "此所現相前後相似無有變易，假說為常。",
    "T36n1736_045:0348b07": "釋曰：此空無為而無本質，唯心所變，猶如",
    "T36n1736_045:0348b08": "極微假而無體。於佛等處聞其名故，而心",
    "T36n1736_045:0348b09": "變之。次論復云「二依法性假施設有。謂空",
    "T36n1736_045:0348b10": "無我所顯真如，有無俱非、心言路絕，與一切",
    "T36n1736_045:0348b11": "法非一非異等，是法真理，故名法性。離諸",
    "T36n1736_045:0348b12": "障礙，故名虛空。由揀擇力滅諸雜染，究",
    "T36n1736_045:0348b13": "竟證會，故名擇滅。不由擇力，本性清淨，或",
    "T36n1736_045:0348b14": "緣闕所顯，故名非擇滅。苦樂受滅，故名不動。",
    "T36n1736_045:0348b15": "想受不行，名想受滅。」釋曰：疏取論意以釋",
    "T36n1736_045:0348b16": "經文，但順經有，不順論有。上釋非擇有",
    "T36n1736_045:0348b17": "其二義，依此論文。疏「此中法性」下，第五出",
    "T36n1736_045:0348b18": "體性，即彼論示無為體。論云「此五皆依真",
    "T36n1736_045:0348b19": "如假立。」「真如亦假施設有」下，至「故名真如」，",
    "T36n1736_045:0348b20": "皆是論文。「為法之性故名法性」，是疏義加，亦",
    "T36n1736_045:0348b21": "即前文《唯識論》意。「非離色心別有實體」者，取",
    "T36n1736_045:0348b22": "論意結，具足論云「不同餘宗離色心等有",
    "T36n1736_045:0348b23": "實常法名曰真如，故諸無為非定實有。」釋",
    "T36n1736_045:0348b24": "曰：言真如亦是假者，不得體故。遮空見",
    "T36n1736_045:0348b25": "者，說如違有。遮小乘中化地部等執定",
    "T36n1736_045:0348b26": "實有，故說為空，非言無為體即空也。「勿謂",
    "T36n1736_045:0348b27": "虛幻有」者，虛揀遍計、幻揀依他，即顯真",
    "T36n1736_045:0348b28": "如是圓成實。以無虛妄顛倒法，故名真如",
    "T36n1736_045:0348b29": "也。疏「今多聞之人」下，第六結示多聞之旨，",
    "T36n1736_045:0348c01": "可知。疏「第六有記法」，中二：先釋總名、後別",
    "T36n1736_045:0348c02": "釋相。今初。先敘昔，即《刊定記》。《大品經》亦",
    "T36n1736_045:0348c03": "云「若善法、若不善法、是名記法、如所說相",
    "T36n1736_045:0348c04": "不捨離故。」疏云「此乃」下，辨非。以下無記既",
    "T36n1736_045:0348c05": "非三性，今此有記，安得例之？後「應云」下，",
    "T36n1736_045:0348c06": "辨正。疏「下出所記」下，辨相中，先指所餘",
    "T36n1736_045:0348c07": "如前、後釋不欲繁文故。疏「四無所畏」下，唯",
    "T36n1736_045:0348c08": "釋此一。言「今當略明」者，諸經中多以五",
    "T36n1736_045:0348c09": "門分別：一辨名、二出體、三行相、四次第、五",
    "T36n1736_045:0348c10": "諸門。今疏但有三門，略無出體、次第。即分",
    "T36n1736_045:0348c11": "為三：初釋名、二辨相、三諸門分別。初中有",
    "T36n1736_045:0348c12": "二：先總名、後別名。今初，上二句標章，「謂外",
    "T36n1736_045:0348c13": "難無怯故」下，正釋。「瑜伽」下，引證無怯之相。",
    "T36n1736_045:0348c14": "言「都不見有如實因相」者，謂其所難皆就跡",
    "T36n1736_045:0348c15": "生疑，不知所觀真實之理，故此所難無如",
    "T36n1736_045:0348c16": "實因。若實有可難，則可怯畏；所難不實，",
    "T36n1736_045:0348c17": "何所畏耶？疏「無畏有四」下，二釋別名。文中",
    "T36n1736_045:0348c18": "但列而不解釋，釋名含在下行相中，故此",
    "T36n1736_045:0348c19": "略無。若具釋者，「一一切智無畏」者，《瑜伽》亦",
    "T36n1736_045:0348c20": "名正等覺無畏，謂由正覺覺諸法故，名",
    "T36n1736_045:0348c21": "一切智。「二漏盡」者，諸煩惱漏，種現俱斷故。「三",
    "T36n1736_045:0348c22": "障道」者，亦名障法，說障礙法染必為障故。",
    "T36n1736_045:0348c23": "「四出苦道」者，說出離道，諸聖修習決定出苦",
    "T36n1736_045:0348c24": "故。於此四中得無所畏，皆依主釋，謂一切",
    "T36n1736_045:0348c25": "智之無畏等。疏「此之四段各有難答」下，二辯",
    "T36n1736_045:0348c26": "相也。一一切智無畏難，於中有二：初牒",
    "T36n1736_045:0348c27": "舉所難、二「有諸比丘」下正難。於中，先出難",
    "T36n1736_045:0348c28": "所因。謂諸部律中多有此言「時諸比丘至",
    "T36n1736_045:0348c29": "如來所，頭面禮足。佛便問言：『比丘住止安",
    "T36n1736_045:0349a01": "樂不？乞求易得不？不以飲食為苦耶』」等。",
    "T36n1736_045:0349a02": "今云何故問者？即是難也。言「一切智」下，結",
    "T36n1736_045:0349a03": "成難也。疏「佛自唱言我是一切智人」下，答也。",
    "T36n1736_045:0349a04": "於中先案定所難，明不失一切智義。若具",
    "T36n1736_045:0349a05": "皆云：我於此難正見無由，得安隱住，無怖",
    "T36n1736_045:0349a06": "無畏，自稱我是大仙尊位。二從「但為攝受",
    "T36n1736_045:0349a07": "來者」下，出是一切智之所以，示現問耳，非",
    "T36n1736_045:0349a08": "已不知。言攝受來者，要令發勝心，聞",
    "T36n1736_045:0349a09": "佛慰問發道心故。「隨順世間師弟人事」者，",
    "T36n1736_045:0349a10": "此有二意：一者成上示現之相；二者亦令",
    "T36n1736_045:0349a11": "餘人審諦於事，佛知尚問，況餘不知？亦為",
    "T36n1736_045:0349a12": "後人作軌則故，見來發心，應為引攝，故云",
    "T36n1736_045:0349a13": "隨順世間。疏「二有難云」下，第二無畏。先難中，",
    "T36n1736_045:0349a14": "文亦有二：先牒舉所難，謂經中說言我諸",
    "T36n1736_045:0349a15": "漏已盡。後「何以愛」下正難，難之所因含在其",
    "T36n1736_045:0349a16": "中。謂羅睺羅被僧驅出在於廁上，佛語諸",
    "T36n1736_045:0349a17": "比丘言：「云何野干驅師子子？」即愛語羅睺",
    "T36n1736_045:0349a18": "也。調達頻為惡行，佛時罵言癡人，或云食",
    "T36n1736_045:0349a19": "唾小兒等。疏「佛於此難正見無由」下，答也。於",
    "T36n1736_045:0349a20": "中亦先案定所難，不失漏盡之義；後「但",
    "T36n1736_045:0349a21": "為隨根而調伏故」，即出愛恚所以。謂羅睺譬",
    "T36n1736_045:0349a22": "之慧象，隨逐人心，軟言即調。調達喻之",
    "T36n1736_045:0349a23": "惡馬，楚毒方調。非是如來有愛羅睺、有恚",
    "T36n1736_045:0349a24": "調達，漏未盡也。疏「三有難云」下，第三無畏。",
    "T36n1736_045:0349a25": "先難之中亦二：先牒所難、後「何故」下牒疑",
    "T36n1736_045:0349a26": "正難。疏「佛於」下，答中亦二：先案定所難，不",
    "T36n1736_045:0349a27": "失欲為障道。若具亦應云：我於此難正",
    "T36n1736_045:0349a28": "見無由，安隱無怯，處大仙位，故云「自唱",
    "T36n1736_045:0349a29": "德號」。後「我所說欲能障道」下，出不障所以。",
    "T36n1736_045:0349b01": "若說邪行障諸聖道，若說畜妻障離欲道，",
    "T36n1736_045:0349b02": "初二果人性戒久成故斷邪行，既未離欲不",
    "T36n1736_045:0349b03": "斷妻子，斯有何失？故諸染法非不障也。疏",
    "T36n1736_045:0349b04": "「四有難云」下，第四無畏。先難中亦二：先牒",
    "T36n1736_045:0349b05": "所疑，謂如說我為弟子說出離道，諸聖修",
    "T36n1736_045:0349b06": "習，決定出離、決定通達。後「何故羅漢」下，正",
    "T36n1736_045:0349b07": "難。既瘡潰蛇螫，豈非苦耶？羅漢豈是無聖",
    "T36n1736_045:0349b08": "道耶？豈非相違。疏「佛於此難」下，答。亦應具",
    "T36n1736_045:0349b09": "云：我於此難正見無由，安隱無怖，處大",
    "T36n1736_045:0349b10": "仙位。「我說聖道」下，通前難。然有二意：一者",
    "T36n1736_045:0349b11": "由於前世故業感身，於此身上得阿羅漢，",
    "T36n1736_045:0349b12": "苦依身在故有此苦，非得羅漢後有此苦。",
    "T36n1736_045:0349b13": "即今疏意。更有意云：無學實無苦果，為現",
    "T36n1736_045:0349b14": "惡因必有苦報，由此聖者示相受苦，起",
    "T36n1736_045:0349b15": "後教故。亦由世尊受金鎗等，示義非實，",
    "T36n1736_045:0349b16": "故疏略無。疏「四中初一」下，第三諸門分別，",
    "T36n1736_045:0349b17": "即《瑜伽論》。於中有三：初約離障言、次離",
    "T36n1736_045:0349b18": "煩惱、三是出離道者，欲為道障，今出離故。",
    "T36n1736_045:0349b19": "四是出離之道者，諸出離道能出於苦。然其",
    "T36n1736_045:0349b20": "後二並約離煩惱障，三是所離之障、四是",
    "T36n1736_045:0349b21": "能離之道，而三就離因為難、四就離果為",
    "T36n1736_045:0349b22": "難。亦可後二通約因位。疏「初二自利」下，第",
    "T36n1736_045:0349b23": "二二利料揀。然約答難，並是利他，如次下",
    "T36n1736_045:0349b24": "明。今約前二，就佛身難，是約自利德歎；",
    "T36n1736_045:0349b25": "後二約化他為難，故云利他。疏「所以自歎",
    "T36n1736_045:0349b26": "此四者」，第三彰歎所以。亦約被根差別，則",
    "T36n1736_045:0349b27": "皆是利他義。菩薩為求種智斷所知故，",
    "T36n1736_045:0349b28": "初一為之；二乘求盡諸漏，第二為之；欲皆",
    "T36n1736_045:0349b29": "障於三乘，三乘皆期出苦故，後二並為。疏",
    "T36n1736_045:0349c01": "「智論二十八」下，總示其源。然《菩薩藏經》第",
    "T36n1736_045:0349c02": "五、〈般若〉五十三、〈顯揚〉第四亦廣明之。此中",
    "T36n1736_045:0349c03": "即有次第出體。言次第者，德用自在，智最",
    "T36n1736_045:0349c04": "勝故，首而明之。由具一切智，能盡諸漏。",
    "T36n1736_045:0349c05": "由具智斷，說法化生。說法之中，先說生死",
    "T36n1736_045:0349c06": "因、後出生死故。而此一門，即前二利門中已",
    "T36n1736_045:0349c07": "攝此意。若《瑜伽》、《對法》，出苦為第三，障道為",
    "T36n1736_045:0349c08": "第四，先果後因，亦如苦集。又依上次者，即",
    "T36n1736_045:0349c09": "倒對四諦，謂一切智約真道為難，二約",
    "T36n1736_045:0349c10": "真滅為難，三約集因，四約苦果。未見經",
    "T36n1736_045:0349c11": "論，義必應然。若出體者，總有五種：一剋性",
    "T36n1736_045:0349c12": "體，即信，進，念，定，慧為體。二引發體，若定若",
    "T36n1736_045:0349c13": "慧。三最勝體，即正體，後得二智。四中，初一",
    "T36n1736_045:0349c14": "通二智，二即正體，三四皆後得，以是說法",
    "T36n1736_045:0349c15": "心故。若約自住，四皆正體。約能答難，此",
    "T36n1736_045:0349c16": "四並以後得為性。四相應體四蘊為性，五",
    "T36n1736_045:0349c17": "眷屬體五蘊為性。亦猶十力，道共、定共、無表",
    "T36n1736_045:0349c18": "戒色，助答難故。上之四體，即《瑜伽》五十七。",
    "T36n1736_045:0349c19": "及《雜集》說。《瑜伽》云「以信進念定慧及具知根",
    "T36n1736_045:0349c20": "為性。」《對法》云「若定若慧及彼相應諸心心",
    "T36n1736_045:0349c21": "所」，又云「若起作用，後得智為性；若住自性，",
    "T36n1736_045:0349c22": "正體智為體。」第五一體，亦以義加。又無畏",
    "T36n1736_045:0349c23": "若約德說，初即智德、二即斷德、三四恩德。",
    "T36n1736_045:0349c24": "今就能知，並智為體。餘義可知。第七無記。",
    "T36n1736_045:0349c25": "疏「今初，無記二義」下，即初徵名。於中四：一",
    "T36n1736_045:0349c26": "釋總名、二彰不答所以、三別示十四、四總",
    "T36n1736_045:0349c27": "會不同。今初。《刊定》亦立二義，而以前義",
    "T36n1736_045:0349c28": "為正；今依諸論，以後為正。《俱舍》第十九中，",
    "T36n1736_045:0349c29": "第二明無記中，自分為二：一明無記報、二",
    "T36n1736_045:0350a01": "因便明四記，前即對善惡之無記也，廣如",
    "T36n1736_045:0350a02": "彼論第二別明四無記事。頌曰「應一向分別，",
    "T36n1736_045:0350a03": "反詰捨置記，如死生殊勝，我蘊一異等。」釋",
    "T36n1736_045:0350a04": "曰：上兩句指事釋之。且問記有四：一應一",
    "T36n1736_045:0350a05": "向記、二應分別記、三應反詰記、四應捨置",
    "T36n1736_045:0350a06": "記記者答也。「如問死者，一切有情皆當死不？應",
    "T36n1736_045:0350a07": "一向記：一切有情皆定當死。如問生者，一",
    "T36n1736_045:0350a08": "切有情皆當生不？應分別記：有煩惱者受",
    "T36n1736_045:0350a09": "生，無煩惱者不生。如問殊勝，應反詰記。",
    "T36n1736_045:0350a10": "有作是問：人為勝劣？應反詰言：方何所",
    "T36n1736_045:0350a11": "問？若言方天，應言人劣；若言方下，應",
    "T36n1736_045:0350a12": "記人勝。」釋曰：下即惡趣。「如問我蘊一異",
    "T36n1736_045:0350a13": "者，謂若作是問：我與五蘊為一為異？應",
    "T36n1736_045:0350a14": "捨置記，此不應答。若有我體，可問一異；",
    "T36n1736_045:0350a15": "本無我體，一異不成。如問：石女生兒，為白",
    "T36n1736_045:0350a16": "為黑？應捨置記。謂石女本自無兒，何得",
    "T36n1736_045:0350a17": "論其白黑？」上依《毘婆沙》說。頌言等者，等",
    "T36n1736_045:0350a18": "取《發智》本論及契經說。今當敘經。云何",
    "T36n1736_045:0350a19": "有問應一向記？謂諸行皆無常耶？此問名",
    "T36n1736_045:0350a20": "應一向記。云何有問應分別記？謂若有問：",
    "T36n1736_045:0350a21": "諸有故思造作業已，為受何果？此問名為",
    "T36n1736_045:0350a22": "應分別記。造善受人天，造惡受惡趣。謂",
    "T36n1736_045:0350a23": "若有問：士夫報與我為一為異此假問我？應",
    "T36n1736_045:0350a24": "反詰言：汝依何我作是問？答言：依麁我",
    "T36n1736_045:0350a25": "色蘊上我。應記與報異報色不同故言異也。此問名為應反",
    "T36n1736_045:0350a26": "詰記。云何有問但應捨置答？若有問：世為",
    "T36n1736_045:0350a27": "常一問？無常二問？亦常亦無常三問？非常非無常四問？世",
    "T36n1736_045:0350a28": "為有邊五問？無邊六問？亦有邊亦無邊七問？非有邊非",
    "T36n1736_045:0350a29": "無邊八問？如來滅後為有九問？非有十問？亦有亦非有",
    "T36n1736_045:0350b01": "十一問？非有非非有十二問。為身者異命十三問？為",
    "T36n1736_045:0350b02": "命者異身十四問？此問名為但應捨置。此十四",
    "T36n1736_045:0350b03": "問，皆不可記，名十四不可記事。以我體既",
    "T36n1736_045:0350b04": "無，是故皆應捨置答也。《涅槃》三十五亦有",
    "T36n1736_045:0350b05": "四答，而一名小異。謂從經一半向後，因迦",
    "T36n1736_045:0350b06": "葉難佛性義有無，如來答云：「善男子！如來",
    "T36n1736_045:0350b07": "為眾生故有四種答：一者定答、二分別答、",
    "T36n1736_045:0350b08": "三者隨問答、四置答。如問作惡得何果",
    "T36n1736_045:0350b09": "耶？應答得苦果。是名定答。二善男子！如",
    "T36n1736_045:0350b10": "來十力、四無所畏、大悲、三念處、首楞嚴等",
    "T36n1736_045:0350b11": "八萬億諸三昧門、三十二相、八十種好、五智",
    "T36n1736_045:0350b12": "印等、三萬五千諸三昧門、金剛定等四千二",
    "T36n1736_045:0350b13": "百諸三昧門、方便三昧無量無邊，如是等法",
    "T36n1736_045:0350b14": "是佛性者。如是佛性則有七事：一常、二我、",
    "T36n1736_045:0350b15": "三樂、四淨、五真、六實、七善。是名分別答。如汝",
    "T36n1736_045:0350b16": "先問：斷善根人有佛性者，亦有如來佛性，",
    "T36n1736_045:0350b17": "亦有後身菩薩佛性，是二佛性障未盡故，",
    "T36n1736_045:0350b18": "得名為無，必定得故，得名為有。是名分別",
    "T36n1736_045:0350b19": "答。」三經云「如我所說一切法無常。復有問",
    "T36n1736_045:0350b20": "言：如是世尊為何法故說於無常？答言：為",
    "T36n1736_045:0350b21": "有為法故，無我亦爾。為何法故說一切燒？",
    "T36n1736_045:0350b22": "為煩惱故。是名隨問答。」四經云「若有說",
    "T36n1736_045:0350b23": "言：斷善根人定有佛性？定無佛性？是名置",
    "T36n1736_045:0350b24": "答。」下迦葉難云：「不答名置。如來今者何因",
    "T36n1736_045:0350b25": "緣答而名置答？」佛答云：「善男子！我亦不說",
    "T36n1736_045:0350b26": "置而不答名為置答。善男子！置答復二：一",
    "T36n1736_045:0350b27": "者遮止、二者莫著。以是義故，得名置答。」釋",
    "T36n1736_045:0350b28": "曰：據上諸文，明是不答以為無記，非善",
    "T36n1736_045:0350b29": "惡中之無記也。據十四難，正同《俱舍》。準",
    "T36n1736_045:0350c01": "《涅槃》意，今文正當為遮止義，兼令莫著。疏",
    "T36n1736_045:0350c02": "「所以不答」下，第二彰不答所以。於中二：先",
    "T36n1736_045:0350c03": "總出意，亦《智論》意。後「智論第三」下，正引論",
    "T36n1736_045:0350c04": "釋。先引第三有五復次，多同答十四難，",
    "T36n1736_045:0350c05": "兼經中諸無記法。如第一，無實事故，正答",
    "T36n1736_045:0350c06": "十四。第二車輪，即答何等為生死最初際。",
    "T36n1736_045:0350c07": "第三無利有失，兼答世界來去等，以從集",
    "T36n1736_045:0350c08": "因生歸寂滅理，妄徵來去即覆四諦。第四",
    "T36n1736_045:0350c09": "人不能知，兼答有幾佛幾眾生，以佛智",
    "T36n1736_045:0350c10": "知無盡法故。第五復次兼答佛等先後，通",
    "T36n1736_045:0350c11": "意可知。疏「第十七」下，二引此文，即引昔例。",
    "T36n1736_045:0350c12": "今其文稍略，具云：有一比丘於十四難思",
    "T36n1736_045:0350c13": "惟觀察不能通達，心不能忍，持衣鉢至佛",
    "T36n1736_045:0350c14": "所，白佛言：「佛能為我解此十四難，使我了",
    "T36n1736_045:0350c15": "者，當作弟子；若不能解，我當更求餘道。」佛",
    "T36n1736_045:0350c16": "告言：「癡人！汝共我要誓：『若答十四難，汝作",
    "T36n1736_045:0350c17": "我弟子』耶？」比丘言：「不也。」佛言：「汝癡人！今",
    "T36n1736_045:0350c18": "何以言：『若不答我，不作弟子。』我為老病死",
    "T36n1736_045:0350c19": "人說法濟度，此十四難是鬪諍法，於法無",
    "T36n1736_045:0350c20": "益、但是戲論，何用問為？若為汝答，汝心",
    "T36n1736_045:0350c21": "不了，至死不解，不能得脫生老病死。譬",
    "T36n1736_045:0350c22": "如有人身被毒箭，親屬呼醫欲為出箭塗",
    "T36n1736_045:0350c23": "藥，便言：『未可出箭。我先當知汝姓字親里",
    "T36n1736_045:0350c24": "父母年歲。次欲知箭出在何山、何木、何",
    "T36n1736_045:0350c25": "羽？作箭鏃者為是何人、是何等鐵？復欲",
    "T36n1736_045:0350c26": "知弓何山木、何蟲角？復欲知藥是何處生、",
    "T36n1736_045:0350c27": "是何種名？如是等事盡了知之，然後聽汝",
    "T36n1736_045:0350c28": "出箭塗藥。』」佛問比丘：「此人可得知此眾",
    "T36n1736_045:0350c29": "事然後出箭不？」比丘言：「不可得知。若待",
    "T36n1736_045:0351a01": "盡知，此則已死。」佛言：「汝亦如是。為邪見箭",
    "T36n1736_045:0351a02": "愛毒所塗已入汝心，欲拔此箭作我弟",
    "T36n1736_045:0351a03": "子？為不欲拔箭而欲求盡世間常無常邊",
    "T36n1736_045:0351a04": "無邊等？求之未得即失慧命，與畜生同死，",
    "T36n1736_045:0351a05": "自投黑暗。」比丘慚愧深識佛語，即得阿羅",
    "T36n1736_045:0351a06": "漢道。復次菩薩欲作一切智人，推求一切",
    "T36n1736_045:0351a07": "法真知其實相，十四難中不滯不礙。知其",
    "T36n1736_045:0351a08": "是心重病，能出能忍是名忍法。釋曰：即疏",
    "T36n1736_045:0351a09": "下文引論廣破，及經結多聞之意是也。論",
    "T36n1736_045:0351a10": "文引毒箭之喻，與《涅槃》大同，前已引竟。疏",
    "T36n1736_045:0351a11": "「楞伽亦云」下，即第三經，佛令慎勿習近世",
    "T36n1736_045:0351a12": "間諸論。舉昔有婆羅門來問我云：「瞿曇！一",
    "T36n1736_045:0351a13": "切所作耶？」我答婆羅門言：「一切所作是初",
    "T36n1736_045:0351a14": "世論。」彼復問言：「一切非所作耶？」我復報言：",
    "T36n1736_045:0351a15": "「一切非作是第二世論。」復問言：「一切常耶無",
    "T36n1736_045:0351a16": "常耶？生耶不生耶？」我報言：「是六世論。」復云：",
    "T36n1736_045:0351a17": "「一耶異耶？俱耶不俱耶？一切因種種受生",
    "T36n1736_045:0351a18": "現耶？」我報是言：「十一世論廣說云云。」我言：「悉是世論，",
    "T36n1736_045:0351a19": "非我所說，是汝世論。我唯說無始虛偽妄想",
    "T36n1736_045:0351a20": "習氣，種種諸惡三有之因，不能覺知自心",
    "T36n1736_045:0351a21": "現量，而生妄想攀緣外性。」彼復問云：「癡",
    "T36n1736_045:0351a22": "愛業因故有三有耶？為無明因耶？」我報言：",
    "T36n1736_045:0351a23": "「此二者亦是世論。」彼復問言：「一切法皆入自",
    "T36n1736_045:0351a24": "相共相耶？」我復報言：「此亦世論。婆羅門！乃",
    "T36n1736_045:0351a25": "至意流妄計外塵皆是世論。」又問：「頗有非",
    "T36n1736_045:0351a26": "世論不耶？」佛答意云：「外道中無。我論中有",
    "T36n1736_045:0351a27": "非世論。汝諸外道不能知，以於外性不實",
    "T36n1736_045:0351a28": "妄想虛偽計著故。謂妄想不生，覺了有無。",
    "T36n1736_045:0351a29": "自心現量妄想不生，不受外塵妄想永息，",
    "T36n1736_045:0351b01": "是名非世論。此是我法，非汝有也。」偈中云",
    "T36n1736_045:0351b02": "「乃至心流轉，是則為世論。妄想不轉者，是人",
    "T36n1736_045:0351b03": "見自心。來者謂事生，去者事不現，明了",
    "T36n1736_045:0351b04": "知去來，妄想不復生。」解曰：前偈無妄見，後",
    "T36n1736_045:0351b05": "偈了知妄滅。據今經文，正是前文一段所",
    "T36n1736_045:0351b06": "有妄計。其再問癡愛因緣等雖是正義，不",
    "T36n1736_045:0351b07": "了自心故為世論，故《智論》云「覆諸法實相」，",
    "T36n1736_045:0351b08": "亦同《涅槃》通遣著意。疏「言十四者」下，第",
    "T36n1736_045:0351b09": "三示十四相，可知。若曆五蘊三世成六十",
    "T36n1736_045:0351b10": "二見，如前已說。疏「然諸經論」下，第四總會",
    "T36n1736_045:0351b11": "異說。言「相或同異」者，多同少異。諸處亦說",
    "T36n1736_045:0351b12": "名十四不可說，《俱舍》十九已如上說，正與",
    "T36n1736_045:0351b13": "此同。《智論》十七即釋《大品》，《大品》二十一〈佛母",
    "T36n1736_045:0351b14": "品〉云「復次須菩提！佛因般若波羅蜜，諸眾",
    "T36n1736_045:0351b15": "生心數出沒屈伸如實知。『世尊！云何知之？』佛",
    "T36n1736_045:0351b16": "言：『一切眾生心數出沒屈伸，皆依色受想",
    "T36n1736_045:0351b17": "行識生。佛於如是中知眾生心數出沒屈",
    "T36n1736_045:0351b18": "伸，所謂神及世間常是事實，餘妄語，是見依",
    "T36n1736_045:0351b19": "色神及世間無常等三句準知。又世間有邊",
    "T36n1736_045:0351b20": "是事實，餘妄語等，四句準知，皆是見依色。』」",
    "T36n1736_045:0351b21": "末云「依受想行識亦如是。神即是身，是見",
    "T36n1736_045:0351b22": "依色等，異身亦然，依受想行識亦然。」又云",
    "T36n1736_045:0351b23": "「死後有如去，是事實，餘妄語。是見依色。",
    "T36n1736_045:0351b24": "二死後無如去，三死後或有如去、或無如",
    "T36n1736_045:0351b25": "去二句，同初結云依受想行識亦如是。」釋",
    "T36n1736_045:0351b26": "曰：斯即歷蘊諸句小異耳。《涅槃》三十九，先尼",
    "T36n1736_045:0351b27": "梵志問：「有我耶？無我耶？」等，廣有問難。亦是",
    "T36n1736_045:0351b28": "小異之相，繁不出之。疏「文分五段」下，二辨",
    "T36n1736_045:0351b29": "相也。便有釋文就常等破，皆《中論》意。疏",
    "T36n1736_045:0351c01": "文分五別，即第二辯相，便為釋文。疏「今初",
    "T36n1736_045:0351c02": "段中句雖十六」下，釋此第一就我明無記。",
    "T36n1736_045:0351c03": "中二：先辯見所依、後正釋文。今初有三：",
    "T36n1736_045:0351c04": "一明不離斷常。二「言世間」下，明世間同",
    "T36n1736_045:0351c05": "異，明見依我起。疏「準大品中通三世間」者，",
    "T36n1736_045:0351c06": "即上二十一經，而三世間是《智論》釋。論云「世",
    "T36n1736_045:0351c07": "間有三種」等，餘如疏辯。三「初有邊四句」下，",
    "T36n1736_045:0351c08": "釋。此我不同，不出三世，涅槃為起見處，就",
    "T36n1736_045:0351c09": "引《中論．邪見品》。「我於過去世」等者，偈首之",
    "T36n1736_045:0351c10": "我即今世我。意問：今世之我於過去世，為先",
    "T36n1736_045:0351c11": "已有？為先未有？若先已有即是計常，若先",
    "T36n1736_045:0351c12": "是無今此新起即是無常。三則雙立，四則雙",
    "T36n1736_045:0351c13": "非邊等諸義，次下當釋。《中論．涅槃品》偈云「滅",
    "T36n1736_045:0351c14": "後有無等，無邊等常等，諸見依涅槃，未來過",
    "T36n1736_045:0351c15": "去世。」釋曰：此即總示所依。依前別配，可知。",
    "T36n1736_045:0351c16": "疏「第一四句」等，然論先明常等，後說邊等",
    "T36n1736_045:0351c17": "廣破常等、例破邊等。今順經次，先明邊",
    "T36n1736_045:0351c18": "等。文中有三：初辯四句之相、二明不答之",
    "T36n1736_045:0351c19": "意、三破其所見。今初，即前偈中「我於未來",
    "T36n1736_045:0351c20": "世，為作為無作。」初以無作為有邊，而是",
    "T36n1736_045:0351c21": "斷見外道，亦先偈首之我是今世我。四句之",
    "T36n1736_045:0351c22": "相，疏文自明。二「既皆邪見」下，明無記義，",
    "T36n1736_045:0351c23": "即出不答所以也。三「若欲破者，初之二句",
    "T36n1736_045:0351c24": "皆墮無後世過」者，合破二句。論云「若世間",
    "T36n1736_045:0351c25": "有邊，云何有後世？若世間無邊，云何有後世？」",
    "T36n1736_045:0351c26": "釋曰：有邊則後無續，故無後世；無邊則常",
    "T36n1736_045:0351c27": "相續，亦無後世。有邊則斷，無邊則常。疏「無",
    "T36n1736_045:0351c28": "後世者」下，出無後世過，亦即斷常過也。論",
    "T36n1736_045:0351c29": "又云「五陰常相續，猶如燈火焰。以是故世",
    "T36n1736_045:0352a01": "間，不應邊無邊」等。前出過破，定有定無",
    "T36n1736_045:0352a02": "故墮斷常。今立理破，如焰從緣，不可為",
    "T36n1736_045:0352a03": "無；無定實故，不可為有。故離二邊。又前",
    "T36n1736_045:0352a04": "破人我，此破法我。今經正破人我，故不",
    "T36n1736_045:0352a05": "引破法。又論反破云「若先五蘊壞，不因",
    "T36n1736_045:0352a06": "是五陰，更生後五陰，世間則有邊。若先陰",
    "T36n1736_045:0352a07": "不壞，亦不因是陰，而生後五陰，世間則",
    "T36n1736_045:0352a08": "無邊。」釋曰：此亦正破五陰世間。五陰和合",
    "T36n1736_045:0352a09": "為眾生世間，既破五陰即破眾生，眾生即",
    "T36n1736_045:0352a10": "假我故。上云外道依之計我，今破五陰亦",
    "T36n1736_045:0352a11": "已破我。又上二偈亦別破二句，亦兼明第",
    "T36n1736_045:0352a12": "三俱句。疏「第三句」等者，然論廣破常等，後",
    "T36n1736_045:0352a13": "例破邊等。故論云「我於未來世，為作為",
    "T36n1736_045:0352a14": "不作？如是之見者，皆同過去世。」然破邊",
    "T36n1736_045:0352a15": "等無有，身一異破。身一異破，即前破常等",
    "T36n1736_045:0352a16": "之中。今依論例破，故取前勢。若論破第",
    "T36n1736_045:0352a17": "三句云：若世半有邊半無邊，是則亦有邊",
    "T36n1736_045:0352a18": "亦無邊。不然。彼受五陰者，云何一分破，一",
    "T36n1736_045:0352a19": "分而不破？是事則不然。受亦復如是，云何",
    "T36n1736_045:0352a20": "一分破，一分而不破？釋曰：前偈破眾生即",
    "T36n1736_045:0352a21": "是遣我，後偈破受陰即是破法。然俱是相",
    "T36n1736_045:0352a22": "違破，無有一法亦常亦無常故。此相難見，",
    "T36n1736_045:0352a23": "故疏取前破常等例。前破常偈云「若謂",
    "T36n1736_045:0352a24": "我即是，而身有異相。當知離於身，何處別",
    "T36n1736_045:0352a25": "有我？離身無有我，是事為已成。若謂身",
    "T36n1736_045:0352a26": "即我、若都無有我，但身不有我，身相生",
    "T36n1736_045:0352a27": "滅故。」釋曰：此則破常等以一異門，今將例",
    "T36n1736_045:0352a28": "破邊等四句也。疏若「謂捨人生天」下，遮救，",
    "T36n1736_045:0352a29": "即論正破邊等之意。然偈云「若天即是人，則",
    "T36n1736_045:0352b01": "墮於常邊。天則為無生，常法不生故。若天",
    "T36n1736_045:0352b02": "異人者，是即為無常。若天異人者，是則無",
    "T36n1736_045:0352b03": "相續。」釋曰：前偈破常即破無邊，後偈破斷",
    "T36n1736_045:0352b04": "即破有邊。次偈云「若半天半人，則墮於二",
    "T36n1736_045:0352b05": "邊。常及於無常，是事則不然。」今疏即影公取",
    "T36n1736_045:0352b06": "偈之意。「捨人生天，人分猶在天分更增」等，",
    "T36n1736_045:0352b07": "上即縱立則半天，下正破。結言略明，故皆",
    "T36n1736_045:0352b08": "不然。不然之由，即如偈文「亦常亦無常，二",
    "T36n1736_045:0352b09": "相違故」，猶如水火，義無並立。疏「第四句」",
    "T36n1736_045:0352b10": "下，論但躡前破云「若有邊無邊，是二亦應",
    "T36n1736_045:0352b11": "成。」釋曰：此即縱破。亦相待破，有第三句可",
    "T36n1736_045:0352b12": "待對。此有第四非有邊無邊句，以有無相",
    "T36n1736_045:0352b13": "待故。今無第三之源，何有第四之末？疏中",
    "T36n1736_045:0352b14": "即出過破。非有遮有故，未免於無；非無遮",
    "T36n1736_045:0352b15": "無，安得離有？故還成亦有亦無，無第四",
    "T36n1736_045:0352b16": "但非之義，以皆執取非中道故。「云何於中」",
    "T36n1736_045:0352b17": "下，結斥邪見。疏「二常等四句」等者，方上",
    "T36n1736_045:0352b18": "破邊等，先出四句，後方別破。今則常句，便",
    "T36n1736_045:0352b19": "立便破。初常句中，先立。然前問偈云「我於過",
    "T36n1736_045:0352b20": "去世，為有為是無。」即問今之現我，過去先",
    "T36n1736_045:0352b21": "已有耶？今初句云有，故過去世我即是今我",
    "T36n1736_045:0352b22": "也。論初破常句云「過去世有我，是事不可",
    "T36n1736_045:0352b23": "得。過去世中我，不作今世我。」疏「若言常即",
    "T36n1736_045:0352b24": "有大過」等者，出過破也。即彼長行云「先世中",
    "T36n1736_045:0352b25": "我不作今我，有常過故。若常，有無量過。",
    "T36n1736_045:0352b26": "何以故？如人修福因緣故作天，然後作人。",
    "T36n1736_045:0352b27": "若先世我即是今我者，天即是人。以罪業因",
    "T36n1736_045:0352b28": "緣故作旃陀羅，後作婆羅門。若先世我",
    "T36n1736_045:0352b29": "即是今我，旃陀羅即是婆羅門」等。疏「若謂我",
    "T36n1736_045:0352c01": "今」下，即第二句，亦先立、後「若爾」下，破。有二種",
    "T36n1736_045:0352c02": "破：先因緣破，緣作是無常，汝立我常故。",
    "T36n1736_045:0352c03": "二墮無因故，故論云「過去我不作是事則",
    "T36n1736_045:0352c04": "不然，過去世中我異今亦不然。若謂有異",
    "T36n1736_045:0352c05": "者，離彼應有今我住過去世，而今我自生，",
    "T36n1736_045:0352c06": "如是則斷滅，失於業果報，彼作而此受，有如",
    "T36n1736_045:0352c07": "是等過。先無而今有，此中亦有過，我則是",
    "T36n1736_045:0352c08": "作法，亦為是無因。」釋曰：此中初二句牒計",
    "T36n1736_045:0352c09": "總非，次二句標有異過；次二偈二世相對",
    "T36n1736_045:0352c10": "以辯異過；末後一偈獨就未來以彰其過，",
    "T36n1736_045:0352c11": "上二句標，下二句顯，第三句由今始有故",
    "T36n1736_045:0352c12": "成作法即墮無常，次句指同前非云亦",
    "T36n1736_045:0352c13": "是也。前失業果即是無因，今我自生豈非",
    "T36n1736_045:0352c14": "無因？疏「第三見上」下，謂見前二過便即雙",
    "T36n1736_045:0352c15": "立。從「離身」下，破。即前所引偈中即離門",
    "T36n1736_045:0352c16": "也。二「又成上二過」者，亦常同初句，亦無",
    "T36n1736_045:0352c17": "常同第二故。第四句但翻用前句而立破，",
    "T36n1736_045:0352c18": "則還同第三。論偈但云「如過去世中，有我",
    "T36n1736_045:0352c19": "無我見，若共若不共，是義皆不然。」疏「又",
    "T36n1736_045:0352c20": "中論云」下，即品末之偈，總結上過，示以性",
    "T36n1736_045:0352c21": "空。末後又偈云「瞿曇大聖主，憐愍眾生故，",
    "T36n1736_045:0352c22": "悉斷一切見，我今稽首禮。」即總結一品也。",
    "T36n1736_045:0352c23": "疏「三如來滅後」下，前明見所依，從其後義，",
    "T36n1736_045:0352c24": "云依涅槃起。而其前義，通依三世我陰而",
    "T36n1736_045:0352c25": "起，順於晉經。疏「若依中論」下，第二意中，於",
    "T36n1736_045:0352c26": "中二：先定見所依及如來不同，以外道自",
    "T36n1736_045:0352c27": "謂勒沙婆等是世尊、是如來故。故《百論》中",
    "T36n1736_045:0352c28": "序德相形，言優樓佉等亦是世尊故。疏「有",
    "T36n1736_045:0352c29": "謂如來滅後定有不變」者，別示四句。先示",
    "T36n1736_045:0353a01": "可知；後「以其四句皆成戲論」下，明破無記",
    "T36n1736_045:0353a02": "之意。上依《中論．涅槃品》偈云「如來滅度後，",
    "T36n1736_045:0353a03": "不言有與無，亦不言有無，非有及非無。」",
    "T36n1736_045:0353a04": "又云「涅槃與世間，無有少分別，世間與涅",
    "T36n1736_045:0353a05": "槃，亦無少分別。涅槃之實際，及與世間際，如",
    "T36n1736_045:0353a06": "是二際者，無毫釐差別。」釋曰：初之一偈依",
    "T36n1736_045:0353a07": "二諦說，後之二偈唯依第一義，與《瑜伽》同。",
    "T36n1736_045:0353a08": "疏「瑜伽八十七」下，證成上義。則顯《中論》初",
    "T36n1736_045:0353a09": "偈俱通二諦。約世諦中唯釋二句，等字等",
    "T36n1736_045:0353a10": "於三四。約涅槃中但釋初二句。從「又此涅",
    "T36n1736_045:0353a11": "槃極難知故」下，三義通顯離四句、絕百非。",
    "T36n1736_045:0353a12": "《中論》末後偈云「一切法皆空，何有邊無邊，亦",
    "T36n1736_045:0353a13": "邊亦無邊，非邊非無邊？何者為一異？何有",
    "T36n1736_045:0353a14": "常無常，亦常亦無常，非常非無常？諸法不可",
    "T36n1736_045:0353a15": "得，滅一切戲論，無人亦無我，佛亦無所",
    "T36n1736_045:0353a16": "說。」釋曰：此偈可結無記一段，以文相續故",
    "T36n1736_045:0353a17": "此引耳。疏「四我及眾生有無等四句」中，言「雙",
    "T36n1736_045:0353a18": "立」者，雙立我法，眾生即蘊、蘊即法故，故疏",
    "T36n1736_045:0353a19": "直就緣生法理以辯有無。然此四句，《大品》、《智",
    "T36n1736_045:0353a20": "論》、《俱舍》等於此句立二句。《大品》等云身與",
    "T36n1736_045:0353a21": "神一及異成二句，《俱舍》即命與身即及離",
    "T36n1736_045:0353a22": "成二句。初句云俱有者，謂有執云：但有身",
    "T36n1736_045:0353a23": "處則有神我，有神我處其必有身，身之與",
    "T36n1736_045:0353a24": "神不相離故。釋曰：此即身神一句，故《智論》",
    "T36n1736_045:0353a25": "云「神即是身者，有人言：身即是神。何以故？",
    "T36n1736_045:0353a26": "分析此身，求神不可得故。受之麁妙皆是",
    "T36n1736_045:0353a27": "身故，故言身即是神。身異神異者，有人言：",
    "T36n1736_045:0353a28": "神微細，五情所不得，亦非凡夫人所見；攝",
    "T36n1736_045:0353a29": "心清淨得禪定人乃能得見。是故言身異",
    "T36n1736_045:0353b01": "神異。復次若身即是神，身滅神亦滅，是邪",
    "T36n1736_045:0353b02": "見。身異神異，身滅神常，是邊見。」釋曰：論文但",
    "T36n1736_045:0353b03": "釋二句，今經中初句是論初釋身神一句；第",
    "T36n1736_045:0353b04": "二句是論復次身即是神，身滅神滅是邪見；",
    "T36n1736_045:0353b05": "第三句正是身神異句，雖麁妙之異身在",
    "T36n1736_045:0353b06": "俱有、身無俱無，為俱句也；第四即復是身",
    "T36n1736_045:0353b07": "神一句，以身隨神，體皆妙故俱離有無。疏",
    "T36n1736_045:0353b08": "「然此四句亦有單計」等者，此對前經中二雙",
    "T36n1736_045:0353b09": "立故，亦是《智論》約邊見意。其「我有所無」，正",
    "T36n1736_045:0353b10": "同《智論》身滅神常。二「所有我無」者，身麁可見，",
    "T36n1736_045:0353b11": "我無相故。言「亦不離初之二句」者，我有所",
    "T36n1736_045:0353b12": "有合是初句，我無所無合為第二。疏「又合",
    "T36n1736_045:0353b13": "上為第三」者，初句我亦有，第二句我亦無，",
    "T36n1736_045:0353b14": "初句所亦有，第二句所亦無，故合為第",
    "T36n1736_045:0353b15": "三。四既合一處故互相奪。如我有合我",
    "T36n1736_045:0353b16": "無，則我非有；所有合所無，則所非有等。遮",
    "T36n1736_045:0353b17": "無，即為第一俱有句；遮有，即為第二俱無",
    "T36n1736_045:0353b18": "句，故云亦不出初之二句。問：如初我及眾",
    "T36n1736_045:0353b19": "生有，即是邪見，以計我故。次句云我及眾",
    "T36n1736_045:0353b20": "生無，則是二空，有何過耶？故疏中云定無",
    "T36n1736_045:0353b21": "著斷，以執定故，非緣生無。亦應破云：約",
    "T36n1736_045:0353b22": "計實我，此我非有；隨世假我，此我非無。故",
    "T36n1736_045:0353b23": "說俱無，亦非當理。疏「第三門」竪明中，言「有",
    "T36n1736_045:0353b24": "人答問」者，即水南善知識答燕國公張說問",
    "T36n1736_045:0353b25": "云：法在前？佛在前？答云：法在前，諸佛所師，",
    "T36n1736_045:0353b26": "所謂法故。便被難云：若爾，最初成佛，前無佛",
    "T36n1736_045:0353b27": "說，何由悟法？答云：自然而悟。如〈月令〉中「獺",
    "T36n1736_045:0353b28": "乃祭天」，豈有人教？燕公大伏。疏「亦為應機」",
    "T36n1736_045:0353b29": "者，歎其善對。「寧加置記」者，為順經文。從",
    "T36n1736_045:0353c01": "「若有初佛」下，出不及置記所以。既有初",
    "T36n1736_045:0353c02": "佛，佛數難窮。如來具足一切種智，直舉初",
    "T36n1736_045:0353c03": "佛則可示矣。故雖善對，未息難源。疏「何",
    "T36n1736_045:0353c04": "法者？染淨一切法」者，即如真妄前後之難也。",
    "T36n1736_045:0353c05": "初會略明，初地當廣。疏「第四門徵世間所從」",
    "T36n1736_045:0353c06": "中，其諸邪見，初卷已廣。器界生死共因者，〈出",
    "T36n1736_045:0353c07": "現品〉說。三謂三災但壞器界，不壞有情。先",
    "T36n1736_045:0353c08": "令有情生上界竟，方壞器界故。「四器界",
    "T36n1736_045:0353c09": "因無永斷」者，如染剎之因已亡，不復更修",
    "T36n1736_045:0353c10": "染因招染剎也。有情染因雖滅，陰識不滅。",
    "T36n1736_045:0353c11": "五「器界斷而復續」者，約招成壞之剎，壞後",
    "T36n1736_045:0353c12": "更成。有情若捨異生之性，終不更為凡夫",
    "T36n1736_045:0353c13": "矣。然此與四似當相違，而四則器界約因",
    "T36n1736_045:0353c14": "斷果不生，有情因斷果不失。五器界約果",
    "T36n1736_045:0353c15": "斷果更續，有情約妄因已斷妄果不續。疏",
    "T36n1736_045:0353c16": "「謂若許有終必有始故」，亦如初地。疏「中論云：",
    "T36n1736_045:0353c17": "大聖之所說」等，即〈本際品〉偈，此中初偈引教",
    "T36n1736_045:0353c18": "立理，顯無始終；次二句仍上遣中，以無",
    "T36n1736_045:0353c19": "始終可待對故；後兩句遣其先後，略有三",
    "T36n1736_045:0353c20": "義。謂應有問言：生死二法為先生後死？",
    "T36n1736_045:0353c21": "為先死後生？為生死一時，一時名共？今",
    "T36n1736_045:0353c22": "且總非，下有偈出非所以，云「若使先有生，",
    "T36n1736_045:0353c23": "後有老死者，不老死有生，生不有老死。",
    "T36n1736_045:0353c24": "若先有老死，而後有生者，是則為無因，不",
    "T36n1736_045:0353c25": "生有老死。」釋曰：前偈破先生後死。生必",
    "T36n1736_045:0353c26": "因死，今先有生，則不因老死而有，故云",
    "T36n1736_045:0353c27": "不老死有生，則亦令生無有老死，先獨生",
    "T36n1736_045:0353c28": "故。後偈破先死後生。生是死因，今死在前，",
    "T36n1736_045:0353c29": "則為無因矣。次破一時，偈云「生及於老死，",
    "T36n1736_045:0354a01": "不得一時共，生時即有死，是二俱無因。」釋",
    "T36n1736_045:0354a02": "曰：以生不因死、死不因生故。後結法空",
    "T36n1736_045:0354a03": "云「若使初後共，是皆不然者，何故而戲論，",
    "T36n1736_045:0354a04": "謂有生老死。」疏「既言本際」下疏釋論，正為",
    "T36n1736_045:0354a05": "證有始終之邪見故。疏「又有偈云」，此即〈邪",
    "T36n1736_045:0354a06": "見品〉破有邊等偈後，前已引竟。疏「上諸邪",
    "T36n1736_045:0354a07": "見」下，總結上意。言「菩薩善知問答」者，具四",
    "T36n1736_045:0354a08": "種答：一正是置答；二如說生死無有始終，",
    "T36n1736_045:0354a09": "是一向答，三如云眾生器界五種不同，是",
    "T36n1736_045:0354a10": "分別答；四若有問云：世尊約何法說我、何",
    "T36n1736_045:0354a11": "法說眾生？應答言：約假名說我，約因緣",
    "T36n1736_045:0354a12": "說眾生，是名隨問答。若通前七以辨多聞，",
    "T36n1736_045:0354a13": "問答居然可知。餘可思準。",
    "T36n1736_045:0354a14": "大方廣佛華嚴經隨疏演義鈔卷第四十五"
}