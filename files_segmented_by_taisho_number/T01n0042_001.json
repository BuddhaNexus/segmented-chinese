{
    "T01n0042_001:0826c25": "No. 42 [No. 26(64), No. 43, No. 125(32.4)]",
    "T01n0042_001:0826c26": "佛說鐵城泥犁經",
    "T01n0042_001:0826c28": "東晉西域沙門竺曇無蘭譯",
    "T01n0042_001:0826c29": "佛在舍衛祇洹阿難邠坻阿藍時，佛誡諸沙",
    "T01n0042_001:0827a01": "門言：「我以天眼視天下人，死生好醜尊者卑",
    "T01n0042_001:0827a02": "者人死得好道者得惡道者，人於世間身作惡",
    "T01n0042_001:0827a03": "口言惡心念惡，常好烹殺祠祀鬼神者，身死",
    "T01n0042_001:0827a04": "當入泥犁中；身常行善口常言善心常念善，",
    "T01n0042_001:0827a05": "死即上天。」佛言：「人如天雨泡，雨從上渧之，",
    "T01n0042_001:0827a06": "一泡壞者一泡成，人生世間，生者死者如泡起",
    "T01n0042_001:0827a07": "頃。佛持天眼視天下人，死有上天者、入泥犁",
    "T01n0042_001:0827a08": "者，貧者富者、貴者賤者，人所為善惡。」佛言：「我",
    "T01n0042_001:0827a09": "皆知之。譬如瞑夜於城門兩邊各燃炬火，人",
    "T01n0042_001:0827a10": "有出者入者數千萬人，從瞑中視，皆見火中",
    "T01n0042_001:0827a11": "出入者。」佛言：「我持天眼視天下人，死有上天",
    "T01n0042_001:0827a12": "者、入泥犁者，如人從瞑中視火中出入者，如",
    "T01n0042_001:0827a13": "上高樓上望下，有數千家中，從上視皆見諸",
    "T01n0042_001:0827a14": "家。」佛言：「我見天下人，死有上天者、入泥犁者，",
    "T01n0042_001:0827a15": "如人從高樓上視諸家。」佛言：「如人乘船行清",
    "T01n0042_001:0827a16": "水中，皆見水中魚石所有。佛持天眼視天下",
    "T01n0042_001:0827a17": "人，死有上天者、入泥犁者，如人視清水中魚",
    "T01n0042_001:0827a18": "石。有明月珠，持五綵縷貫之，人視珠，皆見五",
    "T01n0042_001:0827a19": "綵，別知與珠相貫穿。」佛言：「我見天下人所從",
    "T01n0042_001:0827a20": "來善惡變化，如人視珠。」佛言：「我見天下人不",
    "T01n0042_001:0827a21": "孝父母，不事沙門道人、不敬長老，不畏縣官",
    "T01n0042_001:0827a22": "禁戒，不畏今世後世者，不驚不恐。如是曹人",
    "T01n0042_001:0827a23": "死即入泥犁，與閻羅王相見，即去善歸惡。泥",
    "T01n0042_001:0827a24": "犁卒名曰旁，旁即將人前至閻羅所。泥犁旁",
    "T01n0042_001:0827a25": "言：『此人於世間為人時，不孝父母，不事沙門",
    "T01n0042_001:0827a26": "道人，不敬長老，不布施，不畏今世後世，不畏",
    "T01n0042_001:0827a27": "縣官。閻羅處此人過罪。』「閻羅即呼人前對閻",
    "T01n0042_001:0827a28": "羅言：『汝為人時，於世間不念父母養育推燥",
    "T01n0042_001:0827a29": "居濕乳哺長大，汝何以不孝父母？』其人即對",
    "T01n0042_001:0827b01": "閻羅言：『我實愚癡憍慢。』閻羅言：『處汝罪者，非",
    "T01n0042_001:0827b02": "父母非天非帝王，非沙門道人過，汝身所作，",
    "T01n0042_001:0827b03": "當自得之，是第一問。』第二問：『汝不見病困劇時",
    "T01n0042_001:0827b04": "羸劣甚極手足不任？』其人言：『我實見之。』閻羅",
    "T01n0042_001:0827b05": "言：『汝何以不自改為善耶？』其人言：『實愚癡憍",
    "T01n0042_001:0827b06": "慢。』閻羅言：『是過，非天非父母非帝王，非沙門",
    "T01n0042_001:0827b07": "道人過，汝身所作，當自得之。』閻羅第三問：『汝",
    "T01n0042_001:0827b08": "不見世間男子女人老時，目無所見、耳無所聞、",
    "T01n0042_001:0827b09": "持杖而行，黑髮更白，不如年少時？』其人言：",
    "T01n0042_001:0827b10": "『我實見老人持杖而行。』閻羅言：『當此之時，何",
    "T01n0042_001:0827b11": "以不自改為善耶？』其人言：『實愚癡憍慢。』閻羅",
    "T01n0042_001:0827b12": "言：『是過非父母非天非帝王，非沙門道人過，",
    "T01n0042_001:0827b13": "汝身所作，當自得之。』閻羅第四問言：『汝於世",
    "T01n0042_001:0827b14": "間時，不見男子女人死，一日二日至七日，身",
    "T01n0042_001:0827b15": "體腐爛形貌壞敗，為虫蟻所食，為眾人所惡？",
    "T01n0042_001:0827b16": "汝見是，何以不自改為善耶？』其人言：『我已見",
    "T01n0042_001:0827b17": "之，實愚癡憍慢。』閻羅言：『汝施行何以不端汝",
    "T01n0042_001:0827b18": "心端汝口端汝行，是過亦非父母，非天非帝",
    "T01n0042_001:0827b19": "王，非沙門道人過，汝身所作，當自得之。』閻羅",
    "T01n0042_001:0827b20": "第五問：『汝為人時，於世間寧見長吏捕得劫",
    "T01n0042_001:0827b21": "人殺人賊人，反縛送獄掠治考問，或將",
    "T01n0042_001:0827b22": "出城於道中挌殺之，或有生辜挓者，寧見是",
    "T01n0042_001:0827b23": "不？』其人言：『我實見之。』閻羅言：『汝何以不布施",
    "T01n0042_001:0827b24": "作善？汝為人時，何以不正汝行正汝口正",
    "T01n0042_001:0827b25": "汝心耶？』其人言：『實愚癡憍慢。』閻羅言：『是過亦",
    "T01n0042_001:0827b26": "非父母，非天非帝王，非沙門非道人過，汝身",
    "T01n0042_001:0827b27": "所作，自當得之。』「對已畢，泥犁旁即牽持去，將",
    "T01n0042_001:0827b28": "詣一鐵城，是第一泥犁。阿鼻摩泥犁城有四",
    "T01n0042_001:0827b29": "門，周匝四千里，中有大釜長四十里，泥犁旁",
    "T01n0042_001:0827c01": "叉刺人而內之，如是無央數中皆有火，人",
    "T01n0042_001:0827c02": "遙見之皆恐怖戰慄。如是入者數千萬人，泥",
    "T01n0042_001:0827c03": "犁旁而內其中，晝夜不得出，門皆閉不開不",
    "T01n0042_001:0827c04": "得出，人在其中數千萬歲，火亦不滅人亦不",
    "T01n0042_001:0827c05": "死。久久時，遙見東門自開，人皆走欲出。適到",
    "T01n0042_001:0827c06": "門，門復閉，諸欲出人復於門中共鬪諍欲得",
    "T01n0042_001:0827c07": "出。久久復遙見西門開，人皆走往，門復閉，人",
    "T01n0042_001:0827c08": "復於門中共鬪。久久復見南門開，人皆走往，",
    "T01n0042_001:0827c09": "門復閉，人復於門中共鬪。久久四門復開，人",
    "T01n0042_001:0827c10": "得出，自以為得脫，復入第二鳩延泥犁中。人",
    "T01n0042_001:0827c11": "足著地者即燋，舉足肉復生。有東走者、西走",
    "T01n0042_001:0827c12": "者、南走者、北走者，周匝地大熱，數千萬歲乃",
    "T01n0042_001:0827c13": "竟，自以為得脫。復入第三彌離摩得泥犁中，",
    "T01n0042_001:0827c14": "其中有虫，虫名崛喙，𭉨如鐵黑頭足。虫遙見",
    "T01n0042_001:0827c15": "人，皆迎來啄人肌骨皆盡，如是數千萬歲乃",
    "T01n0042_001:0827c16": "竟。自以為得脫，復入第四芻羅多泥犁中。其",
    "T01n0042_001:0827c17": "中有山，石利如刀，人皆走上其巔，復有走下",
    "T01n0042_001:0827c18": "者，皆欲求脫，不知當如向，足皆截剝，地石皆",
    "T01n0042_001:0827c19": "如利刀，如是復數千萬歲乃竟。人自以為得",
    "T01n0042_001:0827c20": "脫，復入第五阿夷波多桓泥犁中。其中有熱",
    "T01n0042_001:0827c21": "風，相逢避之不能得脫，其人欲求死不能得",
    "T01n0042_001:0827c22": "死，求生不能得生，如是久久數千萬歲乃得",
    "T01n0042_001:0827c23": "出。人自以為得脫，復入第六阿喻操波泥",
    "T01n0042_001:0827c24": "桓泥犁中，多樹木皆有刺，樹間有鬼，人入",
    "T01n0042_001:0827c25": "其中者，鬼頭上出火、口中出火，身為十六刺，",
    "T01n0042_001:0827c26": "遙見人來大怒，火皆見十六刺，皆貫人身體",
    "T01n0042_001:0827c27": "裂如食之，皆走欲得脫走，常觸是鬼，如是數",
    "T01n0042_001:0827c28": "千萬歲乃竟得出。人自以為得脫，復入第七",
    "T01n0042_001:0827c29": "槃蓰務泥犁中。其中有虫，虫名鶉，人入其中",
    "T01n0042_001:0828a01": "者，是虫飛來入人口中食人身體，人皆走極，",
    "T01n0042_001:0828a02": "虫食不置，人皆四面走，欲求脫不能得脫，如",
    "T01n0042_001:0828a03": "是數千萬歲乃竟得出。人自以為得脫，復入",
    "T01n0042_001:0828a04": "第八墮檀羅泥渝泥犁中。其中有流水，人皆",
    "T01n0042_001:0828a05": "墮水中，水邊有刺棘，水熱過於世間湯鑊，熱",
    "T01n0042_001:0828a06": "沸涌躍人皆熟爛，走欲上岸邊，有鬼持𨥨",
    "T01n0042_001:0828a07": "逆刺人腹內其中，不能得出，入皆隨水下流。",
    "T01n0042_001:0828a08": "復有鬼激如鈎取，問之言：『若從何所來？若為",
    "T01n0042_001:0828a09": "是問。』其人言：『我不知何所從來，亦不知當",
    "T01n0042_001:0828a10": "若去？我但饑渴，欲逐飲食。』鬼言：『我與若食。』",
    "T01n0042_001:0828a11": "即取鈎，鈎其上下頷，口皆磔開，因取消銅",
    "T01n0042_001:0828a12": "注人口中皆燋爛，如是求死不能得死，求生",
    "T01n0042_001:0828a13": "不能得生。其人平生，於世間為人時作惡甚",
    "T01n0042_001:0828a14": "故，求解不得解。諸泥犁中人皆復得出，自以",
    "T01n0042_001:0828a15": "為得脫，反入第七泥犁。鬼逆問：『汝去，何以復",
    "T01n0042_001:0828a16": "還入第五，復還入第四，從第四復還入第三，",
    "T01n0042_001:0828a17": "復還入第二，復還入第一阿鼻摩泥犁？』未至，",
    "T01n0042_001:0828a18": "人遙見鐵城，皆歡喜大呼稱萬歲。閻羅聞之",
    "T01n0042_001:0828a19": "即問泥犁旁：『是何等聲？』旁即言：『是呼聲者，是",
    "T01n0042_001:0828a20": "前過泥犁中者。』閻羅言：『是皆不孝父母，不畏",
    "T01n0042_001:0828a21": "天不畏帝王，不承事沙門道人，不畏禁戒者。』",
    "T01n0042_001:0828a22": "閻羅即復呼人前，對言：『若非恐閻羅言，今",
    "T01n0042_001:0828a23": "汝解脫去，當復為人作子者，當孝順事長年，",
    "T01n0042_001:0828a24": "當畏帝王禁戒，當承事沙門道人，端心端口",
    "T01n0042_001:0828a25": "端身。人生在世間時，罪過小且輕，死在地下，",
    "T01n0042_001:0828a26": "泥犁大且重。得沙門道人，當承事其道，當得",
    "T01n0042_001:0828a27": "阿羅漢者，諸泥犁道皆為閉塞。』「一對皆畢，諸",
    "T01n0042_001:0828a28": "泥犁中人皆得出，在城外地皆復死，諸死者",
    "T01n0042_001:0828a29": "先世宿命，為人時作惡猶有小善，從泥犁還",
    "T01n0042_001:0828b01": "出，皆生善道。人從泥犁中出，各自政心政",
    "T01n0042_001:0828b02": "口政行，不復還入泥犁中。泥犁中亦不呼",
    "T01n0042_001:0828b03": "人，人更泥犁醜毒苦痛，各自思惟亦可為善。」",
    "T01n0042_001:0828b04": "佛言：「人死入泥犁者，侯王沙門道人乃得與",
    "T01n0042_001:0828b05": "閻羅相見耳，凡餘人者但隨群入。閻羅，地獄",
    "T01n0042_001:0828b06": "王名也。」",
    "T01n0042_001:0828b07": "佛說鐵城泥犁經"
}