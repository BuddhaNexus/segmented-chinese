{
    "X69n1353_002:0337a16": "潭州開福禪寺第十九代寧和尚語錄卷下",
    "X69n1353_002:0337a17": "住大溈山嗣法小師　善果　集",
    "X69n1353_002:0337a19": "上堂。春風習習春日熈熈。鳥啼東嶺上。花發樹南枝。",
    "X69n1353_002:0337a20": "園林并紫陌。賞翫頗相宜。行人半醉半醒。游客似憨",
    "X69n1353_002:0337a21": "似癡。或歌或舞或笑或悲。頭頭盡是吾家事。處處全",
    "X69n1353_002:0337a22": "彰玅總持。因甚把住特地生疑。辜他古德努力披陳。",
    "X69n1353_002:0337a23": "不省這個意。脩行徒苦辛。久立眾慈伏惟珍重。",
    "X69n1353_002:0337a24": "上堂。僧問。永嘉道摩尼珠人不識。如來藏裏親收得。",
    "X69n1353_002:0337b01": "如來藏即不問。那個是珠。師曰。有時閒把杖頭挑。千",
    "X69n1353_002:0337b02": "眼大悲看不見。僧云。將謂少林消息斷。而今蹤迹宛",
    "X69n1353_002:0337b03": "然存。師曰你何不問如來藏。僧云。把得驪龍角。奪得",
    "X69n1353_002:0337b04": "明珠歸。師曰珠在什麼處。僧提起坐具。師曰未是好",
    "X69n1353_002:0337b05": "手。僧禮拜。師曰見機而變。僧問。荏苒光陰歲月寒。禪",
    "X69n1353_002:0337b06": "家贏得共盤桓。個中消息無人會。願聞提唱祖師關。",
    "X69n1353_002:0337b07": "師曰鐵牛橫古路。僧云莫便是和尚為人處也無。師",
    "X69n1353_002:0337b08": "曰。目前大道無迂曲。何得伶俜向外求。僧云。今日得",
    "X69n1353_002:0337b09": "個真消息。白雪梅花滿洞中。師曰。莫將閒語句。味却",
    "X69n1353_002:0337b10": "祖師心。師乃曰。諸法寂滅相。不可以言宣。適來許多",
    "X69n1353_002:0337b11": "問答圖個什麼。還委悉麼。通人分上言詮寂默皆歸",
    "X69n1353_002:0337b12": "實際之場。晚學高流遂成取捨之法。園林池沼皆演",
    "X69n1353_002:0337b13": "玅音。諸法所生唯心所現。又道不是風動不是幡動",
    "X69n1353_002:0337b14": "仁者心動。諸禪德。大小老盧好與三十棒。何故。只知",
    "X69n1353_002:0337b15": "穿靴不覺袴綻。然雖恁麼。鳥啼處處皆相似。花落不",
    "X69n1353_002:0337b16": "聞流水聲。",
    "X69n1353_002:0337b17": "上堂示眾。未透祖師關。時光如箭急。白髮皓然生。新",
    "X69n1353_002:0337b18": "秊又五日。記得雲門道平地上死人無數。過得荊棘",
    "X69n1353_002:0337b19": "林者是好手。時有僧問。恁麼則堂中第一座大有長",
    "X69n1353_002:0337b20": "處也。雲門云蘇嚕蘇嚕。師曰。等閒垂手去。八面清風",
    "X69n1353_002:0337b21": "生。雖然恁麼。子細檢點將來。大小雲門被者僧一拶。",
    "X69n1353_002:0337b22": "直得隱身無路。汝等諸人還見麼。這裏覰得破。平地",
    "X69n1353_002:0337b23": "上活人無數。荊棘林中轉大法輪。何故。大悲不展手。",
    "X69n1353_002:0337b24": "通身是眼睛。擊禪牀。",
    "X69n1353_002:0337c01": "謝知客上堂。開門待知識。知識不來過。知識既過。憑",
    "X69n1353_002:0337c02": "何施設。金果早朝猨摘去。玉花晚後鳳銜來。便恁麼。",
    "X69n1353_002:0337c03": "涉離微。不施武藝。罕遇知音。豈不見趙州問僧曾到",
    "X69n1353_002:0337c04": "此間麼。僧云曾到。州云喫茶去。州復問僧曾到此間",
    "X69n1353_002:0337c05": "麼。僧云不曾到。州云喫茶去。院主問趙州。曾到此間",
    "X69n1353_002:0337c06": "教伊喫茶去且從。不曾到此間為甚教伊喫茶去。州",
    "X69n1353_002:0337c07": "喚院主。主應諾。州云喫茶去。師曰。趙州門下不揀高",
    "X69n1353_002:0337c08": "低。一盌麤茶普同供養。得其味者方知冷灰裏九轉",
    "X69n1353_002:0337c09": "透缾香。如或未辨端倪。不免重下註脚。南北東西萬",
    "X69n1353_002:0337c10": "萬千。趙州待客豈徒然。莫嫌冷淡無滋味。慣把脂麻",
    "X69n1353_002:0337c11": "一例煎。擊禪牀下座。",
    "X69n1353_002:0337c12": "上堂。報慈家風淡薄。廚堂諸事蕭索。唯有金剛眼睛。",
    "X69n1353_002:0337c13": "四海禪人齩嚼。齩得破。曠劫無明須臾銷鑠。天上人",
    "X69n1353_002:0337c14": "間自在快樂。齩不破。成結縛。六用門頭塵緣競作。諸",
    "X69n1353_002:0337c15": "禪德。你齩嚼。閒處著。燦爛無瑕光明閃爍。幾回覿面",
    "X69n1353_002:0337c16": "相呈。自是諸人諱却。",
    "X69n1353_002:0337c17": "上堂示眾。真不掩偽。曲不藏直。句裏明人言中辨的。",
    "X69n1353_002:0337c18": "處處總持頭頭彌勒。擬議思量當門荊棘。豈不見古",
    "X69n1353_002:0337c19": "德問僧林間什麼聲。僧云鵓鳩聲。古德云。欲得不招",
    "X69n1353_002:0337c20": "無間業。莫謗如來正法輪。諸禪德。設使通身是口。作",
    "X69n1353_002:0337c21": "麼生商量。要會麼。暗通山下路。流出洞中花。",
    "X69n1353_002:0337c22": "謝化主迴寺上堂。師曰。禪人莫莽鹵。二月又初五。透",
    "X69n1353_002:0337c23": "徹祖師關。一句該今古。雖然如是。不涉今古底事又",
    "X69n1353_002:0337c24": "作麼生商量。還有知得者麼。出來吐露看。僧問如何",
    "X69n1353_002:0338a01": "是賓中賓。師曰路上行人更問津。僧云如何是賓中",
    "X69n1353_002:0338a02": "主。師曰闍棃自道取。僧云如何是主中賓。師曰問處",
    "X69n1353_002:0338a03": "分明答最親。僧云如何是主中主。師曰。七星光彩輝。",
    "X69n1353_002:0338a04": "六國罷煙塵。僧云四賓主外更有事也無。師曰向內",
    "X69n1353_002:0338a05": "亦無。僧云謝師答話。師曰非子境界。師乃曰。春色無",
    "X69n1353_002:0338a06": "高下。園林花木紅。總持門大啟。何處覓圓通。休問迷",
    "X69n1353_002:0338a07": "逢達磨。須知垂手塵中。踏翻厚地刺破虗空。人天牓",
    "X69n1353_002:0338a08": "[打-丁+羕]佛祖家風。敢與龍王鬬富。自他兼濟何窮。翻身不",
    "X69n1353_002:0338a09": "露迹。直上玅高峰。諸禪德。且道是什麼人境界。還委",
    "X69n1353_002:0338a10": "悉麼。渠無面目。三界為家。解把過頭杖。逢春點異花。",
    "X69n1353_002:0338a11": "歲除小參。時光迅速不與人期。剎那異世早見歲除。",
    "X69n1353_002:0338a12": "未明心地難免狐疑。設使問似百川競注。答如大海",
    "X69n1353_002:0338a13": "吞流。古佛堂中都用不著。豈不見僧問靈雲。混沌未",
    "X69n1353_002:0338a14": "分時如何。靈雲云露柱懷胎。僧云分後如何。靈雲云",
    "X69n1353_002:0338a15": "如片雲點太清。僧云祇如太清還受點也無。靈雲不",
    "X69n1353_002:0338a16": "對。僧云恁麼則含生不來也。靈雲不對。僧云直得純",
    "X69n1353_002:0338a17": "清絕點時如何。靈雲云猶是真常流注。僧云如何是",
    "X69n1353_002:0338a18": "真常流注。靈雲云似鏡長明。僧云向上還有事也無。",
    "X69n1353_002:0338a19": "靈雲云有。僧云如何是向上事。靈雲云打破鏡來與",
    "X69n1353_002:0338a20": "你相見。師乃曰。好諸禪德。盡十方世界是一面鏡。作",
    "X69n1353_002:0338a21": "麼生說個打破底道理。到這裏直饒眼親手辨光影",
    "X69n1353_002:0338a22": "俱亡。如鷄抱卵啐啄同時。正好喫報慈拄杖。何故。弄",
    "X69n1353_002:0338a23": "影禪和如麻似粟。雖然不得力。猶勝別勞心。",
    "X69n1353_002:0338a24": "上堂。僧問。彌勒真彌勒。分身千百億。時時示世人。世",
    "X69n1353_002:0338b01": "人俱不識。未審和尚還識麼。師曰山僧不識。僧云大",
    "X69n1353_002:0338b02": "小報慈為什麼不識。師曰老僧不諱此事。僧云勘破",
    "X69n1353_002:0338b03": "了也。師曰三十秊後忽然汗出也不定。師乃曰。問答",
    "X69n1353_002:0338b04": "尖新逞峻機。如將畵餅要充饑。縱經塵劫空勞力。爭",
    "X69n1353_002:0338b05": "似忘言合大虗。何故。祖師玅旨杳絕言詮。密契玄宗",
    "X69n1353_002:0338b06": "早成多事。豈況妄呈見解緇素奚分。鼓弄詞鋒是非",
    "X69n1353_002:0338b07": "競作。欲究斯宗遠之遠矣。雖然如是。萬古碧潭空界",
    "X69n1353_002:0338b08": "月。再三撈摝始應知。",
    "X69n1353_002:0338b09": "開爐上堂。熈熈風景不相饒。免見丹霞把佛燒。莫謂",
    "X69n1353_002:0338b10": "開爐無一事。汾陽扇子手中搖。諸禪德。祖師密旨杳",
    "X69n1353_002:0338b11": "絕纖埃。應用無私匪虧時節。寒時寒熱時熱。木佛放",
    "X69n1353_002:0338b12": "光明。院主生忻悅。絹扇足風凉。衲僧搖不徹。分明漏",
    "X69n1353_002:0338b13": "泄天機底事。因何不瞥。若也玄關撥轉。自然心眼豁",
    "X69n1353_002:0338b14": "開。方信普通秊遠事。豈從[葸-十+夕]嶺帶將來。",
    "X69n1353_002:0338b15": "謝藏主上堂。兵隨印轉將逐符行。把斷要關不通音",
    "X69n1353_002:0338b16": "信。然而事無一向理出多門。借路經過略與諸人相",
    "X69n1353_002:0338b17": "見。憶昔日巖頭雪峰欽山三人同行。到一山寺值雨。",
    "X69n1353_002:0338b18": "欽山雪峰每日看藏經。唯有巖頭默然端坐。藏主乃",
    "X69n1353_002:0338b19": "問巖頭曰。我此間接待。愛人看經結緣。上座喫飯了",
    "X69n1353_002:0338b20": "端然打坐。有何利濟。巖頭曰某甲不識字。主曰何不",
    "X69n1353_002:0338b21": "問人。巖遂將經一卷指經題兩丿問藏主是什麼字。",
    "X69n1353_002:0338b22": "主曰不識這個字。巖曰這個字尚不識讀經何為。拂",
    "X69n1353_002:0338b23": "袖便去。師乃曰。諸禪德。巖頭一期逞俊。大似貪觀白",
    "X69n1353_002:0338b24": "浪失却手橈。藏主暗中嬴一著。今古少人知。祗如道",
    "X69n1353_002:0338c01": "以字不成八字不是。畢竟喚作什麼字。這裏見得。非",
    "X69n1353_002:0338c02": "唯穿却巖頭鼻孔。一大藏教從此披露。苟或未然。不",
    "X69n1353_002:0338c03": "免重下註脚。以字不是八不成。無言童子笑忻忻。優",
    "X69n1353_002:0338c04": "曇華現人間瑞。鼻孔通天嗅不聞。諸禪德。既是通天",
    "X69n1353_002:0338c05": "鼻孔。為什麼嗅不聞。要會麼。日月不到處。特地好乾",
    "X69n1353_002:0338c06": "坤。",
    "X69n1353_002:0338c07": "施主請上堂示眾。湘山青。湘水碧。上下四維。東西南",
    "X69n1353_002:0338c08": "北。處處釋迦頭頭彌勒。啐啄同時無勞外覓。這裏見",
    "X69n1353_002:0338c09": "得。不待僧祇劫滿六度功圓。當處道場豈容擬議。其",
    "X69n1353_002:0338c10": "如疑情未脫信力未完。緇素臨筵請垂敲唱。僧問。檀",
    "X69n1353_002:0338c11": "越勤重伸三請。師將何法利人天。師曰清風四起雲",
    "X69n1353_002:0338c12": "散長空。僧云未審施主獲何福報。師曰。但得三輪清",
    "X69n1353_002:0338c13": "淨業。恒河沙劫用無窮。師乃曰。朕兆未生莊嚴畢備。",
    "X69n1353_002:0338c14": "乾坤纔剖早涉迃廻。摩竭深關時流罔測。少林號令",
    "X69n1353_002:0338c15": "艸偃風行。直下承當猶成影事。那堪攢花蔟錦玉轉",
    "X69n1353_002:0338c16": "珠回。展弄辭源欲窮玅道。大似持蠃酌海折艸量空。",
    "X69n1353_002:0338c17": "枉費精神全無利益。何故。若尋言語會。特地隔西天。",
    "X69n1353_002:0338c18": "以拂子擊禪牀下座。",
    "X69n1353_002:0338c19": "謝檀越施法鼓上堂。此方真教體。清淨在音聲。欲入",
    "X69n1353_002:0338c20": "三摩提。實從聞中證。好諸禪德。法鼓纔撾人天聳耳。",
    "X69n1353_002:0338c21": "玅應無私是何宗旨。這裏薦得。楞嚴一會儼爾猶存。",
    "X69n1353_002:0338c22": "大眾還會麼。靄靄圓音該法界。直教萬古警群迷。",
    "X69n1353_002:0338c23": "結夏小參。霶㵡天際雨。嘹喨寺亭鐘。耳目不到處。翻",
    "X69n1353_002:0338c24": "怜面壁翁。諸禪德。祖師苗裔諸佛要門。法界群情剛",
    "X69n1353_002:0339a01": "然諱却。至使五湖衲子物外高流。挈錫攜缾名山洞",
    "X69n1353_002:0339a02": "府。或經冬夏或涉春秋。但知鼓弄辭源摩唇捋觜。爭",
    "X69n1353_002:0339a03": "鋒競銳以當家風。病在膏肓世醫拱手。賴有智人出",
    "X69n1353_002:0339a04": "世憫物垂慈。萬仞峰前和身便放。豈不見僧問西院",
    "X69n1353_002:0339a05": "悤和尚擬問不問時如何。西院便打。僧擬議。西院云",
    "X69n1353_002:0339a06": "若作棒會眉鬚墮落。僧有省。諸禪德。還知麼者僧却",
    "X69n1353_002:0339a07": "有陷虎之機。西院不覺投他深穽。若人辨得。親佩毗",
    "X69n1353_002:0339a08": "盧印。當場捋虎鬚。其如見解未圓。棒頭有眼明如日。",
    "X69n1353_002:0339a09": "要識真金火裏看。",
    "X69n1353_002:0339a10": "上堂。暗裏抽橫骨。明中坐舌頭。偏圓不到處。萬古及",
    "X69n1353_002:0339a11": "千秋。且道是何時節。還辨明得麼。這裏見得。不待三",
    "X69n1353_002:0339a12": "祇劫滿六度熏脩。立地與古佛同參。頓證多生面目。",
    "X69n1353_002:0339a13": "其如智眼未明。不免拋沙攃土。豈不見僧問開先和",
    "X69n1353_002:0339a14": "尚。秊窮歲暮時如何。開先云依舊孟春猶寒。諸禪德。",
    "X69n1353_002:0339a15": "先賢垂範流落人間。日久歲深禪人不顧。何也。語非",
    "X69n1353_002:0339a16": "玄玅。直透重關。畵缾打破。淥水青山。莫訝報慈多冷",
    "X69n1353_002:0339a17": "淡。得盤桓處且盤桓。",
    "X69n1353_002:0339a18": "上堂。凜凜玄風塵塵三昧。信手拈來曾無障礙。不用",
    "X69n1353_002:0339a19": "安排素非憎愛。透過斯關逍遙自在。便恁麼去早涉",
    "X69n1353_002:0339a20": "崎嶇。更待商量辜他先德。然而恁麼中下之機甚處",
    "X69n1353_002:0339a21": "摸[打-丁+索]。第二義門聊為舉唱。記得佛日問夾山。大眾鶴",
    "X69n1353_002:0339a22": "望乞師一言。夾山云。路逢死蛇莫打殺。沒底籃子盛",
    "X69n1353_002:0339a23": "將歸。佛日云。手執夜明符。幾個知天曉。山云。大眾歸",
    "X69n1353_002:0339a24": "去來。已有人了也。師曰。澤廣藏山理能伏豹。雖然鍼",
    "X69n1353_002:0339b01": "芥相投。且道落在什麼處。者裏見得。斬新日月特地",
    "X69n1353_002:0339b02": "乾坤。其或未然。奼女已歸霄漢去。獃郎猶弄火爐煙。",
    "X69n1353_002:0339b03": "冬夜小參。先賢垂範巧玅臨時。解烹露地白牛。慣炊",
    "X69n1353_002:0339b04": "黍米香飯。煑野菜羹唱邨田樂。更深夜靜與眾分冬。",
    "X69n1353_002:0339b05": "然而拔貧作富今古罕聞。踏著斯關超方物外。山僧",
    "X69n1353_002:0339b06": "這裏空寥寥白歷歷。上下及四維。東壁打西壁。中間",
    "X69n1353_002:0339b07": "一物無。將何為軌則。賴遇庫司置辨土儀果子。下座",
    "X69n1353_002:0339b08": "雲會堂中大家東齩西齩。忽然齩著一個。始知是處",
    "X69n1353_002:0339b09": "綠楊堪繫馬。家家門庭透長安。雖然如是。或遇無口",
    "X69n1353_002:0339b10": "人來將何祗待。這裏見得。坐斷千聖舌頭。露出平生",
    "X69n1353_002:0339b11": "光彩。其或未省因由。莫嫌冷淡無滋味。一飽能忘萬",
    "X69n1353_002:0339b12": "劫饑。擊禪牀。",
    "X69n1353_002:0339b13": "舉僧銷經兼謝監莊上堂。舉藥山久不陞座。院主白",
    "X69n1353_002:0339b14": "云。大眾渴仰和尚示誨。幸望慈悲。山云槌鐘著。鐘聲",
    "X69n1353_002:0339b15": "纔動大眾雲集。藥山昇座。良久。下座歸方丈。欲閉門。",
    "X69n1353_002:0339b16": "院主隨後問云。和尚許為眾說法。為什麼一言不措。",
    "X69n1353_002:0339b17": "山云。經有經師。論有論師。律有律師。又爭恠得老僧。",
    "X69n1353_002:0339b18": "師曰。諸禪德。藥山老漢慎初護末佛眼難窺。院主狹",
    "X69n1353_002:0339b19": "路相逢等閒蹉過。至今千古之下掛人齒牙。報慈者",
    "X69n1353_002:0339b20": "裏又且不然。昨日請監莊監收。今朝昇座陳謝。堂裏",
    "X69n1353_002:0339b21": "特為煎茶。大眾都盧總見。且道還有為人處也無。師",
    "X69n1353_002:0339b22": "良久云。休休。幸有德山風骨在。饑飱泥土壯肌膚。",
    "X69n1353_002:0339b23": "上堂示眾。三八念誦。五日一參。古佛標牓。今人可觀。",
    "X69n1353_002:0339b24": "通方上士不用顢頇。如石含玉似地擎山。直下會得",
    "X69n1353_002:0339c01": "也大無端。何故。明暗一條今古路。依俙屈曲隔煙嵐。",
    "X69n1353_002:0339c02": "謝化主上堂。祖師門下玅旨無私。不墮物機混融凡",
    "X69n1353_002:0339c03": "聖。所以涅槃城裏作者猶嗤。明月堂前道人不顧。灰",
    "X69n1353_002:0339c04": "身滅智豈是丈夫。避色逃聲何名作者。撈龍打鳳須",
    "X69n1353_002:0339c05": "信男兒。露刃藏鋒還他開士。化城抹過寶所非遙。獨",
    "X69n1353_002:0339c06": "步坤維何人境界。還委悉麼。打破畵缾歸去後。南山",
    "X69n1353_002:0339c07": "下雨北山雲。",
    "X69n1353_002:0339c08": "春日上堂。僧問。大地盡為銀世界。瓊樓玉殿徧娑婆。",
    "X69n1353_002:0339c09": "未審如何是文殊境界。師曰舉目無遮障。僧云如何",
    "X69n1353_002:0339c10": "是普賢境界。師曰徧界不曾藏。僧云莫便是和尚為",
    "X69n1353_002:0339c11": "人處也無。師曰你何不問觀音境界。僧云。為復只恁",
    "X69n1353_002:0339c12": "麼。別更有在。師曰。江湖一片堪圖畵。眼裏無筋不易",
    "X69n1353_002:0339c13": "看。師乃曰。漏泄春消息。梅花徧界開。千峰無異色。平",
    "X69n1353_002:0339c14": "地絕纖埃。莫謂白牛無覓處。普賢招手待君來。急回",
    "X69n1353_002:0339c15": "首。不須猜。乾坤都一片。何用更徘徊。",
    "X69n1353_002:0339c16": "結夏上堂。大道無私遇緣展縮。秊秊四月。今朝普請。",
    "X69n1353_002:0339c17": "方來禁足。寒山嚲袖舞三臺。拾得橫琴彈一曲。一二",
    "X69n1353_002:0339c18": "三。四五六。夏雨布長空。清聲發幽谷。直饒不墮宮商。",
    "X69n1353_002:0339c19": "也是強生節目。爭如野外農夫。擊壤高歌鼓腹。不學",
    "X69n1353_002:0339c20": "禪律威儀。免見蠟人隨逐。雖然恁麼。不傷物義抹過",
    "X69n1353_002:0339c21": "時機。又且如何話會。丹鳳不棲無影樹。直透煙霄意",
    "X69n1353_002:0339c22": "自殊。",
    "X69n1353_002:0339c23": "聖節上堂。乾坤之內宇宙之中。高懸舜日大扇堯風。",
    "X69n1353_002:0339c24": "祝　一人之壽算。祈萬世之穹隆。唯吾家佛子受賜",
    "X69n1353_002:0340a01": "頗多。物外優游憑何祝",
    "X69n1353_002:0340a02": "聖。要會麼。為祥碧落雲千片。聳翠須彌萬仞高。以拂",
    "X69n1353_002:0340a03": "子擊禪牀下座。",
    "X69n1353_002:0340a04": "留街坊上堂。是法住法位。世間相常住。南山靉靆生",
    "X69n1353_002:0340a05": "雲。北山滂沱下雨。通身是口阿師。比擬徒誇唇觜。把",
    "X69n1353_002:0340a06": "定放行為君重舉。目前火急便還家。莫認殊鄉為故",
    "X69n1353_002:0340a07": "里。雖然恁麼。官不容鍼私通車馬。幸對人天何妨詰",
    "X69n1353_002:0340a08": "問。僧問。枯木堂中即不問。入鄽垂手事如何。師曰。解",
    "X69n1353_002:0340a09": "運漚和句。能舒佛祖機。僧云未曉玄言再伸請益。師",
    "X69n1353_002:0340a10": "曰人天得路凡聖歸心。僧云忽遇三頭六臂者來如",
    "X69n1353_002:0340a11": "何支遣。師曰。手擎楖[木*栗]杖。相見不揚眉。僧云。半千叢",
    "X69n1353_002:0340a12": "席裏。推出作家人。師曰謝子讚歎。師乃曰。浩浩塵中",
    "X69n1353_002:0340a13": "善能埀手。悲智冥符古今希有。深入總持門。氣宇衝",
    "X69n1353_002:0340a14": "斗牛。目連鶖子攢眉。玅德空生緘口。一句無私掃除",
    "X69n1353_002:0340a15": "窠臼。雖然如是。且道這個人二六時中向什麼處行",
    "X69n1353_002:0340a16": "履。若也辨得。頭圓似天脚方似地。鼻直眼橫清風萬",
    "X69n1353_002:0340a17": "里。苟或未曉綱宗。莫愛白雲深處坐。枯木寒巖未足",
    "X69n1353_002:0340a18": "奇。以拂子擊禪牀。",
    "X69n1353_002:0340a19": "小參。師曰徧界不曾藏。通身無影像。相逢莫訝太愚",
    "X69n1353_002:0340a20": "癡。曠劫至今無伎倆。無伎倆。少人知。大體還他肌骨",
    "X69n1353_002:0340a21": "好。何須照鏡畵娥眉。豈不見馬大師與二三子翫月",
    "X69n1353_002:0340a22": "次。馬師垂語云正當恁麼時如何。西堂云正好供養。",
    "X69n1353_002:0340a23": "百丈云正好脩行。南泉拂袖便行。馬師云。經入藏。禪",
    "X69n1353_002:0340a24": "歸海。唯有普願獨超物外。師乃曰。諸禪德。馬大師等",
    "X69n1353_002:0340b01": "閒舒卷。玅手天然。也是貪觀雲裏雁。失却渡頭船。若",
    "X69n1353_002:0340b02": "人檢點得出。披毛遊火聚。戴角混塵泥。其如見處朦",
    "X69n1353_002:0340b03": "朧。為汝重下註脚。經入藏。禪歸海。未足衲僧親道底。",
    "X69n1353_002:0340b04": "拂袖前行歸去來。擊碎重關門大啟。重關既啟。還有",
    "X69n1353_002:0340b05": "見馬師者麼。良久云。休休。長安夜夜家家月。幾處笙",
    "X69n1353_002:0340b06": "歌幾處愁。珍重。",
    "X69n1353_002:0340b07": "謝化主上堂。空王門下法令當行。列局分司利生為",
    "X69n1353_002:0340b08": "務。無明海內駕起慈舟。人我山中盛栽忍艸。伶俜遊",
    "X69n1353_002:0340b09": "子誘引還家。直指衣中久懷至寶。獲解脫道證本圓",
    "X69n1353_002:0340b10": "常。報佛深恩方名垂手。雖然恁麼。不傷風化物義兩",
    "X69n1353_002:0340b11": "全。又且如何剖露。良久云。金殿玉堂留不住。披毛戴",
    "X69n1353_002:0340b12": "角又重來。",
    "X69n1353_002:0340b13": "施主請上堂。人天普集龍象交參。大事全彰云何不",
    "X69n1353_002:0340b14": "顧。須待提綱舉要鼓唱玄風。蔟錦攢花以為諦當。都",
    "X69n1353_002:0340b15": "無所益枉費心機。奈緣中下之流無由湊泊。山僧今",
    "X69n1353_002:0340b16": "日等是無端。向第二義門作個程限。眾中莫有英靈",
    "X69n1353_002:0340b17": "衲子本分禪人。幸遇檀那請命方便門開。擺動精神",
    "X69n1353_002:0340b18": "任君施設。有麼有麼。僧出云。見之不取。思之千里。師",
    "X69n1353_002:0340b19": "曰。等閒拋餌波中去。便有錦鱗上鈎來。僧云和尚且",
    "X69n1353_002:0340b20": "莫壓良為賤。師曰。元來不是金鱗族。辜負謝家船上",
    "X69n1353_002:0340b21": "人。師乃曰。全提要玅三藏絕詮。海印舒光該羅法界。",
    "X69n1353_002:0340b22": "有情無情炳然應現。有時南州北郡買賣交關。有時",
    "X69n1353_002:0340b23": "看風把柁順水行船。有時酒肆茶坊迎賓待客。有時",
    "X69n1353_002:0340b24": "投壺走馬歌笑圍碁。種種多般要源流出。玄關瞥轉",
    "X69n1353_002:0340c01": "大用現前。一槩無私平等大道。始知諸佛轉法輪。群",
    "X69n1353_002:0340c02": "生解差別。目擊便歸來。秤鎚渾是鐵。如斯告報。正屬",
    "X69n1353_002:0340c03": "化門。不犯鋒楞。云何舉唱。還委悉麼。善吉巖前艸不",
    "X69n1353_002:0340c04": "生。憍尸謾把天花散。",
    "X69n1353_002:0340c05": "上堂。空空至理杳絕纖埃。功勳不到玅叶難該。不落",
    "X69n1353_002:0340c06": "是非中。有無爭敢和。何勞指註便請承當。過後追風",
    "X69n1353_002:0340c07": "徒誇好手。豈不見北巖問洞山什麼處來。山云湖南。",
    "X69n1353_002:0340c08": "巖云觀察使姓什麼。山云不得姓。巖云名什麼。山云",
    "X69n1353_002:0340c09": "不得名。巖云還理事也無。山云自有廊幕在。巖云還",
    "X69n1353_002:0340c10": "出入否。山云不出入。巖云豈不出入。山拂袖便行。師",
    "X69n1353_002:0340c11": "曰。應機不玅展事難諧。檢點將來弄巧成拙。來晨巖",
    "X69n1353_002:0340c12": "入僧堂喚昨日新到上人。洞山出應諾。巖云夜來因",
    "X69n1353_002:0340c13": "緣不契。老僧一宿不安。却請上座代一轉語。若相契",
    "X69n1353_002:0340c14": "開粥相伴過夏。山云請和尚舉。巖云不出入。山云太",
    "X69n1353_002:0340c15": "尊貴生。諸禪德。君臣道合猶涉偏圓。賓主穆時翻成",
    "X69n1353_002:0340c16": "途轍。尊貴一路智者知焉。比擬商量白雲萬里。然雖",
    "X69n1353_002:0340c17": "恁麼。敢問諸賢作麼生是尊貴底事。要會麼。夜半石",
    "X69n1353_002:0340c18": "人忘形像。天明木女覓無蹤。",
    "X69n1353_002:0340c19": "謝街坊上堂。禪家流。勿忌諱。干木隨身逢場作戲。有",
    "X69n1353_002:0340c20": "時高臥白雲。有時持盂鬧市。有時愛撫沒絃琴。有時",
    "X69n1353_002:0340c21": "善宣無量義。有時似癡似騃。有時為祥為瑞。不是碧",
    "X69n1353_002:0340c22": "眼胡。亦非傅大士。住住他秊自有知音知。何必清風",
    "X69n1353_002:0340c23": "動天地。",
    "X69n1353_002:0340c24": "上堂。秋日耀長空。秋江浸虗碧。傷嗟門外人。處處尋",
    "X69n1353_002:0341a01": "彌勒。驀路忽擡頭。相逢不相識。諸禪德。既是相逢為",
    "X69n1353_002:0341a02": "什麼不相識。剪盡霜前竹。臨谿不化龍。擊禪牀。",
    "X69n1353_002:0341a03": "謝供頭化主上堂。萬里無雲長天一色。不落古今那",
    "X69n1353_002:0341a04": "該彼此。要津把斷風骨旋生。設使靈山密付。謾說拈",
    "X69n1353_002:0341a05": "華。少室親傳。徒誇得髓。總不恁麼。畢竟如何。要會麼。",
    "X69n1353_002:0341a06": "師子窟中無異獸。象王行處絕狐蹤。",
    "X69n1353_002:0341a07": "上堂。僧問如何是事法界。師曰。杖子拈將來。隨時得",
    "X69n1353_002:0341a08": "受用。僧云如何是理法界。師曰。玅體本無私。應緣非",
    "X69n1353_002:0341a09": "少剩。僧云如何是理事無礙法界。師曰。通同歸實際。",
    "X69n1353_002:0341a10": "語玅少知音。僧云如何是事事無礙法界。師曰肥典",
    "X69n1353_002:0341a11": "座瘦維那。師乃曰。薄&#;明月碎清風。淺種深耕莫大",
    "X69n1353_002:0341a12": "功。破二作三橫豎算。四方八面用無窮。諸禪德。還委",
    "X69n1353_002:0341a13": "悉麼。當人分上在體前。不落偏圓是何境界。放行也。",
    "X69n1353_002:0341a14": "諸佛放光明。助發實相義。言下合無生。為祥復為瑞。",
    "X69n1353_002:0341a15": "收來也。初祖門庭。不通水泄。無物堪比倫。教我如何",
    "X69n1353_002:0341a16": "說。不收不放。隨處道場。分司列局。豈并尋常。一夜落",
    "X69n1353_002:0341a17": "花雨。滿城流水香。",
    "X69n1353_002:0341a18": "上堂。靈山顧視迦葉親聞。白藕峰前盧公契旨。直饒",
    "X69n1353_002:0341a19": "鍼芥相投。未免隨波逐浪。何也。俱成勝負猶涉驅馳。",
    "X69n1353_002:0341a20": "爭似青天為幕夜月為鈎。臥藤蘿下塊石枕頭。好諸",
    "X69n1353_002:0341a21": "禪德。踏得故關田地穩。不風流處也風流。",
    "X69n1353_002:0341a22": "小參。雲收天際霧捲長空。坐立儼然誰家風月。這裏",
    "X69n1353_002:0341a23": "薦得早涉崎嶇。更待商量般雪填井。然雖恁麼。不許",
    "X69n1353_002:0341a24": "夜行剛把火。直須當道與人看。豈不見僧問鹽官和",
    "X69n1353_002:0341b01": "尚。如何是本身盧舍那。官云與我過淨缾來。僧乃過",
    "X69n1353_002:0341b02": "淨缾。官云安舊處著。僧安舊處。復問如何是本身盧",
    "X69n1353_002:0341b03": "舍那。官云古佛過去久矣。師曰。諸禪德。先賢垂範語",
    "X69n1353_002:0341b04": "真如弦。衲子奔波剛然不顧。山僧今夜等是無端。試",
    "X69n1353_002:0341b05": "與諸人評議。這僧只知向前。不覺蹉路。鹽官慈悲廣",
    "X69n1353_002:0341b06": "大。檢點將來弄巧成拙。且道利害在什麼處。還委悉",
    "X69n1353_002:0341b07": "麼。粉骨碎身未足酬。一句了然超百億。",
    "X69n1353_002:0341b08": "謝監收上堂。田中稻子已焦黃。顆粒圓成不并常。玅",
    "X69n1353_002:0341b09": "手及時收拾後。五湖龍象濟饑瘡。諸禪德。一日兩次",
    "X69n1353_002:0341b10": "上堂。不曾齩破一粒米。因什麼却有濟饑瘡。要會麼。",
    "X69n1353_002:0341b11": "劒為不平離寶匣。藥因救病出金缾。",
    "X69n1353_002:0341b12": "上堂。一人發真歸源。十方虗空悉皆銷殞。敢問諸禪",
    "X69n1353_002:0341b13": "德。從古至今得道聖賢如河沙數。因什麼虗空大地",
    "X69n1353_002:0341b14": "宛爾猶存。到這裏作麼生承當。於此見得。坐微塵裏",
    "X69n1353_002:0341b15": "轉大法輪。苟或未然。渾家不是不進步。無奈當門荊",
    "X69n1353_002:0341b16": "棘生。下座。",
    "X69n1353_002:0341b17": "上堂。高提祖印獨耀寰區。坐却舌頭聖凡罔測。聲前",
    "X69n1353_002:0341b18": "要旨玅叶難該。句後玄關金鍼雙鎖。通人分上肯受",
    "X69n1353_002:0341b19": "提撕。懞懂禪流徒誇作略。設使五湖衲子四海高人。",
    "X69n1353_002:0341b20": "問似龍飛鳳舞。答如玉轉珠回。向本分事中白雲萬",
    "X69n1353_002:0341b21": "里。何也。諸緣不涉豈落今時。要會麼。混沌未分全體",
    "X69n1353_002:0341b22": "現。乾坤纔剖失便宜。擊禪牀。",
    "X69n1353_002:0341b23": "上堂示眾。玅孤峰頂竟日不逢。菩提場中隨處合會。",
    "X69n1353_002:0341b24": "豈不見東印土國王請般若多羅尊者齋。乃問。諸人",
    "X69n1353_002:0341c01": "盡看經。尊者因甚不看經。尊者曰貧。道入息不居陰",
    "X69n1353_002:0341c02": "界。出息不涉萬緣。常轉如是經。百千萬億卷。大眾。孰",
    "X69n1353_002:0341c03": "謂祖師關棙險。等閒拈出與人看。還見麼。向下文長。",
    "X69n1353_002:0341c04": "付在來日。",
    "X69n1353_002:0341c05": "上堂示眾。兔走烏飛暗移時節。入夏早三旬。衲僧徹",
    "X69n1353_002:0341c06": "未徹。休尋向上關。莫問西來訣。健則松徑閒行。困則",
    "X69n1353_002:0341c07": "堂中便歇。恩光一道皎然。曠劫未嘗生滅。無物可并",
    "X69n1353_002:0341c08": "雌黃。教我云何剖說。回頭踏著自家鄉。始信秤鎚渾",
    "X69n1353_002:0341c09": "是鐵。",
    "X69n1353_002:0341c10": "上堂。形名未兆早涉戈矛。是非鋒起徹底風流。左旋",
    "X69n1353_002:0341c11": "右轉海印全收。枯木堂前徒話會。無明山上任優游。",
    "X69n1353_002:0341c12": "君不見。一葉落時天下秋。",
    "X69n1353_002:0341c13": "上堂。淨法界中纖塵不立。所以道恁麼也不得。不恁",
    "X69n1353_002:0341c14": "麼也不得。恁麼不恁麼總不得。離此之外。畢竟如何。",
    "X69n1353_002:0341c15": "要會麼。常憶帝城三月裏。鷓鴣啼處百花香。",
    "X69n1353_002:0341c16": "上堂。門外春將暮。園林華木殘。靈雲消息在。遊子莫",
    "X69n1353_002:0341c17": "顢頇。諸禪德。還知麼。雲舒四野雨潟長空。花落花開",
    "X69n1353_002:0341c18": "春來春去。往復本非移易。迷悟豈有差殊。急回首。不",
    "X69n1353_002:0341c19": "須疑。嫰竹抽新笋。寒松長舊枝。靈雲親悟處。眉上更",
    "X69n1353_002:0341c20": "安眉。",
    "X69n1353_002:0341c21": "為亡僧下炬。生也不知。死也不會。不知不會。逍遙自",
    "X69n1353_002:0341c22": "在。南北東西曾無罣礙。且道明禪人即今在什麼處。",
    "X69n1353_002:0341c23": "還知麼。露地白牛無覓處。火裏蝍蟟飛上天。",
    "X69n1353_002:0341c24": "施主請上堂。舉阿育王設齋。嚴百千寶座。內虗一位。",
    "X69n1353_002:0342a01": "因問耶舍尊者曰此位何虗。耶舍曰。有賓頭盧大士",
    "X69n1353_002:0342a02": "受佛付囑不入涅槃。應四天下供。作是語已。賓頭盧",
    "X69n1353_002:0342a03": "忽然在坐。王遂問曰。承聞大士親見佛來是否。賓頭",
    "X69n1353_002:0342a04": "盧以兩手撥開眉曰親見佛來。師曰。古今不異。達者",
    "X69n1353_002:0342a05": "同歸。踏著斯關。自他兼濟。山僧不惜眉毛。重為諸人",
    "X69n1353_002:0342a06": "指註。遂豎起拂子曰。看看。賓頭盧尊者與百千眷屬",
    "X69n1353_002:0342a07": "在報慈拂子頭上。高聲大叫報你諸人云。休休。大丈",
    "X69n1353_002:0342a08": "夫兒合自由。急急脩。莫悠悠。看看。便是結交頭。莫學",
    "X69n1353_002:0342a09": "陵田栽晚稻。一陣霜風無可收。",
    "X69n1353_002:0342a10": "小參。大道皎然本無迷悟。杳忘三際超越上乘。透古",
    "X69n1353_002:0342a11": "透今非玄非玅。通同法界一種平懷。古路無私何人",
    "X69n1353_002:0342a12": "措足。豈不見僧問趙州學人乍入叢林乞師指云。州",
    "X69n1353_002:0342a13": "云喫粥了也未。僧云喫粥了也。州云洗鉢盂去。其僧",
    "X69n1353_002:0342a14": "有省。師曰。趙州老漢大似因風吹火順水颺帆。擊碎",
    "X69n1353_002:0342a15": "斯關。塵中物外凡則全凡聖則全聖。若能如是解。通",
    "X69n1353_002:0342a16": "達事理竟。其或涯際未分。路逢死蛇莫打殺。沒底籃",
    "X69n1353_002:0342a17": "子盛將歸。",
    "X69n1353_002:0342a18": "謝化主上堂。滔滔法海清濁混流。湛湛禪河魚龍變",
    "X69n1353_002:0342a19": "化。杳杳無涯際。澄澄徹底寒。短棹孤舟徒誇好手。長",
    "X69n1353_002:0342a20": "竿畵舫方稱男兒。風浪掀天雲雷帀界。絲綸便擲不",
    "X69n1353_002:0342a21": "顧危亡。靈鰲錦尾上鈎來。跛鼈盲龜隨浪去。滿船裝",
    "X69n1353_002:0342a22": "載月渚蘆灣。共樂昇平同歌道泰。從前祖業豈假外",
    "X69n1353_002:0342a23": "求。截流到岸之人。且道是何面目。還見麼。須彌頂上",
    "X69n1353_002:0342a24": "非凡木。白藕峰前得處高。",
    "X69n1353_002:0342b01": "上堂示眾。未離兜率已降王宮。未出母胎度人已畢。",
    "X69n1353_002:0342b02": "諸禪德。日日日從東畔出。朝朝鷄向五更啼。雖然不",
    "X69n1353_002:0342b03": "是桃源洞。春至桃花亦滿蹊。又道毗藍園內右脇降",
    "X69n1353_002:0342b04": "生。七步周行四方目顧。天上天下唯我獨尊。大似貪",
    "X69n1353_002:0342b05": "觀天上月。失却掌中珠。還知落處麼。若知落處。方為",
    "X69n1353_002:0342b06": "孝子順孫。苟或未然。不免重下註脚。良久云。天生伎",
    "X69n1353_002:0342b07": "倆能奇怪。末上輸他弄一場。",
    "X69n1353_002:0342b08": "聖節上堂。靈山密旨迦葉非聞。少室玄言神光道聽。",
    "X69n1353_002:0342b09": "拈華得髓盡是虗名。玅用無私匪從外有。放行也皇",
    "X69n1353_002:0342b10": "風蕩蕩帝道平平。收來也海晏河清民歌率土。不收",
    "X69n1353_002:0342b11": "不放共樂昇平。金輪統御三千界。山嶽齊呼萬歲聲。",
    "X69n1353_002:0342b12": "冬夜小參。露地白牛烹却了。清風細切亦虗傳。報慈",
    "X69n1353_002:0342b13": "此夜憑何獻。一盌麤湯直萬千。諸禪德。既是一盌麤",
    "X69n1353_002:0342b14": "湯。為什麼却直萬千。要會麼。兩手持來如得用。不須",
    "X69n1353_002:0342b15": "辛苦走山川。",
    "X69n1353_002:0342b16": "為亡僧下火。提起曰。大眾。要行便行要住即住。翻身",
    "X69n1353_002:0342b17": "踏破太虗空。推倒玅峰無影樹。雖然恁麼。且道居何",
    "X69n1353_002:0342b18": "國土。還知麼。古佛位中留不住。夜來和雨宿寒谿。",
    "X69n1353_002:0342b19": "上堂。見月休觀指。還家罷問程。此是古人語。丹青畵",
    "X69n1353_002:0342b20": "不成。好諸禪德。只如一夜風雷。連宵春雨。三方及四",
    "X69n1353_002:0342b21": "維。上下亦復爾。還家路頭在什麼處。見麼。慈門大啟",
    "X69n1353_002:0342b22": "今古歷然。踏得故關田地穩。始知千聖不曾傳。其如",
    "X69n1353_002:0342b23": "戀著化城。也恠山僧不得。",
    "X69n1353_002:0342b24": "因僧舉玄覺問僧林間是什麼聲。僧云鵓鳩",
    "X69n1353_002:0342c01": "聲。覺云。欲得不招無間業。莫謗如來正法輪。",
    "X69n1353_002:0342c02": "師乃問僧你作麼生會。僧云亙古亙今。師曰",
    "X69n1353_002:0342c03": "不易卜度。頌",
    "X69n1353_002:0342c04": "前箭猶輕後箭深。行人何事苦沉吟。翻身若解看方",
    "X69n1353_002:0342c05": "便。始信真鍮不博金。",
    "X69n1353_002:0342c06": "女子出定",
    "X69n1353_002:0342c07": "抹粉塗坏恰似獃。神頭鬼面舞三臺。千千萬萬人窺",
    "X69n1353_002:0342c08": "看。子細不知誰見來。",
    "X69n1353_002:0342c09": "石霜首座",
    "X69n1353_002:0342c10": "一片虗空亙古今。鱗龍頭角競疎親。坐亡立脫知多",
    "X69n1353_002:0342c11": "少。鐵樹花開別是春。",
    "X69n1353_002:0342c12": "靈雲桃花",
    "X69n1353_002:0342c13": "春去復春來。桃花依舊開。東風浩浩曾無間。剛地靈",
    "X69n1353_002:0342c14": "雲道不猜。",
    "X69n1353_002:0342c15": "諦當未徹",
    "X69n1353_002:0342c16": "百煉精金大冶中。任他騰焰亙大紅。須臾拈出教人",
    "X69n1353_002:0342c17": "看。添得行家價轉豐。",
    "X69n1353_002:0342c18": "遊山翫水",
    "X69n1353_002:0342c19": "遊山翫水事尋常。早晚歸來鬢欲霜。踏破艸鞵回首",
    "X69n1353_002:0342c20": "看。數聲猨叫白雲鄉。",
    "X69n1353_002:0342c21": "明招示眾因緣",
    "X69n1353_002:0342c22": "風頭坐斷進還難。衲子相將不易看。不到潼關天已",
    "X69n1353_002:0342c23": "曉。不堪回首望長安。",
    "X69n1353_002:0342c24": "趙州洗盋",
    "X69n1353_002:0343a01": "叢林乍入問來由。喫粥無過洗盋休。有意氣時添意",
    "X69n1353_002:0343a02": "氣。不風流處也風流。",
    "X69n1353_002:0343a03": "祖師風幡",
    "X69n1353_002:0343a04": "非風幡動唯心動。猶涉廉纖強指陳。大地未曾添寸",
    "X69n1353_002:0343a05": "土。不知誰是點頭人。",
    "X69n1353_002:0343a06": "夜深聞喝火号聲。故經曰。即時觀其音聲而",
    "X69n1353_002:0343a07": "得解脫",
    "X69n1353_002:0343a08": "火号更深喝道來。普門關棙一時開。圓通大師呵呵",
    "X69n1353_002:0343a09": "笑。不是峨嵋與五臺。",
    "X69n1353_002:0343a10": "僧問如何是真如不變",
    "X69n1353_002:0343a11": "玅體本如如。無勞待卷舒。直饒恁麼去。未免艸菴居。",
    "X69n1353_002:0343a12": "因伯照書中云思量有個悟處。又云工巧諸",
    "X69n1353_002:0343a13": "伎藝。煎茶及掃地。盡現行此事。日用唯靈智。",
    "X69n1353_002:0343a14": "遂成四頌",
    "X69n1353_002:0343a15": "思量有個悟因由。萬疊雲山障路頭。更話煎茶并掃",
    "X69n1353_002:0343a16": "地。泥中洗土轉添愁。",
    "X69n1353_002:0343a17": "煎茶掃地事如麻。若了如麻理不差。打破畵缾歸去",
    "X69n1353_002:0343a18": "後。始知凡聖眼中花。",
    "X69n1353_002:0343a19": "工巧諸伎藝。頭頭迸出真祥瑞。瞥然端坐到家鄉。堪",
    "X69n1353_002:0343a20": "笑維摩談不二。",
    "X69n1353_002:0343a21": "盡現行此事。一段光明照天地。體用從來非自他。何",
    "X69n1353_002:0343a22": "須更覓錐頭利。",
    "X69n1353_002:0343a23": "僧問。諸佛非道何以脫塵。父母非親何以養",
    "X69n1353_002:0343a24": "育。又云法王嚴父是真依",
    "X69n1353_002:0343b01": "諸佛非道父非親。格外殷勤強指陳。朕兆未分全體",
    "X69n1353_002:0343b02": "露。不知誰識個中人。",
    "X69n1353_002:0343b03": "法王嚴父是真依。二臂三頭轉背伊。要會祖師端的",
    "X69n1353_002:0343b04": "旨。不勞瞬目又揚眉。",
    "X69n1353_002:0343b05": "新笋竹",
    "X69n1353_002:0343b06": "迸破莓苔地。亭亭出短籬。籜隨風雨解。根有歲寒期。",
    "X69n1353_002:0343b07": "鳳管終須奏。漁竿莫可窺。儻容常守節。定見化龍時。",
    "X69n1353_002:0343b08": "寄希饒閒堂",
    "X69n1353_002:0343b09": "浮名浮利懶躋攀。聞搆茆堂杳靄間。搔首凭欄人不",
    "X69n1353_002:0343b10": "會。落花啼鳥蘚痕斑。",
    "X69n1353_002:0343b11": "十六夜對月和十五夜無月",
    "X69n1353_002:0343b12": "四面陰雲旋旋舒。冰輪一片耀昏衢。影分萬派曾無",
    "X69n1353_002:0343b13": "異。光照千門豈有殊。境寂風清思至友。香殘玉篆倦",
    "X69n1353_002:0343b14": "加趺。寥寥廓徹瑠璃界。心月圓明德不孤。",
    "X69n1353_002:0343b15": "辯禪人五羊作丐寫　師真求贊",
    "X69n1353_002:0343b16": "非幻非真。僧繇難寫。貌不驚人。權衡保社。畵虎作猫。",
    "X69n1353_002:0343b17": "指驢為馬。月彩分輝。風清大夏。五羊城裏舊知音。覿",
    "X69n1353_002:0343b18": "面相呈那辯也。慇懃寄語莫狐疑。便是蔣山寧道者。",
    "X69n1353_002:0343b19": "送僧歸華藏",
    "X69n1353_002:0343b20": "禪人告別欲南歸。卷衲和雲伴錫飛。脚下路穿華藏",
    "X69n1353_002:0343b21": "界。何須待叩吉祥機。",
    "X69n1353_002:0343b22": "師於政和三秊癸巳冬十一月初四日淨髮沐浴。初",
    "X69n1353_002:0343b23": "五日齋罷。鳴鼓小參辭眾。期以初七日示寂。至座前",
    "X69n1353_002:0343b24": "拈香曰。髑髏大士擬敷揚。驚起波旬五天去。沉檀一",
    "X69n1353_002:0343c01": "片白蓮香。玅體巍巍超十地。遂斂衣就座。",
    "X69n1353_002:0343c02": "告眾曰。晷運推移。日南長至。天地一陽生。萬物敷奧",
    "X69n1353_002:0343c03": "義。生死與去來。從本無忌諱。華藏門開主伴俱備。師",
    "X69n1353_002:0343c04": "子翻身象王游戲。如今不究根源。直待龍華三會。良",
    "X69n1353_002:0343c05": "久云。某甲所以自作道人。披緇二十四歲。歷徧宗師",
    "X69n1353_002:0343c06": "親近知識。初作道人時日誦金剛經十卷為常則。始",
    "X69n1353_002:0343c07": "於崇果山燒浴誦經。至於此章句能生信心。以此為",
    "X69n1353_002:0343c08": "實。不覺失脚在熱湯桶內。脚皴桶破。當體獲解脫道",
    "X69n1353_002:0343c09": "證本元常歸家穩坐。無奈其處宗師驀頭印證。自著",
    "X69n1353_002:0343c10": "此貼肉汗衫。遊明州保社徧參知識。見雪竇老良禪",
    "X69n1353_002:0343c11": "師。此乃親見慈明尊宿。投機問答將及二秊。良禪師",
    "X69n1353_002:0343c12": "退去。遂過台州見涌泉誠禪師。衢州見子湖覺禪師。",
    "X69n1353_002:0343c13": "此二尊宿親嗣南禪師門下。然竟未契自本所得。遂",
    "X69n1353_002:0343c14": "過南禪參佛慧禪師。隨住鍾山。鍾山遊學十載。佛慧",
    "X69n1353_002:0343c15": "遷化。下遊淅中。朝晚通話。日看兩轉因緣。亦僅二載",
    "X69n1353_002:0343c16": "至廬山開先聽暹和尚小參。羅漢聽英和尚說祖師",
    "X69n1353_002:0343c17": "偈頌。復事圓通法鏡禪師一秊。渡江參三祖宗和尚。",
    "X69n1353_002:0343c18": "深入實際。得遊戲三昧。因見太平清和尚舉趙州洗",
    "X69n1353_002:0343c19": "鉢盂話。師資方順。抽身便行。至白蓮峰前再來菴畔。",
    "X69n1353_002:0343c20": "遇個髼頭老人小參。舉忠國師古佛淨缾。趙州狗子",
    "X69n1353_002:0343c21": "無佛性話。當下如去千斤重擔。握佛祖威權。建立法",
    "X69n1353_002:0343c22": "門至于今日。無何幻緣未久紹。報慈道場聚衲子半",
    "X69n1353_002:0343c23": "千。始及五載。會中有頭角兄弟三十四人。方欲下毒",
    "X69n1353_002:0343c24": "手烹煉以報先師深恩。豈期病氣侵淩報緣欲盡。期",
    "X69n1353_002:0344a01": "初七日長往。所以鳴鐘集眾。少事奏聞。(某甲)掃灑當",
    "X69n1353_002:0344a02": "寺五歷歲華。每荷方來義聚勠力贊成。感仰之懷。言",
    "X69n1353_002:0344a03": "不能盡。其或捨此殻漏則有行程。奉祝監寺諸知事",
    "X69n1353_002:0344a04": "首座諸頭首。兜率西湖二禪師。寺門勤舊宿德。雲堂",
    "X69n1353_002:0344a05": "勝眾小師行者等。不得舉哀慟哭被麻作孝。費用常",
    "X69n1353_002:0344a06": "住布絹。廣致孝道。法堂右邊安龕。左邊安牀。中間掛",
    "X69n1353_002:0344a07": "真。起動諸山長老舉哀下火。起靈掛真事涉迂回。有",
    "X69n1353_002:0344a08": "昧因果。所費常住。何如買油籴米供養眾僧。只可依",
    "X69n1353_002:0344a09": "亡僧例。留龕於法堂右邊一宿。侵晨念誦。每僧執一",
    "X69n1353_002:0344a10": "片柴送至亡僧壇上。請首座下火。至三日收灰。所有",
    "X69n1353_002:0344a11": "遺骨盛以花盌送入大江水心。不得造塔。況今吾道",
    "X69n1353_002:0344a12": "之季難得宗師。後進兄弟不知所往。若黃龍新和尚．",
    "X69n1353_002:0344a13": "靈源清和尚．夾山勤和尚．龍門遠和尚。皆是得諸佛",
    "X69n1353_002:0344a14": "骨髓。能脫人生死根源。慕道兄弟可往奔湊。以究此",
    "X69n1353_002:0344a15": "事不負出家。丁寧所祝。若依老夫之言。乃真出家佛",
    "X69n1353_002:0344a16": "子。真吾眷屬。異世他生求得相聚。若不依老吾之言。",
    "X69n1353_002:0344a17": "則是天魔外道。滅吾種族。非出家人。世世生生不願",
    "X69n1353_002:0344a18": "相見。於此二途請從一決。良久乃云。出家佛子徹髓",
    "X69n1353_002:0344a19": "徹皮。華藏海中游戲自在。輪迴界內任性昇騰。是以",
    "X69n1353_002:0344a20": "俱尸城畔槨示雙趺。熊耳峰前親遺隻履。所以祖禰",
    "X69n1353_002:0344a21": "不了殃及兒孫。畵[打-丁+羕]起模至于今日。又道吾紫磨金",
    "X69n1353_002:0344a22": "身今日即有明日即無。若道吾入涅槃非吾弟子。若",
    "X69n1353_002:0344a23": "道吾不入涅槃亦非吾弟子。當此之際。還委悉麼。若",
    "X69n1353_002:0344a24": "相委悉。非謂穿却黃面老人鼻孔。亦乃知得山僧落",
    "X69n1353_002:0344b01": "處。其或未然。報慈恁麼來。舉世無相識。水月與空華。",
    "X69n1353_002:0344b02": "誰堅復誰實。住院歷五秊。都盧如頃刻。瑞雲散盡春",
    "X69n1353_002:0344b03": "風生。走却文殊遇彌勒。咄。下座。至是日酉時。加趺而",
    "X69n1353_002:0344b04": "逝。十一日闍維收五色舍利。歸藏于塔。",
    "X69n1353_002:0344b06": "潭州開福禪寺寧和尚語錄卷下(終)",
    "X69n1353_002:0344b10": "歙州寧道者。祖席晚出之子。參到羅籠不住處。行到",
    "X69n1353_002:0344b11": "祖佛莫知之地。發迹開福。領五百眾。諸方景慕。尅日",
    "X69n1353_002:0344b12": "時坐化。預作小參。丁寧同學佛鑑佛眼及老僧。人天",
    "X69n1353_002:0344b13": "聳然。其遺言妙句足見啟大爐鞴。運大鉗鎚。覧之者",
    "X69n1353_002:0344b14": "當高著眼。　　　　　圓悟禪師　克勤　題",
    "X69n1353_002:0344b19": "師祖寧禪師生于徽州婺源縣汪氏家。得業建康府",
    "X69n1353_002:0344b20": "蔣山。出世開福。唱道語錄昔嘗鏤版閩中。然江湖叢",
    "X69n1353_002:0344b21": "林禪衲故艱得之。謹令新安毗丘懷璋募眾緣。依舊",
    "X69n1353_002:0344b22": "本重刊以廣流通。",
    "X69n1353_002:0344b23": "淳熈六秊己亥結制日住南康軍雲居山真如禪院",
    "X69n1353_002:0344b24": "嗣法師孫　祖證　謹題　　(同幹毘丘紹先)",
    "X69n1353_002:0344c03": "新鍥開福寧禪師語錄後序",
    "X69n1353_002:0344c05": "東山老演門庭孤峻。少許可人。最痛斥時輩沉酣平",
    "X69n1353_002:0344c06": "實撥棄妙悟。所以當時鮮有契其機者。若彼三佛初",
    "X69n1353_002:0344c07": "未能鍼芥相投。久之服膺焉。惟　寧禪師遊徧諸方。",
    "X69n1353_002:0344c08": "見十餘員名宿。晚參老演。演一見器重。每當眾譽之。",
    "X69n1353_002:0344c09": "命充堂司。同學妬之。夜相率山行道話。因毆之。傷其",
    "X69n1353_002:0344c10": "面目。赴眾不得。演躬往慰問曰。聞汝被那一輩無禮。",
    "X69n1353_002:0344c11": "待老僧趕逐他與汝雪屈。師竟不忍顯。但云。某自喫",
    "X69n1353_002:0344c12": "撲傷損。不干他事。演淚下曰。吾忍力不如汝。他日其",
    "X69n1353_002:0344c13": "奈汝何。後出世開福。槌拂之下眾常滿五千指。無幾",
    "X69n1353_002:0344c14": "而戢化。以大法授月菴果。果陸沉眾底。人莫能識。圓",
    "X69n1353_002:0344c15": "悟獨知之。後成褫其出世。以頌證之。果克大家聲。橫",
    "X69n1353_002:0344c16": "出十二支神足。老衲證傳月林觀。觀傳無門開。開傳",
    "X69n1353_002:0344c17": "日本法燈。燈東歸旺化南紀鷲峰也。於戲　寧師之",
    "X69n1353_002:0344c18": "道造詣深穩。踐履明白。其為東山圓悟之所稱許也",
    "X69n1353_002:0344c19": "如此。足以為後學之蓍鏡。孰不欽仰。宜其遺風餘烈",
    "X69n1353_002:0344c20": "流之海外。歷數百載而不湮沒也矣。當今鬬諍末劫。",
    "X69n1353_002:0344c21": "闇證狂禪機鋒逞俊競起人我。慈悲忍讓之風殆將",
    "X69n1353_002:0344c22": "掃地。若誦師之言。觀師之行。則可以識慚愧。予偶獲",
    "X69n1353_002:0344c23": "斯錄。囊藏自珍。時一展覧則長想高標逸韻。猶若登",
    "X69n1353_002:0344c24": "報慈之堂。親挹顏采聆謦咳矣。頃歲道鏞禪衲遠自",
    "X69n1353_002:0345a01": "常陽歸。復帶得一冊子。點對兩本毫末莫差。掩卷三",
    "X69n1353_002:0345a02": "嘆俱懽奇遇。而今禪衲周旋京洛。謀諸剞劂。較讎文",
    "X69n1353_002:0345a03": "字。幹緣自任。默照具壽捐貲勠力。旁募緇素勉圖流",
    "X69n1353_002:0345a04": "通。二彥之勇為趣尚不羣。譬諸渴夫覓飲。何暇問淄",
    "X69n1353_002:0345a05": "澠。葢欲俾參玄者流諳洞濟之水脈。於曹谿一源知",
    "X69n1353_002:0345a06": "他舌頭具眼。自有諸方高鑑。又何待予區區之言耶。",
    "X69n1353_002:0345a07": "享保乙卯春閏三月初吉前永平紀府林泉禪寺慈",
    "X69n1353_002:0345a08": "　麟元趾稽首拜題"
}