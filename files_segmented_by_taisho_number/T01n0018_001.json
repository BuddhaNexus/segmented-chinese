{
    "T01n0018_001:0255a10": "No. 18 [No. 1(18)]",
    "T01n0018_001:0255a11": "佛說信佛功德經",
    "T01n0018_001:0255a13": "西天譯經三藏朝奉大夫試光祿卿",
    "T01n0018_001:0255a14": "明教大師臣法賢奉　詔譯",
    "T01n0018_001:0255a15": "如是我聞：一時，佛在阿拏迦城菴羅園中，",
    "T01n0018_001:0255a16": "與大眾俱。爾時，尊者舍利弗，食時著衣持鉢，",
    "T01n0018_001:0255a17": "入阿拏迦城，於其城中，次第乞已，復還",
    "T01n0018_001:0255a18": "本處，收衣洗足，敷座而食。飯食訖已，往",
    "T01n0018_001:0255a19": "詣佛所，頭面禮足，於一面立，合掌向佛，而",
    "T01n0018_001:0255a20": "作是言：「世尊！我今於佛深起信心。何以故？",
    "T01n0018_001:0255a21": "謂佛神通最勝無比，所有過現未來沙門婆",
    "T01n0018_001:0255a22": "羅門等，尚無有能知佛神通，況復過者！豈",
    "T01n0018_001:0255a23": "能證於無上菩提？」",
    "T01n0018_001:0255a24": "佛言：「善哉！善哉！舍利弗！汝能善說，甚深廣",
    "T01n0018_001:0255a25": "義，汝當受持於大眾中作師子吼，廣為宣",
    "T01n0018_001:0255a26": "說。」舍利弗復白佛言：「世尊！我今於佛所起",
    "T01n0018_001:0255a27": "信心，乃為過去未來現在無有能者。亦無沙",
    "T01n0018_001:0255a28": "門婆羅門等，知於佛通、過於佛者，豈能證於",
    "T01n0018_001:0255a29": "無上菩提？」",
    "T01n0018_001:0255b01": "佛告舍利弗：「於意云何？所有三世諸佛、如來、",
    "T01n0018_001:0255b02": "應供、正等正覺，具清淨戒、智慧解脫、神通妙",
    "T01n0018_001:0255b03": "行，我以通力皆悉了知；彼諸如來、應供、正等",
    "T01n0018_001:0255b04": "正覺亦復如是，知我所有具清淨戒、智慧解",
    "T01n0018_001:0255b05": "脫、神通妙行。舍利弗！汝勿謂今釋迦牟尼佛",
    "T01n0018_001:0255b06": "獨具此通。」舍利弗言：「不也，世尊！我不作是",
    "T01n0018_001:0255b07": "言：『唯佛具此神通。』我知三世如來、應供、正等",
    "T01n0018_001:0255b08": "正覺，清淨戒法、智慧解脫、神通妙行皆悉同",
    "T01n0018_001:0255b09": "等。」佛言：「舍利弗！如是，如是！所有三世諸佛、如",
    "T01n0018_001:0255b10": "來、正等正覺，皆悉具此神通等法。汝但為彼",
    "T01n0018_001:0255b11": "眾生，宣布如是甚深之法，一心受持，於大",
    "T01n0018_001:0255b12": "眾中，作師子吼，而為廣說。」舍利弗白佛言：",
    "T01n0018_001:0255b13": "「世尊！我佛宣說廣大甚深最勝妙法，乃至善",
    "T01n0018_001:0255b14": "不善業及諸緣生法，我皆如實一一了知。",
    "T01n0018_001:0255b15": "了一法已復修一法，修一法已復滅一法，滅",
    "T01n0018_001:0255b16": "一法已復證一法。是故我今於佛起信，是真",
    "T01n0018_001:0255b17": "正等正覺。」",
    "T01n0018_001:0255b18": "佛告舍利弗：「汝今往問餘人：『過去世中，可有",
    "T01n0018_001:0255b19": "沙門婆羅門而能了知真實通力等過佛者，",
    "T01n0018_001:0255b20": "乃至成佛菩提？』汝當往問，彼作何答？",
    "T01n0018_001:0255b21": "「復次，舍利弗！汝復往彼問於餘人：『未來世中",
    "T01n0018_001:0255b22": "可有沙門婆羅門與佛等者，乃至成佛菩提？』",
    "T01n0018_001:0255b23": "汝當往問，彼作何答？",
    "T01n0018_001:0255b24": "「復次，舍利弗！汝可往彼復問餘人：『現在世",
    "T01n0018_001:0255b25": "中可有沙門婆羅門與佛等者，乃至成佛菩",
    "T01n0018_001:0255b26": "提？』",
    "T01n0018_001:0255b27": "「復次，舍利弗！又復往彼問於餘人：『所有過去",
    "T01n0018_001:0255b28": "未來現在世中，沙門婆羅門等歸依何人？』汝",
    "T01n0018_001:0255b29": "當往問，彼作何答？」",
    "T01n0018_001:0255c01": "爾時，舍利弗白佛言：「世尊！是義不然。我從",
    "T01n0018_001:0255c02": "佛聞，記念受持，無有二佛並出於世。唯佛",
    "T01n0018_001:0255c03": "世尊是真正等正覺，是正徧知者，具足最",
    "T01n0018_001:0255c04": "上神通之力。世尊！我不見有沙門婆羅門而",
    "T01n0018_001:0255c05": "能知此通力，況復過於佛者，乃至成佛菩",
    "T01n0018_001:0255c06": "提。」",
    "T01n0018_001:0255c07": "爾時舍利弗復白佛言：「我見世尊有種種最",
    "T01n0018_001:0255c08": "勝之法，最勝法者，謂佛世尊當說法時，所",
    "T01n0018_001:0255c09": "得善利，佛悉能知。若有沙門婆羅門等，住",
    "T01n0018_001:0255c10": "於山野樹下塚間及在空舍，入三摩地，斷",
    "T01n0018_001:0255c11": "諸煩惱、修習圓滿、增益善法、正心記念，又",
    "T01n0018_001:0255c12": "彼沙門婆羅門等，斷諸惡法，而修善法，乃",
    "T01n0018_001:0255c13": "至證得果位，如是等法，佛悉能知，是即名",
    "T01n0018_001:0255c14": "為佛最勝法。無有沙門婆羅門知此通力過",
    "T01n0018_001:0255c15": "於佛者，乃至成佛菩提。",
    "T01n0018_001:0255c16": "「復次，我佛世尊具最勝法，謂佛世尊善能分",
    "T01n0018_001:0255c17": "別十二處法，及能為他廣大宣說，無有沙門",
    "T01n0018_001:0255c18": "婆羅門能了知此十二處法，及能分別。十二",
    "T01n0018_001:0255c19": "處者，所謂眼處色處、耳處聲處、鼻處香處、舌",
    "T01n0018_001:0255c20": "處味處、身處觸處、意處法處。如是等法，唯佛",
    "T01n0018_001:0255c21": "世尊，悉能了知，是即名為佛最勝法，無有",
    "T01n0018_001:0255c22": "沙門婆羅門等過於佛者，乃至成佛菩提。",
    "T01n0018_001:0255c23": "「復次，我佛世尊有最勝法，謂佛世尊善能了",
    "T01n0018_001:0255c24": "知補特伽羅法理，及為他說，無有沙門婆",
    "T01n0018_001:0255c25": "羅門等知如是法，及為他說。補特伽羅法者，",
    "T01n0018_001:0255c26": "而有七種，所謂隨信行、隨法行、信解、見至、",
    "T01n0018_001:0255c27": "身證、慧解脫、俱解脫。如是七種補特伽羅",
    "T01n0018_001:0255c28": "最上之法，唯佛世尊悉能了知，是即名為",
    "T01n0018_001:0255c29": "佛最勝法。",
    "T01n0018_001:0256a01": "「復次，我佛世尊有最勝法，謂佛世尊出真實",
    "T01n0018_001:0256a02": "語無有虛妄，亦無綺語而不兩舌。所出言",
    "T01n0018_001:0256a03": "辭是真大利，是最勝法，有因有緣，能於大",
    "T01n0018_001:0256a04": "眾中，出微妙音說甚深義，如是最上真實之",
    "T01n0018_001:0256a05": "法，唯佛世尊悉能了知，是即名為佛最勝",
    "T01n0018_001:0256a06": "法。",
    "T01n0018_001:0256a07": "「復次，我佛世尊有最勝法，謂佛世尊以三摩",
    "T01n0018_001:0256a08": "鉢底，觀有漏身不淨可惡，所謂身分上下",
    "T01n0018_001:0256a09": "髮、毛、爪、齒、皮、肉、筋、骨，如是等種種不淨之物，",
    "T01n0018_001:0256a10": "充滿其身。佛悉能知，是不究竟，是可厭離，",
    "T01n0018_001:0256a11": "此名第一三摩鉢底。",
    "T01n0018_001:0256a12": "「復次，世尊！若有沙門婆羅門等，於身上下所",
    "T01n0018_001:0256a13": "有皮、肉、骨、髓諸臭穢等有漏不淨，能以智慧",
    "T01n0018_001:0256a14": "如實觀者，是為第二三摩鉢底。",
    "T01n0018_001:0256a15": "「復次，世尊！若有沙門，以智慧觀有漏身，盡",
    "T01n0018_001:0256a16": "此一世而不究竟。若能如是觀者，是為第三",
    "T01n0018_001:0256a17": "三摩鉢底。",
    "T01n0018_001:0256a18": "「復次，世尊！若有沙門，能以智慧觀有漏身，今",
    "T01n0018_001:0256a19": "世不究竟，乃至後世亦不究竟。若能如是觀",
    "T01n0018_001:0256a20": "者，是為第四三摩鉢底。",
    "T01n0018_001:0256a21": "「復次，世尊！若有沙門，能以智慧，如前觀察有",
    "T01n0018_001:0256a22": "漏之身，今世後世，皆不究竟，乃至後後世",
    "T01n0018_001:0256a23": "亦不究竟，不淨可惡。若能如是觀者，是為",
    "T01n0018_001:0256a24": "第五三摩鉢底。",
    "T01n0018_001:0256a25": "「復次，世尊！如是有漏不淨，不究竟法，唯佛",
    "T01n0018_001:0256a26": "世尊，以清淨天眼過於肉眼，悉見眾生生、滅、",
    "T01n0018_001:0256a27": "好、醜、善趣、惡趣，乃至生於天界，皆如實知，是",
    "T01n0018_001:0256a28": "即名為佛最勝法。",
    "T01n0018_001:0256a29": "「復次，我佛世尊有最上勝法，謂世尊說法時，",
    "T01n0018_001:0256b01": "若有沙門婆羅門歸向聽受，求寂靜者，彼皆",
    "T01n0018_001:0256b02": "依止七覺分。七覺分者，謂擇法覺分、精進",
    "T01n0018_001:0256b03": "覺分、喜覺分、輕安覺分、捨覺分、念覺分、",
    "T01n0018_001:0256b04": "定覺分。如是七法，唯佛世尊悉能了知，是即",
    "T01n0018_001:0256b05": "名為佛最勝法。",
    "T01n0018_001:0256b06": "「復次，我佛世尊有最勝法，謂善分別四正勤",
    "T01n0018_001:0256b07": "法。四正勤者，謂已作惡令斷、未作惡令止、",
    "T01n0018_001:0256b08": "已作善令增長、未作善令發生。如是等法，於",
    "T01n0018_001:0256b09": "天上人間，廣大宣說，而作利益，是即名為",
    "T01n0018_001:0256b10": "佛最勝法。",
    "T01n0018_001:0256b11": "「復次，我佛世尊有最勝法，謂佛世尊能以正",
    "T01n0018_001:0256b12": "智現大神通。其神通者，謂從一現多、攝多為",
    "T01n0018_001:0256b13": "一，或現空無所有、或現城隍山石隨身而去、",
    "T01n0018_001:0256b14": "或現從地以手捫摸虛空乃至梵界、或現履",
    "T01n0018_001:0256b15": "水如地、或現空中跏趺而坐、或現行相，譬",
    "T01n0018_001:0256b16": "如日月行於虛空，如是神通，若有沙門婆羅",
    "T01n0018_001:0256b17": "門等，見此通力，生不信者，我說彼等皆是",
    "T01n0018_001:0256b18": "愚迷凡夫，彼非聖者，彼不具通，不求正覺，",
    "T01n0018_001:0256b19": "亦不樂求寂靜涅槃。而此通力，是即名為佛",
    "T01n0018_001:0256b20": "最勝法。",
    "T01n0018_001:0256b21": "「復次，世尊！世間所欲，喜色、善色等，有所求",
    "T01n0018_001:0256b22": "者，如來為彼眾生，隨根而行，是即名為如",
    "T01n0018_001:0256b23": "來神通。",
    "T01n0018_001:0256b24": "「復次，世尊！世間所有喜不喜色、善不善色，",
    "T01n0018_001:0256b25": "彼二俱離捨而不住，善知宿命，是即名為如",
    "T01n0018_001:0256b26": "來神通。",
    "T01n0018_001:0256b27": "「復次，世尊！色中見色，是即名為如來神通。",
    "T01n0018_001:0256b28": "「復次，世尊！內無色想，見諸外色，是即名為如",
    "T01n0018_001:0256b29": "來神通。",
    "T01n0018_001:0256c01": "「復次，世尊！身善解脫，證得行住，是即名為",
    "T01n0018_001:0256c02": "如來神通。",
    "T01n0018_001:0256c03": "「復次，世尊！空無邊處，決定證得，是即名為如",
    "T01n0018_001:0256c04": "來神通。",
    "T01n0018_001:0256c05": "「復次，世尊！識無邊處，決定證得，是即名為如",
    "T01n0018_001:0256c06": "來神通。",
    "T01n0018_001:0256c07": "「復次，世尊！無所有處，決定證得，是即名為如",
    "T01n0018_001:0256c08": "來神通。",
    "T01n0018_001:0256c09": "「復次，世尊！非想非非想處，決定證得，是即名",
    "T01n0018_001:0256c10": "為如來神通。",
    "T01n0018_001:0256c11": "「復次，世尊！了知受想，受想滅已，是即名為如",
    "T01n0018_001:0256c12": "來神通。如是等最勝神通境界，唯佛世尊悉",
    "T01n0018_001:0256c13": "能了知，是即名為佛神通力。",
    "T01n0018_001:0256c14": "「復次，我佛世尊有最勝法，謂沙門婆羅門等，",
    "T01n0018_001:0256c15": "所有過去一生多生所作因緣果報思念等",
    "T01n0018_001:0256c16": "事，乃至壽量，我於俱胝歲數而不能知。唯",
    "T01n0018_001:0256c17": "佛世尊！知彼沙門婆羅門於過去時中處處",
    "T01n0018_001:0256c18": "所止，或色界中、或無色界中、或有想處、或",
    "T01n0018_001:0256c19": "無想處、或非有想非無想處，彼種種所作",
    "T01n0018_001:0256c20": "因緣果報等事，悉能了知，是即名為佛最勝",
    "T01n0018_001:0256c21": "法。",
    "T01n0018_001:0256c22": "「復次，我佛世尊有最勝法，謂世尊說法時，",
    "T01n0018_001:0256c23": "皆如實說。或有沙門、婆羅門等，以愚癡故，",
    "T01n0018_001:0256c24": "生彼此意，起疑惑心，謂佛說法，皆以事相",
    "T01n0018_001:0256c25": "言說，所說之法，三世同說，若近若遠，及",
    "T01n0018_001:0256c26": "心意法，亦如是說，彼所說法，皆不如實。",
    "T01n0018_001:0256c27": "作是疑者，佛悉能知，是則名為佛最勝",
    "T01n0018_001:0256c28": "法。",
    "T01n0018_001:0256c29": "「復次，我佛世尊說法時，若有沙門、婆羅門自",
    "T01n0018_001:0257a01": "不生疑，後聞人言：『佛所說法皆不如實。』聞",
    "T01n0018_001:0257a02": "是言已，便復起疑，亦謂世尊以事相言說，",
    "T01n0018_001:0257a03": "起是謗者，佛亦能知，是即名為佛最勝法。",
    "T01n0018_001:0257a04": "「復次，我佛世尊說法時，若沙門婆羅門等，",
    "T01n0018_001:0257a05": "本不生疑，不謂世尊事相言說，後聞人言，",
    "T01n0018_001:0257a06": "隨彼生疑，而復告語他人，令他亦生疑惑，",
    "T01n0018_001:0257a07": "由疑惑故，生彼此意，作如是言，此事如前，",
    "T01n0018_001:0257a08": "皆非真實，此是眾生種種異心。佛於如是，",
    "T01n0018_001:0257a09": "皆悉了知，是即名為佛最勝法。",
    "T01n0018_001:0257a10": "「復次，我佛世尊，見有沙門在三摩地無疑無",
    "T01n0018_001:0257a11": "說，佛悉能知彼之行願。又復或見沙門從定",
    "T01n0018_001:0257a12": "而出，佛亦能知，彼所有事及有疑惑故彼",
    "T01n0018_001:0257a13": "出定，如是疑惑佛皆決了，是即名為佛最",
    "T01n0018_001:0257a14": "勝法。",
    "T01n0018_001:0257a15": "「復次，我佛世尊有最勝法，謂佛世尊善能了",
    "T01n0018_001:0257a16": "知諸不究竟法。若有沙門婆羅門，在於山",
    "T01n0018_001:0257a17": "中，住等引心，以自通力，知二十增減劫事，",
    "T01n0018_001:0257a18": "彼作是念：『我於過去世中，所有增減劫事，",
    "T01n0018_001:0257a19": "我悉能知。』世尊！彼沙門婆羅門，而於未來及",
    "T01n0018_001:0257a20": "今現在增減等事，而不能知。唯佛世尊具知",
    "T01n0018_001:0257a21": "三世增減等事，是名了知第一不究竟法。",
    "T01n0018_001:0257a22": "「復次，世尊！若有沙門婆羅門等，止於深山，",
    "T01n0018_001:0257a23": "住等引心，以自通力，知四十增減劫事。彼",
    "T01n0018_001:0257a24": "作是念：『未來世中，所有增減，我已悉知。』世",
    "T01n0018_001:0257a25": "尊！彼沙門婆羅門，而不知彼過去現在增減",
    "T01n0018_001:0257a26": "劫事。唯佛世尊，具知三世，是名了知第",
    "T01n0018_001:0257a27": "二不究竟法。",
    "T01n0018_001:0257a28": "「復次，世尊！若有沙門婆羅門等，在於深山，",
    "T01n0018_001:0257a29": "住等引心，以自通力，知八十增減劫事。彼",
    "T01n0018_001:0257b01": "作是念：『所有過去未來增減等事，我悉能",
    "T01n0018_001:0257b02": "知。』世尊！彼沙門婆羅門，唯今現世所有邊",
    "T01n0018_001:0257b03": "際，而不能知。唯佛世尊一一了知三世邊",
    "T01n0018_001:0257b04": "際，是即名為了知第三不究竟法。如是世尊",
    "T01n0018_001:0257b05": "以清淨天眼過於肉眼，悉見眾生生滅之法，",
    "T01n0018_001:0257b06": "乃至生於天界，是即名為佛最勝法。",
    "T01n0018_001:0257b07": "「復次，我佛世尊有最勝法，謂佛世尊以調伏",
    "T01n0018_001:0257b08": "法，了知諸補特伽羅心所樂法，隨應為說。",
    "T01n0018_001:0257b09": "是補特伽羅，既了知已，如理修行，斷三煩惱，",
    "T01n0018_001:0257b10": "不久證於須陀洹果，逆生死流，七往天上，七",
    "T01n0018_001:0257b11": "來人間，盡苦邊際，如是世尊皆悉了知。又",
    "T01n0018_001:0257b12": "復世尊！知彼補特伽羅意樂之法，如理修行，",
    "T01n0018_001:0257b13": "斷三煩惱，及斷貪瞋癡，不久證於斯陀含果，",
    "T01n0018_001:0257b14": "一來人間，盡苦邊際，如是世尊悉皆了知。又",
    "T01n0018_001:0257b15": "復世尊！善知補特伽羅意樂之法，如理修行，",
    "T01n0018_001:0257b16": "斷五煩惱及隨煩惱，不久證於阿那含果，",
    "T01n0018_001:0257b17": "如是世尊悉皆了知。又復世尊！善知補特伽",
    "T01n0018_001:0257b18": "羅，如理修行，非久漏盡，證解脫法，我生",
    "T01n0018_001:0257b19": "已盡梵行已立，所作已辦，不受後有。如是",
    "T01n0018_001:0257b20": "等法，世尊一一皆悉了知，是即名為佛最勝",
    "T01n0018_001:0257b21": "法。」",
    "T01n0018_001:0257b22": "「復次，我佛世尊有最勝法，謂佛世尊善能了",
    "T01n0018_001:0257b23": "知四種胎藏，一者不知入胎，亦復不知住出；",
    "T01n0018_001:0257b24": "二者有知入胎，不知住出；三者有知入住，",
    "T01n0018_001:0257b25": "不知出胎；四者有入住出皆悉了知。如是",
    "T01n0018_001:0257b26": "四種，知有差別，唯佛世尊，一一了知，是",
    "T01n0018_001:0257b27": "即名為佛最勝法。",
    "T01n0018_001:0257b28": "「復次，我佛世尊有最勝法，謂佛世尊，善能了",
    "T01n0018_001:0257b29": "知諸補特伽羅，隨所斷障而證聖果。如是等",
    "T01n0018_001:0257c01": "法，佛悉了知，是即名為佛最勝法。",
    "T01n0018_001:0257c02": "「復次，我佛世尊有最勝法，謂佛世尊，了知有",
    "T01n0018_001:0257c03": "人已具信根、戒行清淨、智慧具足、真實無",
    "T01n0018_001:0257c04": "妄、無我無懈、無諸幻惑，亦無散亂、亦不貪",
    "T01n0018_001:0257c05": "欲，不以邪道引示眾生，常行正念。如是等",
    "T01n0018_001:0257c06": "法，唯佛世尊，悉能了知，是即名為佛最勝",
    "T01n0018_001:0257c07": "法。」",
    "T01n0018_001:0257c08": "爾時，舍利弗復白佛言：「世尊！世間所有愚",
    "T01n0018_001:0257c09": "癡凡夫，貪諸欲樂，勞苦己身，求無義利。諸",
    "T01n0018_001:0257c10": "佛如來，於此不然，唯樂利他，非求自樂，善",
    "T01n0018_001:0257c11": "了心法，見法寂靜，住安樂句，無欲無苦，得",
    "T01n0018_001:0257c12": "四禪定。是故世尊，若有上根善男子等，",
    "T01n0018_001:0257c13": "當如是見，當如是聞，當如是覺，當如是知，",
    "T01n0018_001:0257c14": "是即名為真上根者。」",
    "T01n0018_001:0257c15": "爾時，會中有一尊者，名曰龍護，手執寶拂，",
    "T01n0018_001:0257c16": "侍立佛側。時，尊者龍護白佛言：「世尊！我見",
    "T01n0018_001:0257c17": "諸邪外道尼乾子等，於佛世尊，先不起信，",
    "T01n0018_001:0257c18": "唯於邪道，競說勝能。是故我今建立表剎",
    "T01n0018_001:0257c19": "宣示於世，咸使聞知佛勝功德，我佛世尊，是",
    "T01n0018_001:0257c20": "大丈夫，最尊最上，無有等者。」",
    "T01n0018_001:0257c21": "爾時，世尊告尊者龍護言：「汝莫作是說，莫宣",
    "T01n0018_001:0257c22": "示他人佛勝功德，我今不欲如是稱揚。」於是",
    "T01n0018_001:0257c23": "尊者龍護讚世尊言：「善哉！善哉！是真正等正",
    "T01n0018_001:0257c24": "覺。」",
    "T01n0018_001:0257c25": "爾時，佛告尊者舍利弗：「汝當善以如是正法，",
    "T01n0018_001:0257c26": "廣為苾芻、苾芻尼，優婆塞、優婆夷，及諸沙門",
    "T01n0018_001:0257c27": "婆羅門，流布宣說，乃至諸魔外道尼乾子等，",
    "T01n0018_001:0257c28": "所有邪見不信佛者，聞此正法，令起深信，",
    "T01n0018_001:0257c29": "歸向於佛，而生正見，了知正法。」又復告言：",
    "T01n0018_001:0258a01": "「汝舍利弗！應當如是流布宣說。」",
    "T01n0018_001:0258a02": "爾時，世尊謂尊者舍利弗：「言已。」默然而住。於",
    "T01n0018_001:0258a03": "是尊者舍利弗，承佛威力，說是法已，禮佛",
    "T01n0018_001:0258a04": "而退。時，諸會眾，得聞正法，歡喜作禮，信受",
    "T01n0018_001:0258a05": "奉行。",
    "T01n0018_001:0258a06": "佛說信佛功德經"
}