{
    "T01n0001_002:0011a04": "佛說長阿含經卷第二",
    "T01n0001_002:0011a06": "後秦弘始年佛陀耶舍共竺佛念譯",
    "T01n0001_002:0011a07": "2 遊行經1（二）第一分遊行經第二初",
    "T01n0001_002:0011a08": "如是我聞：一時，佛在羅閱城耆闍崛山",
    "T01n0001_002:0011a09": "中，與大比丘眾千二百五十人俱。是時，摩",
    "T01n0001_002:0011a10": "竭王阿闍世欲伐跋祇，王自念言：「彼雖",
    "T01n0001_002:0011a11": "勇健，人眾豪強，以我取彼，未足為難。」時，",
    "T01n0001_002:0011a12": "阿闍世王命婆羅門大臣禹舍，而告之曰：",
    "T01n0001_002:0011a13": "「汝詣耆闍崛山，至世尊所，持我名字，禮世",
    "T01n0001_002:0011a14": "尊足，問訊世尊：『起居輕利，遊步強耶？』又白世",
    "T01n0001_002:0011a15": "尊：『跋祇國人自恃勇健，民眾豪強，不順伏",
    "T01n0001_002:0011a16": "我，我欲伐之，不審世尊何所誡勅？』若有",
    "T01n0001_002:0011a17": "教誡，汝善憶念，勿有遺漏，如所聞說。如來",
    "T01n0001_002:0011a18": "所言，終不虛妄。」大臣禹舍受王教已，即乘",
    "T01n0001_002:0011a19": "寶車詣耆闍崛山，到所止處，下車步進，至",
    "T01n0001_002:0011a20": "世尊所，問訊畢，一面坐，白世尊曰：「摩竭王",
    "T01n0001_002:0011a21": "阿闍世󰨤首佛足，敬問慇懃：『起居輕利，遊步",
    "T01n0001_002:0011a22": "強耶？』又白世尊：『跋祇國人自恃勇健，民眾",
    "T01n0001_002:0011a23": "豪強，不順伏我，我欲伐之，不審世尊何所",
    "T01n0001_002:0011a24": "誡勅？』」爾時，阿難在世尊後執扇扇佛，佛",
    "T01n0001_002:0011a25": "告阿難：「汝聞跋祇國人數相集會，講議正",
    "T01n0001_002:0011a26": "事不？」答曰：「聞之。」佛告阿難：「若能爾者，長幼",
    "T01n0001_002:0011a27": "和順，轉更增盛，其國久安，無能侵損。阿難！汝",
    "T01n0001_002:0011a28": "聞跋祇國人君臣和順，上下相敬不？」答曰：「聞",
    "T01n0001_002:0011a29": "之。」「阿難！若能爾者，長幼和順，轉更增盛，其",
    "T01n0001_002:0011b01": "國久安，無能侵損。阿難！汝聞跋祇國人奉",
    "T01n0001_002:0011b02": "法曉忌，不違禮度不？」答曰：「聞之。」「阿難！若能",
    "T01n0001_002:0011b03": "爾者，長幼和順，轉更增盛，其國久安，無能侵",
    "T01n0001_002:0011b04": "損。阿難！汝聞跋祇國人孝事父母，敬順師",
    "T01n0001_002:0011b05": "長不？」答曰：「聞之。」「阿難！若能爾者，長幼和順，",
    "T01n0001_002:0011b06": "轉更增上，其國久安，無能侵損。阿難！汝聞",
    "T01n0001_002:0011b07": "跋祇國人恭於宗廟，致敬鬼神不？」答曰：「聞",
    "T01n0001_002:0011b08": "之。」「阿難！若能爾者，長幼和順，轉更增上，其",
    "T01n0001_002:0011b09": "國久安，無能侵損。阿難！汝聞跋祇國人閨",
    "T01n0001_002:0011b10": "門真正潔淨無穢，至於戲笑，言不及邪不？」",
    "T01n0001_002:0011b11": "答曰：「聞之。」「阿難！若能爾者，長幼和順，轉更增",
    "T01n0001_002:0011b12": "盛，其國久安，無能侵損。阿難！汝聞跋祇國",
    "T01n0001_002:0011b13": "人宗事沙門，敬持戒者，瞻視護養，未甞懈",
    "T01n0001_002:0011b14": "惓不？」答曰：「聞之。」「阿難！若能爾者，長幼和順，",
    "T01n0001_002:0011b15": "轉更增盛，其國久安，無能侵損。」時，大臣禹舍",
    "T01n0001_002:0011b16": "白佛言：「彼國人民，若行一法，猶不可圖，況",
    "T01n0001_002:0011b17": "復具七？國事多故，今請辭還歸。」佛言：「可，",
    "T01n0001_002:0011b18": "宜知是時。」時，禹舍即從座起，遶佛三匝，揖",
    "T01n0001_002:0011b19": "讓而退。其去未久，佛告阿難：「汝勅羅閱",
    "T01n0001_002:0011b20": "祇左右諸比丘盡集講堂。」對曰：「唯然。」即詣",
    "T01n0001_002:0011b21": "羅閱祇城，集諸比丘，盡會講堂，白世尊曰：",
    "T01n0001_002:0011b22": "「諸比丘已集，唯聖知時。」",
    "T01n0001_002:0011b23": "爾時，世尊即從座起，詣法講堂，就座而坐，",
    "T01n0001_002:0011b24": "告諸比丘：「我當為汝說七不退法，諦聽！諦",
    "T01n0001_002:0011b25": "聽！善思念之。」時，諸比丘白佛言：「唯然，世尊！",
    "T01n0001_002:0011b26": "願樂欲聞！」佛告諸比丘：「七不退法者：一曰",
    "T01n0001_002:0011b27": "數相集會，講論正義，則長幼和順，法不可",
    "T01n0001_002:0011b28": "壞。二曰上下和同，敬順無違，則長幼和順，法",
    "T01n0001_002:0011b29": "不可壞。三曰奉法曉忌，不違制度，則長幼",
    "T01n0001_002:0011c01": "和順，法不可壞。四曰若有比丘力能護眾，",
    "T01n0001_002:0011c02": "多諸知識，宜敬事之，則長幼和順，法不可",
    "T01n0001_002:0011c03": "壞。五曰念護心意，孝敬為首，則長幼和順，",
    "T01n0001_002:0011c04": "法不可壞。六曰淨修梵行，不隨欲態，則長",
    "T01n0001_002:0011c05": "幼和順，法不可壞。七曰先人後己，不貪名",
    "T01n0001_002:0011c06": "利，則長幼和順，法不可壞。」佛告比丘：「復",
    "T01n0001_002:0011c07": "有七法，令法增長，無有損耗。一者樂於少",
    "T01n0001_002:0011c08": "事，不好多為，則法增長，無有損耗。二者樂",
    "T01n0001_002:0011c09": "於靜默，不好多言。三者少於睡眠，無有昏",
    "T01n0001_002:0011c10": "昧。四者不為群黨，言無益事。五者不以",
    "T01n0001_002:0011c11": "無德而自稱譽。六者不與惡人而為伴黨。",
    "T01n0001_002:0011c12": "七者樂於山林閑靜獨處。如是比丘！則法增",
    "T01n0001_002:0011c13": "長，無有損耗。」佛告比丘：「復有七法，令法",
    "T01n0001_002:0011c14": "增長，無有損耗。何謂為七？一者有信，信於",
    "T01n0001_002:0011c15": "如來、至真、正覺，十號具足。二者知慚，恥於",
    "T01n0001_002:0011c16": "己闕。三者知愧，羞為惡行。四者多聞，其所",
    "T01n0001_002:0011c17": "受持，上中下善，義味深奧，清淨無穢，梵行具",
    "T01n0001_002:0011c18": "足。五者精勤苦行，滅惡修善，勤習不捨。六",
    "T01n0001_002:0011c19": "者昔所學習，憶念不忘。七者修習智慧，知",
    "T01n0001_002:0011c20": "生滅法，趣賢聖要，盡諸苦本。如是七法，則",
    "T01n0001_002:0011c21": "法增長，無有損耗。」佛告比丘：「復有七法，",
    "T01n0001_002:0011c22": "令法增長，無有損耗。何謂為七？一者敬佛，",
    "T01n0001_002:0011c23": "二者敬法，三者敬僧，四者敬戒，五者敬定，六",
    "T01n0001_002:0011c24": "者敬順父母，七者敬不放逸。如是七法，則法",
    "T01n0001_002:0011c25": "增長，無有損耗。」佛告比丘：「復有七法，則法",
    "T01n0001_002:0011c26": "增長，無有損耗。何謂為七法？一者觀身不",
    "T01n0001_002:0011c27": "淨，二者觀食不淨，三者不樂世間，四者常",
    "T01n0001_002:0011c28": "念死想，五者起無常想，六者無常苦想，七",
    "T01n0001_002:0011c29": "者苦無我想。如是七法，則法增長，無有損",
    "T01n0001_002:0012a01": "耗。」佛告比丘：「復有七法，則法增長，無有",
    "T01n0001_002:0012a02": "損耗。何謂為七？一者修念覺意，閑靜無",
    "T01n0001_002:0012a03": "欲，出要無為。二者修法覺意。三者修精進覺",
    "T01n0001_002:0012a04": "意。四者修喜覺意。五者修猗覺意。六者修",
    "T01n0001_002:0012a05": "定覺意。七者修護覺意。如是七法，則法增",
    "T01n0001_002:0012a06": "長，無有損耗。」佛告比丘：「有六不退法，令法",
    "T01n0001_002:0012a07": "增長，無有損耗。何謂為六？一者身常行慈，",
    "T01n0001_002:0012a08": "不害眾生。二者口宣仁慈，不演惡言。三者",
    "T01n0001_002:0012a09": "意念慈心，不懷壞損。四者得淨利養，與",
    "T01n0001_002:0012a10": "眾共之，平等無二。五者持賢聖戒，無有闕",
    "T01n0001_002:0012a11": "漏，亦無垢穢，必定不動。六者見賢聖道，以",
    "T01n0001_002:0012a12": "盡苦際。如是六法，則法增長，無有損耗。」佛",
    "T01n0001_002:0012a13": "告比丘：「復有六不退法，令法增長，無有損",
    "T01n0001_002:0012a14": "耗。一者念佛，二者念法，三者念僧，四者念",
    "T01n0001_002:0012a15": "戒，五者念施，六者念天。修此六念，則法增",
    "T01n0001_002:0012a16": "長，無有損耗。」",
    "T01n0001_002:0012a17": "爾時，世尊於羅閱祇隨宜住已，告阿難言：",
    "T01n0001_002:0012a18": "「汝等皆嚴，吾欲詣竹園。」對曰：「唯然。」即嚴衣",
    "T01n0001_002:0012a19": "鉢，與諸大眾侍從世尊，路由摩竭，次到竹",
    "T01n0001_002:0012a20": "園，往堂上坐，與諸比丘說戒、定、慧。修戒",
    "T01n0001_002:0012a21": "獲定，得大果報；修定獲智，得大果報；修智",
    "T01n0001_002:0012a22": "心淨，得等解脫，盡於三漏——欲漏、有漏、無明",
    "T01n0001_002:0012a23": "漏。已得解脫生解脫智：生死已盡，梵行已",
    "T01n0001_002:0012a24": "立，所作已辦，不受後有。爾時，世尊於竹園",
    "T01n0001_002:0012a25": "隨宜住已，告阿難曰：「汝等皆嚴，當詣巴",
    "T01n0001_002:0012a26": "陵弗城。」對曰：「唯然。」即嚴衣鉢，與諸大眾侍",
    "T01n0001_002:0012a27": "從世尊，路由摩竭，次到巴陵弗城，巴陵",
    "T01n0001_002:0012a28": "樹下坐。時，諸清信士聞佛與諸大眾遠來",
    "T01n0001_002:0012a29": "至此巴陵樹下，即共出城，遙見世尊在",
    "T01n0001_002:0012b01": "巴陵樹下，容貌端正，諸根寂定，善調第一。譬",
    "T01n0001_002:0012b02": "猶大龍，以水清澄，無有塵垢；三十二相、",
    "T01n0001_002:0012b03": "八十種好，莊嚴其身。見已歡喜，漸到佛所，頭",
    "T01n0001_002:0012b04": "面禮足，却坐一面。爾時，世尊漸為說法，示教",
    "T01n0001_002:0012b05": "利喜，諸清信士聞佛說法，即白佛言：「我欲",
    "T01n0001_002:0012b06": "歸依佛、法、聖眾，唯願世尊哀愍，聽許為優婆",
    "T01n0001_002:0012b07": "塞，自今已後，不殺、不盜、不婬、不欺、不飲酒，奉",
    "T01n0001_002:0012b08": "戒不忘。明欲設供，唯願世尊與諸大眾",
    "T01n0001_002:0012b09": "垂愍屈顧。」爾時，世尊默然許可。諸清信士見",
    "T01n0001_002:0012b10": "佛默然，即從座起，遶佛三匝，作禮而歸。尋",
    "T01n0001_002:0012b11": "為如來起大堂舍，平治處所，掃灑燒香，嚴",
    "T01n0001_002:0012b12": "敷寶座。供設既辦，往白世尊：「所設已具，唯",
    "T01n0001_002:0012b13": "聖知時。」於是，世尊即從座起，著衣持鉢，與",
    "T01n0001_002:0012b14": "大眾俱詣彼講堂，澡手洗足，處中而坐。時，",
    "T01n0001_002:0012b15": "諸比丘在左面坐，諸清信士在右面坐。爾",
    "T01n0001_002:0012b16": "時，世尊告諸清信士曰：「凡人犯戒，有五衰",
    "T01n0001_002:0012b17": "耗。何謂為五？一者求財，所願不遂。二者設",
    "T01n0001_002:0012b18": "有所得，日當衰耗。三者在所至處，眾所不",
    "T01n0001_002:0012b19": "敬。四者醜名惡聲，流聞天下。五者身壞命終，",
    "T01n0001_002:0012b20": "當入地獄。」又告諸清信士：「凡人持戒，有五",
    "T01n0001_002:0012b21": "功德。何謂為五？一者諸有所求，輙得如願。",
    "T01n0001_002:0012b22": "二者所有財產，增益無損。三者所往之處，眾",
    "T01n0001_002:0012b23": "人敬愛。四者好名善譽，周聞天下。五者身壞",
    "T01n0001_002:0012b24": "命終，必生天上。」時，夜已半，告諸信士，宜各",
    "T01n0001_002:0012b25": "還歸。諸清信士即承佛教，遶佛三匝，禮足而",
    "T01n0001_002:0012b26": "歸。爾時，世尊於後夜明相出時，至閑靜處，",
    "T01n0001_002:0012b27": "天眼清徹，見諸大天神各封宅地，中神、下神",
    "T01n0001_002:0012b28": "亦封宅地。是時，世尊即還講堂，就座而坐，",
    "T01n0001_002:0012b29": "世尊知時故問阿難：「誰造此巴陵弗城？」阿",
    "T01n0001_002:0012c01": "難白佛：「此是禹舍大臣所造，以防禦跋祇。」",
    "T01n0001_002:0012c02": "佛告阿難：「造此城者，正得天意，吾於後夜",
    "T01n0001_002:0012c03": "明相出時，至閑靜處，以天眼見諸大神",
    "T01n0001_002:0012c04": "天各封宅地，中、下諸神亦封宅地。阿難！當",
    "T01n0001_002:0012c05": "知諸大神天所封宅地，有人居者，安樂",
    "T01n0001_002:0012c06": "熾盛。中神所封，中人所居；下神所封，下人",
    "T01n0001_002:0012c07": "所居。功德多少，各隨所止。阿難！此處賢人",
    "T01n0001_002:0012c08": "所居，商賈所集，國法真實，無有欺罔，此城",
    "T01n0001_002:0012c09": "最勝，諸方所推，不可破壞。此城久後若欲",
    "T01n0001_002:0012c10": "壞時，必以三事：一者大水，二者大火，三者",
    "T01n0001_002:0012c11": "中人與外人謀，乃壞此城。」時，巴陵弗諸清",
    "T01n0001_002:0012c12": "信士通夜供辦，時到白佛：「食具已辦，唯聖",
    "T01n0001_002:0012c13": "知時。」時，清信士即便施設，手自斟酌，食訖行",
    "T01n0001_002:0012c14": "水，別取小牀敷在佛前坐。爾時，世尊即示",
    "T01n0001_002:0012c15": "之曰：「今汝此處賢智所居，多持戒者，淨修",
    "T01n0001_002:0012c16": "梵行，善神歡喜。」即為呪願：「可敬知敬，可事",
    "T01n0001_002:0012c17": "知事，博施兼愛，有慈愍心，諸天所稱，常與",
    "T01n0001_002:0012c18": "善俱，不與惡會。」爾時，世尊為說法已，即從",
    "T01n0001_002:0012c19": "座起，大眾圍遶，侍送而還。大臣禹舍從佛後",
    "T01n0001_002:0012c20": "行，時，作是念：「今沙門瞿曇出此城門，即名",
    "T01n0001_002:0012c21": "此門為瞿曇門。又觀如來所渡河處，即名",
    "T01n0001_002:0012c22": "此處為瞿曇河。」爾時，世尊出巴陵弗城，至",
    "T01n0001_002:0012c23": "于水邊，時，水岸上人民眾多，中有乘船渡",
    "T01n0001_002:0012c24": "者，或有乘筏，或有乘桴而渡河者。爾時，",
    "T01n0001_002:0012c25": "世尊與諸大眾，譬如力士屈伸臂頃，忽至",
    "T01n0001_002:0012c26": "彼岸。世尊觀此義已，即說頌曰：",
    "T01n0001_002:0012c27": "「佛為海船師，　　法橋渡河津；",
    "T01n0001_002:0012c28": "大乘道之輿，　　一切渡天人。",
    "T01n0001_002:0012c29": "亦為自解結，　　渡岸得昇仙；",
    "T01n0001_002:0013a01": "都使諸弟子，　　縛解得涅槃。」",
    "T01n0001_002:0013a02": "爾時，世尊從跋祇遊行至拘利村，在一林",
    "T01n0001_002:0013a03": "下告諸比丘：「有四深法：一曰聖戒，二曰聖",
    "T01n0001_002:0013a04": "定，三曰聖慧，四曰聖解脫。此法微妙，難可",
    "T01n0001_002:0013a05": "解知，我及汝等，不曉了故，久在生死，流轉",
    "T01n0001_002:0013a06": "無窮。」爾時，世尊觀此義已，即說頌曰：",
    "T01n0001_002:0013a07": "「戒、定、慧解上，　　唯佛能分別；",
    "T01n0001_002:0013a08": "離苦而化彼，　　令斷生死習。」",
    "T01n0001_002:0013a09": "爾時，世尊於拘利村隨宜住已、告阿難俱",
    "T01n0001_002:0013a10": "詣那陀村。阿難受教，即著衣持鉢，與大",
    "T01n0001_002:0013a11": "眾俱侍從世尊，路由跋祇，到那陀村，止",
    "T01n0001_002:0013a12": "揵椎處。爾時，阿難在閑靜處，默自思惟：「此",
    "T01n0001_002:0013a13": "那陀村十二居士：一名伽伽羅，二名伽陵",
    "T01n0001_002:0013a14": "伽，三名毘伽陀，四名伽利輸，五名遮樓，",
    "T01n0001_002:0013a15": "六名婆耶樓，七名婆頭樓，八名藪婆頭樓，",
    "T01n0001_002:0013a16": "九名陀梨舍㝹，十名藪達利舍㝹，十一名耶",
    "T01n0001_002:0013a17": "輸，十二名耶輸多樓。此諸人等，今者命終，為",
    "T01n0001_002:0013a18": "生何處？復有五十人命終，又復有五百人",
    "T01n0001_002:0013a19": "命終，斯生何處？」作是念已，從靜處起至",
    "T01n0001_002:0013a20": "世尊所，頭面禮足，在一面坐，白佛言：「世尊！",
    "T01n0001_002:0013a21": "我向靜處，默自思惟：『此那陀村十二居士",
    "T01n0001_002:0013a22": "伽伽羅等命終，復有五十人命終，又有五百",
    "T01n0001_002:0013a23": "人命終，斯生何處？』唯願解說。」佛告阿難：「伽",
    "T01n0001_002:0013a24": "伽羅等十二人，斷五下分結，命終生天，於",
    "T01n0001_002:0013a25": "彼即般涅槃，不復還此。五十人命終者，斷除",
    "T01n0001_002:0013a26": "三結，婬、怒、癡薄，得斯陀含，還來此世，盡",
    "T01n0001_002:0013a27": "於苦本。五百人命終者，斷除三結，得須陀",
    "T01n0001_002:0013a28": "洹，不墮惡趣，必定成道，往來七生，盡於苦",
    "T01n0001_002:0013a29": "際。阿難！夫生有死，自世之常，此何足恠？若",
    "T01n0001_002:0013b01": "一一人死，來問我者，非擾亂耶？」阿難答曰：「信",
    "T01n0001_002:0013b02": "爾，世尊！實是擾亂。」佛告阿難：「今當為汝說",
    "T01n0001_002:0013b03": "於法鏡，使聖弟子知所生處。三惡道盡，得",
    "T01n0001_002:0013b04": "須陀洹，不過七生，必盡苦際，亦能為他",
    "T01n0001_002:0013b05": "說如是事。阿難！法鏡者，謂聖弟子得不壞",
    "T01n0001_002:0013b06": "信，歡喜信佛、如來、無所著、等正覺，十號具足。",
    "T01n0001_002:0013b07": "歡喜信法：真正微妙，自恣所說，無有時節，",
    "T01n0001_002:0013b08": "示涅槃道，智者所行。歡喜信僧，善共和同，",
    "T01n0001_002:0013b09": "所行質直，無有䛕諂，道果成就，上下和順，",
    "T01n0001_002:0013b10": "法身具足。向須陀洹、得須陀洹，向斯陀含、得",
    "T01n0001_002:0013b11": "斯陀含，向阿那含、得阿那含，向阿羅漢、得阿",
    "T01n0001_002:0013b12": "羅漢，四雙八輩，是謂如來賢聖之眾，甚可恭",
    "T01n0001_002:0013b13": "敬，世之福田。信賢聖戒：清淨無穢，無有缺",
    "T01n0001_002:0013b14": "漏，明哲所行，獲三昧定。阿難！是為法鏡，使",
    "T01n0001_002:0013b15": "聖弟子知所生處，三惡道盡，得須陀洹，不",
    "T01n0001_002:0013b16": "過七生，必盡苦際，亦能為他說如是事。」",
    "T01n0001_002:0013b17": "爾時，世尊隨宜住已，告阿難俱詣毘舍離",
    "T01n0001_002:0013b18": "國。即受教行，著衣持鉢，與大眾俱侍從世",
    "T01n0001_002:0013b19": "尊，路由跋祇，到毘舍離，坐一樹下。有一婬",
    "T01n0001_002:0013b20": "女，名菴婆婆梨，聞佛將諸弟子來至毘",
    "T01n0001_002:0013b21": "舍離，坐一樹下，即嚴駕寶車，欲往詣佛所",
    "T01n0001_002:0013b22": "禮拜供養。未至之間，遙見世尊顏貌端正，諸",
    "T01n0001_002:0013b23": "根特異，相好備足，如星中月。見已歡喜，下車",
    "T01n0001_002:0013b24": "步進，漸至佛所，頭面禮足，却坐一面。爾時，世",
    "T01n0001_002:0013b25": "尊漸為說法，示教利喜。聞佛所說，發歡喜",
    "T01n0001_002:0013b26": "心，即白佛言：「從今日始，歸依三尊，唯願聽",
    "T01n0001_002:0013b27": "許於正法中為優婆夷，盡此形壽，不殺、不",
    "T01n0001_002:0013b28": "盜、不邪婬、不妄語、不飲酒。」又白佛言：「唯願世",
    "T01n0001_002:0013b29": "尊及諸弟子明受我請，即於今暮止宿我",
    "T01n0001_002:0013c01": "園。」爾時，世尊默然受之。女見佛默然許可，",
    "T01n0001_002:0013c02": "即從座起，頭面禮足，遶佛而歸。其去未久，",
    "T01n0001_002:0013c03": "佛告阿難：「當與汝等詣彼園觀。」對曰：「唯",
    "T01n0001_002:0013c04": "然。」佛即從座起，攝持衣鉢，與眾弟子千二",
    "T01n0001_002:0013c05": "百五十人俱詣彼園。時，毘舍離諸隷車輩，",
    "T01n0001_002:0013c06": "聞佛在菴婆婆梨園中止住，即便嚴駕五",
    "T01n0001_002:0013c07": "色寶車，或乘青車青馬，衣、蓋、幢幡、官屬皆青，",
    "T01n0001_002:0013c08": "五色車馬，皆亦如是。時，五百隷車服色盡同，",
    "T01n0001_002:0013c09": "欲往詣佛，菴婆婆梨辭佛還家，中路逢",
    "T01n0001_002:0013c10": "諸隷車。時，車行𩣺疾，與彼寶車共相鈎撥，",
    "T01n0001_002:0013c11": "損折幢蓋而不避道，隷車責曰：「汝恃何勢，",
    "T01n0001_002:0013c12": "行不避道，衝撥我車，損折麾葢？」報曰：「諸",
    "T01n0001_002:0013c13": "貴！我已請佛明日設食，歸家供辦，是以行",
    "T01n0001_002:0013c14": "速，無容相避。」諸隷車即語女曰：「且置汝請，",
    "T01n0001_002:0013c15": "當先與我，我當與汝百千兩金？」女尋答曰：",
    "T01n0001_002:0013c16": "「先請已定，不得相與。」時，諸隷車又語女曰：",
    "T01n0001_002:0013c17": "「我更與汝十六倍百千兩金，必使我先？」女猶",
    "T01n0001_002:0013c18": "不肯：「我請已定，不可爾也。」時，諸隷車又語",
    "T01n0001_002:0013c19": "女曰：「我今與爾中分國財，可先與我？」女又",
    "T01n0001_002:0013c20": "報曰：「設使舉國財寶，我猶不取；所以然者，",
    "T01n0001_002:0013c21": "佛住我園，先受我請，此事已了，終不相與。」",
    "T01n0001_002:0013c22": "諸隷車等各振手歎咤：「今由斯女闕我初",
    "T01n0001_002:0013c23": "福。」即便前進徑詣彼園。爾時，世尊遙見五百",
    "T01n0001_002:0013c24": "隷車，車馬數萬，填道而來，告諸比丘：「汝等",
    "T01n0001_002:0013c25": "欲知忉利諸天遊戲園觀，威儀容飾，與此",
    "T01n0001_002:0013c26": "無異。汝等比丘！當自攝心，具諸威儀。云何",
    "T01n0001_002:0013c27": "比丘自攝其心？於是比丘內身身觀，精勤不",
    "T01n0001_002:0013c28": "懈，憶念不忘，捨世貪憂；外身身觀，精勤不",
    "T01n0001_002:0013c29": "懈，憶念不忘，捨世貪憂；內外身觀，精勤不",
    "T01n0001_002:0014a01": "懈，捨世貪憂。受、意、法觀，亦復如是。云何比",
    "T01n0001_002:0014a02": "丘具諸威儀？於是比丘可行知行，可止知",
    "T01n0001_002:0014a03": "止，左右顧視，屈伸俯仰，攝持衣鉢，食飲湯",
    "T01n0001_002:0014a04": "藥，不失宜則，善設方便，除去蔭蓋，行住",
    "T01n0001_002:0014a05": "坐臥，覺寤語默，攝心不亂，是謂比丘具諸",
    "T01n0001_002:0014a06": "威儀。」爾時，五百隷車往至菴婆婆梨園，欲",
    "T01n0001_002:0014a07": "到佛所，下車步進，頭面禮足，却坐一面。如來",
    "T01n0001_002:0014a08": "在座，光相獨顯，蔽諸大眾，譬如秋月，又如",
    "T01n0001_002:0014a09": "天地清明，淨無塵翳，日在虛空，光明獨照。爾",
    "T01n0001_002:0014a10": "時，五百隷車圍遶侍坐，佛於眾中，光相獨明。",
    "T01n0001_002:0014a11": "是時，坐中有一梵志名曰并𩞚，即從座起，",
    "T01n0001_002:0014a12": "偏袒右臂，右膝著地，叉手向佛，以偈讚曰：",
    "T01n0001_002:0014a13": "「摩竭鴦伽王，　　為快得善利，",
    "T01n0001_002:0014a14": "身被寶珠鎧，　　世尊出其土。",
    "T01n0001_002:0014a15": "威德動三千，　　名顯如雪山，",
    "T01n0001_002:0014a16": "如蓮花開敷，　　香氣甚微妙。",
    "T01n0001_002:0014a17": "今覩佛光明，　　如日之初出，",
    "T01n0001_002:0014a18": "如月遊虛空，　　無有諸雲翳。",
    "T01n0001_002:0014a19": "世尊亦如是，　　光照於世間，",
    "T01n0001_002:0014a20": "觀如來智慧，　　猶闇覩錠鐐，",
    "T01n0001_002:0014a21": "施眾以明眼，　　決了諸疑惑。」",
    "T01n0001_002:0014a22": "時，五百隷車聞此偈已，復告并𩞚：「汝可重",
    "T01n0001_002:0014a23": "說。」爾時，并𩞚即於佛前再三重說。時，五百",
    "T01n0001_002:0014a24": "隷車聞重說偈已，各脫寶衣，以施并𩞚，",
    "T01n0001_002:0014a25": "并𩞚即以寶衣奉上如來，佛愍彼故，即為",
    "T01n0001_002:0014a26": "納受。爾時，世尊告毘舍離諸隷車曰：「世有五",
    "T01n0001_002:0014a27": "寶甚為難得。何等為五？一者如來、至真出",
    "T01n0001_002:0014a28": "現於世，甚為難得。二者如來正法能演說",
    "T01n0001_002:0014a29": "者，此人難得。三者如來演法能信解者，此人",
    "T01n0001_002:0014b01": "難得。四者如來演法能成就者，此人難得。",
    "T01n0001_002:0014b02": "五者嶮危救厄知反復者，此人難得。是謂",
    "T01n0001_002:0014b03": "五寶為難得也。」時，五百隷車聞佛示教利",
    "T01n0001_002:0014b04": "喜已，即白佛言：「唯願世尊及諸弟子明",
    "T01n0001_002:0014b05": "受我請！」佛告隷車：「卿已請我，我今便為得",
    "T01n0001_002:0014b06": "供養已，菴婆婆梨女先已請訖。」時，五百隷車",
    "T01n0001_002:0014b07": "聞菴婆婆梨女已先請佛，各振手而言：「吾",
    "T01n0001_002:0014b08": "欲供養如來，而今此女已奪我先。」即從座",
    "T01n0001_002:0014b09": "起，頭面禮佛，遶佛三匝，各自還歸。時，菴婆婆",
    "T01n0001_002:0014b10": "梨女即於其夜種種供辦，明日時到，世尊即",
    "T01n0001_002:0014b11": "與千二百五十比丘整衣持鉢，前後圍遶，詣",
    "T01n0001_002:0014b12": "彼請所，就座而坐。時，菴婆婆梨女即設上",
    "T01n0001_002:0014b13": "饌，供佛及僧。食訖去鉢，并除机案。時，女",
    "T01n0001_002:0014b14": "手執金瓶，行澡水畢，前白佛言：「此毘耶",
    "T01n0001_002:0014b15": "離城所有園觀，我園最勝，今以此園貢上",
    "T01n0001_002:0014b16": "如來，哀愍我故，願垂納受。」佛告女曰：「汝可",
    "T01n0001_002:0014b17": "以此園施佛為首及招提僧。所以然者？如",
    "T01n0001_002:0014b18": "來所有園林、房舍、衣鉢六物，正使諸魔、釋、梵、",
    "T01n0001_002:0014b19": "大神力天，無有能堪受此供者。」時，女受",
    "T01n0001_002:0014b20": "教，即以此園施佛為首及招提僧。佛愍彼",
    "T01n0001_002:0014b21": "故，即為受之，而說偈言：",
    "T01n0001_002:0014b22": "「起塔立精舍，　　園果施清涼；",
    "T01n0001_002:0014b23": "橋船以渡人，　　曠野施水草。",
    "T01n0001_002:0014b24": "及以堂閣施，　　其福日夜增；",
    "T01n0001_002:0014b25": "戒具清淨者，　　彼必到善方。」",
    "T01n0001_002:0014b26": "時，菴婆婆梨女取一小牀於佛前坐，佛漸",
    "T01n0001_002:0014b27": "為說法，示教利喜：施論、戒論、生天之論，欲",
    "T01n0001_002:0014b28": "為大患，穢汙不淨，上漏為礙，出要為上。爾",
    "T01n0001_002:0014b29": "時，世尊知彼女意柔軟和悅，蔭蓋微薄，易",
    "T01n0001_002:0014c01": "可開化，如諸佛法，即為彼女說苦聖諦，苦",
    "T01n0001_002:0014c02": "集、苦滅、苦出要諦。時，菴婆婆梨女信心清淨，",
    "T01n0001_002:0014c03": "譬如淨潔白氈易為受色，即於座上遠",
    "T01n0001_002:0014c04": "塵離垢，諸法法眼生，見法得法，決定正住，",
    "T01n0001_002:0014c05": "不墮惡道，成就無畏，而白佛言：「我今歸依",
    "T01n0001_002:0014c06": "佛，歸依法，歸依僧。」如是再三。「唯願如來聽",
    "T01n0001_002:0014c07": "我於正法中為優婆夷！自今已後，盡壽不",
    "T01n0001_002:0014c08": "殺、不盜、不邪婬、不欺、不飲酒。」時，彼女從佛",
    "T01n0001_002:0014c09": "受五戒已，捨本所習，穢垢消除，即從座",
    "T01n0001_002:0014c10": "起，禮佛而去。爾時，世尊於毘舍離，隨宜住",
    "T01n0001_002:0014c11": "已，告阿難言：「汝等皆嚴，吾欲詣竹林叢。」對",
    "T01n0001_002:0014c12": "曰：「唯然。」即嚴衣鉢，與大眾侍從世尊，路",
    "T01n0001_002:0014c13": "由跋祇，至彼竹林。時，有婆羅門名毘沙陀",
    "T01n0001_002:0014c14": "耶，聞佛與諸大眾詣此竹林，默自思念：「此",
    "T01n0001_002:0014c15": "沙門瞿曇，名德流布，聞於四方，十號具足，",
    "T01n0001_002:0014c16": "於諸天、釋、梵、魔、若魔、天、沙門、婆羅門中，自",
    "T01n0001_002:0014c17": "身作證，為他說法，上中下言，皆悉真正，義味",
    "T01n0001_002:0014c18": "深奧，梵行具足。如此真人，宜往瞻覩。」時，婆",
    "T01n0001_002:0014c19": "羅門出於竹叢，往詣世尊，問訊訖，一面坐，",
    "T01n0001_002:0014c20": "世尊漸為說法，示教利喜。婆羅門聞已歡喜，",
    "T01n0001_002:0014c21": "即請世尊及諸大眾明日舍食。時，佛默然受",
    "T01n0001_002:0014c22": "請。婆羅門知已許可，即從座起，遶佛而歸。",
    "T01n0001_002:0014c23": "即於其夜，供設飲食。明日時到，唯聖知",
    "T01n0001_002:0014c24": "時。爾時，世尊著衣持鉢，大眾圍遶往詣彼",
    "T01n0001_002:0014c25": "舍，就座而坐。時，婆羅門設種種甘饌，供佛",
    "T01n0001_002:0014c26": "及僧。食訖去鉢，行澡水畢，取一小牀於",
    "T01n0001_002:0014c27": "佛前坐。爾時，世尊為婆羅門而作頌曰：",
    "T01n0001_002:0014c28": "「若以飲食，　　衣服臥具，",
    "T01n0001_002:0014c29": "施持戒人，　　則獲大果。",
    "T01n0001_002:0015a01": "此為真伴，　　終始相隨，",
    "T01n0001_002:0015a02": "所至到處，　　如影隨形。",
    "T01n0001_002:0015a03": "是故種善，　　為後世粮，",
    "T01n0001_002:0015a04": "福為根基，　　眾生以安。",
    "T01n0001_002:0015a05": "福為天護，　　行不危嶮，",
    "T01n0001_002:0015a06": "生不遭難，　　死則上天。」",
    "T01n0001_002:0015a07": "爾時，世尊為婆羅門說微妙法，示教利喜已，",
    "T01n0001_002:0015a08": "從座而去。于時彼土穀貴飢饉，乞求難得，",
    "T01n0001_002:0015a09": "佛告阿難：「勅此國內現諸比丘盡集講堂。」",
    "T01n0001_002:0015a10": "對曰：「唯然。」即承教旨，宣令遠近普集講堂。",
    "T01n0001_002:0015a11": "是時，國內大眾皆集，阿難白佛言：「大眾已集，",
    "T01n0001_002:0015a12": "唯聖知時。」爾時，世尊即從座起，詣於講堂，",
    "T01n0001_002:0015a13": "就座而坐，告諸比丘：「此土飢饉，乞求難得，",
    "T01n0001_002:0015a14": "汝等宜各分部，隨所知識，詣毘舍離及越",
    "T01n0001_002:0015a15": "祇國，於彼安居，可以無乏。吾獨與阿難",
    "T01n0001_002:0015a16": "於此安居。所以然者？恐有短乏。」是時，諸比",
    "T01n0001_002:0015a17": "丘受教即行，佛與阿難獨留。於後夏安居",
    "T01n0001_002:0015a18": "中，佛身疾生，舉體皆痛，佛自念言：「我今",
    "T01n0001_002:0015a19": "疾生，舉身痛甚，而諸弟子悉皆不在，若取",
    "T01n0001_002:0015a20": "涅槃，則非我宜，今當精勤自力以留壽命。」",
    "T01n0001_002:0015a21": "爾時，世尊於靜室出，坐清涼處。阿難見已，",
    "T01n0001_002:0015a22": "速疾往詣，而白佛言：「今觀尊顏，疾如有",
    "T01n0001_002:0015a23": "損。」阿難又言：「世尊有疾，我心惶懼，憂結荒",
    "T01n0001_002:0015a24": "迷，不識方面，氣息未絕，猶少醒悟。默思：『如",
    "T01n0001_002:0015a25": "來未即滅度，世眼未滅，大法未損，何故今",
    "T01n0001_002:0015a26": "者不有教令於眾弟子乎？』」佛告阿難：「眾僧",
    "T01n0001_002:0015a27": "於我有所須耶？若有自言：『我持眾僧，我",
    "T01n0001_002:0015a28": "攝眾僧。』斯人於眾應有教命，如來不言：",
    "T01n0001_002:0015a29": "『我持於眾，我攝於眾。』豈當於眾有教令",
    "T01n0001_002:0015b01": "乎？阿難！我所說法，內外已訖，終不自稱所",
    "T01n0001_002:0015b02": "見通達。吾已老矣，年且八十。譬如故車，方",
    "T01n0001_002:0015b03": "便修治得有所至。吾身亦然，以方便力得",
    "T01n0001_002:0015b04": "少留壽，自力精進，忍此苦痛，不念一切",
    "T01n0001_002:0015b05": "想，入無想定，時，我身安隱，無有惱患。是故，",
    "T01n0001_002:0015b06": "阿難！當自熾燃，熾燃於法，勿他熾燃；當",
    "T01n0001_002:0015b07": "自歸依，歸依於法，勿他歸依。云何自熾燃，",
    "T01n0001_002:0015b08": "熾燃於法，勿他熾燃；當自歸依，歸依於法，",
    "T01n0001_002:0015b09": "勿他歸依？阿難！比丘觀內身精勤無懈，憶",
    "T01n0001_002:0015b10": "念不忘，除世貪憂；觀外身、觀內外身，精",
    "T01n0001_002:0015b11": "勤不懈，憶念不忘，除世貪憂。受、意、法觀，亦",
    "T01n0001_002:0015b12": "復如是。是謂，阿難！自熾燃，熾燃於法，勿他",
    "T01n0001_002:0015b13": "熾燃；當自歸依，歸依於法，勿他歸依。」佛",
    "T01n0001_002:0015b14": "告阿難：「吾滅度後，能有修行此法者，則",
    "T01n0001_002:0015b15": "為真我弟子第一學者。」",
    "T01n0001_002:0015b16": "佛告阿難：「俱至遮婆羅塔。」對曰：「唯然。」如來",
    "T01n0001_002:0015b17": "即起，著衣持鉢，詣一樹下，告阿難：「敷座，",
    "T01n0001_002:0015b18": "吾患背痛，欲於此止。」對曰：「唯然。」尋即敷座。",
    "T01n0001_002:0015b19": "如來坐已，阿難敷一小座於佛前坐。佛告",
    "T01n0001_002:0015b20": "阿難：「諸有修四神足，多修習行，常念不忘，",
    "T01n0001_002:0015b21": "在意所欲，可得不死一劫有餘。阿難！佛",
    "T01n0001_002:0015b22": "四神足已多修行，專念不忘，在意所欲，如",
    "T01n0001_002:0015b23": "來可止一劫有餘，為世除冥，多所饒益，天",
    "T01n0001_002:0015b24": "人獲安。」爾時，阿難默然不對，如是再三，又",
    "T01n0001_002:0015b25": "亦默然。是時阿難為魔所蔽，曚曚不悟，佛",
    "T01n0001_002:0015b26": "三現相而不知請。佛告阿難：「宜知是時。」",
    "T01n0001_002:0015b27": "阿難承佛意旨，即從座起，禮佛而去。去佛",
    "T01n0001_002:0015b28": "不遠，在一樹下靜意思惟。其間未久，時，魔",
    "T01n0001_002:0015b29": "波旬來白佛：「佛意無欲，可般涅槃，今正",
    "T01n0001_002:0015c01": "是時，宜速滅度。」佛告波旬：「且止！且止！我自",
    "T01n0001_002:0015c02": "知時。如來今者未取涅槃，須我諸比丘集，",
    "T01n0001_002:0015c03": "又能自調，勇捍無怯，到安隱處，逮得己",
    "T01n0001_002:0015c04": "利，為人導師，演布經教，顯於句義。若有異",
    "T01n0001_002:0015c05": "論，能以正法而降伏之。又以神變，自身作",
    "T01n0001_002:0015c06": "證。如是弟子皆悉未集。又諸比丘尼、優婆",
    "T01n0001_002:0015c07": "塞、優婆夷，普皆如是，亦復未集。今者要當廣",
    "T01n0001_002:0015c08": "於梵行，演布覺意，使諸天人普見神變。」時，",
    "T01n0001_002:0015c09": "魔波旬復白佛言：「佛昔於鬱鞞羅尼連",
    "T01n0001_002:0015c10": "禪水邊，阿遊波尼俱律樹下初成正覺，我",
    "T01n0001_002:0015c11": "時至世尊所，勸請如來可般涅槃：『今正是",
    "T01n0001_002:0015c12": "時，宜速滅度。』爾時，如來即報我言：『止！止！波",
    "T01n0001_002:0015c13": "旬！我自知時，如來今者未取涅槃，須我",
    "T01n0001_002:0015c14": "諸弟子集，乃至天人見神變化乃取滅度。』佛",
    "T01n0001_002:0015c15": "今弟子已集，乃至天人見神變化，今正是時，",
    "T01n0001_002:0015c16": "何不滅度？」佛言：「止！止！波旬！佛自知時不久",
    "T01n0001_002:0015c17": "住也，是後三月，於本生處拘尸那竭娑羅園",
    "T01n0001_002:0015c18": "雙樹間，當取滅度。」時，魔即念：「佛不虛言，今",
    "T01n0001_002:0015c19": "必滅度。」歡喜踊躍，忽然不現。魔去未久，佛",
    "T01n0001_002:0015c20": "即於遮婆羅塔，定意三昧，捨命住壽。當此",
    "T01n0001_002:0015c21": "之時，地大震動，舉國人民莫不驚怖，衣毛為",
    "T01n0001_002:0015c22": "竪，佛放大光，徹照無窮，幽冥之處，莫不蒙",
    "T01n0001_002:0015c23": "明，各得相見。爾時，世尊以偈頌曰：",
    "T01n0001_002:0015c24": "「有無二行中，　　吾今捨有為；",
    "T01n0001_002:0015c25": "內專三昧定，　　如鳥出於卵。」",
    "T01n0001_002:0015c26": "爾時，賢者阿難心驚毛竪，疾行詣佛，頭面禮",
    "T01n0001_002:0015c27": "足，却住一面，白佛言：「恠哉！世尊！地動乃爾，",
    "T01n0001_002:0015c28": "是何因緣？」佛告阿難：「凡世地動，有八因緣。",
    "T01n0001_002:0015c29": "何等八？夫地在水上，水止於風，風止於空，",
    "T01n0001_002:0016a01": "空中大風有時自起，則大水擾，大水擾則普",
    "T01n0001_002:0016a02": "地動，是為一也。復次，阿難！有時得道比丘、比",
    "T01n0001_002:0016a03": "丘尼及大神尊天，觀水性多，觀地性少，欲",
    "T01n0001_002:0016a04": "自試力，則普地動，是為二也。復次，阿難！若",
    "T01n0001_002:0016a05": "始菩薩從兜率天降神母胎，專念不亂，地",
    "T01n0001_002:0016a06": "為大動，是為三也。復次，阿難！菩薩始出母",
    "T01n0001_002:0016a07": "胎，從右脇生，專念不亂，則普地動，是為四",
    "T01n0001_002:0016a08": "也。復次，阿難！菩薩初成無上正覺，當於此",
    "T01n0001_002:0016a09": "時，地大震動，是為五也。復次，阿難！佛初成",
    "T01n0001_002:0016a10": "道，轉無上法輪，魔、若魔、天、沙門、婆羅門、諸天、",
    "T01n0001_002:0016a11": "世人所不能轉，則普地動，是為六也。復次，",
    "T01n0001_002:0016a12": "阿難！佛教將畢，專念不亂，欲捨性命，則普",
    "T01n0001_002:0016a13": "地動，是為七也。復次，阿難！如來於無餘涅",
    "T01n0001_002:0016a14": "槃界般涅槃時，地大振動，是為八也。以",
    "T01n0001_002:0016a15": "是八因緣，令地大動。」爾時，世尊即說偈言：",
    "T01n0001_002:0016a16": "「無上二足尊，　　照世大沙門；",
    "T01n0001_002:0016a17": "阿難請天師，　　地動何因緣？",
    "T01n0001_002:0016a18": "如來演慈音，　　聲如迦毘陵；",
    "T01n0001_002:0016a19": "我說汝等聽，　　地動之所由。",
    "T01n0001_002:0016a20": "地因水而止，　　水因風而住；",
    "T01n0001_002:0016a21": "若虛空風起，　　則地為大動。",
    "T01n0001_002:0016a22": "比丘比丘尼，　　欲試神足力；",
    "T01n0001_002:0016a23": "山海百草木，　　大地皆震動。",
    "T01n0001_002:0016a24": "釋梵諸尊天，　　意欲動於地；",
    "T01n0001_002:0016a25": "山海諸鬼神，　　大地為震動。",
    "T01n0001_002:0016a26": "菩薩二足尊，　　百福相已具；",
    "T01n0001_002:0016a27": "始入母胎時，　　地則為大動。",
    "T01n0001_002:0016a28": "十月處母胎，　　如龍臥茵蓐；",
    "T01n0001_002:0016a29": "初從右脇生，　　時地則大動。",
    "T01n0001_002:0016b01": "佛為童子時，　　消滅使緣縛；",
    "T01n0001_002:0016b02": "成道勝無量，　　地則為大動。",
    "T01n0001_002:0016b03": "昇仙轉法輪，　　於鹿野苑中；",
    "T01n0001_002:0016b04": "道力降伏魔，　　則地大為動。",
    "T01n0001_002:0016b05": "天魔頻來請，　　勸佛般泥洹；",
    "T01n0001_002:0016b06": "佛為捨性命，　　地則為大動。",
    "T01n0001_002:0016b07": "人尊大導師，　　神仙盡後有；",
    "T01n0001_002:0016b08": "難動而取滅，　　時地則大動。",
    "T01n0001_002:0016b09": "淨眼說諸緣，　　地動八事動；",
    "T01n0001_002:0016b10": "有此亦有餘，　　時地皆震動。」",
    "T01n0001_002:0016b11": "佛說長阿含經卷第二"
}