{
    "T28n1546_037:0270b05": "阿毘曇毘婆沙論卷第三十七",
    "T28n1546_037:0270b07": "迦旃延子造　五百羅漢釋",
    "T28n1546_037:0270b08": "北涼天竺沙門浮陀跋摩",
    "T28n1546_037:0270b09": "共道泰等譯",
    "T28n1546_037:0270b10": "4 十門品1使犍度十門品第四之一",
    "T28n1546_037:0270b11": "二十二根、十八界、十二入、五陰、五取陰、六",
    "T28n1546_037:0270b12": "界。二法，謂色法、無色法，可見法、不可見法，",
    "T28n1546_037:0270b13": "有對法、無對法，有漏法、無漏法，有為法、無",
    "T28n1546_037:0270b14": "為法。三法，謂過去、未來、現在法，善、不善、無",
    "T28n1546_037:0270b15": "記法，欲、色、無色界繫法，學、無學、非學非無學",
    "T28n1546_037:0270b16": "法，見道斷、修道斷、無斷法。四法，謂四諦、四禪、",
    "T28n1546_037:0270b17": "四無量、四無色定。八解脫、八勝處、十一切處、",
    "T28n1546_037:0270b18": "八智、三三昧、三結，乃至九十八使。眼根幾使",
    "T28n1546_037:0270b19": "所使，乃至無色界修道所斷無明使幾使所",
    "T28n1546_037:0270b20": "使。如此章及解章義，此中應廣作優波提",
    "T28n1546_037:0270b21": "舍。二十二根：眼根、耳根、鼻根、舌根、身根、意",
    "T28n1546_037:0270b22": "根、男根、女根、命根、樂根、苦根、喜根、憂根、捨",
    "T28n1546_037:0270b23": "根、信根、精進根、念根、定根、慧根、未知欲知",
    "T28n1546_037:0270b24": "根、知根、知已根。問曰：何故彼尊者立二十",
    "T28n1546_037:0270b25": "二根而作論？答曰：彼作經者有如是欲、如是",
    "T28n1546_037:0270b26": "意，隨其欲意而作論，亦不違法相。彼意欲立",
    "T28n1546_037:0270b27": "二十二根而作論，隨其意立二十二根。復有",
    "T28n1546_037:0270b28": "說者，此中不應問彼尊者所以立二十二根。",
    "T28n1546_037:0270b29": "所以者何？佛經說二十二根。佛經是此論所",
    "T28n1546_037:0270c01": "為根本，此論亦說二十二根。彼尊者不能於",
    "T28n1546_037:0270c02": "二十二根減一根說二十一根、增一根說二",
    "T28n1546_037:0270c03": "十三根。所以者何？佛經不可增減，無減可增、",
    "T28n1546_037:0270c04": "無增可減故。如無增無減，無多無少、無益無",
    "T28n1546_037:0270c05": "損、無量無邊亦如是。無量者，謂義無量。無邊",
    "T28n1546_037:0270c06": "者，謂文無邊。猶如大海無量無邊，無量者謂",
    "T28n1546_037:0270c07": "深無量，無邊者謂廣無邊。佛經亦如是。如尊",
    "T28n1546_037:0270c08": "者舍利弗等百千萬億那由他論師，為解佛",
    "T28n1546_037:0270c09": "經二句義故，造百千萬論，盡其覺性猶不能",
    "T28n1546_037:0270c10": "知其量、得其邊際。問曰：置造論者。何故佛經",
    "T28n1546_037:0270c11": "說二十二根？答曰：為受化者故。受化者聞說",
    "T28n1546_037:0270c12": "此法則得增益。復次此經皆有所以因緣。何",
    "T28n1546_037:0270c13": "者是耶？答曰：生聞婆羅門往詣佛所，問訊世",
    "T28n1546_037:0270c14": "尊種種語已，在一面坐而作是言：說諸根者",
    "T28n1546_037:0270c15": "多。沙門瞿曇說有幾根耶？佛告婆羅門：我說",
    "T28n1546_037:0270c16": "二十二根，謂眼根乃至知已根。如來說二十",
    "T28n1546_037:0270c17": "二根，則攝一切諸根義。婆羅門！若有人言：沙",
    "T28n1546_037:0270c18": "門瞿曇所說諸根，我能遮止，更說餘根。但有",
    "T28n1546_037:0270c19": "是言，而無有實。若還問者，亦不能知，反生愚",
    "T28n1546_037:0270c20": "惑。所以者何？非其境界故。婆羅門問佛，若",
    "T28n1546_037:0270c21": "不應廣問此經所以因緣，應問婆羅門往至",
    "T28n1546_037:0270c22": "佛所但問二十二根，而不問陰界入、真諦、沙",
    "T28n1546_037:0270c23": "門果、緣起、助道等法耶？答曰：彼婆羅門所疑",
    "T28n1546_037:0270c24": "處便問，不疑者不問。復次此婆羅門，善能",
    "T28n1546_037:0270c25": "旋歷，喜試有所問。為問根義故，經歷九十",
    "T28n1546_037:0270c26": "六種，為欲知一一道為說幾根。如尼犍子",
    "T28n1546_037:0270c27": "說一根謂命根，是故彼不飲冷水、不斷生草。",
    "T28n1546_037:0270c28": "所以者何？於外物中計有命根故。問曰：外道",
    "T28n1546_037:0270c29": "於外物中計有何根？答曰：或有說，計有意",
    "T28n1546_037:0271a01": "根。復有說，計有命根。復有說，外道於物中",
    "T28n1546_037:0271a02": "計有意根，名有根法；計有命根，名有命法；或",
    "T28n1546_037:0271a03": "有計二根者，謂業及意。復有說，若眼不見",
    "T28n1546_037:0271a04": "色、耳不聞聲，是名聖修根。如波羅奢等作如",
    "T28n1546_037:0271a05": "是說。問曰：何故名波羅奢耶？答曰：是其人名。",
    "T28n1546_037:0271a06": "無有難名者。所以者何？自有不如義而立名。",
    "T28n1546_037:0271a07": "復次波羅奢是其姓，如婆羅門各有別姓，有",
    "T28n1546_037:0271a08": "姓拘蹉、有姓婆蹉、有姓奢緻羅、有姓婆羅墮，",
    "T28n1546_037:0271a09": "波羅奢姓亦如是。復次若從剎利婆羅門姓",
    "T28n1546_037:0271a10": "生者名波羅奢，猶如從驢馬生者名為騾。評",
    "T28n1546_037:0271a11": "曰：此姓波羅奢故名波羅奢。彼有弟子，名",
    "T28n1546_037:0271a12": "優多羅摩納婆，往詣佛所，問訊世尊，種種",
    "T28n1546_037:0271a13": "語論，在一面坐。世尊問言：汝師波羅奢，為諸",
    "T28n1546_037:0271a14": "弟子說修根法不？摩納答言：我師說之。佛問：",
    "T28n1546_037:0271a15": "云何說？摩納答言：若眼不見色、耳不聞聲，是",
    "T28n1546_037:0271a16": "名聖修根。時佛難言：若不見色名聖修根者，",
    "T28n1546_037:0271a17": "盲者便是聖修根人。爾時尊者阿難侍佛後",
    "T28n1546_037:0271a18": "立，以扇扇佛。復難摩納言：若汝所說，聾者便",
    "T28n1546_037:0271a19": "是聖修根人。所以者何？以不聞聲故。問曰：如",
    "T28n1546_037:0271a20": "尊者舍利弗等百千萬億那由他諸大論師，",
    "T28n1546_037:0271a21": "惟佛一人能難其義辯及所立言使令不行。",
    "T28n1546_037:0271a22": "何故世尊作第一難，尊者阿難作第二難？世",
    "T28n1546_037:0271a23": "尊何故而不制止尊者阿難耶？答曰：佛觀阿",
    "T28n1546_037:0271a24": "難咽喉有相，欲有所問。佛行菩薩道時不曾",
    "T28n1546_037:0271a25": "斷人，乃至弟子亦不斷其問。復次佛知阿難",
    "T28n1546_037:0271a26": "所說與我所說等無有異無有增減，無增減",
    "T28n1546_037:0271a27": "故而不制止。復次若師與弟子俱能伏者，是",
    "T28n1546_037:0271a28": "名善伏。復次欲令外道無餘言故。若當世尊",
    "T28n1546_037:0271a29": "作第一難，阿難不作第二難者，彼梵志還自",
    "T28n1546_037:0271b01": "眾中作如是說：雖為彼師所伏，不為彼弟子",
    "T28n1546_037:0271b02": "所伏。雖伏我等弟子，不伏我等師。若世尊作",
    "T28n1546_037:0271b03": "第一難，阿難作第二難，則破外道憍慢之心。",
    "T28n1546_037:0271b04": "彼作是念：弟子猶能伏我，何況於師。復次為",
    "T28n1546_037:0271b05": "滿彼梵志意故作如是說。彼梵志作是念：沙",
    "T28n1546_037:0271b06": "門瞿曇，一切力士無能伏者，一切論中無能",
    "T28n1546_037:0271b07": "報者，一切論中為最上者。往昔諸大論師無",
    "T28n1546_037:0271b08": "能伏者，何況我等。若彼弟子共我言論往反，",
    "T28n1546_037:0271b09": "於理乃可。佛於一切時常欲滿化人意，如其",
    "T28n1546_037:0271b10": "所念而便作之。復次佛以阿難作證此義人，",
    "T28n1546_037:0271b11": "彼諸外道於阿難所生信敬處。阿難形容端",
    "T28n1546_037:0271b12": "正，善知因陀毘陀羅論，是故世尊欲以阿難",
    "T28n1546_037:0271b13": "作證此義人，令彼外道於此義中生信敬故。",
    "T28n1546_037:0271b14": "復次欲現不斷弟子問難。外道法不聽弟子",
    "T28n1546_037:0271b15": "有所難問。所以者何？若聽弟子問難者或時",
    "T28n1546_037:0271b16": "令師墮負處門，若師墮負處門者則失利養。",
    "T28n1546_037:0271b17": "如舍利弗等百千萬億諸大論師所立問難，",
    "T28n1546_037:0271b18": "猶無有能共佛等者，何況能勝，是故佛法不",
    "T28n1546_037:0271b19": "斷弟子問難。復次為現慳法斷故。外道所以",
    "T28n1546_037:0271b20": "不聽弟子問難，彼作是念：或能因是事故多",
    "T28n1546_037:0271b21": "得利養。佛則不爾，若令一切世人多得利養。",
    "T28n1546_037:0271b22": "乃至無有施佛毫末者，如來終無異相之言。",
    "T28n1546_037:0271b23": "復次欲現善說法中所說具足，同於一見無異",
    "T28n1546_037:0271b24": "意故。外道法中，師所說異、弟子所說異，師",
    "T28n1546_037:0271b25": "所",
    "T28n1546_037:0271b26": "解異、弟子所解異。善說法中無如是過。如師",
    "T28n1546_037:0271b27": "所說，弟子亦爾；如師所解，弟子亦解，於文句",
    "T28n1546_037:0271b28": "義終無有異。是故欲現善說法中所說具足",
    "T28n1546_037:0271b29": "同於一見無異意故，世尊作第一難，阿難作",
    "T28n1546_037:0271c01": "第二難。以是事故，不制止阿難所難。問曰：",
    "T28n1546_037:0271c02": "外道自作是說：眼不見色、耳不聞聲，是名聖",
    "T28n1546_037:0271c03": "修根。世尊難言：若然者，盲聾之人是聖修",
    "T28n1546_037:0271c04": "根。則順他說，云何名難？答曰：佛作是說，是",
    "T28n1546_037:0271c05": "名大難，斷他所說，亦名總說諸外道過。若眼",
    "T28n1546_037:0271c06": "不見色、耳不聞聲名聖修根者，汝等何為",
    "T28n1546_037:0271c07": "緣棄居家、除去飾好、修行梵行？但當害於",
    "T28n1546_037:0271c08": "二根便是聖人。是故佛說名為大難，斷他所",
    "T28n1546_037:0271c09": "說，亦名總說諸外道過。衛施師復說五根，謂",
    "T28n1546_037:0271c10": "眼耳鼻舌身根。如僧佉經復說十一根，謂五",
    "T28n1546_037:0271c11": "覺根、五事根。五覺根者，謂眼耳鼻舌身根。五",
    "T28n1546_037:0271c12": "事根者，謂語根、手根、脚根、大便根、小便根。意",
    "T28n1546_037:0271c13": "根第十一。或有說百二十根者，謂兩眼根、兩",
    "T28n1546_037:0271c14": "耳根、兩鼻根、舌根、身根、意根、命根、五受根、",
    "T28n1546_037:0271c15": "信等五根，如是等有二十根。地獄趣有二十、",
    "T28n1546_037:0271c16": "畜生趣有二十、餓鬼趣有二十、人趣有二十、",
    "T28n1546_037:0271c17": "天趣有二十、阿修羅趣有二十。復有說者，諸",
    "T28n1546_037:0271c18": "外道不說百二十根，說有百二十主，如天主、",
    "T28n1546_037:0271c19": "龍主、阿修羅主、人主。如是等上妙之身，經百",
    "T28n1546_037:0271c20": "二十處然後得般涅槃。彼婆羅門聞說是語，",
    "T28n1546_037:0271c21": "心轉疑惑，不知何者是實，為說一根者、為說",
    "T28n1546_037:0271c22": "乃至百二十根者？彼聞釋種生太子，有三十",
    "T28n1546_037:0271c23": "二大人相以自莊嚴身，有八十種隨形好，純",
    "T28n1546_037:0271c24": "黃金色，圓光繞身一尋，觀無厭足。出家求道，",
    "T28n1546_037:0271c25": "得一切知見，能斷一切疑，與一切決定，盡",
    "T28n1546_037:0271c26": "一切問難邊際，我應往問。即詣佛所，到已問",
    "T28n1546_037:0271c27": "訊世尊，廣說如上。爾時生聞婆羅門白佛言：",
    "T28n1546_037:0271c28": "沙門瞿曇！說諸根者多，為有幾根？問曰：何不",
    "T28n1546_037:0271c29": "作如是問：九十六種一一道中，為說有幾根？",
    "T28n1546_037:0272a01": "答曰：彼婆羅門雖復黠慧，其性諂曲，有如是",
    "T28n1546_037:0272a02": "念：若我作如是問者，沙門瞿曇當選好者而",
    "T28n1546_037:0272a03": "說。佛告婆羅門：有二十二根，謂眼根乃至知",
    "T28n1546_037:0272a04": "已根，如來說如是等根能攝一切根義。汝",
    "T28n1546_037:0272a05": "婆羅門，若有人言：沙門瞿曇所說諸根，我能",
    "T28n1546_037:0272a06": "遮止，更說餘根。但有是言而無有實。若還問",
    "T28n1546_037:0272a07": "者，亦不能知，反生愚惑。所以者何？非其境界",
    "T28n1546_037:0272a08": "故。問曰：何故復作是說：若有人言，乃至廣說。",
    "T28n1546_037:0272a09": "答曰：欲止彼人先所聞，或說一根者乃至說",
    "T28n1546_037:0272a10": "百二十根者，皆非如實。我雖有一切知見，",
    "T28n1546_037:0272a11": "不能於二十二根減一根說二十一、增一根說",
    "T28n1546_037:0272a12": "二十三，何況外道小智小見邪慧之者。以是",
    "T28n1546_037:0272a13": "事故，彼婆羅門往詣佛所，但問諸根，不問陰",
    "T28n1546_037:0272a14": "界入、真諦、沙門果、緣起、助道法。問曰：二十二",
    "T28n1546_037:0272a15": "根，名有二十二，實體有幾？答曰：阿毘曇者",
    "T28n1546_037:0272a16": "作如是說：二十二根，名有二十二，實體十七。",
    "T28n1546_037:0272a17": "彼作是說：五根更無別體，謂男根、女根、未",
    "T28n1546_037:0272a18": "知欲知根、知根、知已根。問曰：彼何故說男根",
    "T28n1546_037:0272a19": "女根無別體？答曰：彼說身根外更無男根女",
    "T28n1546_037:0272a20": "根別體。如說：云何男根？答曰：身根少分。云何",
    "T28n1546_037:0272a21": "女根？答曰：身根少分。何故三無漏根無有別",
    "T28n1546_037:0272a22": "體？答曰：九根之外更無三根別體。九根者，",
    "T28n1546_037:0272a23": "意根、樂根、喜根、捨根、信等五根。此九根，有",
    "T28n1546_037:0272a24": "時名未知欲知根、有時名知根、有時名知已",
    "T28n1546_037:0272a25": "根，在見道時名未知欲知根、在修道時名知",
    "T28n1546_037:0272a26": "根、在無學道時名知已根。復次在堅信、堅法",
    "T28n1546_037:0272a27": "身中名未知欲知根，在信解脫、見到、身證身",
    "T28n1546_037:0272a28": "中名知根，在慧解脫、俱解脫身中名知已根。",
    "T28n1546_037:0272a29": "所以者何？九根合聚名未知欲知根、九根合",
    "T28n1546_037:0272b01": "聚名知根、九根合聚名知已根。以是事故，",
    "T28n1546_037:0272b02": "說三無漏根無有別體。是故說根，名有二十",
    "T28n1546_037:0272b03": "二，實體有十七。尊者曇摩多羅作如是說：二",
    "T28n1546_037:0272b04": "十二根，名有二十二，實體有十四。向說五根",
    "T28n1546_037:0272b05": "無有別體，更說三根亦無別體，謂命根、捨根、",
    "T28n1546_037:0272b06": "定根。問曰：彼何故說命根無別體？答曰：命根",
    "T28n1546_037:0272b07": "是心不相應行陰，彼說心不相應行陰無有",
    "T28n1546_037:0272b08": "別體。何故說捨根無別體？答曰：彼說苦受樂",
    "T28n1546_037:0272b09": "受外更無別捨受。諸所受若苦、若樂，不苦不",
    "T28n1546_037:0272b10": "樂云何名受？問曰：若然者，云何通佛經？佛經",
    "T28n1546_037:0272b11": "說：有苦受、樂受、不苦不樂受。答曰：彼作是說：",
    "T28n1546_037:0272b12": "樂受或時上或時下、或時黠慧或時不黠慧、",
    "T28n1546_037:0272b13": "或時寂靜或時不寂靜。苦受亦爾。若樂受中",
    "T28n1546_037:0272b14": "下者、苦受中下者、樂受中不黠慧者、苦受中",
    "T28n1546_037:0272b15": "不黠慧者、樂受中寂靜者、苦受中寂靜者，是",
    "T28n1546_037:0272b16": "名不苦不樂受。此不決定在一分中，其猶如",
    "T28n1546_037:0272b17": "疑，無有決定。問曰：何故說定根無有別體？答",
    "T28n1546_037:0272b18": "曰：彼作是說：心外無別定根。如說：云何定根？",
    "T28n1546_037:0272b19": "答曰：一心是也。是故彼說二十二根，名有二",
    "T28n1546_037:0272b20": "十二，實體有十四。尊者佛陀提婆作如是說：",
    "T28n1546_037:0272b21": "二十二根，名有二十二，實體有一謂意根。彼",
    "T28n1546_037:0272b22": "說有為法作二分：一、四大分；二、心分。四大之",
    "T28n1546_037:0272b23": "外無別造色，心外更無別數法。彼作是說：諸",
    "T28n1546_037:0272b24": "色是四大差別，諸無色根是心差別。是故說",
    "T28n1546_037:0272b25": "二十二根，名有二十二，實體有一謂意根。評",
    "T28n1546_037:0272b26": "曰：如前說者好，名有二十二，實體有十七。如",
    "T28n1546_037:0272b27": "名體，名假體假、名異相體異相、分別名分別",
    "T28n1546_037:0272b28": "體、知名知體亦如是。此是根體，乃至廣說。已",
    "T28n1546_037:0272b29": "說體性所以，今當說何故名根。根是何義？答",
    "T28n1546_037:0272c01": "曰：威勢義是根義、明義是根義、異義是根義、",
    "T28n1546_037:0272c02": "喜觀義是根義、勝義是根義、最義是根義、主",
    "T28n1546_037:0272c03": "義是根義。問曰：若威勢義是根義者，一切有",
    "T28n1546_037:0272c04": "為法展轉有威勢，無為法於有為法亦有威",
    "T28n1546_037:0272c05": "勢，如是一切有為法盡應是根。佛何故獨立",
    "T28n1546_037:0272c06": "此二十二法為根？尊者婆奢說曰：佛世尊決",
    "T28n1546_037:0272c07": "定知法相亦知勢用，餘人所不知。若法有根",
    "T28n1546_037:0272c08": "相者立根，若法無根相者不立根。復次威勢",
    "T28n1546_037:0272c09": "緣，或有下者、或有上者、或有減者、或有增者，",
    "T28n1546_037:0272c10": "若上者增者立根，若減者下者是非根法。復",
    "T28n1546_037:0272c11": "次雖有為法展轉有威勢，無為法於有為法",
    "T28n1546_037:0272c12": "亦有威勢，不如二十二根威勢，無明義、無異",
    "T28n1546_037:0272c13": "義、無喜觀義、無勝義、無最義、無主義。如一切",
    "T28n1546_037:0272c14": "眾生展轉有威勢緣，或有勝者。如閻羅王於",
    "T28n1546_037:0272c15": "地獄眾生，師子王於獸中，村主於村中，王",
    "T28n1546_037:0272c16": "於國中，轉輪聖王於四天下，自在天王於欲",
    "T28n1546_037:0272c17": "界，梵天王於千世界，佛於三界。佛有如是威",
    "T28n1546_037:0272c18": "勢，勝一切眾生。如是一切有為法雖展轉有",
    "T28n1546_037:0272c19": "威勢，無為法於有為法有威勢，不如二十二",
    "T28n1546_037:0272c20": "根威勢，有明義乃至主義。以是事故，威勢義",
    "T28n1546_037:0272c21": "明義，乃至主義是根義。",
    "T28n1546_037:0272c22": "問曰：若威勢義是根義者，於何處有威勢耶？",
    "T28n1546_037:0272c23": "答曰：眼根於四處作威勢緣勝：一、自莊嚴身；",
    "T28n1546_037:0272c24": "二、護自身；三、為眼識及眼識相應作所依；四、",
    "T28n1546_037:0272c25": "獨能見色。自莊嚴身者，雖有妙身一切肢體",
    "T28n1546_037:0272c26": "具足，若無眼根則無威勢。護自身者，眼根能",
    "T28n1546_037:0272c27": "見好不好色，好者從之、惡者避之，令此身久",
    "T28n1546_037:0272c28": "住。為眼識及眼識相應法作所依者，眼識及",
    "T28n1546_037:0272c29": "相應依眼根生。獨能見色者，眼根能見色，餘",
    "T28n1546_037:0273a01": "二十一根所不能。耳根於四處作威勢緣勝：",
    "T28n1546_037:0273a02": "一、自莊嚴身；二、護自身；三、為耳識及耳識相",
    "T28n1546_037:0273a03": "應作所依；四、獨能聞聲。自莊嚴身者，雖有妙",
    "T28n1546_037:0273a04": "身一切肢體具足，若無耳根則無威勢。護自",
    "T28n1546_037:0273a05": "身者，耳根能聞好不好聲，好者從之、惡者",
    "T28n1546_037:0273a06": "避之，令此身久住。為耳識及識相應法作所",
    "T28n1546_037:0273a07": "依者，耳識及相應依耳根生。獨能聞聲者，",
    "T28n1546_037:0273a08": "耳根能聞聲，餘二十一根所不能。復有說者，",
    "T28n1546_037:0273a09": "眼根擁護生身，作威勢緣勝。如偈說：",
    "T28n1546_037:0273a10": "「譬如眼明人，　　能避嶮惡道；",
    "T28n1546_037:0273a11": "世有聰明人，　　能遠離諸惡。」",
    "T28n1546_037:0273a12": "耳根擁護法身，作威勢緣勝。如偈說：",
    "T28n1546_037:0273a13": "「多聞能知法，　　多聞能遠離，",
    "T28n1546_037:0273a14": "多聞捨無義，　　多聞到涅槃。」",
    "T28n1546_037:0273a15": "復有說者，此二俱擁護生身法身，作威勢緣",
    "T28n1546_037:0273a16": "勝。擁護生身者如上說。擁護法身者，眼根親",
    "T28n1546_037:0273a17": "近善知識，作威勢緣勝；耳根從其聞法，作威",
    "T28n1546_037:0273a18": "勢緣勝。親近善知識、從其聞法，能生內正思",
    "T28n1546_037:0273a19": "惟、如法修行。以是事故，經作是說：梵摩喻婆",
    "T28n1546_037:0273a20": "羅門！二根不壞，謂眼根、耳根。問曰：何故於諸",
    "T28n1546_037:0273a21": "根聚中說二根不壞？答曰：以此二根，佛出世",
    "T28n1546_037:0273a22": "時能入佛法門故。復次以此二根，能解知佛",
    "T28n1546_037:0273a23": "法。如說：比丘當知，若不能如實知他心者，應",
    "T28n1546_037:0273a24": "以二處觀察如來：一以眼觀色、二以耳聽聲。",
    "T28n1546_037:0273a25": "鼻舌身根於四處作威勢緣勝：一、莊嚴自身；",
    "T28n1546_037:0273a26": "二、護自身；三、能為鼻識舌識身識及相應法",
    "T28n1546_037:0273a27": "作所依；四、鼻獨能嗅香，舌獨能知味，身獨能",
    "T28n1546_037:0273a28": "覺觸。莊嚴自身者，雖有妙身一切肢體具",
    "T28n1546_037:0273a29": "足，若於此三根無一一根者則無威勢。護自",
    "T28n1546_037:0273b01": "身者，以此三根故，能食揣食，令身久住。所以",
    "T28n1546_037:0273b02": "者何？以揣食是香味觸入故。為三識及相應",
    "T28n1546_037:0273b03": "法作所依者，依此三根能生三識。鼻根獨能",
    "T28n1546_037:0273b04": "嗅香者，鼻根能嗅香，餘二十一根所不能。舌",
    "T28n1546_037:0273b05": "根獨能知味者，舌根獨能知味，餘二十一根",
    "T28n1546_037:0273b06": "所不能。身根獨能覺觸者，身根獨能覺觸，餘",
    "T28n1546_037:0273b07": "二十一根所不能。意根於二處作威勢緣勝：",
    "T28n1546_037:0273b08": "一令未來有相續、二自在令他隨順。令未來",
    "T28n1546_037:0273b09": "有相續者，如說，佛告阿難：若識不在母身，名",
    "T28n1546_037:0273b10": "色成迦羅羅不？答言：不也。自在令他隨順者，",
    "T28n1546_037:0273b11": "如說：比丘當知，心能將世間、能生世間，若心",
    "T28n1546_037:0273b12": "生處皆得自在。復有說者，意根於煩惱出要",
    "T28n1546_037:0273b13": "二處作威勢緣勝。煩惱處勝者，如說：心煩惱",
    "T28n1546_037:0273b14": "故眾生煩惱。出要處勝者，如說：心出要故眾",
    "T28n1546_037:0273b15": "生出要。男根女根於二處作威勢緣勝：一、異",
    "T28n1546_037:0273b16": "眾生；二、分別眾生。古昔時人無有男女，以少",
    "T28n1546_037:0273b17": "造色生故便有男女，廣長形異、顏色語言、",
    "T28n1546_037:0273b18": "衣服飲食皆悉有異。復有說者，男根女根於",
    "T28n1546_037:0273b19": "煩惱出要二處作威勢緣勝。煩惱處勝者，不",
    "T28n1546_037:0273b20": "以婬欲合會故勝。所以者何？此處應爾，不足",
    "T28n1546_037:0273b21": "生疑。若有男根女根者，能受惡戒、能斷善根，",
    "T28n1546_037:0273b22": "令此身中無善種子，能作五無間業。如是等",
    "T28n1546_037:0273b23": "事，黃門般吒、無形二形所不能作。出要處勝",
    "T28n1546_037:0273b24": "者，若此二根不壞，能受逮解脫戒，能生禪",
    "T28n1546_037:0273b25": "戒無漏戒，能離欲愛色無色愛，能生佛種子",
    "T28n1546_037:0273b26": "及聲聞辟支佛種子。如是等事，黃門般吒、無",
    "T28n1546_037:0273b27": "形二形所不能作。命根於二處作威勢緣勝：",
    "T28n1546_037:0273b28": "一言有根、二令諸根不斷。隨幾時活言有根，",
    "T28n1546_037:0273b29": "死已言無根；隨幾時活諸根相續，死已諸根",
    "T28n1546_037:0273c01": "不相續。復有說者，命根於四處作威勢緣勝：",
    "T28n1546_037:0273c02": "一、令此生相續；二、擁護此生；三、能持此生；四、",
    "T28n1546_037:0273c03": "令此生不斷。五受根於煩惱分中作威勢緣",
    "T28n1546_037:0273c04": "勝，眾生以受故四方追求，行鐵鎖道及鉤",
    "T28n1546_037:0273c05": "道索道上，登越高山、入於大海，有無量畏難，",
    "T28n1546_037:0273c06": "所謂波浪洄澓難、失獸摩羅難、黑風旋風",
    "T28n1546_037:0273c07": "難、水中伏山難、沒水難、漂在沙上難、墮惡龍",
    "T28n1546_037:0273c08": "宮難、墮羅剎國難。如是等種種追求，皆為受",
    "T28n1546_037:0273c09": "因。問曰：無漏受云何於煩惱分作威勢緣",
    "T28n1546_037:0273c10": "勝？答曰：無漏受以方便初生時，於煩惱分",
    "T28n1546_037:0273c11": "作威勢緣勝。行者欲生無漏受時，亦須追求",
    "T28n1546_037:0273c12": "衣服飲食資生之物，是故亦於煩惱分中作",
    "T28n1546_037:0273c13": "威勢緣。復有說者，受根於煩惱出要分作威",
    "T28n1546_037:0273c14": "勢緣勝。樂受於煩惱分作威勢緣勝者，如說",
    "T28n1546_037:0273c15": "樂受為愛所使；出要分中作威勢緣勝者，如",
    "T28n1546_037:0273c16": "說心樂則定。苦受於煩惱分中作威勢緣者，",
    "T28n1546_037:0273c17": "如說恚使使苦受；苦受於出要分中作威勢",
    "T28n1546_037:0273c18": "緣勝者，如說苦能生信。不苦不樂受於煩惱",
    "T28n1546_037:0273c19": "分中作威勢緣勝者，如說無明使使不苦不",
    "T28n1546_037:0273c20": "樂受；不苦不樂受於出要分中作威勢緣勝",
    "T28n1546_037:0273c21": "者，如說依六出要捨觀行。信等五根於出",
    "T28n1546_037:0273c22": "要分中作威勢緣勝者，如說有信者能親近",
    "T28n1546_037:0273c23": "善人。亦如偈說：",
    "T28n1546_037:0273c24": "「能信度流，　　越放逸海，　　精進除苦，",
    "T28n1546_037:0273c25": "慧到彼岸。」",
    "T28n1546_037:0273c26": "復如說：若我弟子以信為障板，則能障不善外",
    "T28n1546_037:0273c27": "敵修行善法。如佛告阿難：精進能生菩提。若",
    "T28n1546_037:0273c28": "我弟子具足精進身者，能捨不善法修行善",
    "T28n1546_037:0273c29": "法。如說：念是遍法，若我弟子以念守門者，能",
    "T28n1546_037:0274a01": "捨惡法修行善法。如說：定是正道、不定是邪",
    "T28n1546_037:0274a02": "道，定心得清淨非不定心，定能知諸陰生滅。",
    "T28n1546_037:0274a03": "若我弟子能具足三三昧花鬘者，則能捨惡",
    "T28n1546_037:0274a04": "法修行善法。如偈說：",
    "T28n1546_037:0274a05": "「慧為世間上，　　能趣厭離者，",
    "T28n1546_037:0274a06": "亦能如實知，　　能盡老死苦。」",
    "T28n1546_037:0274a07": "亦說慧於一切法中為無有上，亦說姊妹當",
    "T28n1546_037:0274a08": "知，我諸弟子以慧力斷一切結繫使垢纏。復",
    "T28n1546_037:0274a09": "說：若我弟子具足智慧城者，能捨惡法修行",
    "T28n1546_037:0274a10": "善法。未知欲知根，於未曾見而見法作威勢",
    "T28n1546_037:0274a11": "緣勝，知根於已曾見法能除過患作威勢緣",
    "T28n1546_037:0274a12": "勝，知已根於已除過患得現法樂作威勢緣",
    "T28n1546_037:0274a13": "勝。如是等諸根，於如是等諸法作威勢緣勝。",
    "T28n1546_037:0274a14": "尊者瞿沙跋摩作如是說：實義應說一根謂",
    "T28n1546_037:0274a15": "意根。所以者何？意根有三事：一、在內；二、遍一",
    "T28n1546_037:0274a16": "切處；三、能有所緣。在內者，內入所攝。遍一切",
    "T28n1546_037:0274a17": "處者，從阿毘地獄上至有頂可得。能有所緣",
    "T28n1546_037:0274a18": "者，緣一切法。餘根不具三事。眼耳鼻舌身根",
    "T28n1546_037:0274a19": "雖是內入攝，不遍一切處，不能有所緣。命根",
    "T28n1546_037:0274a20": "雖遍一切處，亦不內入攝，不能有所緣。除捨",
    "T28n1546_037:0274a21": "根餘受根，雖能有所緣，非內入攝，不能遍一",
    "T28n1546_037:0274a22": "切處。捨根、信等五根，雖遍一切處、能有所緣，",
    "T28n1546_037:0274a23": "非內入所攝。三無漏根更無別體，諸根合聚",
    "T28n1546_037:0274a24": "立此三根，如上說。問曰：若然者，其餘諸根以",
    "T28n1546_037:0274a25": "何事故得名為根？答曰：為意根作所依、作依、",
    "T28n1546_037:0274a26": "作煩惱、作出要、作出要處。誰作所依？答曰：眼",
    "T28n1546_037:0274a27": "耳鼻舌身根。誰作依：答曰：命根。誰作煩惱？",
    "T28n1546_037:0274a28": "答曰：諸受根。誰作出要？答曰：信等五根。誰",
    "T28n1546_037:0274a29": "作出要處？答曰：見道修道無學道。問曰：男根",
    "T28n1546_037:0274b01": "女根以何事故得名為根？答曰：以四事故。",
    "T28n1546_037:0274b02": "一、能有所生；二、能生欲樂；三、能制煩惱；四、能",
    "T28n1546_037:0274b03": "為染污識及相應法作所依。能有所生者，生",
    "T28n1546_037:0274b04": "胎生卵生。能生欲樂者，行欲之人此處生樂",
    "T28n1546_037:0274b05": "遍身中。如聖人眉間生聖樂遍在身中，彼亦",
    "T28n1546_037:0274b06": "如是。制煩惱者，須臾間斷。能為染污識及相",
    "T28n1546_037:0274b07": "應作所依者，餘所依生三種識，或善、不善、無",
    "T28n1546_037:0274b08": "記；此二所依唯生染污愛相應相親近識。尊",
    "T28n1546_037:0274b09": "者僧伽婆修說曰：命等六根是實義根。命等",
    "T28n1546_037:0274b10": "六根者，謂眼耳鼻舌身命根。所以者何？此六",
    "T28n1546_037:0274b11": "是眾生根本。問曰：若然者，餘根以何事故得",
    "T28n1546_037:0274b12": "名為根？答曰：此六是眾生根本。根本以何為",
    "T28n1546_037:0274b13": "種子？識為種子。誰令其煩惱？謂五受根。誰令",
    "T28n1546_037:0274b14": "其出要？謂信等五根。何處得出要？謂見道修",
    "T28n1546_037:0274b15": "道無學道。男根女根以何事故得名為根？答",
    "T28n1546_037:0274b16": "曰：欲界眾生以欲為苗稼種子。從何處而有？",
    "T28n1546_037:0274b17": "皆從男根女根。尊者瞿沙說曰：命等八根是",
    "T28n1546_037:0274b18": "實義根。命等八根者，謂眼耳鼻舌身、男根女",
    "T28n1546_037:0274b19": "根、命根。所以者何？此是眾生根本。問曰：若然",
    "T28n1546_037:0274b20": "者，餘根以何事故得名為根？答曰：此八是眾",
    "T28n1546_037:0274b21": "生根本。根本以何為種子？誰令其煩惱？謂",
    "T28n1546_037:0274b22": "五受根。誰令其出要？謂信等五根。何處得出",
    "T28n1546_037:0274b23": "要？謂見道修道無學道。問曰：如身根微塵從",
    "T28n1546_037:0274b24": "足至頂盡遍，何故此處所身根名男根女根，",
    "T28n1546_037:0274b25": "非餘處所耶？尊者和須蜜說曰：以此處所",
    "T28n1546_037:0274b26": "故分別是男是女。問曰：若然者，二形人亦名",
    "T28n1546_037:0274b27": "男亦名女耶？答曰：此不名男亦不名女。復",
    "T28n1546_037:0274b28": "次此處所能生增長人、寂靜人。增長人者，如",
    "T28n1546_037:0274b29": "富蘭那等六師。寂靜人者，謂佛辟支佛聲聞。",
    "T28n1546_037:0274c01": "尊者佛陀提婆說曰：此處所能生諸仙、能生",
    "T28n1546_037:0274c02": "牟尼、能生善調伏者、能生善共住者。",
    "T28n1546_037:0274c03": "已總說諸根所以，今當一一別說。云何眼根？",
    "T28n1546_037:0274c04": "答曰：若眼已見色、今見色、當見色，及餘彼分",
    "T28n1546_037:0274c05": "眼。已見色是過去眼、今見色是現在眼、當見",
    "T28n1546_037:0274c06": "色是未來眼。及餘彼分眼者，廣說如界處。",
    "T28n1546_037:0274c07": "乃至意根，說亦如是。云何女根？答曰：身根少",
    "T28n1546_037:0274c08": "分。云何男根？答曰：身根少分。云何命根？答",
    "T28n1546_037:0274c09": "曰：三界中壽。云何樂根？答曰：因觸生樂受。",
    "T28n1546_037:0274c10": "若在身、若在心覺樂能忍，是名樂根。云何苦",
    "T28n1546_037:0274c11": "根？答曰：因觸生苦受，在身覺苦不可忍，是名",
    "T28n1546_037:0274c12": "苦根。云何喜根？答曰：因觸生喜受，在心覺喜",
    "T28n1546_037:0274c13": "能忍，是名喜根。云何憂根？答曰：因觸生憂",
    "T28n1546_037:0274c14": "受，在心覺憂不可忍，是名憂根。云何捨根？答",
    "T28n1546_037:0274c15": "曰：因觸生不苦不樂受，若在身、若在心覺不",
    "T28n1546_037:0274c16": "苦不樂，非可忍非不可忍，是名捨根。云何信",
    "T28n1546_037:0274c17": "根？答曰：於遠離寂靜善法生信。若信是法善、",
    "T28n1546_037:0274c18": "信有是分別，受其事、取其相，如是淨心，是名",
    "T28n1546_037:0274c19": "信根。精進根、念根、定根、慧根，廣說如經本。云",
    "T28n1546_037:0274c20": "何未知欲知根？答曰：不見人、不得決定人，所",
    "T28n1546_037:0274c21": "有覺慧慧根，及諸餘根堅信、堅法人，未見四",
    "T28n1546_037:0274c22": "諦、當見四諦，是名未知欲知根。不見人者，謂",
    "T28n1546_037:0274c23": "不見諸諦人。不得決定人者，不於諸諦得決",
    "T28n1546_037:0274c24": "定。所有學慧慧根者，則說慧根。諸餘根堅信",
    "T28n1546_037:0274c25": "堅法，所用八根：未見四諦、當見四諦則說八",
    "T28n1546_037:0274c26": "根。如是等九根合聚，名未知欲知根。問曰：彼",
    "T28n1546_037:0274c27": "根聚中何故再說慧根、一說餘根耶？答曰：以",
    "T28n1546_037:0274c28": "名勝義勝故，彼根聚中慧名勝義亦勝。復次",
    "T28n1546_037:0274c29": "慧說名前道。如說：比丘當知，種種善法生",
    "T28n1546_037:0275a01": "時，慧為前導、慧為前相，次有慚愧。復次慧於",
    "T28n1546_037:0275a02": "三事得決定：一、於見得決定；二、於緣得決定；",
    "T28n1546_037:0275a03": "三、於事得決定。彼相應法於二事得決定：於",
    "T28n1546_037:0275a04": "緣得決定、於事得決定。非於見得決定。所以",
    "T28n1546_037:0275a05": "者何？非見性故。非相應共有法得一決定，謂",
    "T28n1546_037:0275a06": "於事得決定，非見決定、非見相故、非緣決定，",
    "T28n1546_037:0275a07": "非緣法故。復次若以慧見煩惱時，煩惱則不",
    "T28n1546_037:0275a08": "得久住。如穴居眾生，人若見時便還入穴。彼",
    "T28n1546_037:0275a09": "亦如是。復次若身中有慧照，則煩惱賊不能",
    "T28n1546_037:0275a10": "偷劫。猶如屋中有燈照者，賊則不能偷劫。彼",
    "T28n1546_037:0275a11": "亦如是。復次以慧能照一切法外物。如日月",
    "T28n1546_037:0275a12": "藥草摩尼珠諸天宮，能照一界一入一陰一",
    "T28n1546_037:0275a13": "世少分。一界少分者謂色界，一入少分者謂",
    "T28n1546_037:0275a14": "色入，一陰少分者謂色陰，一世少分者謂現",
    "T28n1546_037:0275a15": "在世。慧能照十八界十二入五陰三世及無",
    "T28n1546_037:0275a16": "為法。復次無慧者縛、有慧者解。復次佛出世",
    "T28n1546_037:0275a17": "時入佛法者，以慧而自娛樂，佛法以知解為",
    "T28n1546_037:0275a18": "勝。譬如有目之人能至寶處，如是有慧眼者",
    "T28n1546_037:0275a19": "能至佛法寶處。譬如盲人雖往寶處而無所",
    "T28n1546_037:0275a20": "見，惡慧之人入佛法寶處亦復如是。復次慧",
    "T28n1546_037:0275a21": "名為將，亦名為眼、亦名為頭、亦名為覺、亦名",
    "T28n1546_037:0275a22": "覺支、亦名為道、亦名道支。復次慧名為眼，餘",
    "T28n1546_037:0275a23": "助道法名為盲。如眾多盲人，一有目者而",
    "T28n1546_037:0275a24": "獎導之令行正路。彼亦如是。復次慧斷煩",
    "T28n1546_037:0275a25": "惱刀。如說：姊妹當知，聖弟子以智慧刀斷一",
    "T28n1546_037:0275a26": "切結縛使垢纏。復次慧說名為堂如。尊者阿",
    "T28n1546_037:0275a27": "尼盧豆所說，我依戒立戒昇無上智慧堂。復",
    "T28n1546_037:0275a28": "次慧能立別相總相法，能解別相法、能解總",
    "T28n1546_037:0275a29": "相法、能破自體愚、能破緣中愚，於諸法中得",
    "T28n1546_037:0275b01": "不顛倒。復次慧是諸佛所愛敬。諸佛不愛敬",
    "T28n1546_037:0275b02": "人色族財富，愛敬有慧者。復次諸佛以慧故",
    "T28n1546_037:0275b03": "而有差別，非以色族財富等。以如是事故，慧",
    "T28n1546_037:0275b04": "則再說、餘根一說。云何知根？見人、決定人、",
    "T28n1546_037:0275b05": "所有學慧慧根，及諸餘根，信解脫、見到、身證，",
    "T28n1546_037:0275b06": "已見四諦、重見四諦，是名知根。見人者見諸",
    "T28n1546_037:0275b07": "諦。決定人者於諸諦決定。所有學慧慧根，則",
    "T28n1546_037:0275b08": "說慧根。餘諸根，信解脫、見到、身證所用八根，",
    "T28n1546_037:0275b09": "見四諦、重見四諦，則說八根。如是等九根合",
    "T28n1546_037:0275b10": "聚名知根。問曰：如無學人重見四諦，如退法",
    "T28n1546_037:0275b11": "至憶法、憶法至護法、護法至等住、等住至能",
    "T28n1546_037:0275b12": "進、能進至不動。何故唯說學人，不說無學人",
    "T28n1546_037:0275b13": "耶？答曰：應說無學而不說者，當知此說有餘。",
    "T28n1546_037:0275b14": "復次若說始，當知亦說終。若始說學，當知終",
    "T28n1546_037:0275b15": "說無學。如始終，初入已度、方便畢竟說亦如",
    "T28n1546_037:0275b16": "是。復次斷未曾斷結、得未曾得果者，說名重",
    "T28n1546_037:0275b17": "見。無學不斷未曾斷結、不得未曾得果故，不",
    "T28n1546_037:0275b18": "名重見。復次若斷未曾斷煩惱、得證未曾證",
    "T28n1546_037:0275b19": "解脫得，是名重見。無學雖證未曾證解脫得，",
    "T28n1546_037:0275b20": "而不斷未曾斷煩惱故，是故不說。如斷煩惱",
    "T28n1546_037:0275b21": "得證解脫得，除過患修功德、捨穢惡取勝妙、",
    "T28n1546_037:0275b22": "去無義取有義、盡渴愛受無煩惱樂，當知亦",
    "T28n1546_037:0275b23": "如是。復次斷未曾斷無知、得未曾得智，是名",
    "T28n1546_037:0275b24": "重見。無學雖得未曾得智，不斷未曾斷無知，",
    "T28n1546_037:0275b25": "謂染污無知。以如是等事故，唯說學重見諦，",
    "T28n1546_037:0275b26": "不說無學。云何知已根？答曰：若漏盡阿羅漢",
    "T28n1546_037:0275b27": "無學所有慧慧根，解脫俱解脫所用諸根，能",
    "T28n1546_037:0275b28": "生現法樂，是名知已根。漏盡阿羅漢所有慧",
    "T28n1546_037:0275b29": "慧根，則說慧解脫。俱解脫阿羅漢所用諸根",
    "T28n1546_037:0275c01": "能生現法樂者，則說八根。如是等九根合聚，",
    "T28n1546_037:0275c02": "名知已根。問曰：學人亦有現法樂，何以但說",
    "T28n1546_037:0275c03": "無學？答曰：應說如說無學現法樂，亦應說學",
    "T28n1546_037:0275c04": "現法樂。復次若說終，當知亦說始；說畢竟，當",
    "T28n1546_037:0275c05": "知亦說方便；說已度，當知亦說初入。復次以",
    "T28n1546_037:0275c06": "名勝義亦勝故。若以法而言，無學法勝於學",
    "T28n1546_037:0275c07": "法；以人而言，無學人勝於學人。復次無學人",
    "T28n1546_037:0275c08": "所有猗樂，不為煩惱所覆；學人雖有猗樂，為",
    "T28n1546_037:0275c09": "煩惱所覆。復次若受猗樂時寬博廣大，是",
    "T28n1546_037:0275c10": "說現法樂。學人有所作故，受猗樂時不寬博",
    "T28n1546_037:0275c11": "廣大，不名現法樂。無學人無有所作，受猗樂",
    "T28n1546_037:0275c12": "寬博廣大故，名現法樂。譬如國王於諸怨敵",
    "T28n1546_037:0275c13": "未盡降伏，所受快樂不寬博廣大。彼亦如是。",
    "T28n1546_037:0275c14": "復次若無煩惱，意語亦滿。諸牟尼是說現法",
    "T28n1546_037:0275c15": "樂。復次若受現法樂、不受後樂，是名現法",
    "T28n1546_037:0275c16": "樂。學人受現法樂，亦受後樂故，不名現法樂。",
    "T28n1546_037:0275c17": "以如是等事故，無學猗樂名現法樂，學人猗",
    "T28n1546_037:0275c18": "樂不名現法樂。",
    "T28n1546_037:0275c19": "問曰：為有三明阿羅漢不？若有者，此中何",
    "T28n1546_037:0275c20": "以不說？若無者，此經云何通？如說尊者舍利",
    "T28n1546_037:0275c21": "弗白佛言：世尊！此五百比丘，幾是三明、幾是",
    "T28n1546_037:0275c22": "俱解脫、幾是慧解脫。問曰：尊者舍利弗為知",
    "T28n1546_037:0275c23": "是事不？若知者，何故問？若不知者，云何名得",
    "T28n1546_037:0275c24": "聲聞波羅蜜？答曰：應作是說：尊者舍利弗知。",
    "T28n1546_037:0275c25": "問曰：若知者，何故問？答曰：自有知而故問。如",
    "T28n1546_037:0275c26": "比尼說：佛世尊知而故問。復次尊者舍利弗",
    "T28n1546_037:0275c27": "為利益他故問。尊者舍利弗雖自知，彼會中",
    "T28n1546_037:0275c28": "有不知者，無無畏故不能問佛。尊者舍利弗",
    "T28n1546_037:0275c29": "無如是過，欲利益他故而問。復次欲說總相",
    "T28n1546_037:0276a01": "令別異故而問。佛為五百比丘說法，聞佛所",
    "T28n1546_037:0276a02": "說得阿羅漢果，斷未來有，盡可佛意。眾生若",
    "T28n1546_037:0276a03": "能得阿羅漢，斷未來有，是名第一可世尊意。",
    "T28n1546_037:0276a04": "尊者舍利弗作如是念：此諸尊者雖皆得阿",
    "T28n1546_037:0276a05": "羅漢斷未來有，不知誰勤方便？欲說如是總",
    "T28n1546_037:0276a06": "相令別異故而問。復次佛世尊令五百比丘",
    "T28n1546_037:0276a07": "等住於果，舍利弗欲令其道差別故而問。復",
    "T28n1546_037:0276a08": "次佛世尊令五百比丘等住無為解脫，舍利",
    "T28n1546_037:0276a09": "弗欲令有為解脫差別故而問。復次欲顯功",
    "T28n1546_037:0276a10": "德寶藏令世知故而問。譬如寶藏覆在土中",
    "T28n1546_037:0276a11": "多人不見，如是以少欲知足土覆功德寶藏，",
    "T28n1546_037:0276a12": "世無知者。復次欲令施主生信心故而問。有",
    "T28n1546_037:0276a13": "諸檀越於夏四月中，以衣食等所須之物供",
    "T28n1546_037:0276a14": "給眾僧。欲令施主知之，汝等所施值如是等",
    "T28n1546_037:0276a15": "清淨福田故而問。復次彼尊者淨行弟子法",
    "T28n1546_037:0276a16": "故，弟子法應問、師應答。復次為現破憍慢求",
    "T28n1546_037:0276a17": "法情深故而問。復次為壞少有所知生於憍",
    "T28n1546_037:0276a18": "慢不喜問人故而問。尊者舍利弗作如是念：",
    "T28n1546_037:0276a19": "我所有智慧有十六，世人所知有一分，我猶",
    "T28n1546_037:0276a20": "問他，何況汝等少知見而不問耶？復次欲",
    "T28n1546_037:0276a21": "現己身法無慳垢故。若人慳於法者，見他人",
    "T28n1546_037:0276a22": "問猶尚不喜，何況自問。復次為止誹謗故而",
    "T28n1546_037:0276a23": "問。諸外道等作如是謗：沙門瞿曇夜從優波",
    "T28n1546_037:0276a24": "提舍拘律陀邊受法，晝為弟子說。若尊者舍",
    "T28n1546_037:0276a25": "利弗合十爪掌於大眾中而問於佛，彼誹謗",
    "T28n1546_037:0276a26": "便止。復次弟子說善法，欲以如來印印故而",
    "T28n1546_037:0276a27": "問。譬如王家所有符疏，若不以王印印者，所",
    "T28n1546_037:0276a28": "經關津而不信用；若以王印印者，所住之處",
    "T28n1546_037:0276a29": "而皆信用。如是弟子所說善法，若不以如來",
    "T28n1546_037:0276b01": "印印者，則於遺法四眾無信受者；若以如來",
    "T28n1546_037:0276b02": "印印者，則遺法而四眾皆信受。是故弟子所",
    "T28n1546_037:0276b03": "說，欲以如來印印故而問。答曰：應作是說：有",
    "T28n1546_037:0276b04": "三明阿羅漢。問曰：此中何故不說？答曰：應說",
    "T28n1546_037:0276b05": "此文。應如是說：若慧解脫、俱解脫三明阿",
    "T28n1546_037:0276b06": "羅漢，能生現法樂。復次已說在先說義中。三",
    "T28n1546_037:0276b07": "明阿羅漢若是慧解脫、若是俱解脫，若說慧",
    "T28n1546_037:0276b08": "解脫，當知已說慧解脫有三明者；若說俱解",
    "T28n1546_037:0276b09": "脫，當知已說俱解脫有三明者。昔有二論師，",
    "T28n1546_037:0276b10": "一名時婆羅、二名瞿沙跋摩。尊者時婆羅偏",
    "T28n1546_037:0276b11": "讚歎慧，尊者瞿沙跋摩偏讚歎滅定。尊者時",
    "T28n1546_037:0276b12": "婆羅作如是說：慧勝滅定。所以者何？慧能有",
    "T28n1546_037:0276b13": "所緣，滅定無所緣。尊者瞿沙跋摩說：滅定勝",
    "T28n1546_037:0276b14": "慧。所以者何？滅定唯聖人有，慧凡聖俱有。讚",
    "T28n1546_037:0276b15": "歎慧者，作如是說：若有三明不具八解脫者，",
    "T28n1546_037:0276b16": "是名三明。若有三明具八解脫者亦名三明。",
    "T28n1546_037:0276b17": "具八解脫無三明者，是名俱解脫。若有一明",
    "T28n1546_037:0276b18": "二明者，是名慧解脫。所以者何？慧勝滅定故。",
    "T28n1546_037:0276b19": "若讚歎滅定者，作如是說：若具八解脫無三",
    "T28n1546_037:0276b20": "明者，是名俱解脫。若具八解脫有三明者，亦",
    "T28n1546_037:0276b21": "名俱解脫。若有三明不具八解脫者，是名三",
    "T28n1546_037:0276b22": "明。若有一明二明，名慧解脫。所以者何？滅定",
    "T28n1546_037:0276b23": "勝慧故。此二所說俱唐捐其功，此二所說於",
    "T28n1546_037:0276b24": "文無益、於義無益。三明，或得滅定、或不得滅",
    "T28n1546_037:0276b25": "定。若得者，名俱解脫三明。若不得者，名慧解",
    "T28n1546_037:0276b26": "脫三明。今當重說未知欲知根、知根、知已根",
    "T28n1546_037:0276b27": "所以。何故名未知欲知根？答曰：未知當知、未",
    "T28n1546_037:0276b28": "決定當決定、未斷當斷，是故名未知欲知根。",
    "T28n1546_037:0276b29": "問曰：若未知當知、未決定當決定、未斷當斷",
    "T28n1546_037:0276c01": "名未知欲知根者，苦法忍生時，觀欲界五陰",
    "T28n1546_037:0276c02": "苦得決定，後生苦法智亦觀欲界五陰苦得",
    "T28n1546_037:0276c03": "決定，是時名知苦已復知苦。何故名未知欲",
    "T28n1546_037:0276c04": "知根，不名知根耶？答曰：苦法忍始觀欲界五",
    "T28n1546_037:0276c05": "陰苦，不名已知，苦法智名始知。復次苦法忍",
    "T28n1546_037:0276c06": "觀欲界五陰決定是苦，不名為智，苦法智乃",
    "T28n1546_037:0276c07": "知。以智為決定，不以忍。復次若後更不生未",
    "T28n1546_037:0276c08": "知欲知道，不為未知欲知學所覆，不以上著",
    "T28n1546_037:0276c09": "下，不不得自在，名知根。與此相違故，名未知",
    "T28n1546_037:0276c10": "欲知根。何故名知根？答曰：未知已知、未決定",
    "T28n1546_037:0276c11": "已決定、未斷已斷。問曰：若未知已知、未決定",
    "T28n1546_037:0276c12": "已決定、未斷已斷名知根者，道比忍現在前，",
    "T28n1546_037:0276c13": "除自體及相應共有法，餘比智分悉得決定。",
    "T28n1546_037:0276c14": "後生道比智，於彼相應共有法始得決定名",
    "T28n1546_037:0276c15": "知根，何不名未知欲知根耶？答曰：外國法師",
    "T28n1546_037:0276c16": "說：第十六心最初道比智剎那名為見道。問",
    "T28n1546_037:0276c17": "曰：此中不論如是說者，乃論十五心是見",
    "T28n1546_037:0276c18": "道者。尊者僧伽婆修作如是說：道比忍現在",
    "T28n1546_037:0276c19": "前，未來有無量道比忍，修彼未來修者，能於",
    "T28n1546_037:0276c20": "現在道比忍剎那相應共有法得決定。不應",
    "T28n1546_037:0276c21": "作是說。所以者何？未來道不緣有所作。問曰：",
    "T28n1546_037:0276c22": "若然者，其義云何？答曰：從多分故，已得決定",
    "T28n1546_037:0276c23": "者多、未得決定者少，已得決定猶如大地、未",
    "T28n1546_037:0276c24": "得決定如一揣土。須彌山芥子、大海一渧、",
    "T28n1546_037:0276c25": "虛空蚊翅處空，喻亦如是。復次彼後更無未",
    "T28n1546_037:0276c26": "知欲知道，更不為未知欲知覺所覆，不以上",
    "T28n1546_037:0276c27": "著下，不不得自在，是故不名未知欲知根。",
    "T28n1546_037:0276c28": "何故名知已根？答曰：知已更不知、決定已更",
    "T28n1546_037:0276c29": "不決定、斷已更不斷，是名知已根。",
    "T28n1546_037:0277a01": "問曰：若知已更不知、決定已更不決定、斷已",
    "T28n1546_037:0277a02": "更不斷名知已根者，何故於三知已法中一",
    "T28n1546_037:0277a03": "獨名為佛耶？答曰：佛初成道時覺一切法，作",
    "T28n1546_037:0277a04": "別相觀非總相觀。聲聞辟支佛初成道時，覺",
    "T28n1546_037:0277a05": "一切法總相觀非別相觀。復次若智自知、遍",
    "T28n1546_037:0277a06": "知、決定知，是名為佛；辟支佛智雖自知，非遍",
    "T28n1546_037:0277a07": "知、非決定知；聲聞智不名自知，非遍知、非",
    "T28n1546_037:0277a08": "決定知。復次若於一切種以緣自覺，是名為",
    "T28n1546_037:0277a09": "佛；辟支佛雖以緣自覺，不於一切種；聲聞不",
    "T28n1546_037:0277a10": "於一切種以緣自覺。復次若智遍所知、覺遍",
    "T28n1546_037:0277a11": "所覺、行遍所緣、根遍根義、所境界遍境界，是",
    "T28n1546_037:0277a12": "名為佛；聲聞辟支佛不爾。復次若所聞不如",
    "T28n1546_037:0277a13": "重擔，是名為佛；聲聞辟支佛不爾。復次所",
    "T28n1546_037:0277a14": "不應行習氣於此身永斷，是名為佛；聲聞辟",
    "T28n1546_037:0277a15": "支佛不爾。復次於甚深十二因緣河能盡其",
    "T28n1546_037:0277a16": "底者，是名為佛；聲聞辟支佛不爾。如三獸",
    "T28n1546_037:0277a17": "度河，謂兔、馬、象。兔騰躑乃度，馬或盡其底、",
    "T28n1546_037:0277a18": "或不盡底而度，香象於一切時足蹈其底而",
    "T28n1546_037:0277a19": "度。如兔度河，聲聞度因緣河亦復如是。",
    "T28n1546_037:0277a20": "如馬度河，辟支佛度因緣河亦復如是。如",
    "T28n1546_037:0277a21": "香象度河，佛度因緣河亦復如是。復次若",
    "T28n1546_037:0277a22": "永斷二種無知，謂染污、不染污，是名為佛；聲",
    "T28n1546_037:0277a23": "聞辟支佛雖斷染污無知，不斷不染污者。復",
    "T28n1546_037:0277a24": "次若永斷二種疑，謂是人是杌疑及使性疑，",
    "T28n1546_037:0277a25": "是名為佛；聲聞辟支佛雖斷使性疑，不斷是",
    "T28n1546_037:0277a26": "人是杌疑。復次佛得盡智時，於二種障心得",
    "T28n1546_037:0277a27": "解脫，謂煩惱障、解脫障，是名為佛。復次若依、",
    "T28n1546_037:0277a28": "所依具足者，是名為佛。或有所依具足、依不",
    "T28n1546_037:0277a29": "具足，如轉輪聖王。或依具足、所依不具足，如",
    "T28n1546_037:0277b01": "辟支佛。佛世尊依所依二俱具足。如依所依，",
    "T28n1546_037:0277b02": "器中物器當知亦爾。復次若三事具足，是名",
    "T28n1546_037:0277b03": "為佛：一、色、二、族、三、言語。復次若具足三事，是",
    "T28n1546_037:0277b04": "名為佛：一、誓願具足；二、功果具足；三、恣所問",
    "T28n1546_037:0277b05": "具足。復次若有三不護、有三不共念處，是名",
    "T28n1546_037:0277b06": "為佛。復次若所言無二、有無盡辯、所記無",
    "T28n1546_037:0277b07": "失，是名為佛。復次若善知因、善知時、善知",
    "T28n1546_037:0277b08": "相、善知為他說法，是名為佛。復次若有四種",
    "T28n1546_037:0277b09": "智：一、無畏智；二、無著智；三、無缺失智；四、不",
    "T28n1546_037:0277b10": "退智，是名為佛。復次若知種種因、知種種果、",
    "T28n1546_037:0277b11": "知種種性、知種種對治法，是名為佛。復次若",
    "T28n1546_037:0277b12": "於世八法得解脫，其德無有能得邊者，能為",
    "T28n1546_037:0277b13": "一切厄難者作救護，是名為佛。復次若於十",
    "T28n1546_037:0277b14": "八不共法、十力、四無所畏、大悲、三不共念處，",
    "T28n1546_037:0277b15": "是名為佛。復次若大悲心深遠微細，遍一切",
    "T28n1546_037:0277b16": "處，於一切眾生無怨憎心。深遠者，從三阿僧",
    "T28n1546_037:0277b17": "祇劫積聚故。微細者，濟眾生三苦故。遍一切",
    "T28n1546_037:0277b18": "處者，緣三界眾生故。於一切眾生無怨憎者，",
    "T28n1546_037:0277b19": "於怨親中人等不異故。如是等事故，三已作",
    "T28n1546_037:0277b20": "法中說一為佛。",
    "T28n1546_037:0277b21": "問曰：何故色陰中眼耳鼻舌身立根，色聲香",
    "T28n1546_037:0277b22": "味觸不立根耶？答曰：無根故不立根。復次",
    "T28n1546_037:0277b23": "若是內入者立根，外入者不立根。復次若作",
    "T28n1546_037:0277b24": "所依者立根，若作所緣者不立根。復次若是",
    "T28n1546_037:0277b25": "眾生數者立根，若或是或非者不立根。復次",
    "T28n1546_037:0277b26": "在自身中者立根，不定者不立根。復次若自",
    "T28n1546_037:0277b27": "所用者立根，不定者不立根。復次不共者立",
    "T28n1546_037:0277b28": "根，共者不立根。",
    "T28n1546_037:0277b29": "問曰：受陰中，樂受立二根、苦受立二根，何故",
    "T28n1546_037:0277c01": "不苦不樂受立一根耶？答曰：應說二根而不",
    "T28n1546_037:0277c02": "說者，當知此說有餘。復次欲現種種說、種種",
    "T28n1546_037:0277c03": "文，乃至廣說。復次欲現二門二略，乃至廣",
    "T28n1546_037:0277c04": "說。復次樂受，或有黠慧者、有不黠慧者，或有",
    "T28n1546_037:0277c05": "輕躁者、有不輕躁者；苦受亦爾。樂受中，若不",
    "T28n1546_037:0277c06": "黠慧、不輕躁者立樂根，若黠慧輕躁者立喜",
    "T28n1546_037:0277c07": "根。苦受亦爾。不苦不樂受，不黠慧、不輕躁故",
    "T28n1546_037:0277c08": "立一根。復次樂受，樂根所作異、喜根所作異，",
    "T28n1546_037:0277c09": "苦受亦爾。不苦不樂受所作無異。復次離相",
    "T28n1546_037:0277c10": "對法故。樂受對苦受、苦受對樂受，不苦不樂",
    "T28n1546_037:0277c11": "受無相對故立一根。",
    "T28n1546_037:0277c12": "問曰：何故想陰不立根耶？答曰：不立根法多，",
    "T28n1546_037:0277c13": "何故獨問想？問曰：所以問者，色陰行陰少分",
    "T28n1546_037:0277c14": "立根、少分不立根，受陰識陰盡立根，想陰不",
    "T28n1546_037:0277c15": "盡立根、不少分立根，是故問想陰何故不立",
    "T28n1546_037:0277c16": "根。答曰：無根相故不立根。復次根以自力自",
    "T28n1546_037:0277c17": "功用立，想以他力他功用立。如傭作人，他",
    "T28n1546_037:0277c18": "教則作、不教不作。若受有所覺、思有所思、識",
    "T28n1546_037:0277c19": "有所識，然後想有所想。復次為他所覆故。善",
    "T28n1546_037:0277c20": "想為慧所覆，如人憶想不妄，世言是人智慧。",
    "T28n1546_037:0277c21": "不善想為顛倒所覆，如無常常想顛倒。尊者",
    "T28n1546_037:0277c22": "和須密說曰：何故想不立根耶？答曰：威勢義",
    "T28n1546_037:0277c23": "是根義。想威勢少。問曰：想亦有威勢。如說：一",
    "T28n1546_037:0277c24": "切有為法，展轉有威勢；無為法於有為法",
    "T28n1546_037:0277c25": "亦有威勢。復次根能害煩惱，想不能害。問曰：",
    "T28n1546_037:0277c26": "想亦能害煩惱。如說：比丘修行廣布無常想，",
    "T28n1546_037:0277c27": "除一切欲愛色無色愛。尊者佛陀提婆說曰：",
    "T28n1546_037:0277c28": "想取想分別，分別體唯取想，餘數法行境",
    "T28n1546_037:0277c29": "界已，想然後取想分別。",
    "T28n1546_037:0278a01": "問曰：煩惱何故不立根？答曰：無根相故不立",
    "T28n1546_037:0278a02": "根。復次威勢義是根義，煩惱威勢少故不立",
    "T28n1546_037:0278a03": "根。問曰：煩惱能沒生死、遠離涅槃、壞諸善法，",
    "T28n1546_037:0278a04": "云何言威勢少耶？答曰：以是下賤可呵法故，",
    "T28n1546_037:0278a05": "言威勢少。問曰：若然者，染污受何故立根",
    "T28n1546_037:0278a06": "耶？答曰：受於煩惱有威勢，煩惱威勢少。猶如",
    "T28n1546_037:0278a07": "獄卒，雖所住處下，亦與貴勝交往。諸獄卒守",
    "T28n1546_037:0278a08": "門者，雖復苦切於人，無有威勢，而不得與貴",
    "T28n1546_037:0278a09": "勝交往。彼亦如是。尊者僧伽婆修說曰：若法",
    "T28n1546_037:0278a10": "有欲無欲身中可得故立根，煩惱唯有欲身",
    "T28n1546_037:0278a11": "中可得故不立根。若作是說，則憂根、知已根",
    "T28n1546_037:0278a12": "不爾。所以者何？憂根唯有欲人身中可得；",
    "T28n1546_037:0278a13": "知已根唯無欲人身中可得。是故如前說者",
    "T28n1546_037:0278a14": "好。",
    "T28n1546_037:0278a15": "問曰：何故受善、染污、不隱沒無記立根；慧唯",
    "T28n1546_037:0278a16": "善立根，染污、不隱沒無記不立根耶？答曰：受",
    "T28n1546_037:0278a17": "於煩惱分中勢用勝，善、染污、不隱沒無記盡",
    "T28n1546_037:0278a18": "立根。慧於出要法中勢用勝，善慧能增益出",
    "T28n1546_037:0278a19": "要法，染污慧能斷出要法、不隱沒無記慧",
    "T28n1546_037:0278a20": "於出要法無所增益。",
    "T28n1546_037:0278a21": "問曰：俱是不相應行陰，命根立根，受身處何",
    "T28n1546_037:0278a22": "故不立根耶？答曰：無根相故不立根。復次",
    "T28n1546_037:0278a23": "命根是報，一切報從業生，是以命根立根；受",
    "T28n1546_037:0278a24": "身處不定，或有是依、或有是報，是故不立",
    "T28n1546_037:0278a25": "根。",
    "T28n1546_037:0278a26": "問曰：最勝義是根義。滅盡涅槃於一切有為",
    "T28n1546_037:0278a27": "無為法中最勝，何以不立根耶？答曰：此是根",
    "T28n1546_037:0278a28": "畢竟盡處，不立根。譬如瓶衣畢竟盡處，不名",
    "T28n1546_037:0278a29": "瓶衣。復次若法行世，能取果、能有所作、能知",
    "T28n1546_037:0278b01": "境界者立根。滅盡涅槃與此相違，故不立根。",
    "T28n1546_037:0278b02": "復次若法是生滅有因，是有為相者立根；滅",
    "T28n1546_037:0278b03": "盡涅槃與此相違故不立根。復次根屬因",
    "T28n1546_037:0278b04": "屬緣屬所作立根，涅槃與此相違故不立根。",
    "T28n1546_037:0278b05": "復次若法為生所生、為老所老、為壞所壞者立",
    "T28n1546_037:0278b06": "根，涅槃不爾。復次根在陰、墮世、與苦相續、有",
    "T28n1546_037:0278b07": "前後相上中下相者立根，涅槃不爾。復次言",
    "T28n1546_037:0278b08": "最勝者，於有為法中最勝故立根；涅槃於有",
    "T28n1546_037:0278b09": "為無為法中最勝，故不立根。",
    "T28n1546_037:0278b10": "阿毘曇毘婆沙論卷第三十七"
}