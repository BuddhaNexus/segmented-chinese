{
    "T24n1450_008:0137b09": "根本說一切有部毘奈耶破僧事",
    "T24n1450_008:0137b10": "卷第八",
    "T24n1450_008:0137b12": "大唐三藏法師義淨奉　制譯",
    "T24n1450_008:0137b13": "「時諸苾芻咸皆有疑，而白佛言：『世尊！是具一",
    "T24n1450_008:0137b14": "切智能斷諸疑。我等不審，優樓頻螺作何業",
    "T24n1450_008:0137b15": "故？以五百神變而能調伏。那提迦攝、伽耶迦",
    "T24n1450_008:0137b16": "攝任運調伏？』佛告諸苾芻：『彼迦攝波所集資",
    "T24n1450_008:0137b17": "糧業，汝等善聽，我當為說。』乃至頌曰如前。",
    "T24n1450_008:0137b18": "佛告諸苾芻：『往古昔時，此賢劫中人壽二萬",
    "T24n1450_008:0137b19": "歲，有佛世尊號曰迦攝如來，十號具足，出現",
    "T24n1450_008:0137b20": "於世，在波羅痆斯城仙人墮處施鹿園中。時",
    "T24n1450_008:0137b21": "彼世尊佛事已畢而入涅槃，時有國王名吉",
    "T24n1450_008:0137b22": "利枳，積諸香木而用焚燒，復以香乳灑火令",
    "T24n1450_008:0137b23": "滅，以四寶瓶盛其舍利，於形勝地起窣堵",
    "T24n1450_008:0137b24": "波，縱廣一踰繕那、高半踰繕那。時波羅痆斯",
    "T24n1450_008:0137b25": "城有一長者，其家巨富，財寶豐饒多有受用，",
    "T24n1450_008:0137b26": "如薜室羅末拏天。而彼長者，於同類家娶女",
    "T24n1450_008:0137b27": "為妻，共相娛樂後生三子。長者後時忽染疾",
    "T24n1450_008:0137b28": "病，種種方藥不能得差，奄就命終。時彼子等，",
    "T24n1450_008:0137b29": "種種繒綵裝飾其輿，送彼寒林以火焚燒，號",
    "T24n1450_008:0137c01": "叫悲泣喪事已畢。時長兄言：「所有財物吾今",
    "T24n1450_008:0137c02": "欲分。」時彼二弟而不隨從。其兄數數言欲分",
    "T24n1450_008:0137c03": "之，二弟報曰：「若如此者，先修福業然後聽分。」",
    "T24n1450_008:0137c04": "兄言：「作何等業？」弟曰：「於迦攝佛窣堵波處",
    "T24n1450_008:0137c05": "而為供養。」時兄不信，多時致難，後始隨許。其",
    "T24n1450_008:0137c06": "二弟以種種珍異，於迦攝佛窣堵波所作供",
    "T24n1450_008:0137c07": "養已，便發願言：「由此善根，願我同於迦攝波",
    "T24n1450_008:0137c08": "佛、應、正等覺所，授最上記：『摩納婆！汝於來",
    "T24n1450_008:0137c09": "世人壽百歲時，當得作佛號釋迦牟尼如來、",
    "T24n1450_008:0137c10": "應、正等覺，彼佛法中而得出家，獲殊勝果。』」兄",
    "T24n1450_008:0137c11": "聞弟等發是願已，頂禮雙足即發善願。而我",
    "T24n1450_008:0137c12": "惡性不信正法，由此隨喜善根，亦於彼釋迦",
    "T24n1450_008:0137c13": "牟尼佛，與我五百神變，而見調伏令我出家，",
    "T24n1450_008:0137c14": "既出家已便獲勝果。汝等苾芻勿作異念，彼",
    "T24n1450_008:0137c15": "長兄急性不信正法者，是優樓頻螺迦攝。其",
    "T24n1450_008:0137c16": "二弟者，即那提迦攝、伽耶迦攝等。是由願力",
    "T24n1450_008:0137c17": "故，以五百神變而能調伏之，其那提迦攝、伽",
    "T24n1450_008:0137c18": "耶迦攝而易調伏。頻毘娑羅王為太子時，王",
    "T24n1450_008:0137c19": "舍城中有一長者，彼有園苑花菓茂盛，心常",
    "T24n1450_008:0137c20": "愛戀。時頻毘娑羅太子出外，乃見彼園苑，見",
    "T24n1450_008:0137c21": "已即便生愛樂想，告長者曰：「卿可與我此園",
    "T24n1450_008:0137c22": "苑。」長者心生悋惜，竟不與之。如此三返皆不",
    "T24n1450_008:0137c23": "隨從，太子復告曰：「與汝財物園可屬我。」彼答",
    "T24n1450_008:0137c24": "太子曰：「乍可出國終不能與。」太子復告長者：",
    "T24n1450_008:0137c25": "「當念我言：『若得王位必定取之。』」長者答曰：「汝",
    "T24n1450_008:0137c26": "得王位我必當出。」太子曰：「汝可記憶，我是頻",
    "T24n1450_008:0137c27": "毘娑羅太子。」作是語已便即迴車。乃至後時，",
    "T24n1450_008:0137c28": "大蓮華王而年衰老，奄就命終，便以太子紹",
    "T24n1450_008:0137c29": "王。既得王位，強力奪彼園苑。彼長者便生熱",
    "T24n1450_008:0138a01": "惱，而得心病，怨恨而死。於此園中住，作一毒",
    "T24n1450_008:0138a02": "蛇，其蛇常於王所伺求方便。後於芳春之月，",
    "T24n1450_008:0138a03": "王與宮人及諸婇女，往詣園中除去左右，與",
    "T24n1450_008:0138a04": "諸眷屬歡喜受樂，便即睡眠。諸女愛花皆捨",
    "T24n1450_008:0138a05": "王去，唯有一女執刀而衛護王。是時彼蛇見",
    "T24n1450_008:0138a06": "諸女眾皆悉遊散，從穴疾出而欲螫王。王福",
    "T24n1450_008:0138a07": "力故，羯蘭鐸迦鳥圍遶其蛇而眾發聲，彼執",
    "T24n1450_008:0138a08": "刀女聞眾鳥聲，復見毒蛇而來向王，即以利",
    "T24n1450_008:0138a09": "刀斷彼蛇命。女為怖故便發大呼，時王從睡",
    "T24n1450_008:0138a10": "驚寤而起，便問女言：「此為何事？」女報王曰：",
    "T24n1450_008:0138a11": "「毒蛇欲來螫王，羯蘭鐸迦鳥群聲遶蛇，我已",
    "T24n1450_008:0138a12": "斷訖。」王聞此事，便勅太子群臣，集王舍城所",
    "T24n1450_008:0138a13": "有人民，在此園苑遠近盈滿聞亂發聲。其王",
    "T24n1450_008:0138a14": "善治國境內外，諸人聞已皆大悲泣，王告諸",
    "T24n1450_008:0138a15": "人：「若剎帝利灌頂王，有人救命合酬何願？」群",
    "T24n1450_008:0138a16": "臣白王：「合酬彼人半國之賞。」王言：「羯蘭鐸迦",
    "T24n1450_008:0138a17": "鳥而救我命。若如是者，宜與半國之賞。」大臣",
    "T24n1450_008:0138a18": "復白王曰：「羯蘭鐸迦鳥而非人類，縱得王賞",
    "T24n1450_008:0138a19": "將何所用？其此園苑，施與羯蘭鐸迦鳥，復於",
    "T24n1450_008:0138a20": "終身供給飲食。」王曰：「如卿所言。」時諸群臣令",
    "T24n1450_008:0138a21": "其園苑周遍蒔竹，以此緣故，號為羯蘭鐸迦",
    "T24n1450_008:0138a22": "竹園。』「爾時世尊遊行摩羯陀人間王舍城",
    "T24n1450_008:0138a23": "外，在一樹下便住其處。時影勝王聞佛到",
    "T24n1450_008:0138a24": "王舍城外在一樹下，與諸眷屬出王舍城，來",
    "T24n1450_008:0138a25": "詣佛所頂禮佛足退坐一面。爾時世尊為說",
    "T24n1450_008:0138a26": "妙法，示教利喜已默然而住。時影勝王從",
    "T24n1450_008:0138a27": "座而起，偏袒右肩、右膝著地、合掌恭敬而白佛",
    "T24n1450_008:0138a28": "言：『唯願世尊及諸苾芻，於明晨朝受我微",
    "T24n1450_008:0138a29": "供。』爾時世尊默然受請。時影勝王知佛受請",
    "T24n1450_008:0138b01": "頂禮佛足還至本宮，勅諸眷屬，令辦種種微",
    "T24n1450_008:0138b02": "妙飲食敷設床座，於彼座前，寶瓶盛水安置",
    "T24n1450_008:0138b03": "會中。既敷設已便勅使者，往世尊所白言：『時",
    "T24n1450_008:0138b04": "到。』爾時世尊，於晨朝時著衣持鉢，與苾芻眾",
    "T24n1450_008:0138b05": "前後圍遶，入王舍城至王宮中，洗手足已敷",
    "T24n1450_008:0138b06": "座而坐。時王見佛與諸苾芻寂然安坐，時影",
    "T24n1450_008:0138b07": "勝王自手斟酌種種美食，而為供養相續不",
    "T24n1450_008:0138b08": "絕，皆令飽足。飯食已訖，王自行水。佛及苾芻",
    "T24n1450_008:0138b09": "澡漱已畢，王取寶瓶灌世尊掌，而白佛言：『我",
    "T24n1450_008:0138b10": "毘婆迦蘭陀園奉施世尊，唯願納受。』時佛世",
    "T24n1450_008:0138b11": "尊即說呪願頌曰：",
    "T24n1450_008:0138b12": "「『所為布施者，　　必獲其義利；",
    "T24n1450_008:0138b13": "為利樂布施，　　後必得安樂。』",
    "T24n1450_008:0138b14": "「爾時世尊說此頌已，與諸苾芻即便往詣羯",
    "T24n1450_008:0138b15": "蘭鐸迦園，止住其中。以是因緣，結集尊者於",
    "T24n1450_008:0138b16": "經中說，佛在此羯蘭鐸迦園，乃至舍利弗目",
    "T24n1450_008:0138b17": "揵連出家，得阿羅漢道。",
    "T24n1450_008:0138b18": "「爾時王舍城中有一長者，請佛世尊及苾芻",
    "T24n1450_008:0138b19": "眾於家供養。於此之時，給孤獨長者別有緣",
    "T24n1450_008:0138b20": "事至王舍城此長者家，便即止宿。其長者於",
    "T24n1450_008:0138b21": "夜初分，即起呼諸家眷屬：『賢首！聖者可起",
    "T24n1450_008:0138b22": "取薪然火、濾水造諸飲食、掃灑塗地、敷妙勝",
    "T24n1450_008:0138b23": "座。』時給孤長者聞此語已，作如是念：『此長者",
    "T24n1450_008:0138b24": "家，為復嫁女？為當娶妻？為復屈勝上客？為復",
    "T24n1450_008:0138b25": "請人？為復請國王家內設食？』作是念已，復",
    "T24n1450_008:0138b26": "問長者向所念事，長者答曰：『亦不嫁女、娶妻、",
    "T24n1450_008:0138b27": "屈客并及王等。如所敷設，明日請佛世尊",
    "T24n1450_008:0138b28": "及僧伽苾芻眾，如法設食。』時給孤獨長者",
    "T24n1450_008:0138b29": "初聞佛名，遍身毛竪心生歡喜，問主長者曰：",
    "T24n1450_008:0138c01": "『是何名佛？』主即答言：『有喬答摩沙門釋迦之",
    "T24n1450_008:0138c02": "子，從釋迦種中以正信故，剃除鬚髮、被著法",
    "T24n1450_008:0138c03": "衣，從家趣於非家，證得無上正等菩提，號之",
    "T24n1450_008:0138c04": "為佛。』彼復問曰：『何名僧伽？』主復答言：『有善男",
    "T24n1450_008:0138c05": "子從剎利種，以正信故，歸佛出家，剃除鬚髮",
    "T24n1450_008:0138c06": "被著法衣，從家趣於非家，名為僧伽。亦有善",
    "T24n1450_008:0138c07": "男子，從婆羅門種族、從薜舍種族、從戍達羅",
    "T24n1450_008:0138c08": "種族，以信心故，剃除鬚髮被著袈裟，從家趣",
    "T24n1450_008:0138c09": "於非家，出家修道，名為僧伽。我請彼佛及僧",
    "T24n1450_008:0138c10": "伽眾，明日於此家中以食供養。』復問長者：『彼",
    "T24n1450_008:0138c11": "佛今在何處？』答曰：『今在寒林棄尸之所毘訶",
    "T24n1450_008:0138c12": "羅住。』給孤獨長者又復問曰：『我可得見彼佛",
    "T24n1450_008:0138c13": "不？』長者答曰：『汝可得見，然於此待。若明日世",
    "T24n1450_008:0138c14": "尊至，汝必得見。』是時給孤長者繫念於佛，便",
    "T24n1450_008:0138c15": "即昏沈，忽然驚寤而天未曙心作明想，行詣",
    "T24n1450_008:0138c16": "善自在城門。其國常法，夜分初更不閉，防外",
    "T24n1450_008:0138c17": "使來令無障礙，於後夜分城門亦開，用防內",
    "T24n1450_008:0138c18": "使無有障礙。給孤長者，見門開明隨明而",
    "T24n1450_008:0138c19": "出，既出城門光明即沒。是時天暗，心生怖懼",
    "T24n1450_008:0138c20": "身毛皆竪。『我今於此，恐人及非人而見損害。』",
    "T24n1450_008:0138c21": "作此念已即欲却迴。時此城門所居天神即",
    "T24n1450_008:0138c22": "放光明，從城門外乃至寒林，於其中間而皆",
    "T24n1450_008:0138c23": "大明。其神復報長者曰：『汝可前行，有大饒益",
    "T24n1450_008:0138c24": "勿生迴想。何以故？』而說頌曰：",
    "T24n1450_008:0138c25": "「『駿馬滿百匹，　　紫磨金百斤；",
    "T24n1450_008:0138c26": "馭牝兩車輪，　　其數皆有百。",
    "T24n1450_008:0138c27": "載以種種物，　　而用行檀施；",
    "T24n1450_008:0138c28": "不如發一步，　　向佛之功德，",
    "T24n1450_008:0138c29": "如是等校量，　　十六分中一。",
    "T24n1450_008:0139a01": "假使象百頭，　　皆以金交絡，",
    "T24n1450_008:0139a02": "復載妙寶帳，　　而用行檀施；",
    "T24n1450_008:0139a03": "不如發一步，　　向佛之功德，",
    "T24n1450_008:0139a04": "十六分中一。　　復有百美女，",
    "T24n1450_008:0139a05": "婇媛中最勝，　　頸絡妙珠瓔，",
    "T24n1450_008:0139a06": "臂搖眾寶釧，　　如是行檀施；",
    "T24n1450_008:0139a07": "不如發一步，　　向佛之功德，",
    "T24n1450_008:0139a08": "十六分中一。』",
    "T24n1450_008:0139a09": "「天復告曰：『汝可前行，有大饒益，勿生迴想。』時",
    "T24n1450_008:0139a10": "給孤長者而白天曰：『賢首！汝是何人？』彼天答",
    "T24n1450_008:0139a11": "曰：『我昔是汝善友，名摩頭肩，我於舍利弗、大",
    "T24n1450_008:0139a12": "目揵連，甚大信心尊重禮拜，命終之後生四",
    "T24n1450_008:0139a13": "天王宮，為護眾生住此善自在城門。是汝昔",
    "T24n1450_008:0139a14": "友，今故相告。汝可前行有大利益，勿生退想。』",
    "T24n1450_008:0139a15": "爾時給孤長者心作是念：『佛者，超出異生，不",
    "T24n1450_008:0139a16": "同餘聖，其所說法深可尊重，是故諸天見佛",
    "T24n1450_008:0139a17": "生大歡喜。』念已乘天光明即詣寒林。爾時世",
    "T24n1450_008:0139a18": "尊知給孤長者來故，即出寺門而以經行。給",
    "T24n1450_008:0139a19": "孤長者前至佛所，以居士法問訊世尊：『寢膳",
    "T24n1450_008:0139a20": "安不？』爾時世尊以頌答曰：",
    "T24n1450_008:0139a21": "「『離一切煩惱，　　心不染諸欲；",
    "T24n1450_008:0139a22": "得無漏解脫，　　常得安樂眠。",
    "T24n1450_008:0139a23": "斷一切結縛，　　心息熱煩惱；",
    "T24n1450_008:0139a24": "寂靜得心者，　　乃可安樂眠。』",
    "T24n1450_008:0139a25": "「爾時世尊說是頌已，與給孤長者俱還精舍",
    "T24n1450_008:0139a26": "敷座而坐，給孤長者頂禮佛足退坐一面。時",
    "T24n1450_008:0139a27": "世尊為給孤長者，演說妙法示教利喜。如佛",
    "T24n1450_008:0139a28": "常法：所謂先說布施功德、持戒功德、受天果",
    "T24n1450_008:0139a29": "報功德，不樂諸欲過失受煩惱事，讚歎出家",
    "T24n1450_008:0139b01": "清淨觀察殊勝功德，宗法廣為演說。世尊知",
    "T24n1450_008:0139b02": "給孤長者心生踊躍歡喜，心無障礙堪受勝",
    "T24n1450_008:0139b03": "法善能了知。是時世尊為說勝法，所謂苦集",
    "T24n1450_008:0139b04": "滅道，此四諦法廣大演說。猶如離垢淨衣將",
    "T24n1450_008:0139b05": "染受鮮好色，給孤長者亦復如是，不離本座",
    "T24n1450_008:0139b06": "證四聖諦，所謂苦集滅道。給孤獨長者，以見",
    "T24n1450_008:0139b07": "法已得法、了知法深入法，斷諸疑惑不受他",
    "T24n1450_008:0139b08": "教，自能了知不被他引，於師教中心無怖畏。",
    "T24n1450_008:0139b09": "時給孤獨長者，從座而起偏露一肩，即於佛",
    "T24n1450_008:0139b10": "前合掌恭敬，而白佛言：『我已入法，一心歸佛、",
    "T24n1450_008:0139b11": "歸法及苾芻僧伽。唯願授我鄔波索迦戒，從",
    "T24n1450_008:0139b12": "今盡命、永斷殺生、心淨歸依。』爾時世尊告給",
    "T24n1450_008:0139b13": "孤獨長者曰：『汝名字何？』長者白曰：『我名蘇達",
    "T24n1450_008:0139b14": "多，然我資給孤獨食，是故諸人號給孤獨。』佛",
    "T24n1450_008:0139b15": "告長者曰：『汝何處人？』長者答曰：『在此北方嬌",
    "T24n1450_008:0139b16": "薩羅國室羅筏城外有邑，我住彼中。唯願世",
    "T24n1450_008:0139b17": "尊而受我請詣室羅筏城，受我供養乃至",
    "T24n1450_008:0139b18": "盡形，及苾芻僧伽四事供養。』佛告長者曰：『室",
    "T24n1450_008:0139b19": "羅筏城中有寺以不？』長者答曰：『彼城無寺。』",
    "T24n1450_008:0139b20": "世尊告曰：『彼若有寺，僧伽應來往。彼既無寺，",
    "T24n1450_008:0139b21": "若為安置？』長者答曰：『唯願世尊而受我請向",
    "T24n1450_008:0139b22": "室羅筏城，我當造寺令苾芻眾往來安置",
    "T24n1450_008:0139b23": "止息思惟。』世尊默然受請。是時長者知佛許",
    "T24n1450_008:0139b24": "已，即從座起頂禮佛足却還本處。「彼時長者，",
    "T24n1450_008:0139b25": "王舍城中事既了已，還至佛所頂禮佛足却",
    "T24n1450_008:0139b26": "坐一面，而白佛言：『唯願世尊遣一苾芻與我",
    "T24n1450_008:0139b27": "為伴，往室羅筏造立住處，安置世尊及苾芻",
    "T24n1450_008:0139b28": "僧眾。』佛作是念：『苾芻眾中誰能調伏室羅筏",
    "T24n1450_008:0139b29": "城人及長者眷屬？』世尊知舍利弗堪彼調伏，",
    "T24n1450_008:0139c01": "世尊念已告具壽舍利弗言：『汝應觀察給孤",
    "T24n1450_008:0139c02": "獨長者眷屬及室羅筏城人，應往教化造立",
    "T24n1450_008:0139c03": "毘訶羅。』舍利弗默然受佛勅已，頂禮佛足與",
    "T24n1450_008:0139c04": "長者同行。「爾時具壽舍利子，於夜分盡至明",
    "T24n1450_008:0139c05": "清旦，執持衣鉢入王舍大城次第乞食，却還",
    "T24n1450_008:0139c06": "本處飯食訖，攝衣鉢所有臥具，襞揲一處付",
    "T24n1450_008:0139c07": "餘苾芻，往室羅筏城。時給孤長者資辦道",
    "T24n1450_008:0139c08": "糧，漸至室羅筏城外，遊諸園苑，林泉形勝可",
    "T24n1450_008:0139c09": "愛樂處，堪作寺舍。『去室羅筏城不遠不近，寂",
    "T24n1450_008:0139c10": "靜無有雜聲，亦無大風復不大熱，亦無蚊虻",
    "T24n1450_008:0139c11": "蛇蠍等。有此勝地，為我世尊造立寺舍。』給孤",
    "T24n1450_008:0139c12": "長者遊行，至誓多太子園林中。其園去城不",
    "T24n1450_008:0139c13": "遠不近，晝夜寂靜乃至無有諸毒虫等，堪作",
    "T24n1450_008:0139c14": "寺舍。見此園已，入室羅筏城不歸本住，便往",
    "T24n1450_008:0139c15": "太子誓多宮所，而白太子言：『可與我彼園，當",
    "T24n1450_008:0139c16": "為世尊造立寺舍。』太子報曰：『彼非是園而是",
    "T24n1450_008:0139c17": "苑林。』長者復白曰：『無問園苑，處所與我。』如是",
    "T24n1450_008:0139c18": "三請，太子報曰：『我實不應而捨此園，縱得布",
    "T24n1450_008:0139c19": "金遍地，我終不與。』長者復白曰：『汝已定價，汝",
    "T24n1450_008:0139c20": "可取直，其園林屬我。』太子報曰：『是誰定價？』長",
    "T24n1450_008:0139c21": "者白曰：『汝自定價。』因即爭競不定，共詣斷事",
    "T24n1450_008:0139c22": "人所。爾時四天王聞斯事已便作是念：『今",
    "T24n1450_008:0139c23": "給孤長者為世尊造立寺舍，我當資助。』作此",
    "T24n1450_008:0139c24": "念已，遂即各化為斷事人，於法司坐。時誓多",
    "T24n1450_008:0139c25": "太子給孤長者，共到其處，給孤長者及太子",
    "T24n1450_008:0139c26": "各具因緣白。斷事人議曰：『太子！汝自定價，園",
    "T24n1450_008:0139c27": "屬長者，太子取金。』太子既見斷已，默然而去。",
    "T24n1450_008:0139c28": "是時給孤長者，還家勅諸僮僕，以車象牛驢",
    "T24n1450_008:0139c29": "擔負筐籠，運載其金，至誓多林用布其地，有",
    "T24n1450_008:0140a01": "少未遍。于時長者心自思惟：『若取大藏金即",
    "T24n1450_008:0140a02": "太多，欲開小藏復恐不足。』又作是念：『諸藏之",
    "T24n1450_008:0140a03": "中何者不多不少，而得充足？』",
    "T24n1450_008:0140a04": "爾時太子見長者默住思惟，即便生念：『給",
    "T24n1450_008:0140a05": "孤長者心應生退，為一園林豈能捨此積集",
    "T24n1450_008:0140a06": "多金？』作是念已告長者曰：『汝心應退，當却收",
    "T24n1450_008:0140a07": "取金，其園還我。』長者告曰：『太子！我心不退，",
    "T24n1450_008:0140a08": "然心中所計，欲開何藏不多不少而得充足？』",
    "T24n1450_008:0140a09": "太子聞此語已便作是念：『世尊威德不可思",
    "T24n1450_008:0140a10": "議，其法亦不可思議，是故長者能捨積聚無",
    "T24n1450_008:0140a11": "量金寶。』作此念已告長者曰：『其地金未遍處，",
    "T24n1450_008:0140a12": "應收却還，我為世尊而作寺門。』長者報曰：",
    "T24n1450_008:0140a13": "『隨意可為世尊而作寺門。』「爾時給孤長者為",
    "T24n1450_008:0140a14": "世尊初欲造寺，諸外道眾極生怨恨心懷熱",
    "T24n1450_008:0140a15": "惱，共集一處往長者所。到已便作是言：『長者！",
    "T24n1450_008:0140a16": "汝不應為喬答摩沙門造立寺舍。何以故？我",
    "T24n1450_008:0140a17": "等先已分界，彼王舍城可喬答摩居止，此室",
    "T24n1450_008:0140a18": "羅筏城而我等住，是故不應造寺。』長者報曰：",
    "T24n1450_008:0140a19": "『汝等祇可分自國境，不應共分我園，我所造",
    "T24n1450_008:0140a20": "功德皆由自心。』諸外道等見長者堅意不移，",
    "T24n1450_008:0140a21": "即詣王所具陳上事，給孤長者共對獲勝。彼",
    "T24n1450_008:0140a22": "外道心生忿怒面現惡相，便作是語：『我終不",
    "T24n1450_008:0140a23": "從汝志，然喬答摩沙門上首弟子，與我等共",
    "T24n1450_008:0140a24": "相論議，若能勝我隨意造寺。』長者報曰：『可爾！",
    "T24n1450_008:0140a25": "然我且問舍利子，若見許可，即來報汝。』長者",
    "T24n1450_008:0140a26": "即往尊者舍利子所，頂禮雙足退坐一面，而",
    "T24n1450_008:0140a27": "即白言：『大德！諸外道等皆作是語：「汝欲作寺，",
    "T24n1450_008:0140a28": "云我制汝。」又言：「喬答摩沙門上首弟子，今現",
    "T24n1450_008:0140a29": "在此與我論議，若能勝我聽汝造寺。」未審尊",
    "T24n1450_008:0140b01": "者，如何當擬？』舍利子聞斯語已，便即觀察此",
    "T24n1450_008:0140b02": "輩外道及室羅人民，頗有善根不？既觀察已",
    "T24n1450_008:0140b03": "知有善根。又復觀察：誰有善根堪調伏不？自",
    "T24n1450_008:0140b04": "心觀見我能調伏。又復觀察：幾時應來集會？",
    "T24n1450_008:0140b05": "觀見根器，却後七日可能集會。作觀察已告",
    "T24n1450_008:0140b06": "長者曰：『可隨汝意，却後七日我當論議。』給孤",
    "T24n1450_008:0140b07": "長者歡喜踴躍，頂禮舍利子足，往外道所而",
    "T24n1450_008:0140b08": "作是言：『聖者！舍利弗作如是語：「却後七日應",
    "T24n1450_008:0140b09": "當論議。」』彼外道眾聞斯語已，共相謂曰：『有二",
    "T24n1450_008:0140b10": "種因緣。何以為二？一者舍利子必應逃走，二",
    "T24n1450_008:0140b11": "者應覓伴侶，以此之緣延期七日。』外道復相",
    "T24n1450_008:0140b12": "謂曰：『我等亦可覓當宗知友。』彼皆分頭散訪",
    "T24n1450_008:0140b13": "達本宗者，乃見一梵志名曰赤眼，善能幻化，",
    "T24n1450_008:0140b14": "既得見已便即告曰：『汝之與我同修道行，我",
    "T24n1450_008:0140b15": "等今呼喬答摩沙門上首弟子共為論議。彼",
    "T24n1450_008:0140b16": "今已求伴侶，汝可共相資助。』其梵志問曰：『幾",
    "T24n1450_008:0140b17": "時當論？』報曰：『却後七日。』梵志答言：『可爾！若",
    "T24n1450_008:0140b18": "會集時汝當報我。』諸外道等恐怖煩惱每日各",
    "T24n1450_008:0140b19": "更求覓伴侶。期程將滿至第七日，給孤長者",
    "T24n1450_008:0140b20": "於廣大勝地，為具壽舍利弗敷設師子勝妙",
    "T24n1450_008:0140b21": "高座，亦為外道而敷一座。諸國外道皆集其",
    "T24n1450_008:0140b22": "會，及室羅筏城百千萬億一切人民亦集其",
    "T24n1450_008:0140b23": "處。其中或為看論議者，其中亦有善根成熟，",
    "T24n1450_008:0140b24": "俱來集會。爾時具壽舍利弗，與給孤長者及",
    "T24n1450_008:0140b25": "諸眷屬，前後圍繞而來赴會，遍觀大眾誰堪",
    "T24n1450_008:0140b26": "調伏。即便微笑整肅威儀，尋昇論座，一切大",
    "T24n1450_008:0140b27": "眾一心合掌瞻仰舍利弗。時舍利弗即告諸",
    "T24n1450_008:0140b28": "外道：『為我立宗汝破？為汝立宗我破？』外道答",
    "T24n1450_008:0140b29": "曰：『我先立宗。』舍利弗作如是念：『若我先立宗，",
    "T24n1450_008:0140c01": "人亦不能難破，除佛世尊，況赤眼外道！』便",
    "T24n1450_008:0140c02": "作是念報外道曰：『任汝立宗，我當隨破。』彼赤",
    "T24n1450_008:0140c03": "眼善解方術，即便化作大菴沒羅樹，開花結",
    "T24n1450_008:0140c04": "實。具壽舍利弗，為大風雨摧樹拔根，須臾散",
    "T24n1450_008:0140c05": "滅，時解術者而不能見。外道又化作一蓮花",
    "T24n1450_008:0140c06": "大池；具壽舍利弗化為象子踐池折花，尋",
    "T24n1450_008:0140c07": "復平地。外道化為七頭龍王；舍利弗化為大",
    "T24n1450_008:0140c08": "金翅鳥，從空飛下食龍而去。外道化為起屍",
    "T24n1450_008:0140c09": "鬼，令前害舍利弗；舍利弗以呪呪之，令鬼却",
    "T24n1450_008:0140c10": "迴損害外道。外道怖急下座，五體投地禮舍",
    "T24n1450_008:0140c11": "利弗，作如是言：『願救我命！願救我命！』時舍",
    "T24n1450_008:0140c12": "利弗攝呪力已，其鬼即滅，為赤眼外道說法，",
    "T24n1450_008:0140c13": "便發信心，從座而起頂禮雙足白言：『願聽我",
    "T24n1450_008:0140c14": "善法律中出家，受具足戒成苾芻性，求為弟",
    "T24n1450_008:0140c15": "子而修梵行。』作是語已，時舍利弗，即令剃髮",
    "T24n1450_008:0140c16": "受具足戒，精勤修習不久之間，證無學果，三",
    "T24n1450_008:0140c17": "明六通具八解脫，得如實智：我生已盡、梵行",
    "T24n1450_008:0140c18": "已立、所作已辦、不受後有，心無障礙如手揮",
    "T24n1450_008:0140c19": "空，刀割香塗愛憎不起，觀金與土等無有異，",
    "T24n1450_008:0140c20": "於諸名利無不棄捨，釋梵諸天悉皆供養。是",
    "T24n1450_008:0140c21": "時大眾見此驚怪，各各嗟仰，於舍利子處皆",
    "T24n1450_008:0140c22": "發信心，作如是語：『聖者舍利子！破大論議師",
    "T24n1450_008:0140c23": "調伏外道。』大眾一心合掌瞻仰舍利子。是時",
    "T24n1450_008:0140c24": "具壽舍利子，知彼大眾意樂煩惱，六界自性",
    "T24n1450_008:0140c25": "了知說法，此是證四諦。彼大眾聞已，無量百",
    "T24n1450_008:0140c26": "千有情得大殊勝，有發聲聞心、有發辟支佛",
    "T24n1450_008:0140c27": "心、有發阿耨多羅三藐三菩提心、有發三歸",
    "T24n1450_008:0140c28": "心受五戒、有證須陀洹果、有得斯陀含、有證",
    "T24n1450_008:0140c29": "阿那含、有得出家斷一切煩惱得阿羅漢果。",
    "T24n1450_008:0141a01": "是時大眾，於佛法僧所深生敬心。時舍利子",
    "T24n1450_008:0141a02": "說是法已却歸本處，給孤長者及諸眷屬，一",
    "T24n1450_008:0141a03": "切人民皆大歡喜，作禮而去。「時諸外道心生",
    "T24n1450_008:0141a04": "惱恨，各相謂曰：『我等不能破得舍利子，我",
    "T24n1450_008:0141a05": "等須作方便殺彼舍利子，先須入此寺中傭",
    "T24n1450_008:0141a06": "力，作諸伺候得便之處，即須斷命。』時諸外道",
    "T24n1450_008:0141a07": "詣給孤長者曰：『汝今奪我諸勝利養，我先久",
    "T24n1450_008:0141a08": "住不忍捨離此國，唯願慈悲，於寺中許我傭",
    "T24n1450_008:0141a09": "力。』長者報曰：『待我白舍利弗。』便即詣具壽舍",
    "T24n1450_008:0141a10": "利弗所，到已而白尊者言：『聖者！今諸外道作",
    "T24n1450_008:0141a11": "如是言：「汝斷我諸利養，唯願垂慈，許我寺中",
    "T24n1450_008:0141a12": "有所傭力。由我等久住於此，不能捨離其國。」』",
    "T24n1450_008:0141a13": "舍利子聞斯語已，便即觀察：彼外道等有善",
    "T24n1450_008:0141a14": "根不？既觀察已知有善根。復觀察彼等誰能",
    "T24n1450_008:0141a15": "調伏？觀知我能調伏，告長者曰：『可然！終不相",
    "T24n1450_008:0141a16": "違。』彼外道等，即於寺內起首傭力。時舍利子",
    "T24n1450_008:0141a17": "化作二執杖當諸作人，其性甚暴驅逐彼人。",
    "T24n1450_008:0141a18": "舍利子知彼等調伏時至，相去不遠，於樹林",
    "T24n1450_008:0141a19": "下而以經行。彼外道見經行已，便作是念：『比",
    "T24n1450_008:0141a20": "來伺候今正便宜。』諸人一時而來圍遶。舍利",
    "T24n1450_008:0141a21": "子見已，起觀察心：彼外道等擬作何意而來",
    "T24n1450_008:0141a22": "我所？乃見彼等為害我故一時來。此時化執",
    "T24n1450_008:0141a23": "杖人，即來驅迫以杖鞭撻，便即告曰：『汝等應",
    "T24n1450_008:0141a24": "往造作。』彼即同聲告曰：『舍利子！願救我等。』舍",
    "T24n1450_008:0141a25": "利弗語執杖人：『汝且去，任彼止息。』彼外道便",
    "T24n1450_008:0141a26": "作斯念，共相謂曰：『此舍利子有大威德，我等",
    "T24n1450_008:0141a27": "皆發害心，此於我所而起慈心。』作是言已便",
    "T24n1450_008:0141a28": "生信心。舍利子觀見彼等意樂隨眠界行自",
    "T24n1450_008:0141a29": "性，知已，隨其根器說四聖諦法。由聞法故，彼",
    "T24n1450_008:0141b01": "等皆以金剛智杵摧破二十種薩迦耶見山",
    "T24n1450_008:0141b02": "已，現證預流果。彼等見實諦已，皆白舍利子",
    "T24n1450_008:0141b03": "言：『大德！唯願聽我等於善教法中調伏出家，",
    "T24n1450_008:0141b04": "受具足戒得苾芻性，我等於舍利子所可修",
    "T24n1450_008:0141b05": "梵行。』時舍利子度彼外道授具足戒，教應作",
    "T24n1450_008:0141b06": "事，彼等漸次精勤修習，見此五種生死輪轉",
    "T24n1450_008:0141b07": "動搖，一切行趣摧滅，破壞離散之性。既了知",
    "T24n1450_008:0141b08": "已，斷諸煩惱證阿羅漢，三明六通具八解脫，",
    "T24n1450_008:0141b09": "得如實智：我生已盡、梵行已立、所作已辦、不",
    "T24n1450_008:0141b10": "受後有，心無障礙如手揮空，刀割香塗愛憎",
    "T24n1450_008:0141b11": "不起，觀金與土等無有異，於諸名利無不棄",
    "T24n1450_008:0141b12": "捨，釋梵諸天悉皆供養。「爾時舍利弗與給孤",
    "T24n1450_008:0141b13": "獨長者，以手執繩量地置寺。具壽舍利子即",
    "T24n1450_008:0141b14": "便微笑，給孤獨長者既見笑已，尋即白言：『聖",
    "T24n1450_008:0141b15": "者舍利子！世尊及諸弟子，無因不笑。今者微",
    "T24n1450_008:0141b16": "笑，有何因緣？』舍利子答曰：『如是，如是！長者！世",
    "T24n1450_008:0141b17": "尊及諸弟子無因不笑。今所笑者，當爾長者",
    "T24n1450_008:0141b18": "執繩量地之時，彼淨居天純金宮殿早已成",
    "T24n1450_008:0141b19": "就，以是因緣我今微笑。』長者聞已即大歡喜",
    "T24n1450_008:0141b20": "告舍利弗：『實若如是，更廣其繩大造立寺。』便",
    "T24n1450_008:0141b21": "發弘願。時舍利弗隨長者意闊引其繩，是",
    "T24n1450_008:0141b22": "時長者更廣發願大造其寺，時淨居天四寶",
    "T24n1450_008:0141b23": "宮殿還已成就。舍利弗見已歡喜復告長者：",
    "T24n1450_008:0141b24": "『彼淨居天由汝願廣，過前宮殿，四寶所成。』聞",
    "T24n1450_008:0141b25": "此語已倍加嚴飾，更多造寺滿十六所，其置",
    "T24n1450_008:0141b26": "寺外，別造六十四院，悉皆重閣。既造了已，供",
    "T24n1450_008:0141b27": "寺所須家具悉足。爾時給孤獨長者往具壽",
    "T24n1450_008:0141b28": "舍利子所，到已禮訖在一面立問言：『聖者！世",
    "T24n1450_008:0141b29": "尊出遊日行幾許？』舍利子曰：『如轉輪王所行",
    "T24n1450_008:0141c01": "之法。』又問曰：『輪王日行幾何？』報曰：『輪王日行",
    "T24n1450_008:0141c02": "兩踰繕那半。』時給孤長者，從室羅筏城於其",
    "T24n1450_008:0141c03": "中間，計兩驛半置四事供養，時、非時食悉皆",
    "T24n1450_008:0141c04": "充足。建吉祥門立一首領，總知事務，嚴飾幡",
    "T24n1450_008:0141c05": "蓋及以寶幢，栴檀香水灑散其地，布眾名花，",
    "T24n1450_008:0141c06": "雜寶香爐置於衢路，作是事已告使者曰：『汝",
    "T24n1450_008:0141c07": "今可往詣世尊所頂禮雙足，當陳我言奉問",
    "T24n1450_008:0141c08": "世尊：「起居輕利、少病少惱、安樂行不？唯願世",
    "T24n1450_008:0141c09": "尊及苾芻眾，向室羅筏城，我以盡形四事供",
    "T24n1450_008:0141c10": "養，冀無闕乏。」』使受教已即往王舍城，詣世尊",
    "T24n1450_008:0141c11": "所頂禮雙足，即住一面白世尊曰：『彼給孤長",
    "T24n1450_008:0141c12": "者，頂禮世尊雙足而白世尊：「起居輕利、少病",
    "T24n1450_008:0141c13": "少惱、安樂行不？唯願世尊及苾芻眾，向室羅",
    "T24n1450_008:0141c14": "筏城，盡我一生四事供養，冀無闕乏。」』世尊告",
    "T24n1450_008:0141c15": "曰：『給孤長者及汝己身，願常安樂。』使者白世",
    "T24n1450_008:0141c16": "尊已，復白世尊曰：『給孤長者作如是語：「唯願",
    "T24n1450_008:0141c17": "世尊及苾芻眾，向室羅筏城來，盡我一生四",
    "T24n1450_008:0141c18": "事供養。」』世尊爾時默然而受。使者見世尊默",
    "T24n1450_008:0141c19": "然受已，作禮而去。「爾時世尊由自調伏故，調",
    "T24n1450_008:0141c20": "伏圍遶；自寂靜故，寂靜圍遶；自解脫故，解脫",
    "T24n1450_008:0141c21": "圍遶；自安隱故，安隱圍遶；自善順故，善順",
    "T24n1450_008:0141c22": "圍遶；自應供故，應供圍遶；自離欲故，離欲圍",
    "T24n1450_008:0141c23": "遶；自端嚴故，端嚴圍遶；猶如牛王，牛眾圍遶；",
    "T24n1450_008:0141c24": "猶如象王，小象圍遶；如師子王，師子圍遶；猶",
    "T24n1450_008:0141c25": "如鵝王，諸鵝圍遶；猶如妙翅鳥王，諸鳥圍遶；",
    "T24n1450_008:0141c26": "如婆羅門學士，學徒圍遶；猶如大醫，病者圍",
    "T24n1450_008:0141c27": "遶；猶如大將，眾勇圍遶；如大導師，行旅圍遶；",
    "T24n1450_008:0141c28": "猶如商主，眾商圍遶；如大長者，諸長者圍遶；",
    "T24n1450_008:0141c29": "猶如國王，諸臣圍遶；如轉輪王，千子圍遶；猶",
    "T24n1450_008:0142a01": "如明月，眾星圍遶；猶如日輪，千光圍遶；猶如",
    "T24n1450_008:0142a02": "持國天王，乾闥婆圍遶；猶如增長天王，鳩槃",
    "T24n1450_008:0142a03": "茶圍遶；猶如醜目天王，龍眾圍遶；猶如多聞",
    "T24n1450_008:0142a04": "天王，藥叉眾圍遶；如淨妙王，阿蘇羅圍遶；如",
    "T24n1450_008:0142a05": "天帝釋，三十三天圍遶；如梵天王，梵天圍遶；",
    "T24n1450_008:0142a06": "猶如大海，湛然安靜；猶如大雲，靉靆垂布；猶",
    "T24n1450_008:0142a07": "如象王，屏息狂醉，調伏諸根威儀寂靜，三十",
    "T24n1450_008:0142a08": "二相而為莊嚴，八十種好以自嚴身，圓光一",
    "T24n1450_008:0142a09": "尋朗踰千日，安步徐進如移寶山，十力四無",
    "T24n1450_008:0142a10": "畏大悲三念住，無量功德皆悉圓滿。諸大聲",
    "T24n1450_008:0142a11": "聞及無量百千萬億人眾前後圍遶，詣室羅",
    "T24n1450_008:0142a12": "筏，到城外已欲入城門，纔舉一足登彼門",
    "T24n1450_008:0142a13": "閫，便即大地六種震動：動極動、搖極搖、震極",
    "T24n1450_008:0142a14": "震、東湧西沒西湧東沒、南湧北沒北湧南",
    "T24n1450_008:0142a15": "沒、中湧邊沒邊湧中沒。於世界中出大光明，",
    "T24n1450_008:0142a16": "鐵圍山間幽冥之處而皆大明，天鼓自鳴，種",
    "T24n1450_008:0142a17": "種妙花霏霏亂行，種種妙香如雨而下，及天",
    "T24n1450_008:0142a18": "妙衣服如雨而下，一切隘路自然寬廣，坑坎",
    "T24n1450_008:0142a19": "之地自然平坦；城中象馬及傍生等，皆發音",
    "T24n1450_008:0142a20": "聲。所有家具資身之物，一時自鳴。盲者能視、",
    "T24n1450_008:0142a21": "聾者能聽、瘂者得語、跛者能行、根不具者",
    "T24n1450_008:0142a22": "皆得具足、醉者自醒、遇毒者自解、怨酬者",
    "T24n1450_008:0142a23": "釋結、懷胎之婦無憂自誕、獄囚繫閉自然解",
    "T24n1450_008:0142a24": "脫、貧乏之者種種財寶自然充足。",
    "T24n1450_008:0142a25": "「爾時世尊及諸大眾，既入城內，見是希奇種",
    "T24n1450_008:0142a26": "種異事。爾時世尊從室羅筏城中，與苾芻眾",
    "T24n1450_008:0142a27": "同至寺所，敷座而坐。時給孤獨長者，并諸眷",
    "T24n1450_008:0142a28": "屬前後圍遶，俱詣佛所，金瓶盛水盥世尊手，",
    "T24n1450_008:0142a29": "其水不出。長者憂惱便作是念：『我今應有宿",
    "T24n1450_008:0142b01": "世罪障，令水不出。』爾時世尊知彼長者心之",
    "T24n1450_008:0142b02": "所念，便即告言：『汝無罪障，此之寺地，汝曾往",
    "T24n1450_008:0142b03": "昔已造毘訶羅，施佛及僧伽。汝今注水，非是",
    "T24n1450_008:0142b04": "昔日舊立施處，所以瓶水不為汝出，汝可移",
    "T24n1450_008:0142b05": "立舊施寺處。』長者受教便立舊處，其水即出。",
    "T24n1450_008:0142b06": "世尊便出五種妙音廣為讚歎，欲呪願時，誓",
    "T24n1450_008:0142b07": "多太子心作是念：『唯願世尊先說我名。』世尊",
    "T24n1450_008:0142b08": "知已，隨誓多心告諸苾芻：『此誓多林給孤獨",
    "T24n1450_008:0142b09": "園，施佛及四方苾芻僧伽。』是時誓多太子聞",
    "T24n1450_008:0142b10": "世尊先稱己名，即大歡喜起大信心，為佛造",
    "T24n1450_008:0142b11": "立寺門四寶所成。為此因緣結集聖者蘇呾",
    "T24n1450_008:0142b12": "羅中說云：『佛在室羅筏城逝多林給孤獨園。』",
    "T24n1450_008:0142b13": "根本說一切有部毘奈耶破僧事卷第八"
}