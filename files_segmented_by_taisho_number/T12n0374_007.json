{
    "T12n0374_007:0402c14": "4大般涅槃經卷第七",
    "T12n0374_007:0402c16": "北涼天竺三藏曇無讖譯",
    "T12n0374_007:0402c18": "爾時迦葉白佛言：「世尊！如上所說四種人",
    "T12n0374_007:0402c19": "等，應當依耶？」",
    "T12n0374_007:0402c20": "佛言：「如是，如是。善男子！如我所說應當依",
    "T12n0374_007:0402c21": "止。何以故？有四魔故。何等為四？如魔所說",
    "T12n0374_007:0402c22": "諸餘經律能受持者。」迦葉菩薩白佛言：「世尊！",
    "T12n0374_007:0402c23": "如佛所說有四種魔，若魔所說及佛所說，我",
    "T12n0374_007:0402c24": "當云何而得分別？有諸眾生隨逐魔行，復有",
    "T12n0374_007:0402c25": "隨順佛所教者，如是等輩復云何知？」佛告迦",
    "T12n0374_007:0402c26": "葉：「我般涅槃七百歲後，是魔波旬，漸當沮壞",
    "T12n0374_007:0402c27": "我之正法。譬如獵師身服法衣，魔王波旬亦",
    "T12n0374_007:0402c28": "復如是，作比丘像、比丘尼像、優婆塞像、優婆夷",
    "T12n0374_007:0402c29": "像，亦復化作須陀洹身，乃至化作阿羅漢身",
    "T12n0374_007:0403a01": "及佛色身。魔王以此有漏之形，作無漏身，壞",
    "T12n0374_007:0403a02": "我正法。是魔波旬壞正法時，當作是言：『菩",
    "T12n0374_007:0403a03": "薩昔於兜率天上沒，來在此迦毘羅城白淨",
    "T12n0374_007:0403a04": "王宮，依因父母愛欲和合，生育是身。』若言有",
    "T12n0374_007:0403a05": "人生於人中，為諸世間天人、大眾所恭敬者，",
    "T12n0374_007:0403a06": "無有是處。又復說言：『往昔苦行，種種布施頭",
    "T12n0374_007:0403a07": "目、髓腦、國城、妻子，是故今者得成佛道。以是",
    "T12n0374_007:0403a08": "因緣，為諸人天、乾闥婆、阿修羅、迦樓羅、緊那",
    "T12n0374_007:0403a09": "羅、摩睺羅伽之所恭敬。』若有經律作是說者，",
    "T12n0374_007:0403a10": "當知悉是魔之所說。",
    "T12n0374_007:0403a11": "「善男子！若有經律作如是言：『如來正覺久已",
    "T12n0374_007:0403a12": "成佛，今方示現成佛道者，為欲度脫諸眾生",
    "T12n0374_007:0403a13": "故，示有父母依因愛欲和合而生，隨順世間",
    "T12n0374_007:0403a14": "作是示現。』如是經律，當知真是如來所說。若",
    "T12n0374_007:0403a15": "有隨順魔所說者，是魔眷屬；若能隨順佛說",
    "T12n0374_007:0403a16": "經律，即是菩薩。",
    "T12n0374_007:0403a17": "「若有說言：『如來生時，於十方面各行七步，不可",
    "T12n0374_007:0403a18": "信。』者，是魔所說。",
    "T12n0374_007:0403a19": "「若復有說：『如來出世於十方面，各行七步，此",
    "T12n0374_007:0403a20": "是如來方便示現。』是名如來所說經律。若有",
    "T12n0374_007:0403a21": "隨順魔所說者，是魔眷屬；若能隨順佛所說",
    "T12n0374_007:0403a22": "者，即是菩薩。「若有說言：『菩薩生已，父王使人",
    "T12n0374_007:0403a23": "將詣天祠，諸天見已悉下禮敬，是故名佛。』",
    "T12n0374_007:0403a24": "復有難言：『天者先出，佛在於後，云何諸天禮",
    "T12n0374_007:0403a25": "敬於佛？』作是難者，當知即是波旬所說。",
    "T12n0374_007:0403a26": "若有經言：『佛到天祠，是諸天等、摩醯首羅、大",
    "T12n0374_007:0403a27": "梵天王、釋提桓因，皆悉合掌敬禮其足。』如是",
    "T12n0374_007:0403a28": "經律是佛所說。若有隨順魔所說者，是魔眷",
    "T12n0374_007:0403a29": "屬；若能隨順佛所說者，即是菩薩。",
    "T12n0374_007:0403b01": "「若有經律說言：『菩薩為太子時，以貪心故，四",
    "T12n0374_007:0403b02": "方娉妻，處在深宮，五欲自娛，歡悅受樂。』如是",
    "T12n0374_007:0403b03": "經律波旬所說。",
    "T12n0374_007:0403b04": "「若有說言：『菩薩久已捨離貪心、妻息之屬，乃",
    "T12n0374_007:0403b05": "至不受三十三天上妙五欲，如棄涕唾，何況",
    "T12n0374_007:0403b06": "人欲？剃除鬚髮，出家修道。』如是經律是佛所",
    "T12n0374_007:0403b07": "說。若有隨順魔經律者，是魔眷屬；若有隨順",
    "T12n0374_007:0403b08": "佛經律者，即是菩薩。",
    "T12n0374_007:0403b09": "「若有說言：『佛在舍衛祇陀精舍，聽諸比丘受",
    "T12n0374_007:0403b10": "畜奴婢、僕使、牛羊象馬驢騾、鷄猪猫狗、金銀",
    "T12n0374_007:0403b11": "琉璃、真珠頗梨、車𤦲馬瑙、珊瑚虎珀、珂貝璧",
    "T12n0374_007:0403b12": "玉、銅鐵釜鍑、大小銅盤所須之物，耕田種",
    "T12n0374_007:0403b13": "植、販賣市易、儲積穀米如是眾事，佛大慈故，",
    "T12n0374_007:0403b14": "憐愍眾生皆聽畜之。』如是經律，悉是魔說。",
    "T12n0374_007:0403b15": "若有說言：『佛在舍衛祇陀精舍那梨樓鬼所住",
    "T12n0374_007:0403b16": "之處，爾時如來因婆羅門字羖羝德，及波斯",
    "T12n0374_007:0403b17": "匿王說言，比丘不應受畜金銀琉璃、頗梨真珠、",
    "T12n0374_007:0403b18": "車𤦲瑪瑙、珊瑚虎珀、珂具璧玉、奴婢僕使、童",
    "T12n0374_007:0403b19": "男童女、牛羊象馬、驢騾鷄猪、猫狗等獸、銅鐵",
    "T12n0374_007:0403b20": "釜鍑、大小銅槃、種種雜色床敷臥具、資生",
    "T12n0374_007:0403b21": "所須，所謂屋宅、耕田種殖、販賣市易、自手",
    "T12n0374_007:0403b22": "作食、自磨自舂、治身呪術、調鷹方法、仰觀星",
    "T12n0374_007:0403b23": "宿、推步盈虛、占相男女、解夢吉凶、是男是",
    "T12n0374_007:0403b24": "女、非男非女、六十四能、復有十八惑人呪術、",
    "T12n0374_007:0403b25": "種種工巧，或說世間無量俗事、散香末香、",
    "T12n0374_007:0403b26": "塗香薰香、種種花鬘、治髮方術、姦偽諂曲，貪",
    "T12n0374_007:0403b27": "利無厭，愛樂憒閙、戲笑談說、貪嗜魚肉和合",
    "T12n0374_007:0403b28": "毒藥、治押香油、捉持寶蓋及以革屣、造扇",
    "T12n0374_007:0403b29": "箱篋、種種畫像，積聚穀米、大小麥豆及諸果",
    "T12n0374_007:0403c01": "蓏。親近國王王子大臣及諸女人，高聲大笑",
    "T12n0374_007:0403c02": "或復默然，於諸法中多生疑惑，多語妄說，長",
    "T12n0374_007:0403c03": "短好醜或善不善，好著好衣，如是種種不",
    "T12n0374_007:0403c04": "淨之物。於施主前躬自讚歎、出入遊行不淨",
    "T12n0374_007:0403c05": "之處，所謂沽酒、婬女、博弈，如是之人我今",
    "T12n0374_007:0403c06": "不聽在比丘中，應當休道，還俗役使。譬如稗",
    "T12n0374_007:0403c07": "䅎，悉滅無餘。』當知是等經律所制，悉是如來",
    "T12n0374_007:0403c08": "之所說也。若有隨順魔所說者，是魔眷屬；若",
    "T12n0374_007:0403c09": "有隨順佛所說者，即是菩薩。",
    "T12n0374_007:0403c10": "「若有說言：『菩薩為欲供養天神，故入天祠，所",
    "T12n0374_007:0403c11": "謂梵天、大自在天、違陀天、迦旃延天。所以入",
    "T12n0374_007:0403c12": "者，為欲調伏諸天人故。若言不爾，無有是處。",
    "T12n0374_007:0403c13": "若言菩薩不能入於外道邪論，知其威儀、文",
    "T12n0374_007:0403c14": "章伎藝、僕使鬪諍不能和合、不為男女國王",
    "T12n0374_007:0403c15": "大臣之所恭敬、又亦不知和合諸藥，以不知",
    "T12n0374_007:0403c16": "故乃名如來，如其知者是邪見輩。又復如來",
    "T12n0374_007:0403c17": "於怨親中其心平等，如以刀割及香塗身，於",
    "T12n0374_007:0403c18": "此二人不生增益、損減之心，唯能處中，故名",
    "T12n0374_007:0403c19": "如來。』如是經律，當知是魔之所說也。",
    "T12n0374_007:0403c20": "「若有說言：『菩薩如是示入天祠，外學法中出",
    "T12n0374_007:0403c21": "家修道，示現知其威儀禮節、能解一切文章",
    "T12n0374_007:0403c22": "伎藝、示入書堂伎巧之處、能善和合僕使鬪",
    "T12n0374_007:0403c23": "諍，於諸大眾、童男童女、後宮妃后、人民長者、",
    "T12n0374_007:0403c24": "婆羅門等、王及大臣、貧窮等中最尊最上，復為",
    "T12n0374_007:0403c25": "是等之所恭敬，亦能示現如是等事。雖處諸",
    "T12n0374_007:0403c26": "見，不生愛心，猶如蓮花不受塵垢，為度一切",
    "T12n0374_007:0403c27": "諸眾生故，善行如是種種方便，隨順世法。』如",
    "T12n0374_007:0403c28": "是經律當知即是如來所說。若有隨順魔所",
    "T12n0374_007:0403c29": "說者，是魔眷屬；若能隨順佛所說者，是大菩",
    "T12n0374_007:0404a01": "薩。「若有說言：『如來為我解說經律，若惡法中",
    "T12n0374_007:0404a02": "輕重之罪及偷蘭遮，其性皆重，我等律中終",
    "T12n0374_007:0404a03": "不為之，我久忍受如是之法，汝等不信，我當",
    "T12n0374_007:0404a04": "云何自捨己律，就汝律耶？汝所有律是魔所",
    "T12n0374_007:0404a05": "說，我等經律是佛所制。如來先說九部法印，",
    "T12n0374_007:0404a06": "如是九印印我經律，初不聞有方等經典，一",
    "T12n0374_007:0404a07": "句一字如來所說，無量經律何處有說方等",
    "T12n0374_007:0404a08": "經耶？如是等中，未曾聞有十部經名，如其有",
    "T12n0374_007:0404a09": "者，當知必定調達所作，調達惡人以滅善",
    "T12n0374_007:0404a10": "法，造方等經，我等不信。』如是等經是魔所說。",
    "T12n0374_007:0404a11": "何以故？破壞佛法相是非故。『如是之言，汝",
    "T12n0374_007:0404a12": "經中有，我經中無。我經律中如來說言，我涅",
    "T12n0374_007:0404a13": "槃後，惡世當有不正經律，所謂大乘方等經",
    "T12n0374_007:0404a14": "典，未來之世當有如是諸惡比丘。我又說言，",
    "T12n0374_007:0404a15": "過九部經有方等典，若有人能了知其義，當",
    "T12n0374_007:0404a16": "知是人正了經律，遠離一切不淨之物，微妙",
    "T12n0374_007:0404a17": "清淨猶如滿月。』若有說言：『如來雖為一一經",
    "T12n0374_007:0404a18": "律說如恒河沙等義味，我律中無，將知為無。",
    "T12n0374_007:0404a19": "如其有者，如來何故於我律中而不解說？是",
    "T12n0374_007:0404a20": "故我今不能信受。』當知是人則為得罪。是人",
    "T12n0374_007:0404a21": "復言：『如是經律我當受持。何以故？當為我作",
    "T12n0374_007:0404a22": "知足少欲、斷除煩惱、智慧涅槃、善法因故。』如",
    "T12n0374_007:0404a23": "是說者，非我弟子。",
    "T12n0374_007:0404a24": "「若有說言：『如來為欲度眾生故，說方等經。』當",
    "T12n0374_007:0404a25": "知是人真我弟子。若有不受方等經者，當知",
    "T12n0374_007:0404a26": "是人非我弟子，不為佛法而出家也，即是邪",
    "T12n0374_007:0404a27": "見外道弟子。『如是經律是佛所說，若不如是",
    "T12n0374_007:0404a28": "是魔所說。』若有隨順魔所說者，是魔眷屬；若",
    "T12n0374_007:0404a29": "有隨順佛所說者，即是菩薩。",
    "T12n0374_007:0404b01": "「復次善男子！若有說言：『如來不為無量功德",
    "T12n0374_007:0404b02": "之所成就，無常變異。以得空法，宣說無我，不",
    "T12n0374_007:0404b03": "順世間。』如是經律名魔所說。",
    "T12n0374_007:0404b04": "「若有人言：『如來正覺不可思議，亦為無量阿",
    "T12n0374_007:0404b05": "僧祇等功德所成，是故常住、無有變異。』如是",
    "T12n0374_007:0404b06": "經律是佛所說。若有隨順魔所說者，是魔眷",
    "T12n0374_007:0404b07": "屬；若有隨順佛所說者，即是菩薩。",
    "T12n0374_007:0404b08": "「復有人言：『或有比丘實不毀犯波羅夷罪，眾",
    "T12n0374_007:0404b09": "人皆謂犯波羅夷，如斷多羅樹。』而是比丘實",
    "T12n0374_007:0404b10": "無所犯。何以故？我常說言：『四波羅夷，若犯",
    "T12n0374_007:0404b11": "一者，猶如析石，不可還合。若有自說得過人",
    "T12n0374_007:0404b12": "法，是則名為犯波羅夷。何以故？實無所得，詐",
    "T12n0374_007:0404b13": "現得相故，如是之人退失人法，是名波羅夷。』",
    "T12n0374_007:0404b14": "所謂若有比丘少欲知足，持戒清淨，住空閑",
    "T12n0374_007:0404b15": "處。若王大臣見是比丘，生心念言謂得羅",
    "T12n0374_007:0404b16": "漢，即前讚歎恭敬禮拜，復作是言：『如是大",
    "T12n0374_007:0404b17": "師，捨是身已，當得阿耨多羅三藐三菩提。』比",
    "T12n0374_007:0404b18": "丘聞已即答王言：『我實未得沙門道果，王莫",
    "T12n0374_007:0404b19": "稱我已得道果。唯願大王！勿為我說不知",
    "T12n0374_007:0404b20": "足法，不知足者，乃至謂得阿耨多羅三藐三",
    "T12n0374_007:0404b21": "菩提，皆默然受。我今若當默然受者，當為諸",
    "T12n0374_007:0404b22": "佛之所呵責。知足之行，諸佛所讚，是故我欲",
    "T12n0374_007:0404b23": "終身歡樂，奉修知足。又知足者，我定自知未",
    "T12n0374_007:0404b24": "得道果。王稱我得，我今不受，故名知足。』時",
    "T12n0374_007:0404b25": "王答言：『大師實得阿羅漢果，如佛無異。』爾時",
    "T12n0374_007:0404b26": "其王普皆宣告內外人民，中宮妃后，悉令皆",
    "T12n0374_007:0404b27": "知得沙門果，是故咸令一切聞者，心生敬信，",
    "T12n0374_007:0404b28": "供養尊重。如是比丘真是梵行清淨之人，以",
    "T12n0374_007:0404b29": "是因緣，普令諸人得大福德。而是比丘實不",
    "T12n0374_007:0404c01": "毀犯波羅夷罪。何以故？前人自生歡喜之心，",
    "T12n0374_007:0404c02": "讚歎供養故，如是比丘當有何罪？若有說言",
    "T12n0374_007:0404c03": "是人得罪，當知是經是魔所說。",
    "T12n0374_007:0404c04": "「復有比丘說：『佛祕藏甚深經典，一切眾生皆",
    "T12n0374_007:0404c05": "有佛性，以是性故，斷無量億諸煩惱結，即得",
    "T12n0374_007:0404c06": "成於阿耨多羅三藐三菩提，除一闡提。』若王",
    "T12n0374_007:0404c07": "大臣作如是言：『比丘汝當作佛、不作佛耶？有",
    "T12n0374_007:0404c08": "佛性不？』比丘答言：『我今身中定有佛性，成",
    "T12n0374_007:0404c09": "以不成未能審之。』王言：『大德！如其不作一",
    "T12n0374_007:0404c10": "闡提者，必成無疑。』比丘言：『爾，實如王言。』是人",
    "T12n0374_007:0404c11": "雖言定有佛性，亦復不犯波羅夷也。復有比",
    "T12n0374_007:0404c12": "丘，即出家時作是思惟：『我今必定成阿耨",
    "T12n0374_007:0404c13": "多羅三藐三菩提。』如是之人，雖未得成無上",
    "T12n0374_007:0404c14": "道果，已為得福無量無邊不可稱計。假使有",
    "T12n0374_007:0404c15": "人當言是人犯波羅夷，一切比丘無不犯者。",
    "T12n0374_007:0404c16": "何以故？我於往昔八十億劫，常離一切不淨",
    "T12n0374_007:0404c17": "之物，少欲知足，威儀成就，善修如來無上法",
    "T12n0374_007:0404c18": "藏，亦自定知身有佛性，是故我今得成阿",
    "T12n0374_007:0404c19": "耨多羅三藐三菩提，得名為佛，有大慈悲。如",
    "T12n0374_007:0404c20": "是經律是佛所說。若有不能隨順是者，是魔",
    "T12n0374_007:0404c21": "眷屬；若能隨順，是大菩薩。",
    "T12n0374_007:0404c22": "「復有說言：『無四波羅夷、十三僧殘、二不定法、三",
    "T12n0374_007:0404c23": "十捨墮、九十一墮、四懺悔法、眾多學法、七滅",
    "T12n0374_007:0404c24": "諍等，無偷蘭遮、五逆等罪、及一闡提。若有比",
    "T12n0374_007:0404c25": "丘犯如是等墮地獄者，外道之人悉應生天。",
    "T12n0374_007:0404c26": "何以故？諸外道等無戒可犯，是故如來示現",
    "T12n0374_007:0404c27": "怖人，故說斯戒。』若言佛說：『我諸比丘若欲行",
    "T12n0374_007:0404c28": "婬，應捨法服著俗衣裳，然後行婬。復應生",
    "T12n0374_007:0404c29": "念，婬欲因緣，非我過咎；如來在世，亦有比丘，",
    "T12n0374_007:0405a01": "習行婬欲得正解脫，或命終後生於天上，古",
    "T12n0374_007:0405a02": "今有之，非獨我作；或犯四重、或犯五戒、或",
    "T12n0374_007:0405a03": "行一切不淨律儀，猶故而得真正解脫。如來",
    "T12n0374_007:0405a04": "雖說犯突吉羅，如忉利天、日月歲數、八百萬歲，",
    "T12n0374_007:0405a05": "墮在地獄，亦是如來示現怖人。言波羅夷",
    "T12n0374_007:0405a06": "至突吉羅輕重無差，是諸律師，妄作此言，言",
    "T12n0374_007:0405a07": "是佛制，畢定當知非佛所說。』如是言說是魔",
    "T12n0374_007:0405a08": "經律。「若復說言：『於諸戒中若犯小戒，乃至微",
    "T12n0374_007:0405a09": "細，當受苦報，無有齊限。如是知已，防護自身，",
    "T12n0374_007:0405a10": "如龜藏六。』若有律師復作是言：『凡所犯戒都",
    "T12n0374_007:0405a11": "無罪報，如是之人不應親近。如佛所說：",
    "T12n0374_007:0405a12": "「『若過一法，　　是名妄語，　　不見後世，",
    "T12n0374_007:0405a13": "無惡不造。』",
    "T12n0374_007:0405a14": "「是故不應親近是人。我佛法中清淨如是，況",
    "T12n0374_007:0405a15": "復有犯偷蘭遮罪、或犯僧殘及波羅夷，而非罪",
    "T12n0374_007:0405a16": "耶？是故應當深自防護如是等法；若不守護，",
    "T12n0374_007:0405a17": "更以何法名為禁戒？我於經中亦說，有犯四",
    "T12n0374_007:0405a18": "波羅夷乃至微細突吉羅等，應當苦治。眾生",
    "T12n0374_007:0405a19": "若不護持禁戒，云何當得見於佛性？『一切眾",
    "T12n0374_007:0405a20": "生雖有佛性，要因持戒然後乃見，因見佛性",
    "T12n0374_007:0405a21": "得成阿耨多羅三藐三菩提。九部經中無方",
    "T12n0374_007:0405a22": "等經，是故不說有佛性也。經雖不說，當知實",
    "T12n0374_007:0405a23": "有。』若作是說，當知是人真我弟子。」",
    "T12n0374_007:0405a24": "迦葉菩薩白佛言：「世尊！如上所說，一切眾生",
    "T12n0374_007:0405a25": "有佛性者，九部經中所未曾聞，如其說有，云",
    "T12n0374_007:0405a26": "何不犯波羅夷耶？」",
    "T12n0374_007:0405a27": "佛言：「善男子！如汝所說，實不毀犯波羅夷",
    "T12n0374_007:0405a28": "也。善男子！譬如有人，說言大海，唯有七寶無",
    "T12n0374_007:0405a29": "八種者，是人無罪。若有說言九部經中無佛",
    "T12n0374_007:0405b01": "性者，亦復無罪。何以故？我於大乘大智海",
    "T12n0374_007:0405b02": "中說有佛性，二乘之人所不知見，是故說無，",
    "T12n0374_007:0405b03": "不得罪也。如是境界，諸佛所知，非是聲聞緣",
    "T12n0374_007:0405b04": "覺所及。善男子！若人不聞如來甚深祕密",
    "T12n0374_007:0405b05": "藏者，云何當知有佛性耶？何等名為祕密",
    "T12n0374_007:0405b06": "之藏？所謂方等大乘經典。善男子！有諸外",
    "T12n0374_007:0405b07": "道，或說我常，或說我斷。如來不爾，亦說有",
    "T12n0374_007:0405b08": "我，亦說無我，是名中道。若有說言：『佛說中",
    "T12n0374_007:0405b09": "道，一切眾生悉有佛性，煩惱覆故，不知不見，",
    "T12n0374_007:0405b10": "是故應當勤修方便，斷壞煩惱。』若有能作如",
    "T12n0374_007:0405b11": "是說者，當知是人不犯四重。若不能作如是",
    "T12n0374_007:0405b12": "說者，是則名為犯波羅夷。若有說言：『我已成",
    "T12n0374_007:0405b13": "就阿耨多羅三藐三菩提。何以故？以有佛性",
    "T12n0374_007:0405b14": "故。有佛性者必定當成阿耨多羅三藐三菩",
    "T12n0374_007:0405b15": "提，以是因緣，我今已得成就菩提。』當知是人",
    "T12n0374_007:0405b16": "則名為犯波羅夷罪。何以故？雖有佛性，以未",
    "T12n0374_007:0405b17": "修習諸善方便，是故未見，以未見故不能",
    "T12n0374_007:0405b18": "得成阿耨多羅三藐三菩提。善男子！以是義",
    "T12n0374_007:0405b19": "故，佛法甚深不可思議。」迦葉菩薩白佛言：「世",
    "T12n0374_007:0405b20": "尊！有王問言，云何比丘墮過人法？」",
    "T12n0374_007:0405b21": "佛告迦葉：「若有比丘，為利養故、為飲食故，作",
    "T12n0374_007:0405b22": "諸諛諂、姦偽欺詐：『云何當令諸世間人，定實",
    "T12n0374_007:0405b23": "知我是乞士也？以是因緣，令我大得利養名",
    "T12n0374_007:0405b24": "譽。』如是比丘，多愚癡故，長夜常念：『我實未得",
    "T12n0374_007:0405b25": "四沙門果，云何當令諸世間人謂我已得？復",
    "T12n0374_007:0405b26": "當云何令諸優婆塞優婆夷等，咸共指我作",
    "T12n0374_007:0405b27": "如是言：「是人福德，真是聖人。」』如是思惟，正",
    "T12n0374_007:0405b28": "為求利，非為求法。行來出入、進止安詳，執",
    "T12n0374_007:0405b29": "持衣鉢，不失威儀，獨坐空處如阿羅漢，令世",
    "T12n0374_007:0405c01": "間人咸作是言：『如是比丘善好第一，精勤苦",
    "T12n0374_007:0405c02": "行修寂滅法。以是因緣，我當大得門徒弟子。",
    "T12n0374_007:0405c03": "諸人亦當大致供養、衣服飲食、臥具醫藥，令",
    "T12n0374_007:0405c04": "多女人敬念愛重。』若有比丘及比丘尼作如",
    "T12n0374_007:0405c05": "是事，墮過人法。復有比丘為欲建立無上正",
    "T12n0374_007:0405c06": "法，住空寂處，非阿羅漢，而欲令人謂是羅漢、",
    "T12n0374_007:0405c07": "是好比丘，是善比丘、寂靜比丘，令無量人",
    "T12n0374_007:0405c08": "生於信心。『以此因緣，我得無量諸比丘等以",
    "T12n0374_007:0405c09": "為眷屬，因是得教破戒比丘及優婆塞悉令",
    "T12n0374_007:0405c10": "持戒，以是因緣建立正法，光揚如來無上大",
    "T12n0374_007:0405c11": "事，開顯方等大乘法化，度脫一切無量眾生。",
    "T12n0374_007:0405c12": "善解如來所說經律輕重之義。』復言：『我今亦",
    "T12n0374_007:0405c13": "有佛性，有經名曰如來祕藏，於是經中，我當",
    "T12n0374_007:0405c14": "必定得成佛道，能盡無量億煩惱結；廣為無",
    "T12n0374_007:0405c15": "量諸優婆塞，說言汝等盡有佛性，我之與汝",
    "T12n0374_007:0405c16": "俱當安住如來道地，成阿耨多羅三藐三菩",
    "T12n0374_007:0405c17": "提，盡無量億諸煩惱結。』作是說者，是人不名",
    "T12n0374_007:0405c18": "墮過人法，名為菩薩。「若言：『有犯突吉羅者，忉",
    "T12n0374_007:0405c19": "利天上日月歲數八百萬歲，墮地獄中受諸",
    "T12n0374_007:0405c20": "罪報，何況故犯偷蘭遮罪？此大乘中若有比",
    "T12n0374_007:0405c21": "丘犯偷蘭遮，不應親近。』何等名為大乘經中",
    "T12n0374_007:0405c22": "偷蘭遮罪？若有長者造立佛寺，以諸花鬘用",
    "T12n0374_007:0405c23": "供養佛，有比丘見花貫中縷，不問輒取，犯偷",
    "T12n0374_007:0405c24": "蘭遮，若知不知亦如是犯。若以貪心破壞佛",
    "T12n0374_007:0405c25": "塔，犯偷蘭遮，如是之人不應親近。若王大臣",
    "T12n0374_007:0405c26": "見塔朽故，為欲修補供養舍利，於是塔中或",
    "T12n0374_007:0405c27": "得珍寶，即寄比丘，比丘得已自在而用，如是",
    "T12n0374_007:0405c28": "比丘名為不淨，多起鬪諍，善優婆塞不應親",
    "T12n0374_007:0405c29": "近，供養恭敬。如是比丘名為無根、名為二根、",
    "T12n0374_007:0406a01": "名不定根，不定根者欲貪女時身即為女，欲",
    "T12n0374_007:0406a02": "貪男時身即為男，如是比丘名為惡根，不名",
    "T12n0374_007:0406a03": "為男，不名為女，不名出家，不名在家。如是",
    "T12n0374_007:0406a04": "比丘不應親近供養恭敬。於佛法中，沙門法",
    "T12n0374_007:0406a05": "者，應生悲心，覆育眾生，乃至蟻子應施無畏，",
    "T12n0374_007:0406a06": "是沙門法。遠離飲酒乃至嗅香，是沙門法。",
    "T12n0374_007:0406a07": "不得妄語乃至夢中不念妄語，是沙門法。不",
    "T12n0374_007:0406a08": "生欲心乃至夢中亦復如是，是沙門法。」",
    "T12n0374_007:0406a09": "迦葉菩薩白佛言：「世尊！若有比丘夢行婬欲，",
    "T12n0374_007:0406a10": "是犯戒不？」",
    "T12n0374_007:0406a11": "佛言：「不也。應於婬欲生臭穢想，乃至不生",
    "T12n0374_007:0406a12": "一念淨想，遠離女人煩惱愛想。若夢行婬，寤",
    "T12n0374_007:0406a13": "應生悔。比丘乞食受供養時，應如飢世食子",
    "T12n0374_007:0406a14": "肉想，若生婬欲應疾捨離。如是法門，當知是",
    "T12n0374_007:0406a15": "佛所說經律。若有隨順魔所說者，是魔眷屬；",
    "T12n0374_007:0406a16": "若能隨順佛所說者，是名菩薩。「若有說言：『佛",
    "T12n0374_007:0406a17": "聽比丘常翹一脚、寂默不言、投淵赴火、自",
    "T12n0374_007:0406a18": "墜高巖不避險難、服毒斷食、臥灰土上、自",
    "T12n0374_007:0406a19": "縛手足、殺害眾生、方道呪術，旃陀羅子、無",
    "T12n0374_007:0406a20": "根、二根及不定根、身根不具如是等輩，如來",
    "T12n0374_007:0406a21": "悉聽出家為道。』是名魔說。『佛先聽食五種牛",
    "T12n0374_007:0406a22": "味及以油蜜、憍奢耶衣、革屣等物，除是之",
    "T12n0374_007:0406a23": "外，若有說言聽著摩訶楞伽，一切種子悉聽",
    "T12n0374_007:0406a24": "貯畜，草木之屬皆有壽命，佛說是已，便入涅",
    "T12n0374_007:0406a25": "槃。』若有經律作是說者，當知即是魔之所說。",
    "T12n0374_007:0406a26": "我亦不聽常翹一脚，若為法故聽行住坐臥。",
    "T12n0374_007:0406a27": "又亦不聽服毒斷食、五熱炙身、繫縛手足、殺",
    "T12n0374_007:0406a28": "害眾生、方道呪術、珂貝象牙以為革屣，儲畜",
    "T12n0374_007:0406a29": "種子、草木有命、著摩訶楞伽。若言世尊作如",
    "T12n0374_007:0406b01": "是說，當知是為外道眷屬，非我弟子。『我唯",
    "T12n0374_007:0406b02": "聽食五種牛味及油蜜等，聽著革屣憍奢耶",
    "T12n0374_007:0406b03": "衣，我說四大無有壽命。』若有經律作是說者，",
    "T12n0374_007:0406b04": "是名佛說。若有隨順佛所說者，當知是等真",
    "T12n0374_007:0406b05": "我弟子。若有不隨佛所說者，是魔眷屬。若",
    "T12n0374_007:0406b06": "有隨順佛經律者，當知是人是大菩薩。「善",
    "T12n0374_007:0406b07": "男子！魔說佛說差別之相，今已為汝廣宣分",
    "T12n0374_007:0406b08": "別。」迦葉白佛言：「世尊！我今始知魔說、佛說",
    "T12n0374_007:0406b09": "差別之相，因是得入佛法深義。」佛讚迦葉：",
    "T12n0374_007:0406b10": "「善哉，善哉！善男子！汝能如是曉了分別，是",
    "T12n0374_007:0406b11": "名黠慧。",
    "T12n0374_007:0406b12": "「善男子！所言苦者不名聖諦。何以故？若言",
    "T12n0374_007:0406b13": "苦是苦聖諦者，一切牛羊、驢馬及地獄眾生，",
    "T12n0374_007:0406b14": "應有聖諦。善男子！若復有人不知如來甚深",
    "T12n0374_007:0406b15": "境界，常住不變微密法身，謂是食身、非是法",
    "T12n0374_007:0406b16": "身，不知如來道德威力，是名為苦。何以故？",
    "T12n0374_007:0406b17": "以不知故，法見非法，非法見法，當知是人必",
    "T12n0374_007:0406b18": "墮惡趣，輪轉生死，增長諸結，多受苦惱。若有",
    "T12n0374_007:0406b19": "能知如來常住、無有變易，或聞常住二字音",
    "T12n0374_007:0406b20": "聲，若一經耳即生天上，後解脫時乃能證知，",
    "T12n0374_007:0406b21": "如來常住無有變易。既證知已而作是言：『我",
    "T12n0374_007:0406b22": "於往昔曾聞是義，今得解脫方乃證知。我於",
    "T12n0374_007:0406b23": "本際以不知故，輪轉生死周遍無窮。始於今",
    "T12n0374_007:0406b24": "日乃得真智。』若如是知，真是修苦，多所利",
    "T12n0374_007:0406b25": "益，若不知者，雖復勤修無所利益，是名知",
    "T12n0374_007:0406b26": "苦，名苦聖諦。若人不能如是修習，是名為苦，",
    "T12n0374_007:0406b27": "非苦聖諦。「苦集諦者，於真法中不生真智，",
    "T12n0374_007:0406b28": "受不淨物，所謂奴婢。能以非法，言是正法，斷",
    "T12n0374_007:0406b29": "滅正法，不令久住。以是因緣，不知法性，以不",
    "T12n0374_007:0406c01": "知故，輪轉生死多受苦惱，不得生天及正解",
    "T12n0374_007:0406c02": "脫。若有深智不壞正法，以是因緣得生天",
    "T12n0374_007:0406c03": "上及正解脫。若有不知苦集諦處，而言正法",
    "T12n0374_007:0406c04": "無有常住，悉是滅法；以是因緣，於無量劫，流",
    "T12n0374_007:0406c05": "轉生死受諸苦惱。若能知法常住不異，是名",
    "T12n0374_007:0406c06": "知集，名集聖諦。若人不能如是修習，是名為",
    "T12n0374_007:0406c07": "集，非集聖諦。「苦滅諦者，若有多修習學空法，",
    "T12n0374_007:0406c08": "是為不善。何以故？滅一切法故，壞於如來",
    "T12n0374_007:0406c09": "真法藏故。作是修學，是名修空。修苦滅者，",
    "T12n0374_007:0406c10": "逆於一切諸外道等。若言修空是滅諦者，一",
    "T12n0374_007:0406c11": "切外道亦修空法，應有滅諦。若有說言：『有如",
    "T12n0374_007:0406c12": "來藏，雖不可見，若能滅除一切煩惱，爾乃得",
    "T12n0374_007:0406c13": "入，若發此心一念因緣，於諸法中而得自在。』",
    "T12n0374_007:0406c14": "若有修習如來密藏，無我、空寂，如是之人於",
    "T12n0374_007:0406c15": "無量世，在生死中流轉受苦。若有不作如是",
    "T12n0374_007:0406c16": "修者，雖有煩惱，疾能滅除。何以故？因知如",
    "T12n0374_007:0406c17": "來祕密藏故。是名苦滅聖諦。若能如是修習",
    "T12n0374_007:0406c18": "滅者，是我弟子。若有不能作如是修，是名",
    "T12n0374_007:0406c19": "修空，非滅聖諦。「道聖諦者，所謂佛、法、僧寶",
    "T12n0374_007:0406c20": "及正解脫。有諸眾生顛倒心言：『無佛、法、僧及",
    "T12n0374_007:0406c21": "正解脫，生死流轉猶如幻化。』修習是見，以",
    "T12n0374_007:0406c22": "此因緣，輪轉三有，久受大苦。若能發心見於",
    "T12n0374_007:0406c23": "如來常住無變，法、僧解脫亦復如是。乘此一",
    "T12n0374_007:0406c24": "念，於無量世，自在果報隨意而得。何以故？我",
    "T12n0374_007:0406c25": "於往昔，以四倒故，非法計法，受於無量惡業果",
    "T12n0374_007:0406c26": "報，我今已滅如是見故，成佛正覺。是名道聖",
    "T12n0374_007:0406c27": "諦。若有人言三寶無常，修習是見，是虛妄修，",
    "T12n0374_007:0406c28": "非道聖諦。若修是法，為常住者，是我弟子。",
    "T12n0374_007:0406c29": "真見修習四聖諦法，是名四聖諦。」迦葉菩",
    "T12n0374_007:0407a01": "薩復白佛言：「世尊！我今始知，修習甚深四聖",
    "T12n0374_007:0407a02": "諦法。」",
    "T12n0374_007:0407a03": "佛告迦葉：「善男子！謂四倒者，於非苦中生",
    "T12n0374_007:0407a04": "於苦想，名曰顛倒。非苦者名為如來，生苦",
    "T12n0374_007:0407a05": "想者，謂於如來無常變異。若說如來是無常",
    "T12n0374_007:0407a06": "者，名大罪苦。若言如來捨此苦身，入於涅槃，",
    "T12n0374_007:0407a07": "如薪盡火滅，是名非苦而生苦想，是名顛倒。",
    "T12n0374_007:0407a08": "『我若說言如來常者即是我見，以我見故有",
    "T12n0374_007:0407a09": "無量罪，是故應說如來無常，如是說者我則",
    "T12n0374_007:0407a10": "受樂。』如來無常即為是苦，若是苦者，云何生",
    "T12n0374_007:0407a11": "樂？以於苦中生樂想故，名為顛倒。樂生苦",
    "T12n0374_007:0407a12": "想，名為顛倒。樂者即是如來，苦者如來無",
    "T12n0374_007:0407a13": "常。若說如來是無常者，是名樂中生於苦想。",
    "T12n0374_007:0407a14": "如來常住，是名為樂。「若我說言：『如來是常，",
    "T12n0374_007:0407a15": "云何復得入於涅槃？若言如來非是苦者，云",
    "T12n0374_007:0407a16": "何捨身而取滅度？』以於樂中生苦想故。名為",
    "T12n0374_007:0407a17": "顛倒，是名初倒。「無常、常想，常、無常想，是名",
    "T12n0374_007:0407a18": "顛倒。無常者名不修空，不修空故，壽命短促。",
    "T12n0374_007:0407a19": "若有說言不修空寂得長壽者，是名顛倒，是",
    "T12n0374_007:0407a20": "名第二顛倒。「無我、我想，我、無我想，是名顛倒。",
    "T12n0374_007:0407a21": "世間之人，亦說有我；佛法之中，亦說有我；世",
    "T12n0374_007:0407a22": "間之人雖說有我，無有佛性；是則名為於無",
    "T12n0374_007:0407a23": "我中而生我想，是名顛倒。佛法有我，即是佛",
    "T12n0374_007:0407a24": "性；世間之人說佛法無我，是名我中生無我",
    "T12n0374_007:0407a25": "想。若言佛法必定無我，是故如來勅諸弟子，",
    "T12n0374_007:0407a26": "修習無我，名為顛倒，是名第三顛倒。「淨不",
    "T12n0374_007:0407a27": "淨想，不淨淨想，是名顛倒。淨者即是如來常",
    "T12n0374_007:0407a28": "住，非雜食身、非煩惱身、非是肉身、非是筋",
    "T12n0374_007:0407a29": "骨繫縛之身。若有說言：『如來無常，是雜食身、",
    "T12n0374_007:0407b01": "乃至筋骨繫縛之身。法、僧、解脫是滅盡者。』是",
    "T12n0374_007:0407b02": "名顛倒。不淨淨想名顛倒者，若有說言：『我此",
    "T12n0374_007:0407b03": "身中無有一法是不淨者，以無不淨，定當得",
    "T12n0374_007:0407b04": "入清淨之處。如來所說修不淨觀，如是之言",
    "T12n0374_007:0407b05": "是虛妄說。』是名顛倒，是則名為第四顛倒。」",
    "T12n0374_007:0407b06": "迦葉菩薩白佛言：「世尊！我從今日始得正見。",
    "T12n0374_007:0407b07": "世尊！自是之前，我等悉名邪見之人。世尊！二",
    "T12n0374_007:0407b08": "十五有，有我不耶？」",
    "T12n0374_007:0407b09": "佛言：「善男子！我者即是如來藏義。一切眾",
    "T12n0374_007:0407b10": "生悉有佛性，即是我義。如是我義，從本已來，",
    "T12n0374_007:0407b11": "常為無量煩惱所覆，是故眾生不能得見。善",
    "T12n0374_007:0407b12": "男子！如貧女人舍內，多有真金之藏，家人大",
    "T12n0374_007:0407b13": "小無有知者。時有異人，善知方便，語貧女人：",
    "T12n0374_007:0407b14": "『我今雇汝，汝可為我芸除草穢。』女即答言：",
    "T12n0374_007:0407b15": "『我不能也，汝若能示我子金藏，然後乃當速",
    "T12n0374_007:0407b16": "為汝作。』是人復言：『我知方便，能示汝子。』女",
    "T12n0374_007:0407b17": "人答言：『我家大小尚自不知，況汝能知？』是",
    "T12n0374_007:0407b18": "人復言：『我今審能。』女人答言：『我亦欲見，并",
    "T12n0374_007:0407b19": "可示我。』是人即於其家掘出真金之藏。女人",
    "T12n0374_007:0407b20": "見已，心生歡喜，生奇特想，宗仰是人。善男子！",
    "T12n0374_007:0407b21": "眾生佛性亦復如是，一切眾生不能得見，如",
    "T12n0374_007:0407b22": "彼寶藏貧人不知。善男子！我今普示，一切眾",
    "T12n0374_007:0407b23": "生所有佛性，為諸煩惱之所覆蔽，如彼貧人",
    "T12n0374_007:0407b24": "有真金藏，不能得見。如來今日普示眾生諸",
    "T12n0374_007:0407b25": "覺寶藏，所謂佛性，而諸眾生見是事已，心生",
    "T12n0374_007:0407b26": "歡喜，歸仰如來。善方便者即是如來，貧女人",
    "T12n0374_007:0407b27": "者即是一切無量眾生，真金藏者即佛性",
    "T12n0374_007:0407b28": "也。",
    "T12n0374_007:0407b29": "「復次善男子！譬如女人生育一子，嬰孩得病，",
    "T12n0374_007:0407c01": "是女愁惱，求覓醫師。醫師既來，合三種藥，酥、",
    "T12n0374_007:0407c02": "乳、石蜜，與之令服。因告女人：『兒服藥已，且莫",
    "T12n0374_007:0407c03": "與乳，須藥消已，爾乃與之。』是時女人，即以苦",
    "T12n0374_007:0407c04": "物用塗其乳，母語兒言：『我乳毒塗不可復觸。』",
    "T12n0374_007:0407c05": "小兒渴乏，欲得母乳，聞乳毒氣，便遠捨去。遂",
    "T12n0374_007:0407c06": "至藥消，母人以水淨洗其乳，喚其子言：『來與",
    "T12n0374_007:0407c07": "汝乳。』是時小兒雖復飢渴，先聞毒氣，是故不",
    "T12n0374_007:0407c08": "來。母復語言：『為汝服藥故以毒塗，汝藥已",
    "T12n0374_007:0407c09": "消我已洗竟，汝便可來飲乳無苦。』是兒聞已，",
    "T12n0374_007:0407c10": "漸漸還飲。善男子！如來亦爾，為度一切，教",
    "T12n0374_007:0407c11": "諸眾生修無我法，如是修已，永斷我心，入於",
    "T12n0374_007:0407c12": "涅槃，為除世間諸妄見故，示現出過世間法",
    "T12n0374_007:0407c13": "故。復示世間，計我虛妄，非真實故，修無我法，",
    "T12n0374_007:0407c14": "清淨身故，喻如女人為其子故，以苦味塗乳。",
    "T12n0374_007:0407c15": "如來亦爾，為修空故，說言諸法悉無有我。如",
    "T12n0374_007:0407c16": "彼女人淨洗乳已，而喚其子，欲令還服。我今",
    "T12n0374_007:0407c17": "亦爾，說如來藏，是故比丘不應生怖，如彼小",
    "T12n0374_007:0407c18": "兒，聞母喚已漸還飲乳。比丘亦爾，應自分別，",
    "T12n0374_007:0407c19": "如來祕藏不得不有。」",
    "T12n0374_007:0407c20": "迦葉菩薩白佛言：「世尊！實無有我。何以故？",
    "T12n0374_007:0407c21": "嬰兒生時無所知曉。若有我者，即生之日，尋",
    "T12n0374_007:0407c22": "應有知；以是義故，定知無我。若定有我，受",
    "T12n0374_007:0407c23": "生已後，應無終歿。若使一切皆有佛性，是",
    "T12n0374_007:0407c24": "常住者應無壞相，若無壞相，云何而有剎利、",
    "T12n0374_007:0407c25": "婆羅門、毘舍、首陀及旃陀羅、畜生差別？今見",
    "T12n0374_007:0407c26": "業緣種種不同，諸趣各異，若定有我，一切眾",
    "T12n0374_007:0407c27": "生應無勝負；以是義故，定知佛性非是常法。",
    "T12n0374_007:0407c28": "若言佛性定是常者，何緣復說有殺盜婬、兩",
    "T12n0374_007:0407c29": "舌惡口、妄言綺語、貪恚邪見？若我性常，何故",
    "T12n0374_007:0408a01": "酒後迷荒醉亂？若我性常，盲應見色，聾應",
    "T12n0374_007:0408a02": "聞聲，瘂應能語，拘躄能行。若我性常，不應",
    "T12n0374_007:0408a03": "避於火坑大水、毒藥刀劍、惡人禽獸。若我常",
    "T12n0374_007:0408a04": "者，本所更事不應忘失，若不忘失，何緣復言",
    "T12n0374_007:0408a05": "我曾何處見是人耶？若我常者，則不應有少、",
    "T12n0374_007:0408a06": "壯、老等衰盛力勢，憶念往事。若我常者，止住",
    "T12n0374_007:0408a07": "何處？為在涕唾、青黃赤白諸色中耶？若我常",
    "T12n0374_007:0408a08": "者，應遍身中如胡麻油，間無空處。若斷身時，",
    "T12n0374_007:0408a09": "我亦應斷。」佛告迦葉：「善男子！譬如王家有",
    "T12n0374_007:0408a10": "大力士，其人眉間有金剛珠，與餘力士較",
    "T12n0374_007:0408a11": "力相撲，而彼力士以頭抵觸其額上，珠尋",
    "T12n0374_007:0408a12": "沒膚中，都不自知是珠所在。其處有瘡，即命",
    "T12n0374_007:0408a13": "良醫欲自療治。時有明醫善知方藥，即知是",
    "T12n0374_007:0408a14": "瘡因珠入體，是珠入皮，即便停住。是時良醫",
    "T12n0374_007:0408a15": "尋問力士：『卿額上珠為何所在？』力士驚答：『大",
    "T12n0374_007:0408a16": "師醫王，我額上珠乃無去耶？是珠今者為",
    "T12n0374_007:0408a17": "何所在？將非幻化？』憂愁啼哭。是時良醫慰喻",
    "T12n0374_007:0408a18": "力士：『汝今不應生大愁苦，汝因鬪時，寶珠入",
    "T12n0374_007:0408a19": "體，今在皮裏，影現於外。汝曹鬪時，瞋恚毒盛，",
    "T12n0374_007:0408a20": "珠陷入體，故不自知。』是時力士不信醫言：『若",
    "T12n0374_007:0408a21": "在皮裏，膿血不淨，何緣不出？若在筋裏，不應",
    "T12n0374_007:0408a22": "可見。汝今云何欺誑於我？』時醫執鏡，以照其",
    "T12n0374_007:0408a23": "面，珠在鏡中，明了顯現。力士見已，心懷驚怪，",
    "T12n0374_007:0408a24": "生奇特想。善男子！一切眾生亦復如是，不",
    "T12n0374_007:0408a25": "能親近善知識故，雖有佛性皆不能見，而為",
    "T12n0374_007:0408a26": "貪婬、瞋恚愚癡之所覆蔽故，墮地獄、畜生、餓",
    "T12n0374_007:0408a27": "鬼、阿修羅，旃陀羅、剎利、婆羅門、毘舍、首陀，生",
    "T12n0374_007:0408a28": "如是等種種家中，因心所起種種業緣，雖受",
    "T12n0374_007:0408a29": "人身，聾盲、瘖瘂、拘躄癃跛，於二十五有受諸",
    "T12n0374_007:0408b01": "果報，貪婬瞋恚愚癡覆心，不知佛性。如彼力",
    "T12n0374_007:0408b02": "士，寶珠在體，謂呼失去。眾生亦爾，不知親近",
    "T12n0374_007:0408b03": "善知識故，不識如來微密寶藏，修學無我，喻",
    "T12n0374_007:0408b04": "如非聖。雖說有我，亦復不知我之真性。我諸",
    "T12n0374_007:0408b05": "弟子亦復如是，不知親近善知識故，修學無",
    "T12n0374_007:0408b06": "我，亦復不知無我之處，尚自不知無我真性，",
    "T12n0374_007:0408b07": "況復能知有我真性？善男子！如來如是說諸",
    "T12n0374_007:0408b08": "眾生皆有佛性，喻如良醫，示彼力士金剛寶",
    "T12n0374_007:0408b09": "珠。是諸眾生為諸無量億煩惱等之所覆蔽，",
    "T12n0374_007:0408b10": "不識佛性，若盡煩惱，爾時乃得證知了了，如",
    "T12n0374_007:0408b11": "彼力士於明鏡中，見其寶珠。善男子！如來祕",
    "T12n0374_007:0408b12": "藏如是無量不可思議。",
    "T12n0374_007:0408b13": "「復次善男子！譬如雪山有一味藥，名曰樂味。",
    "T12n0374_007:0408b14": "其味極甜，在深叢下，人無能見。有人聞香，即",
    "T12n0374_007:0408b15": "知其地當有是藥。過去往世有轉輪王，於此",
    "T12n0374_007:0408b16": "雪山為此藥故，在在處處造作木筒，以接是",
    "T12n0374_007:0408b17": "藥，是藥熟時，從地流出，集木筒中，其味真正。",
    "T12n0374_007:0408b18": "王既歿已，其後是藥，或醋、或醎、或甜、或苦、或辛、",
    "T12n0374_007:0408b19": "或淡，如是一味，隨其流處有種種異，是藥",
    "T12n0374_007:0408b20": "真味停留在山，猶如滿月。凡人薄福，雖以钁",
    "T12n0374_007:0408b21": "斸加功困苦，而不能得。復有聖王，出現於世，",
    "T12n0374_007:0408b22": "以福因緣，即得是藥真正之味。善男子！如來",
    "T12n0374_007:0408b23": "祕藏，其味亦爾，為諸煩惱叢林所覆，無明眾",
    "T12n0374_007:0408b24": "生不能得見。一味者喻如佛性，以煩惱故出",
    "T12n0374_007:0408b25": "種種味，所謂地獄、畜生、餓鬼、天人，男女、非",
    "T12n0374_007:0408b26": "男非女、剎利、婆羅門、毘舍、首陀。佛性雄猛難",
    "T12n0374_007:0408b27": "可沮壞，是故無有能殺害者，若有殺者則斷",
    "T12n0374_007:0408b28": "佛性，如是佛性終不可斷，性若可斷，無有是",
    "T12n0374_007:0408b29": "處。如我性者，即是如來祕密之藏，如是祕藏，",
    "T12n0374_007:0408c01": "一切無能沮壞燒滅，雖不可壞，然不可見，若",
    "T12n0374_007:0408c02": "得成就阿耨多羅三藐三菩提，爾乃證知，以",
    "T12n0374_007:0408c03": "是因緣，無能殺者。」",
    "T12n0374_007:0408c04": "迦葉菩薩復白佛言：「世尊！若無殺者，應當無",
    "T12n0374_007:0408c05": "有不善之業。」",
    "T12n0374_007:0408c06": "佛告迦葉：「實有殺生。何以故？善男子！眾生",
    "T12n0374_007:0408c07": "佛性住五陰中，若壞五陰，名曰殺生，若有殺",
    "T12n0374_007:0408c08": "生，即墮惡趣，以業因緣，而有剎利、婆羅門等、",
    "T12n0374_007:0408c09": "毘舍、首陀及旃陀羅，若男、若女、非男非女，二",
    "T12n0374_007:0408c10": "十五有差別之相，流轉生死。非聖之人，橫計",
    "T12n0374_007:0408c11": "於我大小諸相，猶如稗子、或如米豆，乃至母",
    "T12n0374_007:0408c12": "指，如是種種妄生憶想，妄想之想，無有真",
    "T12n0374_007:0408c13": "實。出世我相名為佛性，如是計我，是名最",
    "T12n0374_007:0408c14": "善。",
    "T12n0374_007:0408c15": "「復次善男子！譬如有人善知伏藏，即取利钁",
    "T12n0374_007:0408c16": "斸地直下，磐石沙礫直過無難，唯至金剛不",
    "T12n0374_007:0408c17": "能穿徹。夫金剛者，所有刀斧，不能沮壞。善",
    "T12n0374_007:0408c18": "男子！眾生佛性亦復如是，一切論者、天魔波",
    "T12n0374_007:0408c19": "旬及諸人天，所不能壞。五陰之相，即是起作，",
    "T12n0374_007:0408c20": "起作之相，喻如石沙，可穿可壞。佛性者喻如",
    "T12n0374_007:0408c21": "金剛，不可沮壞。以是義故，壞五陰者名為殺",
    "T12n0374_007:0408c22": "生。善男子！必定當知佛法如是不可思議。",
    "T12n0374_007:0408c23": "大般涅槃經卷第七",
    "T12n0374_007:0408c24": "「『臥灰土上、自墜高巖、投淵赴火、五熱炙",
    "T12n0374_007:0408c25": "身、臥棘刺上、淘糠飲汁、服毒斷食、殺害",
    "T12n0374_007:0408c26": "眾生、故弄師子、呪術方道。旃陀羅種、二",
    "T12n0374_007:0408c27": "根、無根、二根合一，悉聽為道。斷五種味，乳",
    "T12n0374_007:0408c28": "酪、酪漿、生酥、熟酥、油、蜜之等。聽著繒綵以",
    "T12n0374_007:0408c29": "軻為跋，一切穀米、草木之類，皆有壽命。佛",
    "T12n0374_007:0409a01": "說是已便入涅槃。』如是說者即是魔說。若",
    "T12n0374_007:0409a02": "言：『如來不聽比丘常翹一脚、寂默不言、臥",
    "T12n0374_007:0409a03": "灰土上、自墜高巖、投淵赴火、五熱炙身、",
    "T12n0374_007:0409a04": "臥棘刺上、淘糠飲汁、服毒斷食、殺害眾",
    "T12n0374_007:0409a05": "生、故弄師子、呪術方道。旃陀羅種、二根、",
    "T12n0374_007:0409a06": "無根、二根合者，不聽為道。聽服五種，乳",
    "T12n0374_007:0409a07": "酪、酪漿、酥、油、蜜等。不聽受著繒綵衣服，以",
    "T12n0374_007:0409a08": "軻為跋。穀米、草木、無命無我，非眾生數。』",
    "T12n0374_007:0409a09": "若有能作如是說者，是我弟子。若不能者，",
    "T12n0374_007:0409a10": "當知即是外道弟子。如是經律是佛所說。",
    "T12n0374_007:0409a11": "若有隨順魔所說者，是魔眷屬；若能隨順",
    "T12n0374_007:0409a12": "佛所說者，是名菩薩。」"
}