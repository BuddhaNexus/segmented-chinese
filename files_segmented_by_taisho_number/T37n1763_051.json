{
    "T37n1763_051:0531a02": "7大般涅槃經集解卷第五十一",
    "T37n1763_051:0531a04": "　廣辯涅槃近因　親近善友",
    "T37n1763_051:0531a05": "　專心聽法",
    "T37n1763_051:0531a06": "　出舍利弗病舉床詣佛聽法事",
    "T37n1763_051:0531a07": "　如法修行",
    "T37n1763_051:0531a08": "　廣辯涅槃佛性八種七種六種等事",
    "T37n1763_051:0531a09": "　釋虛空義　釋煩惱斷處涅槃義",
    "T37n1763_051:0531a10": "　引昔告魔三月當涅槃事",
    "T37n1763_051:0531a11": "　釋涅槃名",
    "T37n1763_051:0531a12": "德王品之第七",
    "T37n1763_051:0531a13": "復次善男子！云何菩薩摩訶薩至四者如法修",
    "T37n1763_051:0531a14": "行。案僧亮曰：第七第八，廣嬰兒行功德也。",
    "T37n1763_051:0531a15": "此四種德，是始行所行，嬰兒之德。作近因者，",
    "T37n1763_051:0531a16": "以反耶為近因也。僧宗曰：從第七至第十，悉",
    "T37n1763_051:0531a17": "總廣前行也。今第七，亦以三慧為體也。初功",
    "T37n1763_051:0531a18": "德辯由經力，此明三慧由善知識，以此為",
    "T37n1763_051:0531a19": "異耳。寶亮曰：第七功德，以四法為體。此四法",
    "T37n1763_051:0531a20": "是教嬰兒之行，謂親近善友、專心聽法、繫念",
    "T37n1763_051:0531a21": "思惟、如法修行。故命篇唱云：唯此四法是涅",
    "T37n1763_051:0531a22": "槃近因。若言如外道苦行，謂此為是者，無有",
    "T37n1763_051:0531a23": "是處。然此中明四法，大判有三翻：第一翻有",
    "T37n1763_051:0531a24": "三譬，總就一法明四法，其文中自合。第二翻，",
    "T37n1763_051:0531a25": "從善知識者，謂菩薩佛聲聞辟支佛下，略別",
    "T37n1763_051:0531a26": "明四法。今此翻中取二乘為善友，然前翻中",
    "T37n1763_051:0531a27": "事不分別，故謂為總。善知識者，能訓人善道，",
    "T37n1763_051:0531a28": "同己所行，彼我齊意，俱得離苦，斯為善知識",
    "T37n1763_051:0531a29": "相也。",
    "T37n1763_051:0531b01": "善男子！譬如有人身遇眾病至而常教化無有",
    "T37n1763_051:0531b02": "疲厭。案僧亮曰：此三譬通為四法近涅槃",
    "T37n1763_051:0531b03": "作譬也。僧宗曰：就此歎中有兩翻，前總歎、",
    "T37n1763_051:0531b04": "後別歎也。總歎有四重。此即第一舉四譬，先",
    "T37n1763_051:0531b05": "顯善知識之德也。",
    "T37n1763_051:0531b06": "善男子！善知識者所謂菩薩至聲聞人中信方",
    "T37n1763_051:0531b07": "等者。案僧宗曰：第二出其人也。雖此人",
    "T37n1763_051:0531b08": "外非善知識，略亦盡矣。",
    "T37n1763_051:0531b09": "何故名為善知識耶至以是義故名善知識。",
    "T37n1763_051:0531b10": "案僧亮曰：別說四法義也。離十惡者，釋善知",
    "T37n1763_051:0531b11": "識常如善事。若我不生惡者，是如法而說而",
    "T37n1763_051:0531b12": "行者也。益我有二：如法說者，言益也。如法行",
    "T37n1763_051:0531b13": "者，不言之益也。有善法故，說益事轉深。為眾",
    "T37n1763_051:0531b14": "生者，是善不為非善也。僧宗曰：第三釋善知",
    "T37n1763_051:0531b15": "識義，略舉其德也。",
    "T37n1763_051:0531b16": "善男子！如空中月從初一日至以其親近善知",
    "T37n1763_051:0531b17": "識故。案僧亮曰：說譬以顯之也。善法日增",
    "T37n1763_051:0531b18": "者，是中四分說善法相，此第一也。僧宗曰：",
    "T37n1763_051:0531b19": "第四勸人依善知識也。以五重辨依之有",
    "T37n1763_051:0531b20": "益，此第一總歎也。",
    "T37n1763_051:0531b21": "因是親近復得了達至甚深義者名為聽法。",
    "T37n1763_051:0531b22": "案寶亮曰：第二益也。",
    "T37n1763_051:0531b23": "聽法者則是大乘方等經典至以修集故得大",
    "T37n1763_051:0531b24": "涅槃。案僧亮曰：第二釋專心聽法也。僧宗",
    "T37n1763_051:0531b25": "曰：第三前總明了達十二部經，此別明義也。",
    "T37n1763_051:0531b26": "寶亮曰：此明聽聞正法也。",
    "T37n1763_051:0531b27": "善男子！譬如病人雖聞醫教至是名菩薩繫念",
    "T37n1763_051:0531b28": "思惟。案僧亮曰：第三繫念思惟也。僧宗曰：",
    "T37n1763_051:0531b29": "第四歎定也。",
    "T37n1763_051:0531c01": "云何名為如法修行至終不畢竟入於涅槃。",
    "T37n1763_051:0531c02": "案僧亮曰：第四如法修行也。上說因法，此說",
    "T37n1763_051:0531c03": "果法也。僧宗曰：前三歎辨聞慧，第四一歎辨",
    "T37n1763_051:0531c04": "思慧，此第五歎辨修慧也。",
    "T37n1763_051:0531c05": "善男子！第一真實善知識者至則得近於大般",
    "T37n1763_051:0531c06": "涅槃。案僧亮曰：第三重說也。先辨四法之",
    "T37n1763_051:0531c07": "第一善知識也。",
    "T37n1763_051:0531c08": "云何菩薩聽法因緣至則得近於大般涅槃。",
    "T37n1763_051:0531c09": "案僧亮曰：廣第二專心聽法也。僧宗曰：種種",
    "T37n1763_051:0531c10": "功德，即是此中所明親善知識乃至如說修",
    "T37n1763_051:0531c11": "行。十種慰喻，謂以八聖道分盡智、無生智也。",
    "T37n1763_051:0531c12": "寶亮曰：此下廣明四法，明菩薩與佛別物幾",
    "T37n1763_051:0531c13": "盡故，所以屬第一善知識。就下文去明四法，",
    "T37n1763_051:0531c14": "章門悉別，事義可尋，不能廣釋。說須陀洹四",
    "T37n1763_051:0531c15": "功德者，舉昔事來，證聽法力大，即是向來所",
    "T37n1763_051:0531c16": "明之四法也。十種慰喻者，八聖道為八，正見、",
    "T37n1763_051:0531c17": "心解脫為十。正見即無生智，心解脫是盡智",
    "T37n1763_051:0531c18": "也。此即是其先來所知之法。但病苦因緣，不",
    "T37n1763_051:0531c19": "能復緣，令更為說，令已忘苦而緣法也。",
    "T37n1763_051:0531c20": "云何菩薩思惟因緣至則得近於大般涅槃。",
    "T37n1763_051:0531c21": "案僧亮曰：廣第三繫念思惟也。",
    "T37n1763_051:0531c22": "云何菩薩如法修行至七我八淨是名涅槃。",
    "T37n1763_051:0531c23": "案道生曰：盡者，結習都盡也。善性者，理妙",
    "T37n1763_051:0531c24": "為善，反本為性也。實者，體是常也。真者，見",
    "T37n1763_051:0531c25": "常故也。常者，不見常則不常也。樂者，常故",
    "T37n1763_051:0531c26": "也。我者，常故自在也。淨者，垢盡故也。",
    "T37n1763_051:0531c27": "復有八事。何等為八至七者無我八者無常。",
    "T37n1763_051:0531c28": "案僧生曰：凡夫結斷亦名涅槃，故及之",
    "T37n1763_051:0531c29": "也。未都盡故，不名為盡。於縛有解，亦名解脫",
    "T37n1763_051:0532a01": "也。善性者，亦是妙善也。不實不真者，不見常",
    "T37n1763_051:0532a02": "故也。無常乃至不淨者，還起結故，是故無也。",
    "T37n1763_051:0532a03": "復有六相，一者解脫至如來法僧實相虛空。",
    "T37n1763_051:0532a04": "案僧宗曰：更釋如法修行，善識諸法真偽，可",
    "T37n1763_051:0532a05": "以造行也。若真不真，下文廣列真偽也。言不",
    "T37n1763_051:0532a06": "識七法之相，雖修非真。若善識七法，謂真也。",
    "T37n1763_051:0532a07": "涅槃者，果地大涅槃也。佛性通因果也，如來",
    "T37n1763_051:0532a08": "謂果地人也。法者，分佛僧餘，名法也。僧者，亦",
    "T37n1763_051:0532a09": "通因果。實相者，總一切法無非實也。虛空者，",
    "T37n1763_051:0532a10": "太虛空耳。言不知此七法，名為不實；體七法",
    "T37n1763_051:0532a11": "之相，名為真實也。有八者，先釋佛果八事也。",
    "T37n1763_051:0532a12": "一盡者，謂盡一切惑也。翻惡既盡，即稱善性",
    "T37n1763_051:0532a13": "也。虛偽之法既盡，故真實獨存也。下對四非",
    "T37n1763_051:0532a14": "常，通前為八也。復有八事者，此明外道涅槃。",
    "T37n1763_051:0532a15": "一解脫者，非不伏結也，當時翻惡為善性也。",
    "T37n1763_051:0532a16": "不實不真者，伏而復生，未是照理也。下四非",
    "T37n1763_051:0532a17": "常者，既未登極果，有為之法也。復有六相者，",
    "T37n1763_051:0532a18": "二乘也。一解脫者，隨分用無漏所引得無為",
    "T37n1763_051:0532a19": "也。翻惡故為善。三不實四不真者，更須斷有",
    "T37n1763_051:0532a20": "餘苦、證有餘滅。更有勝極滅，已所未得故，為",
    "T37n1763_051:0532a21": "不真實也。五安樂者，以其脫三界重苦，故少",
    "T37n1763_051:0532a22": "分樂。秉得無漏，此是淨法。體是遷流，故不得",
    "T37n1763_051:0532a23": "常。未得八自在我，故無我。有與有脫，故示果",
    "T37n1763_051:0532a24": "是未極故也。若依世俗道者，釋外道所以不",
    "T37n1763_051:0532a25": "真之旨也。云何六相者，釋二乘也。所以不復",
    "T37n1763_051:0532a26": "釋佛果八者，已釋二種未極，相形可知也。不",
    "T37n1763_051:0532a27": "名知佛性者，其義名異，故言不知也。寶亮曰：",
    "T37n1763_051:0532a28": "此下次解如法修行。若能了知七事，是真如",
    "T37n1763_051:0532a29": "法修行。七事者，備如經列。第一知涅槃有三",
    "T37n1763_051:0532b01": "種，先知佛果涅槃有八事，次知外道伏結涅",
    "T37n1763_051:0532b02": "槃八事，三知聲聞指斷滅空作涅槃六事。若",
    "T37n1763_051:0532b03": "如此知，涅槃有究竟，可謂是真如法修行者",
    "T37n1763_051:0532b04": "也。云何菩薩知於佛性至是名菩薩知於佛",
    "T37n1763_051:0532b05": "性。案僧宗曰：佛性有六者，就釋性中，前四",
    "T37n1763_051:0532b06": "似偏知果，第五當見似緣因之性也。其中道",
    "T37n1763_051:0532b07": "之照，非偽法故真也。一者可證餘六如上者，",
    "T37n1763_051:0532b08": "更加果智來，證得此性也。寶亮曰：是九地所",
    "T37n1763_051:0532b09": "得者也。一常者緣因之善，一得不失，常法觀",
    "T37n1763_051:0532b10": "故常也；二即體能除惑故淨；三對虛故稱實；",
    "T37n1763_051:0532b11": "四是清昇故名善；五則當見果性；六對偽故",
    "T37n1763_051:0532b12": "名真。復有七者，即十地佛性。加可證者，謂少",
    "T37n1763_051:0532b13": "見果性。餘六如上說也。",
    "T37n1763_051:0532b14": "云何菩薩知如來相至是名菩薩知如來相。",
    "T37n1763_051:0532b15": "案道生曰：如來，既人之名也。覺者，從結使",
    "T37n1763_051:0532b16": "眠覺也。善相者，涅槃惑滅，得本稱性，如來直",
    "T37n1763_051:0532b17": "善而已也。常樂我淨者，言似有不來，而實常",
    "T37n1763_051:0532b18": "來為相也。解脫者，人似未脫，而實解脫為相",
    "T37n1763_051:0532b19": "也。真實者，見常而常，則其人矣。示道者，示",
    "T37n1763_051:0532b20": "物正路也。可見者，示同於人，故見也。寶亮",
    "T37n1763_051:0532b21": "曰：如來即覺相者，謂極果法身，真實佛寶。體",
    "T37n1763_051:0532b22": "常樂我淨者，具眾德也。示道可見者，次明應",
    "T37n1763_051:0532b23": "佛寶也。若真應知，此則是善，如法修行也。",
    "T37n1763_051:0532b24": "云何菩薩知於法相至是名菩薩知於法相。",
    "T37n1763_051:0532b25": "案道生曰：無非法為法也。在人顯焉，而宣通",
    "T37n1763_051:0532b26": "於物，使人行善為主，故先舉善不善也。得理",
    "T37n1763_051:0532b27": "為善、乖理為不善，皆當其實，乃為法矣。常不",
    "T37n1763_051:0532b28": "常乃至淨不淨者，要在無倒於四，是法之正",
    "T37n1763_051:0532b29": "體也。若知不知者，法無無知故，復以知不知",
    "T37n1763_051:0532c01": "為法也。若解不解者，弘法在言，得旨為解，故",
    "T37n1763_051:0532c02": "復以解不解為法也。若真不真者，乖真為非",
    "T37n1763_051:0532c03": "法，故復以真不真為法也。若修不修者，弘法",
    "T37n1763_051:0532c04": "貴在修學，故復以修不修為法也。若師不師",
    "T37n1763_051:0532c05": "者，法表成師，故復以師不師為法也。若實不",
    "T37n1763_051:0532c06": "實者，既真則實，實顯則定乎是非，故復以",
    "T37n1763_051:0532c07": "為法也。僧宗曰：善不善者分二寶，其餘一",
    "T37n1763_051:0532c08": "切悉為法也。就文而尋，似通別未分二名",
    "T37n1763_051:0532c09": "之法。及其施名，致義既分，二寶別故，法與實",
    "T37n1763_051:0532c10": "相廣狹有分也。寶亮曰：知法者，雙知六行真",
    "T37n1763_051:0532c11": "俗二諦也。",
    "T37n1763_051:0532c12": "云何菩薩知於僧相至是名菩薩知於僧相。",
    "T37n1763_051:0532c13": "案道生曰：雖多無相，各一人耳。而法不可",
    "T37n1763_051:0532c14": "異，然後成眾無異，則常和則恒樂。非外所壞，",
    "T37n1763_051:0532c15": "名之為我。不容致漏，稱曰為淨也。弟子相者，",
    "T37n1763_051:0532c16": "眾非獨悟，居然有師也。可見之相者，眾理在",
    "T37n1763_051:0532c17": "人，故可見也。善者，莫能有違，斯則常善也。",
    "T37n1763_051:0532c18": "真不真乃至實不實者，性本是真，舉體無偽；",
    "T37n1763_051:0532c19": "未能究理，何以為實也。僧宗曰：謂常樂我淨",
    "T37n1763_051:0532c20": "者，先舉果地僧也。是弟子相者，因地僧也。可",
    "T37n1763_051:0532c21": "見相者，修中道解，見佛性也。寶亮曰：若極異",
    "T37n1763_051:0532c22": "體和，如是真僧也。若學地三乘聖眾，是弟",
    "T37n1763_051:0532c23": "子相也。若知此二種僧別，亦是如法修行者",
    "T37n1763_051:0532c24": "也。",
    "T37n1763_051:0532c25": "云何菩薩知於實相至虛空等法差別之相。",
    "T37n1763_051:0532c26": "案道生曰：常無常乃至淨不淨者，實相言理，",
    "T37n1763_051:0532c27": "故與法不同也。人自乖之，倒於四耳；四中無",
    "T37n1763_051:0532c28": "倒，理之本矣。善不善者，乖理故不善，反之則",
    "T37n1763_051:0532c29": "成善也。若有若無、若見若不見者，理隱似無，",
    "T37n1763_051:0533a01": "又若無可見也。若涅槃解脫及斷者，乖理成",
    "T37n1763_051:0533a02": "縛，得理則涅槃解脫及斷也。若知不知者，理",
    "T37n1763_051:0533a03": "中無有不知也。若證不證者，理隱似若難明，",
    "T37n1763_051:0533a04": "而晝然可證知也。若修不修者，修必得用",
    "T37n1763_051:0533a05": "也。是名實相非是涅槃等者，此七義理同，而",
    "T37n1763_051:0533a06": "義趣不一。不一皆異前後，會之為足也。僧宗",
    "T37n1763_051:0533a07": "曰：常無常者，當相為實也。寶亮曰：亦無異上",
    "T37n1763_051:0533a08": "實諦中義也。",
    "T37n1763_051:0533a09": "善男子！菩薩摩訶薩至為眾生故說有世諦。",
    "T37n1763_051:0533a10": "案道生曰：不見虛空者，虛空自表無空知空",
    "T37n1763_051:0533a11": "者為不見空，今以譬理結句後明也。若是無",
    "T37n1763_051:0533a12": "物名虛空者，如是虛空乃名為實者，有虛空",
    "T37n1763_051:0533a13": "相則是三界之物，以無物故乃是真實也。以",
    "T37n1763_051:0533a14": "是實故則名常無者，無物之空，理無移易，為",
    "T37n1763_051:0533a15": "常無也。以常無故無樂我淨者，既無空相，亦",
    "T37n1763_051:0533a16": "無常樂我淨。義在於無，不得云有，乃是所以",
    "T37n1763_051:0533a17": "有也。譬如世間無物名空者，形相空耳。而取",
    "T37n1763_051:0533a18": "無物為無相空，譬也。僧宗曰：唯慧眼見者，",
    "T37n1763_051:0533a19": "如無而見也。以光明故故名空者，以其有通",
    "T37n1763_051:0533a20": "光之用為空耳。虛空是太虛也。是物無之字，",
    "T37n1763_051:0533a21": "外道恒言虛空可造作；若解虛空非可造作",
    "T37n1763_051:0533a22": "之法，亦是如法修行也。故佛下借譬，言猶如",
    "T37n1763_051:0533a23": "世諦，實無其性。直自為眾生說有此因緣，然",
    "T37n1763_051:0533a24": "世諦從本來是空，未曾暫有。今虛空亦然，直",
    "T37n1763_051:0533a25": "以物無處故名虛空，何處復有虛空之可得",
    "T37n1763_051:0533a26": "乎？",
    "T37n1763_051:0533a27": "善男子！涅槃之體亦復如是至三菩提時名菩",
    "T37n1763_051:0533a28": "提樂。案道生曰：涅槃之體者，涅槃自表無",
    "T37n1763_051:0533a29": "涅槃，同於虛空也。斷煩惱處者，以斷處名滅，",
    "T37n1763_051:0533b01": "乃所以無滅也。即是常者，無滅之滅則是常",
    "T37n1763_051:0533b02": "樂，不令同虛空矣。寂滅之樂者，既云是樂，",
    "T37n1763_051:0533b03": "恐濫，故須明也。如來有二種樂者，謂無知之",
    "T37n1763_051:0533b04": "樂也。實相三樂。一者受樂者，橫計雖非無為，",
    "T37n1763_051:0533b05": "亦設斯樂也。佛性一樂者，菩薩佛性無樂，以",
    "T37n1763_051:0533b06": "當有菩提樂也。僧宗曰：涅槃之體直是斷煩",
    "T37n1763_051:0533b07": "惱者，政言解脫眾累，以眾累之無以為涅槃",
    "T37n1763_051:0533b08": "也。即常樂者，就智上說無，豈非常樂耶？雖非",
    "T37n1763_051:0533b09": "受樂，不同三受之樂，而是寂無苦，故稱樂也。",
    "T37n1763_051:0533b10": "如來二種樂者，以其不通因地故無受樂，實",
    "T37n1763_051:0533b11": "相通因果，故備三樂也。佛性一樂者，天真之",
    "T37n1763_051:0533b12": "理，非神明義，故非覺知與受樂。得菩提時名",
    "T37n1763_051:0533b13": "菩提樂者，即是寂滅樂也，更展轉施名，故言",
    "T37n1763_051:0533b14": "菩提樂耳。寶亮曰：明涅槃之體也，亦如虛空",
    "T37n1763_051:0533b15": "無有住處。佛果妙體，真如無相，豈得有處所",
    "T37n1763_051:0533b16": "可尋。然法性無性相，如虛空之無異。而所以",
    "T37n1763_051:0533b17": "異者，異在於至虛。既就體相作論，恐人懷疑，",
    "T37n1763_051:0533b18": "後更就用來辨，故舉常樂我來標其相也。佛",
    "T37n1763_051:0533b19": "有二樂者，寂滅樂，處體相作語；覺知樂，就用",
    "T37n1763_051:0533b20": "來辯也。實相有三種樂者，受樂者實，是虛中",
    "T37n1763_051:0533b21": "實。餘二不異。上是果，顯真實樂。佛性唯一樂，",
    "T37n1763_051:0533b22": "以當見故也。",
    "T37n1763_051:0533b23": "爾時光明遍照高貴德王至云何發是虛妄之",
    "T37n1763_051:0533b24": "言。案僧亮曰：有三重難。第一證身智滅是",
    "T37n1763_051:0533b25": "涅槃，非直煩惱滅也；第二證習滅是涅槃，非",
    "T37n1763_051:0533b26": "直煩惱滅也；第三證身滅三事即涅槃也。自",
    "T37n1763_051:0533b27": "期三月者，以時事重證身智滅是涅槃也。僧",
    "T37n1763_051:0533b28": "宗曰：此難之生，由前釋涅槃言直是斷處，承",
    "T37n1763_051:0533b29": "言為難。此有四句，斷處不應是涅槃也。難意",
    "T37n1763_051:0533c01": "引昔教，欲使涅槃同於空無也。初難言：魔來",
    "T37n1763_051:0533c02": "啟請，何故不入？佛自答：未有多聞弟子。當知",
    "T37n1763_051:0533c03": "以身智盡處，非直煩惱盡也。第二舉以菩薩",
    "T37n1763_051:0533c04": "決斷故，知不必斷處是也。第三魔復啟請，佛",
    "T37n1763_051:0533c05": "答言：却後三月當入。而此當入之言發自佛",
    "T37n1763_051:0533c06": "口，豈直斷處？第四難意，取初成佛便是涅槃。",
    "T37n1763_051:0533c07": "前第三成初句，今第四為成第二。寶亮曰：此",
    "T37n1763_051:0533c08": "下因於上，明涅槃直是諸佛斷煩惱處。物便",
    "T37n1763_051:0533c09": "致疑，謂言猶是昔日有餘涅槃故。德王今者",
    "T37n1763_051:0533c10": "作問來遣，凡據三種諭嬰兒事，明涅槃之虛",
    "T37n1763_051:0533c11": "實也。第一執無餘應是、有餘應非。何以然？如",
    "T37n1763_051:0533c12": "來昔在尼連禪河邊，告魔王言：我今未入。第",
    "T37n1763_051:0533c13": "二難，從「若斷煩惱非涅槃」下，訖「我今此身。即",
    "T37n1763_051:0533c14": "是涅槃」來，非但無餘是，有餘復應是也。何故",
    "T37n1763_051:0533c15": "爾？佛昔告生名婆羅門言：我今此身即是涅",
    "T37n1763_051:0533c16": "槃。如來身未滅，而言即是者，不當用有餘作",
    "T37n1763_051:0533c17": "涅槃耶？第三難言：論理不應兩是。不爾，應一",
    "T37n1763_051:0533c18": "是一非。若二俱非，佛云何發是虛妄之言也。然",
    "T37n1763_051:0533c19": "此中難辭雖多，正難意不出此三。從「在毘舍",
    "T37n1763_051:0533c20": "離國」以下，悉來證第一難，無餘應是涅槃意。",
    "T37n1763_051:0533c21": "如來既自期三月，不當即用死滅為涅槃耶。",
    "T37n1763_051:0533c22": "爾時世尊告光明遍照至凡所發言誠諦無虛。",
    "T37n1763_051:0533c23": "案僧宗曰：答四難也。寶亮曰：答第三難。",
    "T37n1763_051:0533c24": "明自非機感，佛則不言。以物情所宜，故有此",
    "T37n1763_051:0533c25": "說也。",
    "T37n1763_051:0533c26": "善男子！如汝所言波旬往昔至便謂如來入般",
    "T37n1763_051:0533c27": "涅槃。案僧亮曰：默無所說便是涅槃者，",
    "T37n1763_051:0533c28": "答初難也。寶亮曰：此下答第一難，明魔王不",
    "T37n1763_051:0533c29": "識涅槃之真體。謂佛直爾默然不說法，便是",
    "T37n1763_051:0534a01": "涅槃也。",
    "T37n1763_051:0534a02": "善男子！如來不說佛法眾僧至清淨二法無差",
    "T37n1763_051:0534a03": "別耳。案寶亮曰：就略答中，先開三句，釋所",
    "T37n1763_051:0534a04": "以覆相說之意也。明佛初出世，眾生智淺，",
    "T37n1763_051:0534a05": "未堪深法，不得說同體三寶，上得說斷滅無",
    "T37n1763_051:0534a06": "餘作常住清淨無差別也。",
    "T37n1763_051:0534a07": "善男子！佛亦不說佛及佛性至常恒不變無差",
    "T37n1763_051:0534a08": "別耳。案僧亮曰：第二釋，亦不說佛性與涅",
    "T37n1763_051:0534a09": "槃是一體，但說無餘空涅槃作常恒不變",
    "T37n1763_051:0534a10": "者也。",
    "T37n1763_051:0534a11": "善男子！佛亦不說涅槃實相至常不變易無差",
    "T37n1763_051:0534a12": "別耳。案寶亮曰：第三釋，明于時亦不得說",
    "T37n1763_051:0534a13": "涅槃實相是一體，唯得說無餘空作常相，實",
    "T37n1763_051:0534a14": "不變易無差別也。",
    "T37n1763_051:0534a15": "善男子！爾時我諸聲聞弟子至却後三月當般",
    "T37n1763_051:0534a16": "涅槃。案寶亮曰：所以唯得說無餘空作實",
    "T37n1763_051:0534a17": "者，為有放逸弟子故也。",
    "T37n1763_051:0534a18": "善男子！因如是等惡比丘故至而我實不畢竟",
    "T37n1763_051:0534a19": "滅度。案僧亮曰：答第三難。三寶義異，常住",
    "T37n1763_051:0534a20": "清淨不異，故說一不三也。寶亮曰：廣呵聲聞",
    "T37n1763_051:0534a21": "弟子之失，歎識六行之得也。若果會偏學，已",
    "T37n1763_051:0534a22": "會聖者，此中不應言聲聞之人；是魔眷屬，非",
    "T37n1763_051:0534a23": "我弟子。",
    "T37n1763_051:0534a24": "善男子！如生盲人不見日月至却後三月我當",
    "T37n1763_051:0534a25": "涅槃。案寶亮曰：為聲聞作譬也。",
    "T37n1763_051:0534a26": "善男子！如來懸見迦葉菩薩至却後三月當般",
    "T37n1763_051:0534a27": "涅槃。案寶亮曰：明直是如來現嬰兒行，接",
    "T37n1763_051:0534a28": "化下愚，宜須此說也。",
    "T37n1763_051:0534a29": "善男子！何因緣故我於往昔至魔王波旬不般",
    "T37n1763_051:0534b01": "涅槃。案僧亮曰：答第四舉昔旨以成難也。",
    "T37n1763_051:0534b02": "僧宗曰：舉第一難以答也。昔言未有多聞弟",
    "T37n1763_051:0534b03": "子者，欲為五比丘等，故言不入，非即是真涅",
    "T37n1763_051:0534b04": "槃也。寶亮曰：次答向未有多聞弟子意，我",
    "T37n1763_051:0534b05": "爾時為一人故，根栽應熟，所以不入涅槃。",
    "T37n1763_051:0534b06": "善男子！有名涅槃非大涅槃至亦得稱為大般",
    "T37n1763_051:0534b07": "涅槃。案僧亮曰：答第二難也。明見佛性故，",
    "T37n1763_051:0534b08": "得名常樂。若不見佛性，則習氣未盡，不得常",
    "T37n1763_051:0534b09": "我；但分段苦盡，得名樂淨耳。僧宗曰：答第",
    "T37n1763_051:0534b10": "二問也。明菩薩少分斷故，未足可名也。寶亮",
    "T37n1763_051:0534b11": "曰：次答第二有餘難也。昔指煩惱無處為有",
    "T37n1763_051:0534b12": "餘，不指身智盡。今日據身心上立，隨行人所",
    "T37n1763_051:0534b13": "斷，除因滅果，故稱之為有名涅槃也。",
    "T37n1763_051:0534b14": "善男子！般涅言不槃者言織至無障礙義乃名",
    "T37n1763_051:0534b15": "涅槃。案僧宗曰：廣釋不織等義，為成真",
    "T37n1763_051:0534b16": "涅槃義者也。",
    "T37n1763_051:0534b17": "善男子！有優樓迦迦毘羅至具足成就第七功",
    "T37n1763_051:0534b18": "德。案僧亮曰：既已事證，重釋涅槃名義於",
    "T37n1763_051:0534b19": "滅有也。斷煩惱不名涅槃者，斷煩惱是智也，",
    "T37n1763_051:0534b20": "煩惱不生是滅也。僧宗曰：已明菩薩未極，唯",
    "T37n1763_051:0534b21": "佛是極，則第四難自然釋也。寶亮曰：此是",
    "T37n1763_051:0534b22": "因中小分無苦，非一切苦盡，故不名大涅槃",
    "T37n1763_051:0534b23": "也。佛果妙體，生死既盡，無患累體，不復生",
    "T37n1763_051:0534b24": "煩惱，具一切德，始名大涅槃，非直是煩惱無",
    "T37n1763_051:0534b25": "處也。是故以五法同體來證今涅槃與昔日",
    "T37n1763_051:0534b26": "異也。何者為五？一明佛不更起煩惱；二明",
    "T37n1763_051:0534b27": "體窮如理；三明鑒境已周；四明普應無滯；五",
    "T37n1763_051:0534b28": "明體是實相。既備此五德，妙有常存，豈非今",
    "T37n1763_051:0534b29": "昔涅槃之異耶？",
    "T37n1763_051:0534c01": "大般涅槃經集解卷第五十一"
}