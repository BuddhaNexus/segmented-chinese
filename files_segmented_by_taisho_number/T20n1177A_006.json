{
    "T20n1177A_006:0752a21": "大乘瑜伽金剛性海曼殊室利千",
    "T20n1177A_006:0752a22": "臂千鉢大教王經卷第六",
    "T20n1177A_006:0752a24": "大興善寺三藏沙門大廣智",
    "T20n1177A_006:0752a25": "不空奉　詔譯",
    "T20n1177A_006:0752a26": "爾時釋迦如來。當與大眾一切諸大菩薩摩",
    "T20n1177A_006:0752a27": "訶薩埵。次第則說如來金剛聖性平等觀門。",
    "T20n1177A_006:0752a28": "第三云何次第得入平等門。一者入跛字觀",
    "T20n1177A_006:0752a29": "本真無染著離垢義。寶生如來說法界真如",
    "T20n1177A_006:0752b01": "平等門。就此門中演有二品。一者說祕密歸",
    "T20n1177A_006:0752b02": "止觀照法性決擇心地第五品。已上一品教",
    "T20n1177A_006:0752b03": "法。於此教法觀照決擇心地品者。合於道場",
    "T20n1177A_006:0752b04": "內祕授心地法。不應於此經顯說。合在瑜伽",
    "T20n1177A_006:0752b05": "聖性品中別說密授觀門。二者後演有一切",
    "T20n1177A_006:0752b06": "菩薩修學如來三摩地聖性潛通加被第六",
    "T20n1177A_006:0752b07": "品。如來次第當且應說潛通加被品。是時釋",
    "T20n1177A_006:0752b08": "迦牟尼如來。在大會道場。一切大眾諸天等",
    "T20n1177A_006:0752b09": "菩薩摩訶薩四部眾等大梵諸天等龍神八部",
    "T20n1177A_006:0752b10": "等善男子善女人等。見如來入於真如實際",
    "T20n1177A_006:0752b11": "清淨法界三摩地。放聖性三昧金色光。照普",
    "T20n1177A_006:0752b12": "賢菩薩法界性體身心相好支節身分。一一",
    "T20n1177A_006:0752b13": "毛孔中皆有不可思議。不可說不可說佛剎",
    "T20n1177A_006:0752b14": "海藏。一一海藏有微塵數諸佛出興于世。有",
    "T20n1177A_006:0752b15": "諸大菩薩眾所共圍繞。諸佛世尊教導蒼生",
    "T20n1177A_006:0752b16": "及一切諸大菩薩摩訶薩等。又見如來入無",
    "T20n1177A_006:0752b17": "依止毘盧遮那。清淨法身等如虛空。以智慧",
    "T20n1177A_006:0752b18": "身現無量身。普賢菩薩從如來無量智身出",
    "T20n1177A_006:0752b19": "現。遍往十方淨土承事諸佛。入於諸佛法界。",
    "T20n1177A_006:0752b20": "出無量無邊不可思議自在。神通法性智身。",
    "T20n1177A_006:0752b21": "住於無量一切智門以智光明善了諸法。於",
    "T20n1177A_006:0752b22": "諸法中得無所畏。隨所演說窮未來際。辯才",
    "T20n1177A_006:0752b23": "無盡以大智慧開總持門。慧眼清徹法眼無",
    "T20n1177A_006:0752b24": "際。入深法界達智慧境。無有障礙亦無邊際。",
    "T20n1177A_006:0752b25": "究竟寂靜猶若虛空。如是諸佛菩薩世界。及",
    "T20n1177A_006:0752b26": "兜率天宮諸大菩薩摩訶薩。亦見普賢菩薩",
    "T20n1177A_006:0752b27": "神通自在化現之相。亦見彼一切佛淨土一",
    "T20n1177A_006:0752b28": "切如來神變神通及諸菩薩。如此諸佛菩薩。",
    "T20n1177A_006:0752b29": "皆與毘盧遮那如來。於往昔時同種善根。修",
    "T20n1177A_006:0752c01": "菩薩道行普賢行願。悉已寤入諸佛自在甚",
    "T20n1177A_006:0752c02": "深解脫。得無差別法性之身。等入一切諸佛",
    "T20n1177A_006:0752c03": "淨土聖性海藏而依所住。皆是如來自在聖",
    "T20n1177A_006:0752c04": "力。聖性法界神力無邊。功德無量不可思議。",
    "T20n1177A_006:0752c05": "是時釋迦牟尼如來在大會中。告諸菩薩摩",
    "T20n1177A_006:0752c06": "訶薩四部眾等及諸比丘比丘尼善男子善女",
    "T20n1177A_006:0752c07": "人并及一切眾生。是故若有菩薩。修於身密",
    "T20n1177A_006:0752c08": "勤行觀照者。往昔普賢發廣大行願。入於眾",
    "T20n1177A_006:0752c09": "生三密體性。證修金剛三密門三十支三摩",
    "T20n1177A_006:0752c10": "地觀者。於一一支觀中。入在眾生根本自性。",
    "T20n1177A_006:0752c11": "法界心性真如理智。奮迅速疾加被安住。證",
    "T20n1177A_006:0752c12": "寤金剛三摩地。是時普賢菩薩本願聖性金",
    "T20n1177A_006:0752c13": "剛力智。令一切眾生證得菩提解脫門故。是",
    "T20n1177A_006:0752c14": "時釋迦牟尼世尊告言普賢菩薩。汝常在金",
    "T20n1177A_006:0752c15": "剛聖性法界諸佛法身不思議甚深祕密三摩",
    "T20n1177A_006:0752c16": "地方便法海之中。同一切如來聖性功德菩",
    "T20n1177A_006:0752c17": "提海藏真如法界。所謂有情眾生修行加持。",
    "T20n1177A_006:0752c18": "速達三密解脫法身證身印三昧祕密三摩",
    "T20n1177A_006:0752c19": "地。都有幾種門。普賢菩薩言。比來承佛聖",
    "T20n1177A_006:0752c20": "旨言教。修持三十祕密觀門。世尊語普賢如",
    "T20n1177A_006:0752c21": "是如是。爾時釋迦如來自言。有三十祕密觀",
    "T20n1177A_006:0752c22": "門者。且就第一身密十支觀門。如來一一分",
    "T20n1177A_006:0752c23": "析令修此觀。則普賢菩薩。與十大士菩薩。重",
    "T20n1177A_006:0752c24": "當稽首如來言。云何有十種金剛聖性祕契",
    "T20n1177A_006:0752c25": "身密十支菩提觀修證聖性三摩地門。佛言",
    "T20n1177A_006:0752c26": "告語摩訶普賢。當與十大士菩薩為於上首。",
    "T20n1177A_006:0752c27": "同願修證聖性聖力加被入一切眾生心性身",
    "T20n1177A_006:0752c28": "中。與諸菩薩當為上首。引接有情寤入菩",
    "T20n1177A_006:0752c29": "提。云何名為十種身密契印菩提三摩地觀",
    "T20n1177A_006:0753a01": "解脫門。一者名普吉祥威力菩薩摩訶薩。",
    "T20n1177A_006:0753a02": "入毘盧遮那大寂清淨智。從清淨智出。還入",
    "T20n1177A_006:0753a03": "眾生自性三密識智。有情心地同如來。一切",
    "T20n1177A_006:0753a04": "法界聖性諸佛菩提。調伏眾生心聖性加持",
    "T20n1177A_006:0753a05": "身印。令速證得究竟出離生死苦海智身解",
    "T20n1177A_006:0753a06": "脫門。二者名為殊勝道場髻王菩薩摩訶",
    "T20n1177A_006:0753a07": "薩。入佛聖力一一境界悉見諸佛如來性海",
    "T20n1177A_006:0753a08": "淨土三昧。普詣一切如來諮受所修。大乘",
    "T20n1177A_006:0753a09": "祕密三摩地功德勝境。法界加持入身密三",
    "T20n1177A_006:0753a10": "摩地印。成就法身無變異故得解脫門。三",
    "T20n1177A_006:0753a11": "者名大精進金剛臍菩薩摩訶薩。入知一切",
    "T20n1177A_006:0753a12": "如來究竟寂滅三昧。令入眾生性身密菩提。",
    "T20n1177A_006:0753a13": "得安立位一切菩薩地加持身印。入三密門",
    "T20n1177A_006:0753a14": "金剛三摩地。普遍萬行諸大願故。證法海如",
    "T20n1177A_006:0753a15": "性解脫門。四者名青蓮華眼菩薩摩訶薩。",
    "T20n1177A_006:0753a16": "入一切佛心成正等覺三昧。於三昧中普現",
    "T20n1177A_006:0753a17": "微塵數法界如來無量妙法加持身印。化現",
    "T20n1177A_006:0753a18": "法身入眾生性。成菩提種無障礙解脫門。",
    "T20n1177A_006:0753a19": "五者名菩提幢菩薩摩訶薩。證入如月瑩明",
    "T20n1177A_006:0753a20": "清淨光相普現一切法界以無礙音開演",
    "T20n1177A_006:0753a21": "寤入眾生智性得入三昧。演說解釋微細祕",
    "T20n1177A_006:0753a22": "密之義。加持身印達令遍知法界聖性。證見",
    "T20n1177A_006:0753a23": "一切諸佛國土。悉現清淨不可思議無差別",
    "T20n1177A_006:0753a24": "智。自在無障解脫門。六者名無垢藏菩薩",
    "T20n1177A_006:0753a25": "摩訶薩。入諸佛智光明如來境界不動不轉",
    "T20n1177A_006:0753a26": "真如智性三昧。入一切諸佛微塵剎土中。悉",
    "T20n1177A_006:0753a27": "見無邊諸大菩薩。盡能加持入於身印。達眾",
    "T20n1177A_006:0753a28": "生體性。迅速疾證成就菩提。神通自在境界",
    "T20n1177A_006:0753a29": "解脫門。七者名為現一切如來神變摩尼王",
    "T20n1177A_006:0753b01": "幢網垂覆髻菩薩摩訶薩。入法界一相無差",
    "T20n1177A_006:0753b02": "別慧光明三昧。一念聖智加持身印。現過去",
    "T20n1177A_006:0753b03": "未來見在三世劫數成壞。微塵數善惡之事。",
    "T20n1177A_006:0753b04": "悉皆平等真如清淨解脫門。八者名寂靜光",
    "T20n1177A_006:0753b05": "菩薩摩訶薩。入如來金剛慧種種加助眾",
    "T20n1177A_006:0753b06": "生進分菩提聖道三昧。入加持身印。令入一",
    "T20n1177A_006:0753b07": "切菩薩諸根自性性海。各入自智三昧境界",
    "T20n1177A_006:0753b08": "神力不可說解脫門。九者名為聖智速疾自",
    "T20n1177A_006:0753b09": "在王菩薩摩訶薩。入無盡法界虛空界大神",
    "T20n1177A_006:0753b10": "通法身無相三昧。能以加持身印。令聖力化",
    "T20n1177A_006:0753b11": "現種種智身應現無量聖智入一切眾生性。",
    "T20n1177A_006:0753b12": "遍於一切諸佛國土。現諸佛如來無邊法界",
    "T20n1177A_006:0753b13": "性海聖智解脫門。十者名為法海雷音王菩",
    "T20n1177A_006:0753b14": "薩摩訶薩。入三摩地令得一切菩薩諸地成",
    "T20n1177A_006:0753b15": "正覺力入佛解脫三昧。顯示一切菩薩修行",
    "T20n1177A_006:0753b16": "普賢法門行持願力。次第修行本願祕密三",
    "T20n1177A_006:0753b17": "摩地觀。加持身印。入一切菩薩性智菩提三",
    "T20n1177A_006:0753b18": "摩地。廣大聖行方便願力。令一切眾生速證",
    "T20n1177A_006:0753b19": "無上菩提解脫門。",
    "T20n1177A_006:0753b20": "爾時普賢菩薩。於如來前廣發大願已入于",
    "T20n1177A_006:0753b21": "三昧。與十大士菩薩為於上首。誓當行持大",
    "T20n1177A_006:0753b22": "願安立菩提。同在一切眾生身量佛性之中。",
    "T20n1177A_006:0753b23": "與真如性海同為一體。加持一切菩薩摩訶",
    "T20n1177A_006:0753b24": "薩。入身印增進菩提。是故普賢菩薩。應時對",
    "T20n1177A_006:0753b25": "如來前。便入金剛法界性三昧海。自於法性",
    "T20n1177A_006:0753b26": "身量海中。現微塵數佛性世界。諸大菩薩及",
    "T20n1177A_006:0753b27": "微塵數一切眾生。而教導之。復現如來在菩",
    "T20n1177A_006:0753b28": "提樹下坐師子之座。量等虛空遍周法界。金",
    "T20n1177A_006:0753b29": "剛法海大寶蓮華。如如性海之內當現示相。",
    "T20n1177A_006:0753c01": "總在普賢菩薩身中。法性聖德慧智之中無",
    "T20n1177A_006:0753c02": "有障礙。殊勝聖力神通自在。是時如來讚歎",
    "T20n1177A_006:0753c03": "普賢大士菩薩。善哉善哉能示現諸佛境界",
    "T20n1177A_006:0753c04": "不思議力甚深微妙。發無盡廣大行願諸佛",
    "T20n1177A_006:0753c05": "功德性海三摩地。如來大願故不可思議。無",
    "T20n1177A_006:0753c06": "有比量。甚深金剛聖性海不可說不可說故。",
    "T20n1177A_006:0753c07": "是時如來告淨德妙光菩薩摩訶薩。汝當遍",
    "T20n1177A_006:0753c08": "往諸佛法界性海菩提聖德道場。諮授一切",
    "T20n1177A_006:0753c09": "如來祕密法門口密三摩地教法。淨德妙光",
    "T20n1177A_006:0753c10": "即與諸十大士菩薩摩訶薩為於上首。發廣",
    "T20n1177A_006:0753c11": "大願行普賢行。得入一切眾生種性身心性",
    "T20n1177A_006:0753c12": "中。聖力加持口密證於心地。慧辯無礙大智",
    "T20n1177A_006:0753c13": "辯才口密真言印。入十支三摩地觀者。有幾",
    "T20n1177A_006:0753c14": "種門。淨德妙光大士菩薩摩訶薩。則為十大",
    "T20n1177A_006:0753c15": "士菩薩。稽首如來言。有一切十方諸佛。同",
    "T20n1177A_006:0753c16": "聲共說口密真言印契三摩地觀。加持修行",
    "T20n1177A_006:0753c17": "有十種解脫門。云何名為十種法門。得證入",
    "T20n1177A_006:0753c18": "眾生體性。疾得無上正等菩提。何者為十。",
    "T20n1177A_006:0753c19": "一者名廣演三世一切名字音髻菩薩摩訶薩。",
    "T20n1177A_006:0753c20": "入三摩地聖力加持口密印契。入一切眾",
    "T20n1177A_006:0753c21": "生清淨性中證普德最勝燈光焰照三昧。得",
    "T20n1177A_006:0753c22": "入一念中現無盡法界金剛慧照普勝佛性海",
    "T20n1177A_006:0753c23": "三摩地。速得成等正覺解脫門。二者名說",
    "T20n1177A_006:0753c24": "一切眾生菩提音菩薩摩訶薩。入三摩地聖",
    "T20n1177A_006:0753c25": "智加持口密印契入微塵。數總持殊勝三昧",
    "T20n1177A_006:0753c26": "得證教。化阿僧祇劫微塵數眾生成熟不思",
    "T20n1177A_006:0753c27": "議三摩地觀。甚深祕密解脫門。三者名金",
    "T20n1177A_006:0753c28": "剛智威力王菩薩摩訶薩。入三摩地聖慧加",
    "T20n1177A_006:0753c29": "持口密印契。入普光師子王奮迅金剛幢三",
    "T20n1177A_006:0754a01": "昧。證得金剛聖性加持。令修習菩薩勝福莊",
    "T20n1177A_006:0754a02": "嚴諸佛淨土。出生一切微塵數諸佛國土。出",
    "T20n1177A_006:0754a03": "殑伽沙諸佛如來成就眾生解脫門。四者名",
    "T20n1177A_006:0754a04": "一切願海音寶王髻菩薩摩訶薩。入三摩地",
    "T20n1177A_006:0754a05": "聖性加持口密印契。證入普妙寶焰妙光三",
    "T20n1177A_006:0754a06": "昧。得觀察諸佛神通自在無礙境界。清淨法",
    "T20n1177A_006:0754a07": "性正見正智無迷惑解脫門。五者名智慧幢",
    "T20n1177A_006:0754a08": "菩薩摩訶薩。入三摩地聖德加持口密印契",
    "T20n1177A_006:0754a09": "證入普勝功德海幢三昧。得入於一切微塵",
    "T20n1177A_006:0754a10": "佛剎蓮華海藏菩薩眾會法界道場中。示現",
    "T20n1177A_006:0754a11": "不思議神力清淨聖性。入一切眾生心。令證",
    "T20n1177A_006:0754a12": "入如來法性淨土。得諸佛慧海解脫門。六",
    "T20n1177A_006:0754a13": "者名佛種智最勝上行菩薩摩訶薩。入三摩",
    "T20n1177A_006:0754a14": "地聖道加持口密印契。證入普智光三摩地",
    "T20n1177A_006:0754a15": "光明照如來佛性聖智身三昧。入一切諸大",
    "T20n1177A_006:0754a16": "菩薩摩訶薩聖性心地。證得自在神力隨逐",
    "T20n1177A_006:0754a17": "如來觀照甚深法義。入廣大法界藏真如實",
    "T20n1177A_006:0754a18": "性解脫門。七者名遍一切法界音菩薩摩訶",
    "T20n1177A_006:0754a19": "薩。入三摩地聖行加持口密印契。證入普見",
    "T20n1177A_006:0754a20": "清淨無盡福威德光三昧。得普入一切世間",
    "T20n1177A_006:0754a21": "出世間自在力出生加持。一切諸大菩薩摩",
    "T20n1177A_006:0754a22": "訶薩。成就普賢大願無邊行門法界虛空解",
    "T20n1177A_006:0754a23": "脫門。八者名梵音海量菩薩摩訶薩。入三",
    "T20n1177A_006:0754a24": "摩地聖通加持口密印契。證入普門最勝三",
    "T20n1177A_006:0754a25": "昧。於有相無相二種義一性平等。於法界中",
    "T20n1177A_006:0754a26": "加被一切菩薩。證得一切諸佛如來神境通",
    "T20n1177A_006:0754a27": "自性涅槃解脫門。九者名說法無盡清淨辯",
    "T20n1177A_006:0754a28": "才無礙智菩薩摩訶薩。入三摩地聖境神力",
    "T20n1177A_006:0754a29": "加持口密印契。證入普門字輪無礙智用三",
    "T20n1177A_006:0754b01": "昧。加被一切菩薩摩訶薩。得入一切法門如",
    "T20n1177A_006:0754b02": "來祕藏不可說。入一切眾生識性無礙慧。皆",
    "T20n1177A_006:0754b03": "得寤解辯才無有窮盡解脫門。十者名轉法",
    "T20n1177A_006:0754b04": "輪音髻菩薩摩訶薩。入三摩地聖智言音加",
    "T20n1177A_006:0754b05": "持口密印契證入金剛頂三昧。加被一切菩",
    "T20n1177A_006:0754b06": "薩摩訶薩。得入隨順菩提八聖道。是諸菩薩",
    "T20n1177A_006:0754b07": "所謂行正見聖道。遠離一切諸邪見故。起正",
    "T20n1177A_006:0754b08": "思惟捨妄分別。心常隨順一切正智故。常行",
    "T20n1177A_006:0754b09": "正語離語四過順聖言故。常修正業教化眾",
    "T20n1177A_006:0754b10": "生令調伏故。安住正命頭陀知足。威儀聖行",
    "T20n1177A_006:0754b11": "審正隨順。菩提道行四智聖種。入佛知見",
    "T20n1177A_006:0754b12": "同如來佛心。世間十惡一切過失皆悉永離",
    "T20n1177A_006:0754b13": "故。起眾生心令正精進。勤修一切菩薩苦行。",
    "T20n1177A_006:0754b14": "入佛十力無罣礙。故心常正念悉能憶持一",
    "T20n1177A_006:0754b15": "切正語聖智言音。除滅世間邪行世間邪命",
    "T20n1177A_006:0754b16": "散動心故。心常正定得三種意生身。善入諸",
    "T20n1177A_006:0754b17": "佛菩薩不思議解脫門。是時淨德妙光菩薩",
    "T20n1177A_006:0754b18": "摩訶薩大士。稽首作禮向如來前入于三昧。",
    "T20n1177A_006:0754b19": "即普入一切諸佛平等性法界海。同於如來",
    "T20n1177A_006:0754b20": "虛空聖性。普能包納微塵數十方法界。三世",
    "T20n1177A_006:0754b21": "諸佛一切菩薩摩訶薩。同入三昧。入於眾生",
    "T20n1177A_006:0754b22": "體性加持慧力悉令解脫故。是時十方諸如",
    "T20n1177A_006:0754b23": "來。共歎淨德妙光大士菩薩。善哉善哉能善",
    "T20n1177A_006:0754b24": "加被聖力聖性。入一切眾生身心清淨智性。",
    "T20n1177A_006:0754b25": "進分菩提速成佛果故。",
    "T20n1177A_006:0754b26": "是時世尊告海月光大明慧菩薩摩訶薩。汝",
    "T20n1177A_006:0754b27": "當為十大士菩薩摩訶薩為於上首。同令運",
    "T20n1177A_006:0754b28": "度一切眾生。入毘盧遮那如來體性法界海。",
    "T20n1177A_006:0754b29": "如來於法界性海中。現百寶蓮華臺藏世界。",
    "T20n1177A_006:0754c01": "其臺座上周遍有千葉。一葉一世界為千世",
    "T20n1177A_006:0754c02": "界。我化為千釋迦據千世界。復就一葉世",
    "T20n1177A_006:0754c03": "界。復有百億須彌山百億日月。百億四天下",
    "T20n1177A_006:0754c04": "百億南閻浮提百億菩薩釋迦座佛。在蓮華",
    "T20n1177A_006:0754c05": "藏世界寶座上坐寶蓮華。爾時釋迦如來。共",
    "T20n1177A_006:0754c06": "海月光大明慧十大士菩薩。同共證入毘盧",
    "T20n1177A_006:0754c07": "遮那蓮華海藏法界體性三昧。復令千百億",
    "T20n1177A_006:0754c08": "世界中微塵微塵數阿僧祇殑伽沙眾生。達",
    "T20n1177A_006:0754c09": "證真如法性三摩地佛性海中。如來令聖力。",
    "T20n1177A_006:0754c10": "加被增益一切眾生。根本自體聖性聖慧。用",
    "T20n1177A_006:0754c11": "入三摩地般若聖慧加持。速疾證得無上正",
    "T20n1177A_006:0754c12": "等菩提。是時一切大眾。共十大士海月光大",
    "T20n1177A_006:0754c13": "明慧菩薩摩訶薩。同共稽首世尊如來。海",
    "T20n1177A_006:0754c14": "月光等菩薩言。入佛三摩地體性三昧者。一",
    "T20n1177A_006:0754c15": "切眾生得入此三摩地觀不。佛語海月光大",
    "T20n1177A_006:0754c16": "明慧。善男子若有一切眾生。能棄捨身命深",
    "T20n1177A_006:0754c17": "信大乘。則於此教門深當信受。則得入此金",
    "T20n1177A_006:0754c18": "剛三密觀門教法。即是時十大士海月光大",
    "T20n1177A_006:0754c19": "明慧菩薩等。聖力潛加開寤意密。令聖性聖",
    "T20n1177A_006:0754c20": "力入一切菩薩摩訶薩意識淨性中。速超佛",
    "T20n1177A_006:0754c21": "地疾證菩提。云何名為入瑜伽意密印契十",
    "T20n1177A_006:0754c22": "支佛三摩地觀解脫門。一者名曰現一切大",
    "T20n1177A_006:0754c23": "願普智光照如來境菩薩摩訶薩。入意密印",
    "T20n1177A_006:0754c24": "契證入三摩地觀者。令此菩薩摩訶薩廣修",
    "T20n1177A_006:0754c25": "福德聖力加持。入大圓鏡智明月淨性三昧。",
    "T20n1177A_006:0754c26": "證得出生大明智。入一切諸大菩薩佛地除",
    "T20n1177A_006:0754c27": "去煩惱。三毒大病悉皆消滅。證大智波羅蜜",
    "T20n1177A_006:0754c28": "多。能教化一切眾生。莊嚴一切佛國淨土。菩",
    "T20n1177A_006:0754c29": "薩淨行善巧慧辯方便解脫門。二者名為法",
    "T20n1177A_006:0755a01": "雲音海光無垢藏菩薩摩訶薩。入三摩地觀",
    "T20n1177A_006:0755a02": "聖德加被速疾增益善進巧便意密印契。令",
    "T20n1177A_006:0755a03": "聖力性入一切菩薩摩訶薩。證入勝慧雲音",
    "T20n1177A_006:0755a04": "海光聖慧法藏三昧得入一念聖性中。普入",
    "T20n1177A_006:0755a05": "一切眾生體性種智方便般若無礙智性解脫",
    "T20n1177A_006:0755a06": "門。三者名須彌光覺菩薩摩訶薩。入三摩地",
    "T20n1177A_006:0755a07": "觀聖力加持意密印契。速入一切性寂滅三",
    "T20n1177A_006:0755a08": "昧。令一切菩薩摩訶薩證入大智光明。照啟",
    "T20n1177A_006:0755a09": "其心思惟觀察見諸法性。得了寤一切言音",
    "T20n1177A_006:0755a10": "陀羅尼門。得受持意密一切大寂靜解脫",
    "T20n1177A_006:0755a11": "門。四者名虛空寶藏無礙大慧菩薩摩訶薩。",
    "T20n1177A_006:0755a12": "入三摩地觀聖性加持意密印契。令一切菩",
    "T20n1177A_006:0755a13": "薩摩訶薩。證迅疾入法界聖智性開敷蓮華",
    "T20n1177A_006:0755a14": "三昧海。得入一切菩薩疾寤證入諸法如虛",
    "T20n1177A_006:0755a15": "空性。入如來智日三昧常照其心。於一切法",
    "T20n1177A_006:0755a16": "無有分別。了一切佛智悉皆平等。於一切法",
    "T20n1177A_006:0755a17": "中自在清淨解脫門。五者名離染著覺菩薩",
    "T20n1177A_006:0755a18": "摩訶薩。入三摩地觀聖道加持意密印契。令",
    "T20n1177A_006:0755a19": "一切菩薩摩訶薩。證清淨性聖智心量。疾得",
    "T20n1177A_006:0755a20": "如來印契三昧。達寤灌頂法性三摩地。速達",
    "T20n1177A_006:0755a21": "自體真如本源。自性如如解脫門。六者名無",
    "T20n1177A_006:0755a22": "礙覺菩薩摩訶薩。入三摩地觀聖性加持意",
    "T20n1177A_006:0755a23": "密印契。令一切菩薩摩訶薩。證入三密法門。",
    "T20n1177A_006:0755a24": "令心速疾量等三摩地。達寤入一切法界性",
    "T20n1177A_006:0755a25": "海三昧。入普賢妙行相續現前。大願深心圓",
    "T20n1177A_006:0755a26": "滿清淨。勤求佛道得大智海。攝諸眾生運度",
    "T20n1177A_006:0755a27": "成佛。能行大悲大慈大願解脫門。七者名普",
    "T20n1177A_006:0755a28": "覺悅意聲菩薩摩訶薩。入三摩地觀聖德聖",
    "T20n1177A_006:0755a29": "性加持入意密印契三摩地。令一切菩薩摩",
    "T20n1177A_006:0755b01": "訶薩。證入聖智迅疾入無生觀門。成就福德",
    "T20n1177A_006:0755b02": "藏三昧。得入一切諸佛境界無障礙慧。令一",
    "T20n1177A_006:0755b03": "切菩薩普得證一切佛功德海。能入諸法實",
    "T20n1177A_006:0755b04": "相增進聖性聖智聖慧。觀照諸佛法性解脫",
    "T20n1177A_006:0755b05": "門。八者名普照三世等覺智菩薩摩訶薩。入",
    "T20n1177A_006:0755b06": "三摩地觀聖智加持入意密印契。心性真如",
    "T20n1177A_006:0755b07": "實相迅疾證知一切眾生心意。令一切菩薩",
    "T20n1177A_006:0755b08": "摩訶薩及一切有情眾生。得入菩提心聖行",
    "T20n1177A_006:0755b09": "廣大殊勝之願。得神通智三昧。證入佛界入",
    "T20n1177A_006:0755b10": "菩薩界。入四聖界入大梵天王界。入諸天帝",
    "T20n1177A_006:0755b11": "釋界入天龍八部界。入四部弟子界入一切",
    "T20n1177A_006:0755b12": "眾生九類有情界。入為一體。如上所說一切",
    "T20n1177A_006:0755b13": "有情賢聖法界諸菩薩等。達寤通同一性得",
    "T20n1177A_006:0755b14": "證入無障無礙。入佛心智慧神用自在解脫",
    "T20n1177A_006:0755b15": "門。九者名廣大力妙覺大量殊勝菩薩摩訶",
    "T20n1177A_006:0755b16": "薩。入三摩地觀照聖行加持意密印契。令一",
    "T20n1177A_006:0755b17": "切菩薩摩訶薩。證入金剛智性。疾入一性之",
    "T20n1177A_006:0755b18": "中。其身聖意遍證法界金剛慧焰三昧空無",
    "T20n1177A_006:0755b19": "所得。普入如來一切法界性海身意。等於虛",
    "T20n1177A_006:0755b20": "空無依無處。速達救攝一切眾生體性本源",
    "T20n1177A_006:0755b21": "自性海藏。令速超佛地神通聖力疾證菩提",
    "T20n1177A_006:0755b22": "解脫門。十者名法界光明普覺聖智菩薩摩",
    "T20n1177A_006:0755b23": "訶薩。入三摩地觀聖慧力加持意密印契。令",
    "T20n1177A_006:0755b24": "一切菩薩摩訶薩。證入真如實相。速疾智證",
    "T20n1177A_006:0755b25": "一切如來祕密法藏三昧海性。得一念中能",
    "T20n1177A_006:0755b26": "憶無量劫事。於一念中悉知微塵數三世一",
    "T20n1177A_006:0755b27": "切諸眾生根量智慧。令速入一切陀羅尼門",
    "T20n1177A_006:0755b28": "一切三昧門。演說無邊諸佛深妙海藏。諸法",
    "T20n1177A_006:0755b29": "祕密常轉不退清淨法輪。令一切菩薩及諸",
    "T20n1177A_006:0755c01": "眾生。皆證得入諸佛境界聖性智慧光明三",
    "T20n1177A_006:0755c02": "摩地。入於殊勝聖慧甚深法藏。祕密性海三",
    "T20n1177A_006:0755c03": "昧解脫門。是時海月光大明慧大士菩薩摩",
    "T20n1177A_006:0755c04": "訶薩。稽首頂禮如來足。承佛神力對世尊",
    "T20n1177A_006:0755c05": "前。入一切諸佛毘盧遮那如來海藏身性三",
    "T20n1177A_006:0755c06": "昧。普得入於一切諸佛平等聖性普賢行願。",
    "T20n1177A_006:0755c07": "於法界中示現一切菩薩摩訶薩。真際法性",
    "T20n1177A_006:0755c08": "身相無形狀。心同法界量體性等。虛空得同",
    "T20n1177A_006:0755c09": "如來法身性海。五眼顯照一切諸佛。大願大",
    "T20n1177A_006:0755c10": "行無盡法海功德解脫門。爾時釋迦如來。讚",
    "T20n1177A_006:0755c11": "歎海月光大明慧菩薩摩訶薩。善哉善哉普",
    "T20n1177A_006:0755c12": "能示現證入毘盧遮那諸佛甚深微妙。祕密",
    "T20n1177A_006:0755c13": "法藏性海三昧。無盡殊勝神通自在。入眾生",
    "T20n1177A_006:0755c14": "體性令得解脫。殊特最勝不思議故。是時",
    "T20n1177A_006:0755c15": "釋迦牟尼如來。則告大士曼殊室利言善男",
    "T20n1177A_006:0755c16": "子若有行人。求一切諸佛阿耨多羅三藐三",
    "T20n1177A_006:0755c17": "菩提者。是故諸菩薩摩訶薩。及諸聲聞眾四",
    "T20n1177A_006:0755c18": "部弟子等。善男子善女人。應當入瑜伽三摩",
    "T20n1177A_006:0755c19": "地。有前方便。毘盧遮那五智五頂金剛界道",
    "T20n1177A_006:0755c20": "場。除滅五蓋十纏障蔽心眼。諸惡之罪者。此",
    "T20n1177A_006:0755c21": "人則令入是道場。行道觀行六時禮懺。大方",
    "T20n1177A_006:0755c22": "等佛名經不休不歇。阿闍黎與三時開決心",
    "T20n1177A_006:0755c23": "地疑網。行道禮念晝夜六時無有休息者。其",
    "T20n1177A_006:0755c24": "人入觀七日一食。得證曼殊大智普賢行願。",
    "T20n1177A_006:0755c25": "若有行人被著魔障昏沈纏縛。於道場內暫",
    "T20n1177A_006:0755c26": "時迷悶休歇魔障蔽心者。其人則不成菩提",
    "T20n1177A_006:0755c27": "道果。更不得入此道場待後別期方應得入。",
    "T20n1177A_006:0755c28": "世尊殷勤切當告示語諸修學菩薩行人等。",
    "T20n1177A_006:0755c29": "勿使空過徒遣罷勞。其行道行人晝夜六時",
    "T20n1177A_006:0756a01": "不眠不睡。過滿三七日者。阿闍梨則與日",
    "T20n1177A_006:0756a02": "日三時決擇心地。得見心性清淨現前。則得",
    "T20n1177A_006:0756a03": "除去身心之中。五蓋十纏煩惱重障。則能堪",
    "T20n1177A_006:0756a04": "與授法。便得入於灌頂大清淨曼荼羅大道",
    "T20n1177A_006:0756a05": "場。授大乘瑜伽三密門。金剛三摩地真如法",
    "T20n1177A_006:0756a06": "性觀。然後授法已。則不得離阿闍梨。何以",
    "T20n1177A_006:0756a07": "故是人學道者。日日須三時漸次決擇。然得",
    "T20n1177A_006:0756a08": "成就金剛三摩地無上正等菩提聖道。如來",
    "T20n1177A_006:0756a09": "說言是故諸菩薩眾。四部弟子比丘比丘尼",
    "T20n1177A_006:0756a10": "善男子善女人等。末法之代佛教難聞。亦難",
    "T20n1177A_006:0756a11": "值遇今時見聞。早曾多劫修學所修。行人一",
    "T20n1177A_006:0756a12": "授以後更不得退轉離別阿闍梨。常須親",
    "T20n1177A_006:0756a13": "近供養如來。言語諸菩薩是故應知。道場教",
    "T20n1177A_006:0756a14": "授有四種義。時處相應行相應說法相應。其",
    "T20n1177A_006:0756a15": "起造道場者當欲建立應須有五重院。若是",
    "T20n1177A_006:0756a16": "地窄不堪三重亦得。安置四門。各有四天神",
    "T20n1177A_006:0756a17": "王作為護界。其道場中安本尊。其壇四角置",
    "T20n1177A_006:0756a18": "遏伽香水瓶。并置四門香案及置香鑪。亦安",
    "T20n1177A_006:0756a19": "寶幢幡蓋。四門燒香然酥香油燈。上置道",
    "T20n1177A_006:0756a20": "場幔天寶蓋。作八葉蓮華。其道場內先須。日",
    "T20n1177A_006:0756a21": "日造新飲食。於壇場內供養不絕。其供養食",
    "T20n1177A_006:0756a22": "入道場人眾僧等。并授法教主阿闍梨並不",
    "T20n1177A_006:0756a23": "得取食其食。與不入道場人食即得。是時釋",
    "T20n1177A_006:0756a24": "迦如來告曼殊室利言。善男子如來祕密之",
    "T20n1177A_006:0756a25": "法實難值遇。末法之世難遇難聞。若有教主",
    "T20n1177A_006:0756a26": "阿闍梨。不在受法道場內。與人妄說如來",
    "T20n1177A_006:0756a27": "祕密。三摩地觀祕教法藏者。此人好求名利",
    "T20n1177A_006:0756a28": "諂諛妄說。其人說者得四重之罪。其聽者生",
    "T20n1177A_006:0756a29": "生得障道罪。墮入地獄。永不聞正教之法。",
    "T20n1177A_006:0756b01": "是故四部眾等比丘比丘尼善男子善女人。",
    "T20n1177A_006:0756b02": "不應妄說如來祕密之教。若有一切菩薩四",
    "T20n1177A_006:0756b03": "部眾等。授得如來祕密妙法已。則須常應四",
    "T20n1177A_006:0756b04": "時不闕供養。行道念誦坐觀。常行精勤勿令",
    "T20n1177A_006:0756b05": "懈怠。是時如來說諸天魔幻惑種種相貌。障",
    "T20n1177A_006:0756b06": "修學人心眼聖道。若有諸菩薩及四部眾等",
    "T20n1177A_006:0756b07": "比丘比丘尼善男子善女人。學此瑜伽三摩",
    "T20n1177A_006:0756b08": "地教法者。如是人等常當節食。七日一喰",
    "T20n1177A_006:0756b09": "則得無畏。不被天魔鬼神得便。頻那夜迦入",
    "T20n1177A_006:0756b10": "行人身心而作障難。或對人目前出現種種",
    "T20n1177A_006:0756b11": "相貌。及夜夢境界現作佛形。或作菩薩諸天",
    "T20n1177A_006:0756b12": "梵釋形像。或是龍神惡鬼形童男童女形。諸",
    "T20n1177A_006:0756b13": "天鬼神女形。或聞空中異香。或聞念陀羅尼。",
    "T20n1177A_006:0756b14": "或聞念佛念法讚歎音聲。或聞歌唱巧妙之",
    "T20n1177A_006:0756b15": "聲。或聞念佛音樂之聲。爾時炳顯重當演",
    "T20n1177A_006:0756b16": "說。或令行者癡定不動。或瞋或喜愛染見取",
    "T20n1177A_006:0756b17": "分別執著。或得口中美味如蜜。或於闇室現",
    "T20n1177A_006:0756b18": "明如日。或現白光赤光諸惡蟲輩。或令人足",
    "T20n1177A_006:0756b19": "睡或令人無睡。或令人聰明或令人闇鈍。如",
    "T20n1177A_006:0756b20": "此變異並是天魔鬼神入心。與行人而作障",
    "T20n1177A_006:0756b21": "道境界因緣。令遣行人有進有退不成道果。",
    "T20n1177A_006:0756b22": "死入魔宮令為眷屬。是故如來說顯切摽魔",
    "T20n1177A_006:0756b23": "幻。變轉動念不得正定。亦復入其人心妄作",
    "T20n1177A_006:0756b24": "聰辯詐知宿命。令見一切幻相前後生死之",
    "T20n1177A_006:0756b25": "事。善惡諸相魔作幻惑。非關正智唯心示變",
    "T20n1177A_006:0756b26": "莫取外緣。修學行人必不得於夢境界。及現",
    "T20n1177A_006:0756b27": "眼前取相執著。動轉人心恐畏怕怖。則被天",
    "T20n1177A_006:0756b28": "魔鬼神之所障礙。行人正見。須常諦觀心性",
    "T20n1177A_006:0756b29": "見性寂靜。心性無物是相莫取。則無境界妄",
    "T20n1177A_006:0756c01": "想因緣。是故行人勤行精進。實勿退轉懈怠",
    "T20n1177A_006:0756c02": "懶墮。則得速證無上正等菩提。是時釋迦牟",
    "T20n1177A_006:0756c03": "尼如來。於舍衛國中祇園精舍大道場會中。",
    "T20n1177A_006:0756c04": "告諸大菩薩摩訶薩。一切大梵諸天王帝釋",
    "T20n1177A_006:0756c05": "天眾。龍神八部修羅鬼神夜叉眾。四部弟子",
    "T20n1177A_006:0756c06": "比丘比丘尼。善男子善女人眾。爾時釋迦如",
    "T20n1177A_006:0756c07": "來在大眾中。入金剛寂智無心定三摩地三",
    "T20n1177A_006:0756c08": "昧。從三昧起放大慈大悲法性神光。遍照三",
    "T20n1177A_006:0756c09": "千大千世界大梵諸天眾。菩薩摩訶薩四部",
    "T20n1177A_006:0756c10": "眾等比丘比丘尼及諸天龍修羅鬼神眾及一",
    "T20n1177A_006:0756c11": "切眾生等。如來告示。普令志求無上正等菩",
    "T20n1177A_006:0756c12": "提者。是故世尊告語諸大菩薩。應是修學如",
    "T20n1177A_006:0756c13": "來大乘瑜伽祕密金剛三摩地法教。行人更",
    "T20n1177A_006:0756c14": "須入此道場。修入一切佛心金剛大智祕密",
    "T20n1177A_006:0756c15": "法門觀。如是一切修行菩薩四部眾等比丘",
    "T20n1177A_006:0756c16": "比丘尼等。先當持鉢乞食。於四威儀詳序而",
    "T20n1177A_006:0756c17": "行次第乞已。於施主家供養食訖。還至本處",
    "T20n1177A_006:0756c18": "澡浴清淨。復入道場不得懶墮睡眠。懈怠",
    "T20n1177A_006:0756c19": "不勤斷絕休廢。如是菩薩及四部眾等。不依",
    "T20n1177A_006:0756c20": "此法受師教戒者。則不得成無上菩提諸佛",
    "T20n1177A_006:0756c21": "道果故。是時釋迦牟尼如來在大眾會中。告",
    "T20n1177A_006:0756c22": "諸菩薩言。吾今說諸佛如來瑜伽金剛祕密",
    "T20n1177A_006:0756c23": "聖性菩提三摩地法教者。如來起大悲智救",
    "T20n1177A_006:0756c24": "攝有情。令一切菩薩修習聖性金剛菩提法",
    "T20n1177A_006:0756c25": "觀。是時一切大眾諸大菩薩。四部人眾天龍",
    "T20n1177A_006:0756c26": "八部等。聞佛所說踊躍歡喜。讚歎如來演不",
    "T20n1177A_006:0756c27": "思議教法。深生慚愧得未曾有信受奉行。"
}