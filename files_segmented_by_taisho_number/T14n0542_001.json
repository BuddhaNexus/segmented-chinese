{
    "T14n0542_001:0829a05": "No. 542",
    "T14n0542_001:0829a06": "佛說耶祇經",
    "T14n0542_001:0829a08": "宋居士沮渠京聲譯",
    "T14n0542_001:0829a09": "聞如是：一時，佛在迦奈國。國中有婆羅門大",
    "T14n0542_001:0829a10": "富姓，名耶祇，本事九十六種外道，以求福祐。",
    "T14n0542_001:0829a11": "聞人事佛，得富貴長壽安隱，度脫生死受福，",
    "T14n0542_001:0829a12": "不入三惡道中，不更勤苦。耶祇自念：「我不",
    "T14n0542_001:0829a13": "如捨置外道，當奉事佛。」因詣佛所，以頭面",
    "T14n0542_001:0829a14": "著地，為佛作禮，長跪白佛言：「我本愚癡，無",
    "T14n0542_001:0829a15": "所識知，竊聞佛道恢弘、大慈普濟，佛天上",
    "T14n0542_001:0829a16": "天下人中之尊，無不安隱者。我今欲捨置所",
    "T14n0542_001:0829a17": "事外道，歸命於佛，願佛哀我，當受教誡。」佛",
    "T14n0542_001:0829a18": "言：「若今所言大善！熟自思之而止惡為善",
    "T14n0542_001:0829a19": "者，何憂不得安隱？」耶祇白佛言：「今以我所",
    "T14n0542_001:0829a20": "事非真故，歸命於佛。當哀愍我曹，去濁穢之",
    "T14n0542_001:0829a21": "行，受佛清淨決言。若審爾者大善。」耶祇便",
    "T14n0542_001:0829a22": "前受五戒：一、不殺生；二者、不盜；三者、不婬；",
    "T14n0542_001:0829a23": "四者、不兩舌、惡口、妄言、綺語；五、不飲酒。三自",
    "T14n0542_001:0829a24": "歸已，起繞佛三匝，持齋七日而去。自是之",
    "T14n0542_001:0829a25": "後，行到他國，見人殺生射獵，盜人財物，耶",
    "T14n0542_001:0829a26": "祇便欲隨之；見好色女人，心意貪之；見人",
    "T14n0542_001:0829a27": "是不是，便論道之；見人飲酒醉亂，便欲追",
    "T14n0542_001:0829a28": "之，心不安定，更欲悔之，自念：「我不能事是",
    "T14n0542_001:0829a29": "佛法，終當還佛五戒。」即詣佛所，叩頭白佛",
    "T14n0542_001:0829b01": "言：「我前從佛受五戒，多所禁害，不得從我",
    "T14n0542_001:0829b02": "本意，今自思惟欲罷，不能事佛。佛法尊重，",
    "T14n0542_001:0829b03": "非我所能奉事，當可得還五戒不？於佛意當",
    "T14n0542_001:0829b04": "可爾不？」佛默然不應，言未絕口中，便有自然",
    "T14n0542_001:0829b05": "鬼神，持鐵椎擊耶祇頭，破之；復有鬼神，",
    "T14n0542_001:0829b06": "解脫其衣；復有鬼神，以鐵鈎就口中移取",
    "T14n0542_001:0829b07": "其舌；有婬女鬼神，以刀深割其陰；有鬼神，",
    "T14n0542_001:0829b08": "洋銅沃其口中；前後左右皆諸鬼神，競來",
    "T14n0542_001:0829b09": "分裂其肉。如是，耶祇眼目臭咤，面如土色，",
    "T14n0542_001:0829b10": "自然之火燒其身，求生不得，求死不得，鬼",
    "T14n0542_001:0829b11": "神持之甚急。佛見之如是，哀愍念之，因問耶",
    "T14n0542_001:0829b12": "祇：「汝今者當云何？」耶祇口噤不能復語，但",
    "T14n0542_001:0829b13": "舉手自搏，從佛求哀。佛便放威神，鬼神皆",
    "T14n0542_001:0829b14": "怖而走。耶祇便得穌息，更起叩頭，前白佛",
    "T14n0542_001:0829b15": "言：「我心中有是五賊，牽我入惡罪中，出是",
    "T14n0542_001:0829b16": "惡言。今受其罪，自我所為違負佛言，願佛",
    "T14n0542_001:0829b17": "哀我。」佛言：「自汝心口所為，當咎阿誰？」耶祇",
    "T14n0542_001:0829b18": "白佛言：「從今日以往，當自改更，奉持五戒，歲",
    "T14n0542_001:0829b19": "三齋、月六齋，燒香燃燈，供事三尊，身、口、意",
    "T14n0542_001:0829b20": "不敢復犯。」佛言：「如是，大善！自若眼目所見，身",
    "T14n0542_001:0829b21": "體所更，自作自得，作善得善，心念不善得",
    "T14n0542_001:0829b22": "不善。佛者法中之師，教人去惡為善，後長",
    "T14n0542_001:0829b23": "得度脫，諸天及人民，愚癡者，皆使智慧，不",
    "T14n0542_001:0829b24": "更勤苦。從今已往，改更修善，莫得聽心意",
    "T14n0542_001:0829b25": "所為，誤人之本。」佛說經已，耶祇心意開解，",
    "T14n0542_001:0829b26": "即得須陀洹道，歡喜而去。耶祇歸家，即勅",
    "T14n0542_001:0829b27": "舍中大小，皆詣佛所受五戒，歲三齋、月六齋。",
    "T14n0542_001:0829b28": "耶祇便捨家，剃頭鬚被袈裟，從佛作沙門，遂",
    "T14n0542_001:0829b29": "得阿羅漢道。",
    "T14n0542_001:0829c01": "佛說耶祇經"
}