{
    "T53n2122_024:0461c15": "法苑珠林卷第二十四",
    "T53n2122_024:0461c17": "西明寺沙門釋道世撰",
    "T53n2122_024:0461c18": "◎說聽篇第十六之二",
    "T53n2122_024:0461c19": "簡眾部第五",
    "T53n2122_024:0461c20": "夫法師昇座。先須禮敬三寶自淨其心。觀時",
    "T53n2122_024:0461c21": "擇人具慈悲意。救生利物。然後為說。故報恩",
    "T53n2122_024:0461c22": "經云。聽者坐說者立不應為說。若聽者求說",
    "T53n2122_024:0461c23": "者過。不應為說。若聽者依人不依法。依字",
    "T53n2122_024:0461c24": "不依義。依不了義經不依了義經。依識不依",
    "T53n2122_024:0461c25": "智。並不應為說。何以故。是人不能恭敬諸佛",
    "T53n2122_024:0461c26": "菩薩清淨法故。若說尊重於法。聽法之人亦",
    "T53n2122_024:0461c27": "生崇敬。至心聽受不生輕慢。是名清淨說。",
    "T53n2122_024:0461c28": "故阿含經偈云。",
    "T53n2122_024:0461c29": "　聽者端心如渴飲　　一心入於語義中",
    "T53n2122_024:0462a01": "　聞法踊躍心悲喜　　如是之人可為說",
    "T53n2122_024:0462a02": "又五分律云。除其貪心。不自輕心。不輕大眾",
    "T53n2122_024:0462a03": "心。慈心喜心利益心不動心。立此等心。乃至",
    "T53n2122_024:0462a04": "宣說一四句偈。令前人如實解者。長夜安樂",
    "T53n2122_024:0462a05": "利益無量。",
    "T53n2122_024:0462a06": "又涅槃經云。若有受持讀誦書寫宣說。非時",
    "T53n2122_024:0462a07": "非國不請而說。輕心輕他自歎隨處而說。反",
    "T53n2122_024:0462a08": "滅佛法。乃至令無量人死墮地獄。則是眾生",
    "T53n2122_024:0462a09": "惡知識也。",
    "T53n2122_024:0462a10": "又十誦律云。有五種人。問法皆不應為說。一",
    "T53n2122_024:0462a11": "試問。二無疑問。三不為悔所犯故問。四不受",
    "T53n2122_024:0462a12": "語故問。五詰難故問。並不得答。若前人實",
    "T53n2122_024:0462a13": "有好心。不具前意。為欲生善滅惡者。法師隨",
    "T53n2122_024:0462a14": "機方便好心為說。若自解未明。或於法有",
    "T53n2122_024:0462a15": "疑者。則不得為說。恐令前人有錯傳之失。彼",
    "T53n2122_024:0462a16": "此得罪。",
    "T53n2122_024:0462a17": "又百喻經及毘曇論。問答有四。一有決定答。",
    "T53n2122_024:0462a18": "譬如人問一切有生皆死。此是決定答。二",
    "T53n2122_024:0462a19": "問死者必有生。是應分別答。愛盡者無生。有",
    "T53n2122_024:0462a20": "愛者必有生。是名分別答。三有問人為最勝",
    "T53n2122_024:0462a21": "不。此應反問言。汝問三惡道。為問諸天。若問",
    "T53n2122_024:0462a22": "三惡道。人實為最勝。若問於諸天。人必為",
    "T53n2122_024:0462a23": "不如。如是等義名反問答。四若問十四難。若",
    "T53n2122_024:0462a24": "問世界及眾生有邊無邊有始終無始終。如",
    "T53n2122_024:0462a25": "是等義名置答。論問若論諸外道愚癡自以",
    "T53n2122_024:0462a26": "為智。不閑四論。唯作一分別論。",
    "T53n2122_024:0462a27": "又優婆塞戒經云。佛言。如法住者。能自他",
    "T53n2122_024:0462a28": "利。不如法住者。則不得名自他利。如法住",
    "T53n2122_024:0462a29": "者有八智。何等為八。一法智。二義智。三時",
    "T53n2122_024:0462b01": "智。四知足智。五自他智。六眾智。七根智。八",
    "T53n2122_024:0462b02": "上下智。是人具足如是八智。凡有所說具十",
    "T53n2122_024:0462b03": "六事。一時說。二至心說。三次第說。四和合",
    "T53n2122_024:0462b04": "說。五隨義說。六喜樂說。七隨意說。八不輕",
    "T53n2122_024:0462b05": "眾說。九不訶眾說。十如法說。十一自他利說。",
    "T53n2122_024:0462b06": "十二不散亂說。十三合義說。十四真正說。十",
    "T53n2122_024:0462b07": "五說已不生憍慢。十六說已不求來世報。如",
    "T53n2122_024:0462b08": "是之人能從他聽。從他聽時具十六事。一時",
    "T53n2122_024:0462b09": "聽。二樂聽。三至心聽。四恭敬聽。五不求過",
    "T53n2122_024:0462b10": "聽。六不為論議聽。七不為勝聽。八聽時不輕",
    "T53n2122_024:0462b11": "說者。九聽時不輕於法。十聽時終不自輕。十",
    "T53n2122_024:0462b12": "一聽時遠離五蓋。十二聽時為受持讀誦。十",
    "T53n2122_024:0462b13": "三聽時為除五欲。十四聽時為具信心。十五",
    "T53n2122_024:0462b14": "聽時為調眾生。十六聽時為斷闇根。善男子。",
    "T53n2122_024:0462b15": "具八智者。能說能聽。如是之人能自他利。不",
    "T53n2122_024:0462b16": "具足者則不得名自利利他。",
    "T53n2122_024:0462b17": "復次能說法者。復有二種。一者清淨。二者",
    "T53n2122_024:0462b18": "不清淨。不清淨者復有五事。一為利故說。二",
    "T53n2122_024:0462b19": "為報而說。三為勝他說。四為十報說。五疑",
    "T53n2122_024:0462b20": "說。",
    "T53n2122_024:0462b21": "清淨說者。復有五事。一先施食然後說。二",
    "T53n2122_024:0462b22": "為增長三寶故說。三斷自他煩惱故說。四為",
    "T53n2122_024:0462b23": "分別邪正故說。五為聽者得最勝故說。善男",
    "T53n2122_024:0462b24": "子。不淨說法者。名曰垢穢。名為賣法。亦名",
    "T53n2122_024:0462b25": "污辱。亦名錯說。亦名失意(清淨說者翻前即是)。",
    "T53n2122_024:0462b26": "又法句喻經云。於是世尊即說偈言。",
    "T53n2122_024:0462b27": "　雖誦千章　　句義不正　　不如一要",
    "T53n2122_024:0462b28": "　聞可滅意　　雖誦千言　　不義何益",
    "T53n2122_024:0462b29": "　不如一義　　聞行可度　　雖多誦經",
    "T53n2122_024:0462c01": "　不解何益　　解一法句　　行可得道",
    "T53n2122_024:0462c02": "又大法炬陀羅尼經云。若受法人欲行呪法",
    "T53n2122_024:0462c03": "令不斷者。彼諸法師欲說法時。斂容端坐",
    "T53n2122_024:0462c04": "先誦呪曰。",
    "T53n2122_024:0462c05": "怛絰他　陀迦那　阿迦男迦那　迦那",
    "T53n2122_024:0462c06": "　迦那　那迦　迦迦那迦　阿迦迦那迦　迦",
    "T53n2122_024:0462c07": "那　迦那　迦那阿迦那　迦迦那　婆鼻",
    "T53n2122_024:0462c08": "殺　帝夜他婆鼻殺　夜他伽伽那　多他",
    "T53n2122_024:0462c09": "婆鼻殺帝　多他摩迦舍　那迦舍　迦迦",
    "T53n2122_024:0462c10": "舍",
    "T53n2122_024:0462c11": "法師爾時眷屬圍繞。即得成此加護方便。令",
    "T53n2122_024:0462c12": "彼法師心不動亂說法不斷。滅除欲執。令諸",
    "T53n2122_024:0462c13": "羅剎女等。所有聽眾不為留難。法師所須不",
    "T53n2122_024:0462c14": "為障礙。◎",
    "T53n2122_024:0462c15": "◎漸頓部第六",
    "T53n2122_024:0462c16": "如百喻經云。昔有一聚落。去王城五由旬。村",
    "T53n2122_024:0462c17": "中有好美水。王勅村人常使民日日送其美",
    "T53n2122_024:0462c18": "水。村人疲苦悉欲移避遠此村去。時彼村主",
    "T53n2122_024:0462c19": "語諸人言。汝等莫去。我當為汝白王。改五",
    "T53n2122_024:0462c20": "由旬作三由旬。使汝得近往來不疲。即往白",
    "T53n2122_024:0462c21": "王。王為改之作三由旬。眾人聞已便大歡喜。",
    "T53n2122_024:0462c22": "有人語言。此故是本五由旬。更無有異。雖",
    "T53n2122_024:0462c23": "聞此言信王語故終不肯捨。世間之人亦復",
    "T53n2122_024:0462c24": "如是。修行正法度於五道向涅槃城。心生疲",
    "T53n2122_024:0462c25": "倦便欲捨離。頓駕生死不能復進。如來法王",
    "T53n2122_024:0462c26": "有大方便。於一乘法分別說三。小乘之人聞",
    "T53n2122_024:0462c27": "之歡喜。以為易行。修善進德求度生死。後聞",
    "T53n2122_024:0462c28": "人說無有三乘。故是一乘。以信佛語終不肯",
    "T53n2122_024:0462c29": "捨。如彼村人亦復如是。",
    "T53n2122_024:0463a01": "又華嚴經云。佛子。譬如日出光照一切大山",
    "T53n2122_024:0463a02": "王。次照一切大山。次照金剛寶山。然後普照",
    "T53n2122_024:0463a03": "一切大地。日光不作是念。我應先照諸大山",
    "T53n2122_024:0463a04": "王。次第乃至普照大地。但彼山地有高下故。",
    "T53n2122_024:0463a05": "照有先後。如來應供等正覺亦復如是。成",
    "T53n2122_024:0463a06": "就無量無邊法界智慧日輪。常放無量無礙",
    "T53n2122_024:0463a07": "智慧光明。光照菩薩等諸大山王。次照緣",
    "T53n2122_024:0463a08": "覺。次照聲聞。次照決定善根眾生隨應受化。",
    "T53n2122_024:0463a09": "然後悉照一切眾生。乃至邪定為作未來饒",
    "T53n2122_024:0463a10": "益因緣。如來智慧日光不作是念。我當先照",
    "T53n2122_024:0463a11": "菩薩乃至邪定。但放大智日光普照一切。佛",
    "T53n2122_024:0463a12": "子。譬如日月出現世間乃至深山幽谷無不",
    "T53n2122_024:0463a13": "普照。如來智慧日月亦復如是。普照一切無",
    "T53n2122_024:0463a14": "不明了。但眾生悕望善根不同。故如來智光",
    "T53n2122_024:0463a15": "種種差別。",
    "T53n2122_024:0463a16": "法施部第七",
    "T53n2122_024:0463a17": "如十住毘婆沙論云。若菩薩欲以法施眾生",
    "T53n2122_024:0463a18": "者。應如決定王大乘經中稱法師功德及說",
    "T53n2122_024:0463a19": "法義戒隨順修學。謂說法者應行四法。何",
    "T53n2122_024:0463a20": "等為四。一者廣博多學。能持一切言辭章句。",
    "T53n2122_024:0463a21": "二者決定。善知世間出世間諸法生滅相。三",
    "T53n2122_024:0463a22": "者得禪定慧。於諸經法隨順無諍。四者不增",
    "T53n2122_024:0463a23": "不損如所說行。",
    "T53n2122_024:0463a24": "又正法念經云。若有眾生正行善業。為邪見",
    "T53n2122_024:0463a25": "人說一偈法令淨信佛。命終生應聲天受種",
    "T53n2122_024:0463a26": "種樂。從天還退隨業流轉。若為財物故與人",
    "T53n2122_024:0463a27": "說法。不以悲心利益眾生。而取財物。或用",
    "T53n2122_024:0463a28": "飲酒。或與女人共飲共食。如伎兒法自實",
    "T53n2122_024:0463a29": "求財。如是法施其果甚少。生於天上作智慧",
    "T53n2122_024:0463b01": "鳥。能說偈頌。是則名曰下品法施也。云何名",
    "T53n2122_024:0463b02": "為中品法施耶。為名聞故。為勝他故。為勝餘",
    "T53n2122_024:0463b03": "大法師故。為人說法。或以妬心為人說法。如",
    "T53n2122_024:0463b04": "是法施得報亦少。生於天中受中果報。或生",
    "T53n2122_024:0463b05": "人中。是則名曰中品法施也。云何名為上品",
    "T53n2122_024:0463b06": "法施耶。以清淨心為欲增長眾生智慧。而",
    "T53n2122_024:0463b07": "為說法。不為財利。為令邪見眾生等住於正",
    "T53n2122_024:0463b08": "法。如是法施。自利利人無上最勝。乃至涅",
    "T53n2122_024:0463b09": "槃其福不盡。是則名曰上品法施也。",
    "T53n2122_024:0463b10": "又迦葉經爾時世尊而說偈頌曰。",
    "T53n2122_024:0463b11": "　三千大千界　　珍寶滿其中",
    "T53n2122_024:0463b12": "　以此用布施　　所得功德少",
    "T53n2122_024:0463b13": "　若說一偈法　　功德為甚多",
    "T53n2122_024:0463b14": "　三界諸樂具　　盡持施一人",
    "T53n2122_024:0463b15": "　不如一偈施　　功德為最勝",
    "T53n2122_024:0463b16": "　此功德勝彼　　能離諸苦惱",
    "T53n2122_024:0463b17": "　若河沙世界　　珍寶滿其中",
    "T53n2122_024:0463b18": "　以施諸如來　　不如一法施",
    "T53n2122_024:0463b19": "　施寶福雖多　　不及一法施",
    "T53n2122_024:0463b20": "　一偈福尚勝　　況多難思議",
    "T53n2122_024:0463b21": "又十住毘婆沙論云。在家之人當行財施。出",
    "T53n2122_024:0463b22": "家之人當行法施。何以故。在家法施不及出",
    "T53n2122_024:0463b23": "家人。以聽受法者於在家人信心淺薄故。又",
    "T53n2122_024:0463b24": "在家之人多有財物。出家之人於諸經法讀",
    "T53n2122_024:0463b25": "誦通達。為人解說在眾無畏。非在家者之所",
    "T53n2122_024:0463b26": "能及。又使聽者起恭敬心不及出家。又欲說",
    "T53n2122_024:0463b27": "法降伏人心不及出家。如偈說曰。",
    "T53n2122_024:0463b28": "　先自修行法　　然後教餘人",
    "T53n2122_024:0463b29": "　乃可作是言　　汝隨我所行",
    "T53n2122_024:0463c01": "　身自行不善　　安能令彼善",
    "T53n2122_024:0463c02": "　自不得寂滅　　何能令人寂",
    "T53n2122_024:0463c03": "又出家之人。若行財施則妨餘善。遠離阿練",
    "T53n2122_024:0463c04": "若處。必至聚落與白衣從事。多有言說發起",
    "T53n2122_024:0463c05": "三毒。於六度等心薄。乃至貪著五欲捨戒還",
    "T53n2122_024:0463c06": "俗。故名為死。或能反戒。易起重罪。是名死",
    "T53n2122_024:0463c07": "等。諸煩惱苦患。以是因緣故。於出家者稱",
    "T53n2122_024:0463c08": "歎法施。於在家者稱歎財施。",
    "T53n2122_024:0463c09": "又金光明經云。說法者有五種事。一者法施",
    "T53n2122_024:0463c10": "彼我兼利。財施不爾。二者法施。能令眾生出",
    "T53n2122_024:0463c11": "於三界。財施者不出欲界。三者法施利益法",
    "T53n2122_024:0463c12": "身。財施之者長養色身。四者法施增長無窮。",
    "T53n2122_024:0463c13": "財施必有竭盡。五者法施能斷無明。財施只",
    "T53n2122_024:0463c14": "有伏貪心。故知財施不及法也。就法施中",
    "T53n2122_024:0463c15": "自有階漸。若有所解不用他知。恐他勝己祕",
    "T53n2122_024:0463c16": "而有說。則自未來常不聞法。",
    "T53n2122_024:0463c17": "又智度論云。若悋惜法則常生邊地無佛法",
    "T53n2122_024:0463c18": "處。由悋法故障他慧明。此則不如賣法。他人",
    "T53n2122_024:0463c19": "反勝過此。",
    "T53n2122_024:0463c20": "又成實論云。若人但能為他說法。是名利他。",
    "T53n2122_024:0463c21": "是人雖不自隨法行。為他說故自亦得利。於",
    "T53n2122_024:0463c22": "此惠施門略有三品。下法施者。說布施法",
    "T53n2122_024:0463c23": "不說智慧。中法施者。說於持戒。上法施者。",
    "T53n2122_024:0463c24": "說於智慧。以說智慧。教人觀理得斷惑智二",
    "T53n2122_024:0463c25": "障出離生死遠成菩提涅槃樂果。乃至但能",
    "T53n2122_024:0463c26": "唯說小乘。教化一人令觀生空。信解依行雖",
    "T53n2122_024:0463c27": "未得道。亦勝教化一閻浮中所有眾生令行",
    "T53n2122_024:0463c28": "十善。以信解人解修聖道。則有出因要得涅",
    "T53n2122_024:0463c29": "槃。",
    "T53n2122_024:0464a01": "又諸法勇王經云。閻浮提中所有水陸空行",
    "T53n2122_024:0464a02": "眾生盡得人身。若有一人教是諸人令其安",
    "T53n2122_024:0464a03": "住五戒十善。所得功德。不如有人教誨一人",
    "T53n2122_024:0464a04": "令得信行。",
    "T53n2122_024:0464a05": "又十住毘婆沙論云。有四法能退失智慧。菩",
    "T53n2122_024:0464a06": "薩所應遠離。何等為四。一不敬法及說法者。",
    "T53n2122_024:0464a07": "二於要法祕匿悋惜。三樂法者為作障礙壞",
    "T53n2122_024:0464a08": "其聽心。四懷憍慢自高卑人。復有四法。得其",
    "T53n2122_024:0464a09": "智慧。應常修習。何等為四。一恭敬法及說法",
    "T53n2122_024:0464a10": "者。二如所聞法及所讀誦為他人說其心清",
    "T53n2122_024:0464a11": "淨不求利養。三知從多聞得智慧故。勤求",
    "T53n2122_024:0464a12": "不息如救頭然。四如所聞法受持不忘。貴如",
    "T53n2122_024:0464a13": "說行不貴言說。",
    "T53n2122_024:0464a14": "報恩部第八",
    "T53n2122_024:0464a15": "如善恭敬經云。佛告阿難。若有從他聞一四",
    "T53n2122_024:0464a16": "句偈。或抄或寫書之竹帛。所有名字於若干",
    "T53n2122_024:0464a17": "劫。取彼和尚阿闍梨等荷擔肩上。或時背",
    "T53n2122_024:0464a18": "負。或以頂戴。常負行者。復將一切音樂之具",
    "T53n2122_024:0464a19": "供養是師。作如是事尚自不能具報師恩。若",
    "T53n2122_024:0464a20": "當來世於師和尚所起不敬心。常說於過",
    "T53n2122_024:0464a21": "我說愚癡。極受多苦。於當來世必墮惡道。是",
    "T53n2122_024:0464a22": "故阿難。我教汝等常行恭敬尊重之心。當得",
    "T53n2122_024:0464a23": "如是勝上之法。所謂愛重三寶甚深之法。",
    "T53n2122_024:0464a24": "又梵網經云。若佛子。見大乘法師同見同行",
    "T53n2122_024:0464a25": "來入僧坊舍宅城邑。若百里千里來者。即迎",
    "T53n2122_024:0464a26": "來送去禮拜供養。日日三時供養。日食三兩",
    "T53n2122_024:0464a27": "金。百味飲食床座供養法師。一切所須盡給",
    "T53n2122_024:0464a28": "與之。常請法師三時說法。日日三時禮拜。不",
    "T53n2122_024:0464a29": "生瞋心患惱之心。為法滅身請法。若不爾者",
    "T53n2122_024:0464b01": "犯輕垢罪。",
    "T53n2122_024:0464b02": "又優婆塞戒經云。若優婆塞受持六重戒已。",
    "T53n2122_024:0464b03": "四十里中有講法處。不能往聽得失意罪。",
    "T53n2122_024:0464b04": "又大方等陀羅尼經云。佛告阿難。若有父母",
    "T53n2122_024:0464b05": "妻子。不放此人至於道場者。此人應向父母",
    "T53n2122_024:0464b06": "等前燒種種香。長跪合掌應作是言。我今欲",
    "T53n2122_024:0464b07": "至道場哀愍聽許亦應種種諫曉隨宜說法。",
    "T53n2122_024:0464b08": "亦應三請。若不聽者。此人應於舍宅默自思",
    "T53n2122_024:0464b09": "惟誦持經典。",
    "T53n2122_024:0464b10": "又正法念經云。若人供養說法法師。當知是",
    "T53n2122_024:0464b11": "人即為供養現在世尊。其人如是隨所供養。",
    "T53n2122_024:0464b12": "所發願成就。乃至得阿耨菩提。以能供養",
    "T53n2122_024:0464b13": "說法師故。何以故。以聞法故心得調伏。以",
    "T53n2122_024:0464b14": "調伏故能斷無知流轉之闇。若離聞法無有",
    "T53n2122_024:0464b15": "一法能調伏心。",
    "T53n2122_024:0464b16": "又勝思惟經云。不起罪業不起福業不起無",
    "T53n2122_024:0464b17": "動業者。是名供養佛。",
    "T53n2122_024:0464b18": "又華手經云。若以華香衣食湯藥等供養諸",
    "T53n2122_024:0464b19": "佛。不名為真供養。如來坐道場所得微妙法",
    "T53n2122_024:0464b20": "隨能修學者。是名真供養。故說偈云。",
    "T53n2122_024:0464b21": "　若以華塗香　　衣食及湯藥",
    "T53n2122_024:0464b22": "　以此供諸佛　　不名為真供",
    "T53n2122_024:0464b23": "　如來坐道場　　所得微妙法",
    "T53n2122_024:0464b24": "　若人能修學　　是真供養佛",
    "T53n2122_024:0464b25": "又十住婆沙論云。佛告阿難。天雨香華不名",
    "T53n2122_024:0464b26": "供養恭敬如來。若比丘比丘尼優婆塞優婆",
    "T53n2122_024:0464b27": "夷。一心不放逸。親近修集聖法。是名真供",
    "T53n2122_024:0464b28": "養佛。",
    "T53n2122_024:0464b29": "又寶雲經云。不以財施供養於佛。何以故。如",
    "T53n2122_024:0464c01": "來法身不待財施。唯以法施供養於佛。為",
    "T53n2122_024:0464c02": "具佛道。以法供養為最第一。",
    "T53n2122_024:0464c03": "又善恭敬經云。佛言。若有比丘。雖復有夏不",
    "T53n2122_024:0464c04": "能閑解如是法句。彼亦應當從他依止。所以",
    "T53n2122_024:0464c05": "者何。自尚不解。況欲與他作依止師。假令耆",
    "T53n2122_024:0464c06": "舊百夏比丘。而不能解沙門祕密之事。不解",
    "T53n2122_024:0464c07": "法律等。亦應說依止。若有比丘從他受法。於",
    "T53n2122_024:0464c08": "彼師邊應起尊貴敬重之心。欲受法時。當在",
    "T53n2122_024:0464c09": "師前不得輕笑。不得露齒。不得交足。不得視",
    "T53n2122_024:0464c10": "足。不得動足。不得踔脚。師不發問不得輒言",
    "T53n2122_024:0464c11": "凡有所使勿得違命。勿視師面。離師三肘令",
    "T53n2122_024:0464c12": "坐即坐。勿得違教。於彼師所應起慈心。若有",
    "T53n2122_024:0464c13": "所疑先應諮白。若見師許然後請決。當知一",
    "T53n2122_024:0464c14": "日三時應參進止。若三時間不參進止。是師",
    "T53n2122_024:0464c15": "應當如法治之。若參師不見應持土塊或木",
    "T53n2122_024:0464c16": "或草以為記驗。若當見師在房室內。是時學",
    "T53n2122_024:0464c17": "者應起至心繞房三匝向師頂禮爾乃方還。",
    "T53n2122_024:0464c18": "若不見師眾務皆止不得為也。除大小便。又",
    "T53n2122_024:0464c19": "復弟子於其師所不得麁言。師所呵責不應",
    "T53n2122_024:0464c20": "反報。師坐臥床應先敷拭令無塵污蟲蟻之",
    "T53n2122_024:0464c21": "屬。若師坐臥。乃至師起。應修誦業。時彼學",
    "T53n2122_024:0464c22": "者。至日東方便到師所。善知時已數往師邊",
    "T53n2122_024:0464c23": "諮問所須。我作何事。又復弟子在於師前不",
    "T53n2122_024:0464c24": "得洟唾。若行寺內恭敬師故。勿以袈裟覆於",
    "T53n2122_024:0464c25": "肩髆。不得籠頭。天時若熱日別三時以扇扇",
    "T53n2122_024:0464c26": "師。三度授水授令洗浴。又復三時應獻冷飲",
    "T53n2122_024:0464c27": "師。師所營事應盡身力而營助之。佛告阿",
    "T53n2122_024:0464c28": "難。若將來世有諸比丘。或於師所不起恭敬。",
    "T53n2122_024:0464c29": "說於師僧長短之者。彼人則非是須陀洹。亦",
    "T53n2122_024:0465a01": "非凡夫。彼愚癡人。應如是治。師實有過尚",
    "T53n2122_024:0465a02": "不得說。況當無也。若有比丘。於其師邊不恭",
    "T53n2122_024:0465a03": "敬者。我說別有一小地獄。名為[序-予+阜]撲。當墮",
    "T53n2122_024:0465a04": "是中。墮彼處已一身四頭身體俱然。狀如火",
    "T53n2122_024:0465a05": "聚。出大猛焰熾然不息。然已復然。於彼獄",
    "T53n2122_024:0465a06": "處復有諸蟲。名曰鉤[此/束]。彼諸毒蟲常噉舌根。",
    "T53n2122_024:0465a07": "時彼癡人從彼捨身生畜生中。皆由往昔罵",
    "T53n2122_024:0465a08": "辱於師舌根過故。常食屎尿。捨彼身已雖",
    "T53n2122_024:0465a09": "生人間。常生邊地具足惡法。雖得人身皮不",
    "T53n2122_024:0465a10": "似人。不能具足人之形色。常被極賤誹謗",
    "T53n2122_024:0465a11": "[夌*欠]辱。離佛世尊常無智慧。從彼死已還墮",
    "T53n2122_024:0465a12": "地獄。更得無量無邊苦患之法。",
    "T53n2122_024:0465a13": "利益部第九",
    "T53n2122_024:0465a14": "如正法念經云。說法有十功德多所利益。何",
    "T53n2122_024:0465a15": "等為十。一時處具足。二分別易解。三與法相",
    "T53n2122_024:0465a16": "應。四非為利養。五為調伏心。六隨順說法。七",
    "T53n2122_024:0465a17": "說施有報。八說生死法多諸障礙。九說天退",
    "T53n2122_024:0465a18": "歿。十說有業果。若說法人有此十法。令聞",
    "T53n2122_024:0465a19": "法者得多功德利益安樂乃至涅槃。若聞法",
    "T53n2122_024:0465a20": "功德成就深心。信根清淨一向淨心信於三",
    "T53n2122_024:0465a21": "寶。詣聽法處為聞正法。隨舉一足皆生梵福。",
    "T53n2122_024:0465a22": "又大菩薩藏經云。於諸菩薩起深愛樂。猶如",
    "T53n2122_024:0465a23": "大師。於正法所起愛樂心。如自己身。於如",
    "T53n2122_024:0465a24": "來所起愛樂心。如自己命。於尊重師起愛樂",
    "T53n2122_024:0465a25": "心。猶如父母。於諸眾生起愛樂心。視如一子。",
    "T53n2122_024:0465a26": "於阿遮利耶受教師所起愛樂心。敬如眼目。",
    "T53n2122_024:0465a27": "於諸正行起愛樂心。猶如耳目身首。於波羅",
    "T53n2122_024:0465a28": "蜜起愛敬心。猶如手足。於說法師起愛樂心。",
    "T53n2122_024:0465a29": "如眾重寶。所求正法起愛樂心。猶如良藥。於",
    "T53n2122_024:0465b01": "能舉罪及憶念者起愛樂心。猶如良醫。",
    "T53n2122_024:0465b02": "又僧伽吒經云。爾時一切勇菩薩白佛言。世",
    "T53n2122_024:0465b03": "尊。若有眾生聞此法者壽命幾劫。佛言。壽",
    "T53n2122_024:0465b04": "命滿八十劫。一切勇白佛言。劫以何量。佛",
    "T53n2122_024:0465b05": "言。譬如大城縱廣十二由旬高三由旬盛滿",
    "T53n2122_024:0465b06": "胡麻。有長壽人過百歲已取一而去。如是城",
    "T53n2122_024:0465b07": "中胡麻悉盡。劫猶不盡。又如大山縱廣二十",
    "T53n2122_024:0465b08": "五由旬高十二由旬。有長壽人過一百歲以",
    "T53n2122_024:0465b09": "輕繒帛一往拂之。如是山盡劫猶不盡。是名",
    "T53n2122_024:0465b10": "劫量。時一切勇菩薩白佛言。世尊。一發誓願",
    "T53n2122_024:0465b11": "尚得如是福德之聚。壽命八十劫。何況於佛",
    "T53n2122_024:0465b12": "法中廣修諸行。",
    "T53n2122_024:0465b13": "又涅槃經云。若離四法得涅槃者。無有是處。",
    "T53n2122_024:0465b14": "何等為四。一親近善友二專心聽法。三繫",
    "T53n2122_024:0465b15": "念思惟。四如法修行。以是義故。聽法因緣。則",
    "T53n2122_024:0465b16": "得近於大般涅槃。何以故。開法眼故。世有",
    "T53n2122_024:0465b17": "三人。一者無目(譬凡夫人)二者一目(譬聲聞人)三者二目(譬諸",
    "T53n2122_024:0465b18": "菩薩)言無目者。常不聞法。一目之人羅暫聞法",
    "T53n2122_024:0465b19": "其心不住。二目之人專心聽受如聞而行。以",
    "T53n2122_024:0465b20": "聽法故得知世間如是三人。",
    "T53n2122_024:0465b21": "又法句喻經云。昔佛在舍衛國給孤精舍。為",
    "T53n2122_024:0465b22": "諸天人民說法時。波斯匿王有一寡女。名",
    "T53n2122_024:0465b23": "曰金剛。父母哀愍別為作好舍宅。給五百妓",
    "T53n2122_024:0465b24": "女以娛樂之。眾共有一長老青衣。名曰度勝。",
    "T53n2122_024:0465b25": "常行市內買脂粉香華。時見男女無數大",
    "T53n2122_024:0465b26": "眾。各齎香華出城詣佛。即問行人。欲何所",
    "T53n2122_024:0465b27": "至。眾人答言。佛出於世。三界之尊度脫眾生",
    "T53n2122_024:0465b28": "皆得泥洹。度勝聞之心悅意憙。即自念言。",
    "T53n2122_024:0465b29": "今老見佛宿世之福。便分香直持買好華。隨",
    "T53n2122_024:0465c01": "眾人輩往到佛所作禮却立。散華燒香一心",
    "T53n2122_024:0465c02": "聽法已。過市取香。因聽法功宿行所追。香",
    "T53n2122_024:0465c03": "氣熏聞斤兩倍前。嫌其遲晚而共詰之。度勝",
    "T53n2122_024:0465c04": "奉道即如事言。世有聖師三界之尊。擊無上",
    "T53n2122_024:0465c05": "法鼓震動三千。往聽法者無央數人。實隨聽",
    "T53n2122_024:0465c06": "法。是以稽遲。金剛之徒聞說世尊法義殊妙",
    "T53n2122_024:0465c07": "非世所聞。悚然心歡而自歎曰。吾等何罪獨",
    "T53n2122_024:0465c08": "隔不聞。即報度勝。試為我說之。度勝白曰。",
    "T53n2122_024:0465c09": "身賤口穢不敢便宣。說法之儀先施高座。度",
    "T53n2122_024:0465c10": "勝受勅具宣聖旨。五百侍女皆大歡喜。各脫",
    "T53n2122_024:0465c11": "衣服一領積為高座。度勝洗浴承佛威神如",
    "T53n2122_024:0465c12": "應說法。金剛之等五百侍女。疑結破惡得須",
    "T53n2122_024:0465c13": "陀洹道。說法甚美。不覺失火。一時燒死。即生",
    "T53n2122_024:0465c14": "天上。王將人從來欲救火。見之已然。收拾棺",
    "T53n2122_024:0465c15": "斂葬送畢已。往過佛所。為佛作禮叉手言",
    "T53n2122_024:0465c16": "曰。金剛不幸不覺失火。大小燒盡。適棺斂",
    "T53n2122_024:0465c17": "訖。不審何罪遇此火害。唯願世尊彰告未聞。",
    "T53n2122_024:0465c18": "佛告大王。過去世時有城名波羅柰。有長者",
    "T53n2122_024:0465c19": "婦。將采女五百人至城外大祠祀。其法難急。",
    "T53n2122_024:0465c20": "他性之人不得到邊。無問親疎。其有來者擲",
    "T53n2122_024:0465c21": "著火中。時世有辟支佛。名曰迦羅處在山中。",
    "T53n2122_024:0465c22": "晨來分衛暮輒還山。迦羅分衛來趣郊祠。長",
    "T53n2122_024:0465c23": "者婦見之忿然瞋恚。共捉迦羅撲著火中。舉",
    "T53n2122_024:0465c24": "身燋爛。便現神足飛升虛空。眾女驚怖泣",
    "T53n2122_024:0465c25": "淚悔過。長跪舉頭而自陳曰。女人愚戇不",
    "T53n2122_024:0465c26": "識至真。群迷長慢毀辱神靈。自惟過釁罪惡",
    "T53n2122_024:0465c27": "如山。願降尊德以消重殃。尋聲即下而般泥",
    "T53n2122_024:0465c28": "洹。諸女起塔供養舍利。佛為大王而說偈",
    "T53n2122_024:0465c29": "言。",
    "T53n2122_024:0466a01": "　愚戇作惡　　不能自解　　殃追自焚",
    "T53n2122_024:0466a02": "　罪成熾然　　愚不望處　　不謂適苦",
    "T53n2122_024:0466a03": "　臨墮厄地　　乃知不善",
    "T53n2122_024:0466a04": "佛告大王。爾時長者婦者。今王女金剛是。五",
    "T53n2122_024:0466a05": "百侍女者今度勝等五百妓女是。罪福追人",
    "T53n2122_024:0466a06": "久無不彰。善惡隨人如影隨形。說是法時諸",
    "T53n2122_024:0466a07": "來大小即得道迹。",
    "T53n2122_024:0466a08": "又阿育王經云。昔阿恕伽王使道人說法。時",
    "T53n2122_024:0466a09": "以步障遮諸婦女。使其聽法。爾時法師為諸",
    "T53n2122_024:0466a10": "婦女說法。常說施論戒論生天之論。有一",
    "T53n2122_024:0466a11": "婦女。分犯王法。發幕向法師前問法師言。如",
    "T53n2122_024:0466a12": "來大覺於菩提樹下覺諸法時覺悟施戒耶。",
    "T53n2122_024:0466a13": "更悟餘法耶。法師答言。佛覺一切有漏法皆",
    "T53n2122_024:0466a14": "苦。猶若融鐵。此苦因從習而生。猶如毒樹。",
    "T53n2122_024:0466a15": "修八正道以滅苦習。是女人得聞此語獲得",
    "T53n2122_024:0466a16": "須陀洹道。以刀繫頸往到王所。而白王言。",
    "T53n2122_024:0466a17": "我今日犯王重法。願王以法治我。王問言。汝",
    "T53n2122_024:0466a18": "犯何事。答言。我破王禁制至道人所。譬如",
    "T53n2122_024:0466a19": "渴牛不避於死。我實渴於佛法。是以默突聽",
    "T53n2122_024:0466a20": "法。王問言。汝聽法時頗有所得不。答言。得",
    "T53n2122_024:0466a21": "法見四真諦。解陰入界及以諸大。皆知無我。",
    "T53n2122_024:0466a22": "遂得法眼。王聞是語踊躍歡喜。即為作禮。便",
    "T53n2122_024:0466a23": "唱令言。自今已後不聽作障隔。樂聽法者聽",
    "T53n2122_024:0466a24": "直至法師所對面聽法。歎言。奇哉。我宮內乃",
    "T53n2122_024:0466a25": "出人寶。以是因緣。當知聽法有大利益。",
    "T53n2122_024:0466a26": "又雜寶藏經云。爾時般遮羅國。以五百白雁",
    "T53n2122_024:0466a27": "獻波斯匿王。王令送著祇桓精舍。眾僧食時",
    "T53n2122_024:0466a28": "人人乞食。雁見僧眾來在前立。佛以一音說",
    "T53n2122_024:0466a29": "法眾生各得類解。當時群雁亦解僧語。聞法",
    "T53n2122_024:0466b01": "歡喜。鳴聲相和還於池水。後毛羽轉長飛至",
    "T53n2122_024:0466b02": "餘處。獵師以網都覆殺之。一雁作聲諸雁皆",
    "T53n2122_024:0466b03": "和。謂聽法時聲。乘是善心生忉利天。生天之",
    "T53n2122_024:0466b04": "法。法有三念。一念本所從來。二念定生何處。",
    "T53n2122_024:0466b05": "三念先作何業得來生天。便自思惟。自見宿",
    "T53n2122_024:0466b06": "因更無餘善。唯佛僧邊聽法。作是念已五百",
    "T53n2122_024:0466b07": "天子即時來下在如來邊。佛為說法悉得須",
    "T53n2122_024:0466b08": "陀洹。波斯匿王遇到佛所。常見五百雁羅列。",
    "T53n2122_024:0466b09": "佛前。是日不見。便問佛言。此中諸雁向何處",
    "T53n2122_024:0466b10": "去。佛言。欲見諸雁者。先雁飛去他處。為獵師",
    "T53n2122_024:0466b11": "所殺。命終生天。今此五百諸天子等。著好天",
    "T53n2122_024:0466b12": "冠端正殊特者。是今日聽法皆得須陀洹。王",
    "T53n2122_024:0466b13": "問佛言。此諸群雁以何業緣墮於畜生。命",
    "T53n2122_024:0466b14": "終生天今日得道。佛言。昔迦葉佛時。五百",
    "T53n2122_024:0466b15": "女人盡共受戒。用心不堅毀所受戒。犯戒因",
    "T53n2122_024:0466b16": "緣墮畜生中作此雁身。以受戒故得值如來",
    "T53n2122_024:0466b17": "聞法獲道。以雁身中聽法因緣生於天上。",
    "T53n2122_024:0466b18": "又舊雜譬喻經云。昔有沙門晝夜誦經。有狗",
    "T53n2122_024:0466b19": "伏床下一心聽經。不復念食。如是積年。命盡",
    "T53n2122_024:0466b20": "得人形。生舍衛國中作女人。長大見沙門分",
    "T53n2122_024:0466b21": "衛。便走自持飯與沙門歡喜。後作比丘尼。",
    "T53n2122_024:0466b22": "得應真道。",
    "T53n2122_024:0466b23": "頌曰。",
    "T53n2122_024:0466b24": "　王猷外釐　　神道內綏　　皇覺正法",
    "T53n2122_024:0466b25": "　斯極宗師　　敬承玄教　　崇德振輝",
    "T53n2122_024:0466b26": "　師弟說授　　芳葉秀滋　　四諦感悟",
    "T53n2122_024:0466b27": "　三達熙怡　　啟境金牒　　開訓神機",
    "T53n2122_024:0466b28": "　空有齊[車*犬]　　玄門洞微　　遣于無遣",
    "T53n2122_024:0466b29": "　至道非彌",
    "T53n2122_024:0466c01": "感應緣(略引九驗)",
    "T53n2122_024:0466c02": "宋沙門竺道生宋居士費崇先魏沙門天",
    "T53n2122_024:0466c03": "竺勒那齊沙門釋僧範隋沙門釋曇延",
    "T53n2122_024:0466c04": "隋沙門釋慧遠隋沙門釋法彥唐沙門釋",
    "T53n2122_024:0466c05": "道宗唐沙門釋道慧",
    "T53n2122_024:0466c06": "宋長安龍光寺有竺道生。本姓魏。鉅鹿人也。",
    "T53n2122_024:0466c07": "少小出家聰銳神異。年在志學便登法座吐",
    "T53n2122_024:0466c08": "納宮商。道俗高伏。年至具戒器鑒日深。性度",
    "T53n2122_024:0466c09": "機警神氣清穆。初入廬山幽栖七年以求其",
    "T53n2122_024:0466c10": "志。常以入道之要慧解為本。故鑽仰群經斟",
    "T53n2122_024:0466c11": "酌雜論。萬里隨法不憚疲苦。後與慧叡慧嚴",
    "T53n2122_024:0466c12": "同游長安。從什公受業。關中僧眾咸謂神",
    "T53n2122_024:0466c13": "寤。後還都止青園寺。宋太祖文皇帝深加歎",
    "T53n2122_024:0466c14": "重。後太祖設會。帝親同眾御于地筵。下食良",
    "T53n2122_024:0466c15": "久眾咸疑日晚。帝曰。始可中耳。生曰。白日麗",
    "T53n2122_024:0466c16": "天。天言始中。何得非中。遂取鉢食。於是一",
    "T53n2122_024:0466c17": "眾從之。莫不歎其樞機得衷。後校閱真俗研",
    "T53n2122_024:0466c18": "思因果。乃立善不受報頓悟成佛。又著二",
    "T53n2122_024:0466c19": "諦論佛性當有論法身無色論佛無淨土論應",
    "T53n2122_024:0466c20": "有緣論等。籠罩舊說妙有淵旨。而守文之",
    "T53n2122_024:0466c21": "徒多生嫌嫉。與奪之聲紛然競起。又六卷泥",
    "T53n2122_024:0466c22": "洹先至京都。生剖析經理洞入幽微。乃說一",
    "T53n2122_024:0466c23": "闡提人皆得成佛。于時大本未傳。孤明先發",
    "T53n2122_024:0466c24": "獨見忤眾。於是舊學以為邪說。機憤滋甚。",
    "T53n2122_024:0466c25": "遂顯大眾擯而遣之。生於大眾中正容誓曰。",
    "T53n2122_024:0466c26": "若我所說反於經義者。謂於現身即表癩",
    "T53n2122_024:0466c27": "疾。若與實相不相違背者。願捨壽之時據師",
    "T53n2122_024:0466c28": "子座。言竟拂衣而逝。初投吳之虎丘山。旬",
    "T53n2122_024:0466c29": "日之中學徒數百。其年夏雷震。青園佛殿",
    "T53n2122_024:0467a01": "龍升于天光影西壁。因改寺名曰龍光。時",
    "T53n2122_024:0467a02": "人歎曰。龍既已去。生必行矣。俄而投迹廬山",
    "T53n2122_024:0467a03": "銷影巖岫。山中僧眾咸共敬服。後涅槃大本",
    "T53n2122_024:0467a04": "至于南京。果稱闡提悉有佛性。與前所說合",
    "T53n2122_024:0467a05": "若符契。生既獲斯經。尋即講說。以宋元嘉",
    "T53n2122_024:0467a06": "十一年冬十一月庚子。於廬山精舍升于法",
    "T53n2122_024:0467a07": "座。神色開明德音濬發。論義數番窮理盡",
    "T53n2122_024:0467a08": "妙。觀聽之眾莫不悟悅。法席將畢。忽見麈",
    "T53n2122_024:0467a09": "尾紛然而墜。端坐正容隱几而卒。顏色不",
    "T53n2122_024:0467a10": "異似若入定。道俗嗟駭遠近悲洟。於是京",
    "T53n2122_024:0467a11": "邑諸僧內慚自疾追而信服。其神鑒之至",
    "T53n2122_024:0467a12": "徵瑞如此乃葬廬山之阜。初叡公及嚴觀",
    "T53n2122_024:0467a13": "同學齊名。故時人評曰。生叡發天真。嚴觀",
    "T53n2122_024:0467a14": "霔流得。慧義彭享進。寇淵于默塞。生及叡",
    "T53n2122_024:0467a15": "公獨標天真之目。故以秀出群士矣。初關中",
    "T53n2122_024:0467a16": "僧肇始注維摩。世咸翫味。生乃更發深旨顯",
    "T53n2122_024:0467a17": "暢新異。及諸經義疏世皆寶焉。王微以生比",
    "T53n2122_024:0467a18": "郭林宗。乃為之立傳。旍其遺德。時人以生",
    "T53n2122_024:0467a19": "推闡提得佛。此語有據。頓悟不受報等時亦",
    "T53n2122_024:0467a20": "憲章。宋太祖甞述生頓悟義。有沙門僧弼等",
    "T53n2122_024:0467a21": "皆設巨難。帝曰。若使逝者可興。豈為諸君所",
    "T53n2122_024:0467a22": "屈。龍光寺又有沙門寶林。初經長安受學。後",
    "T53n2122_024:0467a23": "祖述生公諸義。時人號曰逝玄。生著涅槃記。",
    "T53n2122_024:0467a24": "及注異宗論檄魔文等。林弟子法寶亦學兼",
    "T53n2122_024:0467a25": "內外。著金剛後心論等。亦祖述生義焉。近",
    "T53n2122_024:0467a26": "代又有釋慧生者。亦止龍光寺。蔬食善眾經。",
    "T53n2122_024:0467a27": "兼攻草隷。時人以同寺相繼。號曰大小二",
    "T53n2122_024:0467a28": "生(右此一驗出梁高僧傳)。",
    "T53n2122_024:0467a29": "宋費崇先者。吳興人也。少頗信法。至三十",
    "T53n2122_024:0467b01": "餘精勤彌篤。至泰始三年受菩薩戒。寄齋",
    "T53n2122_024:0467b02": "於謝慧遠家。二十四日晝夜不懈。每聽經常",
    "T53n2122_024:0467b03": "以鵲尾香鑪置膝前。初齋三夕見一人容服",
    "T53n2122_024:0467b04": "不凡。徑來舉鑪將去。崇先視膝前鑪。猶在",
    "T53n2122_024:0467b05": "其處。更詳視此人見提去甚分明。崇先方悟",
    "T53n2122_024:0467b06": "是神異。自惟衣裳新濯了無不淨。唯坐側有",
    "T53n2122_024:0467b07": "唾壺。既使去壺。即復見此人還鑪坐前。未至",
    "T53n2122_024:0467b08": "席頃猶見兩鑪。既至即合為一。然則此神人",
    "T53n2122_024:0467b09": "所提者蓋鑪影乎。崇先又當聞人說。福遠寺",
    "T53n2122_024:0467b10": "有僧欽尼。精勤得道。欣然願見未及得往。屬",
    "T53n2122_024:0467b11": "意甚至。甞齋於他家。夜三更中忽見一尼容",
    "T53n2122_024:0467b12": "儀儼若。著赭布袈裟正立齋席之前。食頃",
    "T53n2122_024:0467b13": "而滅。及崇先後觀此尼。色貌被服即牕前",
    "T53n2122_024:0467b14": "所覩者也(右此驗出冥祥記)。",
    "T53n2122_024:0467b15": "元魏時有中天竺沙門勒那。魏云實意。是西",
    "T53n2122_024:0467b16": "國人。不知氏族。遍通三藏妙入總持。以魏永",
    "T53n2122_024:0467b17": "平之初來游東夏。宣武皇帝每請講華嚴經。",
    "T53n2122_024:0467b18": "披閱精勤毋廢一日。正處高座。忽有一人持",
    "T53n2122_024:0467b19": "笏執名者。形如大官。云奉天帝命來請法師",
    "T53n2122_024:0467b20": "講華嚴經。意曰。今此法席尚未停止。待訖經",
    "T53n2122_024:0467b21": "文當來從命。雖然法事所資獨不能建。都講",
    "T53n2122_024:0467b22": "香火維那梵唄。咸皆須之。可請令定。使者",
    "T53n2122_024:0467b23": "如所請。見講諸僧。既而法事將了。又見前使",
    "T53n2122_024:0467b24": "云。奉天帝命故來下迎。意乃含笑熙怡告眾",
    "T53n2122_024:0467b25": "辭訣。奄然卒於法座。都講四人亦同時殞。",
    "T53n2122_024:0467b26": "魏境道俗聞見斯異無不嗟嘆。",
    "T53n2122_024:0467b27": "齊鄴東大覺寺沙門僧範。姓李。平鄉人也。善",
    "T53n2122_024:0467b28": "解群書時稱府庫。晚年出家經論諳委。言行",
    "T53n2122_024:0467b29": "相輔祥徵屢降。甞有膠州刺史杜弼。於鄴顯",
    "T53n2122_024:0467c01": "義寺請範冬講。至華嚴六地。忽有一雁飛下",
    "T53n2122_024:0467c02": "從浮圖東順行入堂。正對高座伏地聽法。講",
    "T53n2122_024:0467c03": "散徐出。還順塔西爾乃翔逝。又於此寺夏講。",
    "T53n2122_024:0467c04": "雀來在座西南伏聽終於九旬。又曾處濟州。",
    "T53n2122_024:0467c05": "亦有一梟。飛來入聽講訖便去。又有一僧懷",
    "T53n2122_024:0467c06": "忿加毀罵云。伽斗汝何所知。當夜有神打而",
    "T53n2122_024:0467c07": "幾死。自非道洽冥符能感應如是。以天保",
    "T53n2122_024:0467c08": "六年三月二日卒於大覺寺。年八十矣。",
    "T53n2122_024:0467c09": "隋京師延興寺釋曇延。姓王。蒲州萬泉人",
    "T53n2122_024:0467c10": "也。世家豪族宦歷齊周。而姓協書籍鄉邦稱",
    "T53n2122_024:0467c11": "敘。探[(阜-十+止)*責]玄旨洞曉無差。欲著涅槃大疏。恐",
    "T53n2122_024:0467c12": "滯凡情每祈誠寤寐。願得嘉徵。乃於夜夢有",
    "T53n2122_024:0467c13": "人被白服乘於白馬。騣尾拂地而道授經旨。",
    "T53n2122_024:0467c14": "延手執馬騣與之請論。寤後惟曰。此必馬鳴",
    "T53n2122_024:0467c15": "菩薩授我義端。執騣知其宗旨。抵事可觀耳。",
    "T53n2122_024:0467c16": "雖感此瑞猶恐不合理。更持經疏。於陳州治",
    "T53n2122_024:0467c17": "仁壽寺舍利塔前。燒香誓曰。延以凡度仰測",
    "T53n2122_024:0467c18": "聖心。銓釋已了具如別卷。若幽致微達。願",
    "T53n2122_024:0467c19": "示明靈。如無所感誓不傳授。言訖涅槃卷軸",
    "T53n2122_024:0467c20": "並放光明。通夜呈祥。道俗稱慶。塔中舍利又",
    "T53n2122_024:0467c21": "放光明。三日三夜暉光不絕。上燭天漢下",
    "T53n2122_024:0467c22": "照山河。合境望光皆來謁拜。既感徵祥眾伏",
    "T53n2122_024:0467c23": "傳受。君臣重德罕有斯人。以隋開皇八年八",
    "T53n2122_024:0467c24": "月十三日。終於延興寺。春秋七十有三。",
    "T53n2122_024:0467c25": "隋京師淨影寺釋慧遠。姓季。燉煌人。後居上",
    "T53n2122_024:0467c26": "黨之高都焉。三藏備通九流洞曉。天縱疏朗",
    "T53n2122_024:0467c27": "儀止沖和。講導為業天下同歸。昔在清化先",
    "T53n2122_024:0467c28": "養一鵝。聽講為務。開皇七年勅召入京。鵝",
    "T53n2122_024:0467c29": "在本寺栖宿廊廡。晝夜鳴呼眾共愍之。附使",
    "T53n2122_024:0468a01": "達京至淨影寺大門放之。鳴叫騰躍注入遠",
    "T53n2122_024:0468a02": "房。依前馴聽不避寒暑。但聞法集鍾聲不問",
    "T53n2122_024:0468a03": "旦夕。皆入講堂靜聲伏聽。僧徒梵散出堂翔",
    "T53n2122_024:0468a04": "鳴。若值白黑布薩鳴鍾。終不入聽。時共異",
    "T53n2122_024:0468a05": "之。若遠常途講解。依法潛聽。中間及餘語",
    "T53n2122_024:0468a06": "便鳴翔而出。信知道籍人弘。靈鳥嘉應。不可",
    "T53n2122_024:0468a07": "非其身未證法輒升法座。定墮地獄。此亦別",
    "T53n2122_024:0468a08": "時之意。不得雷同總廢也。以開皇年中卒",
    "T53n2122_024:0468a09": "於淨影寺。",
    "T53n2122_024:0468a10": "隋西京真寂道場釋法彥。姓張。寓居治州",
    "T53n2122_024:0468a11": "志隆大法。而聰明振響冠遠儕倫。雖三藏並",
    "T53n2122_024:0468a12": "通。偏以大論馳美。游涉法會莫敢抗言。開皇",
    "T53n2122_024:0468a13": "十六年。下勅以彥為大論眾主。住真寂寺。鎮",
    "T53n2122_024:0468a14": "長引化仁壽造塔。復召送舍利于汝州。四年",
    "T53n2122_024:0468a15": "又勅送舍利沂州善應寺。掘其深丈餘。乃",
    "T53n2122_024:0468a16": "得金沙。濤汰成純。凡有二升。光曜奪日。又感",
    "T53n2122_024:0468a17": "黃牛。自至塔前屈膝前足兩拜而止。迴身又",
    "T53n2122_024:0468a18": "禮文帝。比景像一拜。及入石函于時三萬許",
    "T53n2122_024:0468a19": "人。並見天雲五色長十餘丈闊三四丈。四繞",
    "T53n2122_024:0468a20": "白雲狀如羅綺。正當基上空中。自午至未方",
    "T53n2122_024:0468a21": "乃歇滅。後降五色雲從四方來。狀同前瑞。",
    "T53n2122_024:0468a22": "又感玄鶴五頭從西北來迴旋塔上乃經四度",
    "T53n2122_024:0468a23": "去復還來。復感白鶴於上裴回久之乃逝。又",
    "T53n2122_024:0468a24": "感五色蛇盤屈函外可三尺頭向舍利。驚終",
    "T53n2122_024:0468a25": "不怖。如此數度。刺史鄭善果以表奏聞曰。",
    "T53n2122_024:0468a26": "臣聞。敬天育物。則乾象著其能。順地養民。",
    "T53n2122_024:0468a27": "則坤元表其德。是以陶唐砥躬弗懈。伏氣呈",
    "T53n2122_024:0468a28": "祥。夏后水土成功。玄珪告錫。方知天時人事",
    "T53n2122_024:0468a29": "影響若神伏惟陛下。秉圖揖讓。受命君臨。區",
    "T53n2122_024:0468b01": "宇無塵聲教盡一。含弘光大慈愍無邊。天佛",
    "T53n2122_024:0468b02": "垂鑒降茲榮瑞。塔基六處並得異砂。炫曜相",
    "T53n2122_024:0468b03": "暉俱同金寶。牛為禮拜。太古未經。雲騰五色。",
    "T53n2122_024:0468b04": "於今方見。又感蛇形雜采盤旋塔基。鶴颺玄",
    "T53n2122_024:0468b05": "素裴回空際。雖軒皇景瑞空傳舊章。漢帝慶",
    "T53n2122_024:0468b06": "徵徒書簡策。自非德隆三寶道冠百王。豈",
    "T53n2122_024:0468b07": "能感斯美慶致招靈異。帝乃大悅。著于別記。",
    "T53n2122_024:0468b08": "以大業三年卒于所住。春秋六十矣。",
    "T53n2122_024:0468b09": "唐西京勝光寺釋道宗。俗姓孫氏。萊州即墨",
    "T53n2122_024:0468b10": "人也。三藏通明大論尤精。每講大論天雨眾",
    "T53n2122_024:0468b11": "華。旋繞講堂飛流戶內。既不委地。久之還",
    "T53n2122_024:0468b12": "去。合眾驚嗟希覩斯瑞。武德六年卒于所住。",
    "T53n2122_024:0468b13": "春秋七十有一。",
    "T53n2122_024:0468b14": "唐蒲州仁壽年釋道慧。俗姓張氏。河東虞",
    "T53n2122_024:0468b15": "鄉人也。神氣高邈器度虛簡。善通機會鑒達",
    "T53n2122_024:0468b16": "治方。雖通群典偏以涅槃攝論為栖神之宅",
    "T53n2122_024:0468b17": "也。至貞觀二年冬月。有請講涅槃。預知將終",
    "T53n2122_024:0468b18": "苦不受請。前人不測鄭重延之。不免來意赴",
    "T53n2122_024:0468b19": "請登座。發題告諸四眾。悲歎而言。自惟去聖",
    "T53n2122_024:0468b20": "遙遠微言隱絕。庸愚所傳不足師範。但以信",
    "T53n2122_024:0468b21": "心歸向自當識悟。今席講說止於云何偈後。",
    "T53n2122_024:0468b22": "但世界法爾不久當終。時日既促願各用心。",
    "T53n2122_024:0468b23": "逐文依敘。恰至偈初。即覺失念無疾而終。",
    "T53n2122_024:0468b24": "春秋七十有五。即以其年十二月。送往王城",
    "T53n2122_024:0468b25": "子午谷中南山之陰。闔境同號若喪考妣。當",
    "T53n2122_024:0468b26": "夜降雪。周三四里。乃掃路通行陳屍山嶺經",
    "T53n2122_024:0468b27": "夕忽有異華。繞屍周匝備地涌出。可五百枝。",
    "T53n2122_024:0468b28": "長二尺許。上發鮮榮似欵冬華。而形相全異。",
    "T53n2122_024:0468b29": "大眾驚慟悲慶諠山。乃折入城示諸耆宿。",
    "T53n2122_024:0468c01": "乃內水瓶。至來年五月猶不萎瘁。自非宿祐",
    "T53n2122_024:0468c02": "所資。豈感冥祥嘉應也。晉州有人。性愛畋",
    "T53n2122_024:0468c03": "獵。初不奉信。有傳慧感。乃造山覓唯覩空",
    "T53n2122_024:0468c04": "處。自悔哀哭曰。生不蒙開信死不逢瑞。獨",
    "T53n2122_024:0468c05": "何無感。必有神道願示微祥。言訖地涌奇",
    "T53n2122_024:0468c06": "華。還長二尺。欣慰嘉應發心永固(右此八驗出唐高僧傳)。",
    "T53n2122_024:0468c07": "法苑珠林卷第二十四"
}