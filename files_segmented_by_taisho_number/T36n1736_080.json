{
    "T36n1736_080:0623b02": "2大方廣佛華嚴經隨疏演義鈔卷",
    "T36n1736_080:0623b03": "第八十",
    "T36n1736_080:0623b05": "唐清涼山大華嚴寺沙門澄觀述",
    "T36n1736_080:0623b06": "疏「始本無二絕二礙」者，此有二意：一則眾生",
    "T36n1736_080:0623b07": "本有佛智，是則本覺不礙始覺，如是而證",
    "T36n1736_080:0623b08": "名無礙智；二者斷障顯了，則無煩惱、所知二",
    "T36n1736_080:0623b09": "礙。疏「合出經益物」等者，疏文有二：先正釋",
    "T36n1736_080:0623b10": "文。後「然如來藏經等」下，引例釋者，言九喻",
    "T36n1736_080:0623b11": "者，《如來藏經》具有九喻，一二不同餘經，或",
    "T36n1736_080:0623b12": "有一二三四多少不定，故致等言。言「如來",
    "T36n1736_080:0623b13": "藏經」者，即如來在王舍城耆闍崛山，成佛",
    "T36n1736_080:0623b14": "十年後方說之，與大比丘百千人菩薩六十",
    "T36n1736_080:0623b15": "恒河沙云云。爾時世尊於栴檀重閣正坐",
    "T36n1736_080:0623b16": "三昧而現神變，有千葉蓮華，大如車輪，其",
    "T36n1736_080:0623b17": "數無量，色香具足而未開敷，一切華內皆有",
    "T36n1736_080:0623b18": "化佛，上昇虛空彌覆世界，猶如寶帳。一",
    "T36n1736_080:0623b19": "一蓮華放無量光，一切蓮華同時舒榮，佛神",
    "T36n1736_080:0623b20": "力故。須臾之間皆悉萎變，其諸華內一切化",
    "T36n1736_080:0623b21": "佛結跏趺坐，各放無數百千光明。於時此",
    "T36n1736_080:0623b22": "剎莊嚴殊特，一切大眾歡喜踊躍云云。金剛慧菩",
    "T36n1736_080:0623b23": "薩問，佛下為答云：「我以佛眼觀一切眾",
    "T36n1736_080:0623b24": "生貪欲恚癡諸煩惱中有如來智、如來眼、如",
    "T36n1736_080:0623b25": "來身，結跏趺坐儼然不動。善男子！一切眾",
    "T36n1736_080:0623b26": "生雖在諸趣，煩惱身中有如來藏，常無染",
    "T36n1736_080:0623b27": "污、德相備足，如我無異。又善男子！一譬如",
    "T36n1736_080:0623b28": "天眼之人觀未敷華，見諸華內有如來身",
    "T36n1736_080:0623b29": "結跏趺坐，除其萎華便得顯現。如是善男",
    "T36n1736_080:0623c01": "子！佛見眾生如來藏已，欲令開敷為說經",
    "T36n1736_080:0623c02": "法，滅除煩惱顯現佛性。善男子！諸佛法爾，",
    "T36n1736_080:0623c03": "若佛出世若不出世，一切眾生如來之藏常",
    "T36n1736_080:0623c04": "住不變。但彼眾生煩惱覆故，如來出世廣為",
    "T36n1736_080:0623c05": "說法，除滅塵勞成一切智云云。」每喻之後",
    "T36n1736_080:0623c06": "皆有偈文。二「復次善男子！譬如淳蜜在巖",
    "T36n1736_080:0623c07": "樹中，無數群蜂圍遶守護。時有一人巧智方",
    "T36n1736_080:0623c08": "便，先除彼蜂，乃取其蜜，隨意食用，惠及近",
    "T36n1736_080:0623c09": "遠。」下取意合。「蜜喻如來藏，蜂喻煩惱，人喻",
    "T36n1736_080:0623c10": "如來，除蜂喻說法除煩惱。」三「復次善男子！",
    "T36n1736_080:0623c11": "譬如粳糧，未離皮糩。貧愚輕賤謂為可棄，",
    "T36n1736_080:0623c12": "除蕩既精，當為御用。」合云「糠喻煩惱，米喻",
    "T36n1736_080:0623c13": "如來知見說法除煩惱淨一切智，於諸世",
    "T36n1736_080:0623c14": "間為最正覺。」四「復次善男子！譬如真金，墮",
    "T36n1736_080:0623c15": "不淨處，隱沒不現。經歷年載，真金不壞，而",
    "T36n1736_080:0623c16": "莫能知。有天眼者語眾人言：『此不淨中有",
    "T36n1736_080:0623c17": "真金寶，汝可出之隨意受用。』」法合例知。五",
    "T36n1736_080:0623c18": "「復次善男子！譬如貧家有珍寶藏，珍寶藏",
    "T36n1736_080:0623c19": "不能言我在於此。既不自知又無語者，",
    "T36n1736_080:0623c20": "不能開發此珍寶藏。一切眾生亦復如是，",
    "T36n1736_080:0623c21": "如來知見力無所畏大法寶藏在其身內，",
    "T36n1736_080:0623c22": "不聞不知耽惑五欲，流轉生死受苦無量。",
    "T36n1736_080:0623c23": "是故諸佛出興于世，為開身內如來法藏，無",
    "T36n1736_080:0623c24": "礙辯才為大施主。」六「復次善男子！譬如菴羅",
    "T36n1736_080:0623c25": "果內實不壞，種之於地成大樹王。善男子！",
    "T36n1736_080:0623c26": "我以佛眼觀諸眾生，如來寶藏在無明㲉",
    "T36n1736_080:0623c27": "內，猶如果種在於核內。善男子！彼如來藏",
    "T36n1736_080:0623c28": "清淨無極，大智慧聚妙寂泥洹，名為如來應",
    "T36n1736_080:0623c29": "正等覺。」七「復次善男子！譬如有人，持真金",
    "T36n1736_080:0624a01": "像行詣他國，經遊險路懼遭劫奪，裹以",
    "T36n1736_080:0624a02": "弊物令無識者。此人於道忽便命終，於是",
    "T36n1736_080:0624a03": "金像棄捐曠野，行人躡跡咸謂不淨。得天",
    "T36n1736_080:0624a04": "眼者見弊物中有真金像，即為出之，一切",
    "T36n1736_080:0624a05": "禮敬。」合有如來微妙寶藏。八「復次善男子！",
    "T36n1736_080:0624a06": "譬如女人貧賤醜陋，眾人所惡而懷貴子，",
    "T36n1736_080:0624a07": "當為聖王王四天下。此人不知，經歷時節，",
    "T36n1736_080:0624a08": "常作下劣生賤子想。」合有如來寶藏。九「復",
    "T36n1736_080:0624a09": "次善男子！譬如鑄師鑄真金像，既鑄成已",
    "T36n1736_080:0624a10": "倒置于地，外現燋黑內像不變，開模出像",
    "T36n1736_080:0624a11": "金色晃曜。」合云有如來身眾相具足。下校",
    "T36n1736_080:0624a12": "量功德受持此經。「供養過去恒河沙現在諸",
    "T36n1736_080:0624a13": "佛，造恒河沙七寶臺高十由旬，日日如是，",
    "T36n1736_080:0624a14": "乃至五十恒河沙七寶臺供養恒河沙如來，",
    "T36n1736_080:0624a15": "不如有人喜樂菩提受持此經，乃至算數",
    "T36n1736_080:0624a16": "譬喻所不能及。」上之九喻，初蓮華有佛喻",
    "T36n1736_080:0624a17": "與青蓮在泥喻大同小異，其金墮不淨處",
    "T36n1736_080:0624a18": "與摩尼墮深廁中大同。彼闕此如金在於",
    "T36n1736_080:0624a19": "鑛、如蜜在山中，餘多大同。而不次第者，",
    "T36n1736_080:0624a20": "此取圓意，略舉十耳。山中有蜜又與塵",
    "T36n1736_080:0624a21": "中佛性小異，故略無之。又此引為順圓",
    "T36n1736_080:0624a22": "融，自凡至聖具含諸義，故亂引之。若依",
    "T36n1736_080:0624a23": "《佛性論》具釋九喻，雖不引《如來藏經》，而與",
    "T36n1736_080:0624a24": "此經喻次全同，各別有意，廣如《佛性論》，別",
    "T36n1736_080:0624a25": "鈔中已引。言「餘經或有一二三」等者，《涅槃》、",
    "T36n1736_080:0624a26": "《勝鬘》等經皆說，不能具引。金鑛之喻，《涅槃》",
    "T36n1736_080:0624a27": "第十有文云「復次善男子！譬如金鑛淘煉滓",
    "T36n1736_080:0624a28": "穢，然後銷鎔成金之後，價直無量。善男子！",
    "T36n1736_080:0624a29": "聲聞緣覺菩薩亦爾，皆得成就同一佛性。何",
    "T36n1736_080:0624b01": "以故？除煩惱故，如彼金鑛除諸滓穢。以是",
    "T36n1736_080:0624b02": "義故，一切眾生同一佛性無有差別。以其",
    "T36n1736_080:0624b03": "先聞如來密藏，後成佛時自然得知。如彼長",
    "T36n1736_080:0624b04": "者知乳一相。何以故？以斷無量煩惱故。」釋",
    "T36n1736_080:0624b05": "曰：以是長者多牛𤛓乳一色喻，復轉以顯",
    "T36n1736_080:0624b06": "故。第五經中有雪山甘藥喻，全同淳蜜在",
    "T36n1736_080:0624b07": "巖喻。餘有多喻，不能具引。大價摩尼垢衣",
    "T36n1736_080:0624b08": "所纏者，即《楞伽》第二，疏當第五。經云「爾時",
    "T36n1736_080:0624b09": "大慧菩薩摩訶薩白佛言：『世尊！世尊修多羅",
    "T36n1736_080:0624b10": "說：如來藏自性清淨，轉三十二相，入於一",
    "T36n1736_080:0624b11": "切眾生身中，如大價寶垢衣所纏。如來之藏",
    "T36n1736_080:0624b12": "常住不變亦復如是，而陰界入垢衣所纏，貪",
    "T36n1736_080:0624b13": "欲恚癡不實妄想塵勞所污，一切諸佛演",
    "T36n1736_080:0624b14": "說。』」釋曰：此中大慧引昔之說，下難：同外道",
    "T36n1736_080:0624b15": "說我。佛下答：不同外道故，但是虛妄無有",
    "T36n1736_080:0624b16": "真實。如來說如來藏，有時說空、無相、無願、如、",
    "T36n1736_080:0624b17": "實際、法性、法身、涅槃、自性不生不滅、本來寂靜",
    "T36n1736_080:0624b18": "自性涅槃。如是等句說如來藏等，餘經所有，",
    "T36n1736_080:0624b19": "可略言也。疏「總結上來十喻」等者，疏文有",
    "T36n1736_080:0624b20": "二：先結上十門，以成未盡。疏「故應更以」下，",
    "T36n1736_080:0624b21": "正釋經文。由經云「以如是等無量相知」，如",
    "T36n1736_080:0624b22": "是指前、等即等後，更明別義。此結有四：一",
    "T36n1736_080:0624b23": "無量、二無礙、三不可思、四廣大，並遍上十",
    "T36n1736_080:0624b24": "及所不說。第五出現境界。疏「正顯分齊」下，",
    "T36n1736_080:0624b25": "疏文有三：初出體；二「依初義」下，對前二義",
    "T36n1736_080:0624b26": "以辯來意；三「由所緣」下，融上二義。疏「後正",
    "T36n1736_080:0624b27": "顯所緣」下，分二：先隨文釋；後「若約二諦」下，義",
    "T36n1736_080:0624b28": "門料揀。第六出現之行。「前明分齊」下，文有二：",
    "T36n1736_080:0624b29": "先彰來意、後「雖智海」下通妨。謂有問言：行",
    "T36n1736_080:0624c01": "在因中，今果滿何有？釋云：行雖無量，總不",
    "T36n1736_080:0624c02": "出二，謂智與悲。智行已圓，自利滿故；而運",
    "T36n1736_080:0624c03": "即智之悲，利他不息。若爾，何以下文說真",
    "T36n1736_080:0624c04": "如行，答：此即果之行。將說悲智無礙之行：",
    "T36n1736_080:0624c05": "故說真如行之本耳。疏「真如之名言含法喻」",
    "T36n1736_080:0624c06": "者，經云「如真如前際不生」等，即以真如喻",
    "T36n1736_080:0624c07": "佛行也。若佛行契如，行即是如，故即是法。疏",
    "T36n1736_080:0624c08": "「過未非緣」者，過去緣已謝、未來緣未會，故曰",
    "T36n1736_080:0624c09": "非緣。由非緣故，過去無可生，未來無可",
    "T36n1736_080:0624c10": "動，現在雖在緣中不與緣合，故云離緣。",
    "T36n1736_080:0624c11": "故〈迴向〉中明「遍在三世不同三世，遍在一",
    "T36n1736_080:0624c12": "切而非一切。」故緣雖起而湛然無起。疏「若",
    "T36n1736_080:0624c13": "謂無量即是量故」者，離量有無量故。故《楞",
    "T36n1736_080:0624c14": "伽》云「無心量之心量，我說為心量。」謂以",
    "T36n1736_080:0624c15": "無心量而為是者，而還是心量耳。故「心彌",
    "T36n1736_080:0624c16": "虛」下，上句明無量不礙量，「終曰行」句明量",
    "T36n1736_080:0624c17": "即無量。「但涅槃云」下，引證，即第十一經。遠",
    "T36n1736_080:0624c18": "公有二釋：一云辯行所依，謂如來先成之德，",
    "T36n1736_080:0624c19": "修習趣入。亦可五行是其教行，顯性成行",
    "T36n1736_080:0624c20": "是如來行，顯如來性以成行故。意云：此一",
    "T36n1736_080:0624c21": "即是證行證性而成行故。第七出現菩提。",
    "T36n1736_080:0624c22": "疏「圓行之果」下，明來意，有二：上約真菩提",
    "T36n1736_080:0624c23": "辯來意、「對緣造修」下約應菩提以辯來意。",
    "T36n1736_080:0624c24": "疏「二明體」等者，此引二論，二互相成，《攝論》",
    "T36n1736_080:0624c25": "第九、《智論》第三。二智即根本後得，二斷即斷",
    "T36n1736_080:0624c26": "煩惱所知。此經圓宗，故「通一切」。下云「得一",
    "T36n1736_080:0624c27": "切法量等三輪，自他平等因果交徹」，如是等",
    "T36n1736_080:0624c28": "義，故通一切。疏「三辯種類」，中二：先正辯、後",
    "T36n1736_080:0624c29": "料揀。今初者。言「夫如者不二不異」者，即彌",
    "T36n1736_080:0625a01": "勒章，下當辯意。《涅槃》云「下智觀」等，六地已",
    "T36n1736_080:0625a02": "引。疏「或分為五如大品」等者，《智論》五十八",
    "T36n1736_080:0625a03": "云「一發心菩提，無量生死中發阿耨多羅三",
    "T36n1736_080:0625a04": "藐三菩提心。故名菩提，因中說果。二伏心",
    "T36n1736_080:0625a05": "菩提，斷諸煩惱，降伏其心，行諸波羅蜜。三",
    "T36n1736_080:0625a06": "明心菩提，觀三世諸佛法本末總別相，分",
    "T36n1736_080:0625a07": "別得諸法實相，謂般若波羅蜜。四出到菩",
    "T36n1736_080:0625a08": "提，於涅槃中得方便力故不著。若滅一切",
    "T36n1736_080:0625a09": "煩惱，見一切佛，得無生法忍，出三界到薩",
    "T36n1736_080:0625a10": "婆若。五無上菩提，坐道場斷習氣，得阿耨",
    "T36n1736_080:0625a11": "多羅三藐三菩提。」疏「或具十如離世間品」",
    "T36n1736_080:0625a12": "者，即五十九經，十種成如來力為十菩提。",
    "T36n1736_080:0625a13": "經云「佛子！菩薩摩訶薩有十種成如來力。",
    "T36n1736_080:0625a14": "何等為十？所謂一超過一切眾魔煩惱業",
    "T36n1736_080:0625a15": "故，成如來力；二具足一切菩薩行，遊戲一",
    "T36n1736_080:0625a16": "切菩薩三昧門故，成如來力。三具足一切菩",
    "T36n1736_080:0625a17": "薩廣大禪定故；四圓滿一切白淨助道法",
    "T36n1736_080:0625a18": "故；五得一切法智慧光明，善思惟分別故；六",
    "T36n1736_080:0625a19": "其身周遍一切世界故；七所出言音悉與一",
    "T36n1736_080:0625a20": "切眾生心等故；八能以神力加持一切故；",
    "T36n1736_080:0625a21": "九與三世諸佛身語意業等無有異，於一",
    "T36n1736_080:0625a22": "念中了三世法故；十得善覺智三昧，具如",
    "T36n1736_080:0625a23": "來十力，所謂是處非處智力，乃至漏盡智",
    "T36n1736_080:0625a24": "力故。成如來力，是為十。若諸菩薩具此十",
    "T36n1736_080:0625a25": "力，則名如來、應、正等覺。」句句皆有「成如來",
    "T36n1736_080:0625a26": "力」言。此十菩提，多同今經。疏「唯十為圓」下，第",
    "T36n1736_080:0625a27": "二料揀。先示別教；後「三除前二」下，約同教",
    "T36n1736_080:0625a28": "門揀而收之。疏「四明業用」等者，以下科經",
    "T36n1736_080:0625a29": "有其十門，兼體相用；今唯辯用，有其十耳，",
    "T36n1736_080:0625b01": "不出下文。疏「離諸緣」者，有觀則有緣，無",
    "T36n1736_080:0625b02": "緣則絕觀。「如海」下，釋文，以成上義。「非無所",
    "T36n1736_080:0625b03": "了」下，成上觀極於無觀義。謂觀智之極謂之",
    "T36n1736_080:0625b04": "無觀，無彼分別取相之觀，非無甚深無",
    "T36n1736_080:0625b05": "分別觀，故引晉經解一切義合明二經。應",
    "T36n1736_080:0625b06": "云：解一切義，無所觀察。若改為解，義則圓",
    "T36n1736_080:0625b07": "足。譯經之人見下文有知眾生心，故此但",
    "T36n1736_080:0625b08": "明無觀之義。疏「既觀念斯寂」下，上明成智",
    "T36n1736_080:0625b09": "即無分別智，今明斷障即斷煩惱。疏「無觀",
    "T36n1736_080:0625b10": "是體」下，結成具三。無觀是體者，無念體也。照",
    "T36n1736_080:0625b11": "智是上無分別智，斷即是向無惑習種。合為",
    "T36n1736_080:0625b12": "相者，謂寂照無二為菩提相。猶如明鏡無",
    "T36n1736_080:0625b13": "心為體、鑑照為用，合為其相。亦即禪宗即",
    "T36n1736_080:0625b14": "體之用，自知即用之體恒寂，知寂不二為",
    "T36n1736_080:0625b15": "心之相也。疏「二等同萬法」者，釋經「於法平",
    "T36n1736_080:0625b16": "等無有疑惑」，即是下文三輪平等。疏「上二已",
    "T36n1736_080:0625b17": "攝攝論體」者，初是實智，斷煩惱障；二是",
    "T36n1736_080:0625b18": "權智，斷所知障。故二句中已具二智二斷",
    "T36n1736_080:0625b19": "體也。疏「三一成一切成」者，釋經「無二」，即是",
    "T36n1736_080:0625b20": "下文因果交徹。於中有二：一明生佛不二，",
    "T36n1736_080:0625b21": "即一成一切成，故下釋云：如來成正覺時，",
    "T36n1736_080:0625b22": "於其身中普見一切眾生成正覺等，暗引",
    "T36n1736_080:0625b23": "《淨名》「一切眾生即菩提相」。即菩提相，于何不",
    "T36n1736_080:0625b24": "成？二明能所不二，即下釋中皆同一性。又",
    "T36n1736_080:0625b25": "引《淨名》「不二是菩提，離意法故。」法即是所、意",
    "T36n1736_080:0625b26": "即是能，良以心境同一性故，生佛亦然。此",
    "T36n1736_080:0625b27": "引《淨名》皆彌勒章。疏「四總指前三體相寂",
    "T36n1736_080:0625b28": "滅」者，釋經「無相」，即是下文「體離虧盈」。下釋",
    "T36n1736_080:0625b29": "云：成與不成，常無增減，菩提非相非非",
    "T36n1736_080:0625c01": "相故。由寂滅故無有虧盈，寂滅即是無相",
    "T36n1736_080:0625c02": "義也。故引《淨名》云「滅諸相故」，釋於寂滅。疏",
    "T36n1736_080:0625c03": "「五即心行處滅」者，釋經「無行」，即是下文相無",
    "T36n1736_080:0625c04": "增減，故云「湛然不遷」耳。釋云：若無有相，則",
    "T36n1736_080:0625c05": "無增減。疏「六雖覺而常定」者，釋經「無止」，以",
    "T36n1736_080:0625c06": "不住定故。即是下文「用該動寂」。下釋云：住",
    "T36n1736_080:0625c07": "善覺智三昧而現多身，由不住止，故能動",
    "T36n1736_080:0625c08": "用。疏「七有二義等」者，釋經「無量」，即是下文",
    "T36n1736_080:0625c09": "「周于法界」。此中有二，下釋亦二：一明一毛",
    "T36n1736_080:0625c10": "含於多佛，周遍法界。即是此中初義。二云",
    "T36n1736_080:0625c11": "「如來成正覺身，究竟無生滅故」，即第二義。",
    "T36n1736_080:0625c12": "疏「八亦二義」等者，釋經「無際」，即是下文「普",
    "T36n1736_080:0625c13": "遍諸心」。下釋亦二：一云菩薩應知自心念",
    "T36n1736_080:0625c14": "念常有佛成正覺，即此竪無際畔。二下釋",
    "T36n1736_080:0625c15": "云：何以故？諸佛如來不離此心成正覺故。",
    "T36n1736_080:0625c16": "即第二意，念念應即是化身，一得永常即是",
    "T36n1736_080:0625c17": "報身。「心無初相」下，契同法界身。然此一句即",
    "T36n1736_080:0625c18": "《起信論》。論云「菩薩地盡，覺心初起，心無初",
    "T36n1736_080:0625c19": "相，以其遠離微細念故，得見心性。心即常",
    "T36n1736_080:0625c20": "住，名究竟覺。」下云「不離此心」，即冥符理義。",
    "T36n1736_080:0625c21": "然覺心初起，心無初相，自有二意：一者覺是",
    "T36n1736_080:0625c22": "能覺，心是所覺。心是初相，即業相，是微細念，",
    "T36n1736_080:0625c23": "最初迷真，不覺心動。今無此相故。二者覺",
    "T36n1736_080:0625c24": "心合明，謂正覺心起，無能起相，故與理冥。",
    "T36n1736_080:0625c25": "若有起相，不合理故。正此取意，故云「心",
    "T36n1736_080:0625c26": "無初相冥符於理」，義兼於前，以無細念，故",
    "T36n1736_080:0625c27": "無覺相。由依法相，化身有始有終，報身有",
    "T36n1736_080:0625c28": "始無終，法身無始無終。今符於理，報亦",
    "T36n1736_080:0625c29": "無始，故云「始覺同本覺，無復始本之異，名",
    "T36n1736_080:0626a01": "究竟覺。」故云「無前際故」，則無始也。無終，同",
    "T36n1736_080:0626a02": "於上句無後際耳。法報既融，即體之應念念",
    "T36n1736_080:0626a03": "無斷，三身融矣。疏「九離邊契中」下，釋經「遠",
    "T36n1736_080:0626a04": "離二邊住於中道」，即是下文「普遍諸心」。下釋",
    "T36n1736_080:0626a05": "云：廣大周遍無處不有，不離不斷無有休",
    "T36n1736_080:0626a06": "息，入不思議方便法門。疏文有二：先釋離",
    "T36n1736_080:0626a07": "邊、後釋住中。今初，經云「離邊」，未知何是，故",
    "T36n1736_080:0626a08": "舉晉經，及取下釋，略舉四種，以等一切。染",
    "T36n1736_080:0626a09": "淨約惑，縛脫通惑業，有無通事理，一異約",
    "T36n1736_080:0626a10": "心境。何以有此？謂成菩提既離細念，妄",
    "T36n1736_080:0626a11": "惑盡矣，顯現法身智慧純淨。若為此見，未",
    "T36n1736_080:0626a12": "免是邊。故上經云「若有見正覺，解脫離諸",
    "T36n1736_080:0626a13": "漏，不著一切世，彼非證道眼。」今了於惑體",
    "T36n1736_080:0626a14": "性本空，後無所淨，故離二邊。又染淨交徹，故",
    "T36n1736_080:0626a15": "無住著，是曰離邊。縛脫者，謂昔常被惑業",
    "T36n1736_080:0626a16": "繫縛流轉無窮，今得菩提釋然解脫。若為",
    "T36n1736_080:0626a17": "此見，即是住邊。菩提智了，本自無縛，於何",
    "T36n1736_080:0626a18": "有解？無縛無解則無樂厭，故得離耳。有無",
    "T36n1736_080:0626a19": "上言通事理者，若昔謂惑有，今了惑空；昔",
    "T36n1736_080:0626a20": "謂心空，今知妙有。又真樂本有，失而不知；",
    "T36n1736_080:0626a21": "妄苦本空，得而不覺。今日始知，空者妄苦，有",
    "T36n1736_080:0626a22": "者涅槃，若如是知，並未離邊。又煩惱業苦",
    "T36n1736_080:0626a23": "本有今無，菩提佛身本無今有等，皆三世",
    "T36n1736_080:0626a24": "有法。菩提之性不屬三世，故三世有無皆",
    "T36n1736_080:0626a25": "是邊攝。真智契理絕於三世，故離有無之",
    "T36n1736_080:0626a26": "二邊等。一異有二：一者心境不了則二、契",
    "T36n1736_080:0626a27": "合則一，亦成於邊。二者生佛有異、今了一",
    "T36n1736_080:0626a28": "性，亦名為邊。今正覺了此中無有二無二，",
    "T36n1736_080:0626a29": "亦復無大智善見者，如理巧安住故。離此",
    "T36n1736_080:0626b01": "邊而言等者，謂斷常來去、生滅依正，離是",
    "T36n1736_080:0626b02": "二法皆稱為邊。又二與不二亦名為邊。今",
    "T36n1736_080:0626b03": "一契菩提一切都寂，故云遠離。疏「不偏住",
    "T36n1736_080:0626b04": "著」等下，釋住於中道。然通妨難，生下契中。",
    "T36n1736_080:0626b05": "謂有難言：若離於邊，未免於邊，有取捨",
    "T36n1736_080:0626b06": "故。故釋云：不偏住著名曰離邊，非見有",
    "T36n1736_080:0626b07": "邊而可離也。謂不偏住染，染性空故；性即",
    "T36n1736_080:0626b08": "淨故，不偏住淨。若無染則無淨故，淨相",
    "T36n1736_080:0626b09": "離故、同染性故，染淨交徹，安可住耶？智契",
    "T36n1736_080:0626b10": "此理，故曰離邊。故言「非見有邊，邊即中故。」",
    "T36n1736_080:0626b11": "復有難云：有邊即有中，邊既即中，則無邊",
    "T36n1736_080:0626b12": "矣。既無有邊，對何說中？故次答云：無邊無",
    "T36n1736_080:0626b13": "中方住中道。此有二意：一順上答，謂誠如",
    "T36n1736_080:0626b14": "所言，無邊無中故曰中道，若有中邊非真",
    "T36n1736_080:0626b15": "中也。二者反上答，謂中道有二：一者相待",
    "T36n1736_080:0626b16": "則離邊住中、二者絕相即邊而中。相待而",
    "T36n1736_080:0626b17": "空則有邊中，無邊無中為真中矣。故相",
    "T36n1736_080:0626b18": "待絕待尚是相待，得意亡言言不盡矣。歷",
    "T36n1736_080:0626b19": "上染淨等，一一皆然。疏「十總顯離言」，釋",
    "T36n1736_080:0626b20": "經「出過一切文字言說」，即是下文「體相甚深」。",
    "T36n1736_080:0626b21": "斯則上九寄言顯深，今菩提離言顯深。疏",
    "T36n1736_080:0626b22": "「無所現有三義」者，一無心現約止、二所現空",
    "T36n1736_080:0626b23": "約觀、三無別體約止觀契合。又一約心、二",
    "T36n1736_080:0626b24": "約境、三心境兩冥。又一約智、二約理、三理",
    "T36n1736_080:0626b25": "智冥契。就第三義中，疏先正釋、後「自體顯現",
    "T36n1736_080:0626b26": "故名為覺」者通妨。謂有難言：若無別體，何",
    "T36n1736_080:0626b27": "能普現眾生心行？故答云：自體顯現，如珠",
    "T36n1736_080:0626b28": "有光自照珠體。珠體喻心，光喻於智。心之",
    "T36n1736_080:0626b29": "體性即諸法性，照諸法時是自照耳。故引",
    "T36n1736_080:0626c01": "《起信》，文甚分明。然論「問曰：虛空無邊故世界",
    "T36n1736_080:0626c02": "無邊，世界無邊故眾生無邊，眾生無邊故心",
    "T36n1736_080:0626c03": "行差別亦復無邊。如是境界不可分家，難",
    "T36n1736_080:0626c04": "知難解。若無明斷，無有心想，云何能了名",
    "T36n1736_080:0626c05": "一切種智？答曰：一切境界本來一心，離於",
    "T36n1736_080:0626c06": "想念。以諸眾生妄見境界故，心有分齊。以",
    "T36n1736_080:0626c07": "妄起想念，不稱法性，故不能決了。諸佛",
    "T36n1736_080:0626c08": "如來離於見想，無所不遍。心真實故，即是",
    "T36n1736_080:0626c09": "諸法之性，自體顯照一切妄法，有大智用無",
    "T36n1736_080:0626c10": "量方便，隨諸眾生所應得解，皆能開示種",
    "T36n1736_080:0626c11": "種法義，是故得名一切種智。」釋曰：疏但引",
    "T36n1736_080:0626c12": "中間以證自體顯照，前後可知，故不廣引。",
    "T36n1736_080:0626c13": "疏「意輪等故何所疑哉」，緣上標章云「於法",
    "T36n1736_080:0626c14": "平等無有疑惑」故。疏「今初，有十三身」下，疏",
    "T36n1736_080:0626c15": "文有三：初略釋文、二「皆言量」下別釋量字、",
    "T36n1736_080:0626c16": "三「是以聖人」下結成玄旨。即肇公《涅槃無名",
    "T36n1736_080:0626c17": "論．通古》中文，出前〈窮源〉中云「非眾生無以",
    "T36n1736_080:0626c18": "御三乘、非三乘無以成涅槃，然必先有眾",
    "T36n1736_080:0626c19": "生、後有涅槃。是則涅槃有始，有始必有",
    "T36n1736_080:0626c20": "終。而經云『涅槃無始無終，湛若虛空。』則涅",
    "T36n1736_080:0626c21": "槃先有，非復學而後成者也。」釋曰：此文以",
    "T36n1736_080:0626c22": "修得，難今涅槃有始終義；以涅槃無始終，",
    "T36n1736_080:0626c23": "難其修得。故〈通古〉答云「無行名涅槃。至人",
    "T36n1736_080:0626c24": "空洞無像，而物無非我。造會萬物以成",
    "T36n1736_080:0626c25": "己者，其唯聖人乎。何則？非理不聖、非聖不",
    "T36n1736_080:0626c26": "理。理而為聖者，聖不異理也。故天帝曰：『般",
    "T36n1736_080:0626c27": "若當於何求？』善吉曰：『般若不可於色中",
    "T36n1736_080:0626c28": "求，亦不可離色中求。』又曰：『見緣起為見",
    "T36n1736_080:0626c29": "法，見法為見佛。』斯則物我不異之効也。所",
    "T36n1736_080:0627a01": "以至人戢玄機於未兆、藏冥運於即化，總",
    "T36n1736_080:0627a02": "六合以鏡心、一去來以成體。古今通、始終",
    "T36n1736_080:0627a03": "同，窮本極末莫之與二，浩然太均乃曰涅",
    "T36n1736_080:0627a04": "槃。」釋曰：彼雖明涅槃，亦以能證所證契合",
    "T36n1736_080:0627a05": "故物我一體。今雖約菩提，亦取能所一體，",
    "T36n1736_080:0627a06": "故得用其文耳。疏「今初八相之中」下，疏文",
    "T36n1736_080:0627a07": "有四：初略消經文、二會《淨名》、三對前揀",
    "T36n1736_080:0627a08": "異、四廣徵釋。疏「此文正同」下，第二會《淨名》。",
    "T36n1736_080:0627a09": "於中三：初正顯同、二出彼經意、三正會",
    "T36n1736_080:0627a10": "釋。今初，即〈菩薩品〉。彌勒為兜率天子說不",
    "T36n1736_080:0627a11": "退轉地之行，淨名難云：「為從如生得授記",
    "T36n1736_080:0627a12": "耶？為從如滅得授記耶？若以如生得授",
    "T36n1736_080:0627a13": "記者，如無有生；若以如滅得授記者，如",
    "T36n1736_080:0627a14": "無有滅。一切眾生皆如也，一切法亦如也，",
    "T36n1736_080:0627a15": "眾聖賢亦如也，至於彌勒亦如也。若彌勒",
    "T36n1736_080:0627a16": "得授記者，一切眾生亦應授記。所以者何？",
    "T36n1736_080:0627a17": "夫如者不二不異。若彌勒得阿耨多羅三藐",
    "T36n1736_080:0627a18": "三菩提者，一切眾生皆亦應得。所以者何？",
    "T36n1736_080:0627a19": "一切眾生即菩提相。若彌勒得滅度者，一切",
    "T36n1736_080:0627a20": "眾生亦當滅度。所以者何？諸佛知一切眾",
    "T36n1736_080:0627a21": "生畢竟寂滅，即涅槃相，不復更滅。」釋曰：今",
    "T36n1736_080:0627a22": "正釋成正覺義，故但引菩提。若據經文，云",
    "T36n1736_080:0627a23": "「乃至入涅槃」，則亦有亦當滅度之義，故今",
    "T36n1736_080:0627a24": "具引耳。疏「彌勒示迷此旨」下，第二出彼經",
    "T36n1736_080:0627a25": "意。既為補處，何理不窮？寄於受屈以悟時",
    "T36n1736_080:0627a26": "聽耳。言「但謂理詰之言」者，即是迷相。然迷",
    "T36n1736_080:0627a27": "有二意：一約彌勒受難。云一切同如，而我",
    "T36n1736_080:0627a28": "獨得授記，誠乖理也，故云理詰之言。二者",
    "T36n1736_080:0627a29": "彌勒不受難。云理雖一如，行滿得記。何得",
    "T36n1736_080:0627b01": "以理而難事耶？故云理詰。疏「不知真得菩",
    "T36n1736_080:0627b02": "提實如所詰」者，三正會釋淨名。非曰妄詰，",
    "T36n1736_080:0627b03": "真實菩提誠乃一得一切得耳，則受難不受",
    "T36n1736_080:0627b04": "難俱迷此理。若顯不迷，應對淨名：「實如",
    "T36n1736_080:0627b05": "所言，我已見生得記作佛入涅槃竟。」疏「又",
    "T36n1736_080:0627b06": "前章」下，三對前揀異。則前是普遍，此是廣",
    "T36n1736_080:0627b07": "容。言「一性平等反覆相成」者，前章明平等，",
    "T36n1736_080:0627b08": "此章明一性。故下釋中皆同一性，由平等",
    "T36n1736_080:0627b09": "故唯是一性，由一性故何不等耶？故云相",
    "T36n1736_080:0627b10": "成。疏「此中之成」下，第四廣徵釋。先徵、後「此是",
    "T36n1736_080:0627b11": "華嚴大節」下釋。於中二：先標示；後「然諸眾",
    "T36n1736_080:0627b12": "生」下別釋，即五教意，兼人天為六：初人天",
    "T36n1736_080:0627b13": "乘、二「小乘」下二乘、三「大乘」下始教、四「或說",
    "T36n1736_080:0627b14": "唯如來藏」下終教、五「更有」下頓教、六「若依此",
    "T36n1736_080:0627b15": "宗」下圓教。於中四：一正釋、二解妨、三結例、",
    "T36n1736_080:0627b16": "四重釋。疏「若爾」下，二解妨，於中五：一申",
    "T36n1736_080:0627b17": "難。二「若就眾生」下，解釋。此中意云：以理融",
    "T36n1736_080:0627b18": "通，不可作理事別解。三「若爾」下，以能難所。",
    "T36n1736_080:0627b19": "佛既了達，何用化耶？四「不如是知」下，釋化之",
    "T36n1736_080:0627b20": "由。五「如是化」下，結成真化。言「無不化時」，即",
    "T36n1736_080:0627b21": "常化也，故引相續正成常恒。疏「隨門不",
    "T36n1736_080:0627b22": "同種種有異」下，第三結例，即類結餘門。門",
    "T36n1736_080:0627b23": "雖有多，且略分四：一約性，即一真法界。",
    "T36n1736_080:0627b24": "二約相，即無盡事法。三約性相交徹，顯此",
    "T36n1736_080:0627b25": "二門不即不離。四以性融相，德用重重。初約",
    "T36n1736_080:0627b26": "性門者，問：體是佛不？答：是。若無礙，應成四",
    "T36n1736_080:0627b27": "句：一是佛，法性身無所不至，故經云「性空",
    "T36n1736_080:0627b28": "即是佛故。」二非佛，絕能所覺。為其性平等",
    "T36n1736_080:0627b29": "一真法界，非佛非眾生故。三亦佛亦非佛，",
    "T36n1736_080:0627c01": "以法性身無自性故。四雙非，性與無性雙",
    "T36n1736_080:0627c02": "泯絕故。經云「無中無有二，無二亦復無。三",
    "T36n1736_080:0627c03": "世一切空，是則諸佛見。」二就相門，乃有二",
    "T36n1736_080:0627c04": "義：一情、二非情。真心隨緣，變能所故。然",
    "T36n1736_080:0627c05": "此二門各分染淨，謂無明熏真如成染緣",
    "T36n1736_080:0627c06": "起，真如熏無明成淨緣起。染成萬類，淨至",
    "T36n1736_080:0627c07": "成佛。以修淨緣斷彼染緣，方得成佛。依",
    "T36n1736_080:0627c08": "此二義，則生佛不同。於淨緣中復有因果，",
    "T36n1736_080:0627c09": "因有純雜、果有依正。若約純門，隨一菩薩",
    "T36n1736_080:0627c10": "盡未來際唯修一行，一一皆然；若約雜門，",
    "T36n1736_080:0627c11": "萬行齊修盡未來際。若約因門，盡未來際常",
    "T36n1736_080:0627c12": "是菩薩；若約果門，盡未來際常是如來。經",
    "T36n1736_080:0627c13": "云「為眾生故，念念新新成等正覺。」若雙辯",
    "T36n1736_080:0627c14": "二門，盡未來際修因得果；若約雙非，盡未",
    "T36n1736_080:0627c15": "來際非因非果，便同真性。前之二門，雙具",
    "T36n1736_080:0627c16": "悲智，雙融心境。第三性相交徹門中，曲有",
    "T36n1736_080:0627c17": "四門：一以性隨相，同第二門。二會相歸性，",
    "T36n1736_080:0627c18": "同第一門。三雙存無礙，具上二門。依此則",
    "T36n1736_080:0627c19": "悲智雙運、性相齊驅，寂照雙流，成大自在。四",
    "T36n1736_080:0627c20": "互奪雙亡，則性相俱絕，沒同果海，無成不",
    "T36n1736_080:0627c21": "成。第四以性融相門，相雖萬差，無不即性，",
    "T36n1736_080:0627c22": "性德包含全在相中。以性融相，相如於性，",
    "T36n1736_080:0627c23": "令上諸門皆無障礙，因果交徹純雜相融，事",
    "T36n1736_080:0627c24": "事相參重重無盡。今就性門四句之內，是即",
    "T36n1736_080:0627c25": "佛門，不取餘三。就相門中，約有情門，是淨",
    "T36n1736_080:0627c26": "非染、是果非因，是一分義非此所用。就交",
    "T36n1736_080:0627c27": "徹門，佛則性相雙融，生則會相歸性。今經正",
    "T36n1736_080:0627c28": "約第四以性融相，一成一切皆成。謂以佛之",
    "T36n1736_080:0627c29": "淨性融生之染，以佛一性融生之多，令多",
    "T36n1736_080:0628a01": "染生隨一真性，皆如於佛已成佛竟。非唯",
    "T36n1736_080:0628a02": "有情，會萬類相融為佛體無不皆成。故肇",
    "T36n1736_080:0628a03": "公云：「會萬物而成己者，其唯聖人乎。」又",
    "T36n1736_080:0628a04": "云：「故至人空洞無像，物無非我。」以佛之性",
    "T36n1736_080:0628a05": "融於物性，同佛皆成；以物之性融佛之",
    "T36n1736_080:0628a06": "相，故令三業等於萬類。即今經意，而非餘",
    "T36n1736_080:0628a07": "門，故云隨門不同，今是成佛門也。頓教多",
    "T36n1736_080:0628a08": "同約性四門，終教即同性相交徹，始教有",
    "T36n1736_080:0628a09": "二：一者幻有即空，同會相歸性，但唯心現，",
    "T36n1736_080:0628a10": "多同第二。小乘人天皆同相門，由此有云",
    "T36n1736_080:0628a11": "無情成佛，是約性相相融，以情之性融無",
    "T36n1736_080:0628a12": "情相、以無情相隨性融同有情之性，故說",
    "T36n1736_080:0628a13": "無情有成佛義。若以無情不成佛義融情",
    "T36n1736_080:0628a14": "之相，亦得說言諸眾生不成佛也。以成與",
    "T36n1736_080:0628a15": "不成情與無情無二性故、法界無限故、佛",
    "T36n1736_080:0628a16": "體普周故、色空無二故、法無定性故、十身",
    "T36n1736_080:0628a17": "圓融故、緣起相由故、生界無盡故、因果周",
    "T36n1736_080:0628a18": "遍故、遠離斷常故、萬法虛融故，故說一成",
    "T36n1736_080:0628a19": "一切成也，非謂無情亦有覺性同情成佛。",
    "T36n1736_080:0628a20": "若許成佛，此成則能修因，無情變情、情變",
    "T36n1736_080:0628a21": "無情，便同邪見。餘義具如前後廣說。疏「又",
    "T36n1736_080:0628a22": "此眾生乃是像上之模」者，四重釋。此是一義。",
    "T36n1736_080:0628a23": "前同佛心塵中經卷，下同第十普遍諸心，以",
    "T36n1736_080:0628a24": "見自成即見他成，同下自心念念常有佛",
    "T36n1736_080:0628a25": "成正覺。疏「二釋中先總釋等」者，此有三意：",
    "T36n1736_080:0628a26": "一云「同一無性故得現成」者，謂既無二性，",
    "T36n1736_080:0628a27": "佛證一性得成佛故，生隨一性皆成佛矣。",
    "T36n1736_080:0628a28": "二云「妄性本虛生元是佛」者，生自有妄，見",
    "T36n1736_080:0628a29": "生非佛；佛了妄虛，生何非佛？三真「性叵得",
    "T36n1736_080:0628b01": "非今始成」者，若有可得，今得成佛。證性叵",
    "T36n1736_080:0628b02": "得，佛非始成。佛非始成，佛本是佛。佛之本",
    "T36n1736_080:0628b03": "佛，何異生佛？是故一成一切皆成。亦可說",
    "T36n1736_080:0628b04": "言若一不成，一切不成，同一性故。今是成",
    "T36n1736_080:0628b05": "佛門故，故一切皆成佛也。疏「後釋所無有十",
    "T36n1736_080:0628b06": "二句」下，疏文有二：先消文、後成對。前中言",
    "T36n1736_080:0628b07": "「非獨妄空真有」等者，揀宗顯別。妄空真有，",
    "T36n1736_080:0628b08": "法相宗說：遍計是空、圓成是有故。《涅槃經》說：",
    "T36n1736_080:0628b09": "生死是空，涅槃不空。三論中云：妄說為有，真",
    "T36n1736_080:0628b10": "諦空故。今十二句，生即是妄、佛即是真，真",
    "T36n1736_080:0628b11": "妄俱非，不應偏說。疏「以性融相法界圓現」",
    "T36n1736_080:0628b12": "者，示其正理。生佛真妄皆是相異，融同真",
    "T36n1736_080:0628b13": "界，故說一成一切皆成。是以結云「由此無",
    "T36n1736_080:0628b14": "性說成正覺」。若有取成，非真覺故，是故文",
    "T36n1736_080:0628b15": "云亦復無有成正覺性。疏「又攝十二」下，二成",
    "T36n1736_080:0628b16": "對也。「一能相所相對」者，相為所相，盡即能",
    "T36n1736_080:0628b17": "相。所相法體即是有為，不出染淨。言「相待",
    "T36n1736_080:0628b18": "有故」者，釋成無義。染待淨有，故無染相；淨",
    "T36n1736_080:0628b19": "待染有，故無淨相。是故經云「無相性」也。言",
    "T36n1736_080:0628b20": "「無盡性」者，盡即能相，生滅染淨全是有為。然",
    "T36n1736_080:0628b21": "生滅四相略有二種：一剎那盡，云念念滅，",
    "T36n1736_080:0628b22": "以緣滅故顯無滅性。二一期滅，如煩惱性",
    "T36n1736_080:0628b23": "盡，以性空門顯無滅義。「二生滅對」，凡則緣",
    "T36n1736_080:0628b24": "生，故本不生；性淨涅槃，本來寂滅，故不更滅。",
    "T36n1736_080:0628b25": "此對皆《淨名》意。前約滅惑，此約滅苦。由滅",
    "T36n1736_080:0628b26": "惑苦則菩提生，故今遣之。言「約佛菩提非",
    "T36n1736_080:0628b27": "始生」者，性淨菩提非始修得，何有滅耶？「三",
    "T36n1736_080:0628b28": "我非我對」，以緣破我，以我遣非我。言我尚",
    "T36n1736_080:0628b29": "不可得，則非我何可得？即不二法門。「諸法",
    "T36n1736_080:0628c01": "實相中」下，以實相門雙遣。上二即《中論》文，前",
    "T36n1736_080:0628c02": "已頻引。「四緣非緣對」，眾生是緣，攬緣無性，故",
    "T36n1736_080:0628c03": "無眾生。非眾生為非緣，緣尚不可得，非緣",
    "T36n1736_080:0628c04": "何可得？即相待破。「五能證所證對」，並因緣",
    "T36n1736_080:0628c05": "門雙破能所。故上經云「知菩提性從緣起，",
    "T36n1736_080:0628c06": "入深法界無違逆。」「六合非合對」，虛空無體，",
    "T36n1736_080:0628c07": "不與物合，亦以因緣顯無虛空。成正覺者",
    "T36n1736_080:0628c08": "能所契合，亦因緣門釋無正覺，故一合相",
    "T36n1736_080:0628c09": "非一合相。疏「物物無性」下，疏有二意：一由",
    "T36n1736_080:0628c10": "證無性，故得成佛無性。即是大悲之體，故",
    "T36n1736_080:0628c11": "得起悲。二「又只由」下，由生不知佛證無",
    "T36n1736_080:0628c12": "性，故化令知。疏「是謂高而無上、廣不可極」",
    "T36n1736_080:0628c13": "者，顯高廣義。此及下「大包天地」等，皆是肇公",
    "T36n1736_080:0628c14": "《涅槃無名論．位體》中文。彼云「經言『菩提之道",
    "T36n1736_080:0628c15": "不可圖度，高而無上、廣不可極，淵而無下、",
    "T36n1736_080:0628c16": "深不可測，大包天地、細入無間。』」疏「初明",
    "T36n1736_080:0628c17": "一毛含多」下，疏文有二：先總科所屬、後「此",
    "T36n1736_080:0628c18": "與」下揀異第八。有三重揀：一約能現。前身",
    "T36n1736_080:0628c19": "為有分，此毛為無分故。二「又此」下，約所",
    "T36n1736_080:0628c20": "現揀。前通多類者，但言現身；此云現佛故。",
    "T36n1736_080:0628c21": "三「又前」下，約義相揀。前住體遍應者，即緣起",
    "T36n1736_080:0628c22": "相由門，由住緣起，一佛身體遍應一切，成",
    "T36n1736_080:0628c23": "多類故。一則如理下，是法性融通門。法性如",
    "T36n1736_080:0628c24": "空，有其二義：一則廣大無所不包故，譬如",
    "T36n1736_080:0628c25": "虛空具含眾象。二則體性周遍，故喻云：譬",
    "T36n1736_080:0628c26": "如虛空遍至一切色非色處。一毛含多，即廣",
    "T36n1736_080:0628c27": "容義。遍法界毛，即是普遍。「是謂大包」下，一",
    "T36n1736_080:0628c28": "毛廣容，即大包天地。多身入毛，即細入無",
    "T36n1736_080:0628c29": "間。疏「是知坐菩提」下，舉況顯勝。有頂，即是權",
    "T36n1736_080:0629a01": "教中說真成之處。鹿園，即是八相化身轉法",
    "T36n1736_080:0629a02": "之處。今於此成，即周法界。此處轉法輪，即",
    "T36n1736_080:0629a03": "於法界無盡處轉。疏「此文正顯佛菩提」者，",
    "T36n1736_080:0629a04": "成上非約因人有性是佛性義。今說佛菩",
    "T36n1736_080:0629a05": "提，而言眾生心有之者，即他果佛在我因",
    "T36n1736_080:0629a06": "人之心內耳。「第八出現轉大法輪」，今初等",
    "T36n1736_080:0629a07": "者明轉法輪。釋曰：然法輪義：廣如別章。今",
    "T36n1736_080:0629a08": "略以三門分別：一釋名、二出體、三轉相。今",
    "T36n1736_080:0629a09": "初。然《俱舍論》亦名梵輪，如來大梵之所轉故。",
    "T36n1736_080:0629a10": "言法輪者，法即軌持，輪者如帝王輪，從喻",
    "T36n1736_080:0629a11": "得名。略有四義：一圓滿義，具轂輻輞軸",
    "T36n1736_080:0629a12": "等體用周備故。二摧壞義，摧壞煩惱，如摧",
    "T36n1736_080:0629a13": "未伏等。三鎮遏義，已伏煩惱，令勢轉遠故，",
    "T36n1736_080:0629a14": "如鎮已伏。四不定義，從見至修，修至無",
    "T36n1736_080:0629a15": "學；從自至他，他信至解，解至行果等。而",
    "T36n1736_080:0629a16": "言轉者，說也。故總釋云：流演圓通名之為",
    "T36n1736_080:0629a17": "輪，自我之彼故名為轉。若別說者，略有",
    "T36n1736_080:0629a18": "四義：轉謂動也、顯也、運也、起也。動宣言教，",
    "T36n1736_080:0629a19": "顯揚妙理，運聖道於聲前，起真智於言後，",
    "T36n1736_080:0629a20": "圓摧障惱，名轉法輪。釋曰：此四約教、理、行、",
    "T36n1736_080:0629a21": "果。如其次第，下出轉體不出四故。出體",
    "T36n1736_080:0629a22": "轉相，在文具之。疏「夫轉法輪不出此五」者，",
    "T36n1736_080:0629a23": "此五即是出體，亦是轉相。且第二出體者，",
    "T36n1736_080:0629a24": "大小諸教有多差別，今以大乘學貫通諸",
    "T36n1736_080:0629a25": "說。體總有五：一輪自性，謂擇法覺支、正見",
    "T36n1736_080:0629a26": "正知等，通見修無學，或取八聖道具輪輻",
    "T36n1736_080:0629a27": "轂輞故。正見思惟如轂，是根本故。正語業",
    "T36n1736_080:0629a28": "命說名為輻，由轂有故。正念動定說名為",
    "T36n1736_080:0629a29": "輞，攝錄餘故。二者法輪因，謂能生後聖道",
    "T36n1736_080:0629b01": "諸教聞思修等，諸經論中多說佛教為法",
    "T36n1736_080:0629b02": "輪故。三法輪眷屬，聖道助伴五蘊諸法。四法",
    "T36n1736_080:0629b03": "輪境，聖道所緣四諦、因緣、三性等理。五法輪",
    "T36n1736_080:0629b04": "果，謂因道所證菩提涅槃無為等果。大乘法",
    "T36n1736_080:0629b05": "師收取五體，不出教理行果，意明二即是",
    "T36n1736_080:0629b06": "教、四即是理、一三皆行、五即是果。今經五句",
    "T36n1736_080:0629b07": "即攝此五，一能轉心即是眷屬、二即自性、三",
    "T36n1736_080:0629b08": "即第五、四即第二、五即第四。若以教理行",
    "T36n1736_080:0629b09": "果攝今五者，後三可知，初一是行、二所詮",
    "T36n1736_080:0629b10": "理亦是行攝、三轉約於見修等故。又此五",
    "T36n1736_080:0629b11": "句即是轉相。第三轉相者，《瑜伽》九十五說「由",
    "T36n1736_080:0629b12": "五種相轉法輪者，當知名為善轉法輪。一",
    "T36n1736_080:0629b13": "者世尊為菩薩時，為得所得所緣境界；二",
    "T36n1736_080:0629b14": "者為得所得方便；三者證得所應得；四皆",
    "T36n1736_080:0629b15": "自既得已，以他相續，令於自證深生信解；",
    "T36n1736_080:0629b16": "五者令他於他所證深生信解。」今經五句即",
    "T36n1736_080:0629b17": "攝彼五，一即第四令他信解、二即第二、三",
    "T36n1736_080:0629b18": "即第三、四即第五、五即第一。會釋可知。但",
    "T36n1736_080:0629b19": "言「所得方便」者，即以三周正轉見修無學，",
    "T36n1736_080:0629b20": "隨其次第知見現觀，名得方便。《瑜伽》又說",
    "T36n1736_080:0629b21": "三周行相，名得所得之方便也。然上出體",
    "T36n1736_080:0629b22": "與其轉相皆大乘意，細尋二門多有相似，",
    "T36n1736_080:0629b23": "或應為一。彼是法相之所宗師，且順於彼，",
    "T36n1736_080:0629b24": "以今一五攝彼二五。疏「此五今皆即事",
    "T36n1736_080:0629b25": "契真」者，揀實異權，名數則同，意旨懸隔。疏",
    "T36n1736_080:0629b26": "「二所轉體即示勸證」者，一示相轉、二勸修",
    "T36n1736_080:0629b27": "轉、三作證轉。第一示相轉者，諸佛世尊正證",
    "T36n1736_080:0629b28": "諸法，隨何等器而指示之。如轉四諦，言",
    "T36n1736_080:0629b29": "此身是苦、業惑為集、此滅為滅、能滅為道。",
    "T36n1736_080:0629c01": "示因緣等真理妙智，例皆同此。當爾之時",
    "T36n1736_080:0629c02": "生聖慧眼，由示依去來今世有差別故，",
    "T36n1736_080:0629c03": "如其次第得眼智明覺。此之一智總名為",
    "T36n1736_080:0629c04": "眼，有三行相名智、明、覺，非於四諦別起",
    "T36n1736_080:0629c05": "四智。由真見道唯一剎那，不同小乘上下",
    "T36n1736_080:0629c06": "別觀。依詮證滅說通三世，非是滅諦通",
    "T36n1736_080:0629c07": "三世有。第二勸修轉者，如說四諦，云此是",
    "T36n1736_080:0629c08": "苦，汝當知；此是集，汝當斷；此是滅，汝當",
    "T36n1736_080:0629c09": "證；此是道，汝當修。亦生眼、智、明、覺。若轉",
    "T36n1736_080:0629c10": "因緣真實法等，例此可知。第三作證轉者，",
    "T36n1736_080:0629c11": "如轉四諦，云此是苦，我已知；此是集，我已",
    "T36n1736_080:0629c12": "斷；此是滅，我已證；此是道，我已修。亦生眼、",
    "T36n1736_080:0629c13": "智、明、覺四行。轉餘例於此十二行。然其",
    "T36n1736_080:0629c14": "三轉，尊者妙音八正為轉，唯是見道，以憍",
    "T36n1736_080:0629c15": "陳那見道生時說名已轉。若通相說，諸有聖",
    "T36n1736_080:0629c16": "道皆名法輪。《顯宗論》說三轉即是三道，謂",
    "T36n1736_080:0629c17": "初是見道、二是修道、三是無學道。如憍陳那",
    "T36n1736_080:0629c18": "名已轉者，已初轉故。大乘法師意取彼義。",
    "T36n1736_080:0629c19": "若成實師，初轉生聞慧、次生思慧、後生修",
    "T36n1736_080:0629c20": "慧，無十二行，唯作一期行相。此言却通，以",
    "T36n1736_080:0629c21": "說陳如即得初果，未經修道，何有初果？第",
    "T36n1736_080:0629c22": "十六智是修道故。又初雖示是苦集等，未",
    "T36n1736_080:0629c23": "勸知斷，何因成果？若示勸轉已得果竟，",
    "T36n1736_080:0629c24": "何用引己而為證耶？是以見道通於三轉，",
    "T36n1736_080:0629c25": "義却長也。況通諸法皆有示勸及與證耶？",
    "T36n1736_080:0629c26": "故今經中始成正覺演大華嚴，轉一乘輪，",
    "T36n1736_080:0629c27": "亦具三矣。大乘見道唯在初地，則彼地前",
    "T36n1736_080:0629c28": "應非始轉法輪矣。若別配二道者，第二",
    "T36n1736_080:0629c29": "轉者謂是有學，以其妙慧如實通達，我當",
    "T36n1736_080:0630a01": "於後猶有所作，應當遍知苦諦、應當永",
    "T36n1736_080:0630a02": "斷集諦、應當作證滅諦、應當修習未修道",
    "T36n1736_080:0630a03": "諦。如是有四種行相，如前應知。第三轉者，",
    "T36n1736_080:0630a04": "謂是無學，以得盡智無生智故。言所應",
    "T36n1736_080:0630a05": "作我皆已作，謂我已遍知未知苦諦，乃至廣",
    "T36n1736_080:0630a06": "說我已修習未修道諦。亦有四行，例前可",
    "T36n1736_080:0630a07": "知。釋曰：此即大乘諸師別配三轉屬於三",
    "T36n1736_080:0630a08": "道。而言證者，是彼自證，非佛證也。然今經",
    "T36n1736_080:0630a09": "文，即是三轉中道法輪，永離邊見，亦具說於",
    "T36n1736_080:0630a10": "知斷證修，即是大乘無作四諦已申轉體，得",
    "T36n1736_080:0630a11": "果等四皆可虛求。疏「是知其輪本來常清淨」",
    "T36n1736_080:0630a12": "者，即暗引《淨名》，寶積云：「三轉法輪於大千，其",
    "T36n1736_080:0630a13": "輪本來常清淨。」此言古來多釋，今取即事之",
    "T36n1736_080:0630a14": "真性淨之理為法輪體也，故後四段明相用",
    "T36n1736_080:0630a15": "深廣，則逈異餘宗。為不壞相，略引餘釋",
    "T36n1736_080:0630a16": "耳。疏「豈同三乘但用佛聲為法輪等耶」者，",
    "T36n1736_080:0630a17": "揀實異權。而言等者，就佛聲中揀尋常",
    "T36n1736_080:0630a18": "言，如問晴雨、安慰弟子等，亦非法輪；唯",
    "T36n1736_080:0630a19": "取轉法。又要令他斷惑見理，方明法輪。",
    "T36n1736_080:0630a20": "今此乃至數重深玄。一則不論斷不斷等，說",
    "T36n1736_080:0630a21": "即名輪，故經云「如來所轉妙法輪，一切皆",
    "T36n1736_080:0630a22": "是菩提分。若能聞已悟法性，如是之人常",
    "T36n1736_080:0630a23": "見佛。」二者尋常之言亦是法論，如來無有",
    "T36n1736_080:0630a24": "散亂聲，故言不虛發。如《涅槃》說「如來一切",
    "T36n1736_080:0630a25": "語言皆名轉法輪」故。三者能令三界所有",
    "T36n1736_080:0630a26": "聲，聞者皆是如來音故。四者不揀聲與非",
    "T36n1736_080:0630a27": "聲，遍於法界皆法輪體，況復一多交徹相",
    "T36n1736_080:0630a28": "映融即，豈同三乘之法輪哉？第九出現涅",
    "T36n1736_080:0630a29": "槃。疏文分三：初來意、二彰大旨、三開章別",
    "T36n1736_080:0630b01": "釋。今初。「轉化既周」，躡前起後。「安住祕藏」，顯",
    "T36n1736_080:0630b02": "真涅槃。「為物示滅」，顯應涅槃，文具二故。疏",
    "T36n1736_080:0630b03": "「然大涅槃」下，第二總明大旨以顯深玄。多",
    "T36n1736_080:0630b04": "用肇公《涅槃無名論》，有十演九折。十演者，",
    "T36n1736_080:0630b05": "謂一開宗、二位體、三超境、四妙存、五辯差、",
    "T36n1736_080:0630b06": "六會異、七明漸、八動寂、九通古、十玄得。九",
    "T36n1736_080:0630b07": "折者，一覈體、二徵出、三搜玄、四難差、五責",
    "T36n1736_080:0630b08": "異、六詰漸、七譏動、八窮源、九考得。開宗為",
    "T36n1736_080:0630b09": "初，次一折一演，折為有名之難，演即無名",
    "T36n1736_080:0630b10": "之答，共相研覈顯無名旨。今多用者，亦顯",
    "T36n1736_080:0630b11": "肇公憑此經故。今初，大旨多用開宗。言「眾",
    "T36n1736_080:0630b12": "聖歸宗冥會之所」者，總顯深廣，包含無外。",
    "T36n1736_080:0630b13": "故論云「九流於是乎交歸，眾聖於是乎冥",
    "T36n1736_080:0630b14": "會。」謂三賢十聖必會其中，猶於百川朝宗",
    "T36n1736_080:0630b15": "于海。「寂寥無為」者，顯深。「而廣大悉備」者，顯",
    "T36n1736_080:0630b16": "廣。「形名」已下，復拂深廣之迹。眹者，迹也、兆",
    "T36n1736_080:0630b17": "也。論云「夫涅槃之為道也，寂寥虛曠，不可",
    "T36n1736_080:0630b18": "以形名得；微妙無相，不可以有心知。」故",
    "T36n1736_080:0630b19": "《淨名》云「不可智知，不可識識」矣。疏「今",
    "T36n1736_080:0630b20": "以無名強名」下，第三開章別釋。此句總明開",
    "T36n1736_080:0630b21": "意。《涅槃》二十一云「羝羅波夷名為食油蟲，無",
    "T36n1736_080:0630b22": "有名字，強立名字。善男子！是大涅槃亦復",
    "T36n1736_080:0630b23": "如是，無有名字，強立名字。」〈位體〉中云「有",
    "T36n1736_080:0630b24": "餘無餘者，蓋是涅槃之外稱，應物之假名耳。",
    "T36n1736_080:0630b25": "而存稱謂者封名，志器像者耽形。名也，",
    "T36n1736_080:0630b26": "極於題目。形也，盡於方圓。方圓有所不寫，",
    "T36n1736_080:0630b27": "題目有所不傳，焉可以名於無名，而形",
    "T36n1736_080:0630b28": "於無形者哉。」則無名亦假。疏「一釋名」者，若",
    "T36n1736_080:0630b29": "具，梵云摩訶般涅槃那，具翻為大圓寂入，謂",
    "T36n1736_080:0630c01": "那即入義應迴在上。言「正名為滅」者，取其",
    "T36n1736_080:0630c02": "義類。「乃有多方」者，即生公釋，遠公同此。言",
    "T36n1736_080:0630c03": "多方者，或云不生、或云無作、或云無起，亦",
    "T36n1736_080:0630c04": "云無為、亦云無相，或云不滅、或云寂靜、或",
    "T36n1736_080:0630c05": "曰安隱、或名解脫，皆是義翻。《法華．序品》長",
    "T36n1736_080:0630c06": "行之中，便於中夜入無餘涅槃，次即云「佛滅",
    "T36n1736_080:0630c07": "度」，後偈中又云「佛此夜滅度」，明知古德正翻",
    "T36n1736_080:0630c08": "為滅，亦云滅度，超度四流故。疏「總以義",
    "T36n1736_080:0630c09": "翻稱為圓寂」者，即唐三藏等，在義周圓。疏",
    "T36n1736_080:0630c10": "「而言大」下，先總、後別。總以橫竪，釋如題中。",
    "T36n1736_080:0630c11": "《涅槃》二十一云「譬如虛空，不因小空名為",
    "T36n1736_080:0630c12": "大空。涅槃亦爾，不因小相名大涅槃。」釋",
    "T36n1736_080:0630c13": "曰：此即絕待，當體受名。疏「若約義開」下，別",
    "T36n1736_080:0630c14": "釋。約三大釋，三大雖通本有、修成，欲分",
    "T36n1736_080:0630c15": "三異，性淨約體、圓淨約相、用約修成兼",
    "T36n1736_080:0630c16": "含三身。下對三大亦有三入，若有那字，",
    "T36n1736_080:0630c17": "沒在圓寂之中；今無那字，以般釋入。梵語",
    "T36n1736_080:0630c18": "出息名為安那，梵言入息名為般那，那是",
    "T36n1736_080:0630c19": "息義。欲明此章具足真應三四涅槃，故對",
    "T36n1736_080:0630c20": "三大別釋三入。性入即是清淨涅槃，真入即",
    "T36n1736_080:0630c21": "是圓淨涅槃，示入即方便淨。遠公上三約已",
    "T36n1736_080:0630c22": "證說：一就實論入，息妄歸真，從因趣果；",
    "T36n1736_080:0630c23": "二真應相對，辯入息化，歸真名入；三唯就",
    "T36n1736_080:0630c24": "應現，捨有為道趣入無為，故名為入。疏「若",
    "T36n1736_080:0630c25": "圓融無礙即大涅槃」者，若不圓融，三入各",
    "T36n1736_080:0630c26": "別，法相宗故。疏「二出體性」者，疏文分二：一",
    "T36n1736_080:0630c27": "總顯深玄、二別出體性。今初，先顯體深、後",
    "T36n1736_080:0630c28": "體用無礙。初中，「妙絕常數」者，即第十九演〈玄",
    "T36n1736_080:0630c29": "得〉中文。彼云「何者？夫涅槃之道妙盡常數，",
    "T36n1736_080:0631a01": "融冶二儀、滌蕩萬有，均天人、同一異，內",
    "T36n1736_080:0631a02": "視不己見、返聽不我聞，未常有得、未常",
    "T36n1736_080:0631a03": "無得。」今取此言，總歎深旨。疏「恬怕希夷」者，",
    "T36n1736_080:0631a04": "恬和怕靜，夷平也。亦〈開宗〉中言。彼云「然則有",
    "T36n1736_080:0631a05": "無絕於內、稱謂淪於外，視聽之所不暨、四",
    "T36n1736_080:0631a06": "空之所昏昧，恬焉而夷、怕焉而泰，九流於",
    "T36n1736_080:0631a07": "是乎交歸、眾聖於是乎冥會。斯乃希夷之",
    "T36n1736_080:0631a08": "境、太玄之鄉。而欲以有無題牓，標其方",
    "T36n1736_080:0631a09": "域而語其神道者，不亦邈哉。」疏「雖逈出",
    "T36n1736_080:0631a10": "百非」下，明體用無礙。亦〈開宗〉中文。文云「冥",
    "T36n1736_080:0631a11": "冥杳杳，誰見誰曉？彌綸靡所不在，而獨曳",
    "T36n1736_080:0631a12": "於有無之表。」今反用之。疏「今以義求」下，第",
    "T36n1736_080:0631a13": "二王出體性。然遠公亦以三法為體，與此",
    "T36n1736_080:0631a14": "小別，一色、二心、三非色非心。滅無常色獲",
    "T36n1736_080:0631a15": "得常色等故、擇滅無為故，廣如前說。亦非",
    "T36n1736_080:0631a16": "全要，不欲繁敘。疏言今以義求者，取其",
    "T36n1736_080:0631a17": "深義。三德為體，則身智常住，無不包含故。",
    "T36n1736_080:0631a18": "於中三：初正明、第二「所以三者」下出三所",
    "T36n1736_080:0631a19": "以、第三「然此三種」下融通無礙。二中有二：一",
    "T36n1736_080:0631a20": "翻對說三、二當體辯三。今初。前迴向中",
    "T36n1736_080:0631a21": "釋三迴向具對十義，今略有三。「翻三雜染」",
    "T36n1736_080:0631a22": "者，煩惱為般若，煩惱即菩提故，菩提即是涅",
    "T36n1736_080:0631a23": "槃之中般若德也。翻於結業，以為解脫。翻",
    "T36n1736_080:0631a24": "苦依身，即是法身，心體離念本法身故。故",
    "T36n1736_080:0631a25": "三雜染即性淨三德。二成三德者，般若是",
    "T36n1736_080:0631a26": "智、解脫是斷、法身是恩。法身兼應，應物恩",
    "T36n1736_080:0631a27": "德。三成三身者，般若法門身，法身是法性",
    "T36n1736_080:0631a28": "身，解脫為應化身，作用解脫亦解脫故。若真",
    "T36n1736_080:0631a29": "應對辯，則有真實三德、應化三德。應化三德，",
    "T36n1736_080:0631b01": "一一別從真德而起。今從通義，應身但",
    "T36n1736_080:0631b02": "解脫德攝。疏「能證大智」下，第二當體明三。",
    "T36n1736_080:0631b03": "然薦福法師總有四釋。先總釋云：身是能證",
    "T36n1736_080:0631b04": "身，般若是智慧火，解脫則煩惱等滅。此三法",
    "T36n1736_080:0631b05": "合，名證涅槃。言四義者，一云：身是自受用",
    "T36n1736_080:0631b06": "身，餘二即金剛心後智斷二德。二云：身即法",
    "T36n1736_080:0631b07": "身，法身即如如，摩訶般若即如如智，解脫即",
    "T36n1736_080:0631b08": "是一切餘究竟盡故。法身為所證，般若為能",
    "T36n1736_080:0631b09": "證，解脫為離障。三又釋云：身者即法性，",
    "T36n1736_080:0631b10": "有佛身義，作二所依故。有智慧義，遍照法",
    "T36n1736_080:0631b11": "界光明故。有解脫義，性離一切障故。此",
    "T36n1736_080:0631b12": "三亦不相離。彼自結云：此三釋中，初順經",
    "T36n1736_080:0631b13": "意，欲明報身是常，涅槃不滅身故。四又釋",
    "T36n1736_080:0631b14": "云：身者色身，四智為般若解脫，準前。釋曰：",
    "T36n1736_080:0631b15": "上之四解，初約報身、二約法身，此二約真；",
    "T36n1736_080:0631b16": "四通真應、三即約理為性淨三德。今疏但",
    "T36n1736_080:0631b17": "舉第二義者，欲顯圓具，通因通果、通真",
    "T36n1736_080:0631b18": "通應。應即常身，即法身故。應即是法，況自",
    "T36n1736_080:0631b19": "受用，自受用體亦全法性。法身但約在纏",
    "T36n1736_080:0631b20": "出纏異故、能證所證及與離障十地分得",
    "T36n1736_080:0631b21": "故、通因果故，舉一義理無不收。疏「然",
    "T36n1736_080:0631b22": "此三種」下，第三融通無礙，有法、喻、結。法中",
    "T36n1736_080:0631b23": "通因通果，理具此三，即性淨三德。能如是",
    "T36n1736_080:0631b24": "知，即名字三德。依此修觀，即觀行三德。初",
    "T36n1736_080:0631b25": "住分證，如來究竟。直就出纏法身即具三",
    "T36n1736_080:0631b26": "故，成不別義。疏「故此三法」下，結成涅槃。《涅",
    "T36n1736_080:0631b27": "槃》第二云「我今當令一切眾生，及以我弟子",
    "T36n1736_080:0631b28": "四部之眾，悉皆安住祕密藏中。我亦復當",
    "T36n1736_080:0631b29": "安住是中入於涅槃。何等名為祕密之藏？",
    "T36n1736_080:0631c01": "猶如伊字三點，若並則不成伊，縱亦不成。",
    "T36n1736_080:0631c02": "如摩醯首羅面上三目，三點若並不得成",
    "T36n1736_080:0631c03": "伊，三點若別亦不成伊。我亦如是，解脫之",
    "T36n1736_080:0631c04": "法亦非涅槃，如來之身亦非涅槃，摩訶般若",
    "T36n1736_080:0631c05": "亦非涅槃；三法各異亦非涅槃。我今安住",
    "T36n1736_080:0631c06": "如是三法，為眾生故名入涅槃。」薦福釋曰：",
    "T36n1736_080:0631c07": "「若將喻類法，喻文不足。以法云：解脫之法",
    "T36n1736_080:0631c08": "亦非涅槃等。喻中應云：唯一一點不成伊",
    "T36n1736_080:0631c09": "也，以解脫等三有一一不成故。夫證涅",
    "T36n1736_080:0631c10": "槃須有能證身、須有智慧火、煩惱等滅，此",
    "T36n1736_080:0631c11": "三法合名證涅槃。若唯身亦非涅槃，唯般",
    "T36n1736_080:0631c12": "若亦非涅槃，唯解脫亦非涅槃。此三各別未",
    "T36n1736_080:0631c13": "有斷證，亦非涅槃。喻別亦不成。若智者意，",
    "T36n1736_080:0631c14": "四義各殊，東西曰橫、南北曰縱。縱即竪也。",
    "T36n1736_080:0631c15": "謂若法身本有，次修般若、後得解脫，則是",
    "T36n1736_080:0631c16": "縱義，以經生越世彌亘淨穢，故如縱三",
    "T36n1736_080:0631c17": "點。不橫者，三法異體同時，如三列火。並乃",
    "T36n1736_080:0631c18": "合為一體，別乃各居一處，即但用一法。今",
    "T36n1736_080:0631c19": "摩訶般若亦非涅槃等，是合縱並。竪明此",
    "T36n1736_080:0631c20": "三曰縱，舉一攝二曰並。故云般若非者，",
    "T36n1736_080:0631c21": "般若中已攝二故。三德若異亦非涅槃，即雙",
    "T36n1736_080:0631c22": "合橫別，一一異體即合於別，異體同時即",
    "T36n1736_080:0631c23": "合於橫故。故上云三點若別不得成伊，已",
    "T36n1736_080:0631c24": "合橫別也。亦可橫即是並，對縱為橫、對別",
    "T36n1736_080:0631c25": "為並，故經但有三句，於義成四。」而總釋云：",
    "T36n1736_080:0631c26": "「今三俱不思議，焉可縱？俱不思議，焉可橫？俱",
    "T36n1736_080:0631c27": "不思議，焉可並？俱不思議，焉可別？」意云：即",
    "T36n1736_080:0631c28": "一而三、即三而一，非三非、一雙照三一，焉",
    "T36n1736_080:0631c29": "可作一三等思？若作體一用別而明，尚未",
    "T36n1736_080:0632a01": "免於並別也。然有云：伊字如品字。有云：",
    "T36n1736_080:0632a02": "如倒品字。後義為正。由此見異，古德解",
    "T36n1736_080:0632a03": "義取捨不同：或一德在上、二德在下。或二",
    "T36n1736_080:0632a04": "德在上、一德在下。並不得意。西方伊字三",
    "T36n1736_080:0632a05": "點在上，天目之喻，不可二目在一目上。如",
    "T36n1736_080:0632a06": "來恐人誤作此解，故以天目轉喻伊字，則",
    "T36n1736_080:0632a07": "不得定一二上下，但取不可縱橫及並別",
    "T36n1736_080:0632a08": "耳。若定說言一上二上，非唯義理不得圓",
    "T36n1736_080:0632a09": "妙，致令二喻自互相違。謂梵字樣者󱈍，此",
    "T36n1736_080:0632a10": "西方伊字，三目之一當於眉間。此其狀也，",
    "T36n1736_080:0632a11": "諸公何惑？言「祕密」者，以深妙故。遠公釋云：",
    "T36n1736_080:0632a12": "「昔隱不說故名祕密，權教所覆故復名藏。」",
    "T36n1736_080:0632a13": "故下文云「十一部中所不說者，名之為藏。",
    "T36n1736_080:0632a14": "又於其中包含諸德，亦名為藏。」薦福釋云：",
    "T36n1736_080:0632a15": "「皆非二乘境界，故名祕密。」二賢皆是對昔",
    "T36n1736_080:0632a16": "顯密；今明深妙，當體祕密。",
    "T36n1736_080:0632a17": "大方廣佛華嚴經隨疏演義鈔卷第八十"
}