{
    "T08n0221_003:0015c14": "放光般若經卷第三",
    "T08n0221_003:0015c16": "西晉于闐國三藏無羅叉",
    "T08n0221_003:0015c17": "奉　詔譯",
    "T08n0221_003:0015c18": "摩訶般若波羅蜜空行品第十二",
    "T08n0221_003:0015c19": "須菩提白佛言：「菩薩摩訶薩行般若波羅蜜，",
    "T08n0221_003:0015c20": "無有漚惒拘舍羅，於五陰為行相。若念五",
    "T08n0221_003:0015c21": "陰有常為行相，念五陰無常為行相，念五陰",
    "T08n0221_003:0015c22": "苦，言五陰是我所，是為行相。念五陰寂靜為",
    "T08n0221_003:0015c23": "行相。世尊！菩薩摩訶薩不以漚惒拘舍羅行",
    "T08n0221_003:0015c24": "般若波羅蜜，學三十七品、佛十八法，亦復為",
    "T08n0221_003:0015c25": "行相。世尊！若菩薩行般若波羅蜜，自念言：『我",
    "T08n0221_003:0015c26": "行般若波羅蜜。』設欲有所得，是亦為行相。若",
    "T08n0221_003:0015c27": "菩薩念言：『有作是學者，為學般若波羅蜜。』是",
    "T08n0221_003:0015c28": "亦為行相。作是學者，當知菩薩未有漚惒拘",
    "T08n0221_003:0015c29": "舍羅故。」須菩提語舍利弗言：「菩薩作是學般",
    "T08n0221_003:0016a01": "若波羅蜜，為住色、為分別色。坐分別色，便作",
    "T08n0221_003:0016a02": "行色求。已作是行，不得離生老病死苦。菩",
    "T08n0221_003:0016a03": "薩復不以漚惒拘舍羅行般若波羅蜜，處於",
    "T08n0221_003:0016a04": "眼耳鼻舌身意，分別六情，復分別十八性，復",
    "T08n0221_003:0016a05": "住於三十七品及佛十八法，各分別計校作",
    "T08n0221_003:0016a06": "色求，亦復不能脫生老病死苦。是菩薩尚不",
    "T08n0221_003:0016a07": "能逮聲聞、辟支佛地證，況欲得阿耨多羅三",
    "T08n0221_003:0016a08": "耶三菩？是事不然。以是故，當知菩薩行般若",
    "T08n0221_003:0016a09": "波羅蜜無漚惒拘舍羅。」舍利弗問須菩提：「當",
    "T08n0221_003:0016a10": "云何知菩薩行般若波羅蜜，而是漚惒拘舍",
    "T08n0221_003:0016a11": "羅？」須菩提報言：「菩薩摩訶薩行般若波羅蜜，",
    "T08n0221_003:0016a12": "於色痛想行識不作相行，亦不言五陰有常",
    "T08n0221_003:0016a13": "無常，於五陰亦不作苦樂行，亦不作是我所",
    "T08n0221_003:0016a14": "非我所行，於五陰不作空、無相、無願行，於五",
    "T08n0221_003:0016a15": "陰亦不作寂靜行。以是故，舍利弗！以五陰",
    "T08n0221_003:0016a16": "空為非五陰，五陰不離空，空不離五陰；五陰",
    "T08n0221_003:0016a17": "則是空，空則是五陰。六波羅蜜、三十七品及",
    "T08n0221_003:0016a18": "佛十八法皆空。假令空者亦不離十八法，十",
    "T08n0221_003:0016a19": "八法亦不離空。菩薩如是行般若波羅蜜，則",
    "T08n0221_003:0016a20": "為是漚惒拘舍羅。菩薩作是行般若波羅蜜，",
    "T08n0221_003:0016a21": "便成阿耨多羅三耶三菩。行般若波羅蜜，亦",
    "T08n0221_003:0016a22": "不見般若波羅蜜，亦不見行者，亦不見不行",
    "T08n0221_003:0016a23": "者。」舍利弗問須菩提：「菩薩摩訶薩，何以故",
    "T08n0221_003:0016a24": "行般若波羅蜜亦不見般若波羅蜜？」須菩提",
    "T08n0221_003:0016a25": "報言：「以般若波羅蜜狀貌本實不可得見故。",
    "T08n0221_003:0016a26": "何以故？所有者無所有故。是故行般若波羅",
    "T08n0221_003:0016a27": "蜜無所見。所以者何？菩薩悉知諸法所有無",
    "T08n0221_003:0016a28": "所有。有三昧名於諸法無所生，是諸菩薩",
    "T08n0221_003:0016a29": "摩訶薩無量無限廣大之用，非聲聞、辟支佛",
    "T08n0221_003:0016b01": "所知。菩薩摩訶薩不離是三昧，便疾得阿耨",
    "T08n0221_003:0016b02": "多羅三耶三菩。」舍利弗問須菩提：「但是三昧",
    "T08n0221_003:0016b03": "使菩薩疾成阿耨多羅三耶三菩耶？頗復有",
    "T08n0221_003:0016b04": "餘三昧？」須菩提報言：「亦復有餘三昧，令菩薩",
    "T08n0221_003:0016b05": "疾成得佛。」舍利弗問言：「何者是？」須菩提言：",
    "T08n0221_003:0016b06": "「有三昧名首楞嚴菩薩行，是三昧亦疾得佛。",
    "T08n0221_003:0016b07": "復有寶印三昧、師子遊步三昧、月三昧、作",
    "T08n0221_003:0016b08": "月幢三昧、諸法印三昧、照頂三昧、真法性",
    "T08n0221_003:0016b09": "三昧、必造幢三昧、金剛三昧、諸法所入印",
    "T08n0221_003:0016b10": "三昧、三昧王所入三昧、王印三昧、力進三昧、",
    "T08n0221_003:0016b11": "寶器三昧、必入辯才三昧。如是等三昧，菩薩",
    "T08n0221_003:0016b12": "摩訶薩悉學已，便疾得佛。舍利弗！復有無央",
    "T08n0221_003:0016b13": "數不可計三昧，菩薩所應學，亦復令菩薩疾",
    "T08n0221_003:0016b14": "得佛。」須菩提承佛威神言：「若有菩薩摩訶薩",
    "T08n0221_003:0016b15": "行是三昧者，已為過去佛所授決已，今現在",
    "T08n0221_003:0016b16": "諸佛亦授其決已，亦不見三昧、亦不念三昧，",
    "T08n0221_003:0016b17": "亦不貢高念言：『我得是三昧。』亦不念言：『我住",
    "T08n0221_003:0016b18": "是三昧。』都無三昧想。」舍利弗問須菩提言：",
    "T08n0221_003:0016b19": "「諸有住是三昧者，為已從過去諸佛授記已",
    "T08n0221_003:0016b20": "耶？」須菩提言：「不也，舍利弗！何以故？般若波",
    "T08n0221_003:0016b21": "羅蜜及三昧、菩薩無有異。菩薩則是三昧，三",
    "T08n0221_003:0016b22": "昧則是菩薩；般若波羅蜜亦爾，等無有異。而",
    "T08n0221_003:0016b23": "善男子不知諸法等三昧。何以故不知？菩薩",
    "T08n0221_003:0016b24": "以不見是三昧，是故不知。」於是世尊讚歎須",
    "T08n0221_003:0016b25": "菩提言：「善哉，善哉！如我所歎譽，汝於諸空",
    "T08n0221_003:0016b26": "寂行者第一。菩薩摩訶薩當作是學六波羅",
    "T08n0221_003:0016b27": "蜜及三十七品及佛十八法。」舍利弗白佛言：",
    "T08n0221_003:0016b28": "「菩薩摩訶薩當作是學般若波羅蜜耶？」佛言：",
    "T08n0221_003:0016b29": "「當作是學六波羅蜜、三十七品及佛十八法，",
    "T08n0221_003:0016c01": "亦不想有所得、有所見。」舍利弗白佛言：「何等",
    "T08n0221_003:0016c02": "為無所得、無所見？」世尊報言：「吾我及眾生不",
    "T08n0221_003:0016c03": "可得見，以內外空故。五陰、十八性、十二衰，不",
    "T08n0221_003:0016c04": "可得、不可見，本淨故。十二因緣不可見，常",
    "T08n0221_003:0016c05": "淨故。苦、習、盡、道不可見，常淨故。不可見欲",
    "T08n0221_003:0016c06": "性、形性、無形性，不可得見三十七品、佛十八",
    "T08n0221_003:0016c07": "法，常淨故。不可得見六波羅蜜，從須陀洹",
    "T08n0221_003:0016c08": "乃至佛，常淨故，不可見。」舍利弗白佛言：「何",
    "T08n0221_003:0016c09": "等為淨？」世尊報言：「不生、不有、不可見、無所",
    "T08n0221_003:0016c10": "為，是為淨。」舍利弗白佛言：「菩薩摩訶薩作是",
    "T08n0221_003:0016c11": "學，為學何法？」世尊報言：「菩薩作是學，於諸法",
    "T08n0221_003:0016c12": "無所學。何以故？法不爾如凡人所入。」舍利",
    "T08n0221_003:0016c13": "弗白佛言：「法云何？世尊！」佛報言：「法之所有",
    "T08n0221_003:0016c14": "如無所有，作是有故，言無所有。」舍利弗白佛",
    "T08n0221_003:0016c15": "言：「何等為無所有而有？」世尊報言：「五陰無所",
    "T08n0221_003:0016c16": "有，內外所有無所有，空故。三十七品、佛十八",
    "T08n0221_003:0016c17": "法無所有，內外所有無所有，空故。凡夫愚人",
    "T08n0221_003:0016c18": "隨癡入愛，於中作癡行，為兩際所得而不知",
    "T08n0221_003:0016c19": "不見；法所不癡者，而為入於名色、入於六入、",
    "T08n0221_003:0016c20": "入於三十七品及佛十八法，雖入其中法所",
    "T08n0221_003:0016c21": "無者及更念，亦復不知亦不見。不知不見何",
    "T08n0221_003:0016c22": "等？」佛言：「不知五陰、不見五陰，不見三十七品、",
    "T08n0221_003:0016c23": "佛十八法。以是法墮於凡夫愚人之數而不",
    "T08n0221_003:0016c24": "出於何？不出於欲、形、無形界，不出於聲聞、辟",
    "T08n0221_003:0016c25": "支佛法。不出而復不信。不信何等？不信五",
    "T08n0221_003:0016c26": "陰空，不信三十七品、佛十八法空。亦復不住。",
    "T08n0221_003:0016c27": "於何所不住？不住於六波羅蜜，不住於阿惟",
    "T08n0221_003:0016c28": "越致地，乃至佛十八法不住。以是故，謂為凡",
    "T08n0221_003:0016c29": "夫愚人，便入於眼耳鼻舌身意，入於五陰、六",
    "T08n0221_003:0017a01": "衰，入於十八性，入於婬怒癡，入於諸見，入於三",
    "T08n0221_003:0017a02": "十七品、佛十八法，入於道。」舍利弗白佛言：「世",
    "T08n0221_003:0017a03": "尊！菩薩作是學，為不學般若波羅蜜，不成薩",
    "T08n0221_003:0017a04": "云若慧耶？」佛言：「如是學，為不學般若波羅蜜，",
    "T08n0221_003:0017a05": "不出薩云若。」舍利弗白佛言：「何以故菩薩",
    "T08n0221_003:0017a06": "不學般若波羅蜜，不成薩云若慧？」佛言：「以菩",
    "T08n0221_003:0017a07": "薩摩訶薩無漚惒拘舍羅，以想念入六波羅",
    "T08n0221_003:0017a08": "蜜及三十七品、佛十八法，以想念入薩云若。",
    "T08n0221_003:0017a09": "以是故，菩薩摩訶薩不學般若波羅蜜，不生薩",
    "T08n0221_003:0017a10": "云若慧。」舍利弗白佛言：「菩薩當云何學般若",
    "T08n0221_003:0017a11": "波羅蜜而令菩薩成薩云若慧？」佛言：「菩薩行",
    "T08n0221_003:0017a12": "般若波羅蜜、不見般若波羅蜜，是為菩薩摩",
    "T08n0221_003:0017a13": "訶薩行般若波羅蜜者。學如成，薩云若慧如",
    "T08n0221_003:0017a14": "應，無所見、無所得。」舍利弗白佛言：「何等為無",
    "T08n0221_003:0017a15": "所得、無所見？」佛言：「不見一切法，空故。」",
    "T08n0221_003:0017a16": "摩訶般若波羅蜜問幻品第十三",
    "T08n0221_003:0017a17": "須菩提白佛言：「世尊！若人問言：『幻人布施、持",
    "T08n0221_003:0017a18": "戒、精進、忍辱、一心、智慧，學三十七品、佛十八法、",
    "T08n0221_003:0017a19": "學薩云若，當成薩云若不乎？』我等當云何報？」",
    "T08n0221_003:0017a20": "佛告須菩提：「我自還問汝，隨須菩提意報我。",
    "T08n0221_003:0017a21": "於須菩提意云何，五陰與幻有異無？眼耳鼻",
    "T08n0221_003:0017a22": "舌身意、色聲香味細滑法、十八性與幻有異",
    "T08n0221_003:0017a23": "不？」須菩提對曰：「無有異。世尊！」佛言：「三十七",
    "T08n0221_003:0017a24": "品、佛十八法，空、無相、無願及道，與幻有異不？」",
    "T08n0221_003:0017a25": "須菩提答曰：「無有異。世尊！五陰則是幻，幻則",
    "T08n0221_003:0017a26": "是五陰；十二衰及十八性皆是幻，三十七品",
    "T08n0221_003:0017a27": "及佛十八法亦是幻，幻則十八法。」佛告須菩",
    "T08n0221_003:0017a28": "提：「幻人頗有著有縛、有生有死不？」對曰：「無。」「於",
    "T08n0221_003:0017a29": "須菩提意云何，幻人亦不生亦不滅，學般若",
    "T08n0221_003:0017b01": "波羅蜜，當成薩云若不？」須菩提白佛言：「不能",
    "T08n0221_003:0017b02": "得。」「於須菩提意云何，著字名合法、五陰數字，",
    "T08n0221_003:0017b03": "為菩薩不？」對曰：「如是，如是！世尊！」「著字五陰，",
    "T08n0221_003:0017b04": "生滅可得見不？」須菩提對曰：「不可得見。」「亦",
    "T08n0221_003:0017b05": "無起、亦無滅、亦無字、亦無身行、亦無意行、亦無",
    "T08n0221_003:0017b06": "著、亦無縛，學般若波羅蜜，寧成薩云若不？」須",
    "T08n0221_003:0017b07": "菩提對曰：「不能成。」佛言：「菩薩學般若波羅",
    "T08n0221_003:0017b08": "蜜，應無所得。」須菩提白佛言：「菩薩如是學般",
    "T08n0221_003:0017b09": "若波羅蜜，及阿耨多羅三耶三菩，為如幻人",
    "T08n0221_003:0017b10": "學。所以者何？當知五陰如幻人。」「於須菩提意",
    "T08n0221_003:0017b11": "云何，五陰為學般若波羅蜜，當成薩云若不？」",
    "T08n0221_003:0017b12": "須菩提白佛言：「不也。世尊！何以故？五陰所",
    "T08n0221_003:0017b13": "有無所有。無所有者亦不可得見。於須菩提",
    "T08n0221_003:0017b14": "意云何，五陰如夢、如響、如影、如熱時炎、如化。」",
    "T08n0221_003:0017b15": "「當學般若波羅蜜耶？」對曰：「非也。何以故？五陰、",
    "T08n0221_003:0017b16": "六衰，如夢如幻、無所有、不可得見。」須菩提白",
    "T08n0221_003:0017b17": "佛言：「新發大乘意菩薩，聞作是說般若波",
    "T08n0221_003:0017b18": "羅蜜，將無恐怖？」佛言：「新學大乘菩薩，未得",
    "T08n0221_003:0017b19": "般若波羅蜜漚惒拘舍羅，不與善知識相隨，",
    "T08n0221_003:0017b20": "或恐或怖。」須菩提白佛言：「菩薩當行何等漚",
    "T08n0221_003:0017b21": "惒拘舍羅，令菩薩不恐不怖？世尊！」佛告言：",
    "T08n0221_003:0017b22": "「菩薩行般若波羅蜜應薩云若行，觀五陰無",
    "T08n0221_003:0017b23": "常亦不猗五陰，是為菩薩行般若波羅蜜漚",
    "T08n0221_003:0017b24": "惒拘舍羅。「復次，須菩提！菩薩意應薩云若",
    "T08n0221_003:0017b25": "行，觀五陰苦、空、非我，觀五陰空、無相、無願，觀",
    "T08n0221_003:0017b26": "五陰寂靜，應無所得、無所猗；是為菩薩行般",
    "T08n0221_003:0017b27": "若波羅蜜漚惒拘舍羅。菩薩當作念言：『我當",
    "T08n0221_003:0017b28": "為一切眾生說無常、苦、空、非我，為說空、無相、",
    "T08n0221_003:0017b29": "無願、寂靜之法，應無所得、無所猗。』是為菩薩",
    "T08n0221_003:0017c01": "檀波羅蜜。「復次，須菩提！菩薩亦不以羅漢、辟",
    "T08n0221_003:0017c02": "支佛意觀五陰無常、苦、空、非我，亦不以羅漢、",
    "T08n0221_003:0017c03": "辟支佛意觀空、無相、無願、寂靜；是為菩薩不",
    "T08n0221_003:0017c04": "越戒，以是故菩薩不恐不怖。菩薩盡能奉行",
    "T08n0221_003:0017c05": "能忍，是為菩薩行羼提波羅蜜。「復次，須菩",
    "T08n0221_003:0017c06": "提！菩薩意行應薩云若，觀五陰無常，應無",
    "T08n0221_003:0017c07": "所見、無所著，不捨薩云若意；是為菩薩行惟",
    "T08n0221_003:0017c08": "逮波羅蜜。菩薩適作是行，不起羅漢、辟支佛",
    "T08n0221_003:0017c09": "意，羈他惡意亦不得生；是為菩薩摩訶薩",
    "T08n0221_003:0017c10": "行禪波羅蜜不恐不怖。「復次，須菩提！菩薩行",
    "T08n0221_003:0017c11": "般若波羅蜜，當作是觀。言不以五陰空，空",
    "T08n0221_003:0017c12": "則五陰，六情、十八性、三十七品亦復如是，是",
    "T08n0221_003:0017c13": "故菩薩行般若波羅蜜不恐不怖。」須菩提白",
    "T08n0221_003:0017c14": "佛言：「菩薩行般若波羅蜜，當與何等善知識",
    "T08n0221_003:0017c15": "相得，聞說般若波羅蜜不恐不怖？」佛報言：「菩",
    "T08n0221_003:0017c16": "薩說五陰無常、苦、空、無我，空、無相、無願、寂靜而",
    "T08n0221_003:0017c17": "無所希望。持是無所希望之福，不作羅漢、辟",
    "T08n0221_003:0017c18": "支佛地行，但求薩云若；是為菩薩善知識。為",
    "T08n0221_003:0017c19": "說六情、十八性寂靜而無所希望。持是功德",
    "T08n0221_003:0017c20": "不願聲聞、辟支佛地；是為菩薩善知識。「復次，",
    "T08n0221_003:0017c21": "須菩提！菩薩念三十七品、佛十八法，念薩云",
    "T08n0221_003:0017c22": "若、念道，以為一切說法無所希望。持無所希",
    "T08n0221_003:0017c23": "望福，不為聲聞、辟支佛地，但為薩云若；是",
    "T08n0221_003:0017c24": "為菩薩善知識。」須菩提白佛言：「何等為菩薩",
    "T08n0221_003:0017c25": "學般若波羅蜜無漚惒拘舍羅，為惡知識。聞",
    "T08n0221_003:0017c26": "說般若波羅蜜為恐怖？」世尊報言：「菩薩離薩",
    "T08n0221_003:0017c27": "云若意，猗般若波羅蜜而自貢高，行禪、精進、",
    "T08n0221_003:0017c28": "忍辱、持戒，行布施，以猗檀波羅蜜而自貢高。」",
    "T08n0221_003:0017c29": "「復次，須菩提！菩薩離薩云若意，念五陰、內外",
    "T08n0221_003:0018a01": "空，以空貢高、有所猗；念六情空、念十八性空，",
    "T08n0221_003:0018a02": "以是為貢高；念三十七品及佛十八法空，猗",
    "T08n0221_003:0018a03": "十八法而自貢高；是為菩薩不行般若波羅",
    "T08n0221_003:0018a04": "蜜、無漚惒拘舍羅，聞說般若波羅蜜為恐怖。」",
    "T08n0221_003:0018a05": "須菩提白佛言：「何等為菩薩惡知識？」佛言：",
    "T08n0221_003:0018a06": "「教令遠離六波羅蜜，語菩薩言：『莫學是，非佛",
    "T08n0221_003:0018a07": "所說，但合會作，是不足聽聞、不當受持、不當",
    "T08n0221_003:0018a08": "諷誦讀亦不當教他人。』當知是菩薩惡知識。",
    "T08n0221_003:0018a09": "菩薩復有惡知識，與說魔所樂事。魔波旬作",
    "T08n0221_003:0018a10": "佛形像，往到菩薩所，使菩薩遠離六波羅蜜，",
    "T08n0221_003:0018a11": "語菩薩言：『善男子！用是六波羅蜜學為？』當",
    "T08n0221_003:0018a12": "知是菩薩惡知識。魔復作佛形像，往到菩薩",
    "T08n0221_003:0018a13": "所，分別廣說聲聞所應行經，但為說是魔事；",
    "T08n0221_003:0018a14": "當知是菩薩惡知識。魔復作佛形像，往到菩",
    "T08n0221_003:0018a15": "薩所，語菩薩言：『善男子！汝亦無菩薩意，亦",
    "T08n0221_003:0018a16": "非阿惟越致。汝亦不能成阿耨多羅三耶三",
    "T08n0221_003:0018a17": "菩。』假令不教菩薩令覺魔事者，是菩薩惡",
    "T08n0221_003:0018a18": "知識。魔波旬復作佛形像，往到菩薩所，語菩",
    "T08n0221_003:0018a19": "薩言：『善男子！眼耳鼻舌身意空，六衰、十八性",
    "T08n0221_003:0018a20": "皆空，六波羅蜜、三十七品、佛十八法皆空。用",
    "T08n0221_003:0018a21": "是阿耨多羅三耶三菩學為？』有作是教者，是",
    "T08n0221_003:0018a22": "為菩薩惡知識。「復次，須菩提！魔復作辟支佛",
    "T08n0221_003:0018a23": "形像，往至菩薩所，語菩薩言：『善男子！十方",
    "T08n0221_003:0018a24": "皆空，無有佛、亦無有菩薩、亦無有聲聞。』而為",
    "T08n0221_003:0018a25": "菩薩說是輩魔事，當知是則菩薩惡知識。魔",
    "T08n0221_003:0018a26": "復作聲聞形像，被服往到菩薩所，斷菩薩薩",
    "T08n0221_003:0018a27": "云若意，為說聲聞、辟支佛行。有作是教者，則",
    "T08n0221_003:0018a28": "是菩薩惡知識。魔復作菩薩師和上，被服到",
    "T08n0221_003:0018a29": "菩薩所，教令離菩薩行、教令離薩云若、三十",
    "T08n0221_003:0018b01": "七品及佛十八法，持空、無相、無願法授菩薩：",
    "T08n0221_003:0018b02": "『汝當念是法，受聲聞地證，當用是阿耨多羅三",
    "T08n0221_003:0018b03": "耶三菩學為？』是但魔事耳。「復次，須菩提！魔復",
    "T08n0221_003:0018b04": "作菩薩母形像，來至菩薩所言：『子！汝當受是",
    "T08n0221_003:0018b05": "須陀洹證，習羅漢果證；當用是阿耨多羅三",
    "T08n0221_003:0018b06": "耶三菩為？當受是無央數劫生死，當受是截",
    "T08n0221_003:0018b07": "手截腳之痛。』向菩薩說是輩魔事，是則魔所",
    "T08n0221_003:0018b08": "作。「復次，須菩提！魔復作比丘，被服至菩薩所，",
    "T08n0221_003:0018b09": "語菩薩言：『眼耳鼻舌身意，無常、苦、空、非我，空、",
    "T08n0221_003:0018b10": "無相、無願、寂靜。』為說三十七品、佛十八法，皆",
    "T08n0221_003:0018b11": "為說相著事；當知是菩薩之惡知識。覺已，當",
    "T08n0221_003:0018b12": "急遠離之。」",
    "T08n0221_003:0018b13": "摩訶般若波羅蜜了本品第十四",
    "T08n0221_003:0018b14": "須菩提白佛言：「菩薩號為菩薩，其句義云何？」",
    "T08n0221_003:0018b15": "佛告須菩提：「菩薩句義無所有。所以者何？道",
    "T08n0221_003:0018b16": "者無有句義、亦無我；菩薩義者亦如是。須",
    "T08n0221_003:0018b17": "菩提！譬如鳥飛虛空無有足跡，菩薩義者亦",
    "T08n0221_003:0018b18": "如是。譬如夢、幻、熱時炎、影，如來所化無所有，",
    "T08n0221_003:0018b19": "菩薩義者亦如是。譬如法性及如、真際，亦無",
    "T08n0221_003:0018b20": "所有；譬如幻士五陰，不可得、不可見；行般若",
    "T08n0221_003:0018b21": "波羅蜜菩薩摩訶薩，其義亦如是。譬如幻士",
    "T08n0221_003:0018b22": "行內外空，亦無所有；菩薩行般若波羅蜜，其",
    "T08n0221_003:0018b23": "義亦如是。須菩提！譬如幻士行六波羅蜜、三",
    "T08n0221_003:0018b24": "十七品及佛十八法，無所有；菩薩義者亦如",
    "T08n0221_003:0018b25": "是。須菩提！譬如佛五陰不可得。何以故？無有",
    "T08n0221_003:0018b26": "五陰故。菩薩行般若波羅蜜，不見菩薩之句",
    "T08n0221_003:0018b27": "義。須菩提！譬如怛薩阿竭、阿羅訶、三耶三佛六",
    "T08n0221_003:0018b28": "情無所有；菩薩行般若波羅蜜，其義亦如是。",
    "T08n0221_003:0018b29": "須菩提！譬如佛行內外空，其際不可得見，行",
    "T08n0221_003:0018c01": "三十七品及佛十八法，不可得見；菩薩其義",
    "T08n0221_003:0018c02": "亦如是，有為、無為性，亦無有義。須菩提！譬",
    "T08n0221_003:0018c03": "如不生不滅、無所有、無作、無著、無斷，其義亦",
    "T08n0221_003:0018c04": "無所有。」「何等不生不滅、不著不斷、不有不作？」",
    "T08n0221_003:0018c05": "報言：「五陰不生不滅、亦不著、亦不斷、亦不可",
    "T08n0221_003:0018c06": "見，十八性、六情、六衰、五陰無著，三十七品、佛",
    "T08n0221_003:0018c07": "十八法，無著無斷義不可得；行般若波羅",
    "T08n0221_003:0018c08": "蜜菩薩，其義亦如是。須菩提！譬如三十七品、",
    "T08n0221_003:0018c09": "佛十八法本淨，無有義；菩薩義者亦如是。譬",
    "T08n0221_003:0018c10": "如吾我淨，以吾我無有邊際故。我人壽命淨",
    "T08n0221_003:0018c11": "不可得見，眾生無邊際故。菩薩行般若波羅",
    "T08n0221_003:0018c12": "蜜，其義亦如是。譬如日出時，諸冥迹不復現；",
    "T08n0221_003:0018c13": "菩薩亦如是。譬如天地劫盡火燒時，世間",
    "T08n0221_003:0018c14": "諸所有皆燒盡，其迹不可見；菩薩行般若波",
    "T08n0221_003:0018c15": "羅蜜，其義亦如是。須菩提！譬如世尊戒具，本",
    "T08n0221_003:0018c16": "時惡戒跡不復現；得三昧，亂意跡不復現；得",
    "T08n0221_003:0018c17": "智慧，無有愚癡迹；得解脫，不復見未解脫迹；",
    "T08n0221_003:0018c18": "已見解脫慧，不復見不解脫慧。譬如佛光出",
    "T08n0221_003:0018c19": "時，日月、忉利諸天王、阿迦膩吒天光明不復",
    "T08n0221_003:0018c20": "現；菩薩行般若波羅蜜，其句義不可見。何以",
    "T08n0221_003:0018c21": "故？道及菩薩、菩薩義，是亦不合亦不散，無有",
    "T08n0221_003:0018c22": "形、不可見、無有對、一相，一相者則為非相。",
    "T08n0221_003:0018c23": "須菩提！菩薩於諸法，當學無所著，亦當覺知",
    "T08n0221_003:0018c24": "諸法。」須菩提白佛言：「何等為諸法？何等為",
    "T08n0221_003:0018c25": "菩薩於諸法學無所著？何等為菩薩覺知諸",
    "T08n0221_003:0018c26": "法？」佛告須菩提：「諸法者，謂善法惡法，記法",
    "T08n0221_003:0018c27": "未記法，俗法道法，有漏法無漏法，有為法無",
    "T08n0221_003:0018c28": "為法。是為菩薩當於是諸法學，無所著亦當",
    "T08n0221_003:0018c29": "學。」須菩提白佛言：「何等為世俗善法？」佛告",
    "T08n0221_003:0019a01": "須菩提：「俗善法者，謂孝順父母、供養沙門道",
    "T08n0221_003:0019a02": "人、養育長老、施諸福事、約身守節、精勤念",
    "T08n0221_003:0019a03": "善、意崇方便、修行十善。有俗內想、腐敗想、青",
    "T08n0221_003:0019a04": "瘀想、血想、食不消想、亂想、骨想、半燋想，四禪、",
    "T08n0221_003:0019a05": "四等、四無形禪想，佛想、法想、比丘僧想、戒想、",
    "T08n0221_003:0019a06": "施想、天想、精勤想、安般想、身想、死想。須菩提！",
    "T08n0221_003:0019a07": "是謂世間善法。何等為世俗惡法？殺、盜、婬、怒、",
    "T08n0221_003:0019a08": "惡口、妄言、綺語、嫉妬、邪見；是為世俗惡法。何",
    "T08n0221_003:0019a09": "等為記法？若善法、若不善法；是為記法。何等",
    "T08n0221_003:0019a10": "為未記法？未有身口意、未有四大，未有五陰、",
    "T08n0221_003:0019a11": "十八性、十二衰；是為未記法。何等為世俗法？",
    "T08n0221_003:0019a12": "五陰、十二衰、十八性、十善、四禪、四等、四無",
    "T08n0221_003:0019a13": "形禪；是謂世俗法。何等為道法？三十七品、三",
    "T08n0221_003:0019a14": "解脫門、三根、三三昧、解脫攝意、八解脫門、九",
    "T08n0221_003:0019a15": "次第禪、十八空、佛十力、四無所畏、佛十八法；是",
    "T08n0221_003:0019a16": "為道法。何等為漏法？五陰、十二衰、十八性、十",
    "T08n0221_003:0019a17": "二因緣、四禪、四無形禪；是為漏法。何等為無",
    "T08n0221_003:0019a18": "漏法？三十七品、佛十八法；是為無漏法。何等",
    "T08n0221_003:0019a19": "為有為法？欲界、形界、無形界，三十七品乃至",
    "T08n0221_003:0019a20": "佛十八法；是為有為法。何等為無為法？無為",
    "T08n0221_003:0019a21": "法者，不生亦不滅、不終亦不始、常住而不改，婬",
    "T08n0221_003:0019a22": "怒癡盡，如、無有異、法性及真際；是謂無為法。",
    "T08n0221_003:0019a23": "菩薩摩訶薩當於是空相之法，無所著而不傾",
    "T08n0221_003:0019a24": "動，覺諸法而不二。」須菩提白佛言：「何等為摩",
    "T08n0221_003:0019a25": "訶薩？」佛告須菩提：「於諸大眾必有上首，是",
    "T08n0221_003:0019a26": "故名為摩訶薩。」須菩提白佛言：「當為何等眾",
    "T08n0221_003:0019a27": "生而作上首？」佛告須菩提：「大眾者，謂須陀洹、",
    "T08n0221_003:0019a28": "斯陀含、阿那含、阿羅漢、辟支佛，初發意菩薩摩",
    "T08n0221_003:0019a29": "訶薩至阿惟越致地住者。是為大眾之聚，菩",
    "T08n0221_003:0019b01": "薩當於是中作上首。於中當發金剛意，便為",
    "T08n0221_003:0019b02": "上首。」須菩提白佛言：「世尊！何等為金剛意？」",
    "T08n0221_003:0019b03": "佛告須菩提：「菩薩摩訶薩發意言：『我當受無",
    "T08n0221_003:0019b04": "央數生死作精進行，我當為眾生故捨一切",
    "T08n0221_003:0019b05": "所有，我當等心於一切眾生，我當以三乘度",
    "T08n0221_003:0019b06": "脫眾生當令般泥洹，亦不見眾生般泥洹。",
    "T08n0221_003:0019b07": "我當覺諸法無所從生，常當以薩云若慧意",
    "T08n0221_003:0019b08": "行六波羅蜜。我當學當救濟一切。』須菩提！是",
    "T08n0221_003:0019b09": "為菩薩發金剛意，便為大眾最上首。菩薩復",
    "T08n0221_003:0019b10": "發意言：『我當為泥犁、薜荔中罪人所受苦痛，",
    "T08n0221_003:0019b11": "我當為眾生代受無央數劫苦痛，盡令眾生",
    "T08n0221_003:0019b12": "於無餘泥洹而般泥洹，然後我自為身作善",
    "T08n0221_003:0019b13": "本，億百千劫乃成阿耨多羅三耶三菩。』須菩",
    "T08n0221_003:0019b14": "提！是為菩薩發金剛意於大眾而為上首。菩",
    "T08n0221_003:0019b15": "薩當為妙意，以妙意故於眾生為上首。從初",
    "T08n0221_003:0019b16": "發意已來，亦不當生婬怒癡意，亦不當嬈眾",
    "T08n0221_003:0019b17": "生，亦不起聲聞、辟支佛意；是為菩薩摩訶薩",
    "T08n0221_003:0019b18": "妙意而為大眾作上首。亦不念貢高，菩薩當",
    "T08n0221_003:0019b19": "於薩云若意而不動亦不貢高。菩薩常當起",
    "T08n0221_003:0019b20": "護念於眾生、亦不捨眾生。菩薩摩訶薩當為",
    "T08n0221_003:0019b21": "法行、當為法樂。何等為法樂？隨其所知而諷",
    "T08n0221_003:0019b22": "誦受。菩薩行般若波羅蜜，住於諸法空，為大",
    "T08n0221_003:0019b23": "眾作導，亦無所倚、亦無所得。菩薩住於三十",
    "T08n0221_003:0019b24": "七品及佛十八法，為大眾作上首，無所倚而",
    "T08n0221_003:0019b25": "無所見。菩薩行般若波羅蜜，住於行如金剛",
    "T08n0221_003:0019b26": "三昧，乃至盡虛空際無所染，逮解脫三昧，便",
    "T08n0221_003:0019b27": "為大眾作上首，而無所得亦無所倚。須菩提！",
    "T08n0221_003:0019b28": "菩薩住於是法地故，便能為眾生而作上首，",
    "T08n0221_003:0019b29": "是故名為摩訶薩。」",
    "T08n0221_003:0019c01": "摩訶般若波羅蜜摩訶薩品第十五",
    "T08n0221_003:0019c02": "是時舍利弗白佛言：「我亦當復說所以為摩",
    "T08n0221_003:0019c03": "訶薩者何？」佛告舍利弗：「便說。」舍利弗言：「菩",
    "T08n0221_003:0019c04": "薩於諸妄見悉斷，是故名為摩訶薩。何謂諸",
    "T08n0221_003:0019c05": "見妄見？吾我見、有人見及眾生見，有斷見、有",
    "T08n0221_003:0019c06": "常見、有見無見，五陰見、十八性見、十二衰見、有",
    "T08n0221_003:0019c07": "諦見、十二因緣見，有三十七品、佛十八法見，有",
    "T08n0221_003:0019c08": "育養眾生見、有淨佛土見，有道見、有佛見、轉法",
    "T08n0221_003:0019c09": "輪見。一切諸見悉斷，作如是說法，是故名",
    "T08n0221_003:0019c10": "為摩訶薩。」須菩提問舍利弗言：「菩薩摩訶",
    "T08n0221_003:0019c11": "薩，何以故有五陰、十二衰、十八性、十二因緣",
    "T08n0221_003:0019c12": "見？何以故有三十七品、佛十八法見，及有",
    "T08n0221_003:0019c13": "妄見？」舍利弗對曰：「菩薩摩訶薩不以漚惒",
    "T08n0221_003:0019c14": "拘舍羅行般若波羅蜜，如務五陰、六情、十八",
    "T08n0221_003:0019c15": "性、十二因緣，猗六波羅蜜、三十七品及佛十",
    "T08n0221_003:0019c16": "八法起諸見。菩薩摩訶薩行般若波羅蜜，漚",
    "T08n0221_003:0019c17": "惒拘舍羅斷是諸見，為人說法而無所猗。」須",
    "T08n0221_003:0019c18": "菩提白佛言：「我亦當說所以為摩訶薩者何？」",
    "T08n0221_003:0019c19": "佛告須菩提：「樂說者便說。」須菩提言：「道意",
    "T08n0221_003:0019c20": "無有與等者，非聲聞、辟支佛所知。何以故？以",
    "T08n0221_003:0019c21": "薩云若意無漏故，意亦不著，是故為摩訶薩。」",
    "T08n0221_003:0019c22": "舍利弗問須菩提：「何等為菩薩意無有與等",
    "T08n0221_003:0019c23": "者，諸羅漢、辟支佛所不能及者？」須菩提報言：",
    "T08n0221_003:0019c24": "「菩薩摩訶薩從初發意以來，不見法有生滅，",
    "T08n0221_003:0019c25": "亦不見有增減，亦不見著、亦不見斷。舍利弗！",
    "T08n0221_003:0019c26": "諸法不生不滅、不增不減、不著不斷者，亦",
    "T08n0221_003:0019c27": "無羅漢、辟支佛意，亦無道意、亦無佛意；是",
    "T08n0221_003:0019c28": "為菩薩摩訶薩意無有與等者，非羅漢辟支",
    "T08n0221_003:0019c29": "佛所能及知者。」舍利弗言：「如須菩提意，不著",
    "T08n0221_003:0020a01": "羅漢、辟支佛地；五陰亦不著，三十七品、佛十",
    "T08n0221_003:0020a02": "八法亦不著。」舍利弗語須菩提：「假令薩云若",
    "T08n0221_003:0020a03": "意無漏者，凡人意亦當無漏，性空故。羅漢、辟",
    "T08n0221_003:0020a04": "支佛及諸佛世尊意亦當無漏。」須菩提言：「爾，",
    "T08n0221_003:0020a05": "如所言。」舍利弗言：「五陰亦無漏，其性本空故。",
    "T08n0221_003:0020a06": "三十七品、佛十八法亦復無漏，性空故。」須菩",
    "T08n0221_003:0020a07": "提言：「如舍利弗所言。」舍利弗問須菩提言：「無",
    "T08n0221_003:0020a08": "意為不與意合耶？無色痛想行識為不與識",
    "T08n0221_003:0020a09": "合耶？」須菩提言：「爾，如所言。」舍利弗復問：「三",
    "T08n0221_003:0020a10": "十七品、佛十八法與非十八法，為不著不合",
    "T08n0221_003:0020a11": "耶？」須菩提報言：「有無之事皆合。」須菩提語",
    "T08n0221_003:0020a12": "舍利弗言：「菩薩摩訶薩作如是行般若波羅",
    "T08n0221_003:0020a13": "蜜，不持道意及羅漢、辟支佛所不能及知",
    "T08n0221_003:0020a14": "意，亦不貢高而有所猗，於猗於法而無所入。」",
    "T08n0221_003:0020a15": "摩訶般若波羅蜜問僧那品第十六",
    "T08n0221_003:0020a16": "是時邠耨文陀尼子白佛言：「世尊！我當說所",
    "T08n0221_003:0020a17": "以為摩訶薩者。」佛言：「汝樂欲說者便說之。」邠",
    "T08n0221_003:0020a18": "耨言：「菩薩為大功德所纏絡，乘於大乘，以是",
    "T08n0221_003:0020a19": "故謂為摩訶薩。」舍利弗問邠耨言：「何等為菩",
    "T08n0221_003:0020a20": "薩摩訶薩以大功德所纏絡而為摩訶薩？」邠",
    "T08n0221_003:0020a21": "耨報言：「菩薩摩訶薩不為齊限於人故住檀",
    "T08n0221_003:0020a22": "波羅蜜而為布施，普為一切眾生故，行檀波",
    "T08n0221_003:0020a23": "羅蜜，尸、羼、惟逮、禪、般若波羅蜜，普為眾生故，",
    "T08n0221_003:0020a24": "作謙苦行。菩薩成僧那僧涅不限眾生，亦不",
    "T08n0221_003:0020a25": "言：『我當限度若干人，不能度餘人。』亦不言：『我",
    "T08n0221_003:0020a26": "當教若干人至道。』亦不言：『我不能教餘人。』菩",
    "T08n0221_003:0020a27": "薩為眾生故，起大誓願言：『我自當具足六波",
    "T08n0221_003:0020a28": "羅蜜，亦當教他人使具足六波羅蜜。』菩薩行",
    "T08n0221_003:0020a29": "檀波羅蜜所布施應薩云若，意願言：『持是功",
    "T08n0221_003:0020b01": "德，與一切眾生俱，共得阿耨多羅三耶三菩。』",
    "T08n0221_003:0020b02": "舍利弗！是為菩薩行般若波羅蜜而習布施。",
    "T08n0221_003:0020b03": "「復次，舍利弗！菩薩布施應薩云若，不求羅漢、",
    "T08n0221_003:0020b04": "辟支佛地；是為菩薩行般若波羅蜜布施，習",
    "T08n0221_003:0020b05": "於尸波羅蜜。「復次，舍利弗！菩薩布施時作薩",
    "T08n0221_003:0020b06": "云若念，法所應行；是為習羼波羅蜜。如精進",
    "T08n0221_003:0020b07": "所應行；是為習惟逮波羅蜜。一心布施應",
    "T08n0221_003:0020b08": "薩云若念，終不起聲聞、辟支佛意；是為習禪",
    "T08n0221_003:0020b09": "波羅蜜。所可布施如幻相，不見施者、亦不見",
    "T08n0221_003:0020b10": "所施、亦不見受者；是為菩薩布施而習般若",
    "T08n0221_003:0020b11": "波羅蜜。菩薩以薩云若意，不想諸波羅蜜、亦",
    "T08n0221_003:0020b12": "不猗。舍利弗！是故當知菩薩為僧那僧涅。「復",
    "T08n0221_003:0020b13": "次，舍利弗！菩薩摩訶薩行尸波羅蜜，意應薩",
    "T08n0221_003:0020b14": "云若布施，持布施功德與眾生，共求阿耨多",
    "T08n0221_003:0020b15": "羅三耶三菩；是為菩薩行尸波羅蜜而具檀",
    "T08n0221_003:0020b16": "波羅蜜。「復次，舍利弗！菩薩行尸波羅蜜，盡能",
    "T08n0221_003:0020b17": "奉行能忍辱；是為菩薩行尸波羅蜜具足羼",
    "T08n0221_003:0020b18": "波羅蜜。「復次，舍利弗！菩薩行尸波羅蜜具足",
    "T08n0221_003:0020b19": "惟逮波羅蜜，是為菩薩習精進。菩薩行尸波",
    "T08n0221_003:0020b20": "羅蜜不受羅漢、辟支佛意。菩薩行尸波羅蜜，",
    "T08n0221_003:0020b21": "於諸波羅蜜如幻相，不貢高亦無所倚。舍利",
    "T08n0221_003:0020b22": "弗！是為菩薩行尸波羅蜜如習般若波羅蜜。",
    "T08n0221_003:0020b23": "是為菩薩行尸波羅蜜總持諸波羅蜜，是故",
    "T08n0221_003:0020b24": "名為僧那僧涅。菩薩行羼提波羅蜜，應薩云",
    "T08n0221_003:0020b25": "若布施。菩薩入無形禪，亦不處其中，是為菩",
    "T08n0221_003:0020b26": "薩行漚惒拘舍羅而為般若波羅蜜。「復次，舍",
    "T08n0221_003:0020b27": "利弗！菩薩行禪分別空、無相、無願，是為菩薩",
    "T08n0221_003:0020b28": "行僧那僧涅而為般若波羅蜜。以是故，名為",
    "T08n0221_003:0020b29": "僧那僧涅。舍利弗！菩薩作是僧那僧涅者，十",
    "T08n0221_003:0020c01": "方諸佛世尊皆以大音聲讚歎是菩薩言：『某",
    "T08n0221_003:0020c02": "國土菩薩具諸功德為僧那僧涅，當育養眾",
    "T08n0221_003:0020c03": "生、淨佛國土。』」於是舍利弗問邠耨文陀尼子：",
    "T08n0221_003:0020c04": "「何等為菩薩摩訶薩摩訶衍三拔致？摩訶衍三",
    "T08n0221_003:0020c05": "拔致者，晉言發趣大乘。云何為發起大乘？」",
    "T08n0221_003:0020c06": "邠耨報言：「行六波羅蜜，隨諸禪所應行盡奉",
    "T08n0221_003:0020c07": "行，持求薩云若。菩薩以薩云若意，於八禪觀",
    "T08n0221_003:0020c08": "其無常，觀其苦、空、非我、無願，是為菩薩行",
    "T08n0221_003:0020c09": "般若波羅蜜為摩訶衍。菩薩念三十七品、佛",
    "T08n0221_003:0020c10": "十八法，是為菩薩摩訶衍。菩薩意不近羅漢、",
    "T08n0221_003:0020c11": "辟支佛地，志但崇薩云若，是為菩薩行四等",
    "T08n0221_003:0020c12": "而為羼波羅蜜。菩薩行薩云若意無懈時，是",
    "T08n0221_003:0020c13": "為菩薩惟逮波羅蜜。菩薩雖行四禪、慈悲喜",
    "T08n0221_003:0020c14": "護、八禪，亦不能動搖菩薩。所以者何？以漚",
    "T08n0221_003:0020c15": "惒拘舍羅故。菩薩行四等，為眾生消諸漏，是",
    "T08n0221_003:0020c16": "為菩薩行四等而為檀波羅蜜。諸法所作禪，",
    "T08n0221_003:0020c17": "不持求羅漢、辟支佛。何以故？常求薩云若故。",
    "T08n0221_003:0020c18": "是為菩薩行四等而不[打丁+此]尸波羅蜜。菩薩復",
    "T08n0221_003:0020c19": "有摩訶衍，於內外空其慧不轉，無所倚、無所",
    "T08n0221_003:0020c20": "得、無所見，是為菩薩摩訶衍。復有摩訶衍，不",
    "T08n0221_003:0020c21": "於諸法，慧不在亂亦不在定，慧亦不在有常",
    "T08n0221_003:0020c22": "亦不在無常，慧亦不在苦樂亦不在有我無",
    "T08n0221_003:0020c23": "我，是為菩薩摩訶衍而應無所倚。復有摩訶",
    "T08n0221_003:0020c24": "衍，慧不在當來過去今現在，慧亦不離三世，",
    "T08n0221_003:0020c25": "是為摩訶衍應無所倚。摩訶衍者，慧不在三",
    "T08n0221_003:0020c26": "界亦不離三界。復有摩訶衍，慧不在俗法亦",
    "T08n0221_003:0020c27": "不在道法，亦不在有為亦不在無為，亦不在",
    "T08n0221_003:0020c28": "有漏亦不在無漏，是為無所倚。舍利弗！是",
    "T08n0221_003:0020c29": "為菩薩摩訶薩摩訶衍。」",
    "T08n0221_003:0021a01": "摩訶般若波羅蜜摩訶衍品第十七",
    "T08n0221_003:0021a02": "爾時舍利弗問邠耨文陀尼子言：「何等為菩",
    "T08n0221_003:0021a03": "薩摩訶薩乘於大乘？」邠耨報舍利弗言：「菩薩",
    "T08n0221_003:0021a04": "行般若波羅蜜，乘於檀、尸、羼、惟逮、禪波羅蜜，",
    "T08n0221_003:0021a05": "乘是六波羅蜜、不見六波羅蜜，亦不倚菩薩",
    "T08n0221_003:0021a06": "而無所倚，是為乘於大乘。「復次，舍利弗！菩",
    "T08n0221_003:0021a07": "薩摩訶薩一心學薩云若，具足三十七品、佛",
    "T08n0221_003:0021a08": "十八法，雖念欲成、不有所倚，是為菩薩乘於",
    "T08n0221_003:0021a09": "大乘。「復次，舍利弗！菩薩作是念言：『菩薩者",
    "T08n0221_003:0021a10": "但是字耳，五陰者但有字耳，不倚五陰故。",
    "T08n0221_003:0021a11": "六情者但有字耳，不倚六情故。三十七品者",
    "T08n0221_003:0021a12": "但有字耳，不倚三十七品故。內外空者但有",
    "T08n0221_003:0021a13": "字耳，不倚內外空故。佛十八法者但有字耳，",
    "T08n0221_003:0021a14": "不倚佛十八法故。如來法者但有字耳，不見",
    "T08n0221_003:0021a15": "法性故。真際者但有字耳，真際不可見故。佛",
    "T08n0221_003:0021a16": "及道者但有字耳，不倚佛故。』是為菩薩摩訶",
    "T08n0221_003:0021a17": "薩乘於大乘。「復次，舍利弗！菩薩摩訶薩從初",
    "T08n0221_003:0021a18": "發意以來，具足菩薩之神通。具足已，欲育養",
    "T08n0221_003:0021a19": "群生，從一佛國遊至一佛國，供養禮拜事",
    "T08n0221_003:0021a20": "諸佛世尊，從諸佛聽受法教。」「何謂法教？」報",
    "T08n0221_003:0021a21": "言：「菩薩大乘，是菩薩乘、是大乘。遊諸佛剎，淨",
    "T08n0221_003:0021a22": "佛國土、育養眾生。初無佛國想，亦無眾生想，",
    "T08n0221_003:0021a23": "亦不住二地。菩薩為眾生故，隨其所應而變",
    "T08n0221_003:0021a24": "其形像，不得一切智終不離菩薩乘。逮一切",
    "T08n0221_003:0021a25": "智已，便能轉法輪，非羅漢、辟支佛及諸天、龍、",
    "T08n0221_003:0021a26": "閱叉、阿須倫及世間人所能轉。是時聞十方",
    "T08n0221_003:0021a27": "恒邊沙諸佛世尊讚歎聲言：『某國某菩薩",
    "T08n0221_003:0021a28": "摩訶薩，乘於大乘，逮薩云若，轉於法輪。』舍",
    "T08n0221_003:0021a29": "利弗！是為菩薩摩訶薩乘於大乘。」◎",
    "T08n0221_003:0021b01": "◎摩訶般若波羅蜜僧那僧涅品第十八",
    "T08n0221_003:0021b02": "爾時須菩提白佛言：「何等為菩薩摩訶薩僧",
    "T08n0221_003:0021b03": "那僧涅？」佛告須菩提：「六波羅蜜、三十七品、內",
    "T08n0221_003:0021b04": "外空，及有無空、佛十八法及一切智，被諸功",
    "T08n0221_003:0021b05": "德之鎧成佛身，光徹三千大千剎土；復以光",
    "T08n0221_003:0021b06": "普遍十方恒邊沙佛國土，便為六反震動，三",
    "T08n0221_003:0021b07": "千大千剎土復六反震動。十方恒邊沙佛國",
    "T08n0221_003:0021b08": "土菩薩，已受是光明住於檀波羅蜜，以大乘",
    "T08n0221_003:0021b09": "之鎧便能變化三千大千剎土化為琉璃，自",
    "T08n0221_003:0021b10": "變其形為遮迦越王，布施一切隨其所欲，飢",
    "T08n0221_003:0021b11": "渴與飲食，欲得衣者與衣，欲得香華醫藥布",
    "T08n0221_003:0021b12": "施種種，隨眾人身所便樂盡給與之。作是布",
    "T08n0221_003:0021b13": "施已，便為眾生說六波羅蜜行。眾生聞菩薩",
    "T08n0221_003:0021b14": "教已，至得阿耨多羅三耶三菩，不離六波羅",
    "T08n0221_003:0021b15": "蜜行。是為菩薩被大乘之鎧。須菩提！譬如工",
    "T08n0221_003:0021b16": "幻師在四要道頭於大眾人前布施，隨人所",
    "T08n0221_003:0021b17": "欲飲食、衣被、錢財，隨人意所索，幻人盡與。於",
    "T08n0221_003:0021b18": "須菩提意云何，是幻師頗有所布施於人不？」",
    "T08n0221_003:0021b19": "須菩提白佛言：「無所施亦無得者。」佛告須菩",
    "T08n0221_003:0021b20": "提：「菩薩自化身作遮迦越王布施，隨人所樂",
    "T08n0221_003:0021b21": "而在所與，恣人所欲而施與，雖施而無所與",
    "T08n0221_003:0021b22": "亦無得者。何以故？須菩提！法之幻法應爾。",
    "T08n0221_003:0021b23": "「復次，須菩提！菩薩摩訶薩住於尸波羅蜜，示",
    "T08n0221_003:0021b24": "現作遮迦越羅，於中使人持十善法，教人",
    "T08n0221_003:0021b25": "使為四禪、四等、四無形禪，立於三十七品至",
    "T08n0221_003:0021b26": "佛十八法。眾生聞是法教，至得道終不離是",
    "T08n0221_003:0021b27": "法教。須菩提！譬如幻師化作大眾人，教幻",
    "T08n0221_003:0021b28": "人持十善，立以三十七品至佛十八法。於須",
    "T08n0221_003:0021b29": "菩提意云何，頗有人立於十善、四禪、四無形",
    "T08n0221_003:0021c01": "禪，頗有人立於三十七品及佛十八法者不？」",
    "T08n0221_003:0021c02": "須菩提對曰：「無有立者也。世尊！」佛告須菩提：",
    "T08n0221_003:0021c03": "「菩薩立諸眾生於十善地、三十七品、佛十八",
    "T08n0221_003:0021c04": "法，亦不見有人住是法者。所以者何？法幻",
    "T08n0221_003:0021c05": "之法自應當爾。以是故，須菩提！菩薩摩訶薩",
    "T08n0221_003:0021c06": "為被大乘之鎧。「復次，須菩提！菩薩住羼波羅",
    "T08n0221_003:0021c07": "蜜，亦立眾生於羼波羅蜜。菩薩從初發意以",
    "T08n0221_003:0021c08": "來作誓言：『假令眾生持刀杖害，我悉受，終不",
    "T08n0221_003:0021c09": "起惡意如彈指之頃；當復立眾生於忍辱地",
    "T08n0221_003:0021c10": "亦復如是。』雖立眾生於羼波羅蜜，亦復如幻",
    "T08n0221_003:0021c11": "師，亦無眾生想。須菩提！是為菩薩大乘之鎧。",
    "T08n0221_003:0021c12": "「復次，須菩提！菩薩摩訶薩住於惟逮波羅蜜，",
    "T08n0221_003:0021c13": "立眾生精進意應薩云若，亦復如幻師；是為",
    "T08n0221_003:0021c14": "菩薩大乘之鎧。菩薩住於禪波羅蜜，亦復教",
    "T08n0221_003:0021c15": "一切人行一心。菩薩住於等法，不見法有亂",
    "T08n0221_003:0021c16": "者、有一心者。須菩提！是為菩薩住於禪波羅",
    "T08n0221_003:0021c17": "蜜，亦復教一心人行禪，乃至阿耨多羅三",
    "T08n0221_003:0021c18": "耶三菩，終不離是一心，亦復如幻師；是故",
    "T08n0221_003:0021c19": "名為僧那僧涅。「復次，須菩提！菩薩摩訶薩住",
    "T08n0221_003:0021c20": "於般若波羅蜜，亦復勸助教一切人，使立於",
    "T08n0221_003:0021c21": "般若波羅蜜。須菩提！是為菩薩摩訶薩行般",
    "T08n0221_003:0021c22": "若波羅蜜，於諸法不見有彼此岸；是為菩薩",
    "T08n0221_003:0021c23": "住於般若波羅蜜，亦復勸助眾生化立人於",
    "T08n0221_003:0021c24": "般若波羅蜜，教化眾生亦復如幻，不見有學",
    "T08n0221_003:0021c25": "者、不見有受者。以是故，須菩提！菩薩摩訶薩",
    "T08n0221_003:0021c26": "僧那僧涅。「復次，須菩提！菩薩被大乘鎧以安",
    "T08n0221_003:0021c27": "處十方恒邊沙佛國眾生立於六波羅蜜。為",
    "T08n0221_003:0021c28": "眾生說六波羅蜜法使眾生聞之，聞已至阿",
    "T08n0221_003:0021c29": "耨多羅三耶三菩不離是法，亦復如幻，亦不",
    "T08n0221_003:0022a01": "見受法者、亦不見受是教者。以是故，菩薩為",
    "T08n0221_003:0022a02": "大乘之鎧。菩薩復被大乘之鎧意應薩云若，",
    "T08n0221_003:0022a03": "菩薩不言：『我當教若干人立於六波羅蜜。』亦",
    "T08n0221_003:0022a04": "不言：『我當教若干人行三十七品、佛十八法。』亦",
    "T08n0221_003:0022a05": "復不言：『我不能教若干人。』亦復不言：『我教若",
    "T08n0221_003:0022a06": "干人得須陀洹乃至阿羅漢、辟支佛。』不言：『我",
    "T08n0221_003:0022a07": "不教若干人至阿羅漢。』亦不言：『我立若干人",
    "T08n0221_003:0022a08": "至薩云若。』不言：『我不悉教爾所人。』何以故？菩",
    "T08n0221_003:0022a09": "薩所度無有限碍亦無適莫，菩薩所度亦無",
    "T08n0221_003:0022a10": "有數亦無有量。須菩提！菩薩譬如幻師教幻",
    "T08n0221_003:0022a11": "人，不見有所教、亦不見有受者；是為菩薩摩",
    "T08n0221_003:0022a12": "訶薩僧那僧涅。」須菩提白佛言：「如我從佛所",
    "T08n0221_003:0022a13": "聞義，當知菩薩非為僧那僧涅。何以故？諸法",
    "T08n0221_003:0022a14": "空故。色痛想行識空，眼耳鼻舌身意、色聲香",
    "T08n0221_003:0022a15": "味細滑法、十八性，各隨其相各自空。檀波羅蜜",
    "T08n0221_003:0022a16": "至般若波羅蜜亦自空，內外空皆自空，從三",
    "T08n0221_003:0022a17": "十七品至佛十八法皆空。菩薩亦空，僧那僧",
    "T08n0221_003:0022a18": "涅亦自空。以是故，世尊！當知菩薩為非僧那",
    "T08n0221_003:0022a19": "僧涅。」佛告須菩提：「如所言，無有異。須菩提！薩",
    "T08n0221_003:0022a20": "云若非為非作，菩薩為眾生作摩訶僧那僧",
    "T08n0221_003:0022a21": "涅者，是眾生亦非為非作。」須菩提白佛言：「何",
    "T08n0221_003:0022a22": "以故薩云若及眾生非為非作？」佛言：「不見有",
    "T08n0221_003:0022a23": "人故，是故薩云若無為無作。何以故？須菩提！",
    "T08n0221_003:0022a24": "五陰亦不有所作亦非不作，六情、六衰亦無",
    "T08n0221_003:0022a25": "所為亦無所作，我、人、壽命亦無所為亦無所",
    "T08n0221_003:0022a26": "作。何以故？邊際不可得故。須菩提！夢、響、影、",
    "T08n0221_003:0022a27": "幻、熱時炎、化無所作亦無所為，內外空、三十",
    "T08n0221_003:0022a28": "七品、佛十八法亦無所為亦無所作。何以故？",
    "T08n0221_003:0022a29": "其本際不可得見故。如及法性、真際亦無所",
    "T08n0221_003:0022b01": "作亦無所為，菩薩薩云若亦無所作亦無所",
    "T08n0221_003:0022b02": "為。何以故？無有本際故。以是故，須菩提！薩",
    "T08n0221_003:0022b03": "云若及眾生無所有無所作。以是當知，菩薩",
    "T08n0221_003:0022b04": "非為摩訶僧那僧涅。」須菩提白佛言：「如觀世",
    "T08n0221_003:0022b05": "尊所說義，五陰亦無縛無脫。」邠耨文陀尼子",
    "T08n0221_003:0022b06": "問須菩提：「何等五陰無縛無脫？」須菩提報言：",
    "T08n0221_003:0022b07": "「五陰如夢、如響、如影、如幻、如化、如熱時炎，當",
    "T08n0221_003:0022b08": "來過去今現在五陰無縛無脫；五陰無端緒，",
    "T08n0221_003:0022b09": "無縛無脫；五陰寂無所生，無縛無脫；五陰善",
    "T08n0221_003:0022b10": "不善、俗五陰、道五陰有漏無漏，亦無縛無脫。",
    "T08n0221_003:0022b11": "一切諸法無縛無脫，無際寂靜無縛無脫，六",
    "T08n0221_003:0022b12": "波羅蜜無縛無脫，無際寂靜內外空無縛無",
    "T08n0221_003:0022b13": "脫，三十七品無縛無脫，佛十八法無縛無脫；",
    "T08n0221_003:0022b14": "無際寂靜故。道及菩薩、薩云若、一切智事，無",
    "T08n0221_003:0022b15": "際寂靜，無所生亦不縛亦不脫。如、法性、真際、",
    "T08n0221_003:0022b16": "無為亦無縛無脫，無際寂靜不生無縛無脫。",
    "T08n0221_003:0022b17": "如是，邠耨！菩薩摩訶薩於無縛無脫六波羅",
    "T08n0221_003:0022b18": "蜜中住無縛無脫薩云若，於無縛無脫育養",
    "T08n0221_003:0022b19": "眾生，無著無縛無脫淨佛國土，無著無縛無",
    "T08n0221_003:0022b20": "脫見諸世尊，以無縛無脫聞法終不離，無縛",
    "T08n0221_003:0022b21": "無脫諸佛世尊終不離，無縛無脫諸神通終",
    "T08n0221_003:0022b22": "不離，無縛無脫五眼終不離，無縛無脫轉無",
    "T08n0221_003:0022b23": "縛無脫法輪，無縛無脫安立眾生於三乘。如",
    "T08n0221_003:0022b24": "是，邠耨！菩薩摩訶薩於無縛無脫六波羅蜜，",
    "T08n0221_003:0022b25": "於諸法得逮覺，無際寂靜無所生故。邠耨！當",
    "T08n0221_003:0022b26": "知是為菩薩摩訶薩無縛無脫之僧那僧涅。」",
    "T08n0221_003:0022b27": "◎放光般若波羅蜜經卷第三"
}