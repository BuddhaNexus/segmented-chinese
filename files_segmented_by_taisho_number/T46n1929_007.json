{
    "T46n1929_007:0743c14": "四教義卷第七",
    "T46n1929_007:0743c16": "天台山修禪寺智顗禪師撰",
    "T46n1929_007:0743c17": "第三約三藏教明菩薩位以釋淨無垢稱義",
    "T46n1929_007:0743c18": "者。三藏教詮因緣生滅之理。明菩薩藏義。",
    "T46n1929_007:0743c19": "亦應具有四門。今約毘曇有門。明大乘菩薩",
    "T46n1929_007:0743c20": "位。即為四意。一翻譯。二辨位。三料簡。四",
    "T46n1929_007:0743c21": "釋淨無垢稱義。第一翻譯。所言菩薩摩訶薩",
    "T46n1929_007:0743c22": "者。是天竺語。若具依彼語。應云菩提薩埵",
    "T46n1929_007:0743c23": "摩訶薩埵。但諸師翻譯不同。今不具述。而智",
    "T46n1929_007:0743c24": "度論翻云。菩提名佛道。薩埵名成眾生。摩訶",
    "T46n1929_007:0743c25": "言大。此人用諸佛大道成眾生也。又有師翻",
    "T46n1929_007:0743c26": "云。菩提名道。薩埵名心。摩訶名大道是以",
    "T46n1929_007:0743c27": "為道心大道心。而諸經論多云菩薩摩訶",
    "T46n1929_007:0743c28": "薩者。什師以天竺語繁。兩句八字標名。故",
    "T46n1929_007:0743c29": "除三字留五字。合為一句。名菩薩摩訶薩也。",
    "T46n1929_007:0744a01": "但三乘菩提通名為道。而菩薩獨受大名者。",
    "T46n1929_007:0744a02": "以其緣四諦起慈悲四弘誓願。上求佛果下",
    "T46n1929_007:0744a03": "化眾生。此心矌大故別受摩訶薩埵之稱也。",
    "T46n1929_007:0744a04": "第二辨菩薩位。略為七意。一發菩提心。二",
    "T46n1929_007:0744a05": "行菩薩道。三種三十二相業。四六度成滿。五",
    "T46n1929_007:0744a06": "一生補處。六生兜率天。七八相成道。一發",
    "T46n1929_007:0744a07": "菩提心者。如釋迦牟尼菩薩。於過去世為陶",
    "T46n1929_007:0744a08": "師。值釋迦牟尼佛供養彼佛。又見彼佛智慧",
    "T46n1929_007:0744a09": "第一弟子。名舍利弗。神通第一弟子。名目",
    "T46n1929_007:0744a10": "揵連。多聞侍者名曰阿難。爾時陶師供養佛",
    "T46n1929_007:0744a11": "已。即便發菩提心。作是誓願。願未來世我得",
    "T46n1929_007:0744a12": "作佛。還號釋迦牟尼。智慧弟子名舍利弗。",
    "T46n1929_007:0744a13": "神足弟子名目揵連。多聞侍者名阿難。可",
    "T46n1929_007:0744a14": "悅其願。從是初發菩提心。即慈悲四弘誓願",
    "T46n1929_007:0744a15": "發也。但三藏教慈悲四弘誓願。皆緣生滅四",
    "T46n1929_007:0744a16": "諦而起。所言慈悲心者。一大慈心。欲與愛",
    "T46n1929_007:0744a17": "見二種眾生道滅之樂也。二大悲心。欲拔愛",
    "T46n1929_007:0744a18": "見二種眾生苦集之苦也。四弘誓願者。一",
    "T46n1929_007:0744a19": "未度者令度者。即是天魔外道愛見二種。",
    "T46n1929_007:0744a20": "六道眾生未度三界火宅之苦諦。令得度也。",
    "T46n1929_007:0744a21": "二未解者令解者。即是愛見二種眾生。未解",
    "T46n1929_007:0744a22": "愛見二十五有業。集令得解也。三未安者",
    "T46n1929_007:0744a23": "令安者。即是愛見二種眾生。未安三十七",
    "T46n1929_007:0744a24": "品一切諸道令安道諦也。四未涅槃者令得",
    "T46n1929_007:0744a25": "涅槃者。此愛見二種眾生。未滅二十五",
    "T46n1929_007:0744a26": "有生死因果。皆令得滅諦涅槃也。若緣愛",
    "T46n1929_007:0744a27": "見二種眾生。生滅四諦而起慈悲四弘誓願",
    "T46n1929_007:0744a28": "者。即是菩薩初發菩提心也。知愛見四諦故。",
    "T46n1929_007:0744a29": "智慧勝諸天魔一切外道。有慈悲誓願功德",
    "T46n1929_007:0744b01": "故勝一切聲聞緣覺。故大智度論云。初發心",
    "T46n1929_007:0744b02": "以為天人師。勝出一切聲聞緣覺。二行菩薩",
    "T46n1929_007:0744b03": "道者。即是三阿僧祇劫行六度也。從過去釋",
    "T46n1929_007:0744b04": "迦牟尼佛至罽那尸棄佛時。名一阿僧祇劫。",
    "T46n1929_007:0744b05": "從此常離女人身。爾時不自知我當作佛不",
    "T46n1929_007:0744b06": "作佛。此初阿僧祇劫。即是得五停心別想",
    "T46n1929_007:0744b07": "總想念處之位。用性念處共念處緣念處。行",
    "T46n1929_007:0744b08": "六度也。三種念處義略如前說。所以者何。修",
    "T46n1929_007:0744b09": "性念處為壞屬愛魔業。破屬見一切智六師",
    "T46n1929_007:0744b10": "修共念處。欲壞愛結破神通六師修緣念處",
    "T46n1929_007:0744b11": "為一切愛見眾生說法。屬愛壞故一切天魔",
    "T46n1929_007:0744b12": "眷屬壞。愛見壞故三六十八種六師。及一",
    "T46n1929_007:0744b13": "切外道眷屬壞也。故用三種念處行六波羅",
    "T46n1929_007:0744b14": "蜜。意欲降伏天魔制諸外道。菩薩用三種念",
    "T46n1929_007:0744b15": "處行六度時。雖修性念處而不斷結。為生三",
    "T46n1929_007:0744b16": "界度眾生故。常欲多修共念處觀為得神通。",
    "T46n1929_007:0744b17": "成四攝法同事。調伏愛見眾生。又常多修緣",
    "T46n1929_007:0744b18": "念處觀。為欲成四辨說三乘法。化一切愛",
    "T46n1929_007:0744b19": "見眾生。共出三界火宅也。是為初阿僧祇劫",
    "T46n1929_007:0744b20": "修行六度。用四弘誓願安撫生死心無怯弱",
    "T46n1929_007:0744b21": "根壞女人之業。常受丈夫之身也。爾時未發",
    "T46n1929_007:0744b22": "煗解位在外凡。故不自知己身當得作佛",
    "T46n1929_007:0744b23": "不得作佛也。次明從罽那尸棄佛至燃",
    "T46n1929_007:0744b24": "燈佛。為第二阿僧祇劫。是時菩薩用七莖青",
    "T46n1929_007:0744b25": "蓮華。供養燃燈佛。敷鹿皮衣布髮掩泥。時",
    "T46n1929_007:0744b26": "燃燈佛便授其記。汝當來世必得作佛。名釋",
    "T46n1929_007:0744b27": "迦牟尼。爾時菩薩雖能自知我必作佛。而",
    "T46n1929_007:0744b28": "口不稱我當作佛。謂此是用煗法智慧修六",
    "T46n1929_007:0744b29": "度也。所以者何。因總想四念處。初得善有",
    "T46n1929_007:0744c01": "漏五陰。即是性地順忍初心之位。既有證法",
    "T46n1929_007:0744c02": "之信。故必知作佛。而用煗解修行六度。心",
    "T46n1929_007:0744c03": "未分明故不向他說。次明從燃燈佛。至毘",
    "T46n1929_007:0744c04": "婆尸佛。為第三阿僧祇劫滿。是時菩薩內心",
    "T46n1929_007:0744c05": "了了自知作佛。口自發言無所畏難。我於來",
    "T46n1929_007:0744c06": "世當得作佛。今謂此是頂法之位。行六波",
    "T46n1929_007:0744c07": "羅蜜四諦觀解分明。如登山頂四方顧分明。",
    "T46n1929_007:0744c08": "了了自知作佛。亦向他人說也。三明過三阿",
    "T46n1929_007:0744c09": "僧祇劫。種三十二相業。今謂此是入下忍",
    "T46n1929_007:0744c10": "之位。用此忍智修行六度。成百福德。用百福",
    "T46n1929_007:0744c11": "德成一相。以為三十二相之業因也。種三十",
    "T46n1929_007:0744c12": "二相業因。於下忍之位。修六波羅蜜成百福",
    "T46n1929_007:0744c13": "之相。以為三十二相業因也。是三十二相。於",
    "T46n1929_007:0744c14": "欲界閻浮提人中。受男子身。佛出世時緣佛",
    "T46n1929_007:0744c15": "身相故得種也。問曰。所言百福德成一相",
    "T46n1929_007:0744c16": "者。幾功德成一相福德耶。答曰。異解不同。",
    "T46n1929_007:0744c17": "難可定判。有人言。是福不可稱量不可譬喻",
    "T46n1929_007:0744c18": "是菩薩入三阿僧祇劫。心修大行種是三十",
    "T46n1929_007:0744c19": "二相因緣。以是故福無能量。唯佛能知。問",
    "T46n1929_007:0744c20": "曰。菩薩幾時種三十二相。答曰。極遲百劫。極",
    "T46n1929_007:0744c21": "疾九十一劫。弗沙佛觀釋迦菩薩自身生弟",
    "T46n1929_007:0744c22": "子熟。彌勒菩薩自熟弟子生。多人難度一人",
    "T46n1929_007:0744c23": "易化。故弗沙佛於寶窟中。放光照釋迦。菩",
    "T46n1929_007:0744c24": "薩釋迦菩薩尋光至弗沙佛所。於七日七夜",
    "T46n1929_007:0744c25": "一心觀佛。目不暫眴。但用一偈稱歎云。天",
    "T46n1929_007:0744c26": "地此界多門室。逝宮天處十方無。丈夫牛",
    "T46n1929_007:0744c27": "王大沙門。尋地山林遍無等。以苦行力超",
    "T46n1929_007:0744c28": "越九劫。在彌勒菩薩前成正覺也。四明六波",
    "T46n1929_007:0744c29": "羅蜜滿者。問曰。檀波羅蜜云何滿。答曰。一",
    "T46n1929_007:0745a01": "切能施無所遮礙。乃至以身施時心無所惜。",
    "T46n1929_007:0745a02": "如尸毘王。以身施鴿解剔皮肉。雖受痛苦。舉",
    "T46n1929_007:0745a03": "身上秤以贖鴿命心不悔恨。立誓自證我心",
    "T46n1929_007:0745a04": "無悔者。身可平復。既立誓已。天地震動身",
    "T46n1929_007:0745a05": "還如故。如是等菩薩本生捨身命施。心不退",
    "T46n1929_007:0745a06": "悔。是檀波羅蜜滿也。問曰。云何尸羅波羅",
    "T46n1929_007:0745a07": "蜜滿。答曰。不惜身命護持淨戒。如須陀摩王。",
    "T46n1929_007:0745a08": "是王精進持戒常依實語。與劫磨沙波陀大",
    "T46n1929_007:0745a09": "王共期。乞暇還國七日供養沙門竟。即來",
    "T46n1929_007:0745a10": "就終。是王期滿。為持實語戒故。趣期就死。",
    "T46n1929_007:0745a11": "是則為持一戒不惜身命。如是等處處因緣",
    "T46n1929_007:0745a12": "經說本生。菩薩因地。持戒捨身命心不悔",
    "T46n1929_007:0745a13": "恨。即是尸羅波羅蜜滿相。問曰。羼提波羅",
    "T46n1929_007:0745a14": "蜜云何滿。答曰。若人來罵。撾捶割剝支解奪",
    "T46n1929_007:0745a15": "命。心不起瞋。如羼提比丘常修慈忍。在林樹",
    "T46n1929_007:0745a16": "下入禪三昧。時迦梨王。為女色故生愛弊。",
    "T46n1929_007:0745a17": "垢截其手足耳鼻。心忍不動。時王問言。今",
    "T46n1929_007:0745a18": "截解身定。能忍否。比丘答言。意實不瞋",
    "T46n1929_007:0745a19": "恨。王言。今誰信汝耶。比丘答曰。若實忍",
    "T46n1929_007:0745a20": "心不瞋恨。當令我身即尋平復。說是語時身",
    "T46n1929_007:0745a21": "即如故。如是等不惜身命修行忍辱。是名羼",
    "T46n1929_007:0745a22": "提波羅蜜滿相。問曰。毘梨耶波羅蜜云何滿。",
    "T46n1929_007:0745a23": "答曰。若有大心。如大施太子。為一切眾生",
    "T46n1929_007:0745a24": "入海採寶。從龍王得如意珠。欲將還閻浮提。",
    "T46n1929_007:0745a25": "雨衣服寶物布施眾生。海神惜珠。因其睡臥",
    "T46n1929_007:0745a26": "即盜取其珠。將還海宮。太子覺已為此珠故。",
    "T46n1929_007:0745a27": "誓以此身抒大海水令海乾盡。從海神索珠",
    "T46n1929_007:0745a28": "心定不懈。帝釋諸天感太子心。為物精進",
    "T46n1929_007:0745a29": "不惜身命。即將諸天助抒海水。水遂減半。海",
    "T46n1929_007:0745b01": "神怖故慚愧還珠。亦如釋迦菩薩值弗沙佛。",
    "T46n1929_007:0745b02": "七日七夜翹一脚目不暫眴。如是等不惜身",
    "T46n1929_007:0745b03": "命。為物精進。是名毘梨耶波羅蜜滿相。問",
    "T46n1929_007:0745b04": "曰。云何名為禪波羅蜜滿相。答曰。如一切",
    "T46n1929_007:0745b05": "禪定自在。又如尚闍梨仙人坐禪時。無入",
    "T46n1929_007:0745b06": "出息。鳥於螺髮中生子。不搖動乃至鳥子",
    "T46n1929_007:0745b07": "飛去。是名禪波羅蜜滿相。問曰。般若波羅蜜",
    "T46n1929_007:0745b08": "云何滿。答曰。菩薩大心分別。如劬嬪婆羅門",
    "T46n1929_007:0745b09": "大臣。分閻浮大地作七分。若干大城小城聚",
    "T46n1929_007:0745b10": "落村民。盡作七分。般若波羅蜜亦如是。是",
    "T46n1929_007:0745b11": "菩薩般若波羅蜜滿相。今謂此皆下忍智慧。",
    "T46n1929_007:0745b12": "能調伏諸根滿足六度也。所以者何。下忍智",
    "T46n1929_007:0745b13": "慧力強煩惱力弱。用此智慧修行六度。能忍",
    "T46n1929_007:0745b14": "六弊不惜身命成六度也。四波羅蜜滿。正是",
    "T46n1929_007:0745b15": "性念處力至下忍也。禪波羅蜜滿。多是共念",
    "T46n1929_007:0745b16": "處力至下忍也。般若波羅蜜滿。正是緣念處",
    "T46n1929_007:0745b17": "力至下忍也。問曰。羅漢尚不能不惜身命。修",
    "T46n1929_007:0745b18": "行六度。下忍智慧之力。何能成六度也。答",
    "T46n1929_007:0745b19": "曰。若無慈悲誓願。積劫修行之力羅漢智慧",
    "T46n1929_007:0745b20": "尚不能爾。何況下忍。今外緣慈悲誓願久積",
    "T46n1929_007:0745b21": "熏修。內有忍法智慧。助破六弊之力也。五",
    "T46n1929_007:0745b22": "住一生補處者。即是釋迦菩薩。在生迦葉",
    "T46n1929_007:0745b23": "佛所。為補處弟子。淨持禁戒行諸功德。迦",
    "T46n1929_007:0745b24": "葉授記次當作佛。恐此由在中忍之位也。六",
    "T46n1929_007:0745b25": "生兜率陀天者。捨閻浮之報。上生此天為諸",
    "T46n1929_007:0745b26": "天人師。於在此天用三種念處。修八勝處。",
    "T46n1929_007:0745b27": "為欲伏結清淨。下閻浮提。神通變化降伏天",
    "T46n1929_007:0745b28": "魔。四辨說法破諸外道。及度一切眾生也。",
    "T46n1929_007:0745b29": "此由屬中忍之位。問曰。菩薩何意。從初發",
    "T46n1929_007:0745c01": "心伏結至此伏而不斷也。答曰。若斷結即不",
    "T46n1929_007:0745c02": "得受生化物。觀無常伏結令諸煩惱脂消。用",
    "T46n1929_007:0745c03": "清淨心修行六度。令諸功德肥也　七下生",
    "T46n1929_007:0745c04": "成道者。即是三藏教明八相成道菩提果。",
    "T46n1929_007:0745c05": "所言八相成道者。一從兜率天下。二託胎。三",
    "T46n1929_007:0745c06": "出生。四出家。五降魔。六成道。七轉法輪。八",
    "T46n1929_007:0745c07": "入涅槃。一兜率天下者。菩薩將欲下生時。用",
    "T46n1929_007:0745c08": "四種觀人間。一觀時。即是人壽百歲時是佛",
    "T46n1929_007:0745c09": "出世之時。二觀土地。諸佛常依中國生迦維",
    "T46n1929_007:0745c10": "羅衛。即是百億日月之中也。三觀種姓。佛",
    "T46n1929_007:0745c11": "生二種姓中。一剎利姓勢力大故。二婆羅門",
    "T46n1929_007:0745c12": "姓智慧大故。釋迦牟尼佛生剎利姓也。四觀",
    "T46n1929_007:0745c13": "生處。何等女人。能懷那羅延力菩薩。唯中",
    "T46n1929_007:0745c14": "國迦毘羅婆城淨飯王后。能懷後身菩薩。如",
    "T46n1929_007:0745c15": "是思惟已。後從兜率陀天下。問何故作白",
    "T46n1929_007:0745c16": "象形非餘。二明處胎。即是正慧入母胎。一切",
    "T46n1929_007:0745c17": "眾生邪慧入母胎。菩薩憶念不失。故名正慧",
    "T46n1929_007:0745c18": "入母胎。中陰住則知中陰。入胎時。知入胎。歌",
    "T46n1929_007:0745c19": "羅邏時。知歌羅邏時。七日赤白精血合。安",
    "T46n1929_007:0745c20": "浮陀時。二七日如蠒狀。伽陀時。三七日如",
    "T46n1929_007:0745c21": "凝酪。五胞時出生時。皆憶念不失。是名正",
    "T46n1929_007:0745c22": "慧入母胎。復次餘人住中陰。入母胎欲受生",
    "T46n1929_007:0745c23": "時。於父母生顛倒心。生不淨心。菩薩不爾。",
    "T46n1929_007:0745c24": "正慧明識父母相續入胎。是名正慧也。三明",
    "T46n1929_007:0745c25": "出胎相者。是菩薩滿足十月。正慧不失念。從",
    "T46n1929_007:0745c26": "右腋而出胎生墮於地。即行七步。口自發言。",
    "T46n1929_007:0745c27": "天上天下唯我為尊。當初生時。國中即有",
    "T46n1929_007:0745c28": "三十二瑞事在。瑞應經具明。乃至將示相師",
    "T46n1929_007:0745c29": "阿姨相太子。身具三十二相八十種好。即",
    "T46n1929_007:0746a01": "便悲淚。王恐不祥。問阿姨曰。我子不祥故",
    "T46n1929_007:0746a02": "悲淚也。仙人答曰。吉無不祥。太子相好分",
    "T46n1929_007:0746a03": "明。其若在家當作轉輪聖王。飛行皇帝王四",
    "T46n1929_007:0746a04": "天下。十善化世。其若出家。必成自然之佛度",
    "T46n1929_007:0746a05": "脫萬姓。但太子相好分明。必不在家作轉輪",
    "T46n1929_007:0746a06": "王。若其出家。必得菩提度脫天人。傷吾年",
    "T46n1929_007:0746a07": "老不覩佛興。故悲淚耳。所以用三十二相八",
    "T46n1929_007:0746a08": "十種好。莊嚴其身故。欲為得三菩提之器",
    "T46n1929_007:0746a09": "也。問曰。何故現相三十二好有八十。答曰。",
    "T46n1929_007:0746a10": "成佛莊嚴法如此故。四明出家者。是時菩薩",
    "T46n1929_007:0746a11": "年漸長大。出四城門見老病死苦。厭怖心生。",
    "T46n1929_007:0746a12": "夜半踰城出家六年苦行。食難陀婆羅門石",
    "T46n1929_007:0746a13": "蜜乳糜益身十六功德。五明降魔相者。即於",
    "T46n1929_007:0746a14": "菩提樹下。破萬八千億鬼兵魔眾。魔王敗勣",
    "T46n1929_007:0746a15": "鬼兵退散。六成道相者。魔眾散已攝心端坐。",
    "T46n1929_007:0746a16": "於第四禪住中忍。修觀成中忍一剎那。上忍",
    "T46n1929_007:0746a17": "一剎那。世第一法一剎那。發真無漏。三十四",
    "T46n1929_007:0746a18": "心得阿耨多羅三藐三菩提。三十四心者。八",
    "T46n1929_007:0746a19": "忍八智九無礙九解脫也。具足佛十力四無",
    "T46n1929_007:0746a20": "所畏十八不共法三達無礙三意止大悲四",
    "T46n1929_007:0746a21": "無礙智一切諸法總想別想悉知。故名為佛。",
    "T46n1929_007:0746a22": "第九解脫具足一切種智並在未來。故名小",
    "T46n1929_007:0746a23": "乘佛。七明轉法輪相者。於鹿野苑中為拘",
    "T46n1929_007:0746a24": "隣等五人。三轉生滅四諦法輪。天人得道。",
    "T46n1929_007:0746a25": "此為證三寶於是現世間。次說十二因緣法",
    "T46n1929_007:0746a26": "輪。次為菩薩說六波羅蜜法輪。是則開三乘",
    "T46n1929_007:0746a27": "之教。名修多羅藏。十二年後。佛在毘舍離",
    "T46n1929_007:0746a28": "國。為須隣那迦陀長者子作婬欲。以是因緣",
    "T46n1929_007:0746a29": "結初大罪。二百五十戒。次佛在舍婆提城。告",
    "T46n1929_007:0746b01": "諸比丘。諸有五怖五罪五怨。不除不滅。是因",
    "T46n1929_007:0746b02": "緣故。於此世未來受無量苦。是名佛自說毘",
    "T46n1929_007:0746b03": "曇教。從此轉三藏法輪。乃至涅槃。教三乘弟",
    "T46n1929_007:0746b04": "子。是名轉法輪相。八明入涅槃相者。於拘",
    "T46n1929_007:0746b05": "尸那城沙羅雙樹間。逆順出入超越三昧。於",
    "T46n1929_007:0746b06": "第四禪中。入火光三昧。燒身滅度唯留舍利。",
    "T46n1929_007:0746b07": "為人天福田。身智俱滅入無餘涅槃。是為聲",
    "T46n1929_007:0746b08": "聞經中說大乘之位。次第三明料簡者。問",
    "T46n1929_007:0746b09": "曰。聲聞經中開三乘。何故二乘即生斷結。",
    "T46n1929_007:0746b10": "菩薩從初發心。乃至至降魔都不斷結。答",
    "T46n1929_007:0746b11": "曰。聲聞緣覺。厭患生死自求涅槃。不為利物。",
    "T46n1929_007:0746b12": "是故貪取真斷結。結盡則不受生入涅槃也。",
    "T46n1929_007:0746b13": "菩薩大慈怜愍欲度一切。受生死苦教化眾",
    "T46n1929_007:0746b14": "生。眾生出世善根淳熟。即便成道。說三乘",
    "T46n1929_007:0746b15": "教。共三乘人同入涅槃。若因中斷結。即不得",
    "T46n1929_007:0746b16": "受生。豈能利物。是故忍受生死不斷結使。三",
    "T46n1929_007:0746b17": "阿僧祇處在生死。教化眾生。共出三界故",
    "T46n1929_007:0746b18": "不斷結使。意在於此。問曰。菩薩斷結誓願",
    "T46n1929_007:0746b19": "神通應化利物。何必須留結而受生耶。答曰。",
    "T46n1929_007:0746b20": "斷結誓願神通應化受生。此乃是摩訶衍之",
    "T46n1929_007:0746b21": "所說。非三藏之所明。所以者何。斷結誓願",
    "T46n1929_007:0746b22": "受生。通教之所說。法性身神通受生。別教",
    "T46n1929_007:0746b23": "之所說。法身應生。圓教所說。問曰。聲聞經",
    "T46n1929_007:0746b24": "教為何意不得論斷結受生。答曰。三藏之",
    "T46n1929_007:0746b25": "教。正化小乘傍化菩薩。若說菩薩結盡受生。",
    "T46n1929_007:0746b26": "二乘即疑。若結盡而得受生者。諸聲聞人得",
    "T46n1929_007:0746b27": "羅漢果。將不更受生耶。是故不說菩薩斷結",
    "T46n1929_007:0746b28": "受生。問曰。若為二乘生疑。不說菩薩斷結",
    "T46n1929_007:0746b29": "受生者。大乘方等摩訶般若通教三乘。亦應",
    "T46n1929_007:0746c01": "不得說菩薩斷結。用誓願神通受生。答曰。",
    "T46n1929_007:0746c02": "此是生蘇熟蘇之教。二乘漸淳熟信解分",
    "T46n1929_007:0746c03": "明。聞菩薩事心不疑惑。故法華經云。過是",
    "T46n1929_007:0746c04": "已後心相體信。入出無難。然其所止故在本",
    "T46n1929_007:0746c05": "處。問曰。所明聲聞經菩薩義。為是佛說。為佛",
    "T46n1929_007:0746c06": "去世諸聲聞弟子說耶。答曰。有是佛說。亦",
    "T46n1929_007:0746c07": "有是諸羅漢作鞞婆沙阿毘曇中說。問曰。",
    "T46n1929_007:0746c08": "何者是佛所說。何者是羅漢所說耶。答曰。",
    "T46n1929_007:0746c09": "如說菩薩從初發心乃至不斷結使。坐道場",
    "T46n1929_007:0746c10": "時正習俱斷。此是佛說。何以得知。龍樹論",
    "T46n1929_007:0746c11": "主答數人言。若後身菩薩不斷結者。是佛方",
    "T46n1929_007:0746c12": "便所說也。亦有是諸羅漢佛去世後之所說",
    "T46n1929_007:0746c13": "者。如言初阿僧祇不自知作佛。二阿僧祇",
    "T46n1929_007:0746c14": "自知作佛。而口不宣說三阿僧祇劫。了了",
    "T46n1929_007:0746c15": "自知作佛。亦發言向他說。此義者非佛三藏",
    "T46n1929_007:0746c16": "中所說。乃至是諸羅漢作毘婆沙釋菩薩",
    "T46n1929_007:0746c17": "義。問曰。若佛自說三藏教明菩薩義。此則",
    "T46n1929_007:0746c18": "可信。若諸羅漢所說。云何可信。答曰。諸羅漢",
    "T46n1929_007:0746c19": "既是聖人。共採佛三藏教意。明菩薩義何容",
    "T46n1929_007:0746c20": "全失。問曰。若爾智度論何意。從始至終一",
    "T46n1929_007:0746c21": "一彈破。答曰。龍樹為欲申摩訶衍。明菩薩所",
    "T46n1929_007:0746c22": "行之道。以大破小皆可破也。若就小乘明三",
    "T46n1929_007:0746c23": "藏宗徒。羅漢聖人之所撰集。何容頓乖僻",
    "T46n1929_007:0746c24": "也。若諸羅漢明聲聞經。所釋菩薩義遂併乖",
    "T46n1929_007:0746c25": "僻。末世凡人法師。何可謬有申釋。凡情解",
    "T46n1929_007:0746c26": "釋小乘。既不可長承用。大乘深經。豈可出",
    "T46n1929_007:0746c27": "在妄情而論。故知雖非佛說。若是羅漢作論",
    "T46n1929_007:0746c28": "亦須信受。第四約三藏教位釋淨無垢稱",
    "T46n1929_007:0746c29": "義者。正是中忍補處之位也。六度之道即是",
    "T46n1929_007:0747a01": "淨義。所以者何。三種藥中無三種病。六度是",
    "T46n1929_007:0747a02": "道諦。即是淨義。故法華經云。又見佛子修",
    "T46n1929_007:0747a03": "種種行。求無上惠為說淨道也。維摩大士成",
    "T46n1929_007:0747a04": "就六度即是淨義。無六弊垢故言無垢。以相",
    "T46n1929_007:0747a05": "似解。內稱生滅四諦之理。外稱根緣。助釋",
    "T46n1929_007:0747a06": "迦如來。顯三乘之教。故云淨無垢稱也。是以",
    "T46n1929_007:0747a07": "方便品。現疾為國王長者。說無常苦空無我",
    "T46n1929_007:0747a08": "不淨之法。呵責諸人勸求佛果。意在於此也。",
    "T46n1929_007:0747a09": "問曰。維摩折挫聲聞彈呵菩薩。此是不思議",
    "T46n1929_007:0747a10": "之行位。何得用聲聞經所明菩薩之位挍量。",
    "T46n1929_007:0747a11": "答曰。住不可思議解脫菩薩。能種種示現。豈",
    "T46n1929_007:0747a12": "不能現聲聞經所明菩薩之像輔釋迦而弘化",
    "T46n1929_007:0747a13": "乎。問曰。何故化國王長者而示三藏菩薩之",
    "T46n1929_007:0747a14": "形說法。訶聲聞菩薩即現摩訶衍不思議之",
    "T46n1929_007:0747a15": "言教。答曰。凡俗界內結業未除故。說生滅",
    "T46n1929_007:0747a16": "四諦。此正是對治。羅漢菩薩界內因疾已除。",
    "T46n1929_007:0747a17": "但迷不思議三諦之理。是故說三種四諦。以",
    "T46n1929_007:0747a18": "折聲聞。說無作四實諦。訶菩薩也。",
    "T46n1929_007:0747a19": "四教義卷第七"
}