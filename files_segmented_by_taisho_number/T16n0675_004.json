{
    "T16n0675_004:0679a18": "深密解脫經卷第四",
    "T16n0675_004:0679a20": "元魏天竺三藏菩提流支譯",
    "T16n0675_004:0679a21": "彌勒菩薩問品之二",
    "T16n0675_004:0679a22": "彌勒菩薩言：「世尊！云何菩薩摩訶薩修菩薩",
    "T16n0675_004:0679a23": "行現得菩薩諸勝妙果？」佛言：「彌勒！若菩薩",
    "T16n0675_004:0679a24": "如實能知六種法者，是人能得菩薩妙果。何",
    "T16n0675_004:0679a25": "等六種？所謂善知心生、善知心住、善知心",
    "T16n0675_004:0679a26": "起、善知法來、善知善法增長、善知巧方便。「彌",
    "T16n0675_004:0679a27": "勒！云何菩薩善知心生？彌勒！若菩薩知十六",
    "T16n0675_004:0679a28": "種心生，所謂：不覺不知不動器世間識，譬如",
    "T16n0675_004:0679a29": "阿陀那識；取種種相觀識，譬如一時取色等",
    "T16n0675_004:0679b01": "可取境界，無分別意識知內外色，一念間入",
    "T16n0675_004:0679b02": "無量三昧、見無量佛國土、見無量諸佛；彌勒！",
    "T16n0675_004:0679b03": "少相觀相應識，譬如欲界相相應識；彌勒！大",
    "T16n0675_004:0679b04": "相觀相應識，譬如色界相相應識；彌勒！無量",
    "T16n0675_004:0679b05": "相觀相應識，譬如一切虛空一切識相相應",
    "T16n0675_004:0679b06": "識；彌勒！細相觀相應識，譬如少相相應識；彌",
    "T16n0675_004:0679b07": "勒！遍相觀相應識，譬如非想非非想相應",
    "T16n0675_004:0679b08": "識；彌勒！極細相觀相應識，譬如出世間相相",
    "T16n0675_004:0679b09": "應識；彌勒！苦相觀相應識，譬如惡道識；彌",
    "T16n0675_004:0679b10": "勒！雜相、受相觀相應識，譬如欲界識；彌勒！喜",
    "T16n0675_004:0679b11": "相觀相應識，譬如初禪、二禪識；彌勒！樂相觀",
    "T16n0675_004:0679b12": "相應識，譬如第三禪識；彌勒！不苦不樂相觀",
    "T16n0675_004:0679b13": "相應識，譬如第四禪乃至非想非非想識；彌",
    "T16n0675_004:0679b14": "勒！染相觀相應識，譬如染煩惱隨順煩惱",
    "T16n0675_004:0679b15": "識；彌勒！善法相觀相應識，譬如修行信等相",
    "T16n0675_004:0679b16": "應識；彌勒！無記相觀相應識，譬如遠離彼二",
    "T16n0675_004:0679b17": "法識。彌勒！是名菩薩知諸法生。",
    "T16n0675_004:0679b18": "「彌勒！云何菩薩如實知諸法住？彌勒！若菩薩",
    "T16n0675_004:0679b19": "如實能知唯是識體，是名菩薩知諸法住。「彌",
    "T16n0675_004:0679b20": "勒！云何菩薩善知諸法起？彌勒！若菩薩如實",
    "T16n0675_004:0679b21": "能知二種相煩惱縛，若知彼已，作是思惟：『應",
    "T16n0675_004:0679b22": "捨此法。』彌勒！菩薩如是名善知諸法起。「彌勒！",
    "T16n0675_004:0679b23": "云何菩薩善知法來？彌勒！若菩薩善知彼煩",
    "T16n0675_004:0679b24": "惱，對治心增長，知諸法增長已，是名菩薩善",
    "T16n0675_004:0679b25": "知我法增長。「彌勒！云何菩薩善知諸法下？彌",
    "T16n0675_004:0679b26": "勒！若菩薩知彼對治法——煩惱染相心下損——善",
    "T16n0675_004:0679b27": "知諸法損，彌勒！是名菩薩善知諸法下。「彌勒！",
    "T16n0675_004:0679b28": "云何菩薩善知巧方便？彌勒！若菩薩觀察解",
    "T16n0675_004:0679b29": "脫勝處一切入，彌勒！是名菩薩善知巧方便。",
    "T16n0675_004:0679c01": "「彌勒！菩薩摩訶薩善知如是修行菩薩行者",
    "T16n0675_004:0679c02": "能得菩薩最勝妙果。彌勒！過去一切菩薩亦",
    "T16n0675_004:0679c03": "如是、未來一切菩薩亦如是、現在一切菩薩",
    "T16n0675_004:0679c04": "亦如是，修行菩薩行得菩薩妙果。」",
    "T16n0675_004:0679c05": "彌勒菩薩言：「世尊！如來常說無餘涅槃界中",
    "T16n0675_004:0679c06": "一切受滅盡無餘。世尊！何者是彼受相而言",
    "T16n0675_004:0679c07": "一切受相滅？」佛言：「彌勒！略說二種受滅，所謂",
    "T16n0675_004:0679c08": "見身受相滅、受彼果境界受相滅。「彌勒！身受",
    "T16n0675_004:0679c09": "相滅者，有四種受應知。何等四種？所謂依止",
    "T16n0675_004:0679c10": "色受相、依止非色受相、成就果受相、不成就",
    "T16n0675_004:0679c11": "果受相。「彌勒！成就果受相者，謂現前受相；不",
    "T16n0675_004:0679c12": "成就受果相者，謂未來世因受。「彼果報境界",
    "T16n0675_004:0679c13": "受相亦有四種，所謂：住持受相、資生受相、受",
    "T16n0675_004:0679c14": "用受相、對受相。「彌勒！有餘涅槃界中非成就",
    "T16n0675_004:0679c15": "受相果，明觸受相受，是故，依彼對一切受相未",
    "T16n0675_004:0679c16": "滅以有餘受相。彌勒！成就果相、受相一切種，",
    "T16n0675_004:0679c17": "彼二受相滅，但有明觸受相受。無餘涅槃界",
    "T16n0675_004:0679c18": "中，彼受亦滅，以無餘涅槃中更無明觸相。",
    "T16n0675_004:0679c19": "是故，我說無餘涅槃中滅一切受相。」爾時，世",
    "T16n0675_004:0679c20": "尊告彌勒菩薩摩訶薩言：「善哉，善哉！彌勒！汝",
    "T16n0675_004:0679c21": "依如實修行故問滿足清淨菩薩行相。彌",
    "T16n0675_004:0679c22": "勒！汝於如實修行法中善學具足，是故問我",
    "T16n0675_004:0679c23": "如實行法。彌勒！我已善說菩薩滿足清淨修",
    "T16n0675_004:0679c24": "行法應知，彌勒！過去諸佛亦如是說、未來諸",
    "T16n0675_004:0679c25": "佛亦如是說、現在諸佛亦如是說，過去、未來、",
    "T16n0675_004:0679c26": "現在一切諸善男子亦如是問。是故，一切諸",
    "T16n0675_004:0679c27": "善男子、善女人等應當至心行菩薩行。」爾時，",
    "T16n0675_004:0679c28": "世尊而說偈言：",
    "T16n0675_004:0679c29": "「此說法行中，　　若人不放逸，",
    "T16n0675_004:0680a01": "　智人正思惟，　　能得無上道。",
    "T16n0675_004:0680a02": "　若人取法相，　　欲得彼法體，",
    "T16n0675_004:0680a03": "　彼離如實行，　　空地不相應。",
    "T16n0675_004:0680a04": "　見為眾生性，　　利眾生勇猛，",
    "T16n0675_004:0680a05": "　得無染著相、　　一切出世善。",
    "T16n0675_004:0680a06": "　為求欲說法，　　彼人還得法，",
    "T16n0675_004:0680a07": "　彼得無價寶，　　乞求行世間。",
    "T16n0675_004:0680a08": "　解脫諸戲論，　　精進行堅固，",
    "T16n0675_004:0680a09": "　為利益眾生，　　修行此實行。」",
    "T16n0675_004:0680a10": "爾時，彌勒菩薩摩訶薩白佛言：「世尊！此深密",
    "T16n0675_004:0680a11": "解脫經中，當何名此法門？云何奉持？」佛言：",
    "T16n0675_004:0680a12": "「彌勒！此法門名為『如實修行了義修多羅』，汝",
    "T16n0675_004:0680a13": "當奉持。」說是如實修行了義修多羅時，六千",
    "T16n0675_004:0680a14": "眾生發阿耨多羅三藐三菩提心、三千聲聞",
    "T16n0675_004:0680a15": "遠塵離垢得法眼淨、十萬五千聲聞離諸漏",
    "T16n0675_004:0680a16": "得心解脫、七萬五千菩薩得大乘如實修行",
    "T16n0675_004:0680a17": "觀成就。",
    "T16n0675_004:0680a18": "聖者觀世自在菩薩問品第十之一",
    "T16n0675_004:0680a19": "爾時，聖者觀世自在菩薩摩訶薩白佛言：「世",
    "T16n0675_004:0680a20": "尊！世尊為諸菩薩說十地差別，所謂：歡喜地、",
    "T16n0675_004:0680a21": "離垢地、光明地、炎地、難勝地、現前地、遠行",
    "T16n0675_004:0680a22": "地、不動地、善慧地、法雲地、第十一佛地。世",
    "T16n0675_004:0680a23": "尊！有幾種清淨？攝此諸地有幾種分？」佛言：「觀",
    "T16n0675_004:0680a24": "世自在！有四種清淨、十一分攝此諸地應知。",
    "T16n0675_004:0680a25": "觀世自在！增上清淨攝初地、增上戒清淨攝",
    "T16n0675_004:0680a26": "二地、增上心清淨攝三地、增上慧清淨攝四",
    "T16n0675_004:0680a27": "地乃至上上勝妙從四地乃至佛地。觀世自",
    "T16n0675_004:0680a28": "在！是名四種清淨攝諸地應知。「觀世自在！何",
    "T16n0675_004:0680a29": "者十一分攝諸地義？觀世自在！從菩薩起信",
    "T16n0675_004:0680b01": "行地修行十種信心，能善思惟菩薩乘，彼信",
    "T16n0675_004:0680b02": "行地行過彼信地，入於定聚滿足彼分。觀世",
    "T16n0675_004:0680b03": "自在！彼諸菩薩雖滿彼分，於微細行中而猶",
    "T16n0675_004:0680b04": "不能如實修行；彼諸菩薩不滿彼分，為滿足",
    "T16n0675_004:0680b05": "故修行進求得滿彼分，雖滿彼分而猶不能",
    "T16n0675_004:0680b06": "如實滿足世間三昧三摩跋提及未滿足聞",
    "T16n0675_004:0680b07": "持陀羅尼；彼諸菩薩不滿彼分，為滿足故修",
    "T16n0675_004:0680b08": "行進求得滿彼分，雖滿彼分如菩提分而猶",
    "T16n0675_004:0680b09": "不能如實修行，心不能捨三昧愛法；彼諸菩",
    "T16n0675_004:0680b10": "薩不滿彼分，為滿足故修行進求得滿彼分，",
    "T16n0675_004:0680b11": "雖滿彼分而猶不能如實觀察一切諸諦，亦",
    "T16n0675_004:0680b12": "不能捨方便所攝修菩提分，世間涅槃一向",
    "T16n0675_004:0680b13": "現前、一向不現前；彼諸菩薩不滿彼分，為滿",
    "T16n0675_004:0680b14": "足故修行進求得滿彼分，雖滿彼分而猶不",
    "T16n0675_004:0680b15": "能如實知諸世間生死、現見修行及無相正",
    "T16n0675_004:0680b16": "念，不能多修；彼諸菩薩不滿彼分，為滿足故",
    "T16n0675_004:0680b17": "修行進求得滿彼分，雖滿彼分而猶不能如",
    "T16n0675_004:0680b18": "實而知，無間不斷無相正念，不能多修；彼諸",
    "T16n0675_004:0680b19": "菩薩不滿彼分，為滿足故修行進求得滿彼",
    "T16n0675_004:0680b20": "分，雖滿彼分而猶不能捨無相行自然而行，",
    "T16n0675_004:0680b21": "無相行中不得自在；彼諸菩薩彼分不滿，為",
    "T16n0675_004:0680b22": "滿足故修行進求得滿彼分，雖滿彼分而猶",
    "T16n0675_004:0680b23": "不能於彼種種名字諸相無礙而說一切諸",
    "T16n0675_004:0680b24": "法及不能得說法自在；彼諸菩薩不滿彼分，",
    "T16n0675_004:0680b25": "為滿足故修行進求得滿彼分，雖滿彼分而",
    "T16n0675_004:0680b26": "不能得滿足法身及不能得受樂法身；彼諸",
    "T16n0675_004:0680b27": "菩薩不滿彼分，為滿足故修行進求得滿彼",
    "T16n0675_004:0680b28": "分，雖滿彼分而不能得於諸一切境界相中",
    "T16n0675_004:0680b29": "無障無礙智慧具足；彼諸菩薩不滿彼分，為",
    "T16n0675_004:0680c01": "滿足故修行進求得滿彼分，得滿彼分已，名",
    "T16n0675_004:0680c02": "為滿足一切菩提分，得滿菩提，菩薩名之為",
    "T16n0675_004:0680c03": "佛。觀世自在！如是十一種分攝諸地應知。」",
    "T16n0675_004:0680c04": "觀世自在菩薩白佛言：「世尊！世尊何故說初",
    "T16n0675_004:0680c05": "名歡喜地乃至佛地說名佛地？」佛言：「觀世自",
    "T16n0675_004:0680c06": "在！菩薩初離生死，得出世間大利，清淨勝妙，",
    "T16n0675_004:0680c07": "歡喜踊躍，是故，初地名歡喜地；遠離一切微",
    "T16n0675_004:0680c08": "細破戒障故，是故，第二名離垢地；依無量智",
    "T16n0675_004:0680c09": "光明照曜，照諸三昧及聞持陀羅尼而得自",
    "T16n0675_004:0680c10": "在，能作光明，是故，第三名光明地；智火炎熾，",
    "T16n0675_004:0680c11": "燒菩提分煩惱習垢，是故，第四名為炎地；即",
    "T16n0675_004:0680c12": "彼菩提分方便修行，難勝得勝，是故，第五名難",
    "T16n0675_004:0680c13": "勝地；正念思惟諸有為行，現前證知諸法無",
    "T16n0675_004:0680c14": "相，是故，第六名現前地；無間無斷無相正念，",
    "T16n0675_004:0680c15": "遠入行，近清淨地，是故，第七名遠行地；無有",
    "T16n0675_004:0680c16": "諸相，自然修行，相不能動，是故，第八名不動",
    "T16n0675_004:0680c17": "地；說一切法、一切種智無礙自在，得廣大智，",
    "T16n0675_004:0680c18": "他不降伏，是故，第九名善慧地；眾生煩惱、過",
    "T16n0675_004:0680c19": "患之身如虛空等，如來法身猶如大雲，覆眾",
    "T16n0675_004:0680c20": "生界說法示現，是故，第十名法雲地；離一切",
    "T16n0675_004:0680c21": "無明微細習氣、離一切境界智障習氣，無障",
    "T16n0675_004:0680c22": "無礙，於一切法中而得自在，是故，第十一名",
    "T16n0675_004:0680c23": "為佛地。」",
    "T16n0675_004:0680c24": "觀世自在菩薩白佛言：「世尊！世尊！此諸地有",
    "T16n0675_004:0680c25": "幾種無明？幾種障對？」佛言：「觀世自在！有二十二",
    "T16n0675_004:0680c26": "種無明、十一種障。「觀世自在！於初地中執",
    "T16n0675_004:0680c27": "著人我法我無明、惡道煩惱染相無明，迷沒",
    "T16n0675_004:0680c28": "彼二是故名障；於二地中，微細過無明、種",
    "T16n0675_004:0680c29": "種業道無明，迷沒彼二是故名障；於三地中，",
    "T16n0675_004:0681a01": "求欲法無明、滿足聞持陀羅尼無明，迷沒彼",
    "T16n0675_004:0681a02": "二是故名障；於四地中，愛三摩跋提無明、愛",
    "T16n0675_004:0681a03": "法無明，迷沒彼二是故名障；於五地中，於世",
    "T16n0675_004:0681a04": "間正念思惟非一向背世間非一向現世間",
    "T16n0675_004:0681a05": "無明、於涅槃正念思惟非一向背涅槃非一",
    "T16n0675_004:0681a06": "向趣涅槃無明，迷沒彼二是故名障；於六地",
    "T16n0675_004:0681a07": "中，不如實知有為行現前無明、多集諸相無",
    "T16n0675_004:0681a08": "明，迷沒彼二是故名障；於七地中，微細相行",
    "T16n0675_004:0681a09": "無明、一向思惟方便無明，迷沒彼二是故名",
    "T16n0675_004:0681a10": "障；於八地中，無自然無相無明、諸相不得自",
    "T16n0675_004:0681a11": "在無明，迷沒彼二是故名障；於九地中，無量",
    "T16n0675_004:0681a12": "說法無量名句上上樂說智慧陀羅尼無明、",
    "T16n0675_004:0681a13": "樂說辯才自在無明，迷沒彼二是故名障；於",
    "T16n0675_004:0681a14": "十地中大通無明、入微細密無明，迷沒彼二",
    "T16n0675_004:0681a15": "是故名障；於佛地中，於一切境界極微細無",
    "T16n0675_004:0681a16": "明、他障無明，迷沒彼二是故名障。「觀世自",
    "T16n0675_004:0681a17": "在！是名二十二種無明、十一種障說諸地差",
    "T16n0675_004:0681a18": "別。觀世自在！而阿耨多羅三藐三菩提，此諸",
    "T16n0675_004:0681a19": "法不相應。」觀世自在菩薩言：「希有，世尊！阿耨",
    "T16n0675_004:0681a20": "多羅三藐三菩提大利大果，彼諸菩薩破大",
    "T16n0675_004:0681a21": "無明迷沒羅網、亦滅一切虛妄對稠林，得阿",
    "T16n0675_004:0681a22": "耨多羅三藐三菩提。」",
    "T16n0675_004:0681a23": "觀世自在菩薩白佛言：「世尊！世尊！說此諸",
    "T16n0675_004:0681a24": "地有幾種殊勝？」佛言：「觀世自在！有八種清",
    "T16n0675_004:0681a25": "淨，所謂：直心清淨、慈清淨、悲清淨、波羅蜜",
    "T16n0675_004:0681a26": "清淨、見諸佛供養清淨、教化眾生清淨、生清",
    "T16n0675_004:0681a27": "淨、力清淨。「觀世自在！於初地中直心清淨",
    "T16n0675_004:0681a28": "乃至力清淨，復有上上地乃至佛地直心清",
    "T16n0675_004:0681a29": "淨、力清淨，彼清淨、極清淨、增上清淨應知。「觀",
    "T16n0675_004:0681b01": "世自在！除佛地生清淨，所謂初地諸功德——彼",
    "T16n0675_004:0681b02": "諸地功德乃至上上地——彼初地功德平等無",
    "T16n0675_004:0681b03": "差別，而地地有勝功德應知。」",
    "T16n0675_004:0681b04": "觀世自在菩薩白佛言：「世尊！世尊何故說一",
    "T16n0675_004:0681b05": "切諸生中菩薩摩訶薩生為最勝？」佛言：「觀世",
    "T16n0675_004:0681b06": "自在！有四種法，所謂：善集諸善根清淨故、得",
    "T16n0675_004:0681b07": "內心方便故、起大慈悲救護一切諸眾生故、",
    "T16n0675_004:0681b08": "自無染故，能令一切眾生無染。」",
    "T16n0675_004:0681b09": "觀世自在菩薩白佛言：「世尊！世尊何故說諸",
    "T16n0675_004:0681b10": "菩薩能發一切妙願、勝願、殊勝力願？」佛言：「觀",
    "T16n0675_004:0681b11": "世自在！有四種法菩薩能如實知涅槃妙樂",
    "T16n0675_004:0681b12": "故，速得阿耨多羅三藐三菩提、復能捨彼",
    "T16n0675_004:0681b13": "速得菩提勝妙樂行、不為報恩而發大心為",
    "T16n0675_004:0681b14": "利眾生、於六道中長夜受諸種種苦惱。觀世",
    "T16n0675_004:0681b15": "自在！是故，我說諸菩薩摩訶薩妙願、勝願、殊",
    "T16n0675_004:0681b16": "勝力願。」",
    "T16n0675_004:0681b17": "觀世自在菩薩白佛言：「世尊！世尊！菩薩摩訶",
    "T16n0675_004:0681b18": "薩有幾種學事？」佛告觀世自在菩薩言：「觀世",
    "T16n0675_004:0681b19": "自在！菩薩學事有六種。何等為六？所謂檀波",
    "T16n0675_004:0681b20": "羅蜜、尸羅波羅蜜、羼提波羅蜜、毘梨耶波羅",
    "T16n0675_004:0681b21": "蜜、禪波羅蜜、般若波羅蜜。」",
    "T16n0675_004:0681b22": "觀世自在菩薩白佛言：「世尊！此六種學，幾增",
    "T16n0675_004:0681b23": "上戒學？幾增上心學？幾增上慧學？」佛言：「觀",
    "T16n0675_004:0681b24": "世自在！初三學——檀波羅蜜、尸羅波羅蜜、羼",
    "T16n0675_004:0681b25": "提波羅蜜——增上戒學，禪波羅蜜增上心學，般",
    "T16n0675_004:0681b26": "若波羅蜜增上慧學，毘梨耶波羅蜜遍諸波",
    "T16n0675_004:0681b27": "羅蜜。觀世自在！三種增上攝六種學事應知。」",
    "T16n0675_004:0681b28": "觀世自在菩薩白佛言：「世尊！此六種修行，幾",
    "T16n0675_004:0681b29": "功德莊嚴？幾智慧莊嚴？」佛言：「觀世自在！增",
    "T16n0675_004:0681c01": "上戒學功德莊嚴，增上慧學智慧莊嚴，精進",
    "T16n0675_004:0681c02": "波羅蜜、禪波羅蜜遍諸波羅蜜應知。」",
    "T16n0675_004:0681c03": "觀世自在菩薩白佛言：「世尊！世尊！菩薩云何",
    "T16n0675_004:0681c04": "學此諸學？」佛言：「觀世自在！有五種觀法學此",
    "T16n0675_004:0681c05": "諸學。何等為五？所謂依諸波羅蜜說法、依",
    "T16n0675_004:0681c06": "菩薩藏初至心信，次有十種法行，如實修行",
    "T16n0675_004:0681c07": "聞、思、修慧智故；護諸菩提心故；親近善知識",
    "T16n0675_004:0681c08": "故；不休息，修行一切諸善根故。觀世自在！是",
    "T16n0675_004:0681c09": "名菩薩學諸學事應知。」",
    "T16n0675_004:0681c10": "觀世自在菩薩白佛言：「世尊！世尊！此諸學事",
    "T16n0675_004:0681c11": "何故說六種數？」佛言：「觀世自在！有二種義。何",
    "T16n0675_004:0681c12": "等為二？所謂攝取一切眾生故、對治諸障故。",
    "T16n0675_004:0681c13": "觀世自在！三種學攝取眾生利益故、三種學",
    "T16n0675_004:0681c14": "對治諸障故。「觀世自在！菩薩修行檀波羅蜜，",
    "T16n0675_004:0681c15": "資生利益攝取眾生；菩薩修行尸波羅蜜，不",
    "T16n0675_004:0681c16": "惱、不害，以無畏施攝取眾生；菩薩修行羼提",
    "T16n0675_004:0681c17": "波羅蜜，無報怨心攝取眾生。觀世自在！以此",
    "T16n0675_004:0681c18": "三學攝取眾生。「觀世自在！菩薩修行毘梨耶",
    "T16n0675_004:0681c19": "波羅蜜，動諸煩惱、殺害諸使，修行分中不為",
    "T16n0675_004:0681c20": "一切煩惱所動；菩薩修行禪波羅蜜，縛諸煩",
    "T16n0675_004:0681c21": "惱；菩薩修行般若波羅蜜，斷一切使。觀世自",
    "T16n0675_004:0681c22": "在！是三種波羅蜜對治所治煩惱故。」",
    "T16n0675_004:0681c23": "觀世自在菩薩白佛：「世尊！世尊何故說餘四",
    "T16n0675_004:0681c24": "波羅蜜但有四數？」佛言：「觀世自在！為成就彼",
    "T16n0675_004:0681c25": "六波羅蜜伴故，說餘四波羅蜜。觀世自在！菩",
    "T16n0675_004:0681c26": "薩三波羅蜜攝取眾生、攝事方便、攝取眾生",
    "T16n0675_004:0681c27": "置善法中。是故，我說方便波羅蜜與三波羅",
    "T16n0675_004:0681c28": "蜜為伴。「觀世自在！菩薩現身依多煩惱而亂",
    "T16n0675_004:0681c29": "其心，不能修行如實之法，而復信樂少行少",
    "T16n0675_004:0682a01": "法，微薄直心，不能攝取內心正定，聞菩薩藏",
    "T16n0675_004:0682a02": "如聞而觀，不能入定，而不能起出世間智，但",
    "T16n0675_004:0682a03": "修少分功德智慧莊嚴之相；依彼少分智慧",
    "T16n0675_004:0682a04": "莊嚴為薄未來煩惱作願，是菩薩願波羅蜜。",
    "T16n0675_004:0682a05": "願未來世諸煩惱薄，能成精進波羅蜜。是故，",
    "T16n0675_004:0682a06": "我說願波羅蜜與毘梨耶波羅蜜為伴。",
    "T16n0675_004:0682a07": "「觀世自在！菩薩親近善知識故聽聞正法，如",
    "T16n0675_004:0682a08": "實思惟而能隨順，如實修行轉彼薄心、增長",
    "T16n0675_004:0682a09": "善力，於彼真如法界之中得增上力，是菩薩",
    "T16n0675_004:0682a10": "力波羅蜜得內心定。是故，我說力波羅蜜與",
    "T16n0675_004:0682a11": "禪波羅蜜為伴。",
    "T16n0675_004:0682a12": "「觀世自在！菩薩依於菩薩藏故聞慧正觀、修",
    "T16n0675_004:0682a13": "禪波羅蜜，是菩薩智波羅蜜，依智波羅蜜能",
    "T16n0675_004:0682a14": "生出世般若波羅蜜。是故，我說智波羅蜜與",
    "T16n0675_004:0682a15": "般若波羅蜜為伴。」",
    "T16n0675_004:0682a16": "觀世自在菩薩白佛言：「世尊！世尊何故說六",
    "T16n0675_004:0682a17": "波羅蜜如是次第？」佛言：「觀世自在！依前後上",
    "T16n0675_004:0682a18": "上轉勝故。觀世自在！菩薩遠離受用欲心，受",
    "T16n0675_004:0682a19": "持淨戒；受持淨戒已，能忍諸惡；能忍諸惡已，",
    "T16n0675_004:0682a20": "能成精進；能成精進已，能入諸禪；能入諸禪",
    "T16n0675_004:0682a21": "已，能得出世間智慧。觀世自在！是故，我說六",
    "T16n0675_004:0682a22": "波羅蜜如是次第應知。」",
    "T16n0675_004:0682a23": "觀世自在菩薩白佛言：「世尊！世尊說諸波羅",
    "T16n0675_004:0682a24": "蜜各有幾種差別？」佛言：「觀世自在！諸波羅蜜",
    "T16n0675_004:0682a25": "各有三種差別。觀世自在！檀波羅蜜有三種，",
    "T16n0675_004:0682a26": "所謂法施、財施、無畏施；尸羅波羅蜜有三種，",
    "T16n0675_004:0682a27": "所謂離諸惡行戒、修諸善行戒、利益眾生戒；",
    "T16n0675_004:0682a28": "羼提波羅蜜有三種，所謂忍諸惡忍、忍諸苦",
    "T16n0675_004:0682a29": "忍、忍諸法忍；毘梨耶波羅蜜有三種，所謂發",
    "T16n0675_004:0682b01": "起精進、修行善法精進、利益眾生精進；禪波",
    "T16n0675_004:0682b02": "羅蜜有三種，所謂無分別寂靜極寂靜對治",
    "T16n0675_004:0682b03": "煩惱受樂行禪、起諸功德禪、起利益眾生禪；",
    "T16n0675_004:0682b04": "般若波羅蜜有三種，所謂觀世諦般若、觀第",
    "T16n0675_004:0682b05": "一義諦般若、觀利益眾生般若。觀世自在！是",
    "T16n0675_004:0682b06": "名諸法波羅蜜各有三種差別應知。」",
    "T16n0675_004:0682b07": "觀世自在菩薩白佛言：「世尊！以何義故說諸",
    "T16n0675_004:0682b08": "波羅蜜名波羅蜜？」佛言：「觀世自在！有五種義",
    "T16n0675_004:0682b09": "說名波羅蜜，所謂不著、不悕望、無過、不分",
    "T16n0675_004:0682b10": "別、迴向。觀世自在！不著者，所謂不著諸波",
    "T16n0675_004:0682b11": "羅蜜相違事；不悕望者，於諸波羅蜜受用果",
    "T16n0675_004:0682b12": "報報恩，中無求心；無過者，遠離諸波羅蜜",
    "T16n0675_004:0682b13": "無方便雜染法；不分別者，諸波羅蜜中不如",
    "T16n0675_004:0682b14": "所聞執著自相；迴向者，諸波羅蜜所作所集",
    "T16n0675_004:0682b15": "迴取大菩提果故。觀世自在！是故，我說名波",
    "T16n0675_004:0682b16": "羅蜜。」",
    "T16n0675_004:0682b17": "觀世自在菩薩白佛言：「世尊！諸波羅蜜相違",
    "T16n0675_004:0682b18": "事有幾種？」佛言：「觀世自在！波羅蜜相違事有",
    "T16n0675_004:0682b19": "六種。何等為六？所謂樂於五欲資生自在，我",
    "T16n0675_004:0682b20": "受樂見功德利自在故；隨身口意行自在故；",
    "T16n0675_004:0682b21": "於他輕惱心不堪忍故；著自身樂故；專念世",
    "T16n0675_004:0682b22": "間散亂行故；於世間中見聞覺知名字分別",
    "T16n0675_004:0682b23": "為勝功德故。觀世自在！是名諸波羅蜜相違",
    "T16n0675_004:0682b24": "事。」",
    "T16n0675_004:0682b25": "觀世自在菩薩白佛言：「世尊！世尊！何者是諸",
    "T16n0675_004:0682b26": "波羅蜜果報？」佛言：「觀世自在！諸波羅蜜果報",
    "T16n0675_004:0682b27": "有六種應知。何等為六？所謂得富財故、趣善",
    "T16n0675_004:0682b28": "道故、無怨敵故、不壞多喜樂故、常為眾生",
    "T16n0675_004:0682b29": "主故、不害自身故、大威德力故。觀世自在！",
    "T16n0675_004:0682c01": "是名諸波羅蜜六種果報。」",
    "T16n0675_004:0682c02": "觀世自在菩薩白佛言：「世尊！何者是諸波羅",
    "T16n0675_004:0682c03": "蜜雜染法？」佛言：「觀世自在！諸波羅蜜有四種",
    "T16n0675_004:0682c04": "不如法行，名為雜染。何等為四？所謂無慈心",
    "T16n0675_004:0682c05": "行故、不正念行故、不斷惡行故、不至心行",
    "T16n0675_004:0682c06": "故。」",
    "T16n0675_004:0682c07": "觀世自在菩薩白佛言：「世尊！何者是不正思",
    "T16n0675_004:0682c08": "惟？」佛言：「觀世自在！所謂修行諸波羅蜜離餘",
    "T16n0675_004:0682c09": "波羅蜜行，是名不正思惟。」",
    "T16n0675_004:0682c10": "觀世自在菩薩白佛言：「世尊！何者是菩薩無",
    "T16n0675_004:0682c11": "方便修行？」佛言：「觀世自在！若菩薩修波羅蜜",
    "T16n0675_004:0682c12": "行攝取眾生，但施飲食、資生等樂以為滿足，",
    "T16n0675_004:0682c13": "而不能令離不善處、置於善處，是名菩薩無方",
    "T16n0675_004:0682c14": "便修行。何以故？觀世自在！非施飲食如是等",
    "T16n0675_004:0682c15": "樂名為利益。觀世自在！譬如糞穢，若多、若少，",
    "T16n0675_004:0682c16": "無人能令生香美氣。觀世自在！如是，一切有",
    "T16n0675_004:0682c17": "為行苦、一切眾生自性諸苦，飲食、資生攝取",
    "T16n0675_004:0682c18": "眾生不可為樂。觀世自在！若置眾生在於第",
    "T16n0675_004:0682c19": "一上善法中究竟樂處，名為攝取與大利益。」",
    "T16n0675_004:0682c20": "觀世自在菩薩白佛言：「世尊！世尊！此諸波羅",
    "T16n0675_004:0682c21": "蜜有幾種清淨？」佛言：「觀世自在！我不說離五",
    "T16n0675_004:0682c22": "種清淨更有清淨。觀世自在！而我依此五種",
    "T16n0675_004:0682c23": "清淨略廣說諸波羅蜜清淨之相。「觀世自",
    "T16n0675_004:0682c24": "在！何者是略說諸波羅蜜清淨之相？觀世自",
    "T16n0675_004:0682c25": "在！一切波羅蜜有七種清淨。何等為七？所謂",
    "T16n0675_004:0682c26": "菩薩離我說法，復於他邊不求智慧故；此見",
    "T16n0675_004:0682c27": "諸法不生執著，知一切法能取大菩提故；不",
    "T16n0675_004:0682c28": "生異意、異疑故；不自讚歎、不毀他人故；不欺、",
    "T16n0675_004:0682c29": "不憍慢、不放逸故；得少善法不生滿足心故；",
    "T16n0675_004:0683a01": "得此諸法，於他人邊不生嫉妬、慳悋心故。觀",
    "T16n0675_004:0683a02": "世自在！是名略說諸波羅蜜七種清淨應",
    "T16n0675_004:0683a03": "知。",
    "T16n0675_004:0683a04": "「觀世自在！我復廣說諸波羅蜜清淨之相，依",
    "T16n0675_004:0683a05": "彼七種說諸波羅蜜清淨。何等七種？觀世自",
    "T16n0675_004:0683a06": "在！我說諸菩薩摩訶薩檀波羅蜜七種清淨，",
    "T16n0675_004:0683a07": "如實修行。何等為七？所謂依悲心施清淨、施",
    "T16n0675_004:0683a08": "清淨即戒清淨、見清淨、心清淨、口清淨、智清",
    "T16n0675_004:0683a09": "淨、意清淨。是名檀波羅蜜七種清淨應知。",
    "T16n0675_004:0683a10": "「觀世自在！如是，戒波羅蜜有七種清淨。何等",
    "T16n0675_004:0683a11": "為七？所謂菩薩摩訶薩於菩薩受持戒、如實",
    "T16n0675_004:0683a12": "知一切戒、如實能知離諸過法、彼法恒持",
    "T16n0675_004:0683a13": "堅固戒、至心戒、常隨順戒、於諸學中如實持",
    "T16n0675_004:0683a14": "戒。",
    "T16n0675_004:0683a15": "觀世自在！是名戒波羅蜜七種清淨，應知。",
    "T16n0675_004:0683a16": "「觀世自在！如是，羼提波羅蜜有七種清淨。何",
    "T16n0675_004:0683a17": "等為七？所謂菩薩自信業報，於諸一切不饒",
    "T16n0675_004:0683a18": "益事心不瞋恨；若罵、若瞋、若打，一切惡事來",
    "T16n0675_004:0683a19": "加其身，不生報心、不懷結恨；若彼求悔應時",
    "T16n0675_004:0683a20": "即受不令他惱；不求他求、不為有畏、不為飲",
    "T16n0675_004:0683a21": "食而行忍辱；於受他恩不忘還報。觀世自在！",
    "T16n0675_004:0683a22": "是名忍辱波羅蜜七種清淨應知。",
    "T16n0675_004:0683a23": "「觀世自在！毘梨耶波羅蜜有七種清淨。何等",
    "T16n0675_004:0683a24": "為七？所謂菩薩如實知精進平等故、不為精",
    "T16n0675_004:0683a25": "進自高下他故、身體安住如山不動故、常勤",
    "T16n0675_004:0683a26": "精進故、心不怯弱故、所行堅固故、於諸善法",
    "T16n0675_004:0683a27": "起精進心不休息故。觀世自在！是名毘梨耶",
    "T16n0675_004:0683a28": "波羅蜜七種清淨應知。",
    "T16n0675_004:0683a29": "「觀世自在！禪波羅蜜有七種清淨。何等為七？",
    "T16n0675_004:0683b01": "所謂菩薩善決定知諸相三昧禪波羅蜜、滿",
    "T16n0675_004:0683b02": "足三昧禪波羅蜜、如實知二分三昧禪波羅",
    "T16n0675_004:0683b03": "蜜、如實知隨順三昧去禪波羅蜜、不依止三",
    "T16n0675_004:0683b04": "昧禪波羅蜜、善練諸業所作善三昧禪波羅",
    "T16n0675_004:0683b05": "蜜、觀菩薩藏無量三昧禪波羅蜜。觀世自在！",
    "T16n0675_004:0683b06": "是名禪波羅蜜七種清淨應知。",
    "T16n0675_004:0683b07": "「觀世自在！般若波羅蜜有七種清淨。何等為",
    "T16n0675_004:0683b08": "七？所謂離有、無謗，中道般若，依般若力如實",
    "T16n0675_004:0683b09": "能知三解脫義，謂空、無相、無願；如實能知三",
    "T16n0675_004:0683b10": "種：分別、他力、第一義諦；如實能知三種：名相、",
    "T16n0675_004:0683b11": "生相、第一義相自體；如實能知世諦五明處；",
    "T16n0675_004:0683b12": "如實能知第一義諦；於七種真如不分別、不",
    "T16n0675_004:0683b13": "戲論；一味多修行無量差別觀法、奢摩他、毘",
    "T16n0675_004:0683b14": "婆舍那；隨聞如實修行成就。觀世自在！是名",
    "T16n0675_004:0683b15": "般若波羅蜜七種清淨應知。」",
    "T16n0675_004:0683b16": "觀世自在菩薩白佛言：「世尊！世尊！此五種觀，",
    "T16n0675_004:0683b17": "一一觀有何等業？」佛言：「觀世自在！此五種觀",
    "T16n0675_004:0683b18": "各有五業應知。何等為五？所謂菩薩不著現",
    "T16n0675_004:0683b19": "報，常至心行諸波羅蜜，不放逸故；不悕望報",
    "T16n0675_004:0683b20": "恩，攝取未來，不放逸故；無諸過失，能善滿足、",
    "T16n0675_004:0683b21": "善清淨、善白淨，修諸波羅蜜故；依無分別巧",
    "T16n0675_004:0683b22": "方便，速滿諸波羅蜜故；依迴向力，一切生處",
    "T16n0675_004:0683b23": "得善果報，依彼如實修行諸波羅蜜不盡，乃",
    "T16n0675_004:0683b24": "至得阿耨多羅三藐三菩提故。觀世自在！",
    "T16n0675_004:0683b25": "是名菩薩諸波羅蜜差別業應知。」",
    "T16n0675_004:0683b26": "觀世自在菩薩白佛言：「世尊！世尊！此諸波羅",
    "T16n0675_004:0683b27": "蜜何者最勝？」佛言：「觀世自在！所謂不悋資",
    "T16n0675_004:0683b28": "財、不著果報、迴向大菩提，觀世自在！是名",
    "T16n0675_004:0683b29": "最勝應知。」觀世自在言：「世尊！何者是無染",
    "T16n0675_004:0683c01": "法？」佛言：「所謂無諸過、無分別，是名無染法應",
    "T16n0675_004:0683c02": "知。」觀世自在言：「世尊！何者為明妙？」佛言：「所",
    "T16n0675_004:0683c03": "謂緣滅諸法應知。」觀世自在菩薩白佛言：「世",
    "T16n0675_004:0683c04": "尊！世尊！何者是菩薩不動地？」佛言：「觀世自",
    "T16n0675_004:0683c05": "在！菩薩入初歡喜地，具足大力，不退諸法，是",
    "T16n0675_004:0683c06": "名菩薩不動地應知。」觀世自在言：「世尊！何等",
    "T16n0675_004:0683c07": "法是善清淨法？」佛言：「所謂滿足十地乃至",
    "T16n0675_004:0683c08": "滿足佛地應知。」觀世自在菩薩白佛言：「世尊！",
    "T16n0675_004:0683c09": "世尊！何故菩薩諸波羅蜜不盡，愛樂果報亦",
    "T16n0675_004:0683c10": "不盡？」佛言：「所謂迭相因生妙果應知。」",
    "T16n0675_004:0683c11": "深密解脫經卷第四"
}