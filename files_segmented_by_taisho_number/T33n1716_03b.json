{
    "T33n1716_03b:0712a11": "folio_3b 妙法蓮華經玄義卷第三下",
    "T33n1716_03b:0712a13": "天台智者大師說",
    "T33n1716_03b:0712a14": "三、對二諦境明智者，權、實二智也。上真、俗",
    "T33n1716_03b:0712a15": "二諦既開七種，今權、實二智亦為七番：內外",
    "T33n1716_03b:0712a16": "相即、不相即四也，三相接合七也。若對上數",
    "T33n1716_03b:0712a17": "之：析法權實二智，體法二智，體法含中二",
    "T33n1716_03b:0712a18": "智，體法顯中二智，別二智，別含圓二智，圓二",
    "T33n1716_03b:0712a19": "智。上七番各開隨情、隨情智、隨智，合二十一",
    "T33n1716_03b:0712a20": "種諦。今七番二智，亦各開三種：謂化他權",
    "T33n1716_03b:0712a21": "實、自行化他權實、自行權實，合二十一權實",
    "T33n1716_03b:0712a22": "也。若析法權實二智者，照森羅分別為權",
    "T33n1716_03b:0712a23": "智，盡森羅分別為實智。說此二智，逗種種",
    "T33n1716_03b:0712a24": "緣，作種種說，隨種種欲、種種宜、種種治、種",
    "T33n1716_03b:0712a25": "種悟，各隨堪任，當緣分別。雖復種種，悉為",
    "T33n1716_03b:0712a26": "析法權實所攝，故有化他二智。化他二智，隨",
    "T33n1716_03b:0712a27": "緣之說，皆束為權智；若內自證得，若權、若",
    "T33n1716_03b:0712a28": "實，俱是實證，束為實智。內外相望，共為二",
    "T33n1716_03b:0712a29": "智，故有自行化他權實二智也。就自證權",
    "T33n1716_03b:0712b01": "實，唯獨明了，餘人不見，更判權實，故有自",
    "T33n1716_03b:0712b02": "行二智也。今更約三藏重分別之。此佛化",
    "T33n1716_03b:0712b03": "二乘人，多用化他實智。二乘稟此化他之",
    "T33n1716_03b:0712b04": "實，修成自行之實，故佛印迦葉云：「我之與",
    "T33n1716_03b:0712b05": "汝，俱坐解脫床。」即此義也。若化菩薩，多用",
    "T33n1716_03b:0712b06": "化他權智。其稟化他之權，修學得成自行",
    "T33n1716_03b:0712b07": "之權，佛亦印言：「我亦如汝云云。」此三種二智，",
    "T33n1716_03b:0712b08": "若望體法二智，悉皆是權。故龍樹破云：「豈",
    "T33n1716_03b:0712b09": "有不淨心中修菩提道？猶如毒器，不任貯",
    "T33n1716_03b:0712b10": "食，食則殺人。」此正破析法意也。故皆是權",
    "T33n1716_03b:0712b11": "云云。體法權實二智者，體森羅之色，即是於",
    "T33n1716_03b:0712b12": "空。即色是權智，即空是實智。《大品》云：「即色",
    "T33n1716_03b:0712b13": "是空，非色滅空。」正是此義。為緣說二，緣別",
    "T33n1716_03b:0712b14": "不同，說亦種種；雖復異說，悉為化他權實",
    "T33n1716_03b:0712b15": "所攝，故有化他二智。化他二智既是隨情，皆",
    "T33n1716_03b:0712b16": "束為權；內證權實既是自證，悉名為實。以",
    "T33n1716_03b:0712b17": "自之實對他之權，故有自行化他二智也。",
    "T33n1716_03b:0712b18": "就自證得又分權實，故有自行二智也。此",
    "T33n1716_03b:0712b19": "三二智望含中二智，復皆名權。何者？無中",
    "T33n1716_03b:0712b20": "道故云云。體法含中權實二智者，體色即空",
    "T33n1716_03b:0712b21": "不空。照色是權智；空不空是實智。",
    "T33n1716_03b:0712b22": "說此二智，赴無量緣，隨情異說；雖復無",
    "T33n1716_03b:0712b23": "量，悉是含中二智所攝，故有化他二智。化他",
    "T33n1716_03b:0712b24": "二智本是逗機，皆名為權；自證二智皆名為",
    "T33n1716_03b:0712b25": "實。於自證二智更分權、實，故有自行二智。",
    "T33n1716_03b:0712b26": "此三二智望顯中二智，悉皆是權。何者？帶",
    "T33n1716_03b:0712b27": "於空真及教道方便故。又，體法顯中權實二",
    "T33n1716_03b:0712b28": "智者，體色即空不空，一切法趣空不空。了",
    "T33n1716_03b:0712b29": "色是權智；空不空、一切法趣空不空是實",
    "T33n1716_03b:0712c01": "智。為緣說二，緣既無量，說亦無量；無量之",
    "T33n1716_03b:0712c02": "說悉為顯中二智所攝，故有化他二智。化他",
    "T33n1716_03b:0712c03": "二智既是隨緣，悉名為權；自證二智既是證",
    "T33n1716_03b:0712c04": "得，悉名為實。以自望他故，有自行化他二",
    "T33n1716_03b:0712c05": "智。就自證二智，更分權實。此三二智望別",
    "T33n1716_03b:0712c06": "權實二智，悉皆是權。何者？帶即空及教道方",
    "T33n1716_03b:0712c07": "便故。別權實二智者，體色即空、不空。色、空",
    "T33n1716_03b:0712c08": "俱是權智；不空是實智。以此二智，隨百千",
    "T33n1716_03b:0712c09": "緣，種種分別；分別雖多，悉為次第二智所",
    "T33n1716_03b:0712c10": "攝，故有化他二智。化他二智悉是為緣，皆",
    "T33n1716_03b:0712c11": "名為權；自證二智既是證得，悉名為實。以",
    "T33n1716_03b:0712c12": "自對他故，有自他二智。就自證權實，自分",
    "T33n1716_03b:0712c13": "二智故，有自行二智。此三二智望別含圓",
    "T33n1716_03b:0712c14": "二智，悉復是權。何者？以次第故、帶教道",
    "T33n1716_03b:0712c15": "故。別含圓權實二智者，色空、不空，一切法趣",
    "T33n1716_03b:0712c16": "不空。色空名權智；一切法趣不空為實智。",
    "T33n1716_03b:0712c17": "以此二智隨百千緣，種種分別；分別雖多，",
    "T33n1716_03b:0712c18": "悉為別含圓二智所攝，故有化他二智。化他",
    "T33n1716_03b:0712c19": "二智既是為緣，悉皆是權；自證二智既是證",
    "T33n1716_03b:0712c20": "得，悉名為實。自他相望，共為二智。就自證",
    "T33n1716_03b:0712c21": "得，更分權實，故有自行二智。此三二智望",
    "T33n1716_03b:0712c22": "圓二智，悉復是權。何者？帶次第及教道故。",
    "T33n1716_03b:0712c23": "圓權實二智者，即色是空、不空，一切法趣色、",
    "T33n1716_03b:0712c24": "趣空、趣不空。一切法趣色、趣空是權智；一",
    "T33n1716_03b:0712c25": "切法趣不空是實智。如此實智即是權智，",
    "T33n1716_03b:0712c26": "權智即實智，無二無別。為化眾生，種種隨",
    "T33n1716_03b:0712c27": "緣、隨欲、隨宜、隨治、隨悟。雖種種說，悉為",
    "T33n1716_03b:0712c28": "圓二智所攝，故有化他二智。化他二智既是",
    "T33n1716_03b:0712c29": "隨情，悉復是權；自證二智，悉名為實。就自證",
    "T33n1716_03b:0713a01": "中，更分二智，故有三種不同也。此之二智，",
    "T33n1716_03b:0713a02": "不帶析法等十八種二智方便，唯有真權、",
    "T33n1716_03b:0713a03": "真實，名佛權實。如經：「如來知見廣大深遠，",
    "T33n1716_03b:0713a04": "方便波羅蜜皆悉具足。」獨稱為妙，待前為",
    "T33n1716_03b:0713a05": "麁。又，從析法二智至顯中二智，凡十二種",
    "T33n1716_03b:0713a06": "二智，待前皆名為麁，顯中為妙。何以故？此",
    "T33n1716_03b:0713a07": "妙不異後妙故。又從次第二智，凡九種二",
    "T33n1716_03b:0713a08": "智，待前為麁，不次第為妙。又前十八種二",
    "T33n1716_03b:0713a09": "智皆麁，唯不次第三種為妙。又不次第二種",
    "T33n1716_03b:0713a10": "為麁，一種為妙。又歷五味教者，乳教具",
    "T33n1716_03b:0713a11": "三種、九種二智。酪教一種、三種二智。生蘇四",
    "T33n1716_03b:0713a12": "種、十二種二智。熟蘇具三種、九種二智。此經",
    "T33n1716_03b:0713a13": "但二種、三種二智。若酪教中，權實皆麁；醍",
    "T33n1716_03b:0713a14": "醐教中，權實皆妙。餘三味中，權實有麁有妙，",
    "T33n1716_03b:0713a15": "可以意推。若不作如上釋諸智者，經論",
    "T33n1716_03b:0713a16": "異說，意則難解。何者？《華嚴》解初住心云：",
    "T33n1716_03b:0713a17": "「三世諸佛不知初住智。」世人釋云：「如實智，",
    "T33n1716_03b:0713a18": "佛自不知佛如實智，亦不知初住如實智。」",
    "T33n1716_03b:0713a19": "此釋自謂於理為通，其實不允。若藏、通等",
    "T33n1716_03b:0713a20": "佛不論如實智，云何於自如實智不知耶？",
    "T33n1716_03b:0713a21": "別教初住不得如實智，云何言不知？若得",
    "T33n1716_03b:0713a22": "前來諸智意者，三世三藏佛不知圓教初住",
    "T33n1716_03b:0713a23": "智，此則事理二釋俱無滯也。此中義兼二",
    "T33n1716_03b:0713a24": "種：一、分別二十一種權實，二、待麁論妙。如",
    "T33n1716_03b:0713a25": "上說。若開麁顯妙者，諸方便諦既融成妙",
    "T33n1716_03b:0713a26": "諦，對諦立智，悉非復麁。如賤人舍，王若過",
    "T33n1716_03b:0713a27": "者，舍則莊嚴；如眾流入海，同一鹹味。開諸",
    "T33n1716_03b:0713a28": "麁智，即是妙智也。二智多有所關，須商略",
    "T33n1716_03b:0713a29": "類通。今對七種二諦，明二十一種權實，以",
    "T33n1716_03b:0713b01": "為章門。若得此意，約因緣境，亦應如此。",
    "T33n1716_03b:0713b02": "謂析因緣智、體因緣智、含中因緣智、顯中因",
    "T33n1716_03b:0713b03": "緣智、次第因緣智、帶次第因緣智、不次第因",
    "T33n1716_03b:0713b04": "緣智，一一各有化他、自行化他、自行等三種",
    "T33n1716_03b:0713b05": "分別，合有二十一種；分別麁妙、判五味多",
    "T33n1716_03b:0713b06": "少、論待絕等。四諦、三諦、一諦等，亦應如是。",
    "T33n1716_03b:0713b07": "當自思之，何煩具記也。問：隨情諦及化他",
    "T33n1716_03b:0713b08": "智，何意無量？隨智諦及自行智，何意不多？",
    "T33n1716_03b:0713b09": "答：秖約一人，未得道時，見心橫起，邪執無窮。",
    "T33n1716_03b:0713b10": "何況多人，種種各異？為是義故，隨情則多。智",
    "T33n1716_03b:0713b11": "見於理，理唯一種，不得有異云云。夫二諦",
    "T33n1716_03b:0713b12": "差別已如上說。",
    "T33n1716_03b:0713b13": "說此七權實、二十一權實，頗用世人所執義",
    "T33n1716_03b:0713b14": "不？頗同世人所說語不？頗用諸論所立義",
    "T33n1716_03b:0713b15": "不？既不從世人，亦不從文疏，特是推大小",
    "T33n1716_03b:0713b16": "乘經，作此釋耳。若破若立，皆是《法華》之意。",
    "T33n1716_03b:0713b17": "若巧、拙相形，以通經二智，破三藏經二智；",
    "T33n1716_03b:0713b18": "乃至次第、不次第相形，以圓經二智，破別經",
    "T33n1716_03b:0713b19": "二智。方便諸經，明智既麁，通經之論，豈得為",
    "T33n1716_03b:0713b20": "妙？經論既爾，弘經論人，何勞擊射？任其所",
    "T33n1716_03b:0713b21": "說，自有所墮。若作生滅解權實者，墮在",
    "T33n1716_03b:0713b22": "初番；若作不生不滅解者，墮第二番；乃至",
    "T33n1716_03b:0713b23": "第七番，亦可知。又縱廣引經論莊嚴己義",
    "T33n1716_03b:0713b24": "者，亦不得出初番隨情二諦化他權實，況",
    "T33n1716_03b:0713b25": "出初番第二、第三權實！尚不出初番三種權",
    "T33n1716_03b:0713b26": "實，況第七番三種權實！若但以初番二智，",
    "T33n1716_03b:0713b27": "破一切世間情執略盡，假令得入化城，秖",
    "T33n1716_03b:0713b28": "是自行實智，尚不得化他之權，何況能得",
    "T33n1716_03b:0713b29": "後番諸智！若尋二十一種二智，凡破幾外",
    "T33n1716_03b:0713c01": "見，凡破幾權經論，復顯幾是，立幾權經論，",
    "T33n1716_03b:0713c02": "然後方稱妙權妙實。世人全不識一兩種權",
    "T33n1716_03b:0713c03": "實之意，而情中即計為智。若是智者，破何惑？",
    "T33n1716_03b:0713c04": "見何理？未見理、未破惑，生死浩然，非情何",
    "T33n1716_03b:0713c05": "謂？今若待前諸麁智而明妙智者，法華破",
    "T33n1716_03b:0713c06": "待之意也。若其會者，一切權經論所明諦理",
    "T33n1716_03b:0713c07": "皆成妙理，無非智地。會一切權經論所明",
    "T33n1716_03b:0713c08": "二智無非妙智，悉是大車。如此破會深廣，",
    "T33n1716_03b:0713c09": "莫以《中論》相比，可熟思之云云。四、對三",
    "T33n1716_03b:0713c10": "諦明智者，上明五三諦竟，今更分別。夫三",
    "T33n1716_03b:0713c11": "智照十法界，束十為三：謂有漏、無漏、非有",
    "T33n1716_03b:0713c12": "漏非無漏。三法相入，分別有五：初謂非漏非",
    "T33n1716_03b:0713c13": "無漏入無漏、對漏、無漏為三法。二、謂一切",
    "T33n1716_03b:0713c14": "法入無漏，對漏、無漏為三法。三、謂漏、無漏、",
    "T33n1716_03b:0713c15": "非漏非無漏為三法。四、謂一切法趣非漏非",
    "T33n1716_03b:0713c16": "無漏，對漏、無漏為三法。五、謂一切法趣漏、",
    "T33n1716_03b:0713c17": "趣無漏、趣非漏非無漏為三法。更說五境",
    "T33n1716_03b:0713c18": "竟，對此五境明五三智者，謂一切智、道種",
    "T33n1716_03b:0713c19": "智、一切種智。三智相入五種不同：一、中智入",
    "T33n1716_03b:0713c20": "空智，對道智為三。次、如來藏智入空智，對",
    "T33n1716_03b:0713c21": "道智為三。次、中智對兩為三智。次、如來藏",
    "T33n1716_03b:0713c22": "智入中智，對兩智為三智。次、圓三智。是為",
    "T33n1716_03b:0713c23": "五差。中智入空智，分別為三智者：初、依無",
    "T33n1716_03b:0713c24": "漏，發一切智；次、依有漏，發道種智；後、深觀",
    "T33n1716_03b:0713c25": "無漏之空，知空亦空，發一切種智。然初心",
    "T33n1716_03b:0713c26": "不知空空。次雖得空，亦不空空。後能深",
    "T33n1716_03b:0713c27": "觀於空，空於前空。但二空名同、二境亦合，",
    "T33n1716_03b:0713c28": "故言相入。今若分別，以無漏空為一切智；",
    "T33n1716_03b:0713c29": "有漏空為道種智；中道空為一切種智。世人",
    "T33n1716_03b:0714a01": "採經論意云：六地斷惑，與羅漢齊；七地修",
    "T33n1716_03b:0714a02": "方便道；八地道觀雙流，破無明成佛。即此",
    "T33n1716_03b:0714a03": "意也。如來藏智入空智，分別三智者；依漏、",
    "T33n1716_03b:0714a04": "無漏發一切智、道種智，不異前。而後不因",
    "T33n1716_03b:0714a05": "別境，更脩中智。但深觀空，能見不空，不空",
    "T33n1716_03b:0714a06": "即如來藏。藏與空合，故言相入。以深觀空",
    "T33n1716_03b:0714a07": "見不空故，發一切種智。前中道智但顯別",
    "T33n1716_03b:0714a08": "理。理之與智，不具諸法。藏理、藏智具一切",
    "T33n1716_03b:0714a09": "法，故異於前。以藏智對兩智，為三智也。",
    "T33n1716_03b:0714a10": "《大經》云：「聲聞之人，但見於空，不見不空。」「智",
    "T33n1716_03b:0714a11": "者見空，及與不空。」《大品》云：「一切智是聲聞智；",
    "T33n1716_03b:0714a12": "道種智是菩薩智；一切種智是佛智。」即此意",
    "T33n1716_03b:0714a13": "也。中智對兩成三智者，各緣一境，各發一",
    "T33n1716_03b:0714a14": "智，次第深淺，不相濫入。故《地持》云：「種性菩",
    "T33n1716_03b:0714a15": "薩發心欲除二障，有佛、無佛決定能次第",
    "T33n1716_03b:0714a16": "斷諸煩惱。」即此意也。如來藏智入中智為",
    "T33n1716_03b:0714a17": "三智者：兩智不異前，一切種智小異。何者？",
    "T33n1716_03b:0714a18": "前明中境，直中理而已。欲顯此理，應修萬",
    "T33n1716_03b:0714a19": "行，顯理之智，故名一切種智耳。今如來藏理",
    "T33n1716_03b:0714a20": "含一切法，非直顯理之智，名一切種智，與",
    "T33n1716_03b:0714a21": "前為異。用此智對前為三智也。故地論",
    "T33n1716_03b:0714a22": "師云：「緣修顯真修，真修發時，不須緣修。」前",
    "T33n1716_03b:0714a23": "兩智即是緣修，後智發時即是真修。真修具",
    "T33n1716_03b:0714a24": "一切法，不須餘也。即是此義云云。圓三智者，",
    "T33n1716_03b:0714a25": "有漏即是因緣生法，即空、即假、即中；無漏亦",
    "T33n1716_03b:0714a26": "即假、即中；非漏非無漏亦即空、即假。一法即",
    "T33n1716_03b:0714a27": "三法，三法即一法；一智即三智，三智即一智。",
    "T33n1716_03b:0714a28": "智即是境，境即是智，融通無礙。如此三智，豈",
    "T33n1716_03b:0714a29": "同於前。《釋論》云：「三智一心中得，無前無後，",
    "T33n1716_03b:0714b01": "為向人說令易解故，作三智名說耳。」即是",
    "T33n1716_03b:0714b02": "此意云云。若欲顯智，要須觀成。汎論觀、智",
    "T33n1716_03b:0714b03": "俱通因果；別則觀因智果。例如佛性，通於因",
    "T33n1716_03b:0714b04": "果；別則因名佛性，果名涅槃。今就別義，以",
    "T33n1716_03b:0714b05": "觀為因，成於智果。如《瓔珞》云：「從假入空",
    "T33n1716_03b:0714b06": "名二諦觀；從空入假名平等觀；二觀為方",
    "T33n1716_03b:0714b07": "便道，得入中道第一義諦觀。」今用從假入",
    "T33n1716_03b:0714b08": "空觀為因，得成於果，名一切智；用從空",
    "T33n1716_03b:0714b09": "入假觀為因，得成道種智果；用中觀為",
    "T33n1716_03b:0714b10": "因，得成一切種智果也。上明於智，略有五",
    "T33n1716_03b:0714b11": "種。今以觀成，亦應五種。細作可知。修觀，義",
    "T33n1716_03b:0714b12": "如《止觀》云云。言麁妙者，藏、通兩佛雖有一",
    "T33n1716_03b:0714b13": "切種智之名，更無別理，不破別惑，此智不",
    "T33n1716_03b:0714b14": "成故不用也。中入空智者，雖說中道因，",
    "T33n1716_03b:0714b15": "於通門而成兩智，後照中道，無廣大用。因",
    "T33n1716_03b:0714b16": "於拙教，果又不融，是故為麁。次如來藏入",
    "T33n1716_03b:0714b17": "空智者，教果理雖融，因是通門，亦名為麁。中",
    "T33n1716_03b:0714b18": "對二智者，雖不因通，而三智別異，果教未",
    "T33n1716_03b:0714b19": "融，是故為麁。如來藏入中者，在果雖融，因",
    "T33n1716_03b:0714b20": "是別門，此因亦麁。圓三智者，因圓果圓，因妙",
    "T33n1716_03b:0714b21": "果妙，諦妙智妙，正直捨方便，但說無上道，",
    "T33n1716_03b:0714b22": "是故為妙智也。若歷五味教者，乳教有三",
    "T33n1716_03b:0714b23": "種三智；酪教一種三智；生蘇具五種三智；熟",
    "T33n1716_03b:0714b24": "蘇亦具五種三智；麁妙可知。法華但一種三",
    "T33n1716_03b:0714b25": "智，此是法華破意，即相待妙也。開麁明妙者，",
    "T33n1716_03b:0714b26": "世智無道法，尚以邪相入正相；治生產業，",
    "T33n1716_03b:0714b27": "皆與實相不相違背；低頭舉手，開麁顯妙，",
    "T33n1716_03b:0714b28": "悉成佛道，何況三乘出世之智！故《大經》云：「聲",
    "T33n1716_03b:0714b29": "聞、緣覺亦實亦虛。斷煩惱故，名之為實；非",
    "T33n1716_03b:0714c01": "常住故，名之為虛。」凡夫未斷煩惱，無實唯",
    "T33n1716_03b:0714c02": "虛，尚開麁入妙即是大乘，何況二乘之智！",
    "T33n1716_03b:0714c03": "二乘之智，根敗心死尚得還生，何況道種之",
    "T33n1716_03b:0714c04": "智！如此開時，一切都妙，無非實相。七寶大",
    "T33n1716_03b:0714c05": "車，其數無量，此是法華會意，即絕待妙也。五、",
    "T33n1716_03b:0714c06": "對一諦明智者，即是如實智也。《釋論》云：「諸",
    "T33n1716_03b:0714c07": "水入海，同一鹹味。諸智入如實智，失本名",
    "T33n1716_03b:0714c08": "字。」故知如實智總攝一切智，純照一境，故",
    "T33n1716_03b:0714c09": "總眾水俱成一鹹也。若待十智為麁，如",
    "T33n1716_03b:0714c10": "實智為妙。若待諸實智，諸實智名麁，中道",
    "T33n1716_03b:0714c11": "如實智名妙。若開麁顯妙者，非但諸實智",
    "T33n1716_03b:0714c12": "為妙，十智亦名妙云云。無諦無說者，既言無",
    "T33n1716_03b:0714c13": "諦，亦復無智。若歷諸處明無諦者，餘方便",
    "T33n1716_03b:0714c14": "無諦無智為麁，中道無諦無智為妙。若以",
    "T33n1716_03b:0714c15": "杜口絕言，無諦無智者，亦無麁無妙，無待",
    "T33n1716_03b:0714c16": "無絕，歷一切法皆無麁無妙也。二、展轉相",
    "T33n1716_03b:0714c17": "照者，六番之智，傳照前諸境思議因緣。下智、",
    "T33n1716_03b:0714c18": "中智，照六道十如性相等。下、中二智觀十二",
    "T33n1716_03b:0714c19": "因緣滅者，照二乘十如性相等。上智照菩",
    "T33n1716_03b:0714c20": "薩性相本末等。上上智照佛法界性相本末",
    "T33n1716_03b:0714c21": "等。四種四諦智照十法界者，生滅、無生等苦",
    "T33n1716_03b:0714c22": "集智，照六道十如相性。生滅、無生道滅智，即",
    "T33n1716_03b:0714c23": "是照二乘十如相性。無量，無作苦集智，照菩",
    "T33n1716_03b:0714c24": "薩界性相等。無量、無作道滅智，照佛法界相",
    "T33n1716_03b:0714c25": "性本末等。四種四諦智照四十二因緣者，生",
    "T33n1716_03b:0714c26": "滅、無生苦集智，照思議兩十二因緣也。生滅、",
    "T33n1716_03b:0714c27": "無生滅兩道滅智，是照兩思議十二因緣滅",
    "T33n1716_03b:0714c28": "也。無量、無作兩苦集智，照不思議兩十二因",
    "T33n1716_03b:0714c29": "緣也。無量、無作道滅智，照不思議兩十二因",
    "T33n1716_03b:0715a01": "緣滅也。七種二智照十法界者，生滅、無生",
    "T33n1716_03b:0715a02": "滅兩權智，及入通等二，合四權智，照六道性",
    "T33n1716_03b:0715a03": "相。生滅、無生滅兩實智，照二乘性相等。別權、",
    "T33n1716_03b:0715a04": "圓入別權，有邊是照六道性相；無邊是照二",
    "T33n1716_03b:0715a05": "乘性相。圓權則通照九界性相。別入通實，空",
    "T33n1716_03b:0715a06": "邊是二乘性相；不空邊是菩薩性相。圓入通",
    "T33n1716_03b:0715a07": "實，空邊是二乘性相；不空邊是照佛界相性。",
    "T33n1716_03b:0715a08": "別實是照菩薩性相。圓入別實、圓實，俱照佛",
    "T33n1716_03b:0715a09": "法界相性也。七種二智照四種因緣者，前四",
    "T33n1716_03b:0715a10": "權是照思議兩十二緣。別權、圓入別權，有邊",
    "T33n1716_03b:0715a11": "是照兩思議十二緣；無邊是照兩十二緣滅。",
    "T33n1716_03b:0715a12": "圓權則通云云。別入通實，空邊是照思議十",
    "T33n1716_03b:0715a13": "二緣滅；不空邊是照不思議十二緣。圓入通",
    "T33n1716_03b:0715a14": "實，空邊同上，不空邊是照不思議十二緣滅。",
    "T33n1716_03b:0715a15": "別實照不思議兩十二緣滅。圓實照兩不思",
    "T33n1716_03b:0715a16": "議十二緣滅等。前四種權智是照生滅、無生",
    "T33n1716_03b:0715a17": "滅兩苦集；又三權智照無量、無作苦集。二實",
    "T33n1716_03b:0715a18": "智是照思議兩道滅；又五實智是照不思議",
    "T33n1716_03b:0715a19": "兩道滅。五種三智照十法界者，五種道種智，",
    "T33n1716_03b:0715a20": "照六道性相本末等。五種一切智，照二乘、菩",
    "T33n1716_03b:0715a21": "薩性相本末等。五種一切種智，照佛法界十",
    "T33n1716_03b:0715a22": "如相性等。又，五種三智照四種十二因緣者，",
    "T33n1716_03b:0715a23": "五種有智，照思議兩十二緣。五種一切智，",
    "T33n1716_03b:0715a24": "照兩思議十二緣滅；又是照不思議十二緣。",
    "T33n1716_03b:0715a25": "五一切種智，是照兩不思議十二緣滅。五種",
    "T33n1716_03b:0715a26": "三智照四種四諦者，五道種智，照生滅、無",
    "T33n1716_03b:0715a27": "生兩苦集。五種一切智，照生滅、無生兩道滅，",
    "T33n1716_03b:0715a28": "亦是照無量、無作兩苦集。五種一切種智，是",
    "T33n1716_03b:0715a29": "照無量、無作兩道滅。五種三智照七種二諦",
    "T33n1716_03b:0715b01": "者，五道種智，是照四種俗諦。五種一切智，",
    "T33n1716_03b:0715b02": "是照兩種真諦；亦是照別、圓入別、圓三種俗",
    "T33n1716_03b:0715b03": "諦。五種一切種智，是照五種真諦。一如實",
    "T33n1716_03b:0715b04": "智，是照佛界十如性相、又是照不思議十二",
    "T33n1716_03b:0715b05": "因緣、又是照無作四諦、又是照五種真諦、",
    "T33n1716_03b:0715b06": "又是照五種中道第一義諦。無諦無說與十",
    "T33n1716_03b:0715b07": "相性如合，與不思議十二緣滅合，與四種",
    "T33n1716_03b:0715b08": "不生不生合，與真諦無言說合，與中道非",
    "T33n1716_03b:0715b09": "生死非涅槃合。如此等諸智，傳傳照諦，諦",
    "T33n1716_03b:0715b10": "若融，智即融，智諦融名之為妙。如此等皆",
    "T33n1716_03b:0715b11": "是方便說言稱妙、不妙。見理之時，無復權",
    "T33n1716_03b:0715b12": "實，非權非實，亦無妙與不妙，是故稱妙也。",
    "T33n1716_03b:0715b13": "七種二諦，五種三諦，更相間入，餘諸境亦有",
    "T33n1716_03b:0715b14": "此意。七種二智、五種三智，既相間入者，餘諸",
    "T33n1716_03b:0715b15": "智亦有此意。例自可作云云。",
    "T33n1716_03b:0715b16": "○第三、行妙者，為二：一、通途增數行，二、約教",
    "T33n1716_03b:0715b17": "增數行。夫行名進趣，非智不前。智解導行，",
    "T33n1716_03b:0715b18": "非境不正。智目行足，到清涼池。而解是行",
    "T33n1716_03b:0715b19": "本，行能成智，故行滿而智圓。智能顯理，理窮",
    "T33n1716_03b:0715b20": "則智息。如此相須者，則非妙行。妙行者，一",
    "T33n1716_03b:0715b21": "行一切行。如經：「本從無數佛，具足行諸道。」",
    "T33n1716_03b:0715b22": "又云：「無量諸佛所，而行深妙道。」又云：「盡行",
    "T33n1716_03b:0715b23": "諸佛所有道法。」既具、復深、又盡。具即是廣，深",
    "T33n1716_03b:0715b24": "即是高，盡即究竟。此之妙行，與前境、智，一而",
    "T33n1716_03b:0715b25": "論三，三而論一。前境說如法相，法相亦具",
    "T33n1716_03b:0715b26": "三，名祕密藏。前智是如法相解，解亦具三，",
    "T33n1716_03b:0715b27": "如面上三目。今行是所行，如所說行，亦具",
    "T33n1716_03b:0715b28": "三，名伊字三點。若三若一，皆無缺減，故稱",
    "T33n1716_03b:0715b29": "妙行耳。前對境明智，今亦應對智明行。若",
    "T33n1716_03b:0715c01": "直對一種智增數明行，則行若塵沙，說不",
    "T33n1716_03b:0715c02": "可盡。況對諸智，各導眾行，則浩若虛空，",
    "T33n1716_03b:0715c03": "得意亡言，不復可說。《釋論》云：「菩薩行般",
    "T33n1716_03b:0715c04": "若時，以一法為行，攝一切行；或無量一法",
    "T33n1716_03b:0715c05": "為行，攝一切行。或二法為行，攝一切行；或",
    "T33n1716_03b:0715c06": "無量二法為行，攝一切行。乃至十法百法千",
    "T33n1716_03b:0715c07": "萬億法為行，攝一切行；或無量十法百千萬",
    "T33n1716_03b:0715c08": "億法為行，攝一切行。」行雖眾多，以智為本。",
    "T33n1716_03b:0715c09": "智如導主，行若商人。智如利針，行如長線。",
    "T33n1716_03b:0715c10": "智御行牛，車則安隱，能有所至。用此增數",
    "T33n1716_03b:0715c11": "諸行，為前十如諦智所導，乃至一實諦智所",
    "T33n1716_03b:0715c12": "導。若得此意，以正智導眾行入正境中，",
    "T33n1716_03b:0715c13": "此義唯可懸知，不可載記云云。二、約教增數",
    "T33n1716_03b:0715c14": "者，若三藏增數明行，如《阿含》中，佛告比丘：",
    "T33n1716_03b:0715c15": "「當修一行，我證汝等四沙門果，謂心不放",
    "T33n1716_03b:0715c16": "逸。若能護心不放逸行，廣演廣布，則所作已",
    "T33n1716_03b:0715c17": "辦，能得涅槃。」又告比丘：「當修一行，謂他物",
    "T33n1716_03b:0715c18": "莫取。」比丘白佛：「我已知已。」佛言：「汝云何知？」",
    "T33n1716_03b:0715c19": "比丘白佛：「他物謂：色、聲、香、味、觸、法。」佛言：「善",
    "T33n1716_03b:0715c20": "哉！若能不取此六，即所作已辦，能得涅槃。」",
    "T33n1716_03b:0715c21": "所言廣演廣布者，以不放逸心，歷一切法，",
    "T33n1716_03b:0715c22": "謂三界、六塵皆不放逸，得至涅槃。增二數",
    "T33n1716_03b:0715c23": "明行者，《阿含》云：「阿練若比丘，當修二法為",
    "T33n1716_03b:0715c24": "行，謂修止、修觀。若修止時，即能休息諸惡，",
    "T33n1716_03b:0715c25": "戒律威儀、諸行禁戒悉皆不失，成諸功德。若",
    "T33n1716_03b:0715c26": "修觀時，即能觀苦，如實知之。觀苦集、苦盡、",
    "T33n1716_03b:0715c27": "苦出要，如實知之，得盡漏，不受後有。怛",
    "T33n1716_03b:0715c28": "薩阿竭亦如是修。」增三數明行者，謂戒、定、",
    "T33n1716_03b:0715c29": "慧，此三是出世梯隥，佛法軌儀。《戒經》云：「諸惡",
    "T33n1716_03b:0716a01": "莫作，諸善奉行，自淨其意，是諸佛教。」諸惡",
    "T33n1716_03b:0716a02": "即七支過罪輕重非違，《五部律》廣明其相。如",
    "T33n1716_03b:0716a03": "是等惡，戒所防止。諸善者，善三業，若散若靜、",
    "T33n1716_03b:0716a04": "前後方便、支林功德，悉是清升，故稱為善。自",
    "T33n1716_03b:0716a05": "淨其意者，即是破諸邪倒，了知世間、出世間",
    "T33n1716_03b:0716a06": "因果，正助法門，能消除心垢，淨諸瑕穢，豈",
    "T33n1716_03b:0716a07": "過於慧？佛法曠海，此三攝盡。若得此意，四、",
    "T33n1716_03b:0716a08": "五、六、七，乃至百千萬億法為行，攝一切行亦",
    "T33n1716_03b:0716a09": "如是，是名下智導行也。通教增數行者，不",
    "T33n1716_03b:0716a10": "定部帙判通教，但取三乘共學法門，指此",
    "T33n1716_03b:0716a11": "為通耳。今且引《釋論》增數，以示其相。《論》云：",
    "T33n1716_03b:0716a12": "「菩薩行般若時，雖知諸法一相，亦能知一",
    "T33n1716_03b:0716a13": "切法種種相；雖知諸法種種相，亦能知一",
    "T33n1716_03b:0716a14": "切法一相。云何觀一切法一相？所謂觀一切",
    "T33n1716_03b:0716a15": "法無相：如四大各各不相離，地中有水、火、",
    "T33n1716_03b:0716a16": "風，但地多，以地為名；水、火、風亦如是。」今觀",
    "T33n1716_03b:0716a17": "無此異相，若火中有三大，三大應併熱。若",
    "T33n1716_03b:0716a18": "三大在火中，二大遂不熱，則不名火。若三",
    "T33n1716_03b:0716a19": "大併熱，則三大捨自性，皆名為火，無復三",
    "T33n1716_03b:0716a20": "大。若言有三大，而細不可知，此與無何",
    "T33n1716_03b:0716a21": "異？若麁可得，則知有細；若無麁，細亦無。如",
    "T33n1716_03b:0716a22": "是，則火中諸相不可得，一切法相亦不可得。",
    "T33n1716_03b:0716a23": "是故一切法皆一相。此以一相破異相，復",
    "T33n1716_03b:0716a24": "以無相破一相，無相亦自滅，如前火木然",
    "T33n1716_03b:0716a25": "諸薪已，亦復自燒。是為觀一切法一相，一相",
    "T33n1716_03b:0716a26": "無相。如是無量一切法悉皆一相，一相無相。",
    "T33n1716_03b:0716a27": "或二法為行，攝一切行。乃至百法千萬億法",
    "T33n1716_03b:0716a28": "為行，攝一切行。可以意推，不復繁記。別",
    "T33n1716_03b:0716a29": "教增數行者。如善財入法界中說於一善知",
    "T33n1716_03b:0716b01": "識所，各聞一法為行，或如幻三昧，或投巖",
    "T33n1716_03b:0716b02": "赴火，算砂相黶，發菩提心等，種種一行，皆",
    "T33n1716_03b:0716b03": "云：「佛法如海，我唯知此一法門，餘非所知。」",
    "T33n1716_03b:0716b04": "乃至一百一十善知識，一一法門皆如是。是",
    "T33n1716_03b:0716b05": "一一行皆破無明，入深境界。若二法、三法、百",
    "T33n1716_03b:0716b06": "千萬億等法，亦應如是云云。圓教增數行者，",
    "T33n1716_03b:0716b07": "如《文殊問經》明菩薩修一行三昧，當於靜",
    "T33n1716_03b:0716b08": "室，結跏趺坐，繫緣法界，一念法界，一切無",
    "T33n1716_03b:0716b09": "明顛倒永寂如空。此之一行，即是一切無礙",
    "T33n1716_03b:0716b10": "人，一道出生死，一切諸法中，皆以等觀入，",
    "T33n1716_03b:0716b11": "解慧心寂然，三界無倫匹，此乃一行攝一切",
    "T33n1716_03b:0716b12": "行。增二法為行，攝一切行，所謂止、觀。增三",
    "T33n1716_03b:0716b13": "法為行，攝一切行，謂聞、思、修，戒、定、慧。增四",
    "T33n1716_03b:0716b14": "法為行，攝一切行，謂四念處。增五法為行，",
    "T33n1716_03b:0716b15": "攝一切行，謂五門禪。增六法為行，攝一切",
    "T33n1716_03b:0716b16": "行，謂六波羅蜜。增七法為行，攝一切行，謂",
    "T33n1716_03b:0716b17": "七善法。增八法為行，攝一切行，謂八正道。",
    "T33n1716_03b:0716b18": "增九法為行，攝一切行，謂九種大禪。增十",
    "T33n1716_03b:0716b19": "數為行，攝一切行，謂十境界，或十觀成乘",
    "T33n1716_03b:0716b20": "等。增百數、千萬億數、阿僧祇不可說法門",
    "T33n1716_03b:0716b21": "為行，豈可具載？若得其意，例可解。然增數",
    "T33n1716_03b:0716b22": "明行，為行不同，須判麁妙。若三藏增數諸",
    "T33n1716_03b:0716b23": "行，以生滅智導，但期出苦，止息化城，是故",
    "T33n1716_03b:0716b24": "為麁。通教增數諸行，體智雖巧，但導出苦，",
    "T33n1716_03b:0716b25": "灰斷是同。別教增數諸行，智導則遠，自淺",
    "T33n1716_03b:0716b26": "階深，而諸行隔別，事理不融，是故為麁。圓",
    "T33n1716_03b:0716b27": "教增數諸行，行融智圓，是故為妙。今經",
    "T33n1716_03b:0716b28": "屬圓增數，如《觀經》云：「於三七日，一心精進。」",
    "T33n1716_03b:0716b29": "此就一法論行妙。「若行、若坐，思惟此經。」此",
    "T33n1716_03b:0716c01": "就二法論行妙。「若聞是經，思惟修習，善行",
    "T33n1716_03b:0716c02": "菩薩道。」此就三法論行妙。「四安樂行」，此就",
    "T33n1716_03b:0716c03": "四法論行妙。「五品弟子」，此就五法論行妙。",
    "T33n1716_03b:0716c04": "「六根清淨」，此就六法論行妙。如是等待麁",
    "T33n1716_03b:0716c05": "論妙也。開麁論妙者，低頭舉手，積土弄砂，",
    "T33n1716_03b:0716c06": "皆成佛道。雖說種種法，其實為一乘。諸行",
    "T33n1716_03b:0716c07": "皆妙，無麁可待，待即絕矣。復次，約五數明",
    "T33n1716_03b:0716c08": "行妙者，又為二：先、明別五行，次、明圓五行。",
    "T33n1716_03b:0716c09": "別者，如《涅槃》云：「五種之行，謂聖行、梵行、天",
    "T33n1716_03b:0716c10": "行、嬰兒行、病行。」聖行有三：戒、定、慧。如經：「菩",
    "T33n1716_03b:0716c11": "薩若聞大涅槃，聞已生信，作是思惟：諸佛",
    "T33n1716_03b:0716c12": "世尊，有無上道，有大正法、大眾正行。」從此",
    "T33n1716_03b:0716c13": "立行。「若聞大涅槃」即是信果，亦是信滅。",
    "T33n1716_03b:0716c14": "「有無上道」已去，是信顯果之行。「無上道」是",
    "T33n1716_03b:0716c15": "信慧；「有大正法」是信定；「大眾正行」是信戒。",
    "T33n1716_03b:0716c16": "是名信因、信道。自傷己身及諸眾生，破戒",
    "T33n1716_03b:0716c17": "造罪，失人天樂及涅槃樂，即是知集；往來",
    "T33n1716_03b:0716c18": "生死，受惡道報，即是知苦；苦、集與戒、定、慧",
    "T33n1716_03b:0716c19": "相違，即無道；無道故，不得涅槃，則無滅。",
    "T33n1716_03b:0716c20": "菩薩欲拔苦、集，而起大悲，興兩誓願；欲",
    "T33n1716_03b:0716c21": "與道、滅而起大慈，興兩誓願。發誓願已，",
    "T33n1716_03b:0716c22": "次則修行。思惟在家逼迫猶如牢獄，不得",
    "T33n1716_03b:0716c23": "盡壽淨修梵行；出家閑曠，猶若虛空。即棄",
    "T33n1716_03b:0716c24": "家捨欲，白四羯磨，持性重戒、息世譏嫌等",
    "T33n1716_03b:0716c25": "無差別，不為愛見羅剎毀戒浮囊，如《止觀》",
    "T33n1716_03b:0716c26": "中說。因是持戒，具足根本業清淨戒、前後",
    "T33n1716_03b:0716c27": "眷屬餘清淨戒、非諸惡覺覺清淨戒、護持正",
    "T33n1716_03b:0716c28": "念念清淨戒、迴向具足無上道戒。根本者，十",
    "T33n1716_03b:0716c29": "善性戒眾戒根本，為無漏心持，故言清淨。",
    "T33n1716_03b:0717a01": "前後眷屬餘清淨戒者，偷蘭遮等，是前眷屬；",
    "T33n1716_03b:0717a02": "十三等是後眷屬；餘者非律藏所出，絓諸經",
    "T33n1716_03b:0717a03": "所制者，如方等二十四戒之流，名為餘戒",
    "T33n1716_03b:0717a04": "也。此兩支屬律儀作法，受得之戒也。後三支",
    "T33n1716_03b:0717a05": "非作法，是得法，得法時乃發斯戒也。非諸",
    "T33n1716_03b:0717a06": "惡覺覺清淨戒者，即定共也。尸羅不清淨，三",
    "T33n1716_03b:0717a07": "昧不現前。以戒淨故，事障除，發得未來；性",
    "T33n1716_03b:0717a08": "障除，發得根本。滅惡覺觀，名定共戒也。護",
    "T33n1716_03b:0717a09": "持正念念清淨戒者，即四念處。觀理正念，雖",
    "T33n1716_03b:0717a10": "未發真，由相似念，能發真道，成道共戒，",
    "T33n1716_03b:0717a11": "故名正念念清淨戒。復次，定共戒依定心",
    "T33n1716_03b:0717a12": "發，屬止善義。道共戒依分別心發，屬行善",
    "T33n1716_03b:0717a13": "義。動、不動俱是毘尼。何者？戒論防止，得定",
    "T33n1716_03b:0717a14": "共心，不復起惡；得道共發真，永無過罪，",
    "T33n1716_03b:0717a15": "故俱是戒也。迴向具足無上道戒者，即是菩",
    "T33n1716_03b:0717a16": "薩於諸戒中，具四弘、六度，發願要心，迴向",
    "T33n1716_03b:0717a17": "菩提，故名大乘戒。弘誓如前說。六度者，厭",
    "T33n1716_03b:0717a18": "惡出家，捨於所愛，即是檀；纖毫不犯，拒逆",
    "T33n1716_03b:0717a19": "羅剎，即是尸；能檢節身心，安忍打罵，名生",
    "T33n1716_03b:0717a20": "忍；耐八風寒熱貪恚等，名法忍；愛見不能",
    "T33n1716_03b:0717a21": "損，即是羼提；守護於戒犯心不起，即是精",
    "T33n1716_03b:0717a22": "進；決志持戒，不為狐疑所誑，專心不動，名",
    "T33n1716_03b:0717a23": "為禪；明識因果，知戒是正順解脫之本，出",
    "T33n1716_03b:0717a24": "生一切三乘聖人，非六十二見鷄狗等戒，名",
    "T33n1716_03b:0717a25": "為般若。又別發願，要制己心。寧以此身臥",
    "T33n1716_03b:0717a26": "於熱鐵，不以破戒受他床席。十二誓願自",
    "T33n1716_03b:0717a27": "制其心。又更發願，願一切眾生得護持禁",
    "T33n1716_03b:0717a28": "戒，得清淨戒，善戒，不缺戒，不析戒，大乘戒，",
    "T33n1716_03b:0717a29": "不退戒，隨順戒，畢竟戒，具足諸波羅蜜戒。",
    "T33n1716_03b:0717b01": "以此十願，防護眾生。菩薩一持戒心，若干",
    "T33n1716_03b:0717b02": "願行以莊嚴戒，諸餘行心亦應如是。然護",
    "T33n1716_03b:0717b03": "他十戒，從自行五支中出：從根本、眷屬兩",
    "T33n1716_03b:0717b04": "支出禁戒、清淨戒、善戒。何者？篇聚作法即是",
    "T33n1716_03b:0717b05": "禁戒。禁戒若發無作，乃名清淨，清淨即止",
    "T33n1716_03b:0717b06": "善：而言善戒，即是行善也。從非惡覺覺清",
    "T33n1716_03b:0717b07": "淨戒，開出不缺戒。何者？雖防護七支，妄念",
    "T33n1716_03b:0717b08": "數起，致有缺漏。若發未來禪，事行不缺；",
    "T33n1716_03b:0717b09": "得根本禪，性行不缺。從護持正念念清淨",
    "T33n1716_03b:0717b10": "戒，開出不析戒，即道共戒也。滅色入空是",
    "T33n1716_03b:0717b11": "析法道共；今體法入空，故名不析。又內有",
    "T33n1716_03b:0717b12": "道共；則戒品牢固，不可破析也。從迴向具",
    "T33n1716_03b:0717b13": "足無上道戒，開出大乘、不退、隨順、畢竟、具足",
    "T33n1716_03b:0717b14": "波羅蜜戒。言大乘者，菩薩持性重、譏嫌等",
    "T33n1716_03b:0717b15": "無差別。自求佛道，性重則急；為化眾生，譏",
    "T33n1716_03b:0717b16": "嫌則急；小乘自調，性重則急；不度他故，譏嫌",
    "T33n1716_03b:0717b17": "則寬。菩薩具持兩種，故名大乘戒。不退者，",
    "T33n1716_03b:0717b18": "行於非道，善巧方便，婬舍、酒家非法之處，輒",
    "T33n1716_03b:0717b19": "以度人，而於禁戒無有退失。如醫療病，",
    "T33n1716_03b:0717b20": "不為病所污，故名不退。隨順者，隨物機",
    "T33n1716_03b:0717b21": "宜，隨順道理，故名隨順戒。畢竟者，竪究竟",
    "T33n1716_03b:0717b22": "無上之法也。具足波羅蜜者，橫一切圓滿，無",
    "T33n1716_03b:0717b23": "法不備也。《大論》亦明十種戒：不破、不缺、不穿、",
    "T33n1716_03b:0717b24": "不雜四種，即是《大經》根本支中，禁戒、清淨戒、",
    "T33n1716_03b:0717b25": "善戒、不缺戒。《論》隨道戒，即是《大經》護持正念",
    "T33n1716_03b:0717b26": "支中不析戒也。《論》無著戒，即是《大經》迴向支",
    "T33n1716_03b:0717b27": "中不退戒。《論》智所讚戒，即是《大經》大乘戒。《論》",
    "T33n1716_03b:0717b28": "自在戒，即是《大經》自在戒。《論》隨定戒，即是《大",
    "T33n1716_03b:0717b29": "經》隨順戒。《論》具足戒，即是《大經》波羅蜜戒。《大",
    "T33n1716_03b:0717c01": "經》明畢竟，《論》言隨定，此大同小異，於義無",
    "T33n1716_03b:0717c02": "失。《涅槃》欲辨菩薩次第聖行，故具列諸戒",
    "T33n1716_03b:0717c03": "淺深、始終、具足。善能護持，即入初不動地，不",
    "T33n1716_03b:0717c04": "動、不退、不墮、不散，是名戒聖行。戒聖行既從",
    "T33n1716_03b:0717c05": "始淺以至於深，今仍判其麁妙。禁、淨、善三",
    "T33n1716_03b:0717c06": "戒屬律儀，律儀通攝眾，故定尊卑、位次緒。",
    "T33n1716_03b:0717c07": "雖有菩薩、佛等，不別立眾，故戒法是同，但",
    "T33n1716_03b:0717c08": "以佛菩提心為異耳。故知律儀等三戒，三藏",
    "T33n1716_03b:0717c09": "攝。不缺是定共，根本禪是事，亦屬三藏攝，",
    "T33n1716_03b:0717c10": "是故為麁。不析戒是體法道共，即通教攝。",
    "T33n1716_03b:0717c11": "大乘、不退等別教攝，亦兼於通。通有出假，",
    "T33n1716_03b:0717c12": "隨機順理，於道不退。然依真諦，不及別",
    "T33n1716_03b:0717c13": "人，別人為妙也。隨順、畢竟、具足等，圓教攝。",
    "T33n1716_03b:0717c14": "不起滅定現諸威儀，不捨道法現凡夫",
    "T33n1716_03b:0717c15": "事，故名隨順。唯佛一人具淨戒，餘人皆名",
    "T33n1716_03b:0717c16": "污戒者，故名畢竟戒。戒是法界，具一切佛法、",
    "T33n1716_03b:0717c17": "眾生法，到尸彼岸，故名具足波羅蜜戒。《淨",
    "T33n1716_03b:0717c18": "名》云：「其能如是，是名奉律，是名善解。」此",
    "T33n1716_03b:0717c19": "經云：「我等長夜持佛淨戒，法王法中久修梵",
    "T33n1716_03b:0717c20": "行，始於今日得其果報。」又，「羅睺羅密行，唯",
    "T33n1716_03b:0717c21": "我能知之。」豈非待前諸戒皆麁，唯圓為妙",
    "T33n1716_03b:0717c22": "也。復次持初戒如乳，中間如三味，後戒",
    "T33n1716_03b:0717c23": "如醍醐，醍醐為妙云云。開麁顯妙者。他",
    "T33n1716_03b:0717c24": "云：「《梵網》是菩薩戒。」今問：「是何等菩薩戒？」彼",
    "T33n1716_03b:0717c25": "若答言：「是藏、通等菩薩戒」者，應別有菩薩",
    "T33n1716_03b:0717c26": "眾。眾既不別，戒何得異？又，若別明菩薩戒，",
    "T33n1716_03b:0717c27": "何等別是緣覺戒？今明三藏三乘無別眾，",
    "T33n1716_03b:0717c28": "不得別有菩薩、緣覺之戒也。若作別、圓菩",
    "T33n1716_03b:0717c29": "薩解者，可然。何者？三乘共眾外，別有菩薩，",
    "T33n1716_03b:0718a01": "故別有戒。問：三乘眾外，別有菩薩戒者，緣",
    "T33n1716_03b:0718a02": "覺戒云何？答：三乘眾外，無別緣覺，此說猶是",
    "T33n1716_03b:0718a03": "待麁之戒耳。開麁者，毘尼學者，即大乘學式",
    "T33n1716_03b:0718a04": "叉。式叉即是大乘第一義光，非青、非黃、非",
    "T33n1716_03b:0718a05": "赤白，三歸、五戒、十善、二百五十，皆是摩訶衍，",
    "T33n1716_03b:0718a06": "豈有麁戒隔於妙戒！戒既即妙，人亦復然。「汝",
    "T33n1716_03b:0718a07": "實我子」，即此義也。是名絕待妙戒。",
    "T33n1716_03b:0718a08": "玄義卷三下終"
}