{
    "X73n1456_007:0503c01": "憨山老人夢遊集卷第七",
    "X73n1456_007:0503c02": "侍　者　　福　善　日錄",
    "X73n1456_007:0503c03": "門　人　　通　炯　編輯",
    "X73n1456_007:0503c04": "嶺南弟子　劉起相　重較",
    "X73n1456_007:0503c05": "　　法語",
    "X73n1456_007:0503c06": "示太素元禪人",
    "X73n1456_007:0503c07": "凡學人先習教乘。迴心向上一路。雖是有志。無柰藏",
    "X73n1456_007:0503c08": "識中有新熏文字襍毒習氣。舊熏貪瞋癡愛煩惱習",
    "X73n1456_007:0503c09": "氣。內外交攻。最難打疊。要放放不下。要斷斷不得。要",
    "X73n1456_007:0503c10": "止止不住。因此要提話頭。如水上葫蘆。遏捺不下。只",
    "X73n1456_007:0503c11": "管與之打交滾。最是難下手。及下手不得。便打退鼓",
    "X73n1456_007:0503c12": "了也。如此乃是沒志氣無力量人。說甚參禪。如今初",
    "X73n1456_007:0503c13": "心。只管將心內外一切道理知見。及妄想思慮。一齊",
    "X73n1456_007:0503c14": "放下。放了又放。放到無可放處。方纔提起一則公案",
    "X73n1456_007:0503c15": "話頭。如趙州無字橫在胸中。因甚道無。重下疑情。若",
    "X73n1456_007:0503c16": "疑情得力。則妄想不起。若纔見起時。切不可與之作",
    "X73n1456_007:0503c17": "對。將心要斷他。亦不得將心止他。亦不可相續他。但",
    "X73n1456_007:0503c18": "只覷見。便撇過。一撇便消。急急提起話頭。深深看覷。",
    "X73n1456_007:0503c19": "則彼妄想自然掃踪絕跡矣。此是初心下手做工夫",
    "X73n1456_007:0503c20": "的訣。若話頭純熟。妄想自稀。不作障礙。久久疑情得",
    "X73n1456_007:0503c21": "力。妄想暫歇時。便得一念歡喜也。得些歡喜處。不可",
    "X73n1456_007:0503c22": "當奇特。但從此好用功耳。禪人棄教從禪。初心最難。",
    "X73n1456_007:0503c23": "故以此示之。切不可視作小事。",
    "X73n1456_007:0503c24": "示恒河智禪人持法華經",
    "X73n1456_007:0504a01": "禪人出家浮渡。久執侍澹公。得任持法門。居化城有",
    "X73n1456_007:0504a02": "年。化城乃刻大藏地。為海內法窟。禪人力任常住。綱",
    "X73n1456_007:0504a03": "維百務。老人適來雙徑。禪人作禮請益。願持法華經。",
    "X73n1456_007:0504a04": "老人因示之。曰佛為一大事因緣。故出現於世。所謂",
    "X73n1456_007:0504a05": "開示一切眾生佛之知見。令其悟入。所言佛知見者。",
    "X73n1456_007:0504a06": "乃眾生本有之佛性也。今被無明封蔀。而為妄想知",
    "X73n1456_007:0504a07": "見。故日用見聞知覺。隨情造業。以取生死之苦。不自",
    "X73n1456_007:0504a08": "覺知。我釋迦大師。特特出世一番。單為開示此事。使",
    "X73n1456_007:0504a09": "之悟其本有。不假外求。若悟此本有。則日用六根門",
    "X73n1456_007:0504a10": "頭應緣作用者。皆佛智現前。名佛知見。非眾生妄想",
    "X73n1456_007:0504a11": "知見也。若悟此知見。則頭頭法法。皆真實用心。凡一",
    "X73n1456_007:0504a12": "切動用諸行。皆真實妙行。都為成佛真因矣。故經云。",
    "X73n1456_007:0504a13": "乃至舉一手。或復小低頭。乃至一香一華。以此供養",
    "X73n1456_007:0504a14": "佛。皆已成佛道。微因小善。皆成佛真因。況身任眾務。",
    "X73n1456_007:0504a15": "捨命為法。豈非成佛之真種乎。吾佛教人持法華經",
    "X73n1456_007:0504a16": "者。入如來室。著如來衣。坐如來座。如來室者。大慈悲",
    "X73n1456_007:0504a17": "心是。如來衣者。柔和忍辱心是。如來座者。一切法空",
    "X73n1456_007:0504a18": "是。禪人能奉如來三者之教。乃名真持經人。若不能",
    "X73n1456_007:0504a19": "入此三法門。則單持安樂行品。念念思惟。心心願入。",
    "X73n1456_007:0504a20": "晝夜不忘。如此則六萬餘言。字字光明。現於六根門",
    "X73n1456_007:0504a21": "頭矣。若不入此法門。縱能持百千萬部。但是與義作",
    "X73n1456_007:0504a22": "讐家。豈真持經者耶。若不信老人。更當請問文殊彌",
    "X73n1456_007:0504a23": "勒。",
    "X73n1456_007:0504a24": "示王鹿年(丁巳元旦六日)",
    "X73n1456_007:0504b01": "王生鹿年。生長淮西。來禮徑山。謁老人乞語。老人見",
    "X73n1456_007:0504b02": "其負義氣而有慈心。因謂之曰。子聞之。古有大力之",
    "X73n1456_007:0504b03": "人乎。敵人者愚。敵己者智。愚者常弱。智者常勝之道",
    "X73n1456_007:0504b04": "也。聖人教人以不用為用。故曰。柔勝剛。弱勝強。易曰。",
    "X73n1456_007:0504b05": "剛而能柔。吉之道也。項羽拔山舉鼎。力雄千古。及敗",
    "X73n1456_007:0504b06": "別虞姬。噓唏泣數行下。是能敵人而不能敵己者也。",
    "X73n1456_007:0504b07": "聖示人直顏子曰。克己復禮為仁。古今學者。皆知克",
    "X73n1456_007:0504b08": "己之語。而不能作勝己之業。豈智也哉。王生有力於",
    "X73n1456_007:0504b09": "此。當不墮凡夫數可耳。",
    "X73n1456_007:0504b10": "示在顒侍者",
    "X73n1456_007:0504b11": "顒侍者。生於西蜀。少沈賤役。幸般若之因不昧。少小",
    "X73n1456_007:0504b12": "即知參妙峰大師。發出世心。亦夙種內熏而使之然。",
    "X73n1456_007:0504b13": "適遇澹居和尚入蜀。時顒執侍。直指徐公。素喜其信",
    "X73n1456_007:0504b14": "心。遂命禮澹和尚求出苦法。薙髮為沙彌。老人來雙",
    "X73n1456_007:0504b15": "徑。顒充侍者。日夜精勤無怠。老人初憐其蠢蠢。時時",
    "X73n1456_007:0504b16": "激發。顒時聞老人開示衲子。亦眉閒津津動色。是知",
    "X73n1456_007:0504b17": "眾生佛性種子。待時而發也。因請益。老人乃開示以",
    "X73n1456_007:0504b18": "念佛審誰字公案。教其參究。顒亦能領荷。第恐無決",
    "X73n1456_007:0504b19": "定為生死心。不能[拚-ㄙ+ㄊ]命到底。又恐宿習惡知惡見。中",
    "X73n1456_007:0504b20": "道遮障。流入邪網。除此二病。則單一念。晝夜六時緊",
    "X73n1456_007:0504b21": "抱疑團。即二三十年不悟不休。縱今生不悟。將作勝",
    "X73n1456_007:0504b22": "因。來世出頭。便知此事。雖經多劫。終不失正因種子。",
    "X73n1456_007:0504b23": "若立志不堅。用心不切。別起邪思。不但辜負此生。即",
    "X73n1456_007:0504b24": "千生萬劫。亦無出頭分也。",
    "X73n1456_007:0504c01": "示在介侍者",
    "X73n1456_007:0504c02": "紫栢老人。全身荷負大法。欲建法門中興之業。故刻",
    "X73n1456_007:0504c03": "力冊大藏經。此一段大事因緣。非小小也。末後全付",
    "X73n1456_007:0504c04": "擔。於澹公一肩荷之。經既刻而貯不得其宜。則復化",
    "X73n1456_007:0504c05": "城之功。又非小小。化城復非一手一足之力。侍者在",
    "X73n1456_007:0504c06": "介。事事賈勇先登。不避艱險。其功居多。此又眾中之",
    "X73n1456_007:0504c07": "尤難也。嘗謂世人未有無所為而樂用者。即古豪傑",
    "X73n1456_007:0504c08": "皆然。況其他乎。漢高帝天下既定。功臣未封。忽見沙",
    "X73n1456_007:0504c09": "中偶語。問子房。子房曰。此從兵戈中冐矢石經萬死",
    "X73n1456_007:0504c10": "一生者。皆欲得尺寸之封。今未見封。故偶語耳。於是",
    "X73n1456_007:0504c11": "即封之。此古昔用人之格也。今觀介侍者。初心無他",
    "X73n1456_007:0504c12": "圖。圖出家耳。今奔走七年。化城定矣。大法已得所矣。",
    "X73n1456_007:0504c13": "其居功者。寧無偶語乎。老人謂今當可以如來之賞",
    "X73n1456_007:0504c14": "而賞之也。介侍者即以老人。得如來之大賞。若不能",
    "X73n1456_007:0504c15": "奉如來法。持如來戒。行如來事。萬一破戒壞法。如來",
    "X73n1456_007:0504c16": "亦有三尺在也。慎之哉。",
    "X73n1456_007:0504c17": "示在淨沙彌",
    "X73n1456_007:0504c18": "佛說二十難中云。得人身難。生中國難。得遇佛法難。",
    "X73n1456_007:0504c19": "親近善知識難。生正信難。此五乃難之難者。沙淨彌",
    "X73n1456_007:0504c20": "已具其四。所欠者唯生正信耳。今幸出家。得遇大善",
    "X73n1456_007:0504c21": "知識為依歸。又渾身跳在佛法大海。此何修而得。何",
    "X73n1456_007:0504c22": "緣而至。若不奮發勇猛。生大正信。將此一片幻妄身",
    "X73n1456_007:0504c23": "心。洗得乾乾淨淨。[拚-ㄙ+ㄊ]一條性命。志出生死。廣修萬行。",
    "X73n1456_007:0504c24": "結成佛無上之大緣。豈不當面錯過。失多生善根種",
    "X73n1456_007:0505a01": "子耶。古德云。三途地獄受苦者未是苦。向袈裟下失",
    "X73n1456_007:0505a02": "却人身為誠苦耳。佛言心如絃直。可以入道。所言絃",
    "X73n1456_007:0505a03": "直者。謂無委曲相也。如何是委曲相。謂機械巧心。偷",
    "X73n1456_007:0505a04": "心。乖心。覆過心。無慚愧心。嬾惰偷安心。見人過失心。",
    "X73n1456_007:0505a05": "貢高我慢心。自是非他心。不生孝順心慈愍心。總之",
    "X73n1456_007:0505a06": "一切不善心。皆是自心之委曲相也。今要發心。只須",
    "X73n1456_007:0505a07": "將前一切心。盡行掃除。時時撿點。念念照管。不許放",
    "X73n1456_007:0505a08": "行。恐不能頓斷。將古人一則公案。橫在胸中。習氣發",
    "X73n1456_007:0505a09": "時。便提此話頭。與之撕捱。久久純熟。則心自條直。而",
    "X73n1456_007:0505a10": "道念日增。行門日進。心地日明。如此一生。始謂不虗",
    "X73n1456_007:0505a11": "度也。不然待生死到。將何抵對。沙彌當自思之。切不",
    "X73n1456_007:0505a12": "可作等閒輕意放過。",
    "X73n1456_007:0505a13": "示性田徒海耕行者",
    "X73n1456_007:0505a14": "歷觀古之豪傑。涉艱難困苦。操長遠不退之志者。槩",
    "X73n1456_007:0505a15": "不多見。其人若晉五臣。從重耳亡在外。十九年無怠",
    "X73n1456_007:0505a16": "心者。葢亦日夜望咫尺之封。垂不朽於竹帛耳。此乃",
    "X73n1456_007:0505a17": "名利牽心。故忘身從事。古今世人之常情也。若田道",
    "X73n1456_007:0505a18": "人者。從達大師。二十餘年。寢食俱廢。一息未嘗少怠。",
    "X73n1456_007:0505a19": "小有過差。痛責重杖。居常兩腿如墨。竟不起一怨心。",
    "X73n1456_007:0505a20": "出一怨言。以至觸犯。大難以死從事。在寂寞苦空門",
    "X73n1456_007:0505a21": "中。竟何所圖。乃能精進堅強不拔如此哉。由是觀之。",
    "X73n1456_007:0505a22": "較古忠臣義士所絕少者。今於道人見之矣。及死得",
    "X73n1456_007:0505a23": "從葬大師於雙徑。予謂此一坏土。不但俗人。即僧徒",
    "X73n1456_007:0505a24": "亦不易得。是於法國土中。已得茅土之封也。非亡身",
    "X73n1456_007:0505b01": "血戰。何以有此臨終。以此卷付其徒朱道人。今澹公",
    "X73n1456_007:0505b02": "為名曰海耕。亦法門功臣世業之券也。豈小緣哉。",
    "X73n1456_007:0505b03": "示朱素臣",
    "X73n1456_007:0505b04": "士人學道。多以讀書為妨礙。老人曰。讀書何礙道。但",
    "X73n1456_007:0505b05": "不讀書時。多被無端妄想擾亂。若就閑時。能攝心一",
    "X73n1456_007:0505b06": "處。把斷妄想不行。心心在道。念念不忘。如此則學道",
    "X73n1456_007:0505b07": "時多。讀書時少也。老人嘗示學人。當要念頭起處。即",
    "X73n1456_007:0505b08": "看破。事未至時莫妄生。果能如此用心。則妄想自斷。",
    "X73n1456_007:0505b09": "外事自然無擾。道力自強。工夫必易就耳。",
    "X73n1456_007:0505b10": "示沈止止",
    "X73n1456_007:0505b11": "道不欲襍。襍則多。多則擾。擾則憂。憂則不入。古云。學",
    "X73n1456_007:0505b12": "道志當歸一。吾所謂一者。一其志耳。今既知參究功",
    "X73n1456_007:0505b13": "夫。即將所參公案。橫在胸中。不論閑忙動靜。迎賓待",
    "X73n1456_007:0505b14": "客。日用云為。一切處提撕。不得放過。放過則被境擾。",
    "X73n1456_007:0505b15": "擾則生厭。厭則但有求閒之心。無念道之心矣。心志",
    "X73n1456_007:0505b16": "歸一。則百事可做。凡用心處。只在念頭起處著力。起",
    "X73n1456_007:0505b17": "即看破。看破即當下潛消。更不相續。被他掉弄。是參",
    "X73n1456_007:0505b18": "究訣法。故曰。圖難於易。為大於細。此正易處細處。下",
    "X73n1456_007:0505b19": "手。便覺省力。若捨此更待閑時靜時。方做工夫。如此",
    "X73n1456_007:0505b20": "則盡此生。無入道之時也。沈生但就一念上做。不必",
    "X73n1456_007:0505b21": "向外馳求。即禮佛持呪。也只在一念信力上做。總之",
    "X73n1456_007:0505b22": "種種方便。皆是攝心之法耳。",
    "X73n1456_007:0505b23": "示澹居鎧公",
    "X73n1456_007:0505b24": "古之忠義之士。非有大力。不足以任大事。力有心力。",
    "X73n1456_007:0505c01": "有氣力。語云。志至焉。氣次焉。又曰。持其志無暴其氣。",
    "X73n1456_007:0505c02": "以形太勞則枯。精太勞則竭。神太勞則歇。莊周言以",
    "X73n1456_007:0505c03": "有涯隨無涯。殆已。已而為知者。殆而已矣。此言過用",
    "X73n1456_007:0505c04": "而不知所養也。故老氏曰。治人事天莫若嗇。嗇者有",
    "X73n1456_007:0505c05": "而不盡用也。養形謂治人。養性。謂事天。吾佛所謂六",
    "X73n1456_007:0505c06": "根奔於六塵之境。久而遂勞。謂是故也。是知古人任",
    "X73n1456_007:0505c07": "大事者。未有不以有餘而從事於物也。如漢高帝以",
    "X73n1456_007:0505c08": "力取天下。百戰百不勝。及一勝即成大事。豈非善守",
    "X73n1456_007:0505c09": "有餘。以治不足者哉。先大師以法門大事。付公一肩",
    "X73n1456_007:0505c10": "荷之。不遺餘力。當百折之衝。秋毫皆窮神極力以應",
    "X73n1456_007:0505c11": "之。以其志有餘而不暇顧其形之易瘁也。今也有形",
    "X73n1456_007:0505c12": "易化。時往難復。當及時休養以全其天和。所謂本立",
    "X73n1456_007:0505c13": "而道生也。以公生平所學。以明心為格。若心廣而形",
    "X73n1456_007:0505c14": "眇。則力全而任有餘未盡之業。猶千里之行以蹔息",
    "X73n1456_007:0505c15": "而至。公必有以自處也。何如。",
    "X73n1456_007:0505c16": "示念佛切要(在雲棲為聞子將子與母氏說)",
    "X73n1456_007:0505c17": "念佛求生淨土一門。元是要了生死大事。故云。念佛",
    "X73n1456_007:0505c18": "了生死。今人發心。因要了生死。方纔肯念佛。只說佛",
    "X73n1456_007:0505c19": "可以了生死。若不知生死根株。畢竟向何處念。若念",
    "X73n1456_007:0505c20": "佛的心。斷不得生死根株。如何了得生死。如何是生",
    "X73n1456_007:0505c21": "死根株。古人云。業不重不生娑婆。愛不斷不生淨土。",
    "X73n1456_007:0505c22": "是知愛根乃生死之根株。以一切眾生受生死之苦。",
    "X73n1456_007:0505c23": "皆愛慾之過也。推此愛根。不是今生有的。也不是一",
    "X73n1456_007:0505c24": "二三四生有的。乃自從無始最初有生死以來。生生",
    "X73n1456_007:0506a01": "世世。捨身受身。皆是愛欲流轉。直至今日。翻思從前。",
    "X73n1456_007:0506a02": "何曾有一念暫離此愛根耶。如此愛根種子。積劫深",
    "X73n1456_007:0506a03": "厚。故生死無窮。今日方纔發心念佛。只望空求生西",
    "X73n1456_007:0506a04": "方。連愛是生死之根的名字也不知。何曾有一念斷",
    "X73n1456_007:0506a05": "著。既不知生死之根。則念佛一邊念。生死根只聽長",
    "X73n1456_007:0506a06": "如此念佛。與生死兩不相關。這等任你如何念。念到",
    "X73n1456_007:0506a07": "臨命終時。只見生死愛根現前。那時方知佛全不得",
    "X73n1456_007:0506a08": "力。却怨念佛無靈驗。悔之遲矣。故勸今念佛的人。先",
    "X73n1456_007:0506a09": "要知愛是生死根本。而今念佛。念念要斷這愛根。即",
    "X73n1456_007:0506a10": "日用現前。在家念佛。眼中見得兒女子孫。家緣財產。",
    "X73n1456_007:0506a11": "無一件不是愛的。則無一事無一念不是生死活計。",
    "X73n1456_007:0506a12": "如全身在火坑中一般。不知正念佛時。心中愛根未",
    "X73n1456_007:0506a13": "曾一念放得下。直如正念佛時。只說念不切。不知愛",
    "X73n1456_007:0506a14": "是主宰。念佛是皮面。如此佛只聽念。愛只聽長。且如",
    "X73n1456_007:0506a15": "兒女之情現前時。回光看看。這一聲佛果能敵得這",
    "X73n1456_007:0506a16": "愛麼。果然斷得這愛麼。若斷不得這愛。畢竟如何了",
    "X73n1456_007:0506a17": "得生死。以愛緣多生習熟。念佛纔發心甚生疎。又不",
    "X73n1456_007:0506a18": "切實。因此不得力。若目前愛境主張不得。則臨命終",
    "X73n1456_007:0506a19": "時。畢竟主張不得。故勸念佛人。第一要知為生死心",
    "X73n1456_007:0506a20": "切。要斷生死心切。要在生死根株上念念斬斷。則念",
    "X73n1456_007:0506a21": "念是了生死之時也。何必待到臘月三十日。方纔了",
    "X73n1456_007:0506a22": "得。晚之晚矣。所謂目前都是生死事。目前了得生死",
    "X73n1456_007:0506a23": "空。如此念念真切。刀刀見血。這般用心。若不出生死。",
    "X73n1456_007:0506a24": "則諸佛墮妄語矣。故在家出家。但知生死心。便是出",
    "X73n1456_007:0506b01": "生死的時節也。豈更有別妙法哉。",
    "X73n1456_007:0506b02": "示雲棲侍者",
    "X73n1456_007:0506b03": "大師未入滅時。前十九年起居食息。侍者日夜周旋。",
    "X73n1456_007:0506b04": "凡一切密行無不覩。一切微言無不聞。一切應機無",
    "X73n1456_007:0506b05": "不達。一切心事無不知。是則大師之全身色相音聲。",
    "X73n1456_007:0506b06": "無不昭昭於心目之閒。即親近數千萬眾。皆不如侍",
    "X73n1456_007:0506b07": "者之真知實見者也。即今大眾。人人見大師滅度。只",
    "X73n1456_007:0506b08": "侍者獨不作滅度想耳。末法修行淨土。都要說想彌",
    "X73n1456_007:0506b09": "陀妙相。以未得親見面目。即想亦不真。要聞彌陀說",
    "X73n1456_007:0506b10": "法。則思亦不真。我觀大師則彌陀之化身。侍者執侍",
    "X73n1456_007:0506b11": "已久。豈可忘却大師。又向他家求佛法開示。我謂侍",
    "X73n1456_007:0506b12": "者。更不必作別想。只想大師如生前一一規模法範。",
    "X73n1456_007:0506b13": "音聲語言。作事威儀。修行觀念。利生慈悲。細細從頭",
    "X73n1456_007:0506b14": "至足。終日竟夜一一通想一過。如此則念念想時。就",
    "X73n1456_007:0506b15": "是彌陀出現時也。纔有一念忘却。便是負恩德入生",
    "X73n1456_007:0506b16": "死之時。老人無法可說。但以大師全身。安向汝心中。",
    "X73n1456_007:0506b17": "不可吐却。便是我老漢隱身三昧也。汝諦思之。",
    "X73n1456_007:0506b18": "示等愚侍者",
    "X73n1456_007:0506b19": "自心念佛。念佛念心。心佛無二。念念不住。能念不立。",
    "X73n1456_007:0506b20": "所念性空。性空寂滅。能所兩忘。是名即心成自性佛。",
    "X73n1456_007:0506b21": "一念遺失。便墮魔業。",
    "X73n1456_007:0506b22": "示玄津壑公",
    "X73n1456_007:0506b23": "公受業淨慈。乃永明禪師唱道地。初薙髮。禮永明塔",
    "X73n1456_007:0506b24": "於荒榛。凡事一遵遺範。手自行錄。為師承卜遷師塔。",
    "X73n1456_007:0506c01": "於宗鏡堂。後誓不募化。唯行法華懺儀。堅持其願。而",
    "X73n1456_007:0506c02": "集者如雲。塔工既成。修宗鏡堂築三潭放生池。皆永",
    "X73n1456_007:0506c03": "明本願也。余弔雲棲大師。將往淨慈。公料理宗鏡堂",
    "X73n1456_007:0506c04": "為駐錫所。予入門禮永明大師塔。觀其精妙細密。經",
    "X73n1456_007:0506c05": "畫如法。纖悉毫末。咸中規矩。予留旬日。繞千百眾。人",
    "X73n1456_007:0506c06": "人充足法喜。內外不遺。諸凡井井。頥指適可。如不經",
    "X73n1456_007:0506c07": "意。予以是見公才堪經世。慈足利生。不獨有深心實",
    "X73n1456_007:0506c08": "具。無方妙行。非乘宿願未易能也。予既行。公送別請",
    "X73n1456_007:0506c09": "益。予因示之曰。為佛弟子。人有真偽。行有理事。才有",
    "X73n1456_007:0506c10": "體用。心有廣狹。均名僧也。而就中不同如霄壤。故菩",
    "X73n1456_007:0506c11": "薩利生之門。有其多種。佛呵聲聞為名字羅漢。斥非",
    "X73n1456_007:0506c12": "真也。佛所最重者。唯末世中護慧命者。為極難其人。",
    "X73n1456_007:0506c13": "以處剛強濁世。自救不暇。安能為法門乎。周身不給",
    "X73n1456_007:0506c14": "安肯愛護眾生乎。諸大乘教中。皆稱能護法者為真",
    "X73n1456_007:0506c15": "佛弟子。以能克荷其家業耳。佛憂滅度之後。求持經",
    "X73n1456_007:0506c16": "者為難。然經即佛之法身慧命。非紙墨文字也。且法",
    "X73n1456_007:0506c17": "身流轉五道而為眾生。是知能護眾生。即護佛慧命。",
    "X73n1456_007:0506c18": "故般若教菩薩法。以度眾生為第一。以不住眾生相",
    "X73n1456_007:0506c19": "為妙行。所謂滅度無量無數眾生。實無一眾生可度。",
    "X73n1456_007:0506c20": "是了眾生相空也。然我即眾生之眾生也。眾生既空。",
    "X73n1456_007:0506c21": "我亦何有。我人皆空。中閒事業。誰作誰受。物我兩忘。",
    "X73n1456_007:0506c22": "中閒自寂。三輪若空。則實相如如。平等一照。菩提涅",
    "X73n1456_007:0506c23": "槃。皆如幻夢。又何有佛法之可說。禪道之可修。萬行",
    "X73n1456_007:0506c24": "之可作哉。所以法華會上。讚持經者。曰舉手低頭。皆",
    "X73n1456_007:0507a01": "已成佛。是乃以已成之佛心。作現前之眾行。故一一",
    "X73n1456_007:0507a02": "行皆是佛行。行之妙者無踰於此。如此是名真佛弟",
    "X73n1456_007:0507a03": "子矣。佛言。慈悲所緣。緣苦眾生。若無眾生。則無菩提",
    "X73n1456_007:0507a04": "所以菩薩如大地心。荷負眾生故。如橋梁心。濟渡眾",
    "X73n1456_007:0507a05": "生故。毗盧以普賢為身。普賢以眾生為身。若以眾生",
    "X73n1456_007:0507a06": "為心。是為荷擔如來矣。公試觀予言。以印證其心。若",
    "X73n1456_007:0507a07": "見自心。果於法合。則法外無法。如空外無空。若有草",
    "X73n1456_007:0507a08": "芥塵毛。而不舉體全歸法性者。則是心外有法。法外",
    "X73n1456_007:0507a09": "有心。人我樅然。是非未泯。捨此法門。更於何處求向",
    "X73n1456_007:0507a10": "上一路乎。佛元無法與人。祖師亦願自度。若存一法",
    "X73n1456_007:0507a11": "之見。即是自心未度。自不能度。求甚佛祖作擔糞奴",
    "X73n1456_007:0507a12": "郎耶。公自此以往。更須高著眼睛。自點撿看。莫道老",
    "X73n1456_007:0507a13": "僧饒舌。",
    "X73n1456_007:0507a14": "示了無深禪人",
    "X73n1456_007:0507a15": "佛言。比丘心如絃直。可以入道。淨名云。直心是道場。",
    "X73n1456_007:0507a16": "聖人亦云。人之生也直。是知佛心無別妙處。只是眾",
    "X73n1456_007:0507a17": "生中直心人耳。直則無委曲相。所言直者。乃一塵不",
    "X73n1456_007:0507a18": "立。方謂之直。譬如弓絃之直能容何物哉。纔有一念",
    "X73n1456_007:0507a19": "不直。便是過錯。能念念直。則念念不容一物。物不立",
    "X73n1456_007:0507a20": "處。則本體自現。故六祖大師云。常自見己過。即此一",
    "X73n1456_007:0507a21": "語。便是成祖作祖之要訣。所言過者。非作事之差。乃",
    "X73n1456_007:0507a22": "自心之妄耳。以此心本無一物。平平貼貼。纔有一念",
    "X73n1456_007:0507a23": "則為過矣。一念為過。況種種惡習。念念發現。不自覺",
    "X73n1456_007:0507a24": "知。豈能免過。學人用心。不在一念上著力。則終身參",
    "X73n1456_007:0507b01": "學。不能得真實受用。以用浮想緣影為功。故錯到底",
    "X73n1456_007:0507b02": "耳。禪人初參老人於徑山。老人即字之曰了無。欲要",
    "X73n1456_007:0507b03": "著力於本來無一物耳。送別舟中。貽此勉之。",
    "X73n1456_007:0507b04": "示雪嶺峻禪人",
    "X73n1456_007:0507b05": "學道人第一要骨氣剛。次要識量大。次要生死心切。",
    "X73n1456_007:0507b06": "骨氣識量。乃夙習種性。苟為生死心現前。立志三事",
    "X73n1456_007:0507b07": "具足。是為向道。至若用心參究。古人教人最初下手。",
    "X73n1456_007:0507b08": "便要離心意識參。出凡聖路學。此語學者皆知。及至",
    "X73n1456_007:0507b09": "用心。纔舉一念便落意識窠臼。如何離得。以多生習",
    "X73n1456_007:0507b10": "氣。一向在身心世界裏做活計。墮在五蘊區宇。被他",
    "X73n1456_007:0507b11": "籠罩。超脫不得。至做工夫。現出種種怪事。皆此過也。",
    "X73n1456_007:0507b12": "是須要識量廣大。見處超卓。先將身心世界撇過。舉",
    "X73n1456_007:0507b13": "起本參話頭。如虗空中橛子相似。久久忽然虗空迸",
    "X73n1456_007:0507b14": "碎。便是大人眼界。定不是尋常默照邪禪可比也。此",
    "X73n1456_007:0507b15": "段力量。須是一塊剛骨。方纔立得脚跟穩當。若是輭",
    "X73n1456_007:0507b16": "暖柔懦粥飯氣習者。何敢傍其萬一。至於看話頭最",
    "X73n1456_007:0507b17": "怕落在玄妙知見窠臼。是為黑山鬼窟。纔有絲毫玄",
    "X73n1456_007:0507b18": "妙知見挂在胸中。或將古人言句蘊之不捨。便墮外",
    "X73n1456_007:0507b19": "道邪見。以此中纖塵著不得。著不得處。便是得力時",
    "X73n1456_007:0507b20": "也。只須徹底打破漆桶。方是真實。又不可將心待悟。",
    "X73n1456_007:0507b21": "作欄頭板也。禪人只麼用力去。他日自信老僧不欺。",
    "X73n1456_007:0507b22": "示劉道人",
    "X73n1456_007:0507b23": "汝為生死出家。獨坐孤峰頂上。十年於此。何等真切。",
    "X73n1456_007:0507b24": "聞被魔害數十次。其心不動。眾皆勸往他處避之。畢",
    "X73n1456_007:0507c01": "竟不去。何等忍力。此必於本分事上大有得力處。既",
    "X73n1456_007:0507c02": "能一念如此。當視四大如空花水月。視死生如夢幻。",
    "X73n1456_007:0507c03": "若果得解脫。便坐脫立亡去。如其不能。就當一念不",
    "X73n1456_007:0507c04": "動。任他刀割香塗。節節肢解。畢竟不動一念。方是正",
    "X73n1456_007:0507c05": "見正行。今聞欲絕粒而死。此是魔所攝持。即當看破。",
    "X73n1456_007:0507c06": "此念決不可如此認著。不唯可惜自己為生死苦心。",
    "X73n1456_007:0507c07": "抑恐令他入邪見網也。",
    "X73n1456_007:0507c08": "示非石玉禪人",
    "X73n1456_007:0507c09": "末法學人多尚浮習。不詣真實。故於佛法教道。但執",
    "X73n1456_007:0507c10": "名言。不達究竟之旨。增益知見。生大我慢。是又以佛",
    "X73n1456_007:0507c11": "法結生死根。良由最初發心。不從生死上著脚。亦不",
    "X73n1456_007:0507c12": "知生死為何物。將謂與己無干。瞢然夜行。故不得正",
    "X73n1456_007:0507c13": "修行路。且佛教人言言句句。乃出生死法。豈意今人",
    "X73n1456_007:0507c14": "反墮耶。此非佛咎。咎在學人無正信正見。向未親近",
    "X73n1456_007:0507c15": "真善知識。指點說破耳。學人方玉。昔參老人於嶺外。",
    "X73n1456_007:0507c16": "真實樸素。老人東遊吳越。刻棱嚴法華新疏。命玉校",
    "X73n1456_007:0507c17": "讐。參詳斟酌。得老人言外之旨。老人今歸匡廬休老。",
    "X73n1456_007:0507c18": "異日玉能相伴於空閒寂寞之中。參究向上事。當不",
    "X73n1456_007:0507c19": "被宿習文字作所知障也。老人行矣。七賢峰頭。有牛",
    "X73n1456_007:0507c20": "糞火煨芋以待。子其念之。",
    "X73n1456_007:0507c21": "示吳江沈居士",
    "X73n1456_007:0507c22": "一切眾生。皆以我執而為生死根本。以有我則有物。",
    "X73n1456_007:0507c23": "物與我對。則形敵生。以我招敵。則眾忤皆歸。忤則為",
    "X73n1456_007:0507c24": "其所惑矣。故眼為色惑。耳為聲惑。鼻為香惑。舌為味",
    "X73n1456_007:0508a01": "惑。身為觸惑。意為法惑。惑則擾。擾則亂。亂則失其正。",
    "X73n1456_007:0508a02": "既失其正。則被所傷者多矣。世之人皆為其惑而不",
    "X73n1456_007:0508a03": "自知。為其所傷而不知痛。愚之甚矣。且將以為資我",
    "X73n1456_007:0508a04": "也。而又愛而執之取之。又愚之愚者也。惟有智者知",
    "X73n1456_007:0508a05": "其不我益也。故遠而避之。苟避之不若忘我。誠能忘",
    "X73n1456_007:0508a06": "我。則於眾敵。猶夫眾箭攢空。則無可寄矣。有志道者。",
    "X73n1456_007:0508a07": "試從此始。",
    "X73n1456_007:0508a08": "示王子顒",
    "X73n1456_007:0508a09": "世人一向在幻妄身心境界上作活計。從生至死。未",
    "X73n1456_007:0508a10": "曾一念返覺自心本來面目。由其不覺。故不知其病",
    "X73n1456_007:0508a11": "根。所在以水火相違。四大交攻。是為身病。妄想攀緣。",
    "X73n1456_007:0508a12": "愛憎取捨。是為心病。然身病藥石可治。而心病則無",
    "X73n1456_007:0508a13": "藥可治佛為世醫王。及調治眾生心病。種種方便。究",
    "X73n1456_007:0508a14": "竟單以覺破妄想無性。為回生妙藥。學人要求安樂",
    "X73n1456_007:0508a15": "法門。先須識破身非我有。但看父母未生前。何曾有",
    "X73n1456_007:0508a16": "此血肉之軀。及四大分離。即今此身更向何處安立。",
    "X73n1456_007:0508a17": "如此時時觀察。久則忽然一念覺破。即不為此身所",
    "X73n1456_007:0508a18": "苦。是為治身病之妙藥。一切病元皆從妄想心生。只",
    "X73n1456_007:0508a19": "須日用念念觀察。凡一切善惡念頭起處。即是病根",
    "X73n1456_007:0508a20": "發現。直須當念著力。就在起處觀察。看他畢竟從何",
    "X73n1456_007:0508a21": "處起。畢竟是誰起滅。及至妄想滅時。定要追察畢竟",
    "X73n1456_007:0508a22": "滅向何處去。如此追究到起無起處。滅無滅處。是謂",
    "X73n1456_007:0508a23": "起滅無從。則心體安然。得大自在。如此把斷要關。則",
    "X73n1456_007:0508a24": "前後不續。中閒一念自孤即此一念獨立處。久久純",
    "X73n1456_007:0508b01": "熟。則妄想病根自拔。一切心垢。亦無地可寄矣。是為",
    "X73n1456_007:0508b02": "治心病之妙藥也。子顒切志向上事。但差在言語文",
    "X73n1456_007:0508b03": "字中求。不知向自己心地上求。以自心妄想。已是病",
    "X73n1456_007:0508b04": "根。又將他人言語把作實法。是謂重增一重障礙耳。",
    "X73n1456_007:0508b05": "從今但直覺破自心妄想。不被率轉。但看妄想起處。",
    "X73n1456_007:0508b06": "決不可相續。佛言。狂心若歇。歇即菩提。勝淨明心。本",
    "X73n1456_007:0508b07": "無外得。如此用心不退。即此現前自心。便是大安樂",
    "X73n1456_007:0508b08": "解脫法門。老人因請益詺其名曰。福覺。以其覺乃第",
    "X73n1456_007:0508b09": "一無量之福也。其勉之哉。",
    "X73n1456_007:0508b10": "示旅泊居士沈豫昌",
    "X73n1456_007:0508b11": "居士生十善之家。居富貴之室。以菩薩人為父母。以",
    "X73n1456_007:0508b12": "善知識為眷屬。以同行同願為奴僕。以慈力示現為",
    "X73n1456_007:0508b13": "兒女。而身處其中。如青蓮出水。挺挺淤泥。既發信心。",
    "X73n1456_007:0508b14": "修諸福德。事事如意。遶宅湖池約數里許。所養之魚",
    "X73n1456_007:0508b15": "稱湖沙數。初請藏經過蘆洲。滿蕩之魚。夜乘紅光而",
    "X73n1456_007:0508b16": "盡生天。其所遇福緣勝廣如是。但以行道不力為愧。",
    "X73n1456_007:0508b17": "請益老人。老人因示之曰。是誠可愧者矣。何也。以外",
    "X73n1456_007:0508b18": "施為易。內施不足。是捨心不若捨物之易耳。雖然。亦",
    "X73n1456_007:0508b19": "丈夫所難也。由歷劫生死情根。深固難拔。非發大勇",
    "X73n1456_007:0508b20": "猛決烈之志。求其如法修行。實非易易。若老人正眼",
    "X73n1456_007:0508b21": "視之。固不難耳。居士諦信。誠能以物觀身。則身易輕。",
    "X73n1456_007:0508b22": "以身觀心。則心易忘。以心觀情。則情易折。以情觀性。",
    "X73n1456_007:0508b23": "則性易明。以性觀念。則念不生。念不生則道在我而",
    "X73n1456_007:0508b24": "不在物矣。如是。則與池魚之望法影而頓脫生死。何",
    "X73n1456_007:0508c01": "以異哉。居士能信不疑。則居家而入非家。即世而能",
    "X73n1456_007:0508c02": "離世。一切資財眷屬。皆入如幻三昧。又何道之難行。",
    "X73n1456_007:0508c03": "情根之難拔乎。居士欲入毗耶不二法門。當從此入。",
    "X73n1456_007:0508c04": "示顏福堅",
    "X73n1456_007:0508c05": "佛說世閒無一法可堅固者。謂無常苦空無我等法。",
    "X73n1456_007:0508c06": "如夢幻泡影。速起速滅。無常生死敗壞之法。皆如是",
    "X73n1456_007:0508c07": "也。唯有佛性種子。雖在生死之中。歷劫不壞。是真堅",
    "X73n1456_007:0508c08": "固。世人錯認無常為常。是以不堅為堅。名顛倒見。然",
    "X73n1456_007:0508c09": "顛倒之根。乃罪惡之性也。何福之有。今一念返醒於",
    "X73n1456_007:0508c10": "無常生死法中。發心願求佛性種子。則能捨不堅之",
    "X73n1456_007:0508c11": "財。易堅固之法財。捨不堅之身命。求堅固之慧命。此",
    "X73n1456_007:0508c12": "乃出世之福。福之大者。是故就汝歸依之信心。詺其",
    "X73n1456_007:0508c13": "名曰福堅。只欲發其堅固之心。所謂自求多福耳。豈",
    "X73n1456_007:0508c14": "虗名足尚哉。",
    "X73n1456_007:0508c15": "示顧汝平",
    "X73n1456_007:0508c16": "汝平。侍紫栢老人最久。昔予被難繫圜中。以書覆紫",
    "X73n1456_007:0508c17": "栢。汝平侍側。即以書付之囑曰。執此他日必有見面",
    "X73n1456_007:0508c18": "之時。以此為左券。越二十二年。丙辰。長至月。予自南",
    "X73n1456_007:0508c19": "嶽來雙徑。赴紫栢入塔之期。汝平迎予松陵。至陋巷",
    "X73n1456_007:0508c20": "顏生生宅。因禮請益。出此卷。見紫栢手澤。及予昔日",
    "X73n1456_007:0508c21": "書。嗟乎。法性海中。聖凡出沒。如大海之漚。起滅無從。",
    "X73n1456_007:0508c22": "去來無所。即死生夢幻。於湛寂中了不可得。且予昔",
    "X73n1456_007:0508c23": "之死也不死。故今之生也非生。不死不生。湛然一際。",
    "X73n1456_007:0508c24": "是知紫栢今之死也。豈真死哉。手澤宛然。法身常住。",
    "X73n1456_007:0509a01": "昔紫栢視。今日如眉睫。子今見紫栢當日之寸心。耿",
    "X73n1456_007:0509a02": "耿孤光昭揭如日月。既生不以形骸隔。又安可以幽",
    "X73n1456_007:0509a03": "明閒哉。佛言。觀彼久遠。猶若今日。不但予與紫栢。如",
    "X73n1456_007:0509a04": "巨海之漚。即一切凡聖。若空中電影耳。汝平久入紫",
    "X73n1456_007:0509a05": "栢之室。於此一際平等法門。必若入大海浴。使百川",
    "X73n1456_007:0509a06": "之水。浸透遍身毛孔耳。紫栢老人。或未拈及此。故予",
    "X73n1456_007:0509a07": "特為點破。令其自信此法。得大受用。其或未然。試向",
    "X73n1456_007:0509a08": "父母未生前。著眼看覷。久久當知見予與未見時。無",
    "X73n1456_007:0509a09": "前後際也。",
    "X73n1456_007:0509a10": "示顏仲先持準提呪",
    "X73n1456_007:0509a11": "在家居士。五欲濃厚。煩惱根深。日逐現行。交錯於前。",
    "X73n1456_007:0509a12": "如沸湯滾滾。安得一念清涼。縱發心修行。難下手做",
    "X73n1456_007:0509a13": "工夫。有聰明看教。不過學些知見資談柄。絕無實用",
    "X73n1456_007:0509a14": "念佛又把作尋常看。不肯下死心。縱肯亦不得力。以",
    "X73n1456_007:0509a15": "但在浮想上念。其實藏識中習氣潛流。全不看見。故",
    "X73n1456_007:0509a16": "念佛從來不見一念下落。若念佛得力。豈可別求[糸-八]",
    "X73n1456_007:0509a17": "妙耶。今有一等好高慕異。聞參禪頓悟。就以上根自",
    "X73n1456_007:0509a18": "負。不要修行。恐落漸次。在古德機緣上。記幾則合頭",
    "X73n1456_007:0509a19": "語。稱口亂談。只圖快便為機鋒。此等最可憐愍者。看",
    "X73n1456_007:0509a20": "來若是真實發心。怕生死的。不若持呪入門。以先用",
    "X73n1456_007:0509a21": "一片肯切心。故易得耳。顏生福持。問在家修行之要。",
    "X73n1456_007:0509a22": "故示之以此。觀者切莫作沒道理會。以道理悞人太",
    "X73n1456_007:0509a23": "多。故此法門。尤勝參栢樹子乾屎橛也。",
    "X73n1456_007:0509a24": "示嘉禾棱嚴堂主",
    "X73n1456_007:0509b01": "經云。佛種從緣起。所謂欲識佛性義。當觀時節因緣。",
    "X73n1456_007:0509b02": "是知法界以緣起為宗。諦觀世出世閒。未有一法不",
    "X73n1456_007:0509b03": "從因緣而起者。棱嚴古剎。創自唐朝。長水疏棱嚴於",
    "X73n1456_007:0509b04": "此。其來久矣。以當王城闤闠之中。向為力者所侵五",
    "X73n1456_007:0509b05": "臺陸翁。於此土受靈山付屬。生以護法為心。達觀禪",
    "X73n1456_007:0509b06": "師。乘時而出。與翁有大因緣。一見心相印契。即議欲",
    "X73n1456_007:0509b07": "復之。而荷擔者難得其人。密藏開公。棄青衿出家。依",
    "X73n1456_007:0509b08": "達師為入室弟子。聞有復棱嚴議。全身荷之。禪堂告",
    "X73n1456_007:0509b09": "成。議刻方冊大藏。以廣法運。復蒙聖慈頒賜大藏。而",
    "X73n1456_007:0509b10": "大殿未有成也。不幸開公隱去。未克卒業。五臺翁復",
    "X73n1456_007:0509b11": "下世。郡守蔡槐亭先生至。則一旦興起。得包心絃居",
    "X73n1456_007:0509b12": "士為領袖。一時人心翕聚如響。不期年紺殿巍峩。金",
    "X73n1456_007:0509b13": "像晃耀。何其偉哉。揆之重興之議。幾二十年。時節因",
    "X73n1456_007:0509b14": "緣。故有不思議者存焉。予來雙徑。為作達師茶毗佛",
    "X73n1456_007:0509b15": "事。回過棱嚴。觀其規模宏敝。真塵中淨土。其禪堂精",
    "X73n1456_007:0509b16": "潔。誠幻海梵宮。及見主者林公。其人端莊循雅。忍辱",
    "X73n1456_007:0509b17": "慈和。可謂叢林之領袖也。嘗竊悲夫五濁惡世。佛事",
    "X73n1456_007:0509b18": "付囑菩薩。尚不敢涉此利生。而況博地凡夫乎。以林",
    "X73n1456_007:0509b19": "子之端雅。故見者無不敬。以林子之慈忍。故歸者無",
    "X73n1456_007:0509b20": "不悅。以人皆敬皆悅之心。成未圓未就之事。如順風",
    "X73n1456_007:0509b21": "揚帆而行安流。其到彼岸也何難哉。予謂獅絃將絕",
    "X73n1456_007:0509b22": "響矣。而幸有子繼之。亦因緣所屬耳。唯在子堅忍不",
    "X73n1456_007:0509b23": "拔之願力。以守難成不易之道場。將為無窮不朽之",
    "X73n1456_007:0509b24": "佛事。大法流通。即子之心光所遍也。又何以不堅血",
    "X73n1456_007:0509c01": "肉之軀。而為三寶所惜乎。",
    "X73n1456_007:0509c02": "示東禪浪崖耀禪人",
    "X73n1456_007:0509c03": "金沙東禪寺。太史念西王公之所建也。以浪崖耀公",
    "X73n1456_007:0509c04": "主之。適聞老人有雙徑之行。特專嗣南容公。來請經。",
    "X73n1456_007:0509c05": "營安居。將為老人林歇地。九月既望。老人適至。見其",
    "X73n1456_007:0509c06": "精誠嚴整。大眾清肅。專以背誦法華為業。期方七年。",
    "X73n1456_007:0509c07": "而成誦者三十餘人。此希有之事也。居無幾何。即往",
    "X73n1456_007:0509c08": "徑山。緣畢將歸匡廬。長揖人世。公懇留老人。意未能",
    "X73n1456_007:0509c09": "已。臨別貽此示之曰。法界性中。安有去來之相耶。智",
    "X73n1456_007:0509c10": "眼未開。情塵斯隔。離合之見闋心。聚散之緣繫念。非",
    "X73n1456_007:0509c11": "夫達三際不遷十方靡閒者。未易臻無二之境也。且",
    "X73n1456_007:0509c12": "法華以實相為宗。過去之多寶現存。即今之釋迦不",
    "X73n1456_007:0509c13": "滅。常住一心。永劫不昧。大通王子之因。直至於今。燈",
    "X73n1456_007:0509c14": "明授記之緣。法爾現證。由是觀之。安有纖毫遷訛之",
    "X73n1456_007:0509c15": "相耶。試觀白毫一光。洞照無礙。一切聖凡始終因果。",
    "X73n1456_007:0509c16": "居然目前。老人之去來。猶長江之皎月。東西各行。而",
    "X73n1456_007:0509c17": "本月湛然。苟一念純真。則心光交徹。其無以世諦恒",
    "X73n1456_007:0509c18": "情。作生死常見也。願公以法華三昧。究竟未來。則與",
    "X73n1456_007:0509c19": "老人眉毛廝結。同歸實際。長劫相依。久遠不離。又何",
    "X73n1456_007:0509c20": "區區於幻化空身。水月鏡像。妄生彼此之念耶。老人",
    "X73n1456_007:0509c21": "行矣。公其勉之。",
    "X73n1456_007:0509c22": "示王聖沖元深二生",
    "X73n1456_007:0509c23": "佛性之在人。如水在高原。有穿鑿者。無不得之。良以",
    "X73n1456_007:0509c24": "吾人煩惱根深。愛憎情固。不啻高原之土也。苟能力",
    "X73n1456_007:0510a01": "鑿深求。施工不已。務在拔煩惱之根。裂愛憎之網。則",
    "X73n1456_007:0510a02": "法性淵泉。源源不竭。溉靈根而沃智慧之芽。不唯道",
    "X73n1456_007:0510a03": "果可期。且將濬潛流而潤焦枯。普益人天。同歸法海。",
    "X73n1456_007:0510a04": "涓滴而與渤澥同彼。此豈外求之耶。聖沖元深昆季。",
    "X73n1456_007:0510a05": "久入紫栢之室。哲人往矣。恐性水清流。不無雍閼。老",
    "X73n1456_007:0510a06": "人適來。而為疏之。今則開發源頭。從此永無枯竭。其",
    "X73n1456_007:0510a07": "無以煩惱乾土。投而濁之也。",
    "X73n1456_007:0510a08": "示孫詵白",
    "X73n1456_007:0510a09": "無明生死根株。只在現前一念。如人周行十方。盡生",
    "X73n1456_007:0510a10": "平力而不已者。將謂已涉千萬途程。殊不知未離脚",
    "X73n1456_007:0510a11": "跟一步也。是知歷劫妄想遷流。生死輪轉。實未離當",
    "X73n1456_007:0510a12": "人一念耳。若能日用現前。見聞覺知。念念生處著力",
    "X73n1456_007:0510a13": "覷破。生處不生。則歷劫生死情根。當下頓斷。其實不",
    "X73n1456_007:0510a14": "假他力也。佛說狂心不歇。歇即菩提。豈虗語哉。老人",
    "X73n1456_007:0510a15": "指示父母未生前一句。著力參看。他日當有自信之",
    "X73n1456_007:0510a16": "時也。",
    "X73n1456_007:0510a17": "示姜養晦",
    "X73n1456_007:0510a18": "姜生少年英發。骨氣不凡。非靈根夙植般若種子深",
    "X73n1456_007:0510a19": "厚。未易得此美質也。幼稚曾見紫栢大師。即命之曰",
    "X73n1456_007:0510a20": "信光。意謂性具般若之光也。適參老人請益。因字之",
    "X73n1456_007:0510a21": "曰養晦。吾人日用見聞知覺。皆智光煥發。第被無明",
    "X73n1456_007:0510a22": "蒙蔽。變為情識。故暗而不彰。苟能自信本有真光。不",
    "X73n1456_007:0510a23": "昧於現前境界。愛惡關頭昏闇之中。靈光獨耀。不被",
    "X73n1456_007:0510a24": "情根之所蒙蔽。是於晦而能養。則光體愈明。而真元",
    "X73n1456_007:0510b01": "可復矣。用其光無遺身殃。姜生體此。則廣大光明。當",
    "X73n1456_007:0510b02": "發現於動作云為之閒。功名建立。皆不朽之盛業。豈",
    "X73n1456_007:0510b03": "可自昧而不信耶。但在我慢幢摧。則光明自露耳。",
    "X73n1456_007:0510b04": "示眾",
    "X73n1456_007:0510b05": "近來諸方少年。有志參禪者多。及乎相見。都是顛倒",
    "X73n1456_007:0510b06": "漢。以固守妄想為誓願。以養嬾惰為苦功。以長我慢",
    "X73n1456_007:0510b07": "為孤高。以弄唇舌為機鋒。以執愚癡為向上。以背佛",
    "X73n1456_007:0510b08": "祖為自是。以恃黠慧為妙悟。故每到叢林。身業不能",
    "X73n1456_007:0510b09": "入眾。口意不能和眾。縱情任意。三業不修。以禮誦為",
    "X73n1456_007:0510b10": "下劣。以行門為賤役。以佛法為冤家。以套語為己見。",
    "X73n1456_007:0510b11": "縱有能看話頭做工夫者。先要將心覓悟。故蒲團未",
    "X73n1456_007:0510b12": "穩。瞌睡未醒。夢也未夢見在。即自負貢高。走見善知",
    "X73n1456_007:0510b13": "識。說[糸-八]說妙。呈悟呈解。便將幾句沒下落胡說求印",
    "X73n1456_007:0510b14": "正。若是有緣。遇明眼善知識。即為打破窠臼。可謂大",
    "X73n1456_007:0510b15": "幸。若是不幸。撞見拍盲禪。將冬瓜印子一印。便斷送",
    "X73n1456_007:0510b16": "入外道邪坑。墮落百千萬劫。無有出頭之時。豈非可",
    "X73n1456_007:0510b17": "憐愍者哉。此等愚癡之輩。自失正因。又遭邪毒。縱見",
    "X73n1456_007:0510b18": "臨濟德山。亦不能解其迷執。豈不為大可憐愍者哉。",
    "X73n1456_007:0510b19": "禪門之弊。一至於此。諦觀從上古人。決不是這等。但",
    "X73n1456_007:0510b20": "看百丈侍馬祖。每在田中作活。如插鍬子。野鴨子公",
    "X73n1456_007:0510b21": "案。便是真實勘驗工夫處。以此故有一日不作。一日",
    "X73n1456_007:0510b22": "不食之誡。楊岐之事慈明。二十餘年。行門親操。執事",
    "X73n1456_007:0510b23": "百千辛苦。未嘗憚勞。故得光明碩大。照耀今古。若嬾",
    "X73n1456_007:0510b24": "融之負米。黃梅之碓房。歷觀古人。無一不從辛苦中",
    "X73n1456_007:0510c01": "來。何其今之少年。纔入叢林。便以參禪為向上。只圖",
    "X73n1456_007:0510c02": "端坐。現成受用。袖手不展。一草不拈。如此薄福。絕無",
    "X73n1456_007:0510c03": "慚愧之心。縱有妙悟。只成孤調。絕無人天供養。況無",
    "X73n1456_007:0510c04": "真實修行。虗消信施。甘墮沈淪者乎。若是真實為生",
    "X73n1456_007:0510c05": "死漢子。當觀本師釋迦文佛。於三千大千世界。無有",
    "X73n1456_007:0510c06": "如芥子許。不是為求菩提捨頭目髓腦處。如此當發",
    "X73n1456_007:0510c07": "勇猛。[拚-ㄙ+ㄊ]捨一條窮性命。將這一具臭骨頭。布施十方。",
    "X73n1456_007:0510c08": "供養大眾。一切行門。苦心操持。難行能行。難忍能忍。",
    "X73n1456_007:0510c09": "若於日用六根門頭。頭頭透過。便得法法解脫。古人",
    "X73n1456_007:0510c10": "云。從緣入者相應疾。如此用心。三十年不改。縱不悟",
    "X73n1456_007:0510c11": "道。再出頭來。定是頂天立地漢子也。老人以此示之",
    "X73n1456_007:0510c12": "遍告同參。",
    "X73n1456_007:0510c14": "憨山老人夢遊集卷第七"
}