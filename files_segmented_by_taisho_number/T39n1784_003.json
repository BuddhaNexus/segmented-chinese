{
    "T39n1784_003:0024a04": "金光明經玄義拾遺記卷第三",
    "T39n1784_003:0024a06": "宋四明沙門知禮述",
    "T39n1784_003:0024a07": "◎三簡十法十。初簡三德三。初標。二正料",
    "T39n1784_003:0024a08": "簡二。初斥偏三。初三藏。太子五陰久修五分",
    "T39n1784_003:0024a09": "雖未無漏得名法身。在二德前。樹下真明方",
    "T39n1784_003:0024a10": "有般若。三十四心者。十六心破見十八心斷",
    "T39n1784_003:0024a11": "愛。若頓證羅漢及辟支佛。此之二人皆一時",
    "T39n1784_003:0024a12": "得三十四心。羅漢但斷正使。支佛分侵習氣。",
    "T39n1784_003:0024a13": "若樹王下用三十四。頓斷正習一時俱盡。是",
    "T39n1784_003:0024a14": "故此心獨在菩薩。解脫在後其相可見。此之",
    "T39n1784_003:0024a15": "三法。以漏無漏存亡不同。故異而且縱。此",
    "T39n1784_003:0024a16": "教經部名為阿含。釋論明文以摩訶衍對三",
    "T39n1784_003:0024a17": "藏為小。婆沙翻數此論廣說四階成佛。阿含",
    "T39n1784_003:0024a18": "唯經。婆沙唯論。三藏之名具經律論。此三所",
    "T39n1784_003:0024a19": "說。但有三義全無德義。何者。終歸灰斷故無",
    "T39n1784_003:0024a20": "常德。非大涅槃故無樂德。無八自在故無我",
    "T39n1784_003:0024a21": "德。不斷五染故無淨德。二通教。通詮體觀。",
    "T39n1784_003:0024a22": "法本不生非證後空。此為法身。是故本有。境",
    "T39n1784_003:0024a23": "雖本有。須依此境體破見思。正習盡處正是",
    "T39n1784_003:0024a24": "般若。故屬現有。果縛盡時方是解脫。故屬",
    "T39n1784_003:0024a25": "當有。此之三法。空境無知般若有照。如幻色",
    "T39n1784_003:0024a26": "心盡方名脫。故云異而且縱。前代成論師。見",
    "T39n1784_003:0024a27": "乾慧等十地中二乘證果。謂是小教所明人",
    "T39n1784_003:0024a28": "法俱空。乃取此義釋所弘之論。意謂小教探",
    "T39n1784_003:0024a29": "明大乘。故妙玄云。舊云。成論探明大乘。又",
    "T39n1784_003:0024b01": "云。成論師秖見共般若意不見不共意。即此",
    "T39n1784_003:0024b02": "義也。故知彼師。不知藏實是三藏空門與衍",
    "T39n1784_003:0024b03": "門永異。又不知衍門真諦含於但中及不但",
    "T39n1784_003:0024b04": "中。今就彼不知及鈍菩薩。故無四德。三別",
    "T39n1784_003:0024b05": "教。前破真諦乖圓別者。蓋違本經別分四德",
    "T39n1784_003:0024b06": "對於三身。故云乖別。若以彼說四教收之。",
    "T39n1784_003:0024b07": "既談四德非前藏通德既不融非後圓教。雖",
    "T39n1784_003:0024b08": "收屬別。然非別教通方之說。故云一途。問真",
    "T39n1784_003:0024b09": "諦立云。般若解脫各具二德。今何斥云無德",
    "T39n1784_003:0024b10": "可稱。答若就別論。二各具一。亦可名德。今以",
    "T39n1784_003:0024b11": "圓斥。隨有所闕德義不成。何者。若般若照境",
    "T39n1784_003:0024b12": "故常。破暗故淨。若無樂我。乃是有苦之常淨。",
    "T39n1784_003:0024b13": "不自在之常淨。豈成德耶。若解脫無暗故樂。",
    "T39n1784_003:0024b14": "廣遠故我。而無常淨。斯乃無常之樂我垢染",
    "T39n1784_003:0024b15": "之樂我。豈成德耶。既德有增減則法不高廣",
    "T39n1784_003:0024b16": "焉。稱經王無量甚深耶。二顯圓。具如前說。三",
    "T39n1784_003:0024b17": "勸生圓解。四德殘缺非經之王。縱橫可思非",
    "T39n1784_003:0024b18": "佛所護。有念心眼皆是牛羊。無緣知見方可",
    "T39n1784_003:0024b19": "論道。二簡三寶。相從者。從佛說法。從法有",
    "T39n1784_003:0024b20": "僧。從是三寶于今不絕。皆由歸佛稟法成僧。",
    "T39n1784_003:0024b21": "故曰相從。復名階梯者。蓋喻等級非相亂也。",
    "T39n1784_003:0024b22": "此明別體四果之僧。定不成佛。其猶下級不",
    "T39n1784_003:0024b23": "成上級。又樹王下迷真輕者。見如幻佛說無",
    "T39n1784_003:0024b24": "生法。三乘因地皆能斷結。有異三藏菩薩因",
    "T39n1784_003:0024b25": "中。全不斷惑。眾即空故名理和僧。雖異三",
    "T39n1784_003:0024b26": "藏。而其三乘共證之理既是偏空。亦無四德。",
    "T39n1784_003:0024b27": "若華王世界成盧舍那。雖通圓別。今就鈍根",
    "T39n1784_003:0024b28": "迷中重者不知即性。作修成解。是故佛寶",
    "T39n1784_003:0024b29": "從報彰名。法寶但名無量四諦。既非無作。故",
    "T39n1784_003:0024c01": "從多數受河沙名。稟法之僧雖純菩薩。且非",
    "T39n1784_003:0024c02": "發心便成正覺。故四十一位分於賢聖。此之",
    "T39n1784_003:0024c03": "三寶。佛是僧果。僧是佛因。法是因果。所修所",
    "T39n1784_003:0024c04": "證實僧成佛。佛現權僧。永異階梯高下不改。",
    "T39n1784_003:0024c05": "然從別相未是同體。言同體者。三寶一體。此",
    "T39n1784_003:0024c06": "體覺了名佛。此體不覺名法。此體和合名僧。",
    "T39n1784_003:0024c07": "迷悟因果其體不分。一人一念無不具足。故",
    "T39n1784_003:0024c08": "華嚴三歸以體解大道為佛。深入經藏為法。",
    "T39n1784_003:0024c09": "統理大眾為僧。三雖在果而是一體。三寶若",
    "T39n1784_003:0024c10": "此方與三德無二無別。是金光明所譬三寶",
    "T39n1784_003:0024c11": "也。三簡三涅槃。般涅槃那翻為安樂。故凡聖",
    "T39n1784_003:0024c12": "大小皆有涅槃。若世人適意亦是涅槃。若外",
    "T39n1784_003:0024c13": "道不知非想非非想定十種細想。及無想天",
    "T39n1784_003:0024c14": "第六心心數法。暫爾不行。故皆計為永寂涅",
    "T39n1784_003:0024c15": "槃。若染欲心伏名方便涅槃。若二乘菩薩論",
    "T39n1784_003:0024c16": "得未得。是三藏涅槃。若三乘同盡子果兩縛。",
    "T39n1784_003:0024c17": "是通教但空共小涅槃。簡不但空不共二乘。",
    "T39n1784_003:0024c18": "今就共論故無四德。若中道理智。及同緣示",
    "T39n1784_003:0024c19": "滅三種涅槃。此有得意及不得意。其得意者。",
    "T39n1784_003:0024c20": "一必收二三皆圓具。即成圓教大般涅槃。是",
    "T39n1784_003:0024c21": "今所喻。今就失意互不相關者。故屬別耳。若",
    "T39n1784_003:0024c22": "言等者。即地論師也。但以實相名為性淨。修",
    "T39n1784_003:0024c23": "因所成為方便淨。不明緣因薪盡火滅隨機",
    "T39n1784_003:0024c24": "涅槃。既但二種攝義不周。即非三德圓融涅",
    "T39n1784_003:0024c25": "槃。故非今經所喻之法。四簡三身二。初簡",
    "T39n1784_003:0024c26": "偏二初明藏通但二無三二。初三藏。樹王下",
    "T39n1784_003:0024c27": "佛為真身者。非即事而真。是證真之身故名",
    "T39n1784_003:0024c28": "真身。神變為應亦非無謀。全是作意。三藏之",
    "T39n1784_003:0024c29": "中唯明此二無法報應三身之說。證真現變",
    "T39n1784_003:0025a01": "皆從析法觀智所成。二通教二。初正明但二。",
    "T39n1784_003:0025a02": "此教雖云即事而真。但即偏空非佛性真。真",
    "T39n1784_003:0025a03": "無實體非任運應。此教及藏但詮二諦。未明",
    "T39n1784_003:0025a04": "三諦。是故論身唯二無三。二徵釋真身。欲示",
    "T39n1784_003:0025a05": "即真先詢色相。若爾者。領前也。事即真空",
    "T39n1784_003:0025a06": "方是佛體。是則丈六非是真佛。又作人形",
    "T39n1784_003:0025a07": "復非鹿馬。究論丈六為是何身。答中二意。初",
    "T39n1784_003:0025a08": "意是應。次意是真。初云應同人像者。以此",
    "T39n1784_003:0025a09": "丈六非愛業感。自己辦地誓扶餘習。潤神通",
    "T39n1784_003:0025a10": "生。與物結緣淨佛國土。群機既熟出現王宮。",
    "T39n1784_003:0025a11": "故知丈六是神通身。應同人像。然未盡理故",
    "T39n1784_003:0025a12": "云一往。故又一下正示真身。剋分大小理在",
    "T39n1784_003:0025a13": "空中。今以即空為真身者。猶屬於小故例大",
    "T39n1784_003:0025a14": "乘。秖以中智所合之理便為法身。豈離色心",
    "T39n1784_003:0025a15": "別論中道。今但空真亦即人像全體是空。色",
    "T39n1784_003:0025a16": "心不生色心不滅為真身也。依身起變名為",
    "T39n1784_003:0025a17": "應身。是故此教唯有二身。二明別教雖三且",
    "T39n1784_003:0025a18": "異。若其互融那分虛實。驗其所立體相各別。",
    "T39n1784_003:0025a19": "三身不圓故今不用。二顯圓三。初明三身皆",
    "T39n1784_003:0025a20": "實三。初正明體實。理體既實理智豈虛。實理",
    "T39n1784_003:0025a21": "實智冥故起用。用豈不實。三既相即二乃非",
    "T39n1784_003:0025a22": "虛。二引經類顯。淨妙欲境作死壞觀。雖是假",
    "T39n1784_003:0025a23": "想能治貪心虛有實益。例乎應身非生現生。",
    "T39n1784_003:0025a24": "故非本體。益物不虛故名為實。三取意結成。",
    "T39n1784_003:0025a25": "二明四句俱融。圓說三身舉一即三。各有四",
    "T39n1784_003:0025a26": "句。何者。若別分之。報身真證故實。應身假說",
    "T39n1784_003:0025a27": "故虛。法身平等遮照皆雙。雙照故亦實亦虛。",
    "T39n1784_003:0025a28": "雙遮故非實非虛。三身互具四句皆融。當細",
    "T39n1784_003:0025a29": "揀之三明增減自在二。初約義立身二。初問意",
    "T39n1784_003:0025b01": "者。以金光明譬三身者。所譬之身可增減不。",
    "T39n1784_003:0025b02": "二答二。初明義立無咎。就題三喻。故立三身",
    "T39n1784_003:0025b03": "以為所喻。對喻雖爾。若其得意多少不拘。",
    "T39n1784_003:0025b04": "或增至四身。或減至一二。若蕩名數亦可說",
    "T39n1784_003:0025b05": "無。二明經意本通。若增若減悉在經文。釋",
    "T39n1784_003:0025b06": "迦牟尼是第三身。種種示現義當第四。開應",
    "T39n1784_003:0025b07": "出化是四身義。文中出字合在應下。佛真等",
    "T39n1784_003:0025b08": "文義雖具三。今就現文得名二身。諸佛雖有",
    "T39n1784_003:0025b09": "二三四身。以一真法收無不盡。故唯一身。",
    "T39n1784_003:0025b10": "善寂大城寂亦空也。既無諸數即無身義也。",
    "T39n1784_003:0025b11": "二以身用譬二。初問意者。譬有三字可顯三",
    "T39n1784_003:0025b12": "身。約何道理令譬增減對多少身。二答意",
    "T39n1784_003:0025b13": "者。譬雖三字義有盈縮。若四身之譬文義宛",
    "T39n1784_003:0025b14": "然。若為二者。乃合光明而為一用。對於金體",
    "T39n1784_003:0025b15": "以為二譬。顯於二身若為一者。取正捨旁從",
    "T39n1784_003:0025b16": "本除末。唯以一金對於一身。無身譬者。以",
    "T39n1784_003:0025b17": "無貪為金。此金無質為世至寶。可譬無身數",
    "T39n1784_003:0025b18": "量都忘。是出世間第一義寶。楊震等者。東",
    "T39n1784_003:0025b19": "觀漢記。楊震為東萊守。道經昌邑。昌邑令",
    "T39n1784_003:0025b20": "王密是震所舉秀才。夜懷金上震曰。無人知。",
    "T39n1784_003:0025b21": "震曰。天知地知我知子知。已有四知。何謂無",
    "T39n1784_003:0025b22": "人。遂不受。此蓋貴乎不貪。即以不貪為金也。",
    "T39n1784_003:0025b23": "故知世金有名無實。五簡三大乘。因緣六度",
    "T39n1784_003:0025b24": "者。三藏教中自立大乘。十二因緣是支佛乘。",
    "T39n1784_003:0025b25": "對聲聞為大。六度菩薩對二乘為大。此是三",
    "T39n1784_003:0025b26": "人各有所乘。即羊鹿牛。雖立大名。用別於小。",
    "T39n1784_003:0025b27": "而其同趣偏真之果。是故名別。其義同也。通",
    "T39n1784_003:0025b28": "教菩薩與二乘人同無生觀。同斷同證永殊",
    "T39n1784_003:0025b29": "三藏三因大異。故云三乘同乘一乘。此一",
    "T39n1784_003:0025c01": "既共二乘所證。驗非中道也。別教詮中獨為",
    "T39n1784_003:0025c02": "菩薩說理隨得。而理乘但是所契之境。隨乘",
    "T39n1784_003:0025c03": "但是能契之智。得乘但是自他之行。三乘隔",
    "T39n1784_003:0025c04": "異互不相融。非圓乘義三種者。即藏通別。所",
    "T39n1784_003:0025c05": "說乘相都是圓教得乘之中得機之義。故云",
    "T39n1784_003:0025c06": "得乘方便所攝也。若正法華說羊鹿牛三車",
    "T39n1784_003:0025c07": "之外。更有象車。即妙法華中三車之外大白",
    "T39n1784_003:0025c08": "牛車也。牛名同故一乘難顯。致使他宗於菩",
    "T39n1784_003:0025c09": "薩乘不分權實。今據正經象名不濫。乃彰圓",
    "T39n1784_003:0025c10": "教是一佛乘。若羊鹿牛秖是得乘得機所攝。",
    "T39n1784_003:0025c11": "彼之象乘是今所譬。圓教三乘但云理乘者。",
    "T39n1784_003:0025c12": "欲顯隨得皆即理故。圓教智行是姓本具。",
    "T39n1784_003:0025c13": "修而無修。是故文中就理立稱。華嚴四乘者。",
    "T39n1784_003:0025c14": "彼部雖無小機稟教。何妨說於三乘麁淺顯",
    "T39n1784_003:0025c15": "圓佛乘。六簡三菩提請觀音等者。三菩提翻",
    "T39n1784_003:0025c16": "為正道。彼經論益通於三乘。是故發心有其",
    "T39n1784_003:0025c17": "三種。即聲聞緣覺菩薩也。三皆破惑故名清",
    "T39n1784_003:0025c18": "淨。皆離邪倒故名正道。既共二乘。非圓實智",
    "T39n1784_003:0025c19": "故。是方便菩提所攝。若緣真如佛智神通。",
    "T39n1784_003:0025c20": "發心為非依。文殊問經發心為是者。乃辨三",
    "T39n1784_003:0025c21": "心隔別圓融為是非也。何者。若緣真如理則",
    "T39n1784_003:0025c22": "發真性菩提心。若緣佛智則發實智菩提心。",
    "T39n1784_003:0025c23": "若緣神通則發方便菩提心。三既不融。是故",
    "T39n1784_003:0025c24": "為今化他方便菩提所攝。義不高廣非今所",
    "T39n1784_003:0025c25": "譬。若無發是發即理之智。是圓實智。一發",
    "T39n1784_003:0025c26": "一切發不思議假。是圓方便。非一非一切而",
    "T39n1784_003:0025c27": "一而一切。即邊之中。是圓真性。即一論三即",
    "T39n1784_003:0025c28": "三論一。此與三德無二無別。是今所譬。須",
    "T39n1784_003:0025c29": "知文殊問經三種圓發。非離真如佛智神通。",
    "T39n1784_003:0026a01": "但非三處各發一心。若於一處圓發三心。故",
    "T39n1784_003:0026a02": "名為是。如摩訶止觀發大心中云。諸經明種",
    "T39n1784_003:0026a03": "種發菩提心。列於十種。謂推理發菩提心。覩",
    "T39n1784_003:0026a04": "佛相發心。覩神通聞說法。遊土視眾。見修行",
    "T39n1784_003:0026a05": "見法滅。見起過見受苦。於此十緣發菩提心。",
    "T39n1784_003:0026a06": "而於十處皆生四解。以圓對三而分是非。以",
    "T39n1784_003:0026a07": "此例彼。豈不然耶。是知緣於三處各發不融。",
    "T39n1784_003:0026a08": "正屬別教故為所簡。三一互具發者屬圓。故",
    "T39n1784_003:0026a09": "為今用。七簡三般若。初為世人不知般若是",
    "T39n1784_003:0026a10": "畢竟空三智具足。謂是忘寂不照諸法。故順",
    "T39n1784_003:0026a11": "世情以斷滅問。設生後答。俾乎學者識般若",
    "T39n1784_003:0026a12": "體是三智眼。然此眼智有次不次。故先列次",
    "T39n1784_003:0026a13": "顯後不次。其次第者。即是前空次假後中。各",
    "T39n1784_003:0026a14": "一眼一智。智則觀於三境分明。眼則見於三",
    "T39n1784_003:0026a15": "諦審實。分明故審實。審實故分明。因修止",
    "T39n1784_003:0026a16": "觀果發眼智。次第三種一一皆然。二眼二智",
    "T39n1784_003:0026a17": "偏空偏假。中眼中智雙遮空假。雙照空假。若",
    "T39n1784_003:0026a18": "三止三觀一心圓修者。必三智三眼一心圓證。",
    "T39n1784_003:0026a19": "觀一切法一相寂滅相。中智也。行類相貌皆",
    "T39n1784_003:0026a20": "知。二智也。三智既圓五眼斯具。以法眼攝肉",
    "T39n1784_003:0026a21": "天二眼。是故五眼與三智齊。般若若此能知。",
    "T39n1784_003:0026a22": "能見諸法邊底。那云忘寂不別諸法。若於忘",
    "T39n1784_003:0026a23": "寂不生邪慢。則與汝是聲聞曲見。若以此心",
    "T39n1784_003:0026a24": "壞於因果生邪慢者。則須奪之。是尼犍子斷",
    "T39n1784_003:0026a25": "滅之見。尼犍此翻離繫。蓋此外道專守空見。",
    "T39n1784_003:0026a26": "或裸形自餓謂離繫縛也。八簡三佛性。先斥",
    "T39n1784_003:0026a27": "三性各在一位體不通融。非圓三性。次引諸",
    "T39n1784_003:0026a28": "經明三性圓具。華嚴既云一具無量。豈緣了",
    "T39n1784_003:0026a29": "正有所虧耶。大品一心萬行乃至涅槃寶藏",
    "T39n1784_003:0026b01": "無缺。皆是三性圓足之文。理性名字觀行相",
    "T39n1784_003:0026b02": "似分真究竟。位位皆即三佛性也。淺深明昧",
    "T39n1784_003:0026b03": "宛然。一一即三無缺。九簡三識。若分三識。陀",
    "T39n1784_003:0026b04": "那屬聲聞。梨耶屬菩薩。菴摩屬佛。此乃教道",
    "T39n1784_003:0026b05": "分張次第斷相。若菴摩是本性。無明迷故生",
    "T39n1784_003:0026b06": "業轉現。名阿梨耶。復執見分起我見我愛我",
    "T39n1784_003:0026b07": "慢我癡。名阿陀那。此乃三識次第起相。皆是",
    "T39n1784_003:0026b08": "教道。非今所譬。若欲圓論。須依攝論金土",
    "T39n1784_003:0026b09": "及染三不相離。則於聲聞菩薩及佛三人心",
    "T39n1784_003:0026b10": "中。皆具三識。大師猶恐尋此喻者。作真妄二",
    "T39n1784_003:0026b11": "法相合而解。謂除土存金。至佛唯有菴摩羅",
    "T39n1784_003:0026b12": "識。故據大經依智不依識而為問端。為欲答",
    "T39n1784_003:0026b13": "出三識。乃是三智異名。則上喻陀那是方",
    "T39n1784_003:0026b14": "便般若。染喻梨耶是觀照般若。金喻菴摩",
    "T39n1784_003:0026b15": "是實相般若。至佛究竟三種淨識。豈但一耶。",
    "T39n1784_003:0026b16": "然若不知性具染惡。安令七八土之與染至",
    "T39n1784_003:0026b17": "果不滅。又道前等者。地前名道前。皆依煩惱",
    "T39n1784_003:0026b18": "及以生死。故八心王通名為識。佛果為道後。",
    "T39n1784_003:0026b19": "轉依四智菩提種子。是故八識轉名四智。轉",
    "T39n1784_003:0026b20": "第八識為大圓鏡智。轉第七識為平等性智。",
    "T39n1784_003:0026b21": "轉第六識為妙觀察智。轉前五識為成所作",
    "T39n1784_003:0026b22": "智。故云。轉依即是智慧。注未詳者潛斥之意",
    "T39n1784_003:0026b23": "耳。以彼所明道後轉依。熏成種子轉成智慧。",
    "T39n1784_003:0026b24": "不言八識性是妙智。斯是唯識一途教道。非",
    "T39n1784_003:0026b25": "今所譬。然是菩薩所造之論。不欲顯言。故但",
    "T39n1784_003:0026b26": "注未詳。如諸文中破古多云。此語難解。故",
    "T39n1784_003:0026b27": "知未詳不異難解。十簡三道。前解釋中雖云",
    "T39n1784_003:0026b28": "三道與三德等無二無別。而未分別界內外",
    "T39n1784_003:0026b29": "相。雖於界內十二因緣明不思議。未明界外",
    "T39n1784_003:0026c01": "三障即理。示障既淺深理難彰。今的辨之令",
    "T39n1784_003:0026c02": "皆究竟。故設問曰。界外云何。答中引寶性論。",
    "T39n1784_003:0026c03": "界外四障對十二緣。體狀宛爾。此之三道。不",
    "T39n1784_003:0026c04": "就隔生唯論當念。故起信論明不覺即心動。",
    "T39n1784_003:0026c05": "說名為業。動則有苦。果不離因。不覺即煩惱。",
    "T39n1784_003:0026c06": "動即是業。此動即苦。是故結云。果不離因。斯",
    "T39n1784_003:0026c07": "是變易生死之相。界外三乘同有此障。今明",
    "T39n1784_003:0026c08": "即障全體是德。三障乃是三德異名。即金光",
    "T39n1784_003:0026c09": "明所喻法也。四附文釋二。初標二二釋三。",
    "T39n1784_003:0026c10": "初對前顯勝二。初總對上義辨。前作譬釋。",
    "T39n1784_003:0026c11": "蓋為古師不知三字從法得名。謂是譬喻。及",
    "T39n1784_003:0026c12": "其解釋何曾洞曉所譬法門。真諦最優尚乖",
    "T39n1784_003:0026c13": "圓別。因果不通不稱法性。況諸師邪。大",
    "T39n1784_003:0026c14": "師見昔譬法不周。是故同他用譬擬法。略譬",
    "T39n1784_003:0026c15": "十種三法。廣譬一切法門。橫竪該收無法不",
    "T39n1784_003:0026c16": "備。顯於法性無量甚深。若作譬釋合當如是。",
    "T39n1784_003:0026c17": "然而大師深知三字是法非譬。從茲自立附文",
    "T39n1784_003:0026c18": "當體二種解釋。其中附文含於二義。一直名",
    "T39n1784_003:0026c19": "理。二從事用。若當體釋唯從理立。今欲依文",
    "T39n1784_003:0026c20": "先貶譬釋多是義推。不及依文顯然可解。二",
    "T39n1784_003:0026c21": "別約四事辨。初之二句總舉四事。以己情下",
    "T39n1784_003:0026c22": "釋出四事。初三兩句約情智明親疎。住前觀",
    "T39n1784_003:0026c23": "智皆名為情。況人師推度。是故言疎。初住已",
    "T39n1784_003:0026c24": "上證理名智。況今極果三業隨智。故云用佛",
    "T39n1784_003:0026c25": "口說。是故言親。二四兩句約彼此釋遠近。以",
    "T39n1784_003:0026c26": "彼凡世金光明義。例此出世三種法門。是故",
    "T39n1784_003:0026c27": "言遠。即此經文聖言詮召。理性事用不假他",
    "T39n1784_003:0026c28": "求。是如言近。豈可下結責四事。二正明附",
    "T39n1784_003:0026c29": "文二。初委明所附文相二。初通論諸品名事",
    "T39n1784_003:0027a01": "名是理名。事是事用。諸品之中或單或複名",
    "T39n1784_003:0027a02": "事分明。故非髣髴一文而已。二的示一部文",
    "T39n1784_003:0027a03": "相三。初正示諸文。別序文云。是時如來游於",
    "T39n1784_003:0027a04": "無量甚深法性諸佛行處。過諸菩薩所行清",
    "T39n1784_003:0027a05": "淨。是金光明諸經之王。既在法性定中而便",
    "T39n1784_003:0027a06": "唱言。是金光明諸經之王。是之一字即指法",
    "T39n1784_003:0027a07": "之辭。不指法性。更指何物為金光明耶。故知",
    "T39n1784_003:0027a08": "三字。直名深廣法性不從譬喻。此文最顯。",
    "T39n1784_003:0027a09": "故云創首標名彌為可用。壽量品放大光明。",
    "T39n1784_003:0027a10": "雖無金字。既是佛光佛身金色。此金身光明",
    "T39n1784_003:0027a11": "全從法性金光明起。即事用也。懺悔品中夢",
    "T39n1784_003:0027a12": "見金鼓其明普照。即光也。讚歎品王名金龍",
    "T39n1784_003:0027a13": "尊。奉貢金鼓讚佛。此等皆從金光明理。起於",
    "T39n1784_003:0027a14": "種種金光明事用也。若空品中言尊經者。金",
    "T39n1784_003:0027a15": "以可尊可重為義。光明既是即體之用。豈不",
    "T39n1784_003:0027a16": "尊耶。此乃名於金光明理為尊經也。四王品",
    "T39n1784_003:0027a17": "內六番問答。重重名事具載其文。又人王燒",
    "T39n1784_003:0027a18": "香供養經時。香蓋金光遍照十方諸佛國土。",
    "T39n1784_003:0027a19": "文云。皆是此經威神力故。二明通三世。信",
    "T39n1784_003:0027a20": "相所夢既是佛世即現在。龍尊屬過去。可見",
    "T39n1784_003:0027a21": "香蓋遍滿。是佛滅後供養經時。屬於未來。",
    "T39n1784_003:0027a22": "由金光明法性深廣。故得事用三世遍通。三",
    "T39n1784_003:0027a23": "結遍一經。二結示無量甚深二。初正結示。手",
    "T39n1784_003:0027a24": "擎香爐一處起煙。十方佛剎皆有雲蓋。悉放",
    "T39n1784_003:0027a25": "金光。又金龍往劫發金光明願。信相現在感",
    "T39n1784_003:0027a26": "金光明相。人王未來作金光明佛事。若名若",
    "T39n1784_003:0027a27": "事。亘三世為縱。遍十方為橫。此等既是即理",
    "T39n1784_003:0027a28": "之事。故稱法性金光明理無量甚深也。二勸",
    "T39n1784_003:0027a29": "審思。理名事用重重標示。佛意令人解金光",
    "T39n1784_003:0027b01": "明理事不二。如何講者不附經文釋其題目。",
    "T39n1784_003:0027b02": "順情推喻棄親逐疎。故勸識者。審今依經立",
    "T39n1784_003:0027b03": "名之意也。三例同諸經二。初例指事立名。",
    "T39n1784_003:0027b04": "稻稈事者。佛見枯株稻稈。即說十二因緣生",
    "T39n1784_003:0027b05": "滅。因名稻稈經。象步事者。即無所希望經。一",
    "T39n1784_003:0027b06": "名象步經。諸經所說既即指其事。以立經名。",
    "T39n1784_003:0027b07": "此經盛說金光明事。何不即以此事立名。却",
    "T39n1784_003:0027b08": "謂金是世寶體有光明。堪喻三德。豈非彰灼",
    "T39n1784_003:0027b09": "違佛旨耶。二例以經名事。又如諸經說稻",
    "T39n1784_003:0027b10": "稈等。便即名為稻稈經事。此經盛說金色光",
    "T39n1784_003:0027b11": "明。何得不名金光明經事耶。此乃以經名",
    "T39n1784_003:0027b12": "事。意令以事名經耳。現行即本象步經下等",
    "T39n1784_003:0027b13": "字誤。諸舊書本皆作事字。方是以經名事也。",
    "T39n1784_003:0027b14": "五當體釋二。初標。言當體者。當謂主當。體即",
    "T39n1784_003:0027b15": "法性。謂法性主體名金光明。此對譬喻以彼",
    "T39n1784_003:0027b16": "顯此。則三字名從他而立。非是法性自體之",
    "T39n1784_003:0027b17": "名。今據經文見三字名。直名法性。即前所",
    "T39n1784_003:0027b18": "引佛游法性。便即唱云是金光明。經既不云",
    "T39n1784_003:0027b19": "如金光明。驗非譬喻。大師深解經家之意。",
    "T39n1784_003:0027b20": "故立三字是當體名。又與經中諸文符契。",
    "T39n1784_003:0027b21": "問今當體釋亦是依經。全同附文那分二釋。",
    "T39n1784_003:0027b22": "答前斥譬釋但是義推無有一文。無而強用",
    "T39n1784_003:0027b23": "有而不遵。今當體釋若不依文則成自斥。故",
    "T39n1784_003:0027b24": "知此釋非不依經。得為兩釋者。蓋有兼獨。何",
    "T39n1784_003:0027b25": "者。以此部中重重舉名重重說事。既附文釋",
    "T39n1784_003:0027b26": "題。須名事雙附。事即事用。謂金色光明也。名",
    "T39n1784_003:0027b27": "即理名。直召法性也。如創首標名驗是召理。",
    "T39n1784_003:0027b28": "此乃前釋雙兼名事。雖復雙兼。而其理名未",
    "T39n1784_003:0027b29": "曾顯說。讓今當體委陳其相。是故兩釋雖通",
    "T39n1784_003:0027c01": "依經。而當體釋獨在理名。二釋二。初反常情",
    "T39n1784_003:0027c02": "立今正義二。初敘古寄俗名真。大師欲定經",
    "T39n1784_003:0027c03": "題三字是法性名。且為常情。執於真諦本無",
    "T39n1784_003:0027c04": "名字。一切名言皆是世諦。聖人談真。蓋寄世",
    "T39n1784_003:0027c05": "名名真無名。故引成論證真無名。此義若成",
    "T39n1784_003:0027c06": "則金光明名須從譬立。故今順理反此常情。",
    "T39n1784_003:0027c07": "二明今則真名俗二。初對他略立。他師本立",
    "T39n1784_003:0027c08": "真諦無名俗諦有名。今特翻云。俗本無名隨",
    "T39n1784_003:0027c09": "真立名。即是寄於真名名俗無名也。問今之",
    "T39n1784_003:0027c10": "破立若真若俗有名無名。為是何教二諦相",
    "T39n1784_003:0027c11": "耶。答凡論二諦須辨三番。一隨情二諦。二隨",
    "T39n1784_003:0027c12": "智二諦。三隨情智二諦。即情智相對合明二",
    "T39n1784_003:0027c13": "諦。此之三番有總有別。所言別者。則於教",
    "T39n1784_003:0027c14": "教各明三番。隨情則凡位自論二諦。隨智則",
    "T39n1784_003:0027c15": "聖位自論二諦。隨情智則聖位二諦。以隨智",
    "T39n1784_003:0027c16": "故合為真諦。凡位二諦。以隨情故合為俗諦。",
    "T39n1784_003:0027c17": "此乃四教各論三番也。言總論者。以前三教",
    "T39n1784_003:0027c18": "及諸凡夫。是可思議法。故總束為隨情二諦。",
    "T39n1784_003:0027c19": "圓教始終是不思議法。故總束為隨智二諦。",
    "T39n1784_003:0027c20": "隨情二諦併名俗。隨智二諦併名真。故名隨",
    "T39n1784_003:0027c21": "情智二諦。今云真諦有名者。即是圓教始終",
    "T39n1784_003:0027c22": "二諦。以不思議故但名真諦。此之真諦具一",
    "T39n1784_003:0027c23": "切德。本有一切真實名義。故云真諦有名。",
    "T39n1784_003:0027c24": "言俗諦無名者。即前三教及諸凡夫所有二",
    "T39n1784_003:0027c25": "諦。以可思議故但名為俗。此俗虛假淺狹。",
    "T39n1784_003:0027c26": "故無真實名義。故云俗諦無名。今之所論。乃",
    "T39n1784_003:0027c27": "是聖人仰則圓教隨智真名。俯立凡夫隨情",
    "T39n1784_003:0027c28": "俗號。二稱理委示二。初約義委示。若論大聖",
    "T39n1784_003:0027c29": "則真名俗有何時節。今舉劫初立名事顯。成",
    "T39n1784_003:0028a01": "劫之始尚似空劫。故云廓然。萬物雖立皆未",
    "T39n1784_003:0028a02": "有名。諸大聖人所證真法。具足一切究竟名",
    "T39n1784_003:0028a03": "義。乃應生其中俯順凡情。見於萬物有淺近",
    "T39n1784_003:0028a04": "義。乃則真法深遠名義。立於世諦淺近之名。",
    "T39n1784_003:0028a05": "如世道路有少能通。乃則如理究竟之道。名",
    "T39n1784_003:0028a06": "於世間淺近之道。如世珍寶凡情所貴。乃則",
    "T39n1784_003:0028a07": "如理究竟可貴之寶。名於凡情可重之寶。網",
    "T39n1784_003:0028a08": "之與響皆悉如然。問如靈鷲山劫劫皆有。乃",
    "T39n1784_003:0028a09": "是聖人以昔名今驗知萬物。皆是以昔而名",
    "T39n1784_003:0028a10": "於今。今那忽云則真名俗。答大聖常以五眼",
    "T39n1784_003:0028a11": "等照。四悉被機。若但緣過現不則真法。則聖",
    "T39n1784_003:0028a12": "唯有肉天二眼無餘三眼。但用世界無於三",
    "T39n1784_003:0028a13": "悉。其實不然。不以二相見諸佛土。鑑機即照",
    "T39n1784_003:0028a14": "理。照理即鑑機。何有一事不則真法而施為",
    "T39n1784_003:0028a15": "耶。故知不妨將昔名今。而若今若昔所有名",
    "T39n1784_003:0028a16": "字皆從真立。如此方名聖人立法。二引教誠",
    "T39n1784_003:0028a17": "證五。初引華嚴則真立俗。聖見出世真如理",
    "T39n1784_003:0028a18": "中。本具耕田作井真實義故。乃教眾生耕世",
    "T39n1784_003:0028a19": "間田。作世間井也。二引大經真具名實。諸",
    "T39n1784_003:0028a20": "佛菩薩雖則真法俯立俗號。但順眾生淺局",
    "T39n1784_003:0028a21": "之情。立名召物。能召之名雖法真立。而其所",
    "T39n1784_003:0028a22": "召無真實義。何者。如依真名道其實不能",
    "T39n1784_003:0028a23": "遍通諸法。故云世諦有名無實。唯有如理",
    "T39n1784_003:0028a24": "究竟不壅。通達一切。故云第一義諦有名有",
    "T39n1784_003:0028a25": "實。如依真名寶無可重義。且世七珍但於穢",
    "T39n1784_003:0028a26": "俗心生愛重。若廉潔之士視如糞土。況三乘",
    "T39n1784_003:0028a27": "人耶。唯有如理諸佛尊重。如依真名網。豈有",
    "T39n1784_003:0028a28": "該羅萬有之義。唯真如理遍該生佛。羅罩十",
    "T39n1784_003:0028a29": "方。如依真名響。豈能一時遍應眾緣。唯有如",
    "T39n1784_003:0028b01": "理。無思無作。十界機扣一時普應。故云世諦",
    "T39n1784_003:0028b02": "有名無義。第一義諦有名有義也。三引大論",
    "T39n1784_003:0028b03": "隨理立名。若第一義理不具名義。如何隨之",
    "T39n1784_003:0028b04": "立乎名字。則真名俗其意昭然。四引淨名事",
    "T39n1784_003:0028b05": "由理造。所引經文大意明於從理造事。而所",
    "T39n1784_003:0028b06": "造事有修性迷悟。故妙樂明法性無住本立",
    "T39n1784_003:0028b07": "一切法。具有四重。謂理則性德緣了。事則修",
    "T39n1784_003:0028b08": "德三因。迷則三道流轉。悟則果中勝用。今明",
    "T39n1784_003:0028b09": "聖人仰則真法俯立俗號。蓋由證悟真如之",
    "T39n1784_003:0028b10": "理。理具諸法不守一性。故則此理立世俗名。",
    "T39n1784_003:0028b11": "故不可以三道流轉為所立法。正當第四果",
    "T39n1784_003:0028b12": "中勝用為所立法。五舉誠教勸物生信。二用",
    "T39n1784_003:0028b13": "今義立當體名。前破古立真諦無名。顯於今",
    "T39n1784_003:0028b14": "立真有名義。廣引經論證真有名。此義既成。",
    "T39n1784_003:0028b15": "乃知經題金光明字從當體立。是法非喻。故",
    "T39n1784_003:0028b16": "約當體釋三字題。文三。初明經從當體立名。",
    "T39n1784_003:0028b17": "題稱金者。可重為義。彰於法性妙絕難思。諸",
    "T39n1784_003:0028b18": "佛所師最尊最重。光者照了為義。彰於法性。",
    "T39n1784_003:0028b19": "當體覺照。偏一切處無不明了。明者應益",
    "T39n1784_003:0028b20": "為義。彰於法性。當體即是無緣慈悲。隨對即",
    "T39n1784_003:0028b21": "應拔苦與樂。當知法性金光明義義方究竟。",
    "T39n1784_003:0028b22": "如來入定游歷法性。知此法性究竟可重。究",
    "T39n1784_003:0028b23": "竟照了。究竟能益。即依三義唱三字名。直以",
    "T39n1784_003:0028b24": "此名名於法性。固非寄託世金光明以為喻",
    "T39n1784_003:0028b25": "也。既知三字是法非譬。乃是一種三法之名。",
    "T39n1784_003:0028b26": "法性當體名金光明。法性當體名法身般若",
    "T39n1784_003:0028b27": "解脫。乃至法性當體名苦惑業。既十三法皆",
    "T39n1784_003:0028b28": "常樂我淨。此金光明一一皆具常樂我淨。彼",
    "T39n1784_003:0028b29": "諸三法不縱不橫。此金光明亦不縱不橫。則",
    "T39n1784_003:0028c01": "與一切微妙三法無二無別。前順諸師。用世",
    "T39n1784_003:0028c02": "金三義。譬於法性十種三法及一切法。今當",
    "T39n1784_003:0028c03": "體釋。以金光明直名法性。則前十種及一切",
    "T39n1784_003:0028c04": "法。並為金光明三種法門之眷屬也。二明人",
    "T39n1784_003:0028c05": "從所證立稱。經題三字。既是法性三種法門。",
    "T39n1784_003:0028c06": "故菩薩分證此三法門從法立名。佛乃究竟",
    "T39n1784_003:0028c07": "此三法門。從法立名。以此驗之。三字之名彌",
    "T39n1784_003:0028c08": "彰當體。三二問答料簡人法二。初覈人二。",
    "T39n1784_003:0028c09": "初以能仁立妨。二約通別為酬二。初明別稱",
    "T39n1784_003:0028c10": "允同諸佛。釋迦牟尼雖是別稱。此別具通。",
    "T39n1784_003:0028c11": "豈釋迦文不證三法。從通證故允同諸佛。從",
    "T39n1784_003:0028c12": "別因緣名為釋迦。二辨通名皆具三法三。初",
    "T39n1784_003:0028c13": "引一文明同具金之三義。無量菩薩唯讚釋",
    "T39n1784_003:0028c14": "迦。而所讚德允同諸佛。即金色明耀是佛法",
    "T39n1784_003:0028c15": "體。具金光明三種妙德。則與諸佛無二無別。",
    "T39n1784_003:0028c16": "非借世金有光明用。比類於佛。問前云。法性",
    "T39n1784_003:0028c17": "具於可重照了應益三種義。故名金光明。故",
    "T39n1784_003:0028c18": "以此名還名法性。此中既云金色明耀。乃是",
    "T39n1784_003:0028c19": "色法。豈是法性三種之義。前就義辨。今就色",
    "T39n1784_003:0028c20": "辨。云何同是三種法門。答前之三義皆絕思",
    "T39n1784_003:0028c21": "議名第一義。今文讚色不縱不橫名微妙色。",
    "T39n1784_003:0028c22": "此色此義相去幾何。真善名色與第一義空。",
    "T39n1784_003:0028c23": "辭異體同。楞嚴經云。性火真空。性空真火。起",
    "T39n1784_003:0028c24": "信論云。智性即色性。色性即智性。又復應知。",
    "T39n1784_003:0028c25": "今讚色身金色明耀。是解脫德。解脫必具法",
    "T39n1784_003:0028c26": "身般若。須了二德不離色身。即色非色非色",
    "T39n1784_003:0028c27": "非非色。金色微妙。即非色非非色名中道色。",
    "T39n1784_003:0028c28": "法身也。耀是非色般若也。明是應色解脫也。",
    "T39n1784_003:0028c29": "不得此意。寧於色身。讚三法體允同諸佛",
    "T39n1784_003:0029a01": "耶。二引二文明同證性之三法。釋迦牟尼允",
    "T39n1784_003:0029a02": "同諸佛。則一切三法無不同等。且舉當經及",
    "T39n1784_003:0029a03": "華嚴經二處三法。示其同相。此二三若同則",
    "T39n1784_003:0029a04": "一切不異。體即法身同也。意既是智智能合",
    "T39n1784_003:0029a05": "體。即應身同也。事謂事用。即化身同也。共一",
    "T39n1784_003:0029a06": "法身。復言一身者。牒上法身與智俱一也。十",
    "T39n1784_003:0029a07": "力四無所畏。及六通三達。一切法門體通三",
    "T39n1784_003:0029a08": "德。若從所證即法身德。若從能證即般若德。",
    "T39n1784_003:0029a09": "若用化物即解脫德。今文既以一身一智示",
    "T39n1784_003:0029a10": "於二德。故力無畏的在化用。須屬解脫。此",
    "T39n1784_003:0029a11": "二三法對金光明者。乍似以法而對於喻。其",
    "T39n1784_003:0029a12": "實不然。以前引教定此三字是法非譬。故今",
    "T39n1784_003:0029a13": "以其三身三德。類金光明三種法門。彰於諸",
    "T39n1784_003:0029a14": "佛皆同證得。恐謂是譬。故文結示非假世金",
    "T39n1784_003:0029a15": "寄況佛法。三引文定此經題非從譬立。言妙",
    "T39n1784_003:0029a16": "寶者。名金為寶。皆以可重為義。並是當體得",
    "T39n1784_003:0029a17": "名。此法性寶具足光明。即是照了應益之義。",
    "T39n1784_003:0029a18": "非借世寶為譬喻也。◎二研法二。初設執",
    "T39n1784_003:0029a19": "譬問。以附文釋及當體釋。並據經說。雙附",
    "T39n1784_003:0029a20": "理名及事用故。得名附文。獨附理名乃稱當",
    "T39n1784_003:0029a21": "體。是故二釋皆依經文。故今設問。舊但從譬。",
    "T39n1784_003:0029a22": "何得矯異而依於文。矯強也。亦詐也。謂強依",
    "T39n1784_003:0029a23": "經文詐顯異義。二約雙存答二。初答雙存。",
    "T39n1784_003:0029a24": "今釋經題存於二意。一順佛語。故依文釋。二",
    "T39n1784_003:0029a25": "對古師。故作譬釋。言對古者。因見三師不善",
    "T39n1784_003:0029a26": "用譬。所譬不周乖違法性。故作譬釋。具顯法",
    "T39n1784_003:0029a27": "性深廣之義。而對形之。如此用譬雖無經據。",
    "T39n1784_003:0029a28": "存之有益。是故二途不偏廢一。汝專執譬則",
    "T39n1784_003:0029a29": "棄親逐疎。我今雙存則親疎俱得。二被二根。",
    "T39n1784_003:0029b01": "即釋伏疑。恐人疑云依文二釋既甚親切。何",
    "T39n1784_003:0029b02": "須復存譬喻一釋。故以被根利鈍為答。存譬",
    "T39n1784_003:0029b03": "釋者。為鈍根人。以根鈍故不能直解。金光",
    "T39n1784_003:0029b04": "明字是法性名。欲被此根。乃以三字為世間",
    "T39n1784_003:0029b05": "金有光明用。三不相離。比擬一切圓融三法",
    "T39n1784_003:0029b06": "也。若依文二釋。為利根人。以根利故。能解性",
    "T39n1784_003:0029b07": "具一切名義。知其能譬世金光明本無名義。",
    "T39n1784_003:0029b08": "聖則真法而作其名。故云。利人即法作譬。尚",
    "T39n1784_003:0029b09": "知即法作譬。豈須以譬擬法。故引當經二文",
    "T39n1784_003:0029b10": "為證。住法性故即金光明而得見佛。故知法",
    "T39n1784_003:0029b11": "性與金光明釋迦牟尼。名異體同。見則俱見。",
    "T39n1784_003:0029b12": "此證利人解於三字是法性名也。然經所被",
    "T39n1784_003:0029b13": "非純利根。故空品云。為鈍根故起大悲心。佛",
    "T39n1784_003:0029b14": "說茲典。既被二根。故通經者釋三字題。亦須",
    "T39n1784_003:0029b15": "兩說。赴其利鈍。復貶從譬如守株指。褒依文",
    "T39n1784_003:0029b16": "者懸解兔月不守株指。二觀行釋。此文及前",
    "T39n1784_003:0029b17": "一番問答。并後重明帝王之義。在昔清敏二",
    "T39n1784_003:0029b18": "師云。得舊本無此等文。乃謂後人添製耳。今",
    "T39n1784_003:0029b19": "原略本。直是往人不能深解境觀之說。故輒",
    "T39n1784_003:0029b20": "除削。以今驗昔昧者可知。復恐大師頻講此",
    "T39n1784_003:0029b21": "經。其觀行門有時不說。帝王之義進不亦然。",
    "T39n1784_003:0029b22": "故前文云。或說不說俱亦無妨。記錄隨時或",
    "T39n1784_003:0029b23": "圓或缺。致有一處存乎略文。以其觀道對境",
    "T39n1784_003:0029b24": "用心。意趣難見。與夫教義或少不同。淺識之",
    "T39n1784_003:0029b25": "流既闇廣文。忽偶略本便生封滯。形于章句",
    "T39n1784_003:0029b26": "廢此觀心。予於早歲出釋難扶宗記。救茲正",
    "T39n1784_003:0029b27": "義。彼徒抗論因數窮邊。於是妄破之義皆為",
    "T39n1784_003:0029b28": "蕩盡。近有孤山圓師。既審所承能破義墮。經",
    "T39n1784_003:0029b29": "十餘載別搆四意重斥斯文。一謂詞鄙。二謂",
    "T39n1784_003:0029c01": "義疎。三謂理乖。四謂事誤。今慮後學遭其眩",
    "T39n1784_003:0029c02": "亂。故不獲已引而釋之。彼破詞鄙曰。吾觀其",
    "T39n1784_003:0029c03": "詞也。繁而寡要質而少文。苟留心翰墨者讀",
    "T39n1784_003:0029c04": "之。則知其言非向者之言。知其筆非向者之",
    "T39n1784_003:0029c05": "筆。則真偽可辨矣。豈待潛心佛學能斷其是",
    "T39n1784_003:0029c06": "非乎釋曰。詞之巧拙將何準憑。情若謂非。",
    "T39n1784_003:0029c07": "妍亦成醜。良由昧此觀心深義。翻將無礙之",
    "T39n1784_003:0029c08": "辯。以為輕鄙之談。又復此文委明觀行。曲",
    "T39n1784_003:0029c09": "示心要。故其詞尚實不尚華也。況諸部中文",
    "T39n1784_003:0029c10": "質相間其例甚多。不欲援據。苟執片言而害",
    "T39n1784_003:0029c11": "正義。斯蓋攻於細務而不明於大用也。若義",
    "T39n1784_003:0029c12": "疎等三。既其各有所破之處。待至其處一一",
    "T39n1784_003:0029c13": "對論。文為二。初標。對前教義即當解行兩門",
    "T39n1784_003:0029c14": "意也。前約譬顯十種三法。附文雙附理事二",
    "T39n1784_003:0029c15": "文。當體獨彰理性之號。雖皆深廣微妙圓融。",
    "T39n1784_003:0029c16": "然是約教談於佛法。生人信解。故大師云。",
    "T39n1784_003:0029c17": "今時行人既無智眼。當以信解分別同異。如",
    "T39n1784_003:0029c18": "前生起十種三法。而有兩番。前番約教後番",
    "T39n1784_003:0029c19": "約觀。約教則為顯三德。次第生起九種教法",
    "T39n1784_003:0029c20": "終至三道。約觀則始翻三道。次第生於九",
    "T39n1784_003:0029c21": "種觀法。終會三德。故解釋十法及料簡十法",
    "T39n1784_003:0029c22": "既為生解。並順約教生起之次。金論觀法為",
    "T39n1784_003:0029c23": "成行故。所明十法乃順約觀生起之次。故知",
    "T39n1784_003:0029c24": "前位後番生起。意在今之十法成觀。又今觀",
    "T39n1784_003:0029c25": "解十種三法。不獨成行兼資深解。何者。以就",
    "T39n1784_003:0029c26": "觀門研心具法。故使十法圓融之義。轉更分",
    "T39n1784_003:0029c27": "明。是知大師為成智眼。故立觀釋。是故標云",
    "T39n1784_003:0029c28": "觀心釋名也。又復應知前當體釋。定金光明",
    "T39n1784_003:0029c29": "三字之名非譬是法。今附十種三法之觀。皆",
    "T39n1784_003:0030a01": "研法性金光明也。是故十處皆標三字並非",
    "T39n1784_003:0030a02": "譬喻得此意已尋茲文者。方可略見觀心旨",
    "T39n1784_003:0030a03": "趣。◎",
    "T39n1784_003:0030a04": "金光明經玄義拾遺記卷第三"
}