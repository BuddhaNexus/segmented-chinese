{
    "X73n1452_019:0307b12": "紫栢老人集卷之十九",
    "X73n1452_019:0307b14": "明　憨山德清　閱",
    "X73n1452_019:0307b15": "偈",
    "X73n1452_019:0307b16": "燈光偈",
    "X73n1452_019:0307b17": "燈初未有光。我點光始生。光若在燈者。無光燈不明。",
    "X73n1452_019:0307b18": "有人知此意。無火夜能行。弗信問觀音。觀音笑不停。",
    "X73n1452_019:0307b19": "生日偈",
    "X73n1452_019:0307b20": "自知今日出娘胎。今日緣何娘不來。來去覔娘無所",
    "X73n1452_019:0307b21": "得。蓮花國裏一枝開。",
    "X73n1452_019:0307b22": "生無生偈",
    "X73n1452_019:0307b23": "欲曉未生時。先須忘已生。已生若不忘。未生終不知。",
    "X73n1452_019:0307b24": "示于中甫",
    "X73n1452_019:0307c01": "千妖百怪總相知。心外何曾有一絲。達本忘情生滅",
    "X73n1452_019:0307c02": "事。他家種草認為癡。",
    "X73n1452_019:0307c03": "夜行偈",
    "X73n1452_019:0307c04": "星夜經行時。前後步互起。前步若至地。後步不能起。",
    "X73n1452_019:0307c05": "後步若至地。前步亦不起。前後不至地。乃能起不已。",
    "X73n1452_019:0307c06": "即此諦觀之。足何嘗至地。足既不至地。空水亦可履。",
    "X73n1452_019:0307c07": "空水既可履。神通孰不具。",
    "X73n1452_019:0307c08": "示弟子(并序)",
    "X73n1452_019:0307c09": "法華經云。佛種從緣起是故說無生。夫無生即非",
    "X73n1452_019:0307c10": "墮常。無滅即非墮斷。斷常不墮。何事非真。故妙法",
    "X73n1452_019:0307c11": "者。即觸事之麤也。嗟乎。麤妙豈有常哉。顧其人所",
    "X73n1452_019:0307c12": "明如何耳。是知凡緣所起。因地不真。果終紆曲。比",
    "X73n1452_019:0307c13": "來去佛甚遠。龍象蕭條。黑白之徒。邪正不知。菽麥",
    "X73n1452_019:0307c14": "無辨。合掌禮佛。心在狐狸。剃頭為僧。志存俗諦。以",
    "X73n1452_019:0307c15": "至千態萬狀。不可名言。皆由最初剃染之時。因地",
    "X73n1452_019:0307c16": "不真耳。余每念此。雖浪跡江湖將四十年。初未嘗",
    "X73n1452_019:0307c17": "輕為人祝髮命名。非無慈心也。良恐以小慈傷大",
    "X73n1452_019:0307c18": "慈耳。某來吾語汝。汝痛體之。凡百脫白離俗者。最",
    "X73n1452_019:0307c19": "初當審其因地。發心真正。倘無委曲相。決當披剃。",
    "X73n1452_019:0307c20": "或吾遠近無定。音問不接。即懸老人禪影。剃染授",
    "X73n1452_019:0307c21": "名。亦不須執滯。直宜圓成其勝因。勝因。即佛種也。",
    "X73n1452_019:0307c22": "因不勝。即魔種也。魔佛難辨。某其慎之。偈曰。",
    "X73n1452_019:0307c23": "好因緣是惡因緣。真實難瞞頭上天。分付春潮帶雨",
    "X73n1452_019:0307c24": "客。歸來快上渡頭船。",
    "X73n1452_019:0308a01": "夢覺偈",
    "X73n1452_019:0308a02": "夢中知夢。將入覺中。覺中知夢。將證我空。我既空矣。",
    "X73n1452_019:0308a03": "孰為雌雄。",
    "X73n1452_019:0308a04": "宿石鍾寺(并序)",
    "X73n1452_019:0308a05": "乙未三月。紫栢道人有曹溪之役。偕二三子信宿",
    "X73n1452_019:0308a06": "湖口石鐘寺。寺據山水之勝。纔一登之。萬有盡洗。",
    "X73n1452_019:0308a07": "夫浮生聚散。不殊漚花。惟達人真觀。視聚為散。視",
    "X73n1452_019:0308a08": "散為聚。怨歌不廢。而思本無邪。二三子因請留一",
    "X73n1452_019:0308a09": "偈。以作廣長舌相之前茅。偈曰。",
    "X73n1452_019:0308a10": "湖口山上石。豈惟千萬片。征航肯暫收。法句皆題徧。",
    "X73n1452_019:0308a11": "片石一伽陀。瞿曇開笑面。遊人聽好音。獨許眼根便。",
    "X73n1452_019:0308a12": "萬竅忽怒號。長波吼江甸。我將生心會。眉宇已閃電。",
    "X73n1452_019:0308a13": "夙慕石鐘寺。寺逢僧未見。轉經了不難。彈指知幾轉。",
    "X73n1452_019:0308a14": "千里步初始。行行敢辭倦。",
    "X73n1452_019:0308a15": "獻栴檀偈",
    "X73n1452_019:0308a16": "獻者是香。香外無人。能所路斷。是香誰受。受者不可。",
    "X73n1452_019:0308a17": "何況獻者。如是觀香。香即導師。徵受香者。奚如枯木。",
    "X73n1452_019:0308a18": "以是之故。香總無邊。等十方空。",
    "X73n1452_019:0308a19": "釋廣百論",
    "X73n1452_019:0308a20": "眼中有色識。死人應見物。識中有色眼。識去眼色隨。",
    "X73n1452_019:0308a21": "死人如見物。何名為死人。識去眼色隨。根境同時去。",
    "X73n1452_019:0308a22": "據事觀不然。能所反復推。生者不見色。何況乃死乎。",
    "X73n1452_019:0308a23": "理極情自忘。情忘識即智。以智觀根塵。譬如水洗水。",
    "X73n1452_019:0308a24": "擇仙偈",
    "X73n1452_019:0308b01": "身見難消金石輕。何須更願學長生。試觀父母情非",
    "X73n1452_019:0308b02": "有。始見幽宵照世燈。",
    "X73n1452_019:0308b03": "贈周叔夜偈",
    "X73n1452_019:0308b04": "處處春風處處花。問君何地是根芽。簷前松曲數椽",
    "X73n1452_019:0308b05": "朽。脫却袈裟更起家。",
    "X73n1452_019:0308b06": "觀轂偈(并序)",
    "X73n1452_019:0308b07": "老子曰。三十輻共一轂。當其無有車之用。又曰。有",
    "X73n1452_019:0308b08": "之以為利。無之以為用。予曰。非但埏埴戶牗。輻轂",
    "X73n1452_019:0308b09": "然也。即自身徐察之。耳有輪廓。而輪廓有竅虗通。",
    "X73n1452_019:0308b10": "耳始有用。乃至眼鼻口等。獨不然乎。雖至愚。舉一",
    "X73n1452_019:0308b11": "根以例之。則餘者自曉了矣。偈曰。",
    "X73n1452_019:0308b12": "觀轂知一身。觀身知天地。是觀善昭廓。至理靡弗了。",
    "X73n1452_019:0308b13": "至理本心有。日用欠深視。故用而不覺。是謂眾人耳。",
    "X73n1452_019:0308b14": "直下洞了此。孰非大覺尊。大覺吾尚得。何況世中貴。",
    "X73n1452_019:0308b15": "究昏偈",
    "X73n1452_019:0308b16": "譬如人醒時。倐爾昏住起。此昏從醒有。是則不名醒。",
    "X73n1452_019:0308b17": "離醒有此昏。一人寧有二。往返細研之。昏根植何地。",
    "X73n1452_019:0308b18": "於此忽然透。疑情直下釋。",
    "X73n1452_019:0308b19": "旃檀幢偈(并序)",
    "X73n1452_019:0308b20": "去冬牢山主人謂余。真州吳生。出所供旃檀幢。竪",
    "X73n1452_019:0308b21": "不盈尺。割面為門。啟門而視。中等虗空。千佛忽現。",
    "X73n1452_019:0308b22": "主伴重重。如絫黍聚立。而眉繞須彌。目湛大海。無",
    "X73n1452_019:0308b23": "不畢著。巧奪鬼工。見者驚絕。殆不可以智識測。非",
    "X73n1452_019:0308b24": "目力能窮也。此夕吳生省余梵川。燈前復及是幢。",
    "X73n1452_019:0308c01": "且詫曰。安得天劃神鏤。而於不盈尺。具一世界耶。",
    "X73n1452_019:0308c02": "余喟然歎曰。吳生吳生。安知生不生。如知生不生。",
    "X73n1452_019:0308c03": "則芥子可藏虗空。牛毛可納滄海。而況是幢乎。且",
    "X73n1452_019:0308c04": "蟭螟以蚊睫為世界。蝸牛以濡沫為濤瀾。此皆以",
    "X73n1452_019:0308c05": "小為大也。大獨不可小哉。故曰。以小為大。小非大",
    "X73n1452_019:0308c06": "外。以大為小。大非小外。小非大外。則何小非大。大",
    "X73n1452_019:0308c07": "非小外。則何大非小。何大非小。則一豆之中閒關",
    "X73n1452_019:0308c08": "莫窮。何小非大。則八荒之表密邇非遠。良以大小",
    "X73n1452_019:0308c09": "生乎情見。情忘則何為而不可耶。文子薦此。則牢",
    "X73n1452_019:0308c10": "山之無風起波。若之承虗接響。將非螻蟻拳宮之",
    "X73n1452_019:0308c11": "夢哉。偈曰。",
    "X73n1452_019:0308c12": "木不盈尺。所藏無量。凡聖雌雄。不可情想。如心未生。",
    "X73n1452_019:0308c13": "量包虗空。微塵剎土。像現鏡中。一念既起。即落邊際。",
    "X73n1452_019:0308c14": "知周五尺。棄海認滴。小大劍立。鋒芒難犯。苟非忘我。",
    "X73n1452_019:0308c15": "心碎形段。文子勗之。無往不吉。我語尋常。遵之獲益。",
    "X73n1452_019:0308c16": "刻畫之功。施之三寶。苟善用心。何技非寶。",
    "X73n1452_019:0308c17": "孫仲來書經薦母偈",
    "X73n1452_019:0308c18": "此法極微妙。亦復極堅固。微妙者資父。堅固者資母。",
    "X73n1452_019:0308c19": "孝子未投毫。亡者生善處。況乃字積句。句續積成部。",
    "X73n1452_019:0308c20": "各各自心力。存亡皆獨露。日用而不知。摸鼻疑是鼓。",
    "X73n1452_019:0308c21": "爬癢偈",
    "X73n1452_019:0308c22": "南泉庭前花。紫柏背上爬。兩者並舉似。雌雄看作家。",
    "X73n1452_019:0308c23": "蝨偈",
    "X73n1452_019:0308c24": "成堆蟣蝨有誰知。也解申頭與展眉。若把法身輕抖",
    "X73n1452_019:0309a01": "擻。總教枯殻逐風飛。",
    "X73n1452_019:0309a02": "禮諸祖道影偈",
    "X73n1452_019:0309a03": "眾人昏昏。見影謂假。見形謂真。智人不然。知形生影。",
    "X73n1452_019:0309a04": "知影生心。心無生滅。安有古今。以無古今。生尚不有。",
    "X73n1452_019:0309a05": "況乎有滅。不生非常。不滅非斷。作如是說。能如是察。",
    "X73n1452_019:0309a06": "影影形形。智德無闕。",
    "X73n1452_019:0309a07": "香供偈",
    "X73n1452_019:0309a08": "心外無香。香外無心。譬如身手。身外有手。決非己手。",
    "X73n1452_019:0309a09": "手外有身。決非己身。身手不疑。香心了然。以此供祖。",
    "X73n1452_019:0309a10": "祖必欣受。受非事理。成就孰住。惟其無住。施者之福。",
    "X73n1452_019:0309a11": "寧有邊際。以此薦親。親無不超。以此祝君。君無不福。",
    "X73n1452_019:0309a12": "眾人半目。睹香非心。聖人眼妙。見香非香。惟吾曹溪。",
    "X73n1452_019:0309a13": "香心無常。兩者不就。成就一切。用為毒鼓。聞者耳失。",
    "X73n1452_019:0309a14": "失耳用眼。墻壁觀樹。香之所作。無可不可。為人之師。",
    "X73n1452_019:0309a15": "為地獄主。香乎香乎。栴檀非名。孝心為指。並熱千古。",
    "X73n1452_019:0309a16": "端雍知此。不枉為子。熏續無窮。烟靄其後。",
    "X73n1452_019:0309a17": "禮六祖法供偈",
    "X73n1452_019:0309a18": "師本賣柴漢。天機何其深。一聞金剛句。直下悟自心。",
    "X73n1452_019:0309a19": "既悟自心已。胸中復何事。迢遙向黃梅。槽廠充賤役。",
    "X73n1452_019:0309a20": "用石墜腰閒。八月齊食頃。米熟機相投。夜半入祖室。",
    "X73n1452_019:0309a21": "密傳聲如雷。聖凡若鼎沸。師聽不以耳。直用眼觀取。",
    "X73n1452_019:0309a22": "眾人則不然。廢耳聲不領。是故應有住。能所角然立。",
    "X73n1452_019:0309a23": "惟應無所住。生心境無咎。無咎無不心。何物更為待。",
    "X73n1452_019:0309a24": "分別雖熾然。譬馬見自影。了知身出故。時見不驚異。",
    "X73n1452_019:0309b01": "若見餘物影。馬驚何足疑。惟不見餘物。驚疑從何起。",
    "X73n1452_019:0309b02": "自心取自心。佛亦不印可。離心求法者。曹溪水不濕。",
    "X73n1452_019:0309b03": "大哉至人慮。必以誠為本。誠則偷心死。心死性自靈。",
    "X73n1452_019:0309b04": "靈則無不照。理事皆不成。即此不成就。能成就一切。",
    "X73n1452_019:0309b05": "譬如隆冬時。萬木凍欲折。陽春一夕回。光輝無不露。",
    "X73n1452_019:0309b06": "是謂誠生明。非照光圓滿。吾師得祖心。祖心不欠少。",
    "X73n1452_019:0309b07": "師心不增多。得心本無得。無得而心傳。永作世閒眼。",
    "X73n1452_019:0309b08": "重昏須臾旦。吾曾讀壇經。得師心自知。亦無得而得。",
    "X73n1452_019:0309b09": "用處習為障。心明力不逮。於是恒痛泣。仰憑冥熏慈。",
    "X73n1452_019:0309b10": "既失復乃得。今獻法供偈。剖折微知見。於法苟不昧。",
    "X73n1452_019:0309b11": "乞垂慈印可。",
    "X73n1452_019:0309b12": "白茫遇虺(并序)",
    "X73n1452_019:0309b13": "吾禮曹溪至白茫。將買舟北還。沿岸登舟。見一虺",
    "X73n1452_019:0309b14": "毒焰熾然。怒目呥舌。不覺失嘆。嗚呼。云何忽生之",
    "X73n1452_019:0309b15": "前。本然無二。忽生之後。乃萬其趣。是誰負汝。汝恨",
    "X73n1452_019:0309b16": "不釋。積而成毒。形隨心變。受此毒狀。無擇智愚。見",
    "X73n1452_019:0309b17": "汝必殺。吾觀汝性。與佛無異。視汝如佛。偶因不覺。",
    "X73n1452_019:0309b18": "暫時迷墮。一朝知毒。毒本無根。根於無性。無性無",
    "X73n1452_019:0309b19": "我。無我無人。喚誰負汝。人既無負。汝恨何懷。雖然。",
    "X73n1452_019:0309b20": "一迷永迷。迷而求覺。苟不籍佛祖寵靈。慈悲熏炙。",
    "X73n1452_019:0309b21": "方便旁擊。則寐者終難寤矣。今有人於此。有少忤",
    "X73n1452_019:0309b22": "懷。遂抱恨不解。積而成怨。怨必終報。報則必復。如",
    "X73n1452_019:0309b23": "我輩人。見此雄虺。痛當自反。反而有終。必證圓通。",
    "X73n1452_019:0309b24": "大悲為侶。度諸愚蒙。反而中止。非虺不已。智者思",
    "X73n1452_019:0309c01": "之。寧不毛竪。偈曰。",
    "X73n1452_019:0309c02": "祖師之鄉。產此雄虺。見人不嚙。嚙則必死。慈悲薰蒸。",
    "X73n1452_019:0309c03": "翻為毒具。不善用心。乃至此耳。如善用之。一切毒具。",
    "X73n1452_019:0309c04": "博施之資。吾禮曹溪。行至白茫。見此毒物。內心自慌。",
    "X73n1452_019:0309c05": "我若懷毒。心毒形彰。自然之理。何必商量。籍祖慈力。",
    "X73n1452_019:0309c06": "小毒必損。大毒敢藏。言而不行。必受其殃。",
    "X73n1452_019:0309c07": "示弟子",
    "X73n1452_019:0309c08": "目前一切境。皆自心建立。離心覔一毫。譬如兔有角。",
    "X73n1452_019:0309c09": "人不悟自心。見境乃分別。遂被好醜轉。長劫無時止。",
    "X73n1452_019:0309c10": "或報人天身。或受羽毛等。強弱互相噉。如己口嚙指。",
    "X73n1452_019:0309c11": "又如善畫者。畫出如花女。容顏世希有。忽然生癡心。",
    "X73n1452_019:0309c12": "乃謂是實女。相思病至死。不悟自心出。醫王何自來。",
    "X73n1452_019:0309c13": "咄哉呵病者。自畫自生著。何異口嚙口。病者聞斯語。",
    "X73n1452_019:0309c14": "知離心無法。非但此畫女。凡聖法皆爾。一旦癡計消。",
    "X73n1452_019:0309c15": "畫師本如故。",
    "X73n1452_019:0309c16": "偈",
    "X73n1452_019:0309c17": "搜剔春光不見根。雲來雲去石無痕。夢中行盡風波",
    "X73n1452_019:0309c18": "路。醒後漁舟泊故村。",
    "X73n1452_019:0309c19": "又。",
    "X73n1452_019:0309c20": "落花芳草恣尋幽。夜靜明籹獨倚樓。自是老婆心不",
    "X73n1452_019:0309c21": "死。男兒何處不風流。",
    "X73n1452_019:0309c22": "又。",
    "X73n1452_019:0309c23": "桃源仙子昔曾逢。別後重來訪舊蹤。滿院好花零落",
    "X73n1452_019:0309c24": "盡。却於樹底覔殘紅。",
    "X73n1452_019:0310a01": "又。",
    "X73n1452_019:0310a02": "觀橋即我橋誰坐。達境惟心境自空。片月在天光不",
    "X73n1452_019:0310a03": "斷。夜涼長嘯水聲中。",
    "X73n1452_019:0310a04": "示病僧",
    "X73n1452_019:0310a05": "我無病時。初不檢情。一旦抱疾。宛延難屏。火燒我骨。",
    "X73n1452_019:0310a06": "冷刺我心。種種苦楚。日將漸深。非天地與。非鬼神使。",
    "X73n1452_019:0310a07": "皆我自作。作空病止。此真實語。諦聽逆思。忽得病本。",
    "X73n1452_019:0310a08": "了然何疑。",
    "X73n1452_019:0310a09": "吳江華嚴寺浮圖然燈偈示法麟(并序)",
    "X73n1452_019:0310a10": "緣見因明。暗成無見。不明自發。則諸暗相永不能",
    "X73n1452_019:0310a11": "昏。此楞嚴會上如來之語也。此語自古及今。於中",
    "X73n1452_019:0310a12": "發明本光者豈少哉。然而有不發明者何故。病在",
    "X73n1452_019:0310a13": "能信佛語。而不能信自心故也。是以一切血氣之",
    "X73n1452_019:0310a14": "屬。若不緣明。橫謂不見。殊不知知不見者。果見耶。",
    "X73n1452_019:0310a15": "果不見耶。見則見本無欠。不見則誰知不見。由是",
    "X73n1452_019:0310a16": "而觀。則本具常光。包空裹有。未始欠缺。在眼名見。",
    "X73n1452_019:0310a17": "在耳名聞。在鼻名臭。在舌名嘗。在身名覺。在心名",
    "X73n1452_019:0310a18": "知。堯舜不能加。桀紂不能損。然非逈脫根塵者。亦",
    "X73n1452_019:0310a19": "未易薦取之。今有人於此憂。是光物物本有。柰何",
    "X73n1452_019:0310a20": "日用而不知。於是寄有象之明。階入無見之頂。吳",
    "X73n1452_019:0310a21": "江華嚴寺。有大浮圖空洞特立於江之上。凡邑之",
    "X73n1452_019:0310a22": "善信。有志於背暗投明者。皆割其所愛。易油然燈。",
    "X73n1452_019:0310a23": "使光徹上下。飛而宿者。潛而止者。同悟本光。紫柏",
    "X73n1452_019:0310a24": "道人聞而悅之。綴以偈曰。",
    "X73n1452_019:0310b01": "本光誰不具。具而不能知。以故名眾生。一朝知本具。",
    "X73n1452_019:0310b02": "眾生即如來。六尺勿謂短。有佛時時現。百尺勿謂長。",
    "X73n1452_019:0310b03": "燈滅光不見。法麟能知此。燈傳定無盡。",
    "X73n1452_019:0310b04": "觸塵偈",
    "X73n1452_019:0310b05": "未打打已如有疼。兩頭無有中閒生。一切凡夫作此",
    "X73n1452_019:0310b06": "見。是故輪迴不暫停。若人靜心痛觀察。未打打已痛",
    "X73n1452_019:0310b07": "何在。兩頭不疼謂中疼。以理觀察難解釋。究竟此疼",
    "X73n1452_019:0310b08": "了不疑。正疼疼了果非有。",
    "X73n1452_019:0310b09": "登耶舍塔",
    "X73n1452_019:0310b10": "未聞耶舍塔。本無嶮不嶮。既聞耶舍塔。心中忽嶮生。",
    "X73n1452_019:0310b11": "已登耶舍塔。與初未聞冥。正登嶮太甚。自決不能登。",
    "X73n1452_019:0310b12": "是時究始末。果嶮果是平。",
    "X73n1452_019:0310b13": "與智燈",
    "X73n1452_019:0310b14": "犀牛昨日與君看。頭角渾然不見還。本欲無言安可",
    "X73n1452_019:0310b15": "得。誰憐田地草蔓蔓。",
    "X73n1452_019:0310b16": "紙花偈",
    "X73n1452_019:0310b17": "人言此花假。我謂此花真。紅白香欲浮。作者之精神。",
    "X73n1452_019:0310b18": "於此觀天地。離心無纖塵。況居天地者。謾誇造物新。",
    "X73n1452_019:0310b19": "智者見之智。仁者見之仁。通塞本無竅。萬事存乎人。",
    "X73n1452_019:0310b20": "讀觀心論",
    "X73n1452_019:0310b21": "念有一切有。念無一切無。有無惟一念。念沒有無無。",
    "X73n1452_019:0310b22": "示元復",
    "X73n1452_019:0310b23": "百千無量苦。苦本於三毒。三毒乃有名。名曰貪嗔癡",
    "X73n1452_019:0310b24": "我常受其賊。憤欲搜其窟。試覔於身初。身初不可得",
    "X73n1452_019:0310c01": "再覔於心始。心始不可得。次覔中與外。空洞無物我。",
    "X73n1452_019:0310c02": "及觸逆順時。現行關好惡。隱然若有物。藏於有無處。",
    "X73n1452_019:0310c03": "秉理痛折之。其勇不可敵。若不[拚-ㄙ+ㄊ]性命。與其死捱逼。",
    "X73n1452_019:0310c04": "有隙取敗績。無隙我即勝。勝時觀敗際。總是兩頭失。",
    "X73n1452_019:0310c05": "兩失求其中。龜毛縛西風。此觀頗有志。成熟猶未能。",
    "X73n1452_019:0310c06": "所以憎愛閒。違時常失候。我今吐實語。信我者取則。",
    "X73n1452_019:0310c07": "亦如我[拚-ㄙ+ㄊ]命。力敵終不負。",
    "X73n1452_019:0310c08": "示于潤父",
    "X73n1452_019:0310c09": "鬚枯神索。胸中不樂。此不樂者。本無依託。推之於境。",
    "X73n1452_019:0310c10": "境非能捉。境何所縛。推之於能。能非境牽。能何所著。",
    "X73n1452_019:0310c11": "於此兩者。究而得宗。事會於真。川歸於壑。事會於真。",
    "X73n1452_019:0310c12": "何事非能。能不害能。仔細斟酌。水歸於壑。何滴不諾。",
    "X73n1452_019:0310c13": "於此頓了。苦樂皆樂。深慈曉汝。丑午匪覺。",
    "X73n1452_019:0310c14": "元廣代木童子偈",
    "X73n1452_019:0310c15": "試問木童子。爬癢有心否。有心難隨師。安能與師遘。",
    "X73n1452_019:0310c16": "是時非有無。寧復墮來去。廣子無心來。吾適背困倦。",
    "X73n1452_019:0310c17": "借代木童子。信手搥不已。若說是有意。直下情不生。",
    "X73n1452_019:0310c18": "用處應不累。請問誰鼻孔。彌勒大頭垂。釋迦山根直。",
    "X73n1452_019:0310c19": "吾本人非人。渠亦子非子。拳拳不落空。倦處斬然暢。",
    "X73n1452_019:0310c20": "此暢曹山墮。凡聖絕心路。人子若有功。此墮皆可測。",
    "X73n1452_019:0310c21": "汝若不能薦。童子木笑汝。",
    "X73n1452_019:0310c22": "皮斗偈",
    "X73n1452_019:0310c23": "形骸如皮斗。心識若巨燭。光焰本無際。皮斗罩不明。",
    "X73n1452_019:0310c24": "忽然揭皮斗。光即滿天地。此據橫計言。皮斗燭不同。",
    "X73n1452_019:0311a01": "了達橫計空。說甚皮斗異。",
    "X73n1452_019:0311a02": "示唐凝庵(并序)",
    "X73n1452_019:0311a03": "凝庵詣清涼參師。師問曰。曾看棱嚴否。曰看。師曰。",
    "X73n1452_019:0311a04": "棱嚴云。緣見因明。暗成無見。不明自發。則諸暗相",
    "X73n1452_019:0311a05": "永不能昏。如何理會。答曰。見暗之見。即是見明之",
    "X73n1452_019:0311a06": "見。師曰。明中則萬境昭然。暗中則一物不見。如何",
    "X73n1452_019:0311a07": "喚得見暗之見。即是見明之見。唐沈吟次。師命侍",
    "X73n1452_019:0311a08": "者滅燈。以掌張其面。唐不知。師震威一喝。因示以",
    "X73n1452_019:0311a09": "偈。",
    "X73n1452_019:0311a10": "迴合羣峰裏。其誰踏入來。過橋雲不礙。尋我鹿猶猜。",
    "X73n1452_019:0311a11": "一喝鳴千古。多生住五臺。吹燈休按劍。直下夜光開。",
    "X73n1452_019:0311a12": "示馮驥子",
    "X73n1452_019:0311a13": "有一物。甚奇特。可蛇可龍能風雨。有人拈起猶不識。",
    "X73n1452_019:0311a14": "能識之。則可得。處處常有鬼神護。不護佛語不真寔。",
    "X73n1452_019:0311a15": "又非銅。又非鐵。看來不如乾屎橛。雲門盡力道不全。",
    "X73n1452_019:0311a16": "瞿曇到此難饒舌。惟有得此如意者。任伊橫說與豎",
    "X73n1452_019:0311a17": "說。",
    "X73n1452_019:0311a18": "滅燈示六根互用",
    "X73n1452_019:0311a19": "拄杖飛來一陣風。燭光觸滅暗塵封。誰知別有通天",
    "X73n1452_019:0311a20": "路。一道神光照不窮。",
    "X73n1452_019:0311a21": "示林白",
    "X73n1452_019:0311a22": "一切世閒音。若以耳聞之。能所角然立。憎愛迭浮沈。",
    "X73n1452_019:0311a23": "自心永埋沒。如以眼觀之。寂滅頓現前。所謂能所者。",
    "X73n1452_019:0311a24": "譬如虗空骨。癡狗情瞥生。垂涎橫咀嚼。菩薩哀此流。",
    "X73n1452_019:0311b01": "分身三十二。凡有見聞者。隨類得悟入。",
    "X73n1452_019:0311b02": "丙申三月將結夏示朗麟二三子(并序)",
    "X73n1452_019:0311b03": "浮生閃電。聚首難逢。苟不究竟向上機緣。則結夏",
    "X73n1452_019:0311b04": "之所。何適而不可哉。奚必遠峰泉而傍城隍耶。故",
    "X73n1452_019:0311b05": "說偈見志。",
    "X73n1452_019:0311b06": "透則自應同結夏。若還不透夏難同。一枝藤杖橫肩",
    "X73n1452_019:0311b07": "上。又入千峰與萬峰。",
    "X73n1452_019:0311b08": "聲聽偈",
    "X73n1452_019:0311b09": "聲聽是一。何異木石。聲聽非一。誰主誰客。主客不辨。",
    "X73n1452_019:0311b10": "情終不息。長淪聲波。復性何日。",
    "X73n1452_019:0311b11": "□□偈",
    "X73n1452_019:0311b12": "富貴夢不破。貧賤根未斷。兩者念後事。念前仔細看。",
    "X73n1452_019:0311b13": "聖凡尚難留。生死何欣厭。憎愛交加時。是誰解敬慢。",
    "X73n1452_019:0311b14": "於此薦弗能。坐禪非善幹。縛脫分別起。嫫母賣笑面。",
    "X73n1452_019:0311b15": "佛香庵觀月偈",
    "X73n1452_019:0311b16": "一片清天絕點雲。繁星不見見冰輪。郎君若問蟾宮",
    "X73n1452_019:0311b17": "信。報道寒香馬鼻聞。",
    "X73n1452_019:0311b18": "其二",
    "X73n1452_019:0311b19": "此身自笑是虗舟。好惡從他一任浮。縱使風高翻却",
    "X73n1452_019:0311b20": "了。主人嬴得浴清流。",
    "X73n1452_019:0311b21": "其三",
    "X73n1452_019:0311b22": "智光力大不思議。世界須臾散作泥。是事若還君未",
    "X73n1452_019:0311b23": "信。夢中榮辱醒中非。",
    "X73n1452_019:0311b24": "聞豬聲",
    "X73n1452_019:0311c01": "業識茫茫不解休。愚癡為水夢為舟。無明風猛搖心",
    "X73n1452_019:0311c02": "海。浪大帆開未易收。",
    "X73n1452_019:0311c03": "其二",
    "X73n1452_019:0311c04": "收帆何必更商量。歇却狂心萬事康。自是眾生心不",
    "X73n1452_019:0311c05": "歇。歇心便是法中王。",
    "X73n1452_019:0311c06": "佛香庵即事偶成",
    "X73n1452_019:0311c07": "觀宗父設齋。特地太多事。萬物有通情。恐將情折理。",
    "X73n1452_019:0311c08": "此情化未能。難入至人域。我若以情觀。空山富寂寞。",
    "X73n1452_019:0311c09": "白足肯輕移。深雲睡正著。略情平等觀。法身何彼此。",
    "X73n1452_019:0311c10": "委曲隨波浪。拔爾出生死。竟不以此察。盤桓損無益。",
    "X73n1452_019:0311c11": "醒夢偈",
    "X73n1452_019:0311c12": "夢中地上走。忽然地成水。又謂水中遊。忽然水枯竭。",
    "X73n1452_019:0311c13": "謂我空中浮。忽然空消殞。謂我無承載。恐怖求處所。",
    "X73n1452_019:0311c14": "怖極忽然醒。醒後觀種種。不異兔之角。醒中觸憎愛。",
    "X73n1452_019:0311c15": "好惡迭相攻。攻戰情忽破。當處無我所。醒夢念後事。",
    "X73n1452_019:0311c16": "即念得無念。醒夢大導師。我故稽首敬。眾人不稽首。",
    "X73n1452_019:0311c17": "不知醒夢恩。夫醒夢者識。一識永不得。萬古處幽夕。",
    "X73n1452_019:0311c18": "覆盆非故鄉。迷暗豈眷屬。何為戀不舍。勞彼至人咄。",
    "X73n1452_019:0311c19": "再過金壇東禪寺",
    "X73n1452_019:0311c20": "寺前寺後行一回。門外門內秋雲堆。馬面牛頭手握",
    "X73n1452_019:0311c21": "蛇。會當以眼聽春雷。",
    "X73n1452_019:0311c22": "示法鐘",
    "X73n1452_019:0311c23": "雲門老祖師。忽問搬柴人。畢竟柴搬汝。畢竟汝搬柴。",
    "X73n1452_019:0311c24": "吾今問其子。畢竟子走地。畢竟地走子。雲門鼻孔垂。",
    "X73n1452_019:0312a01": "紫栢鼻不反。古今同一條。莫謂有生死。地走痛究竟。",
    "X73n1452_019:0312a02": "心開情自釋。情釋地與子。離即用不虧。大千不為廣。",
    "X73n1452_019:0312a03": "芥子不為窄。虗空納一毛。一毛包大地。如是不思議。",
    "X73n1452_019:0312a04": "於子本來具。日用暫不知。知得笑不住。",
    "X73n1452_019:0312a05": "蘭溪示魏覺樗",
    "X73n1452_019:0312a06": "初畫若有畫。次畫則不就。次畫若成就。初畫未嘗畫。",
    "X73n1452_019:0312a07": "初畫未嘗畫。縱使無量畫。畫果成畫不。若人知此意。",
    "X73n1452_019:0312a08": "是則庖犧氏。離此覔庖犧。何異我覔我。",
    "X73n1452_019:0312a09": "示元廣",
    "X73n1452_019:0312a10": "見海不能渡。疑水惟信土。信水與土等。驚濤穩可步。",
    "X73n1452_019:0312a11": "吾語最真寔。元廣生恐怖。恐怖不生見。用處獨回護。",
    "X73n1452_019:0312a12": "此根從何來。以疑未斷故。",
    "X73n1452_019:0312a13": "示楊生",
    "X73n1452_019:0312a14": "此經能背汝。非汝經不背。汝能背此經。無經將何背。",
    "X73n1452_019:0312a15": "經汝痛心究。畢竟誰能背。若謂汝是能。無經汝無對。",
    "X73n1452_019:0312a16": "經先汝在後。云何認汝能。若謂經是所。無汝經不立。",
    "X73n1452_019:0312a17": "由汝而立經。謂經所非理。兩者往復觀。根塵當處剖。",
    "X73n1452_019:0312a18": "日用",
    "X73n1452_019:0312a19": "塵寰終日覺忙忙。那事原來總不妨。舉步倘能離背",
    "X73n1452_019:0312a20": "向。更無岐路泣亡羊。",
    "X73n1452_019:0312a21": "拈花",
    "X73n1452_019:0312a22": "因見一花故。乃入無邊空。一花既如是。好醜無不同。",
    "X73n1452_019:0312a23": "以此觀世界。雪點紅罏中。以此觀身心。兔角杖打風。",
    "X73n1452_019:0312a24": "能得此三昧。度世力豈窮。愚人反此故。頭頭行不通。",
    "X73n1452_019:0312b01": "誰悟不通者。當處元虗融。",
    "X73n1452_019:0312b02": "沐浴偈",
    "X73n1452_019:0312b03": "稽首沐浴諸佛子。赤身入水見長短。溫然清泠宣妙",
    "X73n1452_019:0312b04": "觸。香水海中同受用。見有身相即鑊湯。不見身相亦",
    "X73n1452_019:0312b05": "燒煑。願諸佛子作是觀。沛然涓滴皆般若。施者受者",
    "X73n1452_019:0312b06": "功不虗。是名沐浴妙三昧。",
    "X73n1452_019:0312b07": "麈尾偈",
    "X73n1452_019:0312b08": "吾當手捉白麈尾。日用用之不復思。一夕獨坐忽思",
    "X73n1452_019:0312b09": "之。麈尾是所手是能。所忘能亦不成捉。雖復手在無",
    "X73n1452_019:0312b10": "所用。既而再思使手者。手即是所使者能。手忘能使",
    "X73n1452_019:0312b11": "亦無用。若人常思無用者。思熟無用用無盡。果能妙",
    "X73n1452_019:0312b12": "達此境界。無煩悟道出生死。",
    "X73n1452_019:0312b13": "斷淫偈",
    "X73n1452_019:0312b14": "佛無不喜。惟不喜淫。佛若喜淫。水中用塵。塵以水洗。",
    "X73n1452_019:0312b15": "塵從水生。水不洗水。塵豈能清。兩者匪惑。淫火自停。",
    "X73n1452_019:0312b16": "示學人",
    "X73n1452_019:0312b17": "等閒鼓此兩片皮。汝即以我為說法。北俱盧洲舌廣",
    "X73n1452_019:0312b18": "長。溪聲山色分明語。此即解聽彼不聽。棄彼取此乃",
    "X73n1452_019:0312b19": "心病。心病不空聽法難。北俱盧洲路不遙。如何有耳",
    "X73n1452_019:0312b20": "聽不入。徒自千難與萬艱。兩片之皮嘵嘵時。便謂聲",
    "X73n1452_019:0312b21": "聲我解知。離皮之外謂著耳。面面相窺總若癡。勸爾",
    "X73n1452_019:0312b22": "向後欲聽法。北俱盧洲領妙機。",
    "X73n1452_019:0312b23": "讀信心銘",
    "X73n1452_019:0312b24": "吾讀信心銘。口倦默然坐。坐時聞簫鼓。音響直貫耳。",
    "X73n1452_019:0312c01": "復作如是思。耳若無虗空。此聲何自入。以耳例諸根。",
    "X73n1452_019:0312c02": "根根虗空等。根既等虗空。空非有邊際。以空等耳根。",
    "X73n1452_019:0312c03": "根根周法界。不壞亦不襍。見聞嗅嘗觸。及以意思想。",
    "X73n1452_019:0312c04": "六用皆不昧。不昧而等空。能所無分別。苟非大智人。",
    "X73n1452_019:0312c05": "照必勞心力。勞心失本明。佛眼光即失。分別墮能所。",
    "X73n1452_019:0312c06": "慧命早夭折。忽達兩無功。血脉斷而續。一佛續百佛。",
    "X73n1452_019:0312c07": "百佛續萬佛。萬佛續無盡。無盡皆骨肉。常作如是觀。",
    "X73n1452_019:0312c08": "弘願與慈悲。無煩外薰炙。神力不思議。",
    "X73n1452_019:0312c09": "舫粟偈",
    "X73n1452_019:0312c10": "達觀道人窮伎倆。喜怒無常招譽謗。順則懽喜逆則",
    "X73n1452_019:0312c11": "惱。從來自狹而至廣。試將老漢為毒鼓。逆順聞聲命",
    "X73n1452_019:0312c12": "根喪。但恐譽謗不甚多。多多愈善度無量。無量眾生",
    "X73n1452_019:0312c13": "辟如粟。達觀老漢還同舫。以舫載粟無多寡。粒粒教",
    "X73n1452_019:0312c14": "他登彼岸。智人以此而觀之。譽謗真實大方便。毒鼓",
    "X73n1452_019:0312c15": "化作度人具。苦海灘頭濟眾難。濟難之人疎亦親。豈",
    "X73n1452_019:0312c16": "有智人惡親屬。惡親必定是愚夫。愚夫謗毀當哀憫。",
    "X73n1452_019:0312c17": "哀憫之心聞惡聲。即如赤子罵父母。父母聞之憐愈",
    "X73n1452_019:0312c18": "深。寧暇生心怒赤子。若人聞謗意不平。當學達觀作",
    "X73n1452_019:0312c19": "此觀。謗者聞之不生怒。譽者紛紛何足羨。喜怒須知",
    "X73n1452_019:0312c20": "不獨立。相待而起成憎愛。若虧其一兩亦空。廓達常",
    "X73n1452_019:0312c21": "光無內外。既無內外遠近遺。遠近既遺古今喪。古今",
    "X73n1452_019:0312c22": "既喪誰老少。無生無死真菩薩。吾勸世人誦我偈。勝",
    "X73n1452_019:0312c23": "閱大藏經千轉。豈惟功德不可思。凍膿直作金剛聚。",
    "X73n1452_019:0312c24": "金剛聚兮金剛聚。揑不成團打不碎。有緣得而善用",
    "X73n1452_019:0313a01": "之。子子孫孫常富貴。",
    "X73n1452_019:0313a02": "弘法偈",
    "X73n1452_019:0313a03": "夢中見海不能度。孤立海岸日將暮。退則還家路已",
    "X73n1452_019:0313a04": "遠。進之無地足難措。萬種徬徨進退難。正難之時誰",
    "X73n1452_019:0313a05": "打鼓。鼓聲未歇夢早醒。開眼何曾有惱苦。",
    "X73n1452_019:0313a06": "又。",
    "X73n1452_019:0313a07": "醒中見海不能度。回首西山紅日暮。進前驚濤怕殺",
    "X73n1452_019:0313a08": "人。退後已失還家路。千難萬難在此時。不知阿誰能",
    "X73n1452_019:0313a09": "救苦。能救苦。能救苦。諦觀身心誰福禍。禍福從來各",
    "X73n1452_019:0313a10": "有門。一心不生孰為主。憎愛場中辨偽真。死生路上",
    "X73n1452_019:0313a11": "分頭緒。以水洗水金博金。日用分明善回互。善回互。",
    "X73n1452_019:0313a12": "善回互。等閒不犯他苗稼。塞破虗空老水牯。",
    "X73n1452_019:0313a13": "和蘇長公書焦山綸長老壁(附長公偈)",
    "X73n1452_019:0313a14": "蘇偈曰。法師住焦山。而寔未嘗住。我來輒問法。法",
    "X73n1452_019:0313a15": "師了無語。法師非無語。不知所答故。君看頭與足。",
    "X73n1452_019:0313a16": "本自安冠屨。譬如長鬣人。不以長為苦。一旦或人",
    "X73n1452_019:0313a17": "問。每睡無所措。歸來視上下。一夜著無處。展轉遂",
    "X73n1452_019:0313a18": "達晨。意欲盡鑷去。此言雖鄙淺。亦固有深趣。持此",
    "X73n1452_019:0313a19": "問法師。法師一笑許。",
    "X73n1452_019:0313a20": "蘇子恁麼來。法師恁麼住。兩名白拈賊。無舌能解語。",
    "X73n1452_019:0313a21": "此意本平常。遊人自多故。譬如風狂子。顛倒冠與屨。",
    "X73n1452_019:0313a22": "既以苦為樂。亦將樂為苦。夢中苦樂事。試問誰安措。",
    "X73n1452_019:0313a23": "長鬣我自裁。我裁我解處。無端我疑我。石火電光去。",
    "X73n1452_019:0313a24": "我若不疑我。從他趣非趣。忽逢明眼人。未語心先許。",
    "X73n1452_019:0313b01": "看桃花偈",
    "X73n1452_019:0313b02": "舊樹新花開共看。此花不異去年顏。誰知花笑人分",
    "X73n1452_019:0313b03": "別。榮落頻經樹本閒。",
    "X73n1452_019:0313b04": "讀普門品偈(并序)",
    "X73n1452_019:0313b05": "眾生三毒。習以成性。如油入麫。欲壓而出之。雖神",
    "X73n1452_019:0313b06": "禹莫能也。今此經云。若有眾生多於淫欲。常念恭",
    "X73n1452_019:0313b07": "敬觀世音菩薩。便得離欲等。既曰常念。又曰便離。",
    "X73n1452_019:0313b08": "則其辭勢義理。卒難消會。細而味之。常念則無閒",
    "X73n1452_019:0313b09": "斷。由無閒斷。始乃便得離欲。若然者。運東溟之水。",
    "X73n1452_019:0313b10": "救束薪之火。理必然也。雖然恭敬而常。苟非大明",
    "X73n1452_019:0313b11": "至勇者。其誰能之。且恭敬與懈慢。勢不兩立。苟見",
    "X73n1452_019:0313b12": "理未定。染習力猛。理不勝習。十戰九敗。如猩猩指",
    "X73n1452_019:0313b13": "酒而怒罵。於怒罵中。冥遭習轉。不覺不知。去而復",
    "X73n1452_019:0313b14": "返。酒香染神。神醉氣疲。罵力忽成軟暖。以口吸酒。",
    "X73n1452_019:0313b15": "是時也。不知有利。安知有害。不知有死。安知有身。",
    "X73n1452_019:0313b16": "余故曰。能常念恭敬觀世音菩薩者。復三毒而鑄",
    "X73n1452_019:0313b17": "三德。非大明至勇。孰能臻此。偈曰。",
    "X73n1452_019:0313b18": "恭敬受持。此經現前。此經現前。觀音說法。眼聽始玄。",
    "X73n1452_019:0313b19": "不以眼聽。却將耳聞。玄妙之聲。成愚癡雲。雲埋慧日。",
    "X73n1452_019:0313b20": "長處覆盆。讀此經者。恭敬為本。無擇長幼。佛性爾審。",
    "X73n1452_019:0313b21": "作如是觀。韋天護念。若己頭目。愛惜無倦。",
    "X73n1452_019:0313b22": "心塵無性偈",
    "X73n1452_019:0313b23": "心不自心。因塵而心。塵不自塵。因心而塵。因塵而心。",
    "X73n1452_019:0313b24": "喚誰作心。因心而塵。指何是塵。兩者既悟。萬法通真。",
    "X73n1452_019:0313c01": "送悟慈省親偈",
    "X73n1452_019:0313c02": "此身敢問自何來。四大分明土一堆。就裡有恩忘不",
    "X73n1452_019:0313c03": "得。西風落木渡江淮。",
    "X73n1452_019:0313c04": "示禪人",
    "X73n1452_019:0313c05": "流水松風總舌頭。真言萬古轉無休。若將兩耳終難",
    "X73n1452_019:0313c06": "聽。合調還須死髑髏。",
    "X73n1452_019:0313c07": "示申知離雄心偈(并序)",
    "X73n1452_019:0313c08": "夫雄心者。有不雄者為其母。今有人於此。不得其",
    "X73n1452_019:0313c09": "母。而欲強制其子。是謂子制子。子終不服。惟得母",
    "X73n1452_019:0313c10": "者。可以制子也。故曰銅山崩。雒鐘應。母囓指而子",
    "X73n1452_019:0313c11": "心痛。皆以母召子也。子孰不應。永嘉云。不離當處",
    "X73n1452_019:0313c12": "常湛然。子耶。母耶。知此者。是謂得母。",
    "X73n1452_019:0313c13": "雄心若可銷聲伎。片掌應須置岱嵩。欲海萬尋終莫",
    "X73n1452_019:0313c14": "測。愛源一滴竟何窮。",
    "X73n1452_019:0313c15": "書經薦父母入蘆山塔偈",
    "X73n1452_019:0313c16": "我父生時我逃逝。痛慚不得奉甘旨。我父死時我未",
    "X73n1452_019:0313c17": "歸。一抔之土孰揜骨。此慚此恨何時消。日增月累丘",
    "X73n1452_019:0313c18": "山積。丘山劫壞終有崩。劫壞山崩恨無盡。今仗佛光",
    "X73n1452_019:0313c19": "書此經。字字功德難思議。南無妙法蓮華經。經中之",
    "X73n1452_019:0313c20": "王我自性。以此功德報亡父。黑業頓謝生佛國。見佛",
    "X73n1452_019:0313c21": "聞法證實相。如戰有功得髻珠。願我亡父持此寶。徧",
    "X73n1452_019:0313c22": "照十方燄無際。我本母生不及養。寸心耿耿石難化。",
    "X73n1452_019:0313c23": "期酬至德無所從。慶我離塵為佛子。深思婦人婬業",
    "X73n1452_019:0313c24": "重。堅固難拔等須彌。須彌可傾婬難斷。津梁苦海須",
    "X73n1452_019:0314a01": "聖力。佛說諸經度眾生。皆先戒殺後婬欲。先婬後殺",
    "X73n1452_019:0314a02": "惟棱嚴。是故報母應仗此。南無無上棱嚴呪。消母婬",
    "X73n1452_019:0314a03": "業如天風。片晌之閒不可得。戒珠清淨光無缺。見佛",
    "X73n1452_019:0314a04": "聞法得自心。一切萬法悉堅固。我發此願等法性。見",
    "X73n1452_019:0314a05": "者聞者皆出苦。何況書經報父母。若無利益我不實。",
    "X73n1452_019:0314a06": "惟願二經入此塔。塔亦永永無圮壞。風鈴宣說諸呪",
    "X73n1452_019:0314a07": "心。有心無心俱悟入。又願因緣若至時。放大光明照",
    "X73n1452_019:0314a08": "法界。觸此光者生孝心。因此孝心得菩提。一燈傳至",
    "X73n1452_019:0314a09": "百千燈。百千燈傳永無盡。我願如是佛證知。法僧人",
    "X73n1452_019:0314a10": "天并八部。二經會上發心者。佛前立誓說諸呪。願護",
    "X73n1452_019:0314a11": "此經如護眼。在在處處恒不離。我今哀求說呪者。護",
    "X73n1452_019:0314a12": "我書經亦如是。我若成佛報汝恩。如我今日報父母。",
    "X73n1452_019:0314a13": "碎甲偈(并序)",
    "X73n1452_019:0314a14": "天折地裂。物莫不驚。髮脫爪枯。而人不覺。設或覺",
    "X73n1452_019:0314a15": "之。則與天折地裂。驚無不同者。此義甚微。徐而思",
    "X73n1452_019:0314a16": "之。思而知之。知無不覺。覺無不驚。驚則不忽。不忽",
    "X73n1452_019:0314a17": "則復。復則天本不裂。地本不折。髮本不脫。爪本不",
    "X73n1452_019:0314a18": "枯。偈曰。",
    "X73n1452_019:0314a19": "機無精麤。見者用之。纔欲生心。機則成疑。疑復不覺。",
    "X73n1452_019:0314a20": "天裂寧知。麤者如此。細者轉迷。根塵廓落。碎甲導師。",
    "X73n1452_019:0314a21": "豆佛禪師起龕偈",
    "X73n1452_019:0314a22": "百戰爭山河。埋骨只數步。千斛豆念佛。佛夢今朝破。",
    "X73n1452_019:0314a23": "凡聖情枯時。根塵瞥然墮。起龕佛威神。虗空合掌賀。",
    "X73n1452_019:0314a24": "髑髏何處埋。法身忽猛露。豆佛若有靈。當面肯錯過。",
    "X73n1452_019:0314b01": "雖然如是。且道起龕佛事畢。還有出身路否。咦。從來",
    "X73n1452_019:0314b02": "心外無毫髮。掘土埋人心用心。",
    "X73n1452_019:0314b03": "豆佛禪師懸真偈",
    "X73n1452_019:0314b04": "大地山河是阿誰。了無一法可思惟。登時豆佛全身",
    "X73n1452_019:0314b05": "顯。面面相看幾箇知。咦。雲山頭角露。流水解譚經。",
    "X73n1452_019:0314b06": "豆佛禪師停龕偈",
    "X73n1452_019:0314b07": "安樂巖前路不差。紛紛黑白閙烟霞。須知今日停龕",
    "X73n1452_019:0314b08": "處。雨霽叢林報覺芽。",
    "X73n1452_019:0314b09": "豆佛禪師撒沙藏龕偈",
    "X73n1452_019:0314b10": "一把吉祥沙。安樂潭中撒。藏龕千萬年。兒孫常秀發。",
    "X73n1452_019:0314b11": "沐浴畢偈",
    "X73n1452_019:0314b12": "入水出水。中邊何在。纔稍停思。滿身白癩。",
    "X73n1452_019:0314b13": "示安公偈",
    "X73n1452_019:0314b14": "安公患足疾。紫栢施爪甲。適然爬癢處。根塵頓廓落。",
    "X73n1452_019:0314b15": "是時問病足。利口請置閣。此意頗平常。智者摸不著。",
    "X73n1452_019:0314b16": "問本亭偈寄崐巖鄭居士",
    "X73n1452_019:0314b17": "清淨本然問本然。瑯琊長水舊機緣。五峰雙澗亭中",
    "X73n1452_019:0314b18": "客。七塔一池為我嚴。",
    "X73n1452_019:0314b19": "空谷偈",
    "X73n1452_019:0314b20": "萬人呼空谷。空谷一齊應。人谷若知萬。兩者皆有病。",
    "X73n1452_019:0314b21": "病在心生時。早出人谷境。寵辱若萬人。驚若空有應。",
    "X73n1452_019:0314b22": "瞥爾生欣戚。驚亦早越境。我以比量智。人谷理自定。",
    "X73n1452_019:0314b23": "寵辱不重辨。驚理人谷境。",
    "X73n1452_019:0314b24": "粥偈",
    "X73n1452_019:0314c01": "一碗道心粥。勝飲人參湯。米豈有兩般。須知在心腸。",
    "X73n1452_019:0314c02": "細人不惜福。徒自日損傷。智者慚愧重。心田種日香。",
    "X73n1452_019:0314c03": "示匡石居士",
    "X73n1452_019:0314c04": "分明大地本無塵。水火何曾有異真。燈下研窮悵然",
    "X73n1452_019:0314c05": "去。朝中還是夜來人。",
    "X73n1452_019:0314c06": "弔沈母偈",
    "X73n1452_019:0314c07": "地水火風處處有。遇緣假合成身首。達人了此遺生",
    "X73n1452_019:0314c08": "死。是名真得無量壽。尊堂報盡還其本。地水火風不",
    "X73n1452_019:0314c09": "可混。以情觀之有死生。以理推之無加損。山高水深",
    "X73n1452_019:0314c10": "不改常。桃紅梅白皆配色。一度花開一度春。年年昆",
    "X73n1452_019:0314c11": "季增悲泣。",
    "X73n1452_019:0314c12": "次邸店偈",
    "X73n1452_019:0314c13": "此邸喻三界。嘉賓若驟雨。忽散而忽聚。得示無生旨。",
    "X73n1452_019:0314c14": "其奈翳眼人。當面不遑視。有問臺山路。出門驀直去。",
    "X73n1452_019:0314c15": "斷峰偈",
    "X73n1452_019:0314c16": "古今不可得。孰覔前後際。生佛不可得。孰立真俗諦。",
    "X73n1452_019:0314c17": "為有下劣故。寶几與珍御。為有驚異故。黧奴與白牯。",
    "X73n1452_019:0314c18": "皆隨眾顛倒。曰此緇此素。素因緇得名。緇非素無謂。",
    "X73n1452_019:0314c19": "究竟緇素閒。了無真實義。前後並真俗。言際亦如是。",
    "X73n1452_019:0314c20": "窮際際不有。斷將安所寄。直下心言絕。眨眼涉思慮。",
    "X73n1452_019:0314c21": "木人拍手萬峰頭。石女崖前笑相覷。",
    "X73n1452_019:0314c22": "示僧",
    "X73n1452_019:0314c23": "祖宗一片閒田地。無奈兒孫懶不耕。日久歲深荒沒",
    "X73n1452_019:0314c24": "盡。苟非的骨謾翻騰。",
    "X73n1452_019:0315a01": "憩古岩偈",
    "X73n1452_019:0315a02": "人生誰百年。轉眼即來世。浮榮鏡中花。苦海無邊際。",
    "X73n1452_019:0315a03": "楚漢競雌雄。只今成何事。奚若守心城。護此光明地。",
    "X73n1452_019:0315a04": "劫燒渠不然。煩濁渠不穢。靈機統六門。出入洩真意。",
    "X73n1452_019:0315a05": "勸君觀岩石。龕內佛是你。苟非大丈夫。未易承當去。",
    "X73n1452_019:0315a06": "示于中甫",
    "X73n1452_019:0315a07": "直下寸絲渾不挂。熱屎潑人誰不怕。披毛戴角解翻",
    "X73n1452_019:0315a08": "身。跛跛[跳-兆+挈][跳-兆+挈]活卓卓。",
    "X73n1452_019:0315a09": "觀射偈",
    "X73n1452_019:0315a10": "空含箭跡箭穿空。空箭難分體異同。若謂空中無箭",
    "X73n1452_019:0315a11": "道。分明箭過於空中。空玄含箭難觀跡。箭妙穿空不",
    "X73n1452_019:0315a12": "見踪。假使箭空微有礙。如何彼此得圓融。",
    "X73n1452_019:0315a13": "沐浴碧雲禪房覩羅什道影",
    "X73n1452_019:0315a14": "一光東照。法被支那。雖義有淺深。乘分大小。皆金",
    "X73n1452_019:0315a15": "口所宣也。至於譯經者流。無慮百餘家。若夫文質",
    "X73n1452_019:0315a16": "精到。逗機不爽。無越什師。予素欽渴慈雨。竊恨不",
    "X73n1452_019:0315a17": "得並世而生。一奉瓶錫。萬曆歲在癸巳春。信宿碧",
    "X73n1452_019:0315a18": "雲寺。辱雲莊禪丈。為予設浴。既而慶覩什師道影。",
    "X73n1452_019:0315a19": "於其禪室。再拜稽首。而說偈言。",
    "X73n1452_019:0315a20": "稽首羅什師。文字般若海。澡沐如來言。鮮潔流法界。",
    "X73n1452_019:0315a21": "愧我生末世。不遑奉瓶錫。徒瞻尊者影。痛生殷重想。",
    "X73n1452_019:0315a22": "冥藉慈悲力。拔我出愚垢。澡沐知見水。潤此實相印。",
    "X73n1452_019:0315a23": "不待鑿乾土。坐飽般若漿。無擇聲與色。及以牛馬音。",
    "X73n1452_019:0315a24": "戲笑與唾罵。土石諸荊棘。皆語言三昧。雲莊聚寶山。",
    "X73n1452_019:0315b01": "松下迸玉髓。汲引繞階砌。流入香積厨。轉冷為溫泉。",
    "X73n1452_019:0315b02": "襍以諸藥草。乘熱貯木盆。直作香水壑。愍我行脚倦。",
    "X73n1452_019:0315b03": "衣弊風塵集。拋擲清泠中。沒頭兼浸足。辟如春波裏。",
    "X73n1452_019:0315b04": "殘冰蕩能幾。妙觸宣明時。根塵不可得。伸手摸虗空。",
    "X73n1452_019:0315b05": "虗空寧有骨。却被什師見。吟吟笑不止。咄哉呼稚子。",
    "X73n1452_019:0315b06": "莫以眼觀眼。眼若能自觀。終非是己眼。眼雖不自觀。",
    "X73n1452_019:0315b07": "己眼非不有。子能如是解。盆即廣長舌。出沒舌相端。",
    "X73n1452_019:0315b08": "不被舌相礙。是謂如來使。亦名觀自在。若人擬澡沐。",
    "X73n1452_019:0315b09": "先當知此偈。不知而費水。功罪誰復據。",
    "X73n1452_019:0315b11": "紫栢老人集卷之十九"
}