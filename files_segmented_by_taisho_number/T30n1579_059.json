{
    "T30n1579_059:0627a02": "瑜伽師地論卷第五十九",
    "T30n1579_059:0627a04": "彌勒菩薩說",
    "T30n1579_059:0627a05": "三藏法師玄奘奉　詔譯",
    "T30n1579_059:0627a06": "攝決擇分中有尋有伺等三地之二",
    "T30n1579_059:0627a07": "問貪等十煩惱。幾能發業幾不能發。答一",
    "T30n1579_059:0627a08": "切能發。若諸煩惱猛利現行。方能發起往惡",
    "T30n1579_059:0627a09": "趣業。非諸失念而現行者。又分別起能發",
    "T30n1579_059:0627a10": "此業。非任運起。",
    "T30n1579_059:0627a11": "問諸煩惱有幾相。答略有三相。一自相。二",
    "T30n1579_059:0627a12": "共相。三差別相。自相者。謂貪瞋等各各自性",
    "T30n1579_059:0627a13": "所攝相。共相者。謂諸煩惱無有差別。一切",
    "T30n1579_059:0627a14": "皆同不寂靜相。差別相者。復有二種。一門",
    "T30n1579_059:0627a15": "差別相。二轉差別相。門差別相者。謂結縛隨",
    "T30n1579_059:0627a16": "眠隨煩惱纏等。如本地分已說。轉差別相者。",
    "T30n1579_059:0627a17": "謂隨眠轉故。所緣轉故。現行轉故。品差別轉",
    "T30n1579_059:0627a18": "故。力無力轉故。因果轉故。迷行轉故。",
    "T30n1579_059:0627a19": "復次隨眠轉相略有十八。一隨逐自境隨眠。",
    "T30n1579_059:0627a20": "二隨逐他境隨眠。三被損隨眠。四不被損隨",
    "T30n1579_059:0627a21": "眠。五隨增隨眠。六不隨增隨眠。七具分隨眠。",
    "T30n1579_059:0627a22": "八不具分隨眠。九可害隨眠。十不可害隨眠。",
    "T30n1579_059:0627a23": "十一增上隨眠。十二平等隨眠。十三下劣隨",
    "T30n1579_059:0627a24": "眠。十四覺悟隨眠。十五不覺悟隨眠。十六能",
    "T30n1579_059:0627a25": "生多苦隨眠。十七能生少苦隨眠。十八不能",
    "T30n1579_059:0627a26": "生苦隨眠。隨逐自境隨眠者。謂三界中自地",
    "T30n1579_059:0627a27": "所攝隨眠。隨逐他境隨眠者。謂生上下地下",
    "T30n1579_059:0627a28": "上煩惱所逐隨眠。被損隨眠者。謂世間離欲",
    "T30n1579_059:0627a29": "下地隨眠。不被損隨眠者。謂已離欲或未離",
    "T30n1579_059:0627b01": "欲自地隨眠。隨增隨眠者。謂自地隨眠。不隨",
    "T30n1579_059:0627b02": "增隨眠者。謂他地隨眠。具分隨眠者。謂諸異",
    "T30n1579_059:0627b03": "生所有隨眠。不具分隨眠者。謂諸有學非異",
    "T30n1579_059:0627b04": "生者所有隨眠。可害隨眠者。謂般涅槃法所",
    "T30n1579_059:0627b05": "有隨眠。不可害隨眠者。謂不般涅槃法所有",
    "T30n1579_059:0627b06": "隨眠。增上隨眠者。謂貪等行所有隨眠。平等",
    "T30n1579_059:0627b07": "隨眠者。謂等分行所有隨眠。下劣隨眠者。謂",
    "T30n1579_059:0627b08": "薄塵行所有隨眠。覺悟隨眠者。謂諸纏果與",
    "T30n1579_059:0627b09": "纏俱轉隨眠。不覺悟隨眠者。謂離諸纏而",
    "T30n1579_059:0627b10": "恒隨逐隨眠。能生多苦隨眠者。謂欲界隨眠。",
    "T30n1579_059:0627b11": "能生少苦隨眠者。謂色無色界隨眠。不能生",
    "T30n1579_059:0627b12": "苦隨眠者。謂得自在菩薩所有隨眠。",
    "T30n1579_059:0627b13": "問如說麁重體性名隨眠。此煩惱品麁重",
    "T30n1579_059:0627b14": "望彼諸行。當言有異為不異耶。答當言",
    "T30n1579_059:0627b15": "有異。何以故。由阿羅漢永害一切煩惱麁",
    "T30n1579_059:0627b16": "重而諸行相續猶未斷絕故。問有幾麁重",
    "T30n1579_059:0627b17": "攝諸麁重。答略有十八。一自性異熟麁重。",
    "T30n1579_059:0627b18": "二自性煩惱麁重。三自性業麁重。四煩惱障",
    "T30n1579_059:0627b19": "麁重。五業障麁重。六異熟障麁重。七蓋麁重。",
    "T30n1579_059:0627b20": "八不正尋思麁重。九愁惱麁重。十怖畏麁重。",
    "T30n1579_059:0627b21": "十一劬勞麁重。十二飲食麁重。十三眠夢麁",
    "T30n1579_059:0627b22": "重。十四婬欲麁重。十五界不平等麁重。十",
    "T30n1579_059:0627b23": "六時分變異麁重。十七終沒麁重。十八遍行",
    "T30n1579_059:0627b24": "麁重。如是麁重如前應知。復次所緣現行",
    "T30n1579_059:0627b25": "二轉。於其自處當廣宣說。品差別轉當知",
    "T30n1579_059:0627b26": "如前蘊善巧說。力無力轉當知如前本地分",
    "T30n1579_059:0627b27": "說。因果轉者。謂煩惱業生皆以煩惱為因",
    "T30n1579_059:0627b28": "果。亦如是隨應當知。欲界一分不善煩惱",
    "T30n1579_059:0627b29": "有異熟果。應知所餘無異熟果。迷行轉者。",
    "T30n1579_059:0627c01": "如本地分。七種已列義別云何。謂薩迦耶見。",
    "T30n1579_059:0627c02": "邊執見。邪見。此三於所知境。起邪了行。於",
    "T30n1579_059:0627c03": "四聖諦迷行轉故。無明一種是不了行。疑是",
    "T30n1579_059:0627c04": "了不了行。見取戒禁取及貪瞋等。緣見為",
    "T30n1579_059:0627c05": "境。見所斷者。彼一切皆是執邪了行。即此",
    "T30n1579_059:0627c06": "一切迷苦集諦者。是迷彼因緣所依處行。",
    "T30n1579_059:0627c07": "即此一切迷滅道諦者。是迷彼怖畏生行。",
    "T30n1579_059:0627c08": "即彼一切任運所起修道斷者。是任運現行",
    "T30n1579_059:0627c09": "迷執行。復次如前所說一切煩惱障治差",
    "T30n1579_059:0627c10": "別。但依化宜顯示麁相。建立煩惱迷執邪",
    "T30n1579_059:0627c11": "行。為令所化有情於種種煩惱諸行過失",
    "T30n1579_059:0627c12": "易生解故。今當總辯一切煩惱如實巨細",
    "T30n1579_059:0627c13": "之相。建立迷執諸行差別。問如是諸煩惱幾",
    "T30n1579_059:0627c14": "有事幾無事。答諸見與慢是無事。於諸行",
    "T30n1579_059:0627c15": "中實無有我。而分別轉故。貪恚是有事。無",
    "T30n1579_059:0627c16": "明疑通二種。",
    "T30n1579_059:0627c17": "問是諸煩惱幾與樂根相應。乃至幾與捨",
    "T30n1579_059:0627c18": "根相應。答若任運生一切煩惱。皆於三受",
    "T30n1579_059:0627c19": "現行可得。是故通一切識身者。與一切根",
    "T30n1579_059:0627c20": "相應。不通一切識身者。與意地一切根相",
    "T30n1579_059:0627c21": "應。不任運生一切煩惱隨其所應諸根相",
    "T30n1579_059:0627c22": "應。我今當說。貪於一時樂喜相應。或於一",
    "T30n1579_059:0627c23": "時憂苦相應。或於一時與捨相應。問如何",
    "T30n1579_059:0627c24": "等。答如有一或於樂受起會遇愛不乖離",
    "T30n1579_059:0627c25": "愛。而現在前遂於樂受不會遇非會遇。若",
    "T30n1579_059:0627c26": "乖離非和合。或於苦受起不會愛若乖離",
    "T30n1579_059:0627c27": "愛。而現在前遂於苦受合會非不合會。不",
    "T30n1579_059:0627c28": "乖離非乖離。由是因緣貪於一時憂苦相",
    "T30n1579_059:0627c29": "應。與此相違喜樂相應。若於不苦不樂位",
    "T30n1579_059:0628a01": "而生味著。當知此貪捨根相應。恚於一時",
    "T30n1579_059:0628a02": "憂苦相應。或有一時喜樂相應。問如何等。",
    "T30n1579_059:0628a03": "答如有一自然為苦逼切身心。遂於內苦",
    "T30n1579_059:0628a04": "作意思惟發恚恨心。或於非愛諸行有情及",
    "T30n1579_059:0628a05": "諸法所。作意思惟發恚恨心。由是故恚憂苦",
    "T30n1579_059:0628a06": "相應。問恚與喜樂相應如何等。答如有一",
    "T30n1579_059:0628a07": "於怨家等非愛有情起恚惱心。作意思惟",
    "T30n1579_059:0628a08": "願彼沒苦。沒已不濟。或不得樂得已還失。",
    "T30n1579_059:0628a09": "若遂所願便生喜樂。由是故恚喜樂相應。",
    "T30n1579_059:0628a10": "薩迦耶見及邊執見。若於樂俱行蘊觀我我",
    "T30n1579_059:0628a11": "所。或觀為常。喜根相應。若於苦俱行蘊觀",
    "T30n1579_059:0628a12": "我我所。或觀為常。憂根相應。若於捨俱行",
    "T30n1579_059:0628a13": "蘊觀我我所。或觀為常。捨根相應。斷見攝",
    "T30n1579_059:0628a14": "邊執見。當知一切與彼相違。見取戒禁取。",
    "T30n1579_059:0628a15": "取彼見故隨其所應如彼相應。邪見一種。",
    "T30n1579_059:0628a16": "先作妙行憂根相應。先作惡行喜根相應。",
    "T30n1579_059:0628a17": "慢於一時喜根相應。或於一時憂根相應。",
    "T30n1579_059:0628a18": "問如何等。答略有二慢。一高舉慢。二卑下",
    "T30n1579_059:0628a19": "慢。又高舉慢有三高舉。何等為三。謂稱量",
    "T30n1579_059:0628a20": "高舉。解了高舉。利養高舉。此高舉慢喜根相",
    "T30n1579_059:0628a21": "應。若卑下慢與彼相違憂根相應。疑若於利",
    "T30n1579_059:0628a22": "養恭敬稱譽樂善趣等決定事中。他所導引",
    "T30n1579_059:0628a23": "令猶豫者。憂根相應。於無利養不敬譏毀",
    "T30n1579_059:0628a24": "苦惡趣等決定事中。他所導引令猶豫者。",
    "T30n1579_059:0628a25": "喜根相應。無明通與五根相應。所餘相應引",
    "T30n1579_059:0628a26": "事指斥文不復現。先辯煩惱諸根相應。但",
    "T30n1579_059:0628a27": "約麁相道理建立。令初行者解無亂故。今",
    "T30n1579_059:0628a28": "約巨細道理建立。令久行者了自他身種",
    "T30n1579_059:0628a29": "種行解差別轉故。",
    "T30n1579_059:0628b01": "復次諸煩惱略有三聚。一欲界繫。二色界繫。",
    "T30n1579_059:0628b02": "三無色界繫。問如是三聚。幾不善幾無記。答",
    "T30n1579_059:0628b03": "初聚一分是不善。餘二聚是無記。諸不善者。",
    "T30n1579_059:0628b04": "是有異熟非餘。問幾多性幾少性。答初多性",
    "T30n1579_059:0628b05": "餘不爾。如多性少性如是。猛利長時染惱",
    "T30n1579_059:0628b06": "性。非猛利長時染惱性。發起外門雜染性。發",
    "T30n1579_059:0628b07": "起內門雜染性。發起惡行性。發起非惡行性。",
    "T30n1579_059:0628b08": "能生多苦性。能生少苦性。大有罪性。小有罪",
    "T30n1579_059:0628b09": "性。遲離欲性。速離欲性。不離欲所顯性。離欲",
    "T30n1579_059:0628b10": "所顯性。三摩地相違性。非三摩地相違性。非",
    "T30n1579_059:0628b11": "一種相生決定性。一種相生決定性等。當知",
    "T30n1579_059:0628b12": "亦爾。中嗢拕南曰。",
    "T30n1579_059:0628b13": "多染惱內門　　惡行生諸苦",
    "T30n1579_059:0628b14": "有罪遲離欲　　三摩地生等",
    "T30n1579_059:0628b15": "復次云何能斷煩惱。齊何當言已斷煩惱。",
    "T30n1579_059:0628b16": "從何煩惱而可說斷。斷諸煩惱為頓為",
    "T30n1579_059:0628b17": "漸。云何次第斷諸煩惱。諸煩惱斷復有幾",
    "T30n1579_059:0628b18": "種。煩惱斷已有何等相。諸煩惱斷有何勝",
    "T30n1579_059:0628b19": "利。",
    "T30n1579_059:0628b20": "謂善法資糧已積集故。已得證入方便地",
    "T30n1579_059:0628b21": "故。證得見地故。積習修地故。能斷煩惱",
    "T30n1579_059:0628b22": "得究竟地。當言已斷一切煩惱。復有差別。",
    "T30n1579_059:0628b23": "謂由修習四種瑜伽能斷煩惱。若善修習",
    "T30n1579_059:0628b24": "如是四種。當言已斷一切煩惱。四種瑜伽",
    "T30n1579_059:0628b25": "如聲聞地已說其相。復有差別。謂相續成",
    "T30n1579_059:0628b26": "熟故。得隨順教故。內正作意故。對治道生",
    "T30n1579_059:0628b27": "故。能斷煩惱。修對治道已到究竟。當言",
    "T30n1579_059:0628b28": "已斷一切煩惱。復有差別。謂了知煩惱事",
    "T30n1579_059:0628b29": "故。了知煩惱自性故。了知煩惱過患故。煩",
    "T30n1579_059:0628c01": "惱生已不堅著故。攝受對治故。能斷煩惱。",
    "T30n1579_059:0628c02": "對治已生當言已斷一切煩惱。復有差別。",
    "T30n1579_059:0628c03": "修奢摩他故。修毘鉢舍那故。能斷煩惱。若",
    "T30n1579_059:0628c04": "諸相縛已得解脫。諸麁重縛亦得解脫。當",
    "T30n1579_059:0628c05": "言已斷一切煩惱。如世尊言。",
    "T30n1579_059:0628c06": "相縛縛眾生　　亦由麁重縛",
    "T30n1579_059:0628c07": "善雙修止觀　　方乃俱解脫",
    "T30n1579_059:0628c08": "復有差別。謂了知所緣故。喜樂所緣故。能",
    "T30n1579_059:0628c09": "斷煩惱所依已滅故。已得轉依故。當言已",
    "T30n1579_059:0628c10": "斷一切煩惱。",
    "T30n1579_059:0628c11": "復次從彼相應及所緣故煩惱可斷。所以者",
    "T30n1579_059:0628c12": "何。對治道生煩惱不起得無生法。是故說",
    "T30n1579_059:0628c13": "名斷彼相應。相應斷已。不復緣境故。從所",
    "T30n1579_059:0628c14": "緣亦說名斷。",
    "T30n1579_059:0628c15": "復次見斷煩惱頓斷非漸。所以者何。由現觀",
    "T30n1579_059:0628c16": "智諦現觀故能斷見道所斷煩惱。然此現觀",
    "T30n1579_059:0628c17": "與壞緣諦作意相應。是故三心頓斷一切",
    "T30n1579_059:0628c18": "迷苦諦等見斷煩惱。修斷煩惱漸次而斷。數",
    "T30n1579_059:0628c19": "數修道方能斷故。",
    "T30n1579_059:0628c20": "復次最初應斷不善事業及諸惡見。謂在家",
    "T30n1579_059:0628c21": "者。次復應斷樂出家障。謂欲尋思。恚尋思。",
    "T30n1579_059:0628c22": "害尋思。次復應斷不定心者三摩地障。謂",
    "T30n1579_059:0628c23": "眷屬尋思。國土尋思。不死尋思。次復應斷",
    "T30n1579_059:0628c24": "得作意障。謂樂遠離品身諸麁重。次復",
    "T30n1579_059:0628c25": "應斷見斷煩惱。次復應斷修斷煩惱。次復",
    "T30n1579_059:0628c26": "應斷屬苦屬憂屬樂屬憙。及屬諸捨諸定障",
    "T30n1579_059:0628c27": "品障礙煩惱。次復有一補特伽羅。應斷所",
    "T30n1579_059:0628c28": "知障品諸障。由此次第應斷煩惱。",
    "T30n1579_059:0628c29": "復次諸煩惱斷當知多種。略則為二。一諸纏",
    "T30n1579_059:0629a01": "斷。二隨眠斷。諸纏斷者。謂貪瞋斷乃至疑斷。",
    "T30n1579_059:0629a02": "薩迦耶見斷乃至邪見斷。見苦所斷斷乃至",
    "T30n1579_059:0629a03": "修道所斷斷。欲界所繫斷。乃至無色界所繫",
    "T30n1579_059:0629a04": "斷。散亂斷曉悟斷。羸劣斷制伏斷離繫斷。當",
    "T30n1579_059:0629a05": "知離繫斷即是隨眠斷。",
    "T30n1579_059:0629a06": "復次煩惱斷已。於可愛法若劣若勝若現在",
    "T30n1579_059:0629a07": "前若不現前。雖猛利見而觀察之亦不染",
    "T30n1579_059:0629a08": "著。如於可愛而不生愛如是。於可瞋法",
    "T30n1579_059:0629a09": "亦不生瞋。於可癡法亦不生癡。又眼見",
    "T30n1579_059:0629a10": "諸色不喜不憂。但住於捨正念正知。如",
    "T30n1579_059:0629a11": "眼見。色乃至意知法亦爾。又性少欲成就第",
    "T30n1579_059:0629a12": "一真實少欲。如少欲如是。喜足遠離。勇猛",
    "T30n1579_059:0629a13": "精進。安住正念。寂定聰慧亦爾。於無戲論",
    "T30n1579_059:0629a14": "任性好樂。於有戲論策勵其心方能緣慮。",
    "T30n1579_059:0629a15": "如是等輩當知煩惱已斷之相。復次煩惱斷",
    "T30n1579_059:0629a16": "者有多勝利。謂隨證得超越憂苦超越喜",
    "T30n1579_059:0629a17": "樂。超越色想及與有對種種性想。超惡趣",
    "T30n1579_059:0629a18": "苦。超越生等一切種苦。又證安隱第一安",
    "T30n1579_059:0629a19": "隱。又證清涼第一清涼。又得第一現法樂",
    "T30n1579_059:0629a20": "住。隨其自心自在而轉。若行若住隨所欲",
    "T30n1579_059:0629a21": "樂所證之法。無復退轉。於自義利圓滿究",
    "T30n1579_059:0629a22": "竟。於諸所作無復希望。或復有一修利他",
    "T30n1579_059:0629a23": "行。為欲利益安樂眾生哀愍世間。令諸",
    "T30n1579_059:0629a24": "天人利益安樂。當知煩惱斷者。有如是等",
    "T30n1579_059:0629a25": "眾多勝利。復次煩惱緣境略有十五。一具分",
    "T30n1579_059:0629a26": "緣。謂身見等。二一分緣。謂貪瞋慢等。三有事",
    "T30n1579_059:0629a27": "緣。謂諸有事煩惱。四無事緣。謂諸無事煩",
    "T30n1579_059:0629a28": "惱。五內緣。謂緣六處定不定地所有煩惱。",
    "T30n1579_059:0629a29": "六外緣。謂緣妙五欲所有煩惱。七現見緣。",
    "T30n1579_059:0629b01": "謂緣現在所有煩惱。八不現見緣。謂緣去",
    "T30n1579_059:0629b02": "來所有煩惱。九自類緣。謂緣自類煩惱所",
    "T30n1579_059:0629b03": "有煩惱。十他類緣。謂緣異類煩惱及緣煩",
    "T30n1579_059:0629b04": "惱事所有煩惱。十一有緣。謂緣後有所有",
    "T30n1579_059:0629b05": "煩惱。十二無有緣。謂緣斷無有所有煩惱。",
    "T30n1579_059:0629b06": "十三自境緣。謂欲界於欲行煩惱。色界於",
    "T30n1579_059:0629b07": "色行煩惱。無色界於無色行煩惱。十四他",
    "T30n1579_059:0629b08": "境緣。謂色界於欲行煩惱。無色界於色行",
    "T30n1579_059:0629b09": "煩惱。又復下地於上地煩惱。所以者何。生",
    "T30n1579_059:0629b10": "上地者於彼下地諸有情所。由常恒樂淨",
    "T30n1579_059:0629b11": "具勝功德自謂為勝故。十五無境緣。謂緣",
    "T30n1579_059:0629b12": "分別所計滅道及廣大佛法等所有煩惱。",
    "T30n1579_059:0629b13": "復次煩惱現行有二十種。謂二十種補特伽",
    "T30n1579_059:0629b14": "羅。依二十緣起。二十種現行煩惱",
    "T30n1579_059:0629b15": "云何二十補特伽羅。一在家。二出家。三住惡",
    "T30n1579_059:0629b16": "說法。四住善說法。五增上煩惱行。六等分行。",
    "T30n1579_059:0629b17": "七薄塵行。八世間離欲。九未離欲。十見聖迹。",
    "T30n1579_059:0629b18": "十一未見聖迹。十二執著。十三不執著。十四",
    "T30n1579_059:0629b19": "觀察。十五睡眠。十六覺悟。十七幼少。十八根",
    "T30n1579_059:0629b20": "成熟。十九般涅槃法。二十不般涅槃法。",
    "T30n1579_059:0629b21": "云何二十煩惱現行。一隨所欲纏現行。二不",
    "T30n1579_059:0629b22": "隨所欲纏現行。三無所了知煩惱現行。四有",
    "T30n1579_059:0629b23": "所了知煩惱現行。五麁煩惱現行。六等煩惱",
    "T30n1579_059:0629b24": "現行。七微煩惱現行。八內門煩惱現行。九外",
    "T30n1579_059:0629b25": "門煩惱現行。十失念煩惱現行。十一猛利煩",
    "T30n1579_059:0629b26": "惱現行。十二分別所起煩惱現行。十三任運",
    "T30n1579_059:0629b27": "所起煩惱現行。十四尋思煩惱現行。十五不",
    "T30n1579_059:0629b28": "自在煩惱現行。十六自在煩惱現行。十七非",
    "T30n1579_059:0629b29": "所依位煩惱現行。十八所依位煩惱現行。十",
    "T30n1579_059:0629c01": "九可救療煩惱現行。二十不可救療煩惱現",
    "T30n1579_059:0629c02": "行。云何二十煩惱現行緣。一樂緣。二苦緣。三",
    "T30n1579_059:0629c03": "不苦不樂緣。四欲緣。五尋思緣。六觸緣。七隨",
    "T30n1579_059:0629c04": "眠緣。八宿習緣。九親近惡友緣。十聞不正法",
    "T30n1579_059:0629c05": "緣。十一不正作意緣。十二不信緣。十三懈怠",
    "T30n1579_059:0629c06": "緣。十四失念緣。十五散亂緣。十六惡慧緣。十",
    "T30n1579_059:0629c07": "七放逸緣。十八煩惱緣。十九未離欲緣。二十",
    "T30n1579_059:0629c08": "異生性緣。依此諸緣故煩惱現行。",
    "T30n1579_059:0629c09": "問於彼彼界結生相續彼彼身中。當言全",
    "T30n1579_059:0629c10": "界一切煩惱皆結生耶。為不全耶。答當言",
    "T30n1579_059:0629c11": "全非不全。何以故。若未離欲。於自生處",
    "T30n1579_059:0629c12": "方得受生。非離欲故。又未離欲者。諸煩惱",
    "T30n1579_059:0629c13": "品所有麁重。隨縛自身。亦能為彼異身生",
    "T30n1579_059:0629c14": "因。由是因緣當知一切煩惱皆結生相續。",
    "T30n1579_059:0629c15": "又將受生時。於自體上貪愛現行。於男於",
    "T30n1579_059:0629c16": "女若愛若恚亦互現行。又疑現行彼作是思。",
    "T30n1579_059:0629c17": "此男此女今為與我共行事不。又於內外",
    "T30n1579_059:0629c18": "我我所見及我慢等皆亦現行。由此因緣當",
    "T30n1579_059:0629c19": "知一切煩惱皆得結生相續。",
    "T30n1579_059:0629c20": "復次結生相續略有七種。一纏及隨眠結生",
    "T30n1579_059:0629c21": "相續。謂諸異生。二唯隨眠結生相讀。謂見",
    "T30n1579_059:0629c22": "聖迹。三正知入胎結生相續。謂轉輪王。四正",
    "T30n1579_059:0629c23": "知入住結生相續。謂諸獨覺。五於一切位不",
    "T30n1579_059:0629c24": "失正念結生相續。謂諸菩薩。六業所引發結",
    "T30n1579_059:0629c25": "生相續。謂除菩薩結生相續。七智所引發結",
    "T30n1579_059:0629c26": "生相續。謂諸菩薩。又有引無義利結生相",
    "T30n1579_059:0629c27": "續。謂即業所引發結生相續。又有能引義",
    "T30n1579_059:0629c28": "利結生相續。謂智所引發結生相續。如是",
    "T30n1579_059:0629c29": "總說結生相續。或七或九。",
    "T30n1579_059:0630a01": "復次於此處。所有餘一切順前句順後句。",
    "T30n1579_059:0630a02": "及四句等如理決擇文更不復現。2目 結頌後嗢拕南",
    "T30n1579_059:0630a03": "曰。",
    "T30n1579_059:0630a04": "業相事樂等　　不善等及斷",
    "T30n1579_059:0630a05": "所緣與現行　　續生最為後",
    "T30n1579_059:0630a06": "如是已說煩惱雜染決擇。業雜染決擇。我今",
    "T30n1579_059:0630a07": "當說。如先所說業雜染義。當知此業亦由",
    "T30n1579_059:0630a08": "五相建立差別。謂根本業道所攝身語意業。",
    "T30n1579_059:0630a09": "及彼方便後起所攝諸業。如先所說不善",
    "T30n1579_059:0630a10": "業道。名根本業道所攝不善身語意業。",
    "T30n1579_059:0630a11": "建立彼殺生等不善業道自相。謂染污心起",
    "T30n1579_059:0630a12": "彼欲樂。即於是處彼業現行而得究竟。當",
    "T30n1579_059:0630a13": "知總名殺生等一切業道自相。",
    "T30n1579_059:0630a14": "染污心者。謂貪者貪所蔽。瞋者瞋所蔽。癡",
    "T30n1579_059:0630a15": "者癡所蔽。設有染污心不起彼欲樂。雖",
    "T30n1579_059:0630a16": "於是處彼業現行而得究竟。然此惡業非",
    "T30n1579_059:0630a17": "是圓滿業道所攝。設有染污心及起彼欲",
    "T30n1579_059:0630a18": "樂。而顛倒心設於餘事彼業現行而得究",
    "T30n1579_059:0630a19": "竟。此業亦非圓滿業道所攝。設有染污心",
    "T30n1579_059:0630a20": "及起彼欲樂。即於是處業不現行而得究",
    "T30n1579_059:0630a21": "竟。此業亦非圓滿業道所攝。設有染污心",
    "T30n1579_059:0630a22": "及起彼欲樂。即於是處彼業現行而不究",
    "T30n1579_059:0630a23": "竟。此業亦非圓滿業道所攝。若有染污心",
    "T30n1579_059:0630a24": "及起彼欲樂。即於是處彼業現行而得究",
    "T30n1579_059:0630a25": "竟。具一切支此業乃名圓滿業道所攝。由",
    "T30n1579_059:0630a26": "此略說業道自相。一切不善業道自相應隨",
    "T30n1579_059:0630a27": "決了。復次若廣建立十惡業道自性差別。",
    "T30n1579_059:0630a28": "由五相。何等為五。一事。二想。三欲樂。四煩",
    "T30n1579_059:0630a29": "惱。五方便究竟。事者。一一業道各別決定",
    "T30n1579_059:0630b01": "所依處事。或有情數或非有情數。隨其所應",
    "T30n1579_059:0630b02": "十惡業道依之而轉。想者有四。謂於彼非",
    "T30n1579_059:0630b03": "彼想。非於彼彼想。於彼彼想。非於彼非",
    "T30n1579_059:0630b04": "彼想。欲樂者。或有倒想或無倒想樂所作",
    "T30n1579_059:0630b05": "欲。煩惱者。或貪或瞋或癡。或貪瞋或貪癡或",
    "T30n1579_059:0630b06": "瞋癡。或貪瞋癡一切皆具。方便究竟者。即於",
    "T30n1579_059:0630b07": "所欲作業隨起方便。或於爾時或於後時",
    "T30n1579_059:0630b08": "而得究竟。由此五相於殺生乃至邪見諸",
    "T30n1579_059:0630b09": "業道中。隨其所應當廣建立圓滿自性十",
    "T30n1579_059:0630b10": "種差別。殺生業道以有情數眾生為事。若",
    "T30n1579_059:0630b11": "能害者於眾生所。作眾生想起害生欲。此",
    "T30n1579_059:0630b12": "想即名於彼眾生名不顛倒想。依此想故",
    "T30n1579_059:0630b13": "作如是心。我當害生。如是名為殺生欲樂。",
    "T30n1579_059:0630b14": "此能害者或貪所蔽。或瞋所蔽。或癡所蔽。",
    "T30n1579_059:0630b15": "或二所蔽。或三所蔽。而起作心。是名煩惱。",
    "T30n1579_059:0630b16": "彼由欲樂及染污心。或自或他發起方便加",
    "T30n1579_059:0630b17": "害眾生。若害無間彼便命終。即此方便當於",
    "T30n1579_059:0630b18": "爾時說名成就究竟業道。若於後時彼方",
    "T30n1579_059:0630b19": "捨命。由此方便彼命終時。乃名成就究竟",
    "T30n1579_059:0630b20": "業道。",
    "T30n1579_059:0630b21": "不與取業道事者。謂他所攝物。想者。謂於彼",
    "T30n1579_059:0630b22": "彼想。欲樂者。謂劫盜欲。煩惱者。謂三毒",
    "T30n1579_059:0630b23": "或具不具。方便究竟者。謂起方便移離本",
    "T30n1579_059:0630b24": "處。欲邪行業道事者。謂女所不應行。設所",
    "T30n1579_059:0630b25": "應行非支非處非時非量。若不應理一",
    "T30n1579_059:0630b26": "切男及不男。想者。於彼彼想。欲樂者。謂樂",
    "T30n1579_059:0630b27": "行之欲。煩惱者。謂三毒或具不具。方便究竟",
    "T30n1579_059:0630b28": "者。謂兩兩交會妄語業道事者。謂見聞覺知。",
    "T30n1579_059:0630b29": "不見不聞不覺不知。想者。謂於見等或翻",
    "T30n1579_059:0630c01": "彼想。欲樂者。謂覆藏想樂說之欲。煩惱者。",
    "T30n1579_059:0630c02": "謂貪瞋癡或具不具。方便究竟者。謂時眾及",
    "T30n1579_059:0630c03": "對論者領解。離間語業道事者。謂諸有情或",
    "T30n1579_059:0630c04": "和不和。想者。謂俱於彼若合若離隨起一",
    "T30n1579_059:0630c05": "想。欲樂者。謂樂彼乖離若不和合欲。煩惱",
    "T30n1579_059:0630c06": "者。謂三毒或具不具。方便究竟者。謂所破領",
    "T30n1579_059:0630c07": "解。",
    "T30n1579_059:0630c08": "麁惡語業道事者。謂諸有情能為違損。想者。",
    "T30n1579_059:0630c09": "謂於彼彼想。欲樂者。謂樂麁言欲。煩惱",
    "T30n1579_059:0630c10": "者。謂三毒或具不具。方便究竟者。謂呵罵",
    "T30n1579_059:0630c11": "彼。綺語業道事者。謂能引發無利之義。想",
    "T30n1579_059:0630c12": "者。謂於彼彼想。欲樂者。謂樂說之欲。煩惱",
    "T30n1579_059:0630c13": "者。謂三毒或具不具。方便究竟者。謂纔發",
    "T30n1579_059:0630c14": "言。",
    "T30n1579_059:0630c15": "貪欲業道事者。謂屬他財產。想者。謂於彼",
    "T30n1579_059:0630c16": "彼想。欲樂者。謂即如是愛欲。煩惱者。謂三",
    "T30n1579_059:0630c17": "毒或具不具。方便究竟者。謂於彼事定期",
    "T30n1579_059:0630c18": "屬己。",
    "T30n1579_059:0630c19": "瞋恚業道事之與想。如麁惡語說。欲樂者。",
    "T30n1579_059:0630c20": "謂損害等欲。煩惱者。謂三毒或具不具。方便",
    "T30n1579_059:0630c21": "究竟者。謂損害等期心決定。",
    "T30n1579_059:0630c22": "邪見業道事者。謂實有義。想者。謂於有非",
    "T30n1579_059:0630c23": "有想。欲樂者。謂即如是愛欲。煩惱者。謂三",
    "T30n1579_059:0630c24": "毒或具不具。方便究竟者。謂誹謗決定。",
    "T30n1579_059:0630c25": "復次殺生有三種。一有罪增長。二有罪不增",
    "T30n1579_059:0630c26": "長。三無有罪。生罪因緣亦略有三。一煩惱所",
    "T30n1579_059:0630c27": "起。二能生於苦。三希望滿足。初具三緣。次",
    "T30n1579_059:0630c28": "有二種無希望滿。後唯生苦。",
    "T30n1579_059:0630c29": "復次略由五相建立貪欲瞋恚邪見圓滿自",
    "T30n1579_059:0631a01": "相。何等名為貪欲五相。一有耽著心。謂於",
    "T30n1579_059:0631a02": "自財所。二有貪婪心。謂樂積財物。三有饕餮",
    "T30n1579_059:0631a03": "心。謂於屬他資財等事計為華好深生愛",
    "T30n1579_059:0631a04": "味。四有謀略心。謂作是心。凡彼所有何當",
    "T30n1579_059:0631a05": "屬我。五有覆蔽心。謂貪欲纏之所覆故不",
    "T30n1579_059:0631a06": "覺羞恥。不知過患及與出離。設於自財",
    "T30n1579_059:0631a07": "有耽著心無餘心現。當知此非圓滿貪欲",
    "T30n1579_059:0631a08": "意惡行相。如是有耽著心及貪婪心無餘",
    "T30n1579_059:0631a09": "心現。亦非圓滿貪欲之相。如是廣說乃至",
    "T30n1579_059:0631a10": "如前所說諸相。隨闕一種即非圓滿貪欲",
    "T30n1579_059:0631a11": "之相。若全分攝乃名圓滿貪欲之相。何等名",
    "T30n1579_059:0631a12": "為瞋恚五相。一有增惡心。謂於能損害相",
    "T30n1579_059:0631a13": "隨法分別故。二有不堪耐心。謂於不饒益",
    "T30n1579_059:0631a14": "不堪忍故。三有怨恨心。謂於不饒益數不",
    "T30n1579_059:0631a15": "如理隨憶念故。四有謀略心。謂於有情作",
    "T30n1579_059:0631a16": "如是意。何當捶撻。何當殺害。乃至廣說故。",
    "T30n1579_059:0631a17": "五有覆蔽心。謂如前說於此五相隨闕一",
    "T30n1579_059:0631a18": "種。即非圓滿瞋恚之相。若具一切方名圓",
    "T30n1579_059:0631a19": "滿。何等名為邪見五相。一有愚癡心。謂不",
    "T30n1579_059:0631a20": "如實了所知故。二有暴酷心。謂樂作諸惡",
    "T30n1579_059:0631a21": "故。三有越流行心。謂於諸法不如理分別推",
    "T30n1579_059:0631a22": "求故。四有失壞心。謂無施與愛養祠祀等。",
    "T30n1579_059:0631a23": "誹謗一切妙行等故。五有覆蔽心。謂邪見纏",
    "T30n1579_059:0631a24": "之所覆蔽。不覺羞恥不知過患及出離。",
    "T30n1579_059:0631a25": "故於此五相隨闕一種。即非圓滿邪見之",
    "T30n1579_059:0631a26": "相。具一切分乃名圓滿。",
    "T30n1579_059:0631a27": "諸眾生。說名殺生。如是以塊杖刀縛錄斷",
    "T30n1579_059:0631a28": "食。折挫。治罰。呪藥。厭禱。尸。半尸等害諸眾",
    "T30n1579_059:0631a29": "生。皆名殺生。為財利等害諸眾生。亦名殺",
    "T30n1579_059:0631b01": "生。或怨為損或為除怨。或謂為法乃至",
    "T30n1579_059:0631b02": "或為戲樂害諸眾生。亦名殺生。若自殺害",
    "T30n1579_059:0631b03": "若令他害皆得殺罪。",
    "T30n1579_059:0631b04": "復次若有顯然劫他財物。名不與取。如是",
    "T30n1579_059:0631b05": "竊盜攻牆解結伏道竊奪。或有拒債受寄",
    "T30n1579_059:0631b06": "不還。或行誑諂矯詐而取。或現怖畏方",
    "T30n1579_059:0631b07": "便而取。或現威德而取彼物。或自劫盜或",
    "T30n1579_059:0631b08": "復令他。如是一切皆不與取。或有自為或",
    "T30n1579_059:0631b09": "有為他。或怖畏故。或為殺縛。或為折伏。或",
    "T30n1579_059:0631b10": "為受用。或為給侍。或憎嫉故不與而取。此",
    "T30n1579_059:0631b11": "等皆名不與取罪。復次若行不應行名欲",
    "T30n1579_059:0631b12": "邪行。或於非支非時非處非量非理。如是",
    "T30n1579_059:0631b13": "一切皆欲邪行。若於母等母等所護。如經",
    "T30n1579_059:0631b14": "廣說。名不應行。一切男及不男屬自屬他",
    "T30n1579_059:0631b15": "皆不應行。除產門外所有餘分皆名非支。",
    "T30n1579_059:0631b16": "若穢下時胎圓滿時。飲兒乳時受齋戒時。",
    "T30n1579_059:0631b17": "或有病時。謂所有病匪宜習欲。是名非時。",
    "T30n1579_059:0631b18": "若諸尊重所集會處。或靈廟中或大眾前。或",
    "T30n1579_059:0631b19": "堅鞕地高下不平令不安隱。如是等處說",
    "T30n1579_059:0631b20": "名非處。過量而行名為非量。是中量者。極",
    "T30n1579_059:0631b21": "至於五。此外一切皆名過量。不依世禮故",
    "T30n1579_059:0631b22": "名非理。若自行欲若媒合他。此二皆名欲",
    "T30n1579_059:0631b23": "邪行攝。若有公顯或復隱竊。或因誑諂方",
    "T30n1579_059:0631b24": "便矯亂。或因委託而行邪行。如是皆名",
    "T30n1579_059:0631b25": "欲邪行罪。復次若自因故而說妄語。或他因",
    "T30n1579_059:0631b26": "故或因怖畏。或因財利而說妄語。皆名妄",
    "T30n1579_059:0631b27": "語。若不見聞覺知言見聞覺知。或見聞覺",
    "T30n1579_059:0631b28": "知言不見聞覺知。皆名妄語。若書陳說。或",
    "T30n1579_059:0631b29": "以默然表忍斯義。或動支體以表其相。",
    "T30n1579_059:0631c01": "或為證說。或有自說或令他說。如是一切",
    "T30n1579_059:0631c02": "皆妄語罪。復次若以實事毀呰於他。為乖",
    "T30n1579_059:0631c03": "離故而發此言。名離間語。或以不實假合",
    "T30n1579_059:0631c04": "方便以為依止。為損壞他而有陳說。或",
    "T30n1579_059:0631c05": "依親近施與。或依知友給侍而有陳說。名",
    "T30n1579_059:0631c06": "離間語。若自利緣或損他緣。或由他教。或",
    "T30n1579_059:0631c07": "現破德或現怖畏。為乖離故或自發言或",
    "T30n1579_059:0631c08": "令他發。如是皆名離間語罪。復次若有對",
    "T30n1579_059:0631c09": "面發辛楚言。名麁惡語。或不現前或對大",
    "T30n1579_059:0631c10": "眾或幽僻處。或隨實過不隨實過。或書表",
    "T30n1579_059:0631c11": "示或假現相。或依自說或依他說。或因掉",
    "T30n1579_059:0631c12": "舉或因不靜。或依種族過失。或依依止過",
    "T30n1579_059:0631c13": "失。或依作業禁戒現行過失。或自發起辛",
    "T30n1579_059:0631c14": "楚之言或令他發。如是皆名麁惡語罪。",
    "T30n1579_059:0631c15": "復次若有依舞而發歌詞。名為綺語。或依",
    "T30n1579_059:0631c16": "作樂。或復俱依或俱不依而發歌詞。皆名",
    "T30n1579_059:0631c17": "綺語。若佛法外能引無義所有書論。以愛",
    "T30n1579_059:0631c18": "樂心受持讚美。以大音聲而為諷頌。廣為",
    "T30n1579_059:0631c19": "他人開示分別。皆名綺語。若依鬪訟諍競",
    "T30n1579_059:0631c20": "發言。或樂處眾宣說王論臣論賊論廣說乃",
    "T30n1579_059:0631c21": "至國土等論。皆名綺語。若說妄語或離間",
    "T30n1579_059:0631c22": "語或麁惡語。下至不思不擇發無義言。皆",
    "T30n1579_059:0631c23": "名綺語。又依七事而發綺語。謂鬪訟諍競",
    "T30n1579_059:0631c24": "語。諸婆羅門惡呪術語。苦所逼語戲笑遊樂",
    "T30n1579_059:0631c25": "之語。處眾雜語。顛狂語。邪命語。如是一切",
    "T30n1579_059:0631c26": "名綺語罪。復次若於家主起如是欲。云何",
    "T30n1579_059:0631c27": "我當同於家主領諸僕使隨欲所作。是",
    "T30n1579_059:0631c28": "名貪欲。又起是欲。即彼家主所有父母妻子",
    "T30n1579_059:0631c29": "奴婢及諸作使。廣說乃至七攝受事十資身",
    "T30n1579_059:0632a01": "事。謂飲食等。皆當屬我。又起是欲。云何令",
    "T30n1579_059:0632a02": "他知我少欲知足。遠離勇猛。精進安住。正念",
    "T30n1579_059:0632a03": "寂定。聰慧諸漏永盡。施戒多聞。又起是欲。",
    "T30n1579_059:0632a04": "云何令他供養於我。謂諸國王乃至商主。若",
    "T30n1579_059:0632a05": "苾芻苾芻尼。鄔波索迦鄔波斯迦等。皆當恭",
    "T30n1579_059:0632a06": "敬尊重承事供養於我。又起是欲。云何令",
    "T30n1579_059:0632a07": "我當得利養衣服飲食諸坐臥具病緣醫藥",
    "T30n1579_059:0632a08": "及資生具。又起是欲。云何令我當生天上",
    "T30n1579_059:0632a09": "天妙五欲以為遊戲。又起是欲。云何令我",
    "T30n1579_059:0632a10": "當生魯達羅世界。毘瑟笯世界人中希有眾",
    "T30n1579_059:0632a11": "同分中。乃至令我當生他化自在眾同分中。",
    "T30n1579_059:0632a12": "又起是欲。云何令我乃至當得父母妻子。",
    "T30n1579_059:0632a13": "奴婢作使。朋友宰官。親戚兄弟。同梵行等。所",
    "T30n1579_059:0632a14": "有資產。如是一切皆名貪欲業道所攝。",
    "T30n1579_059:0632a15": "若作是思。彼於我所有無義欲。故我於彼",
    "T30n1579_059:0632a16": "當作無義。是名瞋恚。又作是思。彼於我",
    "T30n1579_059:0632a17": "所已作正作當作無義。我亦於彼當作無",
    "T30n1579_059:0632a18": "義。亦名瞋恚。如是廣說九惱害事當知亦",
    "T30n1579_059:0632a19": "爾。又作是思。云何令我於能損害怨家惡",
    "T30n1579_059:0632a20": "友而得自在。縛害驅擯。或行鞭撻。或散財",
    "T30n1579_059:0632a21": "產。或奪妻妾朋友眷屬及家宅等。此惱害心",
    "T30n1579_059:0632a22": "亦名瞋恚。又起是思。云何令彼能損於我",
    "T30n1579_059:0632a23": "怨家惡友。於他處所。遭如上說諸苦惱事。",
    "T30n1579_059:0632a24": "此損害心亦名瞋恚。又作是思。願彼自然",
    "T30n1579_059:0632a25": "發起如是如是身語意行。由此喪失資財",
    "T30n1579_059:0632a26": "朋友。眷屬名稱。安樂受命及諸善法。身壞當",
    "T30n1579_059:0632a27": "生諸惡趣中。如是一切惱害之心。皆名瞋",
    "T30n1579_059:0632a28": "恚根本業道。",
    "T30n1579_059:0632a29": "復次若作是思。決定無施是名邪見。廣說",
    "T30n1579_059:0632b01": "乃至謗因謗用謗果壞真善事。如是一切",
    "T30n1579_059:0632b02": "皆名邪見根本業道。問一切倒見皆名邪見。",
    "T30n1579_059:0632b03": "何故世尊於業道中但說如是誹謗之見。",
    "T30n1579_059:0632b04": "名為邪見。答由此邪見諸邪見中最為殊",
    "T30n1579_059:0632b05": "勝。何以故。由此邪見為依止故。有一沙門",
    "T30n1579_059:0632b06": "若婆羅門斷諸善根。又此邪見最順惡業。",
    "T30n1579_059:0632b07": "懷邪見者於諸惡法隨意所行。是故此見",
    "T30n1579_059:0632b08": "偏說在彼惡業道中。當知餘見非不邪見",
    "T30n1579_059:0632b09": "自相相應。",
    "T30n1579_059:0632b10": "瑜伽師地論卷第五十九"
}