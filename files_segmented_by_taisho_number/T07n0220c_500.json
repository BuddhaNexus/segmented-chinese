{
    "T07n0220c_500:0543a02": "大般若波羅蜜多經卷第五百",
    "T07n0220c_500:0543a04": "三藏法師玄奘奉　詔譯",
    "T07n0220c_500:0543a05": "第三分天帝品第四之三",
    "T07n0220c_500:0543a06": "爾時，天帝釋及此三千大千世界所有四大王",
    "T07n0220c_500:0543a07": "眾天乃至色究竟天，咸作是念：「尊者善現承",
    "T07n0220c_500:0543a08": "佛神力，為諸菩薩摩訶薩眾雨大法雨，我等",
    "T07n0220c_500:0543a09": "今者為供養故，各宜化作天諸妙花，奉散如",
    "T07n0220c_500:0543a10": "來、應、正等覺及諸菩薩摩訶薩眾并苾芻僧、尊",
    "T07n0220c_500:0543a11": "者善現、甚深般若波羅蜜多而為供養。」時，天",
    "T07n0220c_500:0543a12": "帝釋及諸天眾作是念已，便各化作天妙音",
    "T07n0220c_500:0543a13": "花奉散供養。時，此三千大千世界花悉充滿，",
    "T07n0220c_500:0543a14": "以佛神力，於虛空中合成花臺，莊嚴殊妙，量等",
    "T07n0220c_500:0543a15": "三千大千世界。具壽善現覩斯事已，作是念",
    "T07n0220c_500:0543a16": "言：「今所散花於諸天處未曾見有，是花殊妙",
    "T07n0220c_500:0543a17": "定非水陸草木所生，應是諸天從心化出。」時，",
    "T07n0220c_500:0543a18": "天帝釋既知善現心之所念，謂善現言：「此所",
    "T07n0220c_500:0543a19": "散花實非水陸草木所生，但是諸天心所化",
    "T07n0220c_500:0543a20": "現。」爾時，善現語帝釋言：「此花不生即非花也。」",
    "T07n0220c_500:0543a21": "時，天帝釋問善現言：「為但是花不生，為餘法",
    "T07n0220c_500:0543a22": "亦爾？」善現答言：「非但是花不生，餘法亦無生",
    "T07n0220c_500:0543a23": "義。何謂也？憍尸迦！色亦不生，受、想、行、識亦",
    "T07n0220c_500:0543a24": "不生，此既不生即非色乃至識。所以者何？以",
    "T07n0220c_500:0543a25": "不生法離諸戲論，不可施設為色等故。眼處",
    "T07n0220c_500:0543a26": "乃至意處，色處乃至法處，眼界乃至意界，色",
    "T07n0220c_500:0543a27": "界乃至法界，眼識界乃至意識界，眼觸乃至",
    "T07n0220c_500:0543a28": "意觸，眼觸為緣所生諸受乃至意觸為緣所",
    "T07n0220c_500:0543a29": "生諸受，地界乃至識界，因緣乃至增上緣，無",
    "T07n0220c_500:0543b01": "明乃至老死，布施波羅蜜多乃至般若波羅",
    "T07n0220c_500:0543b02": "蜜多，內空乃至無性自性空，真如乃至不思",
    "T07n0220c_500:0543b03": "議界，斷界乃至無為界，苦、集、滅、道聖諦，四念",
    "T07n0220c_500:0543b04": "住乃至八聖道支，四靜慮、四無量、四無色定，",
    "T07n0220c_500:0543b05": "八解脫、九次第定，空、無相、無願解脫門，淨觀",
    "T07n0220c_500:0543b06": "地乃至如來地，極喜地乃至法雲地，五眼、六",
    "T07n0220c_500:0543b07": "神通，如來十力乃至十八佛不共法，三十二",
    "T07n0220c_500:0543b08": "大士相、八十隨好，無忘失法、恒住捨性，一切",
    "T07n0220c_500:0543b09": "陀羅尼門、三摩地門，一切智、道相智、一切相",
    "T07n0220c_500:0543b10": "智，預流向、預流果乃至菩薩摩訶薩行、諸佛",
    "T07n0220c_500:0543b11": "無上正等菩提，預流、一來、不還、阿羅漢、獨覺、",
    "T07n0220c_500:0543b12": "菩薩及諸如來應正等覺，應知亦爾。」時，天帝",
    "T07n0220c_500:0543b13": "釋竊作是念：「尊者善現智慧甚深，不壞假名",
    "T07n0220c_500:0543b14": "而說法性。」佛知其意便印彼言：「如憍尸迦心",
    "T07n0220c_500:0543b15": "之所念，具壽善現智慧甚深，不壞假名說諸",
    "T07n0220c_500:0543b16": "法性。」時，天帝釋即白佛言：「尊者善現於何等",
    "T07n0220c_500:0543b17": "法不壞假名而說法性？」爾時，佛告天帝釋言：",
    "T07n0220c_500:0543b18": "「憍尸迦！色乃至識但是假名，如是假名不離",
    "T07n0220c_500:0543b19": "法性，具壽善現不壞如是色等假名而說色",
    "T07n0220c_500:0543b20": "等法性。所以者何？色等法性無壞無不壞，是",
    "T07n0220c_500:0543b21": "故善現所說亦無壞無不壞，如是乃至一切",
    "T07n0220c_500:0543b22": "如來、應、正等覺，應知亦爾。憍尸迦！具壽善現",
    "T07n0220c_500:0543b23": "於如是法不壞假名而說法性。」爾時，善現語",
    "T07n0220c_500:0543b24": "帝釋言：「憍尸迦！如是！如是！如佛所說，諸所",
    "T07n0220c_500:0543b25": "有法無非假名。憍尸迦！諸菩薩摩訶薩知一",
    "T07n0220c_500:0543b26": "切法但假名已，應學般若波羅蜜多。憍尸迦！",
    "T07n0220c_500:0543b27": "諸菩薩摩訶薩如是學時，不於色學，亦不於",
    "T07n0220c_500:0543b28": "受、想、行、識學。所以者何？是菩薩摩訶薩不見",
    "T07n0220c_500:0543b29": "色可於中學，亦不見受、想、行、識可於中學，如",
    "T07n0220c_500:0543c01": "是乃至於諸如來、應、正等覺，應知亦爾。」時，天",
    "T07n0220c_500:0543c02": "帝釋問善現言：「諸菩薩摩訶薩何因緣故，不見",
    "T07n0220c_500:0543c03": "色，亦不見受、想、行、識，乃至亦不見一切如來、",
    "T07n0220c_500:0543c04": "應、正等覺，可於中學？」善現答言：「憍尸迦！色色",
    "T07n0220c_500:0543c05": "性空，受、想、行、識受、想、行、識性空，乃至如來、應、",
    "T07n0220c_500:0543c06": "正等覺如來、應、正等覺性空。憍尸迦！諸菩薩",
    "T07n0220c_500:0543c07": "摩訶薩由此因緣，不見色乃至識，乃至不見",
    "T07n0220c_500:0543c08": "一切如來、應、正等覺，可於中學。何以故？憍尸",
    "T07n0220c_500:0543c09": "迦！不可色空見色空，不可色空學色空，如是",
    "T07n0220c_500:0543c10": "乃至不可如來、應、正等覺空見如來、應、正等覺",
    "T07n0220c_500:0543c11": "空，不可如來、應、正等覺空學如來、應、正等覺",
    "T07n0220c_500:0543c12": "空。「憍尸迦！若菩薩摩訶薩不於空學，是菩薩",
    "T07n0220c_500:0543c13": "摩訶薩為於空學。何以故？無二分故。憍尸迦！",
    "T07n0220c_500:0543c14": "若菩薩摩訶薩不於色空學，乃至不於一切",
    "T07n0220c_500:0543c15": "如來、應、正等覺空學，是菩薩摩訶薩為於色",
    "T07n0220c_500:0543c16": "空學，乃至為於一切如來、應、正等覺空學。何",
    "T07n0220c_500:0543c17": "以故？無二分故。「憍尸迦！若菩薩摩訶薩以無",
    "T07n0220c_500:0543c18": "二為方便，於色空學，乃至以無二為方便，於",
    "T07n0220c_500:0543c19": "諸如來、應、正等覺空學。是菩薩摩訶薩能以",
    "T07n0220c_500:0543c20": "無二而為方便，學布施波羅蜜多乃至般若",
    "T07n0220c_500:0543c21": "波羅蜜多，學內空乃至無性自性空，學真如",
    "T07n0220c_500:0543c22": "乃至不思議界，學斷界乃至無為界，學苦、集、",
    "T07n0220c_500:0543c23": "滅、道聖諦，學四念住乃至八聖道支，學四靜",
    "T07n0220c_500:0543c24": "慮、四無量、四無色定，學八解脫、九次第定，學",
    "T07n0220c_500:0543c25": "空、無相、無願解脫門，學淨觀地乃至如來地，",
    "T07n0220c_500:0543c26": "學極喜地乃至法雲地，學五眼、六神通，學如",
    "T07n0220c_500:0543c27": "來十力乃至十八佛不共法，學三十二大士",
    "T07n0220c_500:0543c28": "相、八十隨好，學無忘失法，恒住捨性，學一切",
    "T07n0220c_500:0543c29": "陀羅尼門、三摩地門，學一切智、道相智、一切",
    "T07n0220c_500:0544a01": "相智，學預流向、預流果乃至菩薩摩訶薩行、",
    "T07n0220c_500:0544a02": "諸佛無上正等菩提，學預流、一來、不還、阿羅",
    "T07n0220c_500:0544a03": "漢、獨覺、菩薩及諸如來應正等覺。憍尸迦！若",
    "T07n0220c_500:0544a04": "菩薩摩訶薩能以無二而為方便，學布施波",
    "T07n0220c_500:0544a05": "羅蜜多乃至如來、應、正等覺，是菩薩摩訶薩",
    "T07n0220c_500:0544a06": "能以無二而為方便，學無量無數無邊不可",
    "T07n0220c_500:0544a07": "思議清淨佛法。「憍尸迦！若菩薩摩訶薩能以",
    "T07n0220c_500:0544a08": "無二而為方便，學無量無數無邊不可思議",
    "T07n0220c_500:0544a09": "清淨佛法，是菩薩摩訶薩不為色增故學，不",
    "T07n0220c_500:0544a10": "為色減故學，乃至不為一切如來、應、正等覺",
    "T07n0220c_500:0544a11": "增故學，不為一切如來、應、正等覺減故學。何",
    "T07n0220c_500:0544a12": "以故？憍尸迦！以色乃至一切如來、應、正等覺",
    "T07n0220c_500:0544a13": "無二分故。「憍尸迦！若菩薩摩訶薩不為色增",
    "T07n0220c_500:0544a14": "故學，亦不為色減故學，乃至不為一切如來、",
    "T07n0220c_500:0544a15": "應、正等覺增故學，亦不為一切如來、應、正等",
    "T07n0220c_500:0544a16": "覺減故學。是菩薩摩訶薩不為攝受色故學，",
    "T07n0220c_500:0544a17": "亦不為滅壞色故學，如是乃至不為攝受一",
    "T07n0220c_500:0544a18": "切如來、應、正等覺故學，亦不為滅壞一切如",
    "T07n0220c_500:0544a19": "來、應、正等覺故學。何以故？憍尸迦！攝受、滅壞",
    "T07n0220c_500:0544a20": "無二分故。」時，舍利子問善現言：「諸菩薩摩訶",
    "T07n0220c_500:0544a21": "薩如是學時，不為攝受色故學，亦不為滅壞",
    "T07n0220c_500:0544a22": "色故學，乃至不為攝受一切如來、應、正等覺",
    "T07n0220c_500:0544a23": "故學，亦不為滅壞一切如來、應、正等覺故學",
    "T07n0220c_500:0544a24": "耶？」善現答言：「如是！如是！舍利子！諸菩薩摩",
    "T07n0220c_500:0544a25": "訶薩如是學時，不為攝受色故學，亦不為滅",
    "T07n0220c_500:0544a26": "壞色故學，乃至不為攝受一切如來、應、正等",
    "T07n0220c_500:0544a27": "覺故學，亦不為滅壞一切如來、應、正等覺故",
    "T07n0220c_500:0544a28": "學。」時，舍利子問善現言：「何因緣故，諸菩薩摩",
    "T07n0220c_500:0544a29": "訶薩如是學時，不為攝受色故學，亦不為滅",
    "T07n0220c_500:0544b01": "壞色故學，乃至不為攝受一切如來、應、正等",
    "T07n0220c_500:0544b02": "覺故學，亦不為滅壞一切如來、應、正等覺故",
    "T07n0220c_500:0544b03": "學？」善現答言：「諸菩薩摩訶薩如是學時，不",
    "T07n0220c_500:0544b04": "見有色是可攝受及可滅壞，亦不見有能攝",
    "T07n0220c_500:0544b05": "受色及滅壞者，乃至不見有一切如來、應、正",
    "T07n0220c_500:0544b06": "等覺是可攝受及可滅壞，亦不見有能攝受",
    "T07n0220c_500:0544b07": "一切如來、應、正等覺及滅壞者。何以故？舍利",
    "T07n0220c_500:0544b08": "子！以色等法若能，若所內外俱空不可得故。",
    "T07n0220c_500:0544b09": "舍利子！若菩薩摩訶薩不見諸法是可攝受",
    "T07n0220c_500:0544b10": "及可滅壞，亦復不見有能攝受及滅壞者而",
    "T07n0220c_500:0544b11": "學般若波羅蜜多，是菩薩摩訶薩速能成辦",
    "T07n0220c_500:0544b12": "一切智智。」時，舍利子問善現言：「諸菩薩摩訶",
    "T07n0220c_500:0544b13": "薩如是學般若波羅蜜多時，速能成辦一切",
    "T07n0220c_500:0544b14": "智智耶？」善現答言：「舍利子！諸菩薩摩訶薩如",
    "T07n0220c_500:0544b15": "是學般若波羅蜜多時，速能成辦一切智智。",
    "T07n0220c_500:0544b16": "何以故？舍利子！是菩薩摩訶薩如是學時，於",
    "T07n0220c_500:0544b17": "一切法不為攝受不為滅壞為方便故。」時，舍",
    "T07n0220c_500:0544b18": "利子問善現言：「若菩薩摩訶薩如是學時於",
    "T07n0220c_500:0544b19": "一切法不為攝受不為滅壞為方便者，云何",
    "T07n0220c_500:0544b20": "能成辦一切智智耶？」善現答言：「是菩薩摩訶",
    "T07n0220c_500:0544b21": "薩行深般若波羅蜜多，不見色乃至識若生",
    "T07n0220c_500:0544b22": "若滅、若取若捨、若染若淨、若合若散、若增若",
    "T07n0220c_500:0544b23": "減，乃至不見一切如來、應、正等覺若生若滅、",
    "T07n0220c_500:0544b24": "若取若捨、若染若淨、若合若散、若增若減。所",
    "T07n0220c_500:0544b25": "以者何？以色乃至一切如來、應、正等覺皆無",
    "T07n0220c_500:0544b26": "自性都不可得。如是，舍利子！諸菩薩摩訶薩",
    "T07n0220c_500:0544b27": "行深般若波羅蜜多，於一切法不見生滅乃",
    "T07n0220c_500:0544b28": "至增減，以無所學無所成辦而為方便，修學",
    "T07n0220c_500:0544b29": "般若波羅蜜多，則能成辦一切智智。」",
    "T07n0220c_500:0544c01": "爾時，天帝釋問舍利子言：「大德！諸菩薩摩訶",
    "T07n0220c_500:0544c02": "薩所學般若波羅蜜多，當於何求？」舍利子言：",
    "T07n0220c_500:0544c03": "「憍尸迦！諸菩薩摩訶薩所學般若波羅蜜多，",
    "T07n0220c_500:0544c04": "當於前說善現品求。」時，天帝釋謂善現言：「尊",
    "T07n0220c_500:0544c05": "者神力為依持故，令舍利子作是說耶？」善現",
    "T07n0220c_500:0544c06": "言：「憍尸迦！非我神力為依持故，令舍利子作",
    "T07n0220c_500:0544c07": "如是說。」天帝釋言：「是誰神力為依持故，令舍",
    "T07n0220c_500:0544c08": "利子作如是說？」善現報言：「是佛神力為依持",
    "T07n0220c_500:0544c09": "故，令舍利子作如是說。」天帝釋言：「一切法無",
    "T07n0220c_500:0544c10": "依持，如何可言是佛神力為依持故，令舍利",
    "T07n0220c_500:0544c11": "子作如是說？」善現告言：「如是！如是！如汝所說。",
    "T07n0220c_500:0544c12": "一切法無依持。是故如來非能依持、非所依",
    "T07n0220c_500:0544c13": "持，但為隨順世俗法故說為依持。「憍尸迦！即",
    "T07n0220c_500:0544c14": "無依持，如來不可得；離無依持，如來不可得。",
    "T07n0220c_500:0544c15": "無依持真如中如來不可得，如來中無依持",
    "T07n0220c_500:0544c16": "真如不可得。無依持法性中如來不可得，如",
    "T07n0220c_500:0544c17": "來中無依持法性不可得。「憍尸迦！即色，如來",
    "T07n0220c_500:0544c18": "不可得；離色，如來不可得。色真如中如來不",
    "T07n0220c_500:0544c19": "可得，如來中色真如不可得。色法性中如來",
    "T07n0220c_500:0544c20": "不可得，如來中色法性不可得。如是乃至即",
    "T07n0220c_500:0544c21": "一切相智，如來不可得；離一切相智，如來不",
    "T07n0220c_500:0544c22": "可得。一切相智真如中如來不可得，如來中",
    "T07n0220c_500:0544c23": "一切相智真如不可得。一切相智法性中如",
    "T07n0220c_500:0544c24": "來不可得，如來中一切相智法性不可得。何",
    "T07n0220c_500:0544c25": "以故？憍尸迦！如來與色非合非散，如來與離",
    "T07n0220c_500:0544c26": "色非合非散，如來與色真如非合非散，如來",
    "T07n0220c_500:0544c27": "與離色真如非合非散，如來與色法性非合",
    "T07n0220c_500:0544c28": "非散，如來與離色法性非合非散。如是乃至",
    "T07n0220c_500:0544c29": "如來與一切相智非合非散，如來與離一切",
    "T07n0220c_500:0544c30": "相智非合非散，如來與一切相智真如非合",
    "T07n0220c_500:0545a01": "非散，如來與離一切相智真如非合非散，如",
    "T07n0220c_500:0545a02": "來與一切相智法性非合非散，如來與離一",
    "T07n0220c_500:0545a03": "切相智法性非合非散。「憍尸迦！彼尊者舍利",
    "T07n0220c_500:0545a04": "子所說，是於一切法非即非離、非合非散，如",
    "T07n0220c_500:0545a05": "來神力而為依持，以無依持為依持故。」「復次，",
    "T07n0220c_500:0545a06": "憍尸迦！汝先所問『諸菩薩摩訶薩所學般若",
    "T07n0220c_500:0545a07": "波羅蜜多當於何求？』者，憍尸迦！諸菩薩摩訶",
    "T07n0220c_500:0545a08": "薩所學般若波羅蜜多，不應於色求，不應離",
    "T07n0220c_500:0545a09": "色求，如是乃至不應於一切相智求，不應離",
    "T07n0220c_500:0545a10": "一切相智求。何以故？憍尸迦！若色、若離色",
    "T07n0220c_500:0545a11": "乃至若一切相智、若離一切相智，若般若波",
    "T07n0220c_500:0545a12": "羅蜜多、若菩薩摩訶薩，若求如是，一切非合、",
    "T07n0220c_500:0545a13": "非散、無色、無見、無對、一相，所謂無相。所以者",
    "T07n0220c_500:0545a14": "何？諸菩薩摩訶薩所學般若波羅蜜多，非色，",
    "T07n0220c_500:0545a15": "非離色，乃至非一切相智，非離一切相智；非",
    "T07n0220c_500:0545a16": "色真如，非離色真如，乃至非一切相智真如，",
    "T07n0220c_500:0545a17": "非離一切相智真如；非色法性，非離色法性，",
    "T07n0220c_500:0545a18": "乃至非一切相智法性，非離一切相智法性。",
    "T07n0220c_500:0545a19": "何以故？憍尸迦！如是一切皆無所有都不可",
    "T07n0220c_500:0545a20": "得。由無所有不可得故，諸菩薩摩訶薩所學",
    "T07n0220c_500:0545a21": "般若波羅蜜多，非色，非離色，乃至非一切相",
    "T07n0220c_500:0545a22": "智，非離一切相智；非色真如，非離色真如，乃",
    "T07n0220c_500:0545a23": "至非一切相智真如，非離一切相智真如；非",
    "T07n0220c_500:0545a24": "色法性，非離色法性，乃至非一切相智法性，",
    "T07n0220c_500:0545a25": "非離一切相智法性。」時，天帝釋白善現言：「諸",
    "T07n0220c_500:0545a26": "菩薩摩訶薩所學般若波羅蜜多，是大波羅",
    "T07n0220c_500:0545a27": "蜜多，是無量波羅蜜多，是無邊波羅蜜多。諸",
    "T07n0220c_500:0545a28": "預流者於此中學得預流果，諸一來者於此",
    "T07n0220c_500:0545a29": "中學得一來果，諸不還者於此中學得不還",
    "T07n0220c_500:0545b01": "果，諸阿羅漢者於此中學得阿羅漢果，諸獨",
    "T07n0220c_500:0545b02": "覺者於此中學得獨覺菩提，諸菩薩摩訶薩",
    "T07n0220c_500:0545b03": "於此中學能成熟有情、嚴淨佛土，證得無上",
    "T07n0220c_500:0545b04": "正等菩提。」善現報言：「如是！如是！如汝所說。何",
    "T07n0220c_500:0545b05": "以故？憍尸迦！色大故，諸菩薩摩訶薩所學般",
    "T07n0220c_500:0545b06": "若波羅蜜多亦大，乃至一切相智大故，諸菩",
    "T07n0220c_500:0545b07": "薩摩訶薩所學般若波羅蜜多亦大。所以者",
    "T07n0220c_500:0545b08": "何？以色乃至一切相智前、後、中際皆不可得，",
    "T07n0220c_500:0545b09": "故說為大，由彼大故，諸菩薩摩訶薩所學般",
    "T07n0220c_500:0545b10": "若波羅蜜多亦說為大。「憍尸迦！色無量故，諸",
    "T07n0220c_500:0545b11": "菩薩摩訶薩所學般若波羅蜜多亦無量，乃",
    "T07n0220c_500:0545b12": "至一切相智無量故，諸菩薩摩訶薩所學般若",
    "T07n0220c_500:0545b13": "波羅蜜多亦無量。所以者何？以色乃至一切",
    "T07n0220c_500:0545b14": "相智量不可得，猶如虛空量不可得，色等亦",
    "T07n0220c_500:0545b15": "爾，故說無量。憍尸迦！虛空無量故，色等亦無",
    "T07n0220c_500:0545b16": "量，色等無量故，諸菩薩摩訶薩所學般若波",
    "T07n0220c_500:0545b17": "羅蜜多亦無量。「憍尸迦！色無邊故，諸菩薩摩",
    "T07n0220c_500:0545b18": "訶薩所學般若波羅蜜多亦無邊，乃至一切",
    "T07n0220c_500:0545b19": "相智無邊故，諸菩薩摩訶薩所學般若波羅蜜",
    "T07n0220c_500:0545b20": "多亦無邊。所以者何？以色乃至一切相智若",
    "T07n0220c_500:0545b21": "中若邊俱不可得。猶如虛空若中若邊俱不",
    "T07n0220c_500:0545b22": "可得，色等亦爾，故說無邊。憍尸迦！虛空無邊",
    "T07n0220c_500:0545b23": "故，色等亦無邊，色等無邊故，諸菩薩摩訶薩",
    "T07n0220c_500:0545b24": "所學般若波羅蜜多亦無邊。「復次，憍尸迦！所",
    "T07n0220c_500:0545b25": "緣無邊故，諸菩薩摩訶薩所學般若波羅蜜多",
    "T07n0220c_500:0545b26": "亦無邊。」天帝釋言：「云何所緣無邊故，諸菩薩",
    "T07n0220c_500:0545b27": "摩訶薩所學般若波羅蜜多亦無邊？」善現答",
    "T07n0220c_500:0545b28": "言：「一切智智所緣無邊故，諸菩薩摩訶薩所",
    "T07n0220c_500:0545b29": "學般若波羅蜜多亦無邊。「復次，憍尸迦！法界",
    "T07n0220c_500:0545c01": "所緣無邊故，諸菩薩摩訶薩所學般若波羅",
    "T07n0220c_500:0545c02": "蜜多亦無邊。」天帝釋言：「云何法界所緣無",
    "T07n0220c_500:0545c03": "邊故，諸菩薩摩訶薩所學般若波羅蜜多亦無",
    "T07n0220c_500:0545c04": "邊？」善現答言：「法界無邊故，所緣亦無邊，所",
    "T07n0220c_500:0545c05": "緣無邊故，法界亦無邊，法界所緣無邊故，諸",
    "T07n0220c_500:0545c06": "菩薩摩訶薩所學般若波羅蜜多亦無邊。「復",
    "T07n0220c_500:0545c07": "次，憍尸迦！真如所緣無邊故，諸菩薩摩訶薩",
    "T07n0220c_500:0545c08": "所學般若波羅蜜多亦無邊。」天帝釋言：「云何",
    "T07n0220c_500:0545c09": "真如所緣無邊故，諸菩薩摩訶薩所學般若波",
    "T07n0220c_500:0545c10": "羅蜜多亦無邊？」善現答言：「真如無邊故，所緣",
    "T07n0220c_500:0545c11": "亦無邊，所緣無邊故，真如亦無邊，真如所緣",
    "T07n0220c_500:0545c12": "無邊故，諸菩薩摩訶薩所學般若波羅蜜多亦",
    "T07n0220c_500:0545c13": "無邊。「復次，憍尸迦！有情無邊故，諸菩薩摩訶",
    "T07n0220c_500:0545c14": "薩所學般若波羅蜜多亦無邊。」天帝釋言：「云",
    "T07n0220c_500:0545c15": "何有情無邊故，諸菩薩摩訶薩所學般若波羅",
    "T07n0220c_500:0545c16": "蜜多亦無邊？」善現答言：「於意云何？言有情，",
    "T07n0220c_500:0545c17": "有情者是何法增語？」天帝釋言：「有情，有情者",
    "T07n0220c_500:0545c18": "非法增語，亦非非法增語，但是假立客名所",
    "T07n0220c_500:0545c19": "攝、無事名所攝、無緣名所攝。」善現復言：「於",
    "T07n0220c_500:0545c20": "意云何？於此般若波羅蜜多甚深經中，為亦",
    "T07n0220c_500:0545c21": "顯示有實有情不？」天帝釋言：「不也！大德！」善",
    "T07n0220c_500:0545c22": "現告言：「於此般若波羅蜜多甚深經中，既不",
    "T07n0220c_500:0545c23": "顯示有實有情，故說無邊，以彼中、邊不可得",
    "T07n0220c_500:0545c24": "故。「憍尸迦！於意云何？若諸如來、應、正等覺",
    "T07n0220c_500:0545c25": "經殑伽沙等劫住說諸有情名字，此中頗有",
    "T07n0220c_500:0545c26": "有情有生有滅不？」天帝釋言：「不也！大德！何以",
    "T07n0220c_500:0545c27": "故？以諸有情本性淨故，彼從本來無所有故。」",
    "T07n0220c_500:0545c28": "善現告言：「由斯我說有情無邊故，諸菩薩摩",
    "T07n0220c_500:0545c29": "訶薩所學般若波羅蜜多亦無邊。憍尸迦！由",
    "T07n0220c_500:0546a01": "此因緣，當知諸菩薩摩訶薩所學般若波羅蜜",
    "T07n0220c_500:0546a02": "多應說為大無量無邊。」",
    "T07n0220c_500:0546a03": "5 現窣堵波品1第三分現窣堵波品第五之一",
    "T07n0220c_500:0546a04": "爾時，會中天帝釋等欲界諸天、梵天王等色",
    "T07n0220c_500:0546a05": "界諸天及伊舍那神仙天女，同時三返高聲",
    "T07n0220c_500:0546a06": "唱言：「善哉！善哉！大德善現承佛神力，佛為",
    "T07n0220c_500:0546a07": "依持，善為我等世間天、人，分別開示微妙法",
    "T07n0220c_500:0546a08": "性，所謂般若波羅蜜多。若菩薩摩訶薩能於",
    "T07n0220c_500:0546a09": "如是甚深般若波羅蜜多如說修行不遠離",
    "T07n0220c_500:0546a10": "者，我等於彼恭敬供養、尊重讚歎猶如如來、",
    "T07n0220c_500:0546a11": "應、正等覺。如是般若波羅蜜多甚深教中無",
    "T07n0220c_500:0546a12": "法可得，所謂此中無色可得，亦無受、想、行、",
    "T07n0220c_500:0546a13": "識可得，如是乃至無一切智可得，亦無道相",
    "T07n0220c_500:0546a14": "智、一切相智可得。雖無如是諸法可得，而有",
    "T07n0220c_500:0546a15": "施設三乘聖教，謂聲聞、獨覺、無上乘聖教。」爾",
    "T07n0220c_500:0546a16": "時，佛告諸天等言：「如是！如是！如汝所說。於此",
    "T07n0220c_500:0546a17": "般若波羅蜜多甚深教中，雖無色等諸法可",
    "T07n0220c_500:0546a18": "得，而有施設三乘聖教。若菩薩摩訶薩於此",
    "T07n0220c_500:0546a19": "般若波羅蜜多，以無所得而為方便，能如說",
    "T07n0220c_500:0546a20": "行不遠離者，汝諸天等皆應至誠恭敬供養、",
    "T07n0220c_500:0546a21": "尊重讚歎猶如如來、應、正等覺。所以者何？於",
    "T07n0220c_500:0546a22": "此般若波羅蜜多甚深教中，雖廣說有三乘",
    "T07n0220c_500:0546a23": "聖教，而說如來都不可得，非即布施乃至",
    "T07n0220c_500:0546a24": "般若波羅蜜多如來可得，非離布施乃至般",
    "T07n0220c_500:0546a25": "若波羅蜜多如來可得；非即內空乃至無性",
    "T07n0220c_500:0546a26": "自性空如來可得，非離內空乃至無性自性",
    "T07n0220c_500:0546a27": "空如來可得；非即真如乃至不思議界如來",
    "T07n0220c_500:0546a28": "可得，非離真如乃至不思議界如來可得；非",
    "T07n0220c_500:0546a29": "即斷界乃至無為界如來可得，非離斷界乃",
    "T07n0220c_500:0546b01": "至無為界如來可得；非即苦、集、滅、道聖諦如",
    "T07n0220c_500:0546b02": "來可得，非離苦、集、滅、道聖諦如來可得；非即",
    "T07n0220c_500:0546b03": "四念住乃至八聖道支如來可得，非離四念",
    "T07n0220c_500:0546b04": "住乃至八聖道支如來可得；非即四靜慮、四",
    "T07n0220c_500:0546b05": "無量、四無色定如來可得，非離四靜慮、四無",
    "T07n0220c_500:0546b06": "量、四無色定如來可得非即八解脫、九次第",
    "T07n0220c_500:0546b07": "定如來可得，非離八解脫、九次第定如來可",
    "T07n0220c_500:0546b08": "得；非即空、無相、無願解脫門如來可得，非離",
    "T07n0220c_500:0546b09": "空、無相、無願解脫門如來可得；非即極喜地",
    "T07n0220c_500:0546b10": "乃至法雲地如來可得，非離極喜地乃至法",
    "T07n0220c_500:0546b11": "雲地如來可得；非即五眼、六神通如來可得，",
    "T07n0220c_500:0546b12": "非離五眼、六神通如來可得；非即如來十力",
    "T07n0220c_500:0546b13": "乃至十八佛不共法如來可得，非離如來十",
    "T07n0220c_500:0546b14": "力乃至十八佛不共法如來可得；非即無忘",
    "T07n0220c_500:0546b15": "失法、恒住捨性如來可得，非離無忘失法、恒",
    "T07n0220c_500:0546b16": "住捨性如來可得；非即一切陀羅尼門、三摩",
    "T07n0220c_500:0546b17": "地門如來可得，非離一切陀羅尼門、三摩地",
    "T07n0220c_500:0546b18": "門如來可得；非即一切智、道相智、一切相智",
    "T07n0220c_500:0546b19": "如來可得，非離一切智、道相智、一切相智如",
    "T07n0220c_500:0546b20": "來可得。「天等當知！若菩薩摩訶薩於一切",
    "T07n0220c_500:0546b21": "法，以無所得而為方便，精勤修學布施波羅",
    "T07n0220c_500:0546b22": "蜜多乃至一切相智，是菩薩摩訶薩於此般",
    "T07n0220c_500:0546b23": "若波羅蜜多，能正修行常不捨離，是故汝",
    "T07n0220c_500:0546b24": "等應當至誠恭敬供養、尊重讚歎彼菩薩摩訶",
    "T07n0220c_500:0546b25": "薩猶如如來、應、正等覺。「天等當知！我於往昔",
    "T07n0220c_500:0546b26": "然燈如來、應、正等覺出現世時，蓮華王都四",
    "T07n0220c_500:0546b27": "衢道首見然燈佛，獻五莖花，布髮揜泥，聞正",
    "T07n0220c_500:0546b28": "法要，以無所得為方便故，便得不離布施、淨",
    "T07n0220c_500:0546b29": "戒、安忍、精進、靜慮、般若波羅蜜多，廣說乃至一",
    "T07n0220c_500:0546c01": "切相智及餘無量無邊佛法。時，然燈佛即便",
    "T07n0220c_500:0546c02": "授我無上正等大菩提記，作是言：『善男子！汝",
    "T07n0220c_500:0546c03": "於來世過無數劫，於此世界賢劫之中，當得",
    "T07n0220c_500:0546c04": "作佛，號釋迦牟尼如來、應、正等覺、明行圓滿、善",
    "T07n0220c_500:0546c05": "逝、世間解、無上丈夫、調御士、天人師、佛、薄伽",
    "T07n0220c_500:0546c06": "梵，宣說般若波羅蜜多度無量眾。』」時，諸天等",
    "T07n0220c_500:0546c07": "俱白佛言：「如是般若波羅蜜多甚為希有，令",
    "T07n0220c_500:0546c08": "諸菩薩摩訶薩眾速能攝受一切智智，以",
    "T07n0220c_500:0546c09": "無所得而為方便，於色乃至識無取無捨，如",
    "T07n0220c_500:0546c10": "是乃至於一切智、道相智、一切相智無取無",
    "T07n0220c_500:0546c11": "捨。」",
    "T07n0220c_500:0546c12": "爾時，佛觀四眾和合，及諸菩薩摩訶薩眾并",
    "T07n0220c_500:0546c13": "四大王眾天，展轉乃至色究竟天，皆來集會",
    "T07n0220c_500:0546c14": "同為明證，即便顧命天帝釋言：「憍尸迦！若菩",
    "T07n0220c_500:0546c15": "薩摩訶薩、若苾芻、苾芻尼、鄔波索迦、鄔波斯",
    "T07n0220c_500:0546c16": "迦、若諸天子、若諸天女、若善男子、善女人等",
    "T07n0220c_500:0546c17": "不離一切智智心，以無所得為方便，於深般",
    "T07n0220c_500:0546c18": "若波羅蜜多受持、讀誦、精勤修習、如理思惟、",
    "T07n0220c_500:0546c19": "為他廣說，當知是輩一切惡魔及彼眷屬不",
    "T07n0220c_500:0546c20": "能得便。何以故？憍尸迦！是善男子、善女人等",
    "T07n0220c_500:0546c21": "善住色空、無相、無願，乃至善住一切相智空、",
    "T07n0220c_500:0546c22": "無相、無願；不可以空而得空便，不可無相得",
    "T07n0220c_500:0546c23": "無相便，不可無願得無願便。所以者何？如是",
    "T07n0220c_500:0546c24": "諸法皆無自性，若能得便、若所得便、若時、若",
    "T07n0220c_500:0546c25": "處、若惱害事俱不可得。「復次，憍尸迦！是善男",
    "T07n0220c_500:0546c26": "子、善女人等，人非人等皆不得便。所以者何？",
    "T07n0220c_500:0546c27": "是善男子、善女人等以無所得而為方便，於",
    "T07n0220c_500:0546c28": "諸有情常勤修習慈、悲、喜、捨，是故一切人非",
    "T07n0220c_500:0546c29": "人等不能惱害。「復次，憍尸迦！是善男子、善女",
    "T07n0220c_500:0547a01": "人等，終不橫為諸險惡緣之所傷害，亦不橫",
    "T07n0220c_500:0547a02": "死。所以者何？是善男子、善女人等常修布施",
    "T07n0220c_500:0547a03": "波羅蜜多，於諸有情正安養故。「復次，憍尸迦！",
    "T07n0220c_500:0547a04": "於此三千大千世界，所有四大王眾天乃至",
    "T07n0220c_500:0547a05": "廣果天已發無上菩提心者，於深般若波羅",
    "T07n0220c_500:0547a06": "蜜多，若未聽聞、受持、讀誦、精勤修學、如理思",
    "T07n0220c_500:0547a07": "惟，皆應不離一切智智心，以無所得為方便，",
    "T07n0220c_500:0547a08": "於深般若波羅蜜多，至心聽聞、受持、讀誦、精",
    "T07n0220c_500:0547a09": "勤修學、如理思惟。「復次，憍尸迦！若善男子、善",
    "T07n0220c_500:0547a10": "女人等不離一切智智心，以無所得為方便，",
    "T07n0220c_500:0547a11": "於深般若波羅蜜多，至心聽聞、受持、讀誦、精",
    "T07n0220c_500:0547a12": "勤修學、如理思惟，是善男子、善女人等若在",
    "T07n0220c_500:0547a13": "空宅，若在曠野，若在險道及危難處，終不",
    "T07n0220c_500:0547a14": "怖畏驚恐毛竪。所以者何？是善男子、善女人",
    "T07n0220c_500:0547a15": "等不離一切智智心，以無所得為方便，善修",
    "T07n0220c_500:0547a16": "內空乃至無性自性空故。」時，此三千大千世界",
    "T07n0220c_500:0547a17": "所有四大王眾天，乃至色究竟天等，俱時合",
    "T07n0220c_500:0547a18": "掌同白佛言：「若善男子、善女人等不離一切",
    "T07n0220c_500:0547a19": "智智心，以無所得為方便，常能於此甚深般",
    "T07n0220c_500:0547a20": "若波羅蜜多，至心聽聞、受持、讀誦、精勤修學、",
    "T07n0220c_500:0547a21": "如理思惟、書寫、解說、廣令流布，我等常隨恭",
    "T07n0220c_500:0547a22": "敬擁衛，不令一切災橫侵惱。所以者何？此善",
    "T07n0220c_500:0547a23": "男子、善女人等即是菩薩摩訶薩故。由是菩",
    "T07n0220c_500:0547a24": "薩摩訶薩故，令諸有情永斷地獄、傍生、鬼界、阿",
    "T07n0220c_500:0547a25": "素洛等諸險惡趣。由是菩薩摩訶薩故，令諸",
    "T07n0220c_500:0547a26": "天、人、藥叉、龍等永離一切災橫、疾疫、貧窮、飢渴、",
    "T07n0220c_500:0547a27": "寒熱等苦。由是菩薩摩訶薩故，令諸天、人、阿",
    "T07n0220c_500:0547a28": "素洛等，永離種種不如意事，所住之處兵戈",
    "T07n0220c_500:0547a29": "永息，一切有情慈心相向。由是菩薩摩訶薩",
    "T07n0220c_500:0547b01": "故，世間便有十善業道，若四靜慮、四無量、四",
    "T07n0220c_500:0547b02": "無色定，若布施波羅蜜多乃至般若波羅蜜",
    "T07n0220c_500:0547b03": "多，若內空乃至無性自性空，若真如乃至不",
    "T07n0220c_500:0547b04": "思議界，若斷界乃至無為界，若苦、集、滅、道聖",
    "T07n0220c_500:0547b05": "諦，若四念住乃至八聖道支，若八解脫、九次",
    "T07n0220c_500:0547b06": "第定，若空、無相、無願解脫門，若淨觀地乃至",
    "T07n0220c_500:0547b07": "如來地，若極喜地乃至法雲地，若五眼、六神",
    "T07n0220c_500:0547b08": "通，若如來十力乃至十八佛不共法，若無忘",
    "T07n0220c_500:0547b09": "失法、恒住捨性，若一切陀羅尼門、三摩地門，",
    "T07n0220c_500:0547b10": "若一切智、道相智、一切相智；由是菩薩摩訶",
    "T07n0220c_500:0547b11": "薩故，世間便有剎帝利大族、婆羅門大族、長者",
    "T07n0220c_500:0547b12": "大族、居士大族、諸小國王、轉輪聖王、輔臣僚",
    "T07n0220c_500:0547b13": "佐。由是菩薩摩訶薩故，世間便有四大王眾",
    "T07n0220c_500:0547b14": "天乃至他化自在天、梵眾天乃至色究竟天、",
    "T07n0220c_500:0547b15": "空無邊處天乃至非想非非想處天。由是菩",
    "T07n0220c_500:0547b16": "薩摩訶薩故，世間便有預流向預流果、一來向",
    "T07n0220c_500:0547b17": "一來果、不還向不還果、阿羅漢向阿羅漢果、獨",
    "T07n0220c_500:0547b18": "覺向獨覺果；由是菩薩摩訶薩故，世間便有",
    "T07n0220c_500:0547b19": "諸菩薩摩訶薩成熟有情、嚴淨佛土及修種種",
    "T07n0220c_500:0547b20": "菩薩勝行。由是菩薩摩訶薩故，世間便有如",
    "T07n0220c_500:0547b21": "來、應、正等覺證得無上正等菩提、轉妙法輪",
    "T07n0220c_500:0547b22": "度無量眾。由是菩薩摩訶薩故，世間便有佛、",
    "T07n0220c_500:0547b23": "法、僧寶利益安樂一切有情。「世尊！由此因",
    "T07n0220c_500:0547b24": "緣，我等天眾及阿素洛、諸龍、藥叉并諸大力",
    "T07n0220c_500:0547b25": "人非人等，常應隨逐恭敬守護此諸菩薩摩",
    "T07n0220c_500:0547b26": "訶薩眾，不令一切災橫侵惱，令於般若波羅",
    "T07n0220c_500:0547b27": "蜜多聽聞、受持、讀誦、修學、如理思惟、書寫等事",
    "T07n0220c_500:0547b28": "常無間斷。」爾時，佛告天帝等言：「如是！如是！如",
    "T07n0220c_500:0547b29": "汝所說。若善男子、善女人等不離一切智智",
    "T07n0220c_500:0547c01": "心，以無所得為方便，常能於此甚深般若波",
    "T07n0220c_500:0547c02": "羅蜜多，至心聽聞、受持、讀誦、精勤修學、如理",
    "T07n0220c_500:0547c03": "思惟、書寫、解說、廣令流布，當知是善男子、善",
    "T07n0220c_500:0547c04": "女人等即是菩薩摩訶薩，由是菩薩摩訶薩",
    "T07n0220c_500:0547c05": "故，令諸有情永斷惡趣，乃至三寶出現世間",
    "T07n0220c_500:0547c06": "與諸有情作大饒益。是故，汝等諸天、龍、神及",
    "T07n0220c_500:0547c07": "大勢力人非人等，常應隨逐恭敬供養、尊重",
    "T07n0220c_500:0547c08": "讚歎、勤加守護此菩薩摩訶薩，勿令一切災",
    "T07n0220c_500:0547c09": "橫侵惱。汝等若能恭敬供養、尊重讚歎、勤加",
    "T07n0220c_500:0547c10": "守護如是菩薩摩訶薩者，當知即是供養恭",
    "T07n0220c_500:0547c11": "敬、尊重讚歎、勤加守護我及十方一切如來、應、",
    "T07n0220c_500:0547c12": "正等覺。是故，汝等一切天、龍、藥叉、神仙、阿素",
    "T07n0220c_500:0547c13": "洛等，常應隨逐此菩薩摩訶薩恭敬供養、尊",
    "T07n0220c_500:0547c14": "重讚歎、勤加守護，勿令一切災橫侵惱。「汝等",
    "T07n0220c_500:0547c15": "當知！假使充滿三千大千堪忍世界聲聞、獨",
    "T07n0220c_500:0547c16": "覺，譬如蘆葦、甘蔗、竹林、稻、麻、叢等間無空隙，",
    "T07n0220c_500:0547c17": "有善男子、善女人等，於彼福田以無量種上",
    "T07n0220c_500:0547c18": "妙樂具，恭敬供養、尊重讚歎盡其形壽。若復",
    "T07n0220c_500:0547c19": "有人經須臾頃，恭敬供養、尊重讚歎一初發",
    "T07n0220c_500:0547c20": "心不離六波羅蜜多菩薩摩訶薩，以前功德",
    "T07n0220c_500:0547c21": "比此福聚，百分不及一，千分不及一，乃至",
    "T07n0220c_500:0547c22": "鄔波尼殺曇分亦不及一。所以者何？不由聲",
    "T07n0220c_500:0547c23": "聞、獨覺乘故，有菩薩摩訶薩及諸如來、應、正",
    "T07n0220c_500:0547c24": "等覺出現世間；但由菩薩摩訶薩故，世間便",
    "T07n0220c_500:0547c25": "有聲聞、獨覺及諸如來、應、正等覺出現於世。",
    "T07n0220c_500:0547c26": "是故汝等一切天、龍及大勢力人非人等，常",
    "T07n0220c_500:0547c27": "應守衛恭敬供養、尊重讚歎是菩薩摩訶薩，",
    "T07n0220c_500:0547c28": "勿令一切災橫侵惱，汝等由此所獲福聚，於",
    "T07n0220c_500:0547c29": "天人中常得安樂，乃至證得究竟涅槃，窮未",
    "T07n0220c_500:0548a01": "來際作大饒益。」",
    "T07n0220c_500:0548a02": "時，天帝釋尋白佛言：「甚奇希有！諸菩薩摩訶",
    "T07n0220c_500:0548a03": "薩於深般若波羅蜜多，至心聽聞、受持、讀誦、",
    "T07n0220c_500:0548a04": "精勤修學、如理思惟、書寫、解說、廣令流布，攝",
    "T07n0220c_500:0548a05": "受如是現法勝利：成熟有情、嚴淨佛土，從一",
    "T07n0220c_500:0548a06": "佛國趣一佛國親近承事諸佛世尊；於勝善",
    "T07n0220c_500:0548a07": "根隨所欣樂，以於諸佛恭敬供養、尊重讚歎，",
    "T07n0220c_500:0548a08": "即能生長令速成滿；於諸佛所聽受正法，乃",
    "T07n0220c_500:0548a09": "至無上正等菩提終不忘失所聞法要，速能攝",
    "T07n0220c_500:0548a10": "受族姓圓滿、父母圓滿、生身圓滿、眷屬圓",
    "T07n0220c_500:0548a11": "滿、相好圓滿、光明圓滿、眼耳圓滿、音聲圓",
    "T07n0220c_500:0548a12": "滿、陀羅尼圓滿、三摩地圓滿；復以方便善巧",
    "T07n0220c_500:0548a13": "力故變身如佛，從一世界趣一世界至無佛",
    "T07n0220c_500:0548a14": "國，讚說布施乃至般若波羅蜜多，讚說內空",
    "T07n0220c_500:0548a15": "乃至無性自性空，讚說真如乃至不思議界，",
    "T07n0220c_500:0548a16": "讚說斷界乃至無為界，讚說苦、集、滅、道聖諦，",
    "T07n0220c_500:0548a17": "讚說四念住乃至八聖道支，讚說四靜慮、四",
    "T07n0220c_500:0548a18": "無量、四無色定，讚說八解脫、九次第定，讚說",
    "T07n0220c_500:0548a19": "空、無相、無願解脫門，讚說淨觀地乃至如來",
    "T07n0220c_500:0548a20": "地，讚說極喜地乃至法雲地，讚說五眼、六神",
    "T07n0220c_500:0548a21": "通，讚說如來十力乃至十八佛不共法，讚說",
    "T07n0220c_500:0548a22": "無忘失法、恒住捨性，讚說一切陀羅尼門、三",
    "T07n0220c_500:0548a23": "摩地門，讚說一切智、道相智、一切相智，讚說",
    "T07n0220c_500:0548a24": "佛寶、法寶、僧寶；復以方便善巧力故，為諸有",
    "T07n0220c_500:0548a25": "情宣說正法，隨宜安置三乘法中，令永解脫",
    "T07n0220c_500:0548a26": "生老病死，證無餘依般涅槃界；或復拔濟諸",
    "T07n0220c_500:0548a27": "惡趣苦，令天人中受諸妙樂。」時，天帝釋復白",
    "T07n0220c_500:0548a28": "佛言：「如是般若波羅蜜多甚為希有，若能攝",
    "T07n0220c_500:0548a29": "受如是般若波羅蜜多，則為具足攝受六種",
    "T07n0220c_500:0548b01": "波羅蜜多，廣說乃至一切相智，亦為具足攝",
    "T07n0220c_500:0548b02": "受預流、一來、不還、阿羅漢果、獨覺菩提、一切菩",
    "T07n0220c_500:0548b03": "薩摩訶薩行、諸佛無上正等菩提。」爾時，世尊",
    "T07n0220c_500:0548b04": "告天帝釋：「如是！如是！如汝所說。若能攝受如",
    "T07n0220c_500:0548b05": "是般若波羅蜜多，則為具足攝受六種波羅",
    "T07n0220c_500:0548b06": "蜜多，廣說乃至一切菩薩摩訶薩行、諸佛無上",
    "T07n0220c_500:0548b07": "正等菩提。",
    "T07n0220c_500:0548b08": "大般若波羅蜜多經卷第五百"
}