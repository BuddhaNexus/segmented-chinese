{
    "T43n1830_009:0539c14": "成唯識論述記卷第九(本)",
    "T43n1830_009:0539c16": "沙門基撰",
    "T43n1830_009:0539c17": "論。若唯有識至說有三性。述曰。雖有七",
    "T43n1830_009:0539c18": "頌釋外難中而分為二。初二頌答唯有識",
    "T43n1830_009:0539c19": "便違理難。後五頌答唯有識便違經難。",
    "T43n1830_009:0539c20": "後中有二。初三頌釋無境三自性不成難。",
    "T43n1830_009:0539c21": "後二頌釋有識三無性不成難　於此初",
    "T43n1830_009:0539c22": "中有四。初總問。二略答。三徵。四釋。此即初",
    "T43n1830_009:0539c23": "也　今難意云。若離內識外法無者。但有",
    "T43n1830_009:0539c24": "一性不應說三。經既說三故非唯識。",
    "T43n1830_009:0539c25": "論。應知三性亦不離識。述曰。此略答也。非",
    "T43n1830_009:0539c26": "說性有三便非唯有識。即不離識而說三",
    "T43n1830_009:0539c27": "故。",
    "T43n1830_009:0539c28": "論。所以者何。述曰。外人詰也。三不離識",
    "T43n1830_009:0539c29": "之所以者何等是耶。",
    "T43n1830_009:0540a01": "論。頌曰至非不見此彼。述曰。下廣答也。頌",
    "T43n1830_009:0540a02": "中有三。初二頌辨三性。後一頌初三句明",
    "T43n1830_009:0540a03": "性一．異。第四句明內證時圓成．依他先後證",
    "T43n1830_009:0540a04": "見。初二頌中。初一頌解初性。次半頌解依",
    "T43n1830_009:0540a05": "他。次半頌解圓成。餘文可解。",
    "T43n1830_009:0540a06": "下釋之中文分為二。初釋頌文。後諸門解",
    "T43n1830_009:0540a07": "釋。解本頌中文復分二。初別解頌文。後",
    "T43n1830_009:0540a08": "此中意說以下。總釋頌意結答所問。別釋",
    "T43n1830_009:0540a09": "頌中文又分三。初辨三性。次辨不異一義。",
    "T43n1830_009:0540a10": "後辨證見先後　別解三性文分為三。或",
    "T43n1830_009:0540a11": "分為二。初釋第一頌遍計所執性。及解次",
    "T43n1830_009:0540a12": "半頌依他起性。相對明故合為一也。後解餘",
    "T43n1830_009:0540a13": "半頌圓成實性。初中分二。初但解遍計所",
    "T43n1830_009:0540a14": "執。後合與依他對明。",
    "T43n1830_009:0540a15": "論。周遍計度故名遍計。述曰。解所執中",
    "T43n1830_009:0540a16": "二說。此即是前難陀等解。釋初句頌遍計二",
    "T43n1830_009:0540a17": "字。周義釋遍。度義釋計。唯第六識能周遍",
    "T43n1830_009:0540a18": "計度。第七識等是此類故亦名遍計。但可名",
    "T43n1830_009:0540a19": "計而非遍故。今依正義。由此應作四句分",
    "T43n1830_009:0540a20": "別。有遍而非計。謂無漏諸識。有漏善識等能",
    "T43n1830_009:0540a21": "遍廣緣。而不計執者。有計而非遍。謂第七",
    "T43n1830_009:0540a22": "有漏識。有亦遍亦計。謂有漏染污我．法執第",
    "T43n1830_009:0540a23": "六識等。有非遍非計。謂有漏五識。及第八",
    "T43n1830_009:0540a24": "識等。",
    "T43n1830_009:0540a25": "問此遍計何名彼彼。",
    "T43n1830_009:0540a26": "論。品類眾多至虛妄分別。述曰。以此計心",
    "T43n1830_009:0540a27": "品類眾多或二三等。至下當知。說為彼彼。",
    "T43n1830_009:0540a28": "此體是何。謂能遍計虛妄分別。即是一切能",
    "T43n1830_009:0540a29": "起遍計依他性心。",
    "T43n1830_009:0540b01": "將釋第二句却解上句。并釋由字。",
    "T43n1830_009:0540b02": "論。即由彼彼至所遍計物。述曰。妄分別故",
    "T43n1830_009:0540b03": "遍計種種所遍計物。物者體也。即能計心起",
    "T43n1830_009:0540b04": "所執也。",
    "T43n1830_009:0540b05": "此體是何。",
    "T43n1830_009:0540b06": "論。謂所妄執至自性差別。述曰。此性即是",
    "T43n1830_009:0540b07": "所虛妄執。蘊．處．界等一切義理。若法若我",
    "T43n1830_009:0540b08": "此二種中自之體性及差別義。此即心外非",
    "T43n1830_009:0540b09": "有法也。即是由有能計心體計有物也。上",
    "T43n1830_009:0540b10": "句遍計之言。出能計心等體。以遍計行相",
    "T43n1830_009:0540b11": "顯其法體。第二句中遍計之言。即能遍計心",
    "T43n1830_009:0540b12": "之行相。前以行相出彼法體。後以行相明",
    "T43n1830_009:0540b13": "起計失　問此所計法自性非有。何故名物",
    "T43n1830_009:0540b14": "及名種種　答隨能計心。故說為物。心多",
    "T43n1830_009:0540b15": "品故說為種種體非種種也。又所計無法",
    "T43n1830_009:0540b16": "亦可名物。有．無二法皆名物故。言種種",
    "T43n1830_009:0540b17": "者。隨能遍計妄分別心計此無物。當情亦",
    "T43n1830_009:0540b18": "有種種相故。",
    "T43n1830_009:0540b19": "論。此所妄執至所執自性。述曰。解第三句。",
    "T43n1830_009:0540b20": "此第二句所妄執心外法．我．自性．差別體性",
    "T43n1830_009:0540b21": "非有。如龜毛等體定無故。總名遍計所執",
    "T43n1830_009:0540b22": "自性。",
    "T43n1830_009:0540b23": "論。如是自性至不可得故。述曰。次第四句。",
    "T43n1830_009:0540b24": "如是第三句遍計所執。自性都無所有。非",
    "T43n1830_009:0540b25": "少可有故名都無。依他性法少可有故。何",
    "T43n1830_009:0540b26": "以知無。理．教二法子細推徵不可得故。如",
    "T43n1830_009:0540b27": "前第七卷等所引理教。",
    "T43n1830_009:0540b28": "此即一翻但解初性。下第二師釋。初略但釋",
    "T43n1830_009:0540b29": "初頌。後廣對依他。兼釋次半頌。",
    "T43n1830_009:0540c01": "論。或初句顯能遍計識。述曰。義與前同。",
    "T43n1830_009:0540c02": "論。第二句示所遍計境。述曰。所依執處。與",
    "T43n1830_009:0540c03": "前師異。此以理言。通彼依他．圓成二性。下",
    "T43n1830_009:0540c04": "自當知。然攝大乘等但說依他。安足處故。",
    "T43n1830_009:0540c05": "稍相近故。凡夫境故。易可知故。理通成",
    "T43n1830_009:0540c06": "實。",
    "T43n1830_009:0540c07": "論。後半方申至不可得故。述曰。後半頌即",
    "T43n1830_009:0540c08": "下二句。方申遍計所執性義非有。前第七卷",
    "T43n1830_009:0540c09": "中已廣顯非有故。然如攝論第四．五卷說能",
    "T43n1830_009:0540c10": "遍計。即此初句。所遍計即此第二句。遍計所",
    "T43n1830_009:0540c11": "執自性乃成。即此中下半頌。",
    "T43n1830_009:0540c12": "上但重解初頌所執。自下廣解初頌。及依他",
    "T43n1830_009:0540c13": "起。下廣解三種為三。然第三句中與依他",
    "T43n1830_009:0540c14": "合解。既言初句是能遍計。故論次問。",
    "T43n1830_009:0540c15": "論。初能遍計自性云何。述曰。此問辭也。下",
    "T43n1830_009:0540c16": "先廣遍計。後廣彼彼。",
    "T43n1830_009:0540c17": "論。有義八識至皆能遍計。述曰。此安惠等。",
    "T43n1830_009:0540c18": "執即通三性。有漏之心無非執者。五．八識",
    "T43n1830_009:0540c19": "唯有法執。七唯有人。六通二種。",
    "T43n1830_009:0540c20": "論。虛妄分別為自性故。述曰。若有漏心有",
    "T43n1830_009:0540c21": "如無漏不起執者。即不應言虛妄分別。",
    "T43n1830_009:0540c22": "若不執心名妄分別。即無漏心應名虛妄",
    "T43n1830_009:0540c23": "分別之心。即以此理明有漏心皆能遍計。",
    "T43n1830_009:0540c24": "楞伽．中邊等文。皆言八識是妄分別。",
    "T43n1830_009:0540c25": "論。皆似所取能取現故。述曰。聖教中說二",
    "T43n1830_009:0540c26": "取名執。有漏諸心既似能取．所取相現故",
    "T43n1830_009:0540c27": "皆有執。非有取心不名取故。非無執心",
    "T43n1830_009:0540c28": "似二取故。一切經論皆有此文。攝大乘論",
    "T43n1830_009:0540c29": "第四卷中。及辨中邊皆作是說。",
    "T43n1830_009:0541a01": "論。說阿賴耶至為所緣故。述曰。所執自性",
    "T43n1830_009:0541a02": "之妄執習氣。即能執心等種子。瑜伽第五十",
    "T43n1830_009:0541a03": "一．及顯揚等。說阿賴耶識以遍計所執自性",
    "T43n1830_009:0541a04": "妄執種為所緣故。若有漏心有不執者。有",
    "T43n1830_009:0541a05": "有漏種第八不緣。何故論說第八緣妄種。",
    "T43n1830_009:0541a06": "瑜伽第七十六．及解深密經。說第八緣相．",
    "T43n1830_009:0541a07": "名．分別習氣。五十一說緣遍計種。故遍計",
    "T43n1830_009:0541a08": "種通有漏一切心。即善心等中許有法執",
    "T43n1830_009:0541a09": "安惠等師義。",
    "T43n1830_009:0541a10": "下第二護法等師。",
    "T43n1830_009:0541a11": "論。有義第六至是能遍計。述曰。下文有三。",
    "T43n1830_009:0541a12": "一標宗。二立證。三會違。此初也。全非五．",
    "T43n1830_009:0541a13": "八識。亦非一切心。執我法者方能計故。",
    "T43n1830_009:0541a14": "所以者何。",
    "T43n1830_009:0541a15": "論。唯說意識能遍計故。述曰。下證有十。十",
    "T43n1830_009:0541a16": "故字是。若能計心通八識者。如何攝論第",
    "T43n1830_009:0541a17": "四但說意耶。",
    "T43n1830_009:0541a18": "問如第七識亦能遍計。而彼論中唯說意",
    "T43n1830_009:0541a19": "識不言第七。豈七不能。七識既能而不說",
    "T43n1830_009:0541a20": "者。明五．八識亦能不說。",
    "T43n1830_009:0541a21": "論。意及意識名意識故。述曰。第七名意。",
    "T43n1830_009:0541a22": "其第六識合而言之。總名意識即是已說。",
    "T43n1830_009:0541a23": "誰言不說。如小乘中業．業道。思但是業而",
    "T43n1830_009:0541a24": "非是道。貪等三法是道非業。身．語二法亦",
    "T43n1830_009:0541a25": "業亦道。總合為言但名業道。第七名意。第",
    "T43n1830_009:0541a26": "六名意識。總合名意識。故無前難　安惠",
    "T43n1830_009:0541a27": "等云。何故不許唯第六識能遍計度。餘之",
    "T43n1830_009:0541a28": "七識雖亦能計。不能遍計攝論不說。非餘",
    "T43n1830_009:0541a29": "不計。攝論第四本．釋二論皆作此解。云第",
    "T43n1830_009:0541b01": "六識能周遍計度。體順彼名。餘不然故彼論",
    "T43n1830_009:0541b02": "不說。又汝如業．業道合說者我亦爾。第七",
    "T43n1830_009:0541b03": "名意。五．八名識。第六名意識。彼論總合",
    "T43n1830_009:0541b04": "為言名意識。亦有何過。故知八識皆能遍",
    "T43n1830_009:0541b05": "計。",
    "T43n1830_009:0541b06": "論。計度分別能遍計故。述曰。五．八既無計",
    "T43n1830_009:0541b07": "度。明無分別而不起執。攝論本第四云。當",
    "T43n1830_009:0541b08": "知意識是能遍計。有分別故。乃至是故意",
    "T43n1830_009:0541b09": "識無邊行相而轉。普於一切分別計度故名",
    "T43n1830_009:0541b10": "遍計。非五．八識能普計故。若爾第七不能",
    "T43n1830_009:0541b11": "普計。應非此收。此言不爾。三分別中計度",
    "T43n1830_009:0541b12": "分別。能為七中有相分別乃至不染。非五．",
    "T43n1830_009:0541b13": "八識有此能故。其第七識有計度故可是",
    "T43n1830_009:0541b14": "此收。五．八不爾。無性云。意識有分別者。",
    "T43n1830_009:0541b15": "由能顯示．隨念分別所雜糅故。顯示者即",
    "T43n1830_009:0541b16": "計度。非是自性。餘亦有故。此為正解　前",
    "T43n1830_009:0541b17": "師云。計度分別計相麁高五．八即無。自性．任",
    "T43n1830_009:0541b18": "運．有相分別此等細者五．八說有。理亦何",
    "T43n1830_009:0541b19": "爽。雖攝論約麁計度分別為言不言五．",
    "T43n1830_009:0541b20": "八。五．八二識實能遍計。又一切八識簡無",
    "T43n1830_009:0541b21": "漏心故言意識能有分別。非謂唯言第六．",
    "T43n1830_009:0541b22": "七識。世親攝論唯言由此品類能遍計度。",
    "T43n1830_009:0541b23": "不簡何者。無性偏解本論。故以顯示等言",
    "T43n1830_009:0541b24": "簡別。此有何妨。",
    "T43n1830_009:0541b25": "後難之云。",
    "T43n1830_009:0541b26": "論。執我法者必是惠故。述曰。非五．八識恒",
    "T43n1830_009:0541b27": "與惠俱寧容有執。前師云若計度惠麁五．",
    "T43n1830_009:0541b28": "八無細者亦有。若爾何故惠數非是遍行。",
    "T43n1830_009:0541b29": "論。二執必與無明俱故。述曰。我．法二執必",
    "T43n1830_009:0541c01": "無明俱。非善心中有無明故。彼無癡善根",
    "T43n1830_009:0541c02": "性相違故。彼前師言此有何失。我如汝小",
    "T43n1830_009:0541c03": "乘尋．伺俱起。尋．伺性順可許俱起。善心．無",
    "T43n1830_009:0541c04": "明性便相返。",
    "T43n1830_009:0541c05": "論。不說無明有善性故。述曰。瑜伽等論皆",
    "T43n1830_009:0541c06": "不說故。下二障中當引彼文。如何善心內",
    "T43n1830_009:0541c07": "而說有無明。",
    "T43n1830_009:0541c08": "彼若言一切有漏皆名不善。說名為善行相",
    "T43n1830_009:0541c09": "輕故者。",
    "T43n1830_009:0541c10": "論。癡無癡等不相應故。述曰。相違之法不",
    "T43n1830_009:0541c11": "相應故。如無慚與慚不得俱起。癡．無癡等",
    "T43n1830_009:0541c12": "例亦應然。",
    "T43n1830_009:0541c13": "若言有漏皆是不善。無癡與癡非謂相應。",
    "T43n1830_009:0541c14": "癡相輕微名無癡者。",
    "T43n1830_009:0541c15": "論。不見有執導空智故。述曰。若無漏心必",
    "T43n1830_009:0541c16": "二空觀隨一現起。若有漏心必有法執。即加",
    "T43n1830_009:0541c17": "行智既有法執。如何能導空智現前。非由",
    "T43n1830_009:0541c18": "於水引火生故。非闇為先導明生故。",
    "T43n1830_009:0541c19": "論。執有達無不俱起故。述曰。又加行心隨",
    "T43n1830_009:0541c20": "順聖教作我法空觀名曰達無。既有法執",
    "T43n1830_009:0541c21": "名為執有。如何執有心。與達無之智而俱",
    "T43n1830_009:0541c22": "起也。彼既不俱起。明加行心非有法執。",
    "T43n1830_009:0541c23": "論。曾無有執非能熏故。述曰。又若有漏心",
    "T43n1830_009:0541c24": "皆有法執。法執之心必有勢力。應異熟生",
    "T43n1830_009:0541c25": "心亦是能熏。有漏之心有勢用故。如善．惡",
    "T43n1830_009:0541c26": "等。然汝執第八亦非能熏。是異熟心無勢",
    "T43n1830_009:0541c27": "用故。不見有執勢用之心無能熏者。應",
    "T43n1830_009:0541c28": "第八識亦是能熏。不爾便與比量相違。",
    "T43n1830_009:0541c29": "若爾何故楞伽。中邊上卷等。言三界八識皆",
    "T43n1830_009:0542a01": "妄分別。顯揚十六說亦同此。",
    "T43n1830_009:0542a02": "論。有漏心等至虛妄分別。述曰。下文會違",
    "T43n1830_009:0542a03": "有三。此初會也。為會彼云。雖前位等作二",
    "T43n1830_009:0542a04": "空觀而是假相。不如無漏證實理故。一切",
    "T43n1830_009:0542a05": "八識名妄分別。非妄分別皆是執心。若有漏",
    "T43n1830_009:0542a06": "心有非執者。如何說有二取相現。中邊第",
    "T43n1830_009:0542a07": "一。說虛妄心．心所似二相現故。皆有執也。",
    "T43n1830_009:0542a08": "論。雖似所取至亦有執故。述曰。此會第二",
    "T43n1830_009:0542a09": "違有二。一會。二難。此會．及初難。諸有漏心。",
    "T43n1830_009:0542a10": "雖似所取．能取相現。而非一切能遍計心。",
    "T43n1830_009:0542a11": "由依他起善．無記心。雖有二取現非皆起",
    "T43n1830_009:0542a12": "執。非以似二便計一切皆能遍計。有計度",
    "T43n1830_009:0542a13": "分別二取相現之心能遍計故。彼中邊論唯",
    "T43n1830_009:0542a14": "據六．七二識為論。若似二取皆是執者。勿",
    "T43n1830_009:0542a15": "無漏心亦有執故。一切菩薩．二乘後得無漏",
    "T43n1830_009:0542a16": "之智。有二取．相應皆有執。佛地第七。但",
    "T43n1830_009:0542a17": "說二乘無漏有執。准二十釋。菩薩後得亦",
    "T43n1830_009:0542a18": "有法執。與佛地不同。彼但說二乘無漏有",
    "T43n1830_009:0542a19": "執。此但言佛無顯餘亦有。",
    "T43n1830_009:0542a20": "論。如來後得應有執故。述曰。難前師言。",
    "T43n1830_009:0542a21": "佛應有執。有二取相故。如諸菩薩現二",
    "T43n1830_009:0542a22": "相故。若救言如來後得無二相者。違聖教",
    "T43n1830_009:0542a23": "失。且無相分違佛地經。",
    "T43n1830_009:0542a24": "論。經說佛智至如鏡等故。述曰。第八俗智",
    "T43n1830_009:0542a25": "名大圓鏡也。謂現法樂．聲聞．八部莊嚴道",
    "T43n1830_009:0542a26": "場。即變化聲聞等是。第七識平等。乃至成所",
    "T43n1830_009:0542a27": "作智皆有現能。故佛四智皆有二相。故論說",
    "T43n1830_009:0542a28": "言現身．土等如鏡等故。勿謂餘智皆此",
    "T43n1830_009:0542a29": "譬喻。但可現相義可同故。此證無漏有相",
    "T43n1830_009:0542b01": "分也。",
    "T43n1830_009:0542b02": "論。若無緣用應非智等。述曰。若如來智無",
    "T43n1830_009:0542b03": "見分者。即無緣用應非智等。此即違理。",
    "T43n1830_009:0542b04": "等者等取餘心．心所。難云。如來．菩薩無漏",
    "T43n1830_009:0542b05": "四智品。應非是智品。無見分等故。如虛",
    "T43n1830_009:0542b06": "空等。既成此已翻向上成。謂凡夫．二乘等",
    "T43n1830_009:0542b07": "有漏善及無記智品并無漏心品。應無法執。",
    "T43n1830_009:0542b08": "非染污心有二相故。如佛無漏智品。彼計",
    "T43n1830_009:0542b09": "如來無漏智品非有執故。本業瓔珞經下卷。",
    "T43n1830_009:0542b10": "云明．闇一相善．惡一心等者。是洴沙王國",
    "T43n1830_009:0542b11": "安陀偈師義。故知前師所說非也。",
    "T43n1830_009:0542b12": "前師難云。若有漏心非皆有執。說藏識緣",
    "T43n1830_009:0542b13": "種何獨遍計。",
    "T43n1830_009:0542b14": "論。雖說藏識至故非成證。述曰。此會第三",
    "T43n1830_009:0542b15": "違。更有別釋如第二卷。此中且據有漏強",
    "T43n1830_009:0542b16": "者謂遍計種。不言有漏種皆是遍計。既爾",
    "T43n1830_009:0542b17": "復不言第八唯緣遍計種子。既無唯言。明",
    "T43n1830_009:0542b18": "第八所緣之種更有多也。",
    "T43n1830_009:0542b19": "次護法論師總結上也。",
    "T43n1830_009:0542b20": "論。由斯理趣至有能遍計。述曰。由此如上",
    "T43n1830_009:0542b21": "所說理趣。唯於有漏第六．第七二心之品",
    "T43n1830_009:0542b22": "有能遍計。五．八名識入意識攝未見文",
    "T43n1830_009:0542b23": "故。故非五．八能遍計也。此等徵逐佛地第",
    "T43n1830_009:0542b24": "七二障中徵。下二障中自當對辨。",
    "T43n1830_009:0542b25": "此則廣前遍計二字。自下廣前彼彼之言。",
    "T43n1830_009:0542b26": "論。識品雖二至故言彼彼。述曰。識品雖二",
    "T43n1830_009:0542b27": "者。第六．七二識也。總名遍計以是一故。更",
    "T43n1830_009:0542b28": "不須論。但言二等　攝大乘第四說。遍計",
    "T43n1830_009:0542b29": "有二。一自性計。二差別計。世親釋云。如",
    "T43n1830_009:0542c01": "於眼等計自性。於此計為常無常等之差",
    "T43n1830_009:0542c02": "別　七十三說一無差別．二有差別。復有",
    "T43n1830_009:0542c03": "二。一名加行。二名施設　顯揚十六說。",
    "T43n1830_009:0542c04": "一文字。二非文字。又有二。一分別自體。二",
    "T43n1830_009:0542c05": "分別所依緣事。攝八分別者是。七十四說。",
    "T43n1830_009:0542c06": "一隨覺。二隨眠　三者謂一我。二法。三用。",
    "T43n1830_009:0542c07": "或自性．隨念．計度分別。如對法第二說　四",
    "T43n1830_009:0542c08": "者攝論說。一自性計。二差別計。三有覺計謂",
    "T43n1830_009:0542c09": "善名言者。四無覺計謂不善名言者。七十",
    "T43n1830_009:0542c10": "三說。一計自相。二計差別。三計所取。四計",
    "T43n1830_009:0542c11": "能取　五者攝論說。一依名計義。二依義",
    "T43n1830_009:0542c12": "計名。三依名計名。四依義計義。五依二",
    "T43n1830_009:0542c13": "計二。顯揚十六。及七十三。說一種五與此",
    "T43n1830_009:0542c14": "同。七十三又有五。一計義自性。此有四",
    "T43n1830_009:0542c15": "謂計自相等。二計名自性。此有二謂無差",
    "T43n1830_009:0542c16": "別等。三計染自性。謂有貪等。四計淨自性。",
    "T43n1830_009:0542c17": "與染相違。五計非染淨自性。謂此色是能．",
    "T43n1830_009:0542c18": "所取等。復有五種。一貪。二嗔。三合會。四",
    "T43n1830_009:0542c19": "別離。五捨隨與等。顯揚十六與此文同。復",
    "T43n1830_009:0542c20": "有五。一無常計常。二苦計樂。三不淨計淨。",
    "T43n1830_009:0542c21": "四無我計我。五於諸相中遍計所執自性執",
    "T43n1830_009:0542c22": "　六者顯揚十六說。一自性計。謂計色等實",
    "T43n1830_009:0542c23": "有相。二差別計。謂計色等實有色無色等。",
    "T43n1830_009:0542c24": "三覺悟計。謂善言者執。四隨眠計。謂不善",
    "T43n1830_009:0542c25": "言者執。五加行計。此有五謂貪．嗔等。六名",
    "T43n1830_009:0542c26": "遍計。謂此有二。謂文字．非文字所起　七",
    "T43n1830_009:0542c27": "者即七分別。謂有相．無相．任運．尋求．伺察．",
    "T43n1830_009:0542c28": "染污．不染污。如瑜伽第一．對法第二說　八",
    "T43n1830_009:0542c29": "者即八分別生三事顯揚十六等說。八分別",
    "T43n1830_009:0543a01": "者。一自性分別。謂分別色等想事色等自性。",
    "T43n1830_009:0543a02": "二差別分別。三總執分別。四我分別。五我所",
    "T43n1830_009:0543a03": "分別。六愛分別。七不愛分別。八愛不愛俱相",
    "T43n1830_009:0543a04": "違分別。三事者。一謂戲論所依想色事。二",
    "T43n1830_009:0543a05": "見．我慢事。三貪．嗔．癡事。此等廣解八分別",
    "T43n1830_009:0543a06": "生三事。如瑜伽第三十六．顯揚十六說　九",
    "T43n1830_009:0543a07": "者以理為之即緣九品計。執九地亦然。九",
    "T43n1830_009:0543a08": "結俱品執亦是　十者即攝論第四說。對法",
    "T43n1830_009:0543a09": "第十四雖名分別非能遍計。一根本分別。",
    "T43n1830_009:0543a10": "第八識。二緣相分別。色等識。三顯相分別。眼",
    "T43n1830_009:0543a11": "等識并所依。四緣相變異分別。老等變異。五",
    "T43n1830_009:0543a12": "顯相變異分別。變異所有變異。六他引分別。",
    "T43n1830_009:0543a13": "聞不正法類。七不如理分別。外道類。八如",
    "T43n1830_009:0543a14": "理分別。聞正法類。九執著分別。我見類。十",
    "T43n1830_009:0543a15": "散動分別。即十散動。十散動亦為十。此能",
    "T43n1830_009:0543a16": "遍計分別之體。又對法第十二。說於見無",
    "T43n1830_009:0543a17": "見見等十。又十相十八空所除。如七十七",
    "T43n1830_009:0543a18": "說　十一者即十一識。謂身．身者識等。緣",
    "T43n1830_009:0543a19": "此十一生分別名十一分別。如攝論說　十",
    "T43n1830_009:0543a20": "二者十卷楞伽第四說。一言語分別。樂言語",
    "T43n1830_009:0543a21": "故。二可知分別。三相分別。四義分別。五實體",
    "T43n1830_009:0543a22": "分別。六因分別。七見分別。八建立分別。九生",
    "T43n1830_009:0543a23": "分別。十不生分別。十一和合分別。十二縛",
    "T43n1830_009:0543a24": "不縛分別。別緣十二處生分別亦是　十三",
    "T43n1830_009:0543a25": "者無也　十四者十四不可記事分別　十五",
    "T43n1830_009:0543a26": "者亦無　十六者十六空所除。或三空所除。",
    "T43n1830_009:0543a27": "顯揚十五云一根縛．二有情縛等　十七者",
    "T43n1830_009:0543a28": "對法第十二說。謂相．見等　十八者十八空",
    "T43n1830_009:0543a29": "所除。乃至二十句我．我所見。二十空所除。二",
    "T43n1830_009:0543b01": "十五句我．我所見。對法第十二。二十八見．六",
    "T43n1830_009:0543b02": "十二見等。故此論中言十等也。七十四等",
    "T43n1830_009:0543b03": "說。隨依他起爾所分量遍計亦爾。故無量",
    "T43n1830_009:0543b04": "種。此論言等。此一一皆如所引諸論各自",
    "T43n1830_009:0543b05": "廣分別。不別煩引。",
    "T43n1830_009:0543b06": "上來已廣初行第一句訖。自下廣第二句。",
    "T43n1830_009:0543b07": "論。次所遍計自性云何。述曰。若言能遍計",
    "T43n1830_009:0543b08": "已問答訖。言所遍計自性是何。",
    "T43n1830_009:0543b09": "論。攝大乘說至所緣緣故。述曰。三性之中",
    "T43n1830_009:0543b10": "是依他起。言所緣緣必是有法。遍計心等以",
    "T43n1830_009:0543b11": "此為緣。親相分者必依他故。不以圓成而",
    "T43n1830_009:0543b12": "為境也。彼不相似故。攝論第四唯說依他",
    "T43n1830_009:0543b13": "性是所遍計。",
    "T43n1830_009:0543b14": "論。圓成實性寧非彼境。述曰。此外人問。七",
    "T43n1830_009:0543b15": "十六說勝義無性。無如所執勝義相也。至",
    "T43n1830_009:0543b16": "下當知。亦以彼為疎所緣緣。非是相分。",
    "T43n1830_009:0543b17": "不相似故。極疎遠故。",
    "T43n1830_009:0543b18": "論。真非妄執至亦所遍計。述曰。依他是妄。",
    "T43n1830_009:0543b19": "可計少分為彼相分。此真不然。不相近",
    "T43n1830_009:0543b20": "故。遠亦不遮。",
    "T43n1830_009:0543b21": "論。遍計所執至故非所遍計。述曰。所執雖",
    "T43n1830_009:0543b22": "是遍計心境。而非所緣緣故非所遍計。所",
    "T43n1830_009:0543b23": "遍計者據有法故。境義同通無法名境。所",
    "T43n1830_009:0543b24": "緣緣局無法即非。故唯依他是所遍計。七十",
    "T43n1830_009:0543b25": "四說。由何故遍計。由依他起。即是此也。",
    "T43n1830_009:0543b26": "何故七十四。又說遍計所執非凡．聖智境",
    "T43n1830_009:0543b27": "以無相故言俱非境　似相分者非無",
    "T43n1830_009:0543b28": "法故。無法非所緣緣。所緣緣者必是有法。",
    "T43n1830_009:0543b29": "彼性可言所緣之境。故彼言境而非是緣。",
    "T43n1830_009:0543c01": "以無體故。非不對心說為非境。是故此",
    "T43n1830_009:0543c02": "性說為應知。若非對心云何令知。又說遍",
    "T43n1830_009:0543c03": "計唯凡境故。此即廣前第二句頌訖。佛知",
    "T43n1830_009:0543c04": "無不。若知如何成所緣。若不知如何言遍",
    "T43n1830_009:0543c05": "智。此義應思如第七卷唯識中解。",
    "T43n1830_009:0543c06": "自下廣前第三四句。并解第二頌中初句。",
    "T43n1830_009:0543c07": "論。遍計所執其相云何。述曰。問體相也。",
    "T43n1830_009:0543c08": "論。與依他起復有何別。述曰。問二差別合",
    "T43n1830_009:0543c09": "二問也。",
    "T43n1830_009:0543c10": "論。有義三界至遍計所執。述曰。此師有二。",
    "T43n1830_009:0543c11": "初立宗。後引證偏答初問。諸心．心所雖各",
    "T43n1830_009:0543c12": "體是一自證分。而似依他二分而生。謂見．",
    "T43n1830_009:0543c13": "相分。諸經論中說二取者。是此二也。如是",
    "T43n1830_009:0543c14": "二分雖似體有。理實無也。此之二相中邊等",
    "T43n1830_009:0543c15": "說為計所執。",
    "T43n1830_009:0543c16": "論。二所依體至緣所生故。述曰。答第二問",
    "T43n1830_009:0543c17": "顯二差別。此二所依識等體事。實從緣生。",
    "T43n1830_009:0543c18": "此性非無名依他起。從虛妄分別種子緣",
    "T43n1830_009:0543c19": "生故。此師意說。唯自證分是依他有。所取．",
    "T43n1830_009:0543c20": "能取見．相二分是計所執。如龜毛等是無法",
    "T43n1830_009:0543c21": "故。",
    "T43n1830_009:0543c22": "論。云何知然。述曰。下引證。云何知彼二",
    "T43n1830_009:0543c23": "分非有。",
    "T43n1830_009:0543c24": "論。諸聖教說至遍計所執。述曰。辨二差別。",
    "T43n1830_009:0543c25": "虛妄分別是依他起。舊中邊云虛妄總類者",
    "T43n1830_009:0543c26": "三界心．心所。新翻論云三界心．心所是虛妄",
    "T43n1830_009:0543c27": "分別。顯揚十六云分別體性謂三界心．心所。",
    "T43n1830_009:0543c28": "瑜伽攝論等皆有此言。謂三界心．心所故依",
    "T43n1830_009:0543c29": "他起。從因緣生。其二取名遍計所執。舊中",
    "T43n1830_009:0544a01": "邊頌云。無二有此無。長行云。無二者謂無",
    "T43n1830_009:0544a02": "所取能取。有此無者有此二取無。新翻無二",
    "T43n1830_009:0544a03": "有無故。攝論．顯揚等此文非一。",
    "T43n1830_009:0544a04": "今此第一即安惠等多師並說此義。下護法",
    "T43n1830_009:0544a05": "等菩薩方更分別。",
    "T43n1830_009:0544a06": "論。有義一切至遍計所執。述曰。第二師說。",
    "T43n1830_009:0544a07": "文中有四。一標宗。二引證。三破斥。四結",
    "T43n1830_009:0544a08": "正。見．相二分因緣生者亦依他起。依此二",
    "T43n1830_009:0544a09": "分妄執定實為有為無亦有亦無非有非無。",
    "T43n1830_009:0544a10": "為一為異。為俱不俱等。此以有無為一",
    "T43n1830_009:0544a11": "偏句。一異為二偏句為首。俱不俱通二處。",
    "T43n1830_009:0544a12": "此二見．相方名遍計所執。非因緣生二法",
    "T43n1830_009:0544a13": "名遍計所執。",
    "T43n1830_009:0544a14": "因會前師次引文證。",
    "T43n1830_009:0544a15": "論。諸聖教說至依他起故。述曰。下引證也。",
    "T43n1830_009:0544a16": "攝大乘論第四卷說唯識二種種。彼云唯識",
    "T43n1830_009:0544a17": "此言唯量彼言二者此名唯二。彼自解言。",
    "T43n1830_009:0544a18": "唯量者無境故。唯二者有見．相故。種種者",
    "T43n1830_009:0544a19": "種種行相而生起故。由有相．見得成二種。",
    "T43n1830_009:0544a20": "故見．相分是依他起。佛地經說。現身．土等。",
    "T43n1830_009:0544a21": "及前第二卷所引四至教。皆有二．三．四分",
    "T43n1830_009:0544a22": "故言種種。皆名依他起故。又種種者是見",
    "T43n1830_009:0544a23": "分．相分各有種種行相義。如攝論說。",
    "T43n1830_009:0544a24": "論。相等四法至依他起攝故。述曰。又五法",
    "T43n1830_009:0544a25": "中相等前四。唯除真如　十一識者。一身。二",
    "T43n1830_009:0544a26": "身者。三受者。四彼所受。五彼能受。六世。七",
    "T43n1830_009:0544a27": "數。八處。九言說。十自他別。十一善惡趣死生",
    "T43n1830_009:0544a28": "識。眼等五根名身。五識所依意界名身者。",
    "T43n1830_009:0544a29": "第六意識所依意界名受者識。此等三識以",
    "T43n1830_009:0544b01": "六內界為性。色等六塵名彼所受。六識界",
    "T43n1830_009:0544b02": "名能受。似三時影現名世。似一等算名",
    "T43n1830_009:0544b03": "數。似村等現名處。似見．聞等言說相現",
    "T43n1830_009:0544b04": "說名言說。起我．我所執名自他別。似五趣",
    "T43n1830_009:0544b05": "等相現名善惡趣死生識。此等門義如攝論",
    "T43n1830_009:0544b06": "說。此中既言身識．所受識．處識．言說識．善",
    "T43n1830_009:0544b07": "惡趣生死合五識名依他起故。相分亦依",
    "T43n1830_009:0544b08": "他也。瑜伽七十二三。顯揚十二．十六明五",
    "T43n1830_009:0544b09": "法。攝論第四明十一識及相．名等。彼皆說",
    "T43n1830_009:0544b10": "為依他起攝。故知二分非計所執。論言等",
    "T43n1830_009:0544b11": "者等相識等色處等。",
    "T43n1830_009:0544b12": "論。不爾無漏至遍計所執。述曰。下破斥中",
    "T43n1830_009:0544b13": "有五過難。此為第一。若諸相分非依他者。",
    "T43n1830_009:0544b14": "佛等無漏後得智品所變二分應名所執。應",
    "T43n1830_009:0544b15": "立量云。有漏非染見．相二分。非計所執。是",
    "T43n1830_009:0544b16": "非染心現二分故。如無漏心現二分等。",
    "T43n1830_009:0544b17": "論。許應聖智至有漏亦爾。述曰。若許無漏",
    "T43n1830_009:0544b18": "見．相二分如二乘等亦計所執。則應聖智",
    "T43n1830_009:0544b19": "不緣自依他相分等生。若緣相生便計所",
    "T43n1830_009:0544b20": "執。能緣依他所有智品。應非道諦。有相分",
    "T43n1830_009:0544b21": "故。如有漏心。若不許聖智雖有二分非計",
    "T43n1830_009:0544b22": "所執。應知有漏心亦應爾有二分故。如無",
    "T43n1830_009:0544b23": "漏心。",
    "T43n1830_009:0544b24": "論。又若二分至體非有故。述曰。第二難也。",
    "T43n1830_009:0544b25": "若有漏二分皆是計所執者。應非所緣緣。彼",
    "T43n1830_009:0544b26": "言計所執許二非有故。如兔角等。彼計二",
    "T43n1830_009:0544b27": "分非所緣緣。所緣緣者陳那破他就他為",
    "T43n1830_009:0544b28": "論。我既唯識何藉緣生。",
    "T43n1830_009:0544b29": "論。又應二分至應無二分。述曰。第三難。所",
    "T43n1830_009:0544c01": "執二分。不熏成種。以無法故。如石女兒。",
    "T43n1830_009:0544c02": "即後識等應無二分。然彼所計。所有二分",
    "T43n1830_009:0544c03": "種生之時。但自證現行是依他起。種生二分",
    "T43n1830_009:0544c04": "便計所執。故為此難。不爾此文是逐他義。",
    "T43n1830_009:0544c05": "非謂極成。",
    "T43n1830_009:0544c06": "論。又諸習氣至能作因緣。述曰。第四難也。",
    "T43n1830_009:0544c07": "有漏習氣是識相分。相分既非有。豈體非有",
    "T43n1830_009:0544c08": "之法能作因緣。假法如無非因緣故。汝執",
    "T43n1830_009:0544c09": "相分體非有故。彼執種子非真有體。自證",
    "T43n1830_009:0544c10": "分緣仍非相分。今說自宗言相分攝故為",
    "T43n1830_009:0544c11": "此難。",
    "T43n1830_009:0544c12": "論。若緣所生至無異因故。述曰。第五難也。",
    "T43n1830_009:0544c13": "從緣所生不離於識內之二分非依他起。",
    "T43n1830_009:0544c14": "二分所依依他起識體。例亦應爾。無異所以",
    "T43n1830_009:0544c15": "彼此可別。若心外二分非因緣生可非依",
    "T43n1830_009:0544c16": "他起。然彼師計。能生之種有二。能生所生",
    "T43n1830_009:0544c17": "現行。及計所執。故以自證為例。例之應立",
    "T43n1830_009:0544c18": "量云。因緣所生二分。是依他起。因緣種子生",
    "T43n1830_009:0544c19": "故。如自證分。又唯自證分。如何緣證自證。",
    "T43n1830_009:0544c20": "如何緣種。豈一心中亦量非量。得自緣故。",
    "T43n1830_009:0544c21": "許有見分即無此失。若更立分者。即初自",
    "T43n1830_009:0544c22": "證不自內緣亦見分攝。",
    "T43n1830_009:0544c23": "論。由斯理趣至皆依他起。述曰。結正也。",
    "T43n1830_009:0544c24": "解二句為二。若為初性。及依他起合為門",
    "T43n1830_009:0544c25": "者。此初師結。若分三性各別明。以下解依",
    "T43n1830_009:0544c26": "他。由斯理趣眾緣所生心．心所體。及相．見",
    "T43n1830_009:0544c27": "分。異生．二乘有漏．無漏皆依他起。善順聖",
    "T43n1830_009:0544c28": "教不違理故。",
    "T43n1830_009:0544c29": "解第二頌初句。及遍計所執體性非有答",
    "T43n1830_009:0545a01": "問其相。二師異說有體無體寬狹不同。辨",
    "T43n1830_009:0545a02": "二性別答第二問。總是廣前第一頌訖。并",
    "T43n1830_009:0545a03": "解第二頌初句。因結上文兼生下故。自下",
    "T43n1830_009:0545a04": "解第二頌第二句。",
    "T43n1830_009:0545a05": "論。依他眾緣而得起故。述曰。釋頌中緣所",
    "T43n1830_009:0545a06": "生之三字也。釋依他義。",
    "T43n1830_009:0545a07": "論。頌言分別至亦圓成故。述曰。釋分別字",
    "T43n1830_009:0545a08": "唯局有漏。兼顯不說淨分所由。或從此",
    "T43n1830_009:0545a09": "下方解第二句。以上總解第一句也。今此",
    "T43n1830_009:0545a10": "頌中應知且說染分依他。謂分別法因緣所",
    "T43n1830_009:0545a11": "生。雜染諸法名為分別。依他因緣之所生",
    "T43n1830_009:0545a12": "故。或染依他為分別緣之所生故。唯雜染",
    "T43n1830_009:0545a13": "故。此中依他唯說染分。淨分依他亦圓成故。",
    "T43n1830_009:0545a14": "顯通二性。明淨依他不名分別。染依他起",
    "T43n1830_009:0545a15": "唯依他故。顯此頌中唯明染分。",
    "T43n1830_009:0545a16": "論。或諸染淨至依他起攝。述曰。第二又解。",
    "T43n1830_009:0545a17": "或諸染．淨心．心所法皆名分別。能緣慮故。",
    "T43n1830_009:0545a18": "此中通說。非由淨故便不緣慮。言能緣故。",
    "T43n1830_009:0545a19": "是則一切染．淨依他。是此頌中依他起攝。皆",
    "T43n1830_009:0545a20": "名分別故　若爾染．淨色．不相應。應非此",
    "T43n1830_009:0545a21": "中依他起攝。不能緣慮非分別故　答曰",
    "T43n1830_009:0545a22": "不然。說心等時彼亦此攝。不離心故。唯識",
    "T43n1830_009:0545a23": "門故　問若爾何故致能緣言　答顯能緣",
    "T43n1830_009:0545a24": "心遍諸染淨皆名分別。並能慮故。非緣慮",
    "T43n1830_009:0545a25": "言簡除色等。色等雖不能緣。不離心等故",
    "T43n1830_009:0545a26": "亦此攝。",
    "T43n1830_009:0545a27": "次下解圓成實性。先解第二頌第三句。",
    "T43n1830_009:0545a28": "論。二空所顯至名圓成實。述曰。依二空門",
    "T43n1830_009:0545a29": "所顯真理。一圓滿。二成就。三法實性。具此",
    "T43n1830_009:0545b01": "三義名圓成實。",
    "T43n1830_009:0545b02": "如何真如具此三義。",
    "T43n1830_009:0545b03": "論。顯此遍常體非虛謬。述曰。由此真如一",
    "T43n1830_009:0545b04": "者體遍。無處無故。即是圓滿義。二者體常。",
    "T43n1830_009:0545b05": "非生滅故。即是成就義。三者體非虛謬。諸",
    "T43n1830_009:0545b06": "法真理。法實性故。即此體言貫通三處。論",
    "T43n1830_009:0545b07": "影略故通上常．遍也。",
    "T43n1830_009:0545b08": "且言體遍欲顯何義。",
    "T43n1830_009:0545b09": "論。簡自共相虛空我等。述曰。遍簡自相。諸",
    "T43n1830_009:0545b10": "法自相局法體故。不通於餘。若通於餘便",
    "T43n1830_009:0545b11": "非自相。故唯真如能遍諸法　常顯何義。",
    "T43n1830_009:0545b12": "常簡共相。諸法無常．空．無我等雖遍諸法。",
    "T43n1830_009:0545b13": "體非實有。謂諸法上無體無用名空．無我。",
    "T43n1830_009:0545b14": "非有實體貫通諸法。唯有觀心無共相體",
    "T43n1830_009:0545b15": "如前已說。既爾不應說彼體性是常法。故",
    "T43n1830_009:0545b16": "言真如常簡彼共相　又非虛謬言。意顯",
    "T43n1830_009:0545b17": "何等義。非虛謬簡虛空．我等。小乘．外道執",
    "T43n1830_009:0545b18": "虛空．我亦體是常。能遍諸法。說彼虛謬非",
    "T43n1830_009:0545b19": "法實性。故非虛言簡異虛空。非謬之言即",
    "T43n1830_009:0545b20": "簡我等。等妄執故。又言等者。等衛世師大",
    "T43n1830_009:0545b21": "有．和合。僧佉自性。雖彼計遍。又體是常。今",
    "T43n1830_009:0545b22": "言彼體是虛謬性非定有體故復言等。即",
    "T43n1830_009:0545b23": "唯真如具此三義。圓成實言如次配屬。",
    "T43n1830_009:0545b24": "問曰若爾淨分依他體非常．遍。如何亦是圓",
    "T43n1830_009:0545b25": "成實攝。",
    "T43n1830_009:0545b26": "論。無漏有為至亦得此名。述曰。淨分有為",
    "T43n1830_009:0545b27": "亦具三義。一者離倒。體非染故。是實義。二",
    "T43n1830_009:0545b28": "者究竟。諸有漏法加行善等。不能斷惑非",
    "T43n1830_009:0545b29": "究竟故。諸無漏法體是無漏。能斷諸染是",
    "T43n1830_009:0545c01": "究竟故。是成義。三者勝用周遍。謂能普斷一",
    "T43n1830_009:0545c02": "切染法。普緣諸境緣遍真如。故言第三勝",
    "T43n1830_009:0545c03": "用周遍。是圓義。由具三義與真如同。故淨",
    "T43n1830_009:0545c04": "依他亦得稱為圓成實性。舊中邊上亦說。無",
    "T43n1830_009:0545c05": "為無變無倒成就入真實性。一切有為皆道",
    "T43n1830_009:0545c06": "所攝。無顛倒成就故。境界品類中無顛倒",
    "T43n1830_009:0545c07": "故。得入真實性。無變者常義。無顛倒非",
    "T43n1830_009:0545c08": "虛謬義。成就者遍義。由上三義真如名成",
    "T43n1830_009:0545c09": "實。淨分依他但有體遍。俱無顛倒。但是此",
    "T43n1830_009:0545c10": "中第一．第三。無究竟義。新翻中邊第二卷",
    "T43n1830_009:0545c11": "云。真如涅槃無變異故名圓成實。有為總",
    "T43n1830_009:0545c12": "攝一切聖道。於境無倒故亦名圓成實。合",
    "T43n1830_009:0545c13": "此二種但有此中初．三之義。攝論四說。何",
    "T43n1830_009:0545c14": "緣名圓成實。由無變易故。即此常義。清淨",
    "T43n1830_009:0545c15": "所緣。即此遍義。一切善法最勝性故。即此體",
    "T43n1830_009:0545c16": "非虛謬。諸法實性。今彼論中但當真如圓成",
    "T43n1830_009:0545c17": "實性。非淨依他亦圓成攝。義不具故。此中",
    "T43n1830_009:0545c18": "通攝義皆同也。",
    "T43n1830_009:0545c19": "論。然今頌中說初非後。述曰。雖有．無為",
    "T43n1830_009:0545c20": "諸淨分法皆圓成實。然今頌中說初真如名",
    "T43n1830_009:0545c21": "圓成實非後淨分。不能簡別自．共相等三",
    "T43n1830_009:0545c22": "義勝故。淨分依他。一非所證。二非法性。故",
    "T43n1830_009:0545c23": "今頌中說初非後。",
    "T43n1830_009:0545c24": "此解第三句圓成實三字。次解於彼。及第",
    "T43n1830_009:0545c25": "四句。初總。後別。",
    "T43n1830_009:0545c26": "論。此即於彼至真如為性。述曰。此總解也。",
    "T43n1830_009:0545c27": "此圓成實於前所說彼依他起上。於一切",
    "T43n1830_009:0545c28": "時常無第一遍計所執。常是恒義。一切時",
    "T43n1830_009:0545c29": "義。遠離無義。離過失義。三性之中所執為",
    "T43n1830_009:0546a01": "初故名前也。此圓成實依他起上無計所",
    "T43n1830_009:0546a02": "執。二我既空。依此空門所顯真如為其自",
    "T43n1830_009:0546a03": "性。梵云瞬若此說為空。云瞬若多此名空",
    "T43n1830_009:0546a04": "性。如名空性不名為空。故依空門而顯",
    "T43n1830_009:0546a05": "此性。即圓成實是空所顯。此即約表詮顯",
    "T43n1830_009:0546a06": "圓成實　問空為門者。為智是空。空為異",
    "T43n1830_009:0546a07": "智　答空是智境。空體非智。智緣彼空之",
    "T43n1830_009:0546a08": "時。顯此真如故。",
    "T43n1830_009:0546a09": "論。說於彼言至不即不離。述曰。下重釋第",
    "T43n1830_009:0546a10": "三句於彼二字。即約遮詮顯圓成實。頌第",
    "T43n1830_009:0546a11": "三句言於彼者。顯此與依他不即不離。",
    "T43n1830_009:0546a12": "依他是所於。真如是能於。非即一法有所能",
    "T43n1830_009:0546a13": "於。顯如與依他體非即故。若是即者。真如",
    "T43n1830_009:0546a14": "應有滅。依他應不生。言不離者。即於彼",
    "T43n1830_009:0546a15": "依他上有真如故。非不於彼。不可言離。",
    "T43n1830_009:0546a16": "若全離者如應非彼依他之性。應離依他",
    "T43n1830_009:0546a17": "別有如性。云何言於彼。故於彼言顯不即",
    "T43n1830_009:0546a18": "離。此中唯有空。於彼亦有此也。",
    "T43n1830_009:0546a19": "論。常遠離言至理恒非有。述曰。釋第四句",
    "T43n1830_009:0546a20": "常遠離字。謂遍計所執是妄所執。此非暫無。",
    "T43n1830_009:0546a21": "恒時無故名常。此體非有故名遠離。",
    "T43n1830_009:0546a22": "既遠離言無計所執。更致前言此何所用。",
    "T43n1830_009:0546a23": "論。前言義顯不空依他。述曰。遍計所執依",
    "T43n1830_009:0546a24": "他前說。今空於所執不空於依他。",
    "T43n1830_009:0546a25": "前言顯此頌中但言常遠離前遍計所執已",
    "T43n1830_009:0546a26": "空計所執。更言性者此復何用。",
    "T43n1830_009:0546a27": "論。性顯二空至離無性故。述曰。意言。真如",
    "T43n1830_009:0546a28": "是空之性。非即是空。空為所由如方顯故。",
    "T43n1830_009:0546a29": "如體空者何所妨也。真如離有。及離無相。",
    "T43n1830_009:0546b01": "若言於空雖離有相非離空相。故此空言",
    "T43n1830_009:0546b02": "非真如體。故致性言深為有用　真如離",
    "T43n1830_009:0546b03": "空名空性。真如離有名有性。病多起有但",
    "T43n1830_009:0546b04": "說空門。若空病生亦立有性。此意總顯圓",
    "T43n1830_009:0546b05": "成實性於依他上無前所執所顯之性。故",
    "T43n1830_009:0546b06": "遮．表門皆有所以。",
    "T43n1830_009:0546b07": "此解第二頌下二句訖。雖二頌不同。明三",
    "T43n1830_009:0546b08": "性體訖。下明三性異不異相。即第三頌。於",
    "T43n1830_009:0546b09": "中有三。一解法。二解喻。三結之。",
    "T43n1830_009:0546b10": "論。由前理故至應是無常。述曰。下解第三",
    "T43n1830_009:0546b11": "頌中初三句。此與依他起非異不異者。攝",
    "T43n1830_009:0546b12": "論等皆對三性明異不異。此中但對依他",
    "T43n1830_009:0546b13": "起者。以此二性有法相對。非計所執以無",
    "T43n1830_009:0546b14": "體故。彼約性對。故三皆對。此約體對。彼一",
    "T43n1830_009:0546b15": "無體。故但對二。此中論言由前不即離理",
    "T43n1830_009:0546b16": "故。若依他起與彼定異。真如應非彼之實",
    "T43n1830_009:0546b17": "性。既與彼異故非彼性。若全不異。此真如",
    "T43n1830_009:0546b18": "性應是無常。依他非常此彼同故。",
    "T43n1830_009:0546b19": "論。彼此俱應至用應無別。述曰。又釋一義。",
    "T43n1830_009:0546b20": "依他彼。真如此。既體一俱應是淨非淨境。",
    "T43n1830_009:0546b21": "以體一故。中邊第一云。無二有無故。非有",
    "T43n1830_009:0546b22": "亦非無。非異亦非一。是說為空相。正與此",
    "T43n1830_009:0546b23": "同。七十四說。唯此真如聖智境。依他起凡．聖",
    "T43n1830_009:0546b24": "智境。又依他境體不淨。真如境體是淨。二性",
    "T43n1830_009:0546b25": "既一。彼依他境體應亦淨。真如境體應不",
    "T43n1830_009:0546b26": "淨。又依他既通凡．聖境。真如應亦然。既爾",
    "T43n1830_009:0546b27": "即根本無分別智。與後得智應無別體。本",
    "T43n1830_009:0546b28": "智本緣如。亦緣依他故。後得緣依他。亦緣",
    "T43n1830_009:0546b29": "真如故。此約見分以為妨難。故二無別。攝",
    "T43n1830_009:0546c01": "論云。由依他種生成依他。由遍計所緣相",
    "T43n1830_009:0546c02": "故。遍計所遍計故成遍計所執。由即此自",
    "T43n1830_009:0546c03": "性成圓成實。如所遍計不如是有故。故",
    "T43n1830_009:0546c04": "三性非異非不異。世親云。謂意識是遍計。",
    "T43n1830_009:0546c05": "此依他起為所取所緣境性能生遍計。是故",
    "T43n1830_009:0546c06": "亦名遍計所執。即依他起為境生遍計心",
    "T43n1830_009:0546c07": "義名計所執性。即釋遍計所緣相故。是所",
    "T43n1830_009:0546c08": "遍計故者。即彼意識名遍計。緣彼相貌為",
    "T43n1830_009:0546c09": "所取境為所遍計。由此依他亦名計所執",
    "T43n1830_009:0546c10": "性。謂依他起為遍計心之所緣故。亦名計",
    "T43n1830_009:0546c11": "所執。前即為境能生計心名計所執。後為",
    "T43n1830_009:0546c12": "計心之所緣故名計所執。總解本論。是一",
    "T43n1830_009:0546c13": "義也。無性云。非異者。依他起有。計所執無。",
    "T43n1830_009:0546c14": "有望於有可得言異。有望非有非可異",
    "T43n1830_009:0546c15": "故。彼既是無。望何為異。非不異者。有與",
    "T43n1830_009:0546c16": "非有不成一故。依他不淨。圓成淨故。故彼",
    "T43n1830_009:0546c17": "三性非異非不異。此為一解。又由依他是",
    "T43n1830_009:0546c18": "我．色等遍計所執所依止故。依他起名計所",
    "T43n1830_009:0546c19": "執。遍計所緣相故。即是依他為計所執之所",
    "T43n1830_009:0546c20": "依。名計所執也。此與前世親別。又依他起",
    "T43n1830_009:0546c21": "是我．色等意識遍計所遍計故。即依他起",
    "T43n1830_009:0546c22": "為能遍計之所計執名計所執。彼云由此",
    "T43n1830_009:0546c23": "意趣假說依他為計所執。",
    "T43n1830_009:0546c24": "此解第三頌上二句故此與依他非異非不",
    "T43n1830_009:0546c25": "異訖。下釋下第三句。",
    "T43n1830_009:0546c26": "論。云何二性非異不異。述曰。此問譬喻。",
    "T43n1830_009:0546c27": "論。如彼無常無我等性。述曰。頌言如無常",
    "T43n1830_009:0546c28": "等性。等取無我。及空等故。無我亦復言等。",
    "T43n1830_009:0546c29": "論。無常等性至非彼共相。述曰。若定異者。",
    "T43n1830_009:0547a01": "應彼行法非無常等。如青非黃以是異故。",
    "T43n1830_009:0547a02": "不全異者。無常等此應非彼行等之共相。",
    "T43n1830_009:0547a03": "如色非色共相。與色不異故。",
    "T43n1830_009:0547a04": "論。由此喻顯至相待有故。述曰。結上文",
    "T43n1830_009:0547a05": "也。由此道理二性不一異。諸法與法性理",
    "T43n1830_009:0547a06": "必應然。依他是法。如是法性。道理應爾。所",
    "T43n1830_009:0547a07": "以者何。勝義．世俗相待立故。謂若有俗理必",
    "T43n1830_009:0547a08": "有真。若無真時待何為俗。非龜毛望兔",
    "T43n1830_009:0547a09": "角可說異一。以體無故。若有真時理必",
    "T43n1830_009:0547a10": "有俗。若無俗者待何為真。由斯道理故前",
    "T43n1830_009:0547a11": "三真亦名為俗。真家俗故。故後三俗亦名",
    "T43n1830_009:0547a12": "為真。俗家真故。如斯勝理故彼二性非異",
    "T43n1830_009:0547a13": "非一。",
    "T43n1830_009:0547a14": "次第三段釋第四句非不見此彼。",
    "T43n1830_009:0547a15": "論。非不證見至依他起性。述曰。下文有二。",
    "T43n1830_009:0547a16": "初總。後別。此初也。今言見者。非謂眼見意",
    "T43n1830_009:0547a17": "識比見。但是無漏親證見也。見者聖惠親所",
    "T43n1830_009:0547a18": "得義。非不見此此即圓成。而能見彼彼依",
    "T43n1830_009:0547a19": "他起。即一見言義通二性。密合巧言故。頌",
    "T43n1830_009:0547a20": "但說非不見此彼　要達真理方了依他。",
    "T43n1830_009:0547a21": "寧說依他是凡夫境。以心上現雖不了達",
    "T43n1830_009:0547a22": "但親所取。若論了達唯聖非凡。若親為境",
    "T43n1830_009:0547a23": "凡夫亦得。故彼此說亦不相違。如世有人親",
    "T43n1830_009:0547a24": "見一物然不能識。凡境亦爾。",
    "T43n1830_009:0547a25": "論。未達遍計至依他有故。述曰。釋此所以",
    "T43n1830_009:0547a26": "有二。初釋。後成。此釋也。地前等位未達遍",
    "T43n1830_009:0547a27": "計所執之性體是空無。終不如實知依他",
    "T43n1830_009:0547a28": "有。妄所執力翳彼依他。除彼翳時依他自",
    "T43n1830_009:0547a29": "現。知妄所執無。依此無門證圓成實便了",
    "T43n1830_009:0547b01": "依他。今從所無門說。故言了所執空知依",
    "T43n1830_009:0547b02": "他有。此却解也。又無分別智。若不先達所",
    "T43n1830_009:0547b03": "執性空真如妙理。其後得智終不實知依他",
    "T43n1830_009:0547b04": "為有。顯無分別智證二性也。",
    "T43n1830_009:0547b05": "問既要知真方了事俗。為俱為後。",
    "T43n1830_009:0547b06": "論。無分別智至如幻事等。述曰。先證真如",
    "T43n1830_009:0547b07": "已後得智中。方能了達依他起性如幻事．陽",
    "T43n1830_009:0547b08": "炎八喻等也。非初見位一時雙見。第五地",
    "T43n1830_009:0547b09": "後。及佛能爾。至下當知。",
    "T43n1830_009:0547b10": "論。雖無始來至虛妄變現。述曰。下成前也。",
    "T43n1830_009:0547b11": "一切異生心．心所法。已能緣自相．見分等。",
    "T43n1830_009:0547b12": "雖親得依他。由我．法執恒俱起故。不知",
    "T43n1830_009:0547b13": "自心．心所虛妄顯現。由此不能了依他也。",
    "T43n1830_009:0547b14": "乃至八喻。謂無始來見分緣自相分。自證緣",
    "T43n1830_009:0547b15": "自見分。亦緣自身證自證分。證自證分亦緣",
    "T43n1830_009:0547b16": "自自證故。故言緣自相．見分等。由我．法執",
    "T43n1830_009:0547b17": "第七識等三性之心恒俱行故。不如實知",
    "T43n1830_009:0547b18": "自心虛妄如幻事等。",
    "T43n1830_009:0547b19": "論。猶如幻事至非有似有。述曰。此顯依他",
    "T43n1830_009:0547b20": "非真實有舉喻以成。如大般若廣說其相。",
    "T43n1830_009:0547b21": "攝大乘說。云何無義而成所行境界。為除",
    "T43n1830_009:0547b22": "此疑說幻事喻。云何無義心．心所轉。為此",
    "T43n1830_009:0547b23": "說陽炎。云何無義有愛．非愛受用差別。為",
    "T43n1830_009:0547b24": "此說夢境。云何無義淨．不淨業愛．非愛果",
    "T43n1830_009:0547b25": "差別而生。為此說鏡像。彼言影像。云何無",
    "T43n1830_009:0547b26": "義種種識轉。為此說光影。云何無義種種",
    "T43n1830_009:0547b27": "言說戲論相轉。為此說谷響。云何無義而",
    "T43n1830_009:0547b28": "有實取諸三摩地所行境轉。為此說水月。",
    "T43n1830_009:0547b29": "云何無義有諸菩薩無顛倒心。為辨有情",
    "T43n1830_009:0547c01": "諸利樂事故思受生。為此說變化。彼世親．",
    "T43n1830_009:0547c02": "無性第五皆廣解。不能煩引。中邊論中亦",
    "T43n1830_009:0547c03": "有八喻喻計所執。如彼抄會。顯依他性",
    "T43n1830_009:0547c04": "喻如此八。體非實有是虛妄有似彼真有。",
    "T43n1830_009:0547c05": "故說依他非有似有。",
    "T43n1830_009:0547c06": "論。依如是義至雖有而非真。述曰。此是厚",
    "T43n1830_009:0547c07": "嚴經頌。雖依他有而非真有。要見真已後",
    "T43n1830_009:0547c08": "見依他。與長行同。",
    "T43n1830_009:0547c09": "此上文段准義應知。總是別解彼三頌訖",
    "T43n1830_009:0547c10": "也。下第二段今總解彼三頌意也。於中有",
    "T43n1830_009:0547c11": "三。初總。次別。後結。",
    "T43n1830_009:0547c12": "論。此中意說至心心所法。述曰。此總也。",
    "T43n1830_009:0547c13": "論。謂心心所至依他起性。述曰。此下別也",
    "T43n1830_009:0547c14": "　謂心心所。即自證分　及所變現。即相．",
    "T43n1830_009:0547c15": "見分。眾緣生故如幻事等。非有似有誑",
    "T43n1830_009:0547c16": "惑愚夫。愚夫等不了謂為實有。故名誑惑。",
    "T43n1830_009:0547c17": "名依他性。",
    "T43n1830_009:0547c18": "論。愚夫於此至遍計所執。述曰。於此依他。",
    "T43n1830_009:0547c19": "橫執我法或是有．或是無。或俱．或不俱。或",
    "T43n1830_009:0547c20": "是一．或是異。或俱．或不俱。或是實．或是不",
    "T43n1830_009:0547c21": "實。或俱．或不俱如是等。今此有．無一．異為",
    "T43n1830_009:0547c22": "首。俱．不俱通二處。等者等一切執。但執所",
    "T43n1830_009:0547c23": "執如空華等。若性若相無少是有。一切都",
    "T43n1830_009:0547c24": "無者名遍計所執。此遍計執亦依圓成而",
    "T43n1830_009:0547c25": "起。此中但言依依他者。以心相分影像是",
    "T43n1830_009:0547c26": "依他性。依此執為圓成實故。從實為言但",
    "T43n1830_009:0547c27": "說依他。又依他起是安足處。稍可言說。及",
    "T43n1830_009:0547c28": "擬宜故。但執依他。圓成不爾故不說也。實",
    "T43n1830_009:0547c29": "亦依執。如二乘無常．無我．無樂淨等。",
    "T43n1830_009:0548a01": "論。依他起上至名圓成實。述曰。於依他起",
    "T43n1830_009:0548a02": "彼所妄執我．法俱空。此空所顯識．及心所。",
    "T43n1830_009:0548a03": "一切相分等真性。名圓成實。",
    "T43n1830_009:0548a04": "論。是故此三不離心等。述曰。此總結也。故",
    "T43n1830_009:0548a05": "此三性不離心．心所．相分等。此即略解三",
    "T43n1830_009:0548a06": "性體相。上來第一廣解三性。第二略解三",
    "T43n1830_009:0548a07": "性訖。",
    "T43n1830_009:0548a08": "論。虛空擇滅至何性攝耶。述曰。下諸門釋。",
    "T43n1830_009:0548a09": "於中有二。初以十一門辨。後總指例。今別",
    "T43n1830_009:0548a10": "問答故成十一。於中子細諸門極多。此為",
    "T43n1830_009:0548a11": "第一。論中問意。如無漏有為具二義故。依",
    "T43n1830_009:0548a12": "他．圓成二性所攝。此擇滅等等取不動．想",
    "T43n1830_009:0548a13": "受滅等。有言無漏收。有論亦言苦諦等攝。",
    "T43n1830_009:0548a14": "此於三性何性攝耶。",
    "T43n1830_009:0548a15": "論。三皆容攝。述曰。此略總答。",
    "T43n1830_009:0548a16": "論。心等變似至圓成實攝。述曰。如論可",
    "T43n1830_009:0548a17": "知。即顯。諸論言無漏者。無漏心變。言苦諦",
    "T43n1830_009:0548a18": "等攝者。有漏心變。亦不相違既言苦等。心",
    "T43n1830_009:0548a19": "所變者。依他起攝。此唯定也。不多執空而",
    "T43n1830_009:0548a20": "感生死。略不說集。理亦集攝。不善心執。如",
    "T43n1830_009:0548a21": "勝論等。此說多分故苦諦收。",
    "T43n1830_009:0548a22": "為顯此義因述上來所說依他義亦不定。",
    "T43n1830_009:0548a23": "故次論云。",
    "T43n1830_009:0548a24": "論。有漏心等至圓成實。述曰。有漏心等。及",
    "T43n1830_009:0548a25": "所變空等。定屬依他。以相．與見必同有漏．",
    "T43n1830_009:0548a26": "無漏性故。唯依他起。無漏心等。及所變空",
    "T43n1830_009:0548a27": "等。容二性攝。以有緣起無倒理故。即由",
    "T43n1830_009:0548a28": "二重三性體異。故攝不同。若說空等為無",
    "T43n1830_009:0548a29": "漏者。容二性攝。體不定故。苦諦等收。唯依",
    "T43n1830_009:0548b01": "他起。體即定故。此但分別有體假空等。非",
    "T43n1830_009:0548b02": "計所執。彼無體故。",
    "T43n1830_009:0548b03": "論。如是三性至相攝云何。述曰。第二七真",
    "T43n1830_009:0548b04": "如相攝。如解深密。及七十七。顯揚第三。中",
    "T43n1830_009:0548b05": "邊第二。佛地第七等。廣解真如有諸門釋。",
    "T43n1830_009:0548b06": "舊中邊說真如名分破真實。今新翻云差",
    "T43n1830_009:0548b07": "別真實。為七種者從能詮說。非真如體",
    "T43n1830_009:0548b08": "可名差別。論中初問。次答。此為問也。",
    "T43n1830_009:0548b09": "下答中初出七體。後辨相攝。",
    "T43n1830_009:0548b10": "論。七真如者至流轉實性。述曰。一切有為",
    "T43n1830_009:0548b11": "法生滅性。性即真如。約詮名生滅。言性即",
    "T43n1830_009:0548b12": "彼如。約詮為言。下准當知。舊中邊名生起",
    "T43n1830_009:0548b13": "真實。新翻不同。以下准知。七十七．顯揚等。",
    "T43n1830_009:0548b14": "解唯緣起法如。此中通言一切有為法。彼",
    "T43n1830_009:0548b15": "據內法根本流轉唯言緣起。此中通說一",
    "T43n1830_009:0548b16": "切法體。亦不相違。",
    "T43n1830_009:0548b17": "論。二實相真如至所顯實性。述曰。因二空",
    "T43n1830_009:0548b18": "門所顯如性。七十七說。即我法性。我法性",
    "T43n1830_009:0548b19": "言我法之性非即我法。我法無故。顯揚．中邊",
    "T43n1830_009:0548b20": "亦同於此。以下同處更不引之。下准應知。",
    "T43n1830_009:0548b21": "舊中邊名相真實。",
    "T43n1830_009:0548b22": "論。三唯識真如至唯識實性。述曰。顯揚云。",
    "T43n1830_009:0548b23": "心染眾生染。心淨眾生淨。見識真如便能",
    "T43n1830_009:0548b24": "知此染淨心等。約詮即依他。據理即真如。",
    "T43n1830_009:0548b25": "七十七名了別真如。識了別也。",
    "T43n1830_009:0548b26": "論。四安立真如至謂道實性。述曰。下四是",
    "T43n1830_009:0548b27": "四聖諦。舊中邊云。依處．邪行．清淨．正行真",
    "T43n1830_009:0548b28": "實名異。今新翻名。體與此同。諸文無異。此",
    "T43n1830_009:0548b29": "約詮門義別說七。廢詮談體即唯一如。七",
    "T43n1830_009:0548c01": "十七云。由流轉．安立．邪行三真如故。一切",
    "T43n1830_009:0548c02": "有情平等平等。此約除佛餘名有情故。前",
    "T43n1830_009:0548c03": "第三云佛非有情。故不言佛無苦．集故。",
    "T43n1830_009:0548c04": "顯揚又說無始流轉實性。即是緣生故流轉",
    "T43n1830_009:0548c05": "如。亦非佛有。又設一切有為皆是流轉。然",
    "T43n1830_009:0548c06": "佛法身體離生滅亦無流轉。又流轉如雖",
    "T43n1830_009:0548c07": "通有為法。唯約有漏故佛言無。由實相．",
    "T43n1830_009:0548c08": "了別二如故。一切諸法平等平等。一切諸",
    "T43n1830_009:0548c09": "法皆無我．法皆唯識故。由清淨真如故。三",
    "T43n1830_009:0548c10": "乘菩提平等平等。此約滅諦。三乘皆得有",
    "T43n1830_009:0548c11": "餘．無餘二涅槃故。勝鬘經云。聲聞不得涅",
    "T43n1830_009:0548c12": "槃者依別意說。下自當知。以所證涅槃",
    "T43n1830_009:0548c13": "說能證菩提平等。或菩提性境亦名菩提。即",
    "T43n1830_009:0548c14": "舊云智處也。由正行真如故。聽聞正法",
    "T43n1830_009:0548c15": "緣總境界。勝止．觀所攝受平等平等。由有",
    "T43n1830_009:0548c16": "此如方能聽聞正法等故。此如若廢詮談",
    "T43n1830_009:0548c17": "體性。一一皆具無不平等。若談體約詮故",
    "T43n1830_009:0548c18": "此四種道理平等。此中復約二乘行位。證時",
    "T43n1830_009:0548c19": "分齊等。皆如理知。",
    "T43n1830_009:0548c20": "論。此七實性至二智境故。述曰。既出體已。",
    "T43n1830_009:0548c21": "次相攝者。七皆圓成攝。二智境故。謂實相．唯",
    "T43n1830_009:0548c22": "識．清淨三如根本智境。餘四真如後得緣故。",
    "T43n1830_009:0548c23": "此約增上。若談如體。一即七如皆根本智",
    "T43n1830_009:0548c24": "境。約詮為論七皆後得境。就約詮顯體三．",
    "T43n1830_009:0548c25": "四境別。顯揚十六說與此同。",
    "T43n1830_009:0548c26": "論。隨相攝者至妄執雜染故。述曰。中邊",
    "T43n1830_009:0548c27": "云此三二性攝。所以者何。若妄所執三。皆遍",
    "T43n1830_009:0548c28": "計所執攝。若約詮雜染三。皆依他收。遍計執",
    "T43n1830_009:0548c29": "心唯染依他故。三如之相染依他故。三如之",
    "T43n1830_009:0549a01": "相體雜染攝非圓成實。",
    "T43n1830_009:0549a02": "論。餘四皆是圓成實攝。述曰。亦約詮無漏",
    "T43n1830_009:0549a03": "故。中邊云此唯聖境。聖智所顯故　問何",
    "T43n1830_009:0549a04": "故唯識非前二性。正行一種不通依他",
    "T43n1830_009:0549a05": "　答遍計所執多不執唯識。依他起性少能知",
    "T43n1830_009:0549a06": "唯識。故非前二攝。正行約離過義。不言",
    "T43n1830_009:0549a07": "通依他。據實而言。前通前二性。此後通依",
    "T43n1830_009:0549a08": "他。亦無過失。又七皆三性於理不違。所執．",
    "T43n1830_009:0549a09": "心變．如體異故。論中既約隨相而言。亦無",
    "T43n1830_009:0549a10": "過失。",
    "T43n1830_009:0549a11": "論。三性六法相攝云何。述曰。三性．六法相",
    "T43n1830_009:0549a12": "攝門。此為問也。",
    "T43n1830_009:0549a13": "論。彼六法中至緣生理故。述曰。六法如文。",
    "T43n1830_009:0549a14": "瑜伽第三有此六法。然無相攝。皆具三性",
    "T43n1830_009:0549a15": "者。並可妄所執皆遍計所執。無為所執者",
    "T43n1830_009:0549a16": "有展轉義。如前已說。皆緣生故依他起攝。",
    "T43n1830_009:0549a17": "無為亦心緣變故。如理應知。六法皆有妄",
    "T43n1830_009:0549a18": "執．緣生之道理。理即真如。亦圓成實。此約",
    "T43n1830_009:0549a19": "通義。辨中邊云。色家所執性。色依他性。色圓",
    "T43n1830_009:0549a20": "成性亦名為色故各通三性。若別談者。前五",
    "T43n1830_009:0549a21": "通二性。依他起法通有無漏故。後一唯成",
    "T43n1830_009:0549a22": "實。非生滅故。此除假無為。假無為如前通",
    "T43n1830_009:0549a23": "三性。或通說假亦唯圓成。如上假故。此辨有",
    "T43n1830_009:0549a24": "法。非計所執。",
    "T43n1830_009:0549a25": "四五事相攝門。有二五事如別抄解。",
    "T43n1830_009:0549a26": "論。三性五事相攝云何。述曰。初問可知。",
    "T43n1830_009:0549a27": "論。諸聖教說相攝不定。述曰。此總答彼相",
    "T43n1830_009:0549a28": "攝不定。",
    "T43n1830_009:0549a29": "論。謂或有處至不攝五事。述曰。初是瑜伽",
    "T43n1830_009:0549b01": "七十四．顯揚第六．及第十六說。前四依他。後",
    "T43n1830_009:0549b02": "一圓成實。三無性論第一卷。佛性論第二卷",
    "T43n1830_009:0549b03": "並同此說。然非此所引。不依彼故　五事。",
    "T43n1830_009:0549b04": "相．名．分別．正智．真如。如七十三四等廣解。",
    "T43n1830_009:0549b05": "論。彼說有漏至皆依他起。述曰。逐難會",
    "T43n1830_009:0549b06": "也。彼瑜伽等說。有漏心等所變分二。能變為",
    "T43n1830_009:0549b07": "一。能所詮異故。餘文可解。有漏有戲論有",
    "T43n1830_009:0549b08": "能所詮。起名．相等故。無漏不爾。此辨有體",
    "T43n1830_009:0549b09": "五事不攝初性。七十四云。問若依他起亦",
    "T43n1830_009:0549b10": "正智攝。何故但說依他緣計所執自性執",
    "T43n1830_009:0549b11": "應知。答彼唯說染分依他非淨分者。若淨",
    "T43n1830_009:0549b12": "分者亦緣無執。許通二性。餘二性易故略",
    "T43n1830_009:0549b13": "不說。",
    "T43n1830_009:0549b14": "論。或復有處至圓成實攝。述曰。舊中邊上",
    "T43n1830_009:0549b15": "卷。新第二說。彼有頌文不能煩引。下皆准",
    "T43n1830_009:0549b16": "知。",
    "T43n1830_009:0549b17": "論。彼說有漏至圓成實攝。述曰。約見相門。",
    "T43n1830_009:0549b18": "不約詮門。前約詮門。今依見．相。設能詮名",
    "T43n1830_009:0549b19": "亦相中攝。見分相故。餘自證．見分等名分",
    "T43n1830_009:0549b20": "別。能緣性故。此二緣生依他起攝。所執都無。",
    "T43n1830_009:0549b21": "為顯非有假說彼性為五法名。謂但有名",
    "T43n1830_009:0549b22": "無實體故。真如．正智二皆無倒。體無漏故。",
    "T43n1830_009:0549b23": "能緣．所緣俱斷漏故。圓成實攝。前依緣生",
    "T43n1830_009:0549b24": "故攝正智。約別義說。故與瑜伽不相違",
    "T43n1830_009:0549b25": "也。",
    "T43n1830_009:0549b26": "論。或有處說至圓成實攝。述曰。十卷楞伽",
    "T43n1830_009:0549b27": "第七五法品說。今勘梵本正與此同。然四",
    "T43n1830_009:0549b28": "卷楞伽文勝。十卷者亂。如文易解。無勞重",
    "T43n1830_009:0549b29": "釋。",
    "T43n1830_009:0549c01": "論。彼說有漏至名相二事。述曰。餘文可知。",
    "T43n1830_009:0549c02": "唯遍計所執相．名二事者。即隨能計依他之",
    "T43n1830_009:0549c03": "心。假立所執而為相．名。由多依名而計",
    "T43n1830_009:0549c04": "於義。依義計名體實都無。實非名．相。七十",
    "T43n1830_009:0549c05": "六說初所執性依於相．名。文同於此。二成",
    "T43n1830_009:0549c06": "實攝正與前同。故論不釋。",
    "T43n1830_009:0549c07": "論。復有處說至遍計所執。述曰。世親攝論",
    "T43n1830_009:0549c08": "第五卷文。彼釋。名．義若體相稱即成相違。",
    "T43n1830_009:0549c09": "此中安立名為依他起。義為遍計所執。此",
    "T43n1830_009:0549c10": "意。名者五法中名。義者即相。及分別。名所詮",
    "T43n1830_009:0549c11": "故。能所取故。與彼五法相攝有異。故對舉",
    "T43n1830_009:0549c12": "之。",
    "T43n1830_009:0549c13": "論。彼說有漏至故說為名。述曰。等者。等自",
    "T43n1830_009:0549c14": "證分．證自證分。此是依他起性心．心所法。",
    "T43n1830_009:0549c15": "由名能詮勢分力故。隨能詮名緣之起執",
    "T43n1830_009:0549c16": "成所遍計。故說依他是名所攝。所遍計言",
    "T43n1830_009:0549c17": "非計所執。所執之依故依他起。彼世親云。",
    "T43n1830_009:0549c18": "以依他起由名勢力成所遍計故。正與此",
    "T43n1830_009:0549c19": "同。不言圓成者。此體與名極疎遠故。",
    "T43n1830_009:0549c20": "論。遍計所執至假立義名。述曰。遍計所執",
    "T43n1830_009:0549c21": "隨於此名橫計於義為實有體。此非實有。",
    "T43n1830_009:0549c22": "於此非有中假名為義者。於非義中假立",
    "T43n1830_009:0549c23": "義稱。謂此但有所執之義。無隨依他之名",
    "T43n1830_009:0549c24": "故也。顯圓成實離名離義。不可為名之所",
    "T43n1830_009:0549c25": "依故成所遍計說之為名。不可隨名執",
    "T43n1830_009:0549c26": "此為實有假立為義故。俱非二攝。楞伽．中",
    "T43n1830_009:0549c27": "邊所說五法。或通有．無。或體實有。遍計所",
    "T43n1830_009:0549c28": "執假亦通有。瑜伽等不然。顯揚十六說。計",
    "T43n1830_009:0549c29": "所執無。五不攝故。即五法體唯是有也。",
    "T43n1830_009:0550a01": "論。諸聖教中至廣說應知。述曰。由彼四說",
    "T43n1830_009:0550a02": "文雖有異而理為言。各據一義不相違也。",
    "T43n1830_009:0550a03": "然諸說中不雜亂。如瑜伽論第七十二．七十",
    "T43n1830_009:0550a04": "三四說三性及別章說。諸經相亂者如理應",
    "T43n1830_009:0550a05": "知。中邊以三性與十真實相攝。此皆攝盡。",
    "T43n1830_009:0550a06": "可勘彼文。然有蘊等。此不說者如下當知。",
    "T43n1830_009:0550a07": "論。又聖教中至相攝云何。述曰。此下第二",
    "T43n1830_009:0550a08": "五事相攝門也。",
    "T43n1830_009:0550a09": "論。所詮能詮至能詮相故。述曰。五相者。一",
    "T43n1830_009:0550a10": "所詮。二能詮。三相屬。四執著。五不執著。若",
    "T43n1830_009:0550a11": "妄所計所詮諸法。能詮諸名。計所執性。前五",
    "T43n1830_009:0550a12": "事中相．名．分別三事之中。取分別全。相．名",
    "T43n1830_009:0550a13": "少分是所詮相。由名亦所詮故。相．名少分",
    "T43n1830_009:0550a14": "是能詮相。由名亦相故。今此三法隨其所",
    "T43n1830_009:0550a15": "應。所詮．能詮屬依他起。唯說染分依他起",
    "T43n1830_009:0550a16": "故。真如全。正智少分是所詮相。正智少分是",
    "T43n1830_009:0550a17": "能詮相。此依無倒釋成實性。故攝正智。隨",
    "T43n1830_009:0550a18": "此所應所詮．能詮屬圓成實。後得正智亦能",
    "T43n1830_009:0550a19": "變似能詮相故。前言離過無漏無能詮。今",
    "T43n1830_009:0550a20": "談法實無漏亦能詮。故所詮相。及能詮相並",
    "T43n1830_009:0550a21": "屬三性。",
    "T43n1830_009:0550a22": "論。二相屬相至定相屬故。述曰。第三能詮．",
    "T43n1830_009:0550a23": "所詮二相屬。相唯計所執。妄計名之與義定",
    "T43n1830_009:0550a24": "相屬故。",
    "T43n1830_009:0550a25": "論。彼執著相至為自性故。述曰。第四執著",
    "T43n1830_009:0550a26": "相唯依他起。能執著者虛妄分別為自性故。",
    "T43n1830_009:0550a27": "設所執著即所遍計。亦是依他。亦以妄分別",
    "T43n1830_009:0550a28": "為自性故。",
    "T43n1830_009:0550a29": "論。不執著相至為自性故。述曰。無漏二智。",
    "T43n1830_009:0550b01": "及俱行品相．見分等。及無為法圓成性故。不",
    "T43n1830_009:0550b02": "執著相是此性攝。此後三種別約三性增勝",
    "T43n1830_009:0550b03": "相語。故顯揚論十六說。此五相中初及第二",
    "T43n1830_009:0550b04": "依三自相。第三依遍計所執相。第四依依",
    "T43n1830_009:0550b05": "他起相。第五依圓成相。正與此同。據實而",
    "T43n1830_009:0550b06": "言。第三亦有後之二性。若執二相屬所執是",
    "T43n1830_009:0550b07": "無。可是計所執性。所執性所依二相屬。二相",
    "T43n1830_009:0550b08": "屬能所執並依他性。若但不執說二相屬。",
    "T43n1830_009:0550b09": "即通後二性攝。今約所執語故唯計所執。",
    "T43n1830_009:0550b10": "彼執著相若是所執著。亦計所執性。所依執",
    "T43n1830_009:0550b11": "著相亦通圓成。今據能執著心語故言唯",
    "T43n1830_009:0550b12": "依他。不執著相即體是無。不可執著亦計",
    "T43n1830_009:0550b13": "所執。若無執著之心依他亦有。今約全非",
    "T43n1830_009:0550b14": "能執著語故唯圓成。然第八十一攝釋分。及",
    "T43n1830_009:0550b15": "顯揚十二云。所詮相謂相等五法。能詮相謂",
    "T43n1830_009:0550b16": "計所執相。二相屬相謂計所執性執所依止。",
    "T43n1830_009:0550b17": "執著相謂自體執。及此隨眠。不執著相即計",
    "T43n1830_009:0550b18": "所執相。及彼隨眠解脫正分別。解云彼所詮",
    "T43n1830_009:0550b19": "相即依他．圓成。有實自體可為詮故。遍計",
    "T43n1830_009:0550b20": "所執既無有體非可詮故。雖諸無法亦是",
    "T43n1830_009:0550b21": "所詮。然無差別可詮之用。非所詮攝。能詮",
    "T43n1830_009:0550b22": "唯計所執非餘二者。彼二論文各自釋言。此",
    "T43n1830_009:0550b23": "是遍計．所執性。亦名和合。乃至亦名唯有",
    "T43n1830_009:0550b24": "音聲。顯彼無體唯有能詮名故。但說能詮",
    "T43n1830_009:0550b25": "是計所執。非餘二性非能詮攝。此即各據",
    "T43n1830_009:0550b26": "一義。與顯揚十六亦不相違。此二相屬相",
    "T43n1830_009:0550b27": "中。遍計所執自性執所依止。即遍計所執性",
    "T43n1830_009:0550b28": "也。遍計所執自性之執是能計心。執所依止",
    "T43n1830_009:0550b29": "是能計心之所執。所執是依止義。依止所執",
    "T43n1830_009:0550c01": "起計心故。故第四言遍計所執自性執。及",
    "T43n1830_009:0550c02": "彼隨眠是依他起。明知執所依者是遍計所",
    "T43n1830_009:0550c03": "執。第四可知。第五不執著相。謂染依解脫。",
    "T43n1830_009:0550c04": "解脫．了知圓成實攝。遍計所執相。及彼習氣",
    "T43n1830_009:0550c05": "者。故知所執我法都無。唯有依他染分習氣",
    "T43n1830_009:0550c06": "斷之得解脫。解脫即真如。正分別者即無漏",
    "T43n1830_009:0550c07": "智。意言知計所執無。斷依他得解脫．正智。",
    "T43n1830_009:0550c08": "是不執著相。此中五相前二諸論不同。各據",
    "T43n1830_009:0550c09": "一義。後三諸論皆同理不違也。廣如彼說。",
    "T43n1830_009:0550c10": "如是和會諸智者知。",
    "T43n1830_009:0550c11": "論。又聖教中至相攝云何。述曰。第五四法",
    "T43n1830_009:0550c12": "相攝門。此問起也。顯揚六說。謂諸世間於諸",
    "T43n1830_009:0550c13": "事中由串習所得悟入智見共施設世俗",
    "T43n1830_009:0550c14": "性。乃至略說者。謂此是此地等。非彼水等。",
    "T43n1830_009:0550c15": "如是等世間有情決定勝解所行。一切世間",
    "T43n1830_009:0550c16": "自昔傳來名言決定自他分別共為真實。非",
    "T43n1830_009:0550c17": "邪思擇觀察所取。是名世間所成真實。謂諸",
    "T43n1830_009:0550c18": "智者有道理義。乃至處異生位者隨觀察",
    "T43n1830_009:0550c19": "者。依現．比．至教極善思擇。決定智所行所",
    "T43n1830_009:0550c20": "知事。以證成道理所建立。是名道理所成",
    "T43n1830_009:0550c21": "真實。以入聖位非此真實。謂一切聲聞．獨",
    "T43n1830_009:0550c22": "覺無漏方便智．無漏正智．無漏後所得世間",
    "T43n1830_009:0550c23": "智等所行境界。是名煩惱障淨智所行真實。",
    "T43n1830_009:0550c24": "由緣此故於煩惱障智得清淨。及後證得",
    "T43n1830_009:0550c25": "無障礙故說為彼真實　問此中何者是真",
    "T43n1830_009:0550c26": "實　答謂苦．集．滅．道名之所顯四種聖諦。",
    "T43n1830_009:0550c27": "由簡擇如是四聖諦故。得入現觀位。於",
    "T43n1830_009:0550c28": "現觀位後真實智生。即四諦理三智所行。四",
    "T43n1830_009:0550c29": "聖諦故名此真實。謂於所知中能礙智故",
    "T43n1830_009:0551a01": "名所知障。若真實性是解脫所知障智所行",
    "T43n1830_009:0551a02": "境界。名所知障淨智所行真實。即是真如。佛",
    "T43n1830_009:0551a03": "假安立名此真實。即世間共許事等名世間",
    "T43n1830_009:0551a04": "真實。三量四道理名道理真實。四聖諦理名",
    "T43n1830_009:0551a05": "煩惱障淨智所行真實。亦取無漏智體是淨",
    "T43n1830_009:0551a06": "法。即是道諦後得世間緣故。不爾便感。真",
    "T43n1830_009:0551a07": "如是所知障淨智所行真實。或初謂一切異",
    "T43n1830_009:0551a08": "生外道。第二在七方便四十心等位。第三",
    "T43n1830_009:0551a09": "通三乘聖位。第四唯大乘位。",
    "T43n1830_009:0551a10": "論。世間道理至二事攝故。述曰。瑜伽三十",
    "T43n1830_009:0551a11": "六真實義品。對法十一等說。初二真實依他",
    "T43n1830_009:0551a12": "攝者。七十三說世間．道理所成真實。五事中",
    "T43n1830_009:0551a13": "三事所攝故。有漏心變作道理相故依他",
    "T43n1830_009:0551a14": "收。云三事者。謂相．名．分別。多依異生說",
    "T43n1830_009:0551a15": "道理故。此依三法有漏相故。不取正智等",
    "T43n1830_009:0551a16": "相為相。二障淨智所行真實圓成實攝者。七",
    "T43n1830_009:0551a17": "十三說煩惱所知障淨智所行真實五事中",
    "T43n1830_009:0551a18": "二事所攝故。謂正智．如如。前言後二真實。",
    "T43n1830_009:0551a19": "四聖諦理及取真如。今并智者亦取能緣。",
    "T43n1830_009:0551a20": "以後得世間智等。亦緣無漏諸事智故。煩",
    "T43n1830_009:0551a21": "惱淨智故不取染依他。依瑜伽等所說同",
    "T43n1830_009:0551a22": "此。",
    "T43n1830_009:0551a23": "論。辨中邊說至唯屬第三。述曰。辨中邊說。",
    "T43n1830_009:0551a24": "世間所成唯初性攝。一切世間多共依此一",
    "T43n1830_009:0551a25": "處執故。體即依他假名所執　又解即共所",
    "T43n1830_009:0551a26": "執我法為初真實。世間執實故名初性攝。",
    "T43n1830_009:0551a27": "若約前解體是有法。同瑜伽等四真實皆有",
    "T43n1830_009:0551a28": "法假名所執。後解即通有法．無法。為四真",
    "T43n1830_009:0551a29": "實體亦不相違。第二真實即道理。是三性所",
    "T43n1830_009:0551b01": "攝。道理之法通執．無執。執中有所．能執。所",
    "T43n1830_009:0551b02": "執是初性。能執是染依他。無執中通雜染及",
    "T43n1830_009:0551b03": "清淨。雜染是依他。清淨是成實。後二真實與",
    "T43n1830_009:0551b04": "此等同。前唯約異生為道理真實故唯依",
    "T43n1830_009:0551b05": "他。此通約凡．聖故通三性。初真實中此約",
    "T43n1830_009:0551b06": "有體法故唯依他。彼據無法執所執語。故",
    "T43n1830_009:0551b07": "唯初性不相違也。舊中邊上頌說。一處世俗",
    "T43n1830_009:0551b08": "成。三處道理成。清淨境二種攝在於一處。新",
    "T43n1830_009:0551b09": "翻中邊第二卷云。世極成依一。理極成依",
    "T43n1830_009:0551b10": "三。淨所行有二。依一圓成實。義皆同也。應",
    "T43n1830_009:0551b11": "取諸論出四實體。及諸門義。",
    "T43n1830_009:0551b12": "論。三性四諦相攝云何。述曰。第六四諦門。",
    "T43n1830_009:0551b13": "此為問也。",
    "T43n1830_009:0551b14": "論。四中一一皆具三性。述曰。下文有三。初",
    "T43n1830_009:0551b15": "略答。次廣答。後總結。此略答也。",
    "T43n1830_009:0551b16": "論。且苦諦中至位轉變故。述曰。下廣有七。",
    "T43n1830_009:0551b17": "唯苦四行各具三性。一無性無常。以體性常",
    "T43n1830_009:0551b18": "無。即初性也。舊中邊云無有物。新同此。實",
    "T43n1830_009:0551b19": "非無常假名無常行。觀此性故實是初性",
    "T43n1830_009:0551b20": "假名為諦。二起盡無常。中觀生滅法為無",
    "T43n1830_009:0551b21": "常。三垢淨無常。實是後性。假名為諦。故中",
    "T43n1830_009:0551b22": "邊云有無垢為義。此約詮分位為垢淨。假",
    "T43n1830_009:0551b23": "名無常行。無常行實不緣之。又依一切無",
    "T43n1830_009:0551b24": "常為語。非苦下行。此三性如次。中邊論同。",
    "T43n1830_009:0551b25": "顯揚十四無常有六。或八。六者。一無性無",
    "T43n1830_009:0551b26": "常。二無失壞無常。三轉異無常。乃至六當有",
    "T43n1830_009:0551b27": "無常。八種者。謂剎那．相續．病．老．死．心．器．",
    "T43n1830_009:0551b28": "受用。初二遍一切法。次三在內色。心唯在",
    "T43n1830_009:0551b29": "名。器．受用在外色。彼並約三界分別等。",
    "T43n1830_009:0551c01": "然說六無常三性攝者。無性無常當知遍計",
    "T43n1830_009:0551c02": "所執相攝。餘無常依他起攝。圓成實性無無",
    "T43n1830_009:0551c03": "常義。何故此論等言三性俱有無常。垢淨",
    "T43n1830_009:0551c04": "名轉變在圓成實。彼論轉異是依他起。非",
    "T43n1830_009:0551c05": "圓成實。會云。據實無常有二義。一有生滅",
    "T43n1830_009:0551c06": "體之無常。二無他常故名無常。此唯在二",
    "T43n1830_009:0551c07": "性。圓成實性二種俱無。顯揚據此故言一性",
    "T43n1830_009:0551c08": "無無常。此論．中邊約詮為論。圓成實性亦",
    "T43n1830_009:0551c09": "名無常。體是常法非無非有。為但約詮為",
    "T43n1830_009:0551c10": "論故也。又此中垢淨約詮談旨。彼論轉異",
    "T43n1830_009:0551c11": "談詮之體故。二論所說義各不同非相違",
    "T43n1830_009:0551c12": "也。又彼說十五種無常等。如彼廣解。",
    "T43n1830_009:0551c13": "論。苦有三者至苦相合故。述曰。一所取苦。",
    "T43n1830_009:0551c14": "為我．及法二能執心之所取故。能執是苦。",
    "T43n1830_009:0551c15": "此無假立故亦名苦。苦實有法。此是無故名",
    "T43n1830_009:0551c16": "為假苦。性實而諦假。非苦諦故。舊中邊云",
    "T43n1830_009:0551c17": "一取苦。新同此論。以下中邊舊文更不敘",
    "T43n1830_009:0551c18": "也。二事相苦。可解。三苦為相故。三和合苦。",
    "T43n1830_009:0551c19": "苦相合故。謂即真如與一切有漏有為苦相",
    "T43n1830_009:0551c20": "合故名苦。體實非也。性實而諦假。如次三",
    "T43n1830_009:0551c21": "性。新中邊同。",
    "T43n1830_009:0551c22": "論。空有三者至為自性故。述曰。初空可解。",
    "T43n1830_009:0551c23": "正是空行。二異性空。此即有為有體之法。與",
    "T43n1830_009:0551c24": "計所執體性不同。異於彼無。無無性故說",
    "T43n1830_009:0551c25": "之為空。體實非空緣之為空。空無所執。",
    "T43n1830_009:0551c26": "三自性空。二空所顯為自性故。此三皆是",
    "T43n1830_009:0551c27": "空行所行故名空行。顯揚十五云。一無體空。",
    "T43n1830_009:0551c28": "二遠離空。三除遣空。言遠離者。無所執相",
    "T43n1830_009:0551c29": "義。除遣空者。除遣二我顯此空故。彼十五",
    "T43n1830_009:0552a01": "云。遍計所執等三性如次立三空。",
    "T43n1830_009:0552a02": "論。無我三者至為自性故。述曰。一無相無",
    "T43n1830_009:0552a03": "我。我相體無故。二異相無我。與我相異故。",
    "T43n1830_009:0552a04": "三自相無我。義同空釋。",
    "T43n1830_009:0552a05": "論。集諦三者至假立彼名。述曰。何因苦諦",
    "T43n1830_009:0552a06": "四行各三。集等三諦總有三種。苦諦諸行義",
    "T43n1830_009:0552a07": "通諸諦故各分三。行相寬故。餘諦之下行",
    "T43n1830_009:0552a08": "相局故總為三也。中邊又云四除四倒。苦",
    "T43n1830_009:0552a09": "行各分三。餘非除四倒。故不分三也。一習",
    "T43n1830_009:0552a10": "氣集。此諦實而性假。執彼我法之習氣。體",
    "T43n1830_009:0552a11": "是依他。從所因為名。假立遍計所執。或緣",
    "T43n1830_009:0552a12": "此起執名為執彼。作所遍計假所執攝。",
    "T43n1830_009:0552a13": "從能依為名假也。",
    "T43n1830_009:0552a14": "論。二等起集至未離障真如。述曰。平等而",
    "T43n1830_009:0552a15": "起故。煩惱起業。業起果故。三未離繫集。假",
    "T43n1830_009:0552a16": "名為集。性實而諦假。如次三性。彼論皆同。",
    "T43n1830_009:0552a17": "論。滅諦三者至謂真如故。述曰。一自性滅",
    "T43n1830_009:0552a18": "滅者。不生義故。性實假名為滅。定非諦攝。",
    "T43n1830_009:0552a19": "二二取滅。能．所取無故。護法．安惠各有別",
    "T43n1830_009:0552a20": "解。從所無得滅依他假名滅。諦實。非依",
    "T43n1830_009:0552a21": "他故性假。中邊云二取不生。三本性滅。中",
    "T43n1830_009:0552a22": "邊云謂擇滅。及真如。與此相違。如彼抄會。",
    "T43n1830_009:0552a23": "如次配三性。",
    "T43n1830_009:0552a24": "論。道諦三者至圓成實故。述曰。一遍知道。",
    "T43n1830_009:0552a25": "從所知為名名計所執。諦實而性假。二永",
    "T43n1830_009:0552a26": "斷道。但說染分名曰依他。能斷圓成實攝。",
    "T43n1830_009:0552a27": "從所斷名依他性。諦實而性假。或能斷體",
    "T43n1830_009:0552a28": "即是依他。性．諦俱實。三作證道。或假或實。",
    "T43n1830_009:0552a29": "如依他說。如次配二性。",
    "T43n1830_009:0552b01": "論。然遍知道亦通後二。述曰。遍知名寬。故",
    "T43n1830_009:0552b02": "七十四說。三性皆應遍知。顯揚六說。遍計所",
    "T43n1830_009:0552b03": "執唯應遍知。無餘義故別得總名。餘二性",
    "T43n1830_009:0552b04": "皆遍知。由彼別可應斷．應證如次得名。",
    "T43n1830_009:0552b05": "論。七三三性至如理應知。述曰。下總結也。",
    "T43n1830_009:0552b06": "此苦諦下有四種三。餘三諦下各三。總七種",
    "T43n1830_009:0552b07": "三。彼與三性如次配屬。中邊第二卷說同。",
    "T43n1830_009:0552b08": "或假或實如理應思。已隨文出訖。此如中",
    "T43n1830_009:0552b09": "邊第二抄解。不能重敘。",
    "T43n1830_009:0552b10": "論。三解脫門至相攝云何。述曰。七三法相",
    "T43n1830_009:0552b11": "攝門。此為問也。",
    "T43n1830_009:0552b12": "論。理實皆通至如次應知。述曰。皆通三性。",
    "T43n1830_009:0552b13": "謂緣依他上無計所執。因顯成實。成實因",
    "T43n1830_009:0552b14": "空所顯即為空境。俱不於此起願求故",
    "T43n1830_009:0552b15": "為無願境。非緣遍計所執真如起願求故。",
    "T43n1830_009:0552b16": "如空緣此三為無相故。為無相境。七十二",
    "T43n1830_009:0552b17": "說。相通三種。謂空．無願．無相。亦三種境。此",
    "T43n1830_009:0552b18": "中既言三解脫門。即唯出世修所生惠以證",
    "T43n1830_009:0552b19": "故說。第七十二．顯揚第二皆言解脫門。言",
    "T43n1830_009:0552b20": "唯出世修惠。既爾有漏．無漏五事中相為三",
    "T43n1830_009:0552b21": "種境。依他．圓成皆通三境。淨分依他屬圓",
    "T43n1830_009:0552b22": "成故。緣之亦為無相。道四行名無相故。顯",
    "T43n1830_009:0552b23": "揚第二云道四行通三解脫門。瑜伽第十二",
    "T43n1830_009:0552b24": "說。若於此處無有彼物觀之為空名空",
    "T43n1830_009:0552b25": "性。即所觀空無可希願故名無願。即此遠",
    "T43n1830_009:0552b26": "離一切行相故名無相。即緣遍計所執。為",
    "T43n1830_009:0552b27": "三解脫門故。今總言理實三性皆通三解脫",
    "T43n1830_009:0552b28": "門。隨增別相說。三性．空等如次各一。七十",
    "T43n1830_009:0552b29": "四．顯揚第六說。由初性故立空解脫門。由",
    "T43n1830_009:0552c01": "第二性．故立無願解脫門。由圓成實性故",
    "T43n1830_009:0552c02": "立無相解脫門。意可知也(如樞要說)。",
    "T43n1830_009:0552c03": "論。緣此復生至是彼境故。述曰。忍者智也。",
    "T43n1830_009:0552c04": "證印名忍。第七十四．顯揚第六文皆同此。",
    "T43n1830_009:0552c05": "文意可解。緣此三性生三忍也。遍計所執",
    "T43n1830_009:0552c06": "本體無生。依他緣起無自然生。證圓成時",
    "T43n1830_009:0552c07": "惑苦不起。是名三種無生忍別。不說依他",
    "T43n1830_009:0552c08": "因緣亦無名無生忍。顯揚云此三忍在不",
    "T43n1830_009:0552c09": "退地。即初地已去證三性時得此三也。如",
    "T43n1830_009:0552c10": "對法第十一抄引大智度論故。八十六說。",
    "T43n1830_009:0552c11": "一切行苦依無願。即依此依他。一切法無我",
    "T43n1830_009:0552c12": "依空。即緣此計所執。涅槃寂靜即緣此圓",
    "T43n1830_009:0552c13": "成。此論略而不說。應會諸論三解脫門等",
    "T43n1830_009:0552c14": "義如別抄。",
    "T43n1830_009:0552c15": "論。此三云何攝彼二諦。述曰。八二法相攝",
    "T43n1830_009:0552c16": "門。此問起也。",
    "T43n1830_009:0552c17": "論。應知世俗至即此三性。述曰。假世俗者。",
    "T43n1830_009:0552c18": "實無體性可名世俗。唯有其名假名世俗。",
    "T43n1830_009:0552c19": "四世俗中第一俗攝。第二體有為行。正體是",
    "T43n1830_009:0552c20": "世俗。簡勝義諦亦世俗故名為行。舊中邊",
    "T43n1830_009:0552c21": "云取行世俗。唯有為依他故。四世俗中第二．",
    "T43n1830_009:0552c22": "第三攝。第三攝者心上變似四諦相理。不",
    "T43n1830_009:0552c23": "離於事依他起攝。三顯了世俗。此三名與",
    "T43n1830_009:0552c24": "彼新中邊論同。謂斷染依他。遍計所執無二",
    "T43n1830_009:0552c25": "空為門顯真如名圓成實。四世俗中第四世",
    "T43n1830_009:0552c26": "俗。或此世俗亦取四中第三。是無漏故。如",
    "T43n1830_009:0552c27": "次配三性。顯揚論亦有此文。",
    "T43n1830_009:0552c28": "論。勝義有三至圓成實性。述曰。第一勝義",
    "T43n1830_009:0552c29": "依士釋也。第四勝義收。第二得勝義謂涅槃。",
    "T43n1830_009:0553a01": "持業釋也。第三勝義攝。因證顯故。約得辨",
    "T43n1830_009:0553a02": "故。真如舊成。不說為得。涅槃後顯。故立得",
    "T43n1830_009:0553a03": "名。第三者第二勝義攝。理稍勝故。若隨事者",
    "T43n1830_009:0553a04": "亦初勝義。多財釋也。舊中邊云正行真實。此",
    "T43n1830_009:0553a05": "三新翻名體同此。前二無變。不生滅故。第",
    "T43n1830_009:0553a06": "三無倒。隨其所應皆圓成實。無漏依他此中",
    "T43n1830_009:0553a07": "說名圓成實故。下自廣明二諦不假預陳。",
    "T43n1830_009:0553a08": "論。如是三性何智所行。述曰。九凡．聖智境",
    "T43n1830_009:0553a09": "門。此問起也。",
    "T43n1830_009:0553a10": "論。遍計所執至唯聖智境。述曰。初性是無",
    "T43n1830_009:0553a11": "非所緣緣。所緣緣體具二義故。必有體故。",
    "T43n1830_009:0553a12": "若爾佛智應不緣彼。緣與不緣皆有過失。",
    "T43n1830_009:0553a13": "不緣．不知無故。如何復言此應遍知。若緣",
    "T43n1830_009:0553a14": "者如何成所緣緣。解云親所緣緣即不緣",
    "T43n1830_009:0553a15": "彼。非有法故以為本無質別變似無名",
    "T43n1830_009:0553a16": "應知。緣無如緣他心。不爾即違聖教道理。",
    "T43n1830_009:0553a17": "如緣他心。二十唯識說。不知如佛不可思",
    "T43n1830_009:0553a18": "議境。雖爾下言親緣。上來論意不許親緣",
    "T43n1830_009:0553a19": "故。解彼文云。然稱實知。佛親證相故名現",
    "T43n1830_009:0553a20": "量。明淨圓極勝二乘故。乃至緣過．未天眼．",
    "T43n1830_009:0553a21": "宿命亦爾。佛智生時有此相起。佛親證相圓",
    "T43n1830_009:0553a22": "明圓極。勝聲聞等名之為知。非親證也。",
    "T43n1830_009:0553a23": "言不思議者是勝義。圓明圓極義故。非謂",
    "T43n1830_009:0553a24": "親證彼心。心外取故。聖者以此達為無。心",
    "T43n1830_009:0553a25": "外無無故。但見自心之上依他起相。不見",
    "T43n1830_009:0553a26": "心所取上實我．實法。實我．實法都無所有。",
    "T43n1830_009:0553a27": "作此無相故名應知。此護法．義。如二十唯",
    "T43n1830_009:0553a28": "識抄二解。七十四說。初性非凡．聖智行。以",
    "T43n1830_009:0553a29": "無相故。然說應知故此解勝。彼論依他．圓",
    "T43n1830_009:0553b01": "成說境同此。依他然是世間無漏聖智之境。",
    "T43n1830_009:0553b02": "非出世智。有為法故。佛地第七引瑜伽等",
    "T43n1830_009:0553b03": "說。初非聖境。後非凡境。中是二境。初性是",
    "T43n1830_009:0553b04": "無非聖所證。復不執故。後性勝義非凡智",
    "T43n1830_009:0553b05": "親緣　若爾聖智不知一切。彼既是無。智",
    "T43n1830_009:0553b06": "何所知　若知為有則成顛倒。若知為無",
    "T43n1830_009:0553b07": "則非初性。心所現無依他起攝。真如理無圓",
    "T43n1830_009:0553b08": "成實攝。是故聖智雖知有．無。而不緣彼初",
    "T43n1830_009:0553b09": "性為境。與前說同。非不證無便非聖智。",
    "T43n1830_009:0553b10": "勿心外法亦能緣故。凡雖緣如不得實故",
    "T43n1830_009:0553b11": "說非彼境。總有三文。一初非凡．聖所行。後",
    "T43n1830_009:0553b12": "非凡所行。二初非聖所行。三通凡．聖智所",
    "T43n1830_009:0553b13": "行。後亦應疎所取故。",
    "T43n1830_009:0553b14": "論。此三中幾假幾實。述曰。十假實門。",
    "T43n1830_009:0553b15": "論。遍計所執至非假非實。述曰。初性有名",
    "T43n1830_009:0553b16": "無體。妄情安立可說為假。談其法體既",
    "T43n1830_009:0553b17": "無有相非假非實。非兔角等可說假．實。",
    "T43n1830_009:0553b18": "必依有體總別法上立為假．實故。",
    "T43n1830_009:0553b19": "論。依他起性至而施設故。述曰。此第二性",
    "T43n1830_009:0553b20": "有實．有假。假有三種。一聚集假。如瓶盆有",
    "T43n1830_009:0553b21": "情等是聚集法。多法一時所集成故。能集",
    "T43n1830_009:0553b22": "成雖實所成是假。二相續假者。如過．未等",
    "T43n1830_009:0553b23": "世唯有因果是相續性。多法多時上立一假",
    "T43n1830_009:0553b24": "法。如佛說言昔者鹿王今我身是。所依五蘊",
    "T43n1830_009:0553b25": "剎那滅者雖體是實。於此多法相續假立",
    "T43n1830_009:0553b26": "一有情。至今猶在故。三分位假者。如不相應",
    "T43n1830_009:0553b27": "行是分位性。故皆是假。一法一時上立。如",
    "T43n1830_009:0553b28": "一色上名有漏可見有對。亦名色等。並是",
    "T43n1830_009:0553b29": "於一法上假施設故。若彼實者應有多體。",
    "T43n1830_009:0553c01": "其忿．恨等皆此假攝。心．心所．色從因緣種",
    "T43n1830_009:0553c02": "生故說為實。若清辨等依勝義諦依他等並",
    "T43n1830_009:0553c03": "名假者。依他之中自無實法假法亦無。一",
    "T43n1830_009:0553c04": "種類中假法必依實因而施設故。顯揚十六",
    "T43n1830_009:0553c05": "三性中說。不應宣說諸法唯是假有。何以",
    "T43n1830_009:0553c06": "故。假法必有所依因故。非無實法假法成",
    "T43n1830_009:0553c07": "立。若異此者無實物故假亦應無。即應破",
    "T43n1830_009:0553c08": "壞假．實二法。二法壞故應無雜染。雜染既",
    "T43n1830_009:0553c09": "可得當知必有依他起性。又云依他不如",
    "T43n1830_009:0553c10": "施設決定是有。亦非一切決定是無。故一切",
    "T43n1830_009:0553c11": "種非有非無。然許皆可言說。謂若有若無。",
    "T43n1830_009:0553c12": "亦有亦無。非有非無。此性通假．實。由世俗",
    "T43n1830_009:0553c13": "故說為有。若勝義中非有。非非有。不可說",
    "T43n1830_009:0553c14": "故。對法第三說。待名言故一切皆假。不待",
    "T43n1830_009:0553c15": "名言故一切皆實。真諦三藏解拳論成此三",
    "T43n1830_009:0553c16": "假。陳那菩薩造。如別章說　問第二卷吠世",
    "T43n1830_009:0553c17": "師。難假法必依真事．似事共法而立彼皆",
    "T43n1830_009:0553c18": "破之。何故此中假依實法。無實假無　答",
    "T43n1830_009:0553c19": "彼計真事即實等句義。似事依此真故成。共",
    "T43n1830_009:0553c20": "法是德。又真事是法自相。今破彼實等句義",
    "T43n1830_009:0553c21": "非真事。真事無故似事亦無。德句共法亦無。",
    "T43n1830_009:0553c22": "非於自相有似名起。今於法共相方有似",
    "T43n1830_009:0553c23": "名生。然共相中要須稍有體法。如青．黃心．",
    "T43n1830_009:0553c24": "心所等。方可假說長．短。不相應為假法。",
    "T43n1830_009:0553c25": "非無彼實有此假故。前破他真。真非實",
    "T43n1830_009:0553c26": "故。於彼所執體全無故。今言實事稍擬",
    "T43n1830_009:0553c27": "宜故　問若爾何故說依他名似我法。我",
    "T43n1830_009:0553c28": "法實事無故　答前言依他似彼妄情能執",
    "T43n1830_009:0553c29": "實我．實法說為假。還是依實說假我法。",
    "T43n1830_009:0554a01": "非依妄情之境說假我法。我法無故。",
    "T43n1830_009:0554a02": "論。圓成實性至而施設故。述曰。七十二五",
    "T43n1830_009:0554a03": "法中亦言。唯是實有。勝義攝故。",
    "T43n1830_009:0554a04": "論。此三為異為不異耶。述曰。十一三性對",
    "T43n1830_009:0554a05": "辨異．不異門。前論本頌與有體法別自相",
    "T43n1830_009:0554a06": "對明異．不異諸論所無。今此三性對明異．",
    "T43n1830_009:0554a07": "不異攝論等有。",
    "T43n1830_009:0554a08": "論。應說俱非至真義別故。述曰。若言異者",
    "T43n1830_009:0554a09": "無別體故。謂妄所執名初。非離依他別",
    "T43n1830_009:0554a10": "有初性體。若彼有體可說異故。圓成實性",
    "T43n1830_009:0554a11": "是依他之實性。不可說三性異也。非不異",
    "T43n1830_009:0554a12": "者妄執是初性。緣起是第二性。真義是第三",
    "T43n1830_009:0554a13": "性。既此三別。不可言非不異。如前所引攝",
    "T43n1830_009:0554a14": "大乘說。",
    "T43n1830_009:0554a15": "論。如是三性至略示綱要。述曰。自下第二",
    "T43n1830_009:0554a16": "總結止繁　義類無邊者。顯揚第六第十",
    "T43n1830_009:0554a17": "七．第十三說三性各五業等。三性是三乘",
    "T43n1830_009:0554a18": "菩提方便。三性決了隱密義經。攝大乘說",
    "T43n1830_009:0554a19": "梵問經不得生死．涅槃等是。金．藏．土喻",
    "T43n1830_009:0554a20": "是。一切法常．無常是。通達三性時。行於相",
    "T43n1830_009:0554a21": "行無相耶。悟入遍計性入何性。乃至入圓",
    "T43n1830_009:0554a22": "成實除遣何性。三性依止五事中何事。若",
    "T43n1830_009:0554a23": "無初性有何過。於依他中應無名言執。",
    "T43n1830_009:0554a24": "名言執無故應無染．淨。無第二性有何過。",
    "T43n1830_009:0554a25": "不由功用一切雜染皆應非有。此染無者",
    "T43n1830_009:0554a26": "應無清淨。無圓成實有何過。一切清淨品",
    "T43n1830_009:0554a27": "皆應不可知。三性麁細．難見．極難了亦爾。",
    "T43n1830_009:0554a28": "幾無體能轉有體等。幾性不生能生生等。",
    "T43n1830_009:0554a29": "三性執．無執相。三性各云何知。三性幾自非",
    "T43n1830_009:0554b01": "染能令他染等。三性各以何為喻。中邊論",
    "T43n1830_009:0554b02": "說。色有三種。一所執義色。色家分別性。二",
    "T43n1830_009:0554b03": "分別義色。色家依他性。三法性色。色家真實",
    "T43n1830_009:0554b04": "性。色通相故。一色通三性。乃至識蘊。乃至",
    "T43n1830_009:0554b05": "十二處亦爾。如是等門義類無盡。皆易知",
    "T43n1830_009:0554b06": "故。恐厭繁文今此論中略示綱要。然此等",
    "T43n1830_009:0554b07": "並收諸經論盡。更無一餘。對法第十二別",
    "T43n1830_009:0554b08": "抄有異。應取解之。",
    "T43n1830_009:0554b09": "成唯識論述記卷第九(本)"
}