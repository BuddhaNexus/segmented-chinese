{
    "T21n1334_001:0565a02": "No. 1334 [Nos. 1147, 1333]",
    "T21n1334_001:0565a03": "如來方便善巧呪經",
    "T21n1334_001:0565a05": "隋三藏法師闍那崛多譯",
    "T21n1334_001:0565a06": "如是我聞。一時婆伽婆。在雞羅娑山頂諸天",
    "T21n1334_001:0565a07": "所居仙人住處。與大比丘眾五百人俱。復有",
    "T21n1334_001:0565a08": "五百諸大菩薩摩訶薩眾俱。其名曰彌勒菩",
    "T21n1334_001:0565a09": "薩。虛空藏菩薩。普賢菩薩。無邊華菩薩。普華",
    "T21n1334_001:0565a10": "菩薩等。此諸菩薩皆悉住於一生補處紹尊",
    "T21n1334_001:0565a11": "位者。爾時世尊於彼林中。與諸大眾前後圍",
    "T21n1334_001:0565a12": "繞。時一比丘為鬼所持。形體裸露不自覺知。",
    "T21n1334_001:0565a13": "舉手叫喚言語麁獷。更一比丘著邪背佛。在",
    "T21n1334_001:0565a14": "虛空中嗚呼出聲不得自在。時虛空藏菩薩。",
    "T21n1334_001:0565a15": "見聞是已即從坐起。偏袒右肩右膝著地。合",
    "T21n1334_001:0565a16": "掌向佛白言世尊。是虛空中作是聲者。誰之",
    "T21n1334_001:0565a17": "所為復何因緣。此一比丘形體裸露舉手唱",
    "T21n1334_001:0565a18": "叫。",
    "T21n1334_001:0565a19": "爾時世尊告虛空藏菩薩摩訶薩言。善男子",
    "T21n1334_001:0565a20": "是一比丘惡鬼所捉。復一比丘著於邪魅。時",
    "T21n1334_001:0565a21": "虛空藏菩薩白佛言。世尊如來今日憐愍一",
    "T21n1334_001:0565a22": "切諸眾生故。除滅一切諸病苦故。應說神呪。",
    "T21n1334_001:0565a23": "爾時世尊以神通力。令虛空中有六如來。忽",
    "T21n1334_001:0565a24": "然而現各各說呪。一名毘婆尸佛。二名尸棄",
    "T21n1334_001:0565a25": "佛。三名毘舍浮佛。四名拘婁孫佛。五名拘",
    "T21n1334_001:0565a26": "那含牟尼佛。六名迦葉佛。時毘婆尸佛住在",
    "T21n1334_001:0565a27": "虛空。為護一切諸眾生故。除滅一切惡邪鬼",
    "T21n1334_001:0565a28": "故。而說呪曰。",
    "T21n1334_001:0565a29": "南無佛陀耶一南無達摩耶二南無僧伽耶三",
    "T21n1334_001:0565b01": "唵四呵羅呵羅五醯隷醯隷醯羅耶六南莫結",
    "T21n1334_001:0565b02": "隷結羅耶七闍健模柘那耶八南無那摩蘇婆",
    "T21n1334_001:0565b03": "訶",
    "T21n1334_001:0565b04": "爾時毘婆尸佛說是呪已。告虛空藏菩薩言。",
    "T21n1334_001:0565b05": "善男子若清信士及清信女。有能受持讀誦",
    "T21n1334_001:0565b06": "於是陀羅尼者。一切刀杖不能加損。一切水",
    "T21n1334_001:0565b07": "火所不能害。非人惡鬼不能侵惱終不橫死。",
    "T21n1334_001:0565b08": "若中毒藥變成美食易消無病。若欲食時先",
    "T21n1334_001:0565b09": "取一匙七遍呪之。然後乃食。能除一切呪詛",
    "T21n1334_001:0565b10": "厭魅。一切諸病皆得除愈。壽命延長耳所聞",
    "T21n1334_001:0565b11": "事憶持不忘於睡眠中夢見諸佛。若復有人",
    "T21n1334_001:0565b12": "被厭魅者。於其耳邊誦呪七遍。是人聞已即",
    "T21n1334_001:0565b13": "便除愈。若復有人著於癲病及白癲者。應以",
    "T21n1334_001:0565b14": "蘇摩那華。熏胡麻為油。取青木香青蓮華懷",
    "T21n1334_001:0565b15": "香草東門東。皆悉等分令使作末。和油煎",
    "T21n1334_001:0565b16": "之呪一百八遍。塗其身上即便除愈。一切諸",
    "T21n1334_001:0565b17": "病皆能破之。爾時尸棄佛住在虛空。為護一",
    "T21n1334_001:0565b18": "切眾生。除一切病斷一切鬼邪故。說是神呪。",
    "T21n1334_001:0565b19": "南無佛陀耶一南無達摩耶二南無僧伽耶三",
    "T21n1334_001:0565b20": "南無尸棄泥多他伽多耶四唵五鉢柘鉢柘",
    "T21n1334_001:0565b21": "六波柘耶七薩婆菩多男八闡大邏耶九鉢邏",
    "T21n1334_001:0565b22": "毘甜十薩婆呵",
    "T21n1334_001:0565b23": "爾時尸棄如來說是呪已。告虛空藏菩薩言。",
    "T21n1334_001:0565b24": "善男子是陀羅尼。無量百千億那由他諸佛",
    "T21n1334_001:0565b25": "所說。我今亦說。為欲憐愍一切眾生。除一切",
    "T21n1334_001:0565b26": "病却一切鬼。及諸惡夢枉橫死等。虛空藏若",
    "T21n1334_001:0565b27": "善男子及善女人。有能晝夜憶念誦持是神",
    "T21n1334_001:0565b28": "呪者。終不為於惡病所惱。及諸惡人之所󰚏",
    "T21n1334_001:0565b29": "魅。於睡眠中夢見諸佛。若捨身時得值彼佛。",
    "T21n1334_001:0565c01": "於其佛所剋獲道證。虛空藏是陀羅尼威力",
    "T21n1334_001:0565c02": "無量。我今為汝更略說之。若有善男子善女",
    "T21n1334_001:0565c03": "人。欲斷一切病。當取五色縷結其呪索。若有",
    "T21n1334_001:0565c04": "疫病取蘇摩那華油。呪一百八遍。塗其身上",
    "T21n1334_001:0565c05": "即得除愈。若護自身令安隱者。呪水一百八",
    "T21n1334_001:0565c06": "遍。散於四方結其界場。取五色縷結呪索帶",
    "T21n1334_001:0565c07": "行。小兒著邪者。取青色縷結為呪索。若值惡",
    "T21n1334_001:0565c08": "邪之所嬈亂悶無省者。於其耳邊誦是陀羅",
    "T21n1334_001:0565c09": "尼。乃至七遍即得除愈。如是等一切事中隨",
    "T21n1334_001:0565c10": "意所用。",
    "T21n1334_001:0565c11": "爾時毘舍浮佛住在虛空。為護一切除諸眾",
    "T21n1334_001:0565c12": "生一切病苦。斷一切惡鬼故。說是陀羅尼。",
    "T21n1334_001:0565c13": "南無佛陀耶一南無達摩耶二南無僧伽耶三",
    "T21n1334_001:0565c14": "南無毘舍浮誓多他伽多耶四唵五迦羅迦羅",
    "T21n1334_001:0565c15": "迦羅六居路居路七居盧蹉大男八居嚧薩婆",
    "T21n1334_001:0565c16": "伽羅拏九蘇婆呵十",
    "T21n1334_001:0565c17": "爾時毘舍浮佛說是呪已。告虛空藏菩薩言。",
    "T21n1334_001:0565c18": "善男子是陀羅尼。賢劫之中所有諸佛。及三",
    "T21n1334_001:0565c19": "世諸佛皆悉說之。我今亦說。虛空藏汝應護",
    "T21n1334_001:0565c20": "持。若有善男子善女人。受持讀誦是陀羅尼。",
    "T21n1334_001:0565c21": "一切刀杖所不能害。一切惡毒亦不能傷。諸",
    "T21n1334_001:0565c22": "瘧熱病皆得遠離。水不能漂火不能燒。終不",
    "T21n1334_001:0565c23": "橫死。一切惡病亦不能侵。唯除宿業定報。",
    "T21n1334_001:0565c24": "若有比丘比丘尼優婆塞優婆夷。於晨朝時",
    "T21n1334_001:0565c25": "應淨澡浴著淨潔衣。在佛像前燒好妙香。誦",
    "T21n1334_001:0565c26": "持是呪足一百八遍。一切厭魅呪詛等事悉",
    "T21n1334_001:0565c27": "不能害。一切病苦皆能遠離。捨除諸障壽命",
    "T21n1334_001:0565c28": "延長。所有錢財什物隨心所樂莫不稱遂。若",
    "T21n1334_001:0565c29": "有惡人惡賊。縣官帝主先意慰喻。一切眾生",
    "T21n1334_001:0566a01": "無不同意。若有恐怖鬪諍縣官所對者。取白",
    "T21n1334_001:0566a02": "色縷誦呪一百八遍。結呪索帶行者。於諸事",
    "T21n1334_001:0566a03": "中皆悉得勝。若欲長壽者取酪蜜稻穀華和",
    "T21n1334_001:0566a04": "之。以匙抄呪一遍擲火中。乃至一千八遍即",
    "T21n1334_001:0566a05": "便如意。若欲除自他諸障念。一切錢財珍寶",
    "T21n1334_001:0566a06": "等。離一切惡成就一切功巧。受持一切呪",
    "T21n1334_001:0566a07": "降諸怨敵者。取懷香草香末香尸利沙華",
    "T21n1334_001:0566a08": "多伽羅香石上華恭居摩香香附子帝釋手草",
    "T21n1334_001:0566a09": "香。樹枝出白汁者取等分作末。和之呪一千",
    "T21n1334_001:0566a10": "八遍。塗身上即得如意。若欲見縣官大臣等。",
    "T21n1334_001:0566a11": "取樹枝出白汁者然火。呪胡麻一撮呪一遍。",
    "T21n1334_001:0566a12": "擲著火中燒之。乃至一千八遍即得如意。若",
    "T21n1334_001:0566a13": "欲治毒藥者。於佛像前用泥塗地。取紫剛木",
    "T21n1334_001:0566a14": "枝長二寸截一百八枚。內酥蜜中。一一稱彼",
    "T21n1334_001:0566a15": "人名字擲著火中。呪之即得如意。若欲除一",
    "T21n1334_001:0566a16": "切惡鬼者。取燒死屍殘火頭一百八枚。各呪",
    "T21n1334_001:0566a17": "一遍擲火中燒之即便除愈。如是等一切處",
    "T21n1334_001:0566a18": "中用悉皆得。唯除損害眾生身命。",
    "T21n1334_001:0566a19": "爾時拘婁孫佛住在虛空。為護一切眾生除",
    "T21n1334_001:0566a20": "一切病。斷一切惡及鬼魅故。說是呪曰。",
    "T21n1334_001:0566a21": "南無佛陀耶一南無達摩耶二南無僧伽耶三",
    "T21n1334_001:0566a22": "那莫迦囉脚村大耶四多他伽多耶五阿囉漢",
    "T21n1334_001:0566a23": "坻六三藐迦三佛陀耶七唵八迦吒迦吒迦吒",
    "T21n1334_001:0566a24": "迦吒九翅致翅致翅致迦耶十那莫薩婆多他",
    "T21n1334_001:0566a25": "伽坻馥十一阿囉呵大地耶十二三藐三菩提",
    "T21n1334_001:0566a26": "毘脾咩反邪蘇婆呵十三",
    "T21n1334_001:0566a27": "爾時拘婁孫佛說是呪已。告虛空藏菩薩言。",
    "T21n1334_001:0566a28": "善男子是陀羅尼。乃至恒河沙等同名拘婁",
    "T21n1334_001:0566a29": "孫佛。并及三世諸佛所說。讚歎隨喜。若人受",
    "T21n1334_001:0566b01": "持是神呪者。於未來世末劫之中。建立三寶",
    "T21n1334_001:0566b02": "能生正信。若比丘比丘尼優婆塞優婆夷。於",
    "T21n1334_001:0566b03": "晨朝時淨潔洗浴著新淨衣。辦具種種妙好",
    "T21n1334_001:0566b04": "香華。供養於佛誦念是呪一百八遍。彼人則",
    "T21n1334_001:0566b05": "能知於七世宿命之事。若生天上為天中尊。",
    "T21n1334_001:0566b06": "若在人間得作人主。若能如法盡命受持。捨",
    "T21n1334_001:0566b07": "壽之時生安樂國。若能如是常誦持者。於現",
    "T21n1334_001:0566b08": "身中離於一切種種病苦。得陀羅尼聞持不",
    "T21n1334_001:0566b09": "忘。若欲飲食未入口時。先呪七遍然後食之。",
    "T21n1334_001:0566b10": "如是則離一切毒病。若欲為他除災患者。呪",
    "T21n1334_001:0566b11": "於淨水一千八遍。用澡浴身然後行之。若呪",
    "T21n1334_001:0566b12": "惡瘡用赤銅刀子。如是等諸事誦呪七遍即",
    "T21n1334_001:0566b13": "便如意。若能常誦持者。錢財自然破一切毒。",
    "T21n1334_001:0566b14": "一切障礙惡鬼魔邪皆悉遠離。若欲得見於",
    "T21n1334_001:0566b15": "佛身者。至清淨處若在道場或在塔前。牛糞",
    "T21n1334_001:0566b16": "泥地燒沈水香。誦於此呪一千八遍。頭東向",
    "T21n1334_001:0566b17": "臥夢見諸佛。隨心所願無不稱遂。彼佛如來",
    "T21n1334_001:0566b18": "即便開示。是汝命長是汝命短。或有缺少。",
    "T21n1334_001:0566b19": "如是等事悉皆示現。爾時拘那含牟尼佛住",
    "T21n1334_001:0566b20": "在虛空。為護一切眾生迷荒。除一切病斷一",
    "T21n1334_001:0566b21": "切惡諸鬼魅故。而說是呪。",
    "T21n1334_001:0566b22": "南無佛陀耶一南無達摩耶二南無僧伽耶三",
    "T21n1334_001:0566b23": "那莫迦那迦謨那頤四多他伽多耶五阿囉漢",
    "T21n1334_001:0566b24": "坻六三藐迦三佛陀耶七唵八薩囉薩囉薩囉",
    "T21n1334_001:0566b25": "薩囉九賜囉波耶十達摩達摩達摩達摩十一度",
    "T21n1334_001:0566b26": "無度無度摩耶十二那莫迦那無那頤十三多他",
    "T21n1334_001:0566b27": "伽多耶十四阿囉漢坻十五三藐迦三佛陀耶十",
    "T21n1334_001:0566b28": "六悉淀妬漫多囉鉢大十七蘇婆呵十八",
    "T21n1334_001:0566b29": "爾時拘那含牟尼佛說是呪已。告虛空藏菩",
    "T21n1334_001:0566c01": "薩言。善男子是陀羅尼。若有善男子善女人。",
    "T21n1334_001:0566c02": "常能讀誦受持之者。是人永得離於怖畏及",
    "T21n1334_001:0566c03": "諸怨敵。水不能漂火不能燒。一切毒藥若誤",
    "T21n1334_001:0566c04": "食者。變成甘美資身益壽。無有橫病橫死等",
    "T21n1334_001:0566c05": "難。壽命延長增加官位。常為一切諸佛護念。",
    "T21n1334_001:0566c06": "若有先業諸障起時。日三誦之悉得除愈。若",
    "T21n1334_001:0566c07": "欲治他疾病苦者。隨所有力辦於食飲。及",
    "T21n1334_001:0566c08": "雜香華若沈水香若熏陸香。作淨好湯呪千",
    "T21n1334_001:0566c09": "八遍。洗浴於身爾乃行呪。是諸病苦及惡邪",
    "T21n1334_001:0566c10": "鬼。所附著者皆得除愈。若治癩病身體腫癖",
    "T21n1334_001:0566c11": "風冷病等。取菖蒲末以白蜜和。佛前誦呪一",
    "T21n1334_001:0566c12": "千八遍。空腹服之即便除愈。若有四日三二",
    "T21n1334_001:0566c13": "一日諸瘧病者。亦於佛前用牛糞泥塗道場",
    "T21n1334_001:0566c14": "地。取蘇摩那華以用作鬘。著於頭上即便遠",
    "T21n1334_001:0566c15": "離。若被厭魅乃至悶絕不覺知者。於其耳邊",
    "T21n1334_001:0566c16": "為誦此呪一百八遍即便除愈。若有羊癲及",
    "T21n1334_001:0566c17": "諸狂病。或為迦吒富單那毘舍遮鬼等之所",
    "T21n1334_001:0566c18": "著者。於佛像前以牛糞泥塗地。如上燒好妙",
    "T21n1334_001:0566c19": "香。取所供養佛前萎華。呪一千八遍火中",
    "T21n1334_001:0566c20": "燒之。熏其鼻孔即得除愈。如是等一切病中",
    "T21n1334_001:0566c21": "隨其事用。",
    "T21n1334_001:0566c22": "爾時迦葉佛住在虛空為護一切無量眾生除",
    "T21n1334_001:0566c23": "一切病斷一切惡諸邪魅故說是神呪。",
    "T21n1334_001:0566c24": "南無佛陀耶一南無達摩耶二南無僧伽耶三",
    "T21n1334_001:0566c25": "南無迦葉波多他伽多耶四唵五呵囉呵囉",
    "T21n1334_001:0566c26": "呵囉呵囉六呵呵呵七南無迦葉波耶八阿囉",
    "T21n1334_001:0566c27": "漢坻九三藐三佛陀耶十悉著呵妬十一摩多囉",
    "T21n1334_001:0566c28": "鉢陀十二蘇婆呵十三",
    "T21n1334_001:0566c29": "爾時迦葉佛說是呪已。告虛空藏菩薩言。善",
    "T21n1334_001:0567a01": "男子是陀羅尼。三十三恒河沙等諸佛所說。",
    "T21n1334_001:0567a02": "汝當受持讀誦修行。虛空藏若有善男子善",
    "T21n1334_001:0567a03": "女人晝夜。三時誦是呪者。即得現前夢見諸",
    "T21n1334_001:0567a04": "佛。離諸業障。唯除宿世決定報耳。於一切事",
    "T21n1334_001:0567a05": "隨意所欲。若有癩病及白癩等。於佛像前牛",
    "T21n1334_001:0567a06": "糞泥地。燒好妙香。取供養佛所有萎華。呪",
    "T21n1334_001:0567a07": "一千八遍。擣末水和佛前服之即得除愈。若",
    "T21n1334_001:0567a08": "有長病及諸疫疾治法亦然。若病頭痛亦用",
    "T21n1334_001:0567a09": "華末塗其額上。女人難產用此華末。和油煎",
    "T21n1334_001:0567a10": "之塗其女根。有如是等隨其事用無不蒙益。",
    "T21n1334_001:0567a11": "若疥濕瘡亦用萎華。細末酥和火上煎之。呪",
    "T21n1334_001:0567a12": "千八遍塗上即愈。若欲止雨亦取萎華。呪千",
    "T21n1334_001:0567a13": "八遍露地燒之。令其作煙即時便晴。若大風",
    "T21n1334_001:0567a14": "起雷電震雹亦得除止。若著瘧病一日二日",
    "T21n1334_001:0567a15": "乃至四日。亦取萎華呪千八遍。細擣作末酒",
    "T21n1334_001:0567a16": "和服之即時除愈。著羊癲者呪華如前。若燒",
    "T21n1334_001:0567a17": "若服皆得除愈。若被󰚏魅或毘舍遮諸鬼神",
    "T21n1334_001:0567a18": "等之所捉持。或風冷病月食病等。和水服之。",
    "T21n1334_001:0567a19": "諸如是等一切疾病。悉於佛前牛糞泥地。呪",
    "T21n1334_001:0567a20": "於萎華一千八遍。或燒或服皆悉除愈各受",
    "T21n1334_001:0567a21": "安樂勿生疑惑。應決定信隨心用之。",
    "T21n1334_001:0567a22": "爾時釋迦如來亦在虛空。為護一切無量眾",
    "T21n1334_001:0567a23": "生。除一切病斷一切惡諸邪。鬼故說是神呪。",
    "T21n1334_001:0567a24": "南無佛陀耶一南無達摩耶二南無僧伽耶三",
    "T21n1334_001:0567a25": "南無貰迦牟尼夷四多他伽多耶五阿囉漢坻",
    "T21n1334_001:0567a26": "六三藐三佛陀耶七多地他懼迷懼迷八摩呵",
    "T21n1334_001:0567a27": "懼迷九多梨多梨十摩訶多梨十一柘梨柘",
    "T21n1334_001:0567a28": "梨十二摩呵柘梨十三大𠼝大𠼝十四摩呵",
    "T21n1334_001:0567a29": "大梨十五帝𠼝帝𠼝十六摩呵帝梨十七呵",
    "T21n1334_001:0567b01": "呵翅隷翅隷十八摩呵翅隷十九諸嚧諸嚧二十",
    "T21n1334_001:0567b02": "摩呵諸嚧二十一覓隷覓隷二十二摩呵覓隷二十三帝",
    "T21n1334_001:0567b03": "隷帝隷二十四摩呵帝隷二十五度迷度迷二十六摩呵",
    "T21n1334_001:0567b04": "度迷二十七柘梨柘梨二十八摩呵柘梨二十九詰",
    "T21n1334_001:0567b05": "唎詰唎三十摩呵詰唎三十一折隷折隷三十二摩呵",
    "T21n1334_001:0567b06": "折隷三十三蘇婆呵三十四",
    "T21n1334_001:0567b07": "爾時釋迦如來說是呪已。告虛空藏菩薩言。",
    "T21n1334_001:0567b08": "虛空藏若善男子善女人。受持讀誦是陀羅",
    "T21n1334_001:0567b09": "尼者。一切刀杖所不能加。一切水火亦不能",
    "T21n1334_001:0567b10": "害。一切惡病所不能惱。終不橫死。如前六佛",
    "T21n1334_001:0567b11": "所說神呪等無有異。",
    "T21n1334_001:0567b12": "爾時虛空藏菩薩摩訶薩。白佛言世尊。如上",
    "T21n1334_001:0567b13": "諸佛所說神呪。我當護持。我今亦說護持一",
    "T21n1334_001:0567b14": "切無量眾生。除一切障斷一切業。滅一切罪",
    "T21n1334_001:0567b15": "消一切殃。去一切鬼却一切邪愈一切病。以",
    "T21n1334_001:0567b16": "如是故說此神呪。",
    "T21n1334_001:0567b17": "阿他佉羅利一迦伽囉二菩提薩埵三摩呵薩",
    "T21n1334_001:0567b18": "埵四婆伽婆梨多五迷多大符柘多六阿呵摩",
    "T21n1334_001:0567b19": "󱂸七婆伽婆八喻婆煩塞九薩鞞衫鉢唎波簸",
    "T21n1334_001:0567b20": "十遲耶南十一尼婆囉膩十二薩婆浮休多十三",
    "T21n1334_001:0567b21": "尼婆囉膩十四薩婆嚧伽十五尼婆囉膩十六哆",
    "T21n1334_001:0567b22": "地夜他十七至詈至詈十八摩訶至詈十九妬漏",
    "T21n1334_001:0567b23": "妬漏二十摩訶妬漏二十一夕和隷夕和隷二十二摩",
    "T21n1334_001:0567b24": "訶夕和隷二十三𭈇馨翅反詈𭈇詈二十四摩訶𭈇詈二十",
    "T21n1334_001:0567b25": "五蘇婆呵二十六",
    "T21n1334_001:0567b26": "爾時虛空藏菩薩摩訶薩。說是呪已白佛言。",
    "T21n1334_001:0567b27": "世尊如是神呪。無量神力不可思議。若有善",
    "T21n1334_001:0567c01": "男子善女人惡鬼所持以諸縷綖作於呪索。",
    "T21n1334_001:0567c02": "一百八遍帶行坐者。是諸惡鬼即便捨離。復",
    "T21n1334_001:0567c03": "更取蘇摩那華好淨牛酥白芥子等。和置一",
    "T21n1334_001:0567c04": "處誦呪一遍一擲火中。如是乃至一百八遍。",
    "T21n1334_001:0567c05": "一百八擲即得除愈。若有惡人欲來害已。取",
    "T21n1334_001:0567c06": "鑌鐵刀子呪一百八遍。斫彼惡人所行道徑",
    "T21n1334_001:0567c07": "便不能害。或復呪水散於四方。結四方界止",
    "T21n1334_001:0567c08": "住其中。一切諸惡則不能加。欲護自身令無",
    "T21n1334_001:0567c09": "損者。以五色縷索作於繩。呪百八遍坐起帶",
    "T21n1334_001:0567c10": "行。若欲除毒手把藥草以呪呪之。若為除病",
    "T21n1334_001:0567c11": "應當呪油。一百八遍塗之即愈。若患耳者取",
    "T21n1334_001:0567c12": "青木香。細擣作末油內煎之。著於耳中。若患",
    "T21n1334_001:0567c13": "腹者呪於薑水一百八遍服之即愈。若患牙齒",
    "T21n1334_001:0567c14": "蟲風齲者。取蘇摩那木枝呪一百八遍以口",
    "T21n1334_001:0567c15": "嚼之。并揩牙齒即便除愈。小兒患者當結白",
    "T21n1334_001:0567c16": "縷。以為呪索令其帶行。若患頭者或用刀子。",
    "T21n1334_001:0567c17": "或用於手呪百八遍即得除愈。若被󰚏魅當",
    "T21n1334_001:0567c18": "呪刀子以用解之。若斷惡風雹雨。呪石榴",
    "T21n1334_001:0567c19": "枝以用擬之。斷惡毒藥呪水用之。諸如是等",
    "T21n1334_001:0567c20": "一切事中隨意所用。於一切處在佛像前泥",
    "T21n1334_001:0567c21": "地。散華燒香如法受持。如是諸佛所說此呪",
    "T21n1334_001:0567c22": "經已。虛空藏菩薩并及一切諸大菩薩阿羅",
    "T21n1334_001:0567c23": "漢等。聞佛所說歡喜奉行。",
    "T21n1334_001:0567c24": "如來方便善巧呪經"
}