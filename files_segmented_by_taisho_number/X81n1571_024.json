{
    "X81n1571_024:0627b03": "五燈全書卷第二十四",
    "X81n1571_024:0627b05": "京都聖感禪寺住持(臣)僧　(超永)　編輯",
    "X81n1571_024:0627b06": "京都古華嚴寺住持(臣)僧　(超揆)　較閱　進",
    "X81n1571_024:0627b07": "呈",
    "X81n1571_024:0627b08": "　　臨濟宗",
    "X81n1571_024:0627b09": "南嶽下十一世",
    "X81n1571_024:0627b10": "石霜圓禪師法嗣",
    "X81n1571_024:0627b11": "洪州翠巖可真禪師福州人。甞參慈明。因之金鑾。同",
    "X81n1571_024:0627b12": "善侍者坐夏。善乃慈明高第。道吾真楊岐會。皆推伏",
    "X81n1571_024:0627b13": "之。師自負。親見慈明。天下無可意者。善與語。知其未",
    "X81n1571_024:0627b14": "徹笑之。一日山行。舉論鋒發。善拈一片瓦礫。置磐石",
    "X81n1571_024:0627b15": "上曰。若向這裏。下得一轉語。許你親見慈明。師左右",
    "X81n1571_024:0627b16": "視擬對之。善叱曰。竚思停機。情識未透。何曾夢見。師",
    "X81n1571_024:0627b17": "自愧悚。即還石霜。慈明見來。叱曰。本色行脚人。必知",
    "X81n1571_024:0627b18": "時節。有甚急事。夏未了早已至此。師泣曰。被善兄毒",
    "X81n1571_024:0627b19": "心。終礙塞人。故來見和尚。明遽問。如何是佛法大意。",
    "X81n1571_024:0627b20": "師曰。無雲生嶺上。有月落波心。明嗔目喝曰。頭白齒",
    "X81n1571_024:0627b21": "豁。猶作這個見解。如何脫離生死。師悚然。求指示。明",
    "X81n1571_024:0627b22": "曰。汝問我。師理前語問之。明震聲曰。無雲生嶺上。有",
    "X81n1571_024:0627b23": "月落波心。師於言下大悟。師爽氣逸出。機辯迅捷。叢",
    "X81n1571_024:0627b24": "林憚之。出住翠巖　僧問。如何是佛。師曰。同坑無異",
    "X81n1571_024:0627c01": "土　問如何是祖師西來意。師曰。深耕淺種　問如",
    "X81n1571_024:0627c02": "何是學人轉身處。師曰。一堵墻百堵調。曰如何是學",
    "X81n1571_024:0627c03": "人著力處。師曰。千日斫柴一日燒。曰如何是學人親",
    "X81n1571_024:0627c04": "切處。師曰。渾家送上渡頭船　問利人一句。請師垂",
    "X81n1571_024:0627c05": "示。師曰。三脚蝦蟇飛上天。曰前村霜雪裏。昨夜一枝",
    "X81n1571_024:0627c06": "開。師曰。饑逢王饍不能餐　問如何是道。師曰。出門",
    "X81n1571_024:0627c07": "便見。曰如何是道中人。師曰。擔枷過狀　上堂。先德",
    "X81n1571_024:0627c08": "道。此事如爆龜文。爆即成兆。不爆成鈍。爆與不爆。直",
    "X81n1571_024:0627c09": "下便揑。上藍即不然。無因無必虗空走馬旱地行船。",
    "X81n1571_024:0627c10": "南山起雲。北山下雨。遂拈拄杖曰。拄杖子。變作天大",
    "X81n1571_024:0627c11": "將軍。巡歷四天下。有守節不守節。有戒行不戒行。一",
    "X81n1571_024:0627c12": "時奏與天帝釋。乃喝一喝曰。丈夫自有衝天志。莫向",
    "X81n1571_024:0627c13": "如來行處行。卓一下　上堂。舉龍牙頌曰。學道如鑽",
    "X81n1571_024:0627c14": "火。逢煙未可休。直待金星現。歸家始到頭。神鼎曰。學",
    "X81n1571_024:0627c15": "道如鑽火。逢煙即便休。莫待金星現。燒脚又燒頭。師",
    "X81n1571_024:0627c16": "曰。若論頓也。龍牙正在半途。若論漸也。神鼎猶少悟",
    "X81n1571_024:0627c17": "在。於此復且如何。諸仁者。今年多落葉。幾處掃歸家",
    "X81n1571_024:0627c18": "　上堂。臨陣抗敵。不懼生死者。將軍之勇也。入山不",
    "X81n1571_024:0627c19": "懼虎兕者。獵人之勇也。入水不懼蛟龍者。漁人之勇",
    "X81n1571_024:0627c20": "也。作麼生是衲僧之勇。拈拄杖曰。這個是拄杖子。拈",
    "X81n1571_024:0627c21": "得把得動得。三千大千世界。一時搖動。若拈不得。把",
    "X81n1571_024:0627c22": "不得。動不得。文殊自文殊。解脫自解脫。參　上堂。舉",
    "X81n1571_024:0627c23": "僧問巴陵。如何是道。陵曰。明眼人落井。又問寶應。如",
    "X81n1571_024:0627c24": "何是道。應曰。五鳳樓前。又問首山。如何是道。山曰。脚",
    "X81n1571_024:0628a01": "下深三尺。此三轉語。一句壁立千仞。一句陸地行船。",
    "X81n1571_024:0628a02": "一句賓主交參。諸人莫有揀得者麼。出來道看。如無。",
    "X81n1571_024:0628a03": "且行羅漢慈。破結賊故。行菩薩慈。安眾生故。行如來",
    "X81n1571_024:0628a04": "慈。得如相故　問如何是佛法大意。師曰。五通賢聖。",
    "X81n1571_024:0628a05": "曰學人不會。師曰。舌至梵天　師將入滅。示疾甚勞",
    "X81n1571_024:0628a06": "苦。席藁于地。轉側不少休。喆侍者垂泣曰。平生訶佛",
    "X81n1571_024:0628a07": "罵祖。今何為乃爾。師熟視。訶曰。汝亦作此見解耶。即",
    "X81n1571_024:0628a08": "起趺坐。呼侍者燒香。烟起遂示寂。",
    "X81n1571_024:0628a09": "蔣山贊元覺海禪師婺州義烏傅氏子。乃大士之裔",
    "X81n1571_024:0628a10": "也。夙修種智。隨願示生。父母感祥。閭里稱異。三歲出",
    "X81n1571_024:0628a11": "家。七歲為僧。十五遊方。遠造石霜。陞於丈室。慈明一",
    "X81n1571_024:0628a12": "見曰。好好著槽廠。師遂作驢鳴。明曰。真法器耳。俾為",
    "X81n1571_024:0628a13": "侍者。二十年中。運水搬柴。不憚寒暑。悉已躬親求道。",
    "X81n1571_024:0628a14": "後出世蘇臺天峰龍華。白雲府帥。請居誌公道場。提",
    "X81n1571_024:0628a15": "綱宗要。機鋒迅敏。解行相應。諸方推服。丞相王公安",
    "X81n1571_024:0628a16": "石。重師德望。特奏章服師號。公又堅辭。鼎席結廬定",
    "X81n1571_024:0628a17": "林山中。與師蕭散林下清談終日。贈師偈曰。不與物",
    "X81n1571_024:0628a18": "違真道廣。每隨緣起自禪深。舌根已淨誰能壞。足跡",
    "X81n1571_024:0628a19": "如空我得尋　僧問。如何是和尚家風。師曰。東壁打",
    "X81n1571_024:0628a20": "西壁。曰客來如何祇待。師曰。山上樵。井中水　問如",
    "X81n1571_024:0628a21": "何是諸佛出身處。師曰。驢胎馬腹　問魯祖面壁意",
    "X81n1571_024:0628a22": "旨如何。師曰。住持事繁　問如何是大善知識。師曰。",
    "X81n1571_024:0628a23": "屠牛剝羊。曰為甚麼如此。師曰。業在其中　上堂。這",
    "X81n1571_024:0628a24": "個若是。如虎戴角。這個若不是。喚作甚麼。良久曰。餧",
    "X81n1571_024:0628b01": "驢餧馬。珍重　宋哲宗元祐丙寅。師乃遷化。丞相王",
    "X81n1571_024:0628b02": "公。慟哭于塔。讚師真曰。賢哉人也。行厲而容寂。知言",
    "X81n1571_024:0628b03": "而能默。譽榮弗喜。辱毀弗戚。弗矜弗克。人自稱德。有",
    "X81n1571_024:0628b04": "緇有白。來自南北。弗顏弗逆。弗抗弗抑。弗觀汝華。唯",
    "X81n1571_024:0628b05": "食已實。孰其嗣之。我有遺則。",
    "X81n1571_024:0628b06": "瑞州武泉山政禪師僧問。如何是佛法大意。師曰。衣",
    "X81n1571_024:0628b07": "成人水成田　上堂。黃梅席上。海眾千人。付法傳衣。",
    "X81n1571_024:0628b08": "碓坊行者。是則紅日西昇。非則月輪東上。參。",
    "X81n1571_024:0628b09": "南嶽雙峰寺省回禪師上堂。南番人汎船。塞北人搖",
    "X81n1571_024:0628b10": "艣。波斯入大唐。須彌山作舞。是甚麼說話　師於宋",
    "X81n1571_024:0628b11": "神宗元豐癸亥九月十七日。淨髮沐浴。辭眾。偈曰。九",
    "X81n1571_024:0628b12": "十二光陰。分明對眾說。遠洞散寒雲。幽牕度殘月。言",
    "X81n1571_024:0628b13": "訖坐逝。茶毗。齒頂不壞。上有五色異光。",
    "X81n1571_024:0628b14": "洪州大寧道寬禪師僧問。飲光正見。為甚麼見。拈花",
    "X81n1571_024:0628b15": "却微笑。師曰。忍俊不禁　問丹霞燒木佛。院主為甚",
    "X81n1571_024:0628b16": "麼眉鬚墮落。師曰。賊不打貧兒家　問既是一真法",
    "X81n1571_024:0628b17": "界。為甚麼却有千差萬別。師曰。根深葉茂。僧打圓相",
    "X81n1571_024:0628b18": "曰。還出得這個也無。師曰。弄巧成拙　問如何是前",
    "X81n1571_024:0628b19": "三三後三三。師曰。數九不到九　問如何是佛法大",
    "X81n1571_024:0628b20": "意。師曰。點茶須是百沸湯。曰意旨如何。師曰。喫盡莫",
    "X81n1571_024:0628b21": "留滓　問如何是露地白牛。師以火筯插火爐中曰。",
    "X81n1571_024:0628b22": "會麼。曰不會。師曰。頭不欠尾不剩　師在同安日。有",
    "X81n1571_024:0628b23": "僧問。既是同安。為甚麼却有病僧化去。師曰。布施不",
    "X81n1571_024:0628b24": "如還却債　上堂。少林妙訣。古佛家風。應用隨機。卷",
    "X81n1571_024:0628c01": "舒自在。如拳作掌。開合有時。似水成漚。起滅無定。動",
    "X81n1571_024:0628c02": "靜俱顯。語默全彰。萬用自然。不勞心力到這裏。喚作",
    "X81n1571_024:0628c03": "順水放船。且道。逆風舉棹。誰是好手。良久曰。弄潮須",
    "X81n1571_024:0628c04": "是弄潮人。喝一喝　上堂。無念為宗。無住為本。真空",
    "X81n1571_024:0628c05": "為體。妙有為用。所以道。盡大地是真空。徧法界是妙",
    "X81n1571_024:0628c06": "有。且道。是甚麼人用得。四時運用。日月長明。法本不",
    "X81n1571_024:0628c07": "遷。道無方所。隨緣自在。逐物昇沈。此土他方。入凡入",
    "X81n1571_024:0628c08": "聖。雖然如是。且道。入鄉隨俗。一句作麼生道。良久曰。",
    "X81n1571_024:0628c09": "西天梵語。東土唐言。",
    "X81n1571_024:0628c10": "潭州道吾悟真禪師上堂。青山峭峻。白日如梭。龍門",
    "X81n1571_024:0628c11": "無客。鬧市人多。諸人且道。即今下菜行頭。有幾人納",
    "X81n1571_024:0628c12": "稅百姓。時有僧出禮拜。師曰。北禪寺裏。却有一個僧",
    "X81n1571_024:0628c13": "　問不落二三。請師速道。師曰。前三點後三點。僧便",
    "X81n1571_024:0628c14": "喝。師亦喝。僧禮拜。師曰。有恁麼瞎漢　上堂。拗折秤",
    "X81n1571_024:0628c15": "衡。將什麼定斤兩。拈却鉢盂匙筯。將什麼喫粥飯。不",
    "X81n1571_024:0628c16": "如向三家村裏。東卜西卜。忽然卜著。脫却鼻孔　上",
    "X81n1571_024:0628c17": "堂。直上直下如何指南。十字縱橫作麼生提綱。良久",
    "X81n1571_024:0628c18": "曰。風散亂雲長空靜。夜深明月照窻前　上堂。乃喚",
    "X81n1571_024:0628c19": "維那。令昨日四人新到人事。新到纔出。師乃曰。雖是",
    "X81n1571_024:0628c20": "小過。令人大怒。新到纔展坐具。師曰。當為空王如來",
    "X81n1571_024:0628c21": "作禮。便歸方丈　上堂。拈拄杖卓一卓。喝一喝。乃曰。",
    "X81n1571_024:0628c22": "一喝一卓。眼生八角。鼻孔吒沙。眉毛卓朔。若也會得。",
    "X81n1571_024:0628c23": "西山月落。若也不會。胡餅餺飥　問如何是第一句。",
    "X81n1571_024:0628c24": "師曰。直下衝雲際。東山絕往來。曰如何是第二句。師",
    "X81n1571_024:0629a01": "曰。面前渠不見。背後稱冤苦。曰如何是第三句。師曰。",
    "X81n1571_024:0629a02": "頭上一堆塵。脚下三尺土　問如何是佛。師曰。洞庭",
    "X81n1571_024:0629a03": "無葢　問古人道。來時不將絲頭來。去時不將絲頭",
    "X81n1571_024:0629a04": "去。意旨如何。師曰。三生六十劫。未是長期　上堂。開",
    "X81n1571_024:0629a05": "心椀子盛將來。無縫合盤合取去。擬思量何劫悟。看",
    "X81n1571_024:0629a06": "取眉毛有幾許去　上堂。夜來雷聲震地。今朝細雨",
    "X81n1571_024:0629a07": "霏霏。乾枯滋潤。萬物萌芽。且道。嘉州大象。髭鬚長得",
    "X81n1571_024:0629a08": "多少。還有道得者麼。若也道得。陝府鐵牛。是常不輕",
    "X81n1571_024:0629a09": "菩薩。若道不得。土宿拽脫你鼻孔　上堂。若據祖令",
    "X81n1571_024:0629a10": "到這裏。總須茫然放。老僧一線且向眉睫裏。東覷西",
    "X81n1571_024:0629a11": "覷　上堂。如天普葢。似地普擎。三世諸佛。總在你鼻",
    "X81n1571_024:0629a12": "孔裏。三十年後。不得辜負老僧　上堂。鋒刃上踣跳。",
    "X81n1571_024:0629a13": "微塵裏走馬。勞勞去復來。個是知音者　三人新到。",
    "X81n1571_024:0629a14": "出來人事。纔出禮拜。師曰。不落平常卦筮。直述來情。",
    "X81n1571_024:0629a15": "僧曰。和尚休得也。師曰。此猶是落平常。僧曰。恰是。便",
    "X81n1571_024:0629a16": "歸眾。師曰。龍蛇易辨。衲子難瞞。",
    "X81n1571_024:0629a17": "蔣山保心禪師僧問。月未圓時如何。師曰。順數將去。",
    "X81n1571_024:0629a18": "曰。圓後如何。師曰。倒數將來　問如何是吹毛劒。師",
    "X81n1571_024:0629a19": "曰。黑漆露柱　問聲色兩字。如何透得。師曰。一手吹。",
    "X81n1571_024:0629a20": "一手拍。",
    "X81n1571_024:0629a21": "洪州百丈惟政禪師上堂。巖頭和尚。用三文錢。索得",
    "X81n1571_024:0629a22": "個妻。祇解撈鰕摝蜆要。且不解生男育女。直至如今。",
    "X81n1571_024:0629a23": "門風斷絕。大眾要識奯公妻麼。百丈今日。不惜唇吻。",
    "X81n1571_024:0629a24": "與你諸人注破。蓬鬢荊釵世所稀。布裙猶是嫁時衣",
    "X81n1571_024:0629b01": "　僧問。牛頭未見四祖時。為甚麼百鳥銜花獻。師曰。",
    "X81n1571_024:0629b02": "有錢千里通。曰見後為甚麼不銜花。師曰。無錢隔壁",
    "X81n1571_024:0629b03": "聾　問達磨未來時如何。師曰。六六三十六。曰來後",
    "X81n1571_024:0629b04": "如何。師曰。九九八十一　問如何是祖師西來意。師",
    "X81n1571_024:0629b05": "曰。木耳樹頭生　問一切法是佛法。意旨如何。師曰。",
    "X81n1571_024:0629b06": "一重山下一重人　問上行下斆。未是作家。背楚投",
    "X81n1571_024:0629b07": "吳。方為達士。豈不是和尚語。師曰。是曰父財子用也。",
    "X81n1571_024:0629b08": "師曰。汝試用看。僧擬議。師便打　上堂。天台普請。人",
    "X81n1571_024:0629b09": "人知有南嶽遊山。又作麼生。會則燈籠笑你。不會有",
    "X81n1571_024:0629b10": "眼如盲。",
    "X81n1571_024:0629b11": "明州香山蘊良禪師僧問。如何是透法身句。師曰。剎",
    "X81n1571_024:0629b12": "竿頭上舞三臺。曰如何是接初機句。師曰。上大人。曰",
    "X81n1571_024:0629b13": "如何是末後句。師曰。雙林樹下　問如何是學人轉",
    "X81n1571_024:0629b14": "身處。師曰。磨坊裏　上堂。良久。呵呵大笑曰。笑個甚",
    "X81n1571_024:0629b15": "麼。笑他鴻鵠衝天飛。烏龜水底逐魚兒。三個老婆六",
    "X81n1571_024:0629b16": "隻嬭。金剛背上爛如泥。阿呵呵。知不知東村陳大耆。",
    "X81n1571_024:0629b17": "參。",
    "X81n1571_024:0629b18": "蘇州南峰惟廣禪師上堂。一問一答。如鐘含響。似谷",
    "X81n1571_024:0629b19": "應聲。葢為事不獲已。且於建化門中。放一線道。若據",
    "X81n1571_024:0629b20": "衲僧門下。天地懸殊。且道。衲僧有甚麼長處。良久曰。",
    "X81n1571_024:0629b21": "盡日覓不得。有時還自來。咄。",
    "X81n1571_024:0629b22": "潭州大溈德乾禪師上堂。僧問。如何是祖師西來意。",
    "X81n1571_024:0629b23": "師曰。水從山上出。曰意旨如何。師曰。溪澗豈能留。乃",
    "X81n1571_024:0629b24": "曰。山花似錦文。殊撞著眼睛。幽鳥綿蠻。觀音塞却耳",
    "X81n1571_024:0629c01": "際。諸仁者。更思量個甚麼。昨夜三更睡不著。翻身捉",
    "X81n1571_024:0629c02": "得普賢。貶向無生國裏。一覺直至天明。今朝又得與",
    "X81n1571_024:0629c03": "諸人相見說夢。噫是甚麼說話。卓拄杖。下座。",
    "X81n1571_024:0629c04": "全州靈山本言禪師僧問。如何是佛。師曰。誰教汝恁",
    "X81n1571_024:0629c05": "麼問。曰今日起動和尚也。師曰。謝訪及。",
    "X81n1571_024:0629c06": "安吉州廣法院源禪師僧問。如何是祖師西來意。師",
    "X81n1571_024:0629c07": "曰。甎頭瓦片　問鬧中取靜時如何。師曰。冤不可結",
    "X81n1571_024:0629c08": "　問如何是正法眼。師曰。眉毛下。曰便與麼會時如",
    "X81n1571_024:0629c09": "何。師曰。瞳兒笑點頭　問如何是向上事。師曰。日月",
    "X81n1571_024:0629c10": "星辰。曰如何是向下事。師曰。地獄鑊湯　問萬里無",
    "X81n1571_024:0629c11": "雲時如何。師曰。猢猻忍餓。曰乞師拯濟。師曰。甚麼火",
    "X81n1571_024:0629c12": "色　問古人拈槌舉拂。意旨如何。師曰。白日無閑人。",
    "X81n1571_024:0629c13": "曰如何承當。師曰。如風過耳　問握劒當胸時如何。",
    "X81n1571_024:0629c14": "師曰。老鴉成隊。曰正是和尚見處。師曰。蛇穿鼻孔。僧",
    "X81n1571_024:0629c15": "拂袖便出。師曰。大眾相逢　問從上諸聖。向甚麼處",
    "X81n1571_024:0629c16": "行履。師曰。十字街頭。曰恁麼則敗缺也。師曰。知你不",
    "X81n1571_024:0629c17": "到這田地。曰到後如何。師曰。家常茶飯　問祖意教",
    "X81n1571_024:0629c18": "意。是同是別。師曰。乾薑附子。曰與麼則不同也。師曰。",
    "X81n1571_024:0629c19": "冰片雪團　上堂。春雨微微。簷頭水滴。聞聲不悟。歸",
    "X81n1571_024:0629c20": "堂面壁　上堂。若論大道。直教杼山無開口處。你諸",
    "X81n1571_024:0629c21": "人。試開口看。僧便問。如何是大道。師曰。擔不起。曰為",
    "X81n1571_024:0629c22": "甚麼擔不起。師曰。大道　上堂。若論此事。切莫道著",
    "X81n1571_024:0629c23": "道著即頭角生。有僧問曰。頭角生也。師曰。禍事。曰某",
    "X81n1571_024:0629c24": "甲罪過。師曰。龍頭蛇尾。伏惟。珍重　師於宋宋宗元",
    "X81n1571_024:0630a01": "豐乙丑十月十二晚。忽書偈曰。雪鬢霜髭九九年。半",
    "X81n1571_024:0630a02": "肩毳衲盡諸緣。廓然笑指浮雲散。玉兔流光照大千。",
    "X81n1571_024:0630a03": "擲筆而寂。",
    "X81n1571_024:0630a04": "靈隱德章禪師初住大相國寺。西經藏院。慶曆戊子",
    "X81n1571_024:0630a05": "九月一日。仁宗皇帝詔師於延春閣下齋。宣普照問。",
    "X81n1571_024:0630a06": "如何是當機一句。師曰。一言逈出青霄外。萬仞峰前",
    "X81n1571_024:0630a07": "嶮處行。曰作麼生是嶮處行師便喝。曰皇帝面前。何",
    "X81n1571_024:0630a08": "得如此。師曰。也不得放過。明年又宣入內齋。復宣普",
    "X81n1571_024:0630a09": "照問。如何是奪人不奪境。師曰。雷驚細草萌芽發。高",
    "X81n1571_024:0630a10": "山進步莫遲遲曰如何是奪境不奪人。師曰。戴角披",
    "X81n1571_024:0630a11": "毛異。來往任縱橫。曰如何是人境兩俱奪。師曰。出門",
    "X81n1571_024:0630a12": "天外逈。流光影不真。曰如何是人境俱不奪。師曰。寒",
    "X81n1571_024:0630a13": "林無宿客。大海聽龍吟。再宣入化成殿齋。宣守賢問。",
    "X81n1571_024:0630a14": "齋筵大啟。如何報答聖君。師曰。空中求鳥跡。曰意旨",
    "X81n1571_024:0630a15": "如何。師曰。水內覓魚踪。師進心珠歌曰。心如意。心如",
    "X81n1571_024:0630a16": "意。任運隨緣不相離。但知莫向外邊求。外邊求終不",
    "X81n1571_024:0630a17": "是。枉用工夫隱真理。識心珠光耀日。秘藏深密無形",
    "X81n1571_024:0630a18": "質。拈來掌內眾人驚。二乘精進爭能測。碧眼胡須指",
    "X81n1571_024:0630a19": "山。臨機妙用何曾失。尋常切忌與人看。大地山河動",
    "X81n1571_024:0630a20": "岌岌。師皇祐庚寅。乞歸山林養老。御批杭州靈隱寺",
    "X81n1571_024:0630a21": "住持。賜號明覺。",
    "X81n1571_024:0630a22": "荊州金鑾善禪師福州古田人。為慈明侍者。與翠巖",
    "X81n1571_024:0630a23": "真。坐夏金鑾。真自負。親慈明。天下無可意者。師與語。",
    "X81n1571_024:0630a24": "知其未徹。山行舉論次。以應對稍涉擬議。被師直叱。",
    "X81n1571_024:0630b01": "真愧悚。即還石霜。師至大愚入室愚趯出隻履示之。",
    "X81n1571_024:0630b02": "師退身而立。愚俯取履。師輙踏倒。愚起面壁。以手點",
    "X81n1571_024:0630b03": "津。連畫其壁三。師瞠立其後。愚旋轉以廈打。至法堂",
    "X81n1571_024:0630b04": "師曰。與麼為人瞎却一城人眼在。初出世。繼席金鑾。",
    "X81n1571_024:0630b05": "後還閩自鳳林。遷資福。不知所終。",
    "X81n1571_024:0630b06": "瑯琊覺禪師法嗣",
    "X81n1571_024:0630b07": "蘇州定慧院超信海印禪師桂府人。僧問。如何是佛",
    "X81n1571_024:0630b08": "法的的大意。師曰。湘源斑竹杖。曰意旨如何。師曰。枝",
    "X81n1571_024:0630b09": "枝帶淚痕　問如何是第一句。師曰。那吒忿怒。曰如",
    "X81n1571_024:0630b10": "何是第二句。師曰。衲僧罔措。曰如何是第三句。師曰。",
    "X81n1571_024:0630b11": "西天此土　上堂。泥蛇齩石鼈。露柱啾啾呌。須彌打",
    "X81n1571_024:0630b12": "一棒。閻老呵呵笑。參　上堂。若識般若。即被般若縛。",
    "X81n1571_024:0630b13": "若不識般若。亦被般若縛。識與不識。拈放一邊。却問",
    "X81n1571_024:0630b14": "諸人。如何是般若體。參堂去　上堂。鶯聲闌。蟬聲急。",
    "X81n1571_024:0630b15": "入水烏龜頭不濕。鷺鷥飛入蘆花叢。雪月交輝俱不",
    "X81n1571_024:0630b16": "及。吽。",
    "X81n1571_024:0630b17": "洪州泐潭曉月禪師本州章氏子。僧問。修多羅教。如",
    "X81n1571_024:0630b18": "標月指。未審。指個甚麼。師曰。請高著眼。曰曙色未分",
    "X81n1571_024:0630b19": "人盡望。及乎天曉也尋常。師曰。年衰鬼弄人。",
    "X81n1571_024:0630b20": "越州姜山方禪師僧問。如何是不動尊。師曰。單著布",
    "X81n1571_024:0630b21": "衫穿市過。曰學人未曉。師曰。騎驢踏破洞庭波。曰透",
    "X81n1571_024:0630b22": "過三級浪。專聽一聲雷。師曰。伸手不見掌。曰還許學",
    "X81n1571_024:0630b23": "人進向也無。師曰。踏地告虗空。曰雷門之下。布鼓難",
    "X81n1571_024:0630b24": "鳴。師曰。八花毬子上。不用繡紅旗。曰三十年後。此話",
    "X81n1571_024:0630c01": "大行。師便打　問蓮花未出水時如何。師曰。穿針嫌",
    "X81n1571_024:0630c02": "眼小。曰出水後如何。師曰。盡日展愁眉　問如何是",
    "X81n1571_024:0630c03": "一塵入正受。師曰。蛇銜老鼠尾。曰如何是諸塵三昧",
    "X81n1571_024:0630c04": "起。師曰。鼈齩釣魚竿。曰恁麼則東西不辯。南北不分",
    "X81n1571_024:0630c05": "去也。師曰。堂前一盌夜明燈。簾外數莖青瘦竹　問",
    "X81n1571_024:0630c06": "諸佛未出世時如何。師曰。不識酒望子。曰出世後如",
    "X81n1571_024:0630c07": "何。師曰。釣魚船上贈三椎　問如何是佛。師曰。留髭",
    "X81n1571_024:0630c08": "表丈夫　問奔流度刃。疾燄過風。未審。姜山門下。還",
    "X81n1571_024:0630c09": "許借借也無。師曰。天寒日短夜更長。曰錦帳繡鴛鴦。",
    "X81n1571_024:0630c10": "行人難得見。師曰。髑髏裏面氣衝天。僧召和尚。師曰。",
    "X81n1571_024:0630c11": "雞頭鳳尾。曰諸方泥裏洗。姜山畫將來。師曰。姜山今",
    "X81n1571_024:0630c12": "日為客。且望闍黎善傳。雖然如是。不得放過。便打",
    "X81n1571_024:0630c13": "　上堂。穿雲不渡水。渡水不穿雲。乾坤把定不把定。虗",
    "X81n1571_024:0630c14": "空放行不放行。橫三豎四。乍離乍合。將長補短。即不",
    "X81n1571_024:0630c15": "問。汝諸人飯是米做一句。要且難道。良久曰。私事不",
    "X81n1571_024:0630c16": "得官酬　上堂。不是道得道不得。諸方盡把為奇特。",
    "X81n1571_024:0630c17": "寒山燒火滿頭灰。笑罵豐干這老賊。",
    "X81n1571_024:0630c18": "福州白鹿山顯端禪師僧問。如何是道。師曰。九州百",
    "X81n1571_024:0630c19": "粵。曰如何是道中人。師曰。乘肥衣錦　問如何是大",
    "X81n1571_024:0630c20": "善知識。師曰。持刀按劒。曰為甚麼如此。師曰。禮防君",
    "X81n1571_024:0630c21": "子　問如何是異類。師曰。鴉巢生鳳　上堂。摩騰入",
    "X81n1571_024:0630c22": "漢。肉上剜瘡。僧會來吳。眼中添屑。達磨九年面壁。鬼",
    "X81n1571_024:0630c23": "魅之由。二祖立雪求心。翻成不肖。汝等諸人。到這裏",
    "X81n1571_024:0630c24": "如何吐露。若也道得。海上橫行。若道不得。林間獨臥。",
    "X81n1571_024:0631a01": "以拄杖擊禪牀一下　問如何是無相佛。師曰。灘頭",
    "X81n1571_024:0631a02": "石師子。曰意旨如何。師曰。有心江上住。不怕浪淘沙",
    "X81n1571_024:0631a03": "　問凝然湛寂時如何。師曰。不是闍黎安身立命處。",
    "X81n1571_024:0631a04": "曰如何是學人安身立命處。師曰。雲有出山勢。水無",
    "X81n1571_024:0631a05": "投澗聲　問如何是教意。師曰。楞伽會上。曰如何是",
    "X81n1571_024:0631a06": "祖意。師曰。熊耳山前。曰祖意教意。相去幾何。師曰。寒",
    "X81n1571_024:0631a07": "松連翠竹。秋水對紅蓮。",
    "X81n1571_024:0631a08": "滁州瑯琊山智遷禪師僧問。如何是瑯琊境。師曰。松",
    "X81n1571_024:0631a09": "因有限蕭疎老花為無情取次開。曰如何是境中人。",
    "X81n1571_024:0631a10": "師曰。髮長僧貌醜　問如何是和尚為人句。師曰。眼",
    "X81n1571_024:0631a11": "前三尺雪。曰莫便是也無。師曰。腦後一枝花。",
    "X81n1571_024:0631a12": "泉州凉峰洞淵禪師僧問。如何是涅槃。師曰。刀斫斧",
    "X81n1571_024:0631a13": "劈。曰如何是解脫。師曰。衫長袴短　問諸聖不到處。",
    "X81n1571_024:0631a14": "師還知也無。師曰。老來無力下禪牀　問離四句絕",
    "X81n1571_024:0631a15": "百非時如何。師曰。柴門草自深　問狗子還有佛性",
    "X81n1571_024:0631a16": "也無。師曰。松直棘曲　問如何是佛。師曰。金沙照影。",
    "X81n1571_024:0631a17": "曰如何是道。師曰。玉女拋梭。曰佛與道相去幾何。師",
    "X81n1571_024:0631a18": "曰。龜毛長二丈。兔角長八尺。",
    "X81n1571_024:0631a19": "真州真如院方禪師參瑯琊。唯看栢樹子話。每入室",
    "X81n1571_024:0631a20": "陳其所見。不容措詞。常被喝出。忽一日大悟。直入方",
    "X81n1571_024:0631a21": "丈曰。我會也。琊曰。汝作麼生會。師曰。夜來牀薦暖。一",
    "X81n1571_024:0631a22": "覺到天明。琊可之。",
    "X81n1571_024:0631a23": "宣州興教院坦禪師永嘉牛氏子。業打銀。因淬礪瓶",
    "X81n1571_024:0631a24": "器有省。即出家。參瑯琊。機語頓契。後依天衣懷於興",
    "X81n1571_024:0631b01": "教。擢為第一座。衣受他請。欲聞州乞師繼之。時刁景",
    "X81n1571_024:0631b02": "純學士。守宛陵。衣恐刁涉外議。乃於觀音前。祝曰。若",
    "X81n1571_024:0631b03": "坦首座道眼明白。堪任住持。願示夢於刁學士。刁夜",
    "X81n1571_024:0631b04": "夢牛在興教法座上。衣凌晨辭州。刁舉所夢。衣大笑。",
    "X81n1571_024:0631b05": "刁問其故。衣曰。坦首座姓牛。又屬牛。刁就座出帖。請",
    "X81n1571_024:0631b06": "之。師受請陞座。有雪竇化主省宗出問。諸佛未出世。",
    "X81n1571_024:0631b07": "人人鼻孔遼天。出世後。為甚麼杳無消息。師曰。鷄足",
    "X81n1571_024:0631b08": "峰前風悄然。宗曰。未在更道。師曰。大雪滿長安。宗曰。",
    "X81n1571_024:0631b09": "誰人知此意。令我憶南泉。拂袖歸眾。更不禮拜。師曰。",
    "X81n1571_024:0631b10": "新興教今日失利。便歸方丈。令人請宗至。師曰。適來",
    "X81n1571_024:0631b11": "錯祇對一轉語。人天眾前。何不禮拜。葢覆却。宗曰。大",
    "X81n1571_024:0631b12": "丈夫。膝下有黃金。爭肯禮拜無眼長老。師曰。我別有",
    "X81n1571_024:0631b13": "語在。宗乃理前語。至未在更道處。師曰。我有三十棒",
    "X81n1571_024:0631b14": "寄你。打雪竇。宗乃禮拜。",
    "X81n1571_024:0631b15": "江州歸宗可宣禪師漢州人。壯為僧。即出峽依瑯琊",
    "X81n1571_024:0631b16": "一語忽投。群疑頓息。琊可之。未幾。令分座。郭功甫。過",
    "X81n1571_024:0631b17": "門問道。與厚。及師領歸宗時。功甫任南昌尉。俄郡守",
    "X81n1571_024:0631b18": "恚師不為禮捃甚。遂作書。寄功甫曰。某世緣尚有六",
    "X81n1571_024:0631b19": "年。奈州主抑逼。當棄餘喘。託生公家。願無見阻。功甫",
    "X81n1571_024:0631b20": "閱書。驚喜且頷之。中夜。其妻夢間。見師入其寢。失聲",
    "X81n1571_024:0631b21": "曰。此不是和尚來處。功甫撼而問之。妻詳以告。呼燈",
    "X81n1571_024:0631b22": "取書示之。相笑不已。遂孕。及生乃名宣老。期年記問",
    "X81n1571_024:0631b23": "如昔。至三歲。白雲端抵其家。始見之曰。吾姪來也。雲",
    "X81n1571_024:0631b24": "曰。與和尚相別幾年。宣倒指曰。四年矣(葢與相別一年方死)雲",
    "X81n1571_024:0631c01": "曰。甚處相別。曰白蓮莊上。雲曰。以何為騐。曰爹爹媽",
    "X81n1571_024:0631c02": "媽。明日請和尚齋。忽聞推車聲。雲問。門外是甚麼聲。",
    "X81n1571_024:0631c03": "宣以手作推車勢。雲曰。過後如何。曰平地兩條溝。果",
    "X81n1571_024:0631c04": "六周無疾而逝。",
    "X81n1571_024:0631c05": "秀州長水子璿講師郡之嘉興人。自落髮誦楞嚴不",
    "X81n1571_024:0631c06": "輟。從洪敏講。至動靜二相了然不生。有省。謂敏曰。敲",
    "X81n1571_024:0631c07": "空擊木。尚落筌蹄。舉目揚眉。已成擬議。去此二途。方",
    "X81n1571_024:0631c08": "契斯旨。敏拊而證之。然欲探禪源。罔知攸往。聞瑯琊",
    "X81n1571_024:0631c09": "道重當世。即趨其席。值上堂次。出問。清淨本然。云何",
    "X81n1571_024:0631c10": "忽生山河大地。琊憑陵答曰。清淨本然。云何忽生山",
    "X81n1571_024:0631c11": "河大地。師領悟。禮謝曰。願侍巾瓶。琊謂曰。汝宗不振",
    "X81n1571_024:0631c12": "久矣。宜厲志扶持。報佛恩德。勿以殊宗為介。也乃如",
    "X81n1571_024:0631c13": "教再拜以辭。後住長水。承稟日顧眾曰。道非言象。得",
    "X81n1571_024:0631c14": "禪非擬議。知會意通。宗曾無別致。由是二宗仰之。甞",
    "X81n1571_024:0631c15": "疏楞嚴等經。盛行於世。",
    "X81n1571_024:0631c16": "大愚芝禪師法嗣",
    "X81n1571_024:0631c17": "南嶽雲峰文悅禪師南昌徐氏子。七歲出家。十九遊",
    "X81n1571_024:0631c18": "方。初造大愚。聞示眾。曰大家相聚喫莖韲。若喚作一",
    "X81n1571_024:0631c19": "莖韲。入地獄如箭射。便下座。師大駭。夜造方丈。愚問。",
    "X81n1571_024:0631c20": "來何所求。師曰。求心法。愚曰。法輪未轉。食輪先轉。後",
    "X81n1571_024:0631c21": "生趂色力徤。何不為眾乞食。我忍饑不暇。何暇為汝",
    "X81n1571_024:0631c22": "說禪乎。師不敢違。未幾。愚移翠巖。師納疏罷。復過翠",
    "X81n1571_024:0631c23": "巖求指示。巖曰。佛法未到爛却。雪寒宜為眾乞炭。師",
    "X81n1571_024:0631c24": "亦奉命。能事罷。復造方丈巖曰。堂司闕人。今以煩汝。",
    "X81n1571_024:0632a01": "師受之不樂。恨巖不去心。一日地坐後架。桶篐忽散。",
    "X81n1571_024:0632a02": "自架墮落。師忽然開悟。頓見巖用處。走搭伽黎。上寢",
    "X81n1571_024:0632a03": "堂。巖迎笑曰。維那且喜。大事了畢。師再拜。不及吐一",
    "X81n1571_024:0632a04": "辭而去。服勤八年。後出世翠巖。時首座領眾出迎。問",
    "X81n1571_024:0632a05": "曰。德山宗乘即不問。如何是臨濟大用。師曰。你甚處",
    "X81n1571_024:0632a06": "去來。座擬議。師便掌。座擬對。師喝曰。領眾歸去。自是",
    "X81n1571_024:0632a07": "一眾畏服　上堂。諸佛出世。平地陷人。祖師西來。承",
    "X81n1571_024:0632a08": "虗接響。一大藏教。誑謼閭閻。明眼衲僧。自救不了。諸",
    "X81n1571_024:0632a09": "人到者裏。憑何話會。良久曰。為眾竭力。禍出私門。擊",
    "X81n1571_024:0632a10": "禪牀下座　上堂。寶劒已失。虗舟徒刻。買帽相頭。江",
    "X81n1571_024:0632a11": "南江北。擊禪牀下座　上堂。僧問。如何是道。師曰。路",
    "X81n1571_024:0632a12": "不拾遺。曰如何是道中人。師曰。草賊大敗。僧禮拜。師",
    "X81n1571_024:0632a13": "噓一聲。乃曰。臨濟先鋒。放過一著。德山後令。且在一",
    "X81n1571_024:0632a14": "邊。獨露無私一句。作麼生道。良久曰。翠巖今日失利",
    "X81n1571_024:0632a15": "　上堂。髑髏常干世界。鼻孔摩觸家風。驀拈起拄杖",
    "X81n1571_024:0632a16": "曰玄沙老子。穿過了也。會麼。復曰。無人過價。打與三",
    "X81n1571_024:0632a17": "百。擊禪牀下座　上堂。僧問。學人心眼未通。乞師方",
    "X81n1571_024:0632a18": "便。師曰。十字街頭石幢子。僧無語。師曰。會麼。曰不會。",
    "X81n1571_024:0632a19": "師曰。你豈不是洪州人。問達磨未來時如何。師曰。流",
    "X81n1571_024:0632a20": "沙浪濶。曰來後如何。師曰。熊耳山高。問如何是禪。師",
    "X81n1571_024:0632a21": "曰。軍期急速。曰有什麼交涉。師曰。日馳五百。乃曰。雲",
    "X81n1571_024:0632a22": "從龍。風從虎。水流濕。火就燥。且道。衲僧就箇什麼。豎",
    "X81n1571_024:0632a23": "起拂子曰。總在這裏。裂開也在我。揑聚也在我。良久。",
    "X81n1571_024:0632a24": "喝一喝曰。王令稍嚴　上堂。諸上座。還會麼。冬至寒",
    "X81n1571_024:0632b01": "食一百五。家家塚上添新土。翻思拾得與寒山南北",
    "X81n1571_024:0632b02": "東西太莽鹵。南泉不打鹽官鼓　上堂。問教中有言。",
    "X81n1571_024:0632b03": "唯此一事實。餘二即非真。如何是此一事。師曰。鼻孔",
    "X81n1571_024:0632b04": "大頭向下。曰與麼則晨朝有粥。齋時有飯也。師曰。惜",
    "X81n1571_024:0632b05": "取眉毛好。問如何是衲衣下事。師曰。皮裏骨。問牛頭",
    "X81n1571_024:0632b06": "未見四祖時如何。師曰。庵內人不知。庵外事見後如",
    "X81n1571_024:0632b07": "何。師曰。水流澗下任縱橫。問丹霞燒木佛。意旨如何。",
    "X81n1571_024:0632b08": "師曰。橫三豎四。曰院主為什麼。眉鬚墮落。師曰。七通",
    "X81n1571_024:0632b09": "八達。乃曰。始從鹿野苑。終至跋提河。四十九年間。都",
    "X81n1571_024:0632b10": "來說一夢。你等諸人。還曾夢見麼。所以道。眼若不睡。",
    "X81n1571_024:0632b11": "諸夢自除。且作麼生是不睡底眼。還騐得麼。若也騐",
    "X81n1571_024:0632b12": "得。塵沙諸佛。天下祖師。總向上座眼裏百雜碎。若騐",
    "X81n1571_024:0632b13": "不得。翠巖今日死中得活　上堂。門裏出身易。身裏",
    "X81n1571_024:0632b14": "出門難。冬行春令。即且置。不涉程途一句。作麼生道。",
    "X81n1571_024:0632b15": "良久曰。渾家送上釣魚船　上堂。叮嚀損君德。無言",
    "X81n1571_024:0632b16": "最有功。任從滄海變。終不與君通。諸禪德。還會麼。口",
    "X81n1571_024:0632b17": "是禍門　上堂。拈起拄杖曰。掌鉢盂向香積世界。為",
    "X81n1571_024:0632b18": "什麼出身無路。挑日月於拄杖頭上。為什麼有眼如",
    "X81n1571_024:0632b19": "盲。直得風行草偃。響順聲和。無纖芥可留。猶是交爭",
    "X81n1571_024:0632b20": "底法。作麼是不交爭底法　上堂。僧問。不涉廉纖。請",
    "X81n1571_024:0632b21": "師速道。師曰。須彌山。僧擬議。師便打。問如何是第一",
    "X81n1571_024:0632b22": "要。師曰。蛇穿鼠穴。曰如何是第二要。師曰。猢猻上樹。",
    "X81n1571_024:0632b23": "曰如何是第三要。師曰。村裏草鞋。問如何是般若體。",
    "X81n1571_024:0632b24": "師曰。箭穿楊葉。曰如何是般若用。師曰。李廣陷番。問",
    "X81n1571_024:0632c01": "如何是清淨法身。師曰。紫枝荻樹。曰向上更有事也",
    "X81n1571_024:0632c02": "無。師曰。有曰。如何是向上事。師曰。風吹日炙。乃顧視",
    "X81n1571_024:0632c03": "左右曰。放憨作什麼。便下座　上堂。拂子吞却須彌",
    "X81n1571_024:0632c04": "山。尋常言論。德山卓牌鬧市裏。作麼生商量。良久曰。",
    "X81n1571_024:0632c05": "官不容針。私通車馬　上堂。舉不顧即差悞。擬思量",
    "X81n1571_024:0632c06": "何劫悟。乃豎起拂子曰。如今舉了也。你作麼生顧。良",
    "X81n1571_024:0632c07": "久曰。擬思量何劫悟　上堂。聲色不到處。病在見聞。",
    "X81n1571_024:0632c08": "言詮不及處。過在唇吻。離却咽喉一句。作麼生道。還",
    "X81n1571_024:0632c09": "有人道得麼。若道得。坐却天下人舌頭。若道不得。法",
    "X81n1571_024:0632c10": "輪門下。有粥有飯　上堂。便與麼會也。是雪上加霜。",
    "X81n1571_024:0632c11": "更待鼓兩片皮。白雲千里萬里　上堂。臨濟先鋒放",
    "X81n1571_024:0632c12": "過一著。德山後令且在一邊。獨露無私一句。作麼道。",
    "X81n1571_024:0632c13": "良久曰。堪嗟楚下鍾離末　上堂。古人道。動容揚古",
    "X81n1571_024:0632c14": "路不墮悄然機。還會麼。古人與麼和底翻了也。有般",
    "X81n1571_024:0632c15": "漢聞之。如風過樹。有什麼救處　上堂。舉興化問克",
    "X81n1571_024:0632c16": "賓。維那汝不久為唱道之師。克賓曰。我不入這保社。",
    "X81n1571_024:0632c17": "化曰。你會了不入。不會了不入。克賓曰。我總不恁麼。",
    "X81n1571_024:0632c18": "化便打。遂罰錢五貫。設饡飯出院。後來却法嗣興化。",
    "X81n1571_024:0632c19": "師曰。還會麼。路遙知馬力。歲久見人心　上堂。古人",
    "X81n1571_024:0632c20": "道。言多去道轉遠。祇如未言。道在什麼處。乃曰。欲得",
    "X81n1571_024:0632c21": "不招無間業。莫謗如來正法輪　上堂。聲色不到處。",
    "X81n1571_024:0632c22": "病在見聞。言詮不及處。過在唇吻。離却咽喉唇吻一",
    "X81n1571_024:0632c23": "句。作麼生道。還有人道得麼。若也道得。坐却天下老",
    "X81n1571_024:0632c24": "師三世諸佛舌頭。若道不得。但知隨例餐鎚子。也得",
    "X81n1571_024:0633a01": "三文買草鞋　宋仁宗嘉祐壬寅七月八日。陞座辭",
    "X81n1571_024:0633a02": "眾。說偈曰。住世六十六年。為僧五十九夏。禪流若問",
    "X81n1571_024:0633a03": "旨歸。鼻孔大頭向下。遂泊然而化。闍維。得五色舍利。",
    "X81n1571_024:0633a04": "塔于禹谿之北。",
    "X81n1571_024:0633a05": "蘇州瑞光月禪師僧問。俱胝一指意旨如何。師曰。月",
    "X81n1571_024:0633a06": "落三更穿市過。",
    "X81n1571_024:0633a07": "瑞州洞山子圓禪師上堂。有僧出。拋下坐具。師曰。一",
    "X81n1571_024:0633a08": "釣便上。僧提起坐具。師曰。弄巧成拙。僧曰。自古無生",
    "X81n1571_024:0633a09": "死。須是遇知音。師曰。波斯入唐土。僧大笑歸眾。",
    "X81n1571_024:0633a10": "石霜永禪師法嗣",
    "X81n1571_024:0633a11": "南嶽福嚴保宗禪師上堂。世尊周行七步。舉足全乖。",
    "X81n1571_024:0633a12": "目顧四方。觸途成滯。金襴授去。殃及兒孫。玉偈傳來。",
    "X81n1571_024:0633a13": "挂人唇吻。風幡悟性。未離色塵。鉢水投針。全成管見。",
    "X81n1571_024:0633a14": "祖師九年面壁。不見纖毫。盧公六代傳衣。圖他小利。",
    "X81n1571_024:0633a15": "江西一喝。不解慎初。德嶠全施。未知護末。南山鼈鼻。",
    "X81n1571_024:0633a16": "謾指蹤由。北院枯松。徒彰風彩。雲門顧鑒。落二落三。",
    "X81n1571_024:0633a17": "臨濟全提。錯七錯八。若說君臣五位。直如紙馬過江。",
    "X81n1571_024:0633a18": "更推賓主交參。恰似泥人澡洗。獨超象外。且非捉兔",
    "X81n1571_024:0633a19": "走鷹。混迹塵中。未是齩猪之狗。何異跳坑墮壍。却是",
    "X81n1571_024:0633a20": "避溺投罝。如斯之解。正在常途。出格道人。如何話會。",
    "X81n1571_024:0633a21": "豈不見陶潛俗子。尚自覩事見機。而今祖室子孫。不",
    "X81n1571_024:0633a22": "可皮下無血。喝一喝。",
    "X81n1571_024:0633a23": "郢州大陽如漢禪師僧問。如何是敲磕底句。師曰。檻",
    "X81n1571_024:0633a24": "外竹搖風。驚起幽人睡。曰觀音門大啟也。師曰。師子",
    "X81n1571_024:0633b01": "齩人。廼曰。聞聲悟道。失却觀音眼睛。見色明心。昧了",
    "X81n1571_024:0633b02": "文殊巴鼻。一出一入。半開半合。泥牛昨夜游滄海。直",
    "X81n1571_024:0633b03": "至如今不見回。咄。",
    "X81n1571_024:0633b04": "浮山遠禪師法嗣",
    "X81n1571_024:0633b05": "東京淨因院道臻淨照禪師福州古田戴氏子。十九",
    "X81n1571_024:0633b06": "為大僧。得旨浮山。後北謁淨因。宋英宗賜衣號。神宗",
    "X81n1571_024:0633b07": "詔至慶壽宮說法。生平奉身至約。所居衲子。四十餘",
    "X81n1571_024:0633b08": "輩。頹然不出戶。三十年如一日。開堂日。僧問。師唱誰",
    "X81n1571_024:0633b09": "家曲。宗風嗣阿誰。師曰。有錢使錢。無錢使貧。曰恁麼",
    "X81n1571_024:0633b10": "則月華適子。臨濟兒孫。師曰。放你三十棒　問如何",
    "X81n1571_024:0633b11": "是佛。師曰。朝裝香。暮換水。曰如何是觀音妙智力。師",
    "X81n1571_024:0633b12": "曰。河南犬吠。河北驢鳴。上堂。拈拄杖曰。楖栗木杖子。",
    "X81n1571_024:0633b13": "善能談佛祖。聾人既　聞。瘂人亦解語。指白石為玉。",
    "X81n1571_024:0633b14": "點黃金為土。便恁麼會去。他家未相許。不相許莫莽",
    "X81n1571_024:0633b15": "鹵。南街打鼓北街舞　師於哲宗元祐癸酉八月十",
    "X81n1571_024:0633b16": "七日。語門人淨圓曰。吾更三日行矣。及期浴畢更衣。",
    "X81n1571_024:0633b17": "說偈而化。壽八十。臘六十一。",
    "X81n1571_024:0633b18": "廬州興化仁岳禪師南泉人。僧問。如何是佛法大意。",
    "X81n1571_024:0633b19": "師曰。臨濟問黃檗曰。學人不會。師曰。三回喫棒來",
    "X81n1571_024:0633b20": "　問如何是和尚家風。師曰。曲彔禪牀。曰客來如何祇",
    "X81n1571_024:0633b21": "待。師曰。拄杖子　問一大藏教。盡是名言。離此名言。",
    "X81n1571_024:0633b22": "如何指示。師曰。癩馬揩枯柳。曰學人不會。師曰。駱駝",
    "X81n1571_024:0633b23": "好喫鹽。曰畢竟如何。師曰。鐵鞭指處馬空嘶。",
    "X81n1571_024:0633b24": "荊門軍玉泉謂芳禪師僧問。從上諸聖。以何法示人。",
    "X81n1571_024:0633c01": "師拈起拄杖曰。學人不會。師曰。兩手分付。僧擬議。師",
    "X81n1571_024:0633c02": "便打。",
    "X81n1571_024:0633c03": "宿州定林惠琛禪師僧問。如何是道。師曰。祇在目前。",
    "X81n1571_024:0633c04": "曰。為甚麼不見。師曰。瞎。",
    "X81n1571_024:0633c05": "嘉典本覺若珠禪師僧問。如何是道。師舉起拳。僧曰。",
    "X81n1571_024:0633c06": "學人不會。師曰。拳頭也不識　上堂。說佛說祖。埋沒",
    "X81n1571_024:0633c07": "宗乘。舉古談今。淹留衲子。撥開上路。誰敢當頭。齊立",
    "X81n1571_024:0633c08": "下風。不勞拈出。無星秤子。如何辯得斤兩。若也辯得。",
    "X81n1571_024:0633c09": "須彌祇重半銖。若辯不得。拗折稱衡。向日本國。與諸",
    "X81n1571_024:0633c10": "人相見。",
    "X81n1571_024:0633c11": "東京華嚴普孜禪師建州建陽謝氏子。舉進士有聲。",
    "X81n1571_024:0633c12": "觸宿因出家受具。入浮山室。出住舒之甘露太平二",
    "X81n1571_024:0633c13": "剎。上堂。僧問。如何是賓中賓。師曰。客路如天遠。曰如",
    "X81n1571_024:0633c14": "何是賓中主。師曰。侯門似海深。曰如何是主中主。師",
    "X81n1571_024:0633c15": "曰。寰中天子勅。曰如何是主中賓。師曰。塞外將軍令。",
    "X81n1571_024:0633c16": "乃曰。賓中問主。互換機鋒。主中問賓。同生同死。主中",
    "X81n1571_024:0633c17": "辯主。飲氣吞聲。賓中覓賓。白雲萬里。故句中於意。意",
    "X81n1571_024:0633c18": "在句中。於斯明得。一雙孤鴈。撲地高飛。於斯未明。一",
    "X81n1571_024:0633c19": "對鴛鴦。池邊獨立。知音禪客。相共證明。影響異流。切",
    "X81n1571_024:0633c20": "須仔細。良久曰。若是陶淵明。攢眉便歸去　師後退",
    "X81n1571_024:0633c21": "淨因。宋神宗元豐壬戌。居華嚴。乙丑四月十日。赴詔",
    "X81n1571_024:0633c22": "入禁中說法歸。十四日。令鳴鼓陞座。辭眾而逝。",
    "X81n1571_024:0633c23": "南康軍清隱院惟湜禪師僧問。如何是道。師曰。斜街",
    "X81n1571_024:0633c24": "曲巷。曰如何是道中人。師曰。百藝百窮。",
    "X81n1571_024:0634a01": "潭州衡嶽寺奉能禪師上堂。宗風纔舉。萬里雲收。法",
    "X81n1571_024:0634a02": "令若行。千峰寒色。須彌頂上。白浪滔天。大海波中。紅",
    "X81n1571_024:0634a03": "塵滿地。應思。黃梅昔日。少室當年。不能退已讓人。遂",
    "X81n1571_024:0634a04": "使舂糠答志。斷臂酬心。何似衡嶽這裏。山畬粟米飯。",
    "X81n1571_024:0634a05": "一桶沒鹽羹。苦樂共住。隨高就低。且不是南頭買貴。",
    "X81n1571_024:0634a06": "北頭賣賤。直教文殊稽首。迦葉攢眉。龍樹馬鳴。吞聲",
    "X81n1571_024:0634a07": "飲氣。目連鶖子。且不能為。為甚如此諦觀法王法。法",
    "X81n1571_024:0634a08": "王法如是。",
    "X81n1571_024:0634a10": "五燈全書卷第二十四"
}