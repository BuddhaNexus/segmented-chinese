{
    "T24n1448_007:0028b02": "根本說一切有部毘奈耶藥事",
    "T24n1448_007:0028b03": "卷第七",
    "T24n1448_007:0028b05": "大唐三藏義淨奉　制譯",
    "T24n1448_007:0028b06": "菴羅夫人緣餘",
    "T24n1448_007:0028b07": "爾時具壽阿難陀從佛受呪及伽他已，即往",
    "T24n1448_007:0028b08": "廣嚴城，以脚踏門閫，咸依上法。時菴羅夫人",
    "T24n1448_007:0028b09": "聞佛遊行廣嚴城，至我菴羅林，嚴飾侍從前",
    "T24n1448_007:0028b10": "後圍遶，乘諸珍轝從城中出，往世尊所，禮拜",
    "T24n1448_007:0028b11": "供養。至菴羅園林，從轝而下，遙覩尊顏，頭面",
    "T24n1448_007:0028b12": "禮敬。爾時世尊與無量百千諸苾芻眾，侍衛",
    "T24n1448_007:0028b13": "而坐，為說正法。遙見菴羅夫人，告諸苾芻：「汝",
    "T24n1448_007:0028b14": "等各依所修正念而住，菴羅夫人今當至此。",
    "T24n1448_007:0028b15": "云何正念而住？先所惡業應當捨離，未生惡",
    "T24n1448_007:0028b16": "業抑令不生，先所善業勿令忘失，勤加修",
    "T24n1448_007:0028b17": "習增長圓滿證見智慧，作如是者名為精進。",
    "T24n1448_007:0028b18": "云何正意？行住坐臥善自觀察，支伐羅衣瓶",
    "T24n1448_007:0028b19": "鉢等如法安置，如是觀察名為正意。云何正",
    "T24n1448_007:0028b20": "定？當自觀察內身，勤修正念正意，捨離諸不",
    "T24n1448_007:0028b21": "善心於一切眾生；復於外身、內外身、內受、",
    "T24n1448_007:0028b22": "外受、內外受、內心、外心、內外心、內法、外法、",
    "T24n1448_007:0028b23": "內外法，見法隨順，勤修精進，於一切有情捨",
    "T24n1448_007:0028b24": "離諸惡，正念而住。今菴羅夫人欲至，教示汝",
    "T24n1448_007:0028b25": "等，應善修習，當依我教。」時菴羅夫人便至佛",
    "T24n1448_007:0028b26": "所，頂禮佛足，在一面坐。爾時世尊以無量方",
    "T24n1448_007:0028b27": "便，為說妙法，示教利喜已，世尊默然而住。菴",
    "T24n1448_007:0028b28": "羅夫人從坐而起，整衣服，合掌向佛，作如是",
    "T24n1448_007:0028b29": "言：「願佛世尊，明旦與諸苾芻垂至我家，受我",
    "T24n1448_007:0028c01": "供養。」世尊默然許之。時菴羅夫人知佛受已，",
    "T24n1448_007:0028c02": "作禮而去。爾時栗姑毘子聞佛至廣嚴城菴",
    "T24n1448_007:0028c03": "羅林中住，各乘車輅將詣佛所。其車馬等，",
    "T24n1448_007:0028c04": "種種形類：青馬、青絡、青鞭、青輅、青傘、青巾、",
    "T24n1448_007:0028c05": "青劍、青寶、青扇、青衣、青塗香、青粖香及青",
    "T24n1448_007:0028c06": "侍衛；黃赤白等亦復如是。所經道路，高聲驅",
    "T24n1448_007:0028c07": "逐，無人當者。既出廣嚴城已，直詣世尊。爾時",
    "T24n1448_007:0028c08": "世尊遙見栗姑毘等漸將欲至，告諸苾芻：",
    "T24n1448_007:0028c09": "「汝等未見三十三天出遊戲時，汝今當看栗",
    "T24n1448_007:0028c10": "姑毘等。彼諸天眾以自在神通遊戲園林，",
    "T24n1448_007:0028c11": "亦如栗姑毘等無有異也。」時栗姑毘等既",
    "T24n1448_007:0028c12": "至菴羅門外，從輅而下，頂禮佛足，退坐一",
    "T24n1448_007:0028c13": "面。世尊爾時為栗姑毘等，以無量方便廣",
    "T24n1448_007:0028c14": "演法要，示教利喜。時有一摩納婆名曰廣",
    "T24n1448_007:0028c15": "飾，同至會中，從座而起，偏袒右肩，合掌向",
    "T24n1448_007:0028c16": "佛，作如是言：「善逝！我有辯才。」又言：「善逝！我",
    "T24n1448_007:0028c17": "有辯才，今欲歌歎。」佛言：「善哉，善哉！」爾時摩納",
    "T24n1448_007:0028c18": "婆說伽他曰：",
    "T24n1448_007:0028c19": "「央伽大王被寶甲，　　於摩揭陀得自在；",
    "T24n1448_007:0028c20": "　彼王國內出世尊，　　名稱十方如雪山。",
    "T24n1448_007:0028c21": "　同俱牟陀及蓮花，　　其花開敷甚香潔；",
    "T24n1448_007:0028c22": "　自在慈悲出世間，　　善逝名稱達諸方。",
    "T24n1448_007:0028c23": "　日光出時紅蓮開，　　月光出時俱牟盛；",
    "T24n1448_007:0028c24": "　眾人見佛皆歡喜，　　喻若空中覩明月。",
    "T24n1448_007:0028c25": "　共瞻如來智慧力，　　猶如盛火夜中觀；",
    "T24n1448_007:0028c26": "　能發眾生眼目光，　　所有疑惑皆除遣。」",
    "T24n1448_007:0028c27": "爾時諸栗姑毘等告摩納婆曰：「善言，善言！如",
    "T24n1448_007:0028c28": "汝所說。」于時五百栗姑毘子，以摩納婆善",
    "T24n1448_007:0028c29": "讚歎故，各脫上服持乞摩納已，從坐而起，",
    "T24n1448_007:0029a01": "整衣服，合掌禮佛，白言：「世尊！願佛世尊與",
    "T24n1448_007:0029a02": "諸苾芻，至明日時，降赴宅中，受我供養。」世尊",
    "T24n1448_007:0029a03": "告曰：「我先以受菴羅夫人請已。」諸栗姑毘等",
    "T24n1448_007:0029a04": "聞佛是言，白世尊曰：「我等今被菴羅夫人最",
    "T24n1448_007:0029a05": "勝智者壞迀於我。今由彼故，令我不獲於先",
    "T24n1448_007:0029a06": "往世尊所瞻禮供養。」復白佛言：「我等當於後",
    "T24n1448_007:0029a07": "時，供養如來及苾芻眾。」佛言：「善哉！」婆斯",
    "T24n1448_007:0029a08": "吒等諸栗姑毘聞佛許已，歡喜而去。時摩納",
    "T24n1448_007:0029a09": "婆見栗姑毘去，從坐而起，合掌向佛，白言：",
    "T24n1448_007:0029a10": "「世尊！彼栗姑毘，以我善讚世尊，施我五百",
    "T24n1448_007:0029a11": "上服。我今還欲奉施世尊，願垂哀納。」爾時",
    "T24n1448_007:0029a12": "世尊以慈悲故，受摩納婆所施之服。於是如",
    "T24n1448_007:0029a13": "來告摩納婆曰：「如來、應供、正遍知出現世間，",
    "T24n1448_007:0029a14": "有五種希有法。云何為五？一者天人師出現，",
    "T24n1448_007:0029a15": "如來、應、正等覺、明行足、善逝、世間解、無上",
    "T24n1448_007:0029a16": "士、調御丈夫、天人師、佛、世尊演說法要，初",
    "T24n1448_007:0029a17": "善、中善、後善，文義巧妙、純一無雜，具足清",
    "T24n1448_007:0029a18": "白梵行之相，此為第一希有。二者若有信心，",
    "T24n1448_007:0029a19": "於如來所說，聽受尊重、聞法奉持、心不散亂，",
    "T24n1448_007:0029a20": "此為第二希有。三者若有聞佛說者，一一奉",
    "T24n1448_007:0029a21": "行，此為第三希有。四者聽聞法者，即能證知，",
    "T24n1448_007:0029a22": "歡喜信受，生大善根，與出離相應，此為第四",
    "T24n1448_007:0029a23": "希有。五者若聞甚深法句，以智慧了知，此為",
    "T24n1448_007:0029a24": "第五希有。摩納婆！如來、應、正等覺出現世故，",
    "T24n1448_007:0029a25": "有此五種希有。」",
    "T24n1448_007:0029a26": "爾時如來復告摩納婆曰：「凡善人者，得少恩",
    "T24n1448_007:0029a27": "故猶尚不忘，何況多恩！是故汝當勤修此事。」",
    "T24n1448_007:0029a28": "爾時摩納婆聞佛所說，信受奉行，頂禮而去。",
    "T24n1448_007:0029a29": "時菴羅夫人於斯夜中營辦種種飲食，乃至",
    "T24n1448_007:0029b01": "坐於卑座，為聽法故。爾時世尊為菴沒羅夫",
    "T24n1448_007:0029b02": "人讚歎布施功德，說伽他曰：",
    "T24n1448_007:0029b03": "「布施人愛咸恭敬，　　名稱遠聞香普熏；",
    "T24n1448_007:0029b04": "　是故智者常行施，　　求樂除慳得無畏。",
    "T24n1448_007:0029b05": "　長夜得生帝釋天，　　與諸天眾同遊戲，",
    "T24n1448_007:0029b06": "　諸天宮殿遙相待，　　此滅速生於彼天。",
    "T24n1448_007:0029b07": "　帶自光明遊喜園，　　與諸天女五欲樂；",
    "T24n1448_007:0029b08": "　佛弟子眾聞斯法，　　必定當生於彼天。」",
    "T24n1448_007:0029b09": "爾時世尊與菴沒羅夫人說種種法，示教利",
    "T24n1448_007:0029b10": "喜已，禮佛而去。時諸苾芻咸皆有疑，請世",
    "T24n1448_007:0029b11": "尊曰：「彼栗姑毘種何緣業，若生天上及生人",
    "T24n1448_007:0029b12": "間，得大威德乃至於此，與三十三天同其福",
    "T24n1448_007:0029b13": "報？」告諸苾芻：「當知彼廣嚴城栗姑毘，以積",
    "T24n1448_007:0029b14": "習資糧故，廣說乃至，說伽他曰：",
    "T24n1448_007:0029b15": "「假令經百劫，　　所作業不亡；",
    "T24n1448_007:0029b16": "　因緣會遇時，　　果報還自受。」",
    "T24n1448_007:0029b17": "佛告諸苾芻：「乃往古昔，此賢劫中人壽二",
    "T24n1448_007:0029b18": "萬歲時，迦攝波如來出現於世，十號具足。彼",
    "T24n1448_007:0029b19": "佛與二萬苾芻前後圍遶，依波羅痆斯城仙",
    "T24n1448_007:0029b20": "人墮處施鹿林中住。時彼城內，有五百鄔波",
    "T24n1448_007:0029b21": "索迦，各辦財貨，將欲入海。共造一舡，候於便",
    "T24n1448_007:0029b22": "風，即入大海，至彼寶洲，競取珍寶，滿置舡",
    "T24n1448_007:0029b23": "上，忽遇惡風，飄至曲磵，求動無由。彼等惶",
    "T24n1448_007:0029b24": "懼，莫知恃怙，便為迦攝如來於沙岸上聚砂",
    "T24n1448_007:0029b25": "為窣堵波，持種種寶而以供養。於睡眠中，遇",
    "T24n1448_007:0029b26": "大光明，中有聲曰：『汝等當備行計，莫生放逸，",
    "T24n1448_007:0029b27": "於第七日時，必有海潮來至。由此海潮，必獲",
    "T24n1448_007:0029b28": "安樂，到於本國。』彼商人等即於晨朝互相告",
    "T24n1448_007:0029b29": "言：『共議此事，我等所為迦攝世尊無上福田",
    "T24n1448_007:0029c01": "作諸供養，以此善根，當令我等天上人中有",
    "T24n1448_007:0029c02": "大威德，猶如三十三天等無有異。』汝諸苾芻！",
    "T24n1448_007:0029c03": "彼五百商人者，今廣嚴城五百栗姑毘是，昔",
    "T24n1448_007:0029c04": "為迦攝如來起於沙塔，以寶供養。由是因緣，",
    "T24n1448_007:0029c05": "天上人間獲大威德，三十三天等無有異。苾",
    "T24n1448_007:0029c06": "芻當知！造純黑業者，得純黑報；造純白業者，",
    "T24n1448_007:0029c07": "得純白報；造雜業者，得雜業報。是故汝等，應",
    "T24n1448_007:0029c08": "捨純黑業及於雜業，修諸白業，勤加功用，無",
    "T24n1448_007:0029c09": "得放逸。」佛說此已，諸苾芻等皆大歡喜，信",
    "T24n1448_007:0029c10": "受奉行。",
    "T24n1448_007:0029c11": "爾時世尊告阿難陀：「汝可隨我往竹林聚落。」",
    "T24n1448_007:0029c12": "答曰：「唯然。世尊！」爾時世尊遊行薜利支人",
    "T24n1448_007:0029c13": "間，至竹林聚落北，昇攝波樹林中住。于時其",
    "T24n1448_007:0029c14": "國飢饉，極至困弊，乞食難得。爾時世尊告諸",
    "T24n1448_007:0029c15": "苾芻：「時世飢儉，乞食難得。汝諸苾芻！如《飢儉",
    "T24n1448_007:0029c16": "經》廣說，亦如《道品傳來經》、《六集經》及《大涅槃",
    "T24n1448_007:0029c17": "經》等法行。」爾時世尊告阿難陀曰：「汝隨我往",
    "T24n1448_007:0029c18": "無間聚落。」答曰：「唯然。」爾時世尊行至一處，忽",
    "T24n1448_007:0029c19": "然微笑。諸佛常法，於微笑時，當出青黃赤白",
    "T24n1448_007:0029c20": "等光，從如來口，分為二道：一道直上，一道直",
    "T24n1448_007:0029c21": "下。其光下者，照于等活、黑繩、眾合、叫喚、大",
    "T24n1448_007:0029c22": "叫喚、熱、極熱、無間、水泡、遍泡、阿吒吒、呵呵",
    "T24n1448_007:0029c23": "婆、呼呼婆、嗢鉢羅、鉢頭摩、摩訶鉢頭摩等地",
    "T24n1448_007:0029c24": "獄。其中熱者，遇光便冷；如其冷者，遇光便熱。",
    "T24n1448_007:0029c25": "所有一切極苦之事，皆悉休息。時諸罪人既",
    "T24n1448_007:0029c26": "得苦息，咸作是念：「我等今從此滅餘處生耶？」",
    "T24n1448_007:0029c27": "令彼有情心生深信故，如來化作別形，往彼",
    "T24n1448_007:0029c28": "教化。既見化佛，便作是念：「我等不於此滅，亦",
    "T24n1448_007:0029c29": "不餘處受生，我亦未曾見此有情。由佛威德，",
    "T24n1448_007:0030a01": "令我劇苦皆悉解脫。」時彼罪人皆於如來化",
    "T24n1448_007:0030a02": "身生極信心，彼等有情受業盡已，生天人中，",
    "T24n1448_007:0030a03": "得依正諦理。其光上者，至四天王天乃至有",
    "T24n1448_007:0030a04": "頂天，光所及處，皆出無常苦空無我等聲，復",
    "T24n1448_007:0030a05": "說二伽他曰：",
    "T24n1448_007:0030a06": "「汝當求出離，　　於佛教勤修；",
    "T24n1448_007:0030a07": "　降伏生死軍，　　如象摧草舍。",
    "T24n1448_007:0030a08": "　於此法律中，　　常為不放逸；",
    "T24n1448_007:0030a09": "　能竭煩惱海，　　當盡苦邊際。」",
    "T24n1448_007:0030a10": "爾時光明遍滿三千大千世界，普皆照已，隨",
    "T24n1448_007:0030a11": "世尊後。若說過去事，光從後沒；若說未來事，",
    "T24n1448_007:0030a12": "光從前沒；若說地獄事，光從足下沒；若說傍",
    "T24n1448_007:0030a13": "生事，光從踝沒；若說餓鬼事，光從脚足大指",
    "T24n1448_007:0030a14": "中沒；若說人事，光從膝中沒；若說力輪王事，",
    "T24n1448_007:0030a15": "光從左手中沒；若說轉輪王事，光從右手中",
    "T24n1448_007:0030a16": "沒；若說生天業，光從臍中沒；若說聲聞菩提，",
    "T24n1448_007:0030a17": "光從口中沒；若說緣覺菩提，光從眉間毫中",
    "T24n1448_007:0030a18": "沒；若說無上正等覺事，光從頂沒。爾時光明",
    "T24n1448_007:0030a19": "遶佛三匝，從佛頂沒。時具壽阿難陀合掌向",
    "T24n1448_007:0030a20": "佛，以頌問曰：",
    "T24n1448_007:0030a21": "「千種間雜色，　　束之從口出；",
    "T24n1448_007:0030a22": "　其光照十方，　　猶如日光盛。」",
    "T24n1448_007:0030a23": "復說頌曰：",
    "T24n1448_007:0030a24": "「貢高狂猾除，　　為世勝上因；",
    "T24n1448_007:0030a25": "　蓮牙珂貝齒，　　無緣不微笑。」",
    "T24n1448_007:0030a26": "復說頌曰：",
    "T24n1448_007:0030a27": "「此時由佛自覺法，　　往彼樂聞最勝者；",
    "T24n1448_007:0030a28": "　無上牛王甚深言，　　能以清淨除疑惑。」",
    "T24n1448_007:0030a29": "佛言：「阿難陀！如是，如是。如來、應、正等覺，非無",
    "T24n1448_007:0030b01": "因緣而輒微笑。阿難陀！汝見此處不？」白言：",
    "T24n1448_007:0030b02": "「見。」「阿難陀！此是過去三正等覺所坐之處。」時",
    "T24n1448_007:0030b03": "具壽阿難陀即敷七條衣以為四重，請世尊",
    "T24n1448_007:0030b04": "坐，欲令此地有四世尊所受用處。世尊就座，",
    "T24n1448_007:0030b05": "暫時而坐，告阿難陀曰：「我今欲往彌替羅聚",
    "T24n1448_007:0030b06": "落。」阿難陀白言：「唯然！我願隨從。」爾時世尊",
    "T24n1448_007:0030b07": "於勝身城人間遊行，至彌替羅，住莫訶提婆",
    "T24n1448_007:0030b08": "林中。廣如莫訶提婆及〈國王相應品〉中說。",
    "T24n1448_007:0030b09": "復告阿難陀曰：「我復欲往阿耨井處。」廣說如",
    "T24n1448_007:0030b10": "上。到其井傍，見一女人執持罐綆欲來汲水。",
    "T24n1448_007:0030b11": "有一男子於此女人情生染著，其女亦於彼",
    "T24n1448_007:0030b12": "男深生愛重，共行言笑到於井傍。其女將兒，",
    "T24n1448_007:0030b13": "年尚幼小，隨行而至。母觀男子，欲取其水，誤",
    "T24n1448_007:0030b14": "繫兒頸投於井中，兒便命過。時彼女人從生",
    "T24n1448_007:0030b15": "已來，未曾聞說伽他，因繫兒死，不覺辯才，誦",
    "T24n1448_007:0030b16": "一伽他曰：",
    "T24n1448_007:0030b17": "「我知欲本因，　　從其分別生；",
    "T24n1448_007:0030b18": "　我若不分別，　　欲從何所起？」",
    "T24n1448_007:0030b19": "爾時如來隨路而至，告阿難陀曰：「汝應受彼",
    "T24n1448_007:0030b20": "伽他，此是過去諸佛所說，為在愚夫異生口",
    "T24n1448_007:0030b21": "中，令此伽他不生光耀。」如佛所說：「我不曾",
    "T24n1448_007:0030b22": "見一切法，如心速疾轉動。」于時女人為其兒",
    "T24n1448_007:0030b23": "死，極生苦惱，禮拜世尊雙足。世尊知彼女人",
    "T24n1448_007:0030b24": "意樂隨眠，稱其根性而為說法。女聞法已，",
    "T24n1448_007:0030b25": "證預流果。彼見實諦，遂自說言：「世尊！我所",
    "T24n1448_007:0030b26": "證法，非父母所作，亦非王天所作，非親眷所",
    "T24n1448_007:0030b27": "作，廣如上說。此是世尊之力，能竭血淚海，亦",
    "T24n1448_007:0030b28": "超過骨山，關閉惡趣門，開天解脫路，建立天",
    "T24n1448_007:0030b29": "人道，令入善趣流。我今歸依佛法僧，從今已",
    "T24n1448_007:0030c01": "去為鄔波斯迦。」",
    "T24n1448_007:0030c02": "爾時世尊告阿難陀曰：「我為菩薩時，此處往",
    "T24n1448_007:0030c03": "昔有仙人名跋伽婆，請我令坐，以花果供養。",
    "T24n1448_007:0030c04": "在於餘處，亦作如是供養。」復告阿難陀：「我昔",
    "T24n1448_007:0030c05": "為菩薩時，天帝釋作獵師形，被一雜色衣。",
    "T24n1448_007:0030c06": "我時為出家故，脫於細軟上服而與換之。",
    "T24n1448_007:0030c07": "有信婆羅門居士等，因從此地建立受袈裟",
    "T24n1448_007:0030c08": "塔，乃至今日，諸苾芻咸皆禮拜供養。天帝釋",
    "T24n1448_007:0030c09": "將我迦施迦衣，於三十三天安置，建立迦施",
    "T24n1448_007:0030c10": "迦會日，至今三十三天咸皆供養。」復至餘處，",
    "T24n1448_007:0030c11": "世尊告阿難陀言：「我昔為菩薩時，以青蓮花",
    "T24n1448_007:0030c12": "色劍自割我髻擲於空中，有信心婆羅門居",
    "T24n1448_007:0030c13": "士，便於此地建立割髻塔。諸苾芻！今應禮拜",
    "T24n1448_007:0030c14": "供養。于時天帝釋持我髮髻，於三十三大安",
    "T24n1448_007:0030c15": "置，建立髮髻會日，今猶不絕。」佛復至餘處，告",
    "T24n1448_007:0030c16": "阿難陀言：「我昔行菩薩道時，闡陀迦於此",
    "T24n1448_007:0030c17": "地，將我乾闥伽馬王却還本宮。有信心婆羅",
    "T24n1448_007:0030c18": "門居士，復於此地立馬迴塔，諸苾芻至今供",
    "T24n1448_007:0030c19": "養。」復漸至牛苑聚落，告阿難陀言：「彼闡陀迦",
    "T24n1448_007:0030c20": "善男子於此而生，乃至長成。」復至彼城。於彼",
    "T24n1448_007:0030c21": "城中剎利力士等聞世尊欲至，老宿咸言：",
    "T24n1448_007:0030c22": "「使諸少年令嚴飾道路，我等嚴飾城內。」時諸",
    "T24n1448_007:0030c23": "少年競相嚴治道路，見其路中有一大石，將",
    "T24n1448_007:0030c24": "欲除去，擎不能勝。于時如來即到其傍，告言：",
    "T24n1448_007:0030c25": "「諸波斯吒種，今欲何作？」答曰：「欲為世尊，嚴治",
    "T24n1448_007:0030c26": "道路；然除此石，不能得去。」佛言：「若如此者，",
    "T24n1448_007:0030c27": "我當除却。」彼言：「願為除之。」于時世尊以手擎",
    "T24n1448_007:0030c28": "石，擲在虛空中，其石高遠，望者不見。彼力士",
    "T24n1448_007:0030c29": "等既見擲石聲勢極大，咸皆驚怖。佛言：",
    "T24n1448_007:0031a01": "「汝等勿懼。」便以神力，遂令彼石碎為微塵，",
    "T24n1448_007:0031a02": "從空而下。諸力士見已，白佛言：「今此微塵從",
    "T24n1448_007:0031a03": "何而落？」佛言：「我以彼石作此微塵。」力士等白",
    "T24n1448_007:0031a04": "言：「此為不善。」佛言：「汝願此微塵合成本石耶？」",
    "T24n1448_007:0031a05": "彼言：「如是。」爾時世尊以解脫力，還令石合，置",
    "T24n1448_007:0031a06": "於本處。世尊便於石上而坐，及五百力士亦",
    "T24n1448_007:0031a07": "皆同坐。彼等白言：「世尊用何力故，能擎此石？」",
    "T24n1448_007:0031a08": "佛言：「以父母所生之力。」力士復言：「用何力故，",
    "T24n1448_007:0031a09": "能碎斯石？」佛言：「以禪定力。」復問言：「用何力",
    "T24n1448_007:0031a10": "故，能合其石？」「以解脫力。」白言：「父母所生之",
    "T24n1448_007:0031a11": "力，凡有幾量？」佛言：「始從十人力，如一凡牛",
    "T24n1448_007:0031a12": "力。十凡牛力，如一青牛力。十青牛力，如一小",
    "T24n1448_007:0031a13": "象力。十小象力，如一大象力。十大象力，如一",
    "T24n1448_007:0031a14": "青象力。十青象力，如一赤象力。十赤象力，如",
    "T24n1448_007:0031a15": "一白牙象力。十白牙象力，如一賓陀山象力。",
    "T24n1448_007:0031a16": "十賓陀山象力，如一香象力。十香象力，如一",
    "T24n1448_007:0031a17": "力士力。十力士力，如一大力士力。十大力士",
    "T24n1448_007:0031a18": "力，如一猛象力。十猛象力，如一章住羅夜",
    "T24n1448_007:0031a19": "叉力。十章住羅夜叉力，如一半那羅延力。",
    "T24n1448_007:0031a20": "二半那羅延力，如一那羅延力。如來節節之",
    "T24n1448_007:0031a21": "中，皆有那羅延力自然而生。」攝頌曰：",
    "T24n1448_007:0031a22": "　人牛與青牛、　　黃赤小大象、",
    "T24n1448_007:0031a23": "　力士藥叉等，　　不及那延力。",
    "T24n1448_007:0031a24": "「此那羅延力，是如來父母所生之力。」諸力士",
    "T24n1448_007:0031a25": "白言：「除此那羅延及解脫力等，更有餘力不？」",
    "T24n1448_007:0031a26": "佛言：「有福德力，福德力圓滿故，如來於菩提",
    "T24n1448_007:0031a27": "樹下降伏三十六俱胝諸魔鬼等，證無上覺。」",
    "T24n1448_007:0031a28": "復白佛言：「除福德力，更有餘力不？」佛言：「有智",
    "T24n1448_007:0031a29": "慧力，智慧圓滿故，從無始來積習煩惱，並皆",
    "T24n1448_007:0031b01": "棄擲。」復白佛言：「除智慧力，更有餘力不？」佛言：",
    "T24n1448_007:0031b02": "「有神通力，神通力圓滿故，能降伏耆舊無智",
    "T24n1448_007:0031b03": "貢高六師外道。」復白佛言：「除神通力，更有餘",
    "T24n1448_007:0031b04": "力不？」佛言：「有無常力，無常力圓滿故，如來父",
    "T24n1448_007:0031b05": "母力、禪定力、解脫力、福德力、智慧力、神通力，",
    "T24n1448_007:0031b06": "如來此諸力，皆於雙林樹下光明盡滅。」頌曰：",
    "T24n1448_007:0031b07": "　禪定與解脫、　　福德智慧力、",
    "T24n1448_007:0031b08": "　如斯諸力等，　　無常力最大。",
    "T24n1448_007:0031b09": "佛告諸力士：「當知我身如金山峯，為無常力",
    "T24n1448_007:0031b10": "不久磨滅。是故智者，當求無常不能逼處。」佛",
    "T24n1448_007:0031b11": "告諸力士：「汝等當知！今世之人，壽命漸短，色",
    "T24n1448_007:0031b12": "力薄劣。然此石者，是往昔人拋擲戲弄之石，",
    "T24n1448_007:0031b13": "汝等觀斯石傍，猶有手指擎簸之迹。」時諸力",
    "T24n1448_007:0031b14": "士聞佛此言，甚大驚愕，生希有心，摧伏驕",
    "T24n1448_007:0031b15": "慢。爾時世尊知力士等種性隨眠意樂，為說",
    "T24n1448_007:0031b16": "四聖諦理諸證智法。彼等聞已，無始已來積",
    "T24n1448_007:0031b17": "習我見身見山，以金剛智摧破，證預流果。",
    "T24n1448_007:0031b18": "爾時世尊告具壽阿難陀曰：「我今與汝，往拘",
    "T24n1448_007:0031b19": "尸那城。」答言：「唯然。」既漸次行，於其中路有",
    "T24n1448_007:0031b20": "梵婆城，不入此城，便即往彼拘尸那國。到彼",
    "T24n1448_007:0031b21": "國已，爾時世尊指娑羅雙樹，告阿難曰：「我當",
    "T24n1448_007:0031b22": "不久於彼林下入般涅槃。」爾時世尊遊行俱",
    "T24n1448_007:0031b23": "盧數人間，至調伏繝色王城。爾時世尊告",
    "T24n1448_007:0031b24": "諸苾芻：「我知一切諸漏，說皆滅盡。我非不知，",
    "T24n1448_007:0031b25": "我非不見。苾芻！我今豈可不知不見既漏盡",
    "T24n1448_007:0031b26": "滅。所謂此色，此色積集、此色斷滅。此受想",
    "T24n1448_007:0031b27": "行識，乃至此識積集、此識等滅，亦復如是。若",
    "T24n1448_007:0031b28": "有苾芻，常修習定，便起念求，不從諸漏，而得",
    "T24n1448_007:0031b29": "解脫。然彼苾芻，非不從諸漏，心得解脫。何以",
    "T24n1448_007:0031c01": "故？為彼苾芻不修習故。應如是答。」問曰：「彼何",
    "T24n1448_007:0031c02": "不修習故？」答曰：「為不修習四念住故，四正斷、",
    "T24n1448_007:0031c03": "四神足、五根、五力、七覺分支、八聖道等，為",
    "T24n1448_007:0031c04": "不修習故。如是答。苾芻當知！如雌雞生卵，或",
    "T24n1448_007:0031c05": "五、或六、或十二等。時彼母雞，不依時節，孚附",
    "T24n1448_007:0031c06": "抱其子，不溫暖之，又不轉動。然作是念：『我此",
    "T24n1448_007:0031c07": "生子。』或用於觜、或用於爪損破其[穀-禾+卵]，望得其",
    "T24n1448_007:0031c08": "子安隱出[穀-禾+卵]。然彼雞卵既不如法，遂不成就",
    "T24n1448_007:0031c09": "能出其[穀-禾+卵]。何以故？由彼母雞不依時節孚抱",
    "T24n1448_007:0031c10": "其子，兼不溫暖又不轉動，所以不生。彼習定",
    "T24n1448_007:0031c11": "苾芻亦復如是，然彼苾芻不從有漏，心求解",
    "T24n1448_007:0031c12": "脫。彼苾芻復非不從有漏，心得解脫。何以",
    "T24n1448_007:0031c13": "故？由不修習故，作如是言：『云何不修習？』由不",
    "T24n1448_007:0031c14": "修習四念住、四正斷、四神足、五根、五力、七",
    "T24n1448_007:0031c15": "覺分支、八聖道等。若有策勵修定苾芻，生如",
    "T24n1448_007:0031c16": "是念，不從有漏而求解脫。然彼苾芻不從有",
    "T24n1448_007:0031c17": "漏而得解脫。何以故？由修習故。作如是",
    "T24n1448_007:0031c18": "答。云何修習？由修習四念住、四正斷、四神",
    "T24n1448_007:0031c19": "足、五根、五力、七覺分支、八聖道等。由此修",
    "T24n1448_007:0031c20": "習。作如是答。苾芻當知！猶如雞母生卵，或五、",
    "T24n1448_007:0031c21": "或六，乃至十二。是時雞母孚抱其子，如法溫",
    "T24n1448_007:0031c22": "暖不失時故。苾芻當知！彼雞母不起如是念",
    "T24n1448_007:0031c23": "心，其子自以[此/束]爪損破其[穀-禾+卵]，望得其子平安",
    "T24n1448_007:0031c24": "生長。彼子遂得成就，能以[此/束]爪摧破其[穀-禾+卵]，便",
    "T24n1448_007:0031c25": "得平安出離其[穀-禾+卵]。何以故？由彼雞母如法抱",
    "T24n1448_007:0031c26": "養，溫暖迴轉不失時節，遂能成就。彼修習求",
    "T24n1448_007:0031c27": "定苾芻亦復如是，然不生如是念：『我不從有",
    "T24n1448_007:0031c28": "漏，心得解脫。』彼苾芻復不從有漏，心得解脫。",
    "T24n1448_007:0031c29": "何以故？由彼修習故而得解脫。作如是答。",
    "T24n1448_007:0032a01": "云何修習故？謂修四念住，乃至八聖道等而",
    "T24n1448_007:0032a02": "修習故，作如是答。苾芻當知！如木作師并及",
    "T24n1448_007:0032a03": "弟子，常用斤斧。由常用故，遂有指痕。苾芻當",
    "T24n1448_007:0032a04": "知！彼木作師并及弟子，然而不能自順正智",
    "T24n1448_007:0032a05": "正見轉用斧柯，由數用故不覺自盡。既見盡",
    "T24n1448_007:0032a06": "已，始生其念，知此柯盡。彼習定苾芻亦復如",
    "T24n1448_007:0032a07": "是，然而不能自順正智正見而轉，不自覺知",
    "T24n1448_007:0032a08": "斷漏多少，後至漏盡，方始證知。何以故？由勤",
    "T24n1448_007:0032a09": "修習。何以能證？作如是答。云何修習？謂",
    "T24n1448_007:0032a10": "修習四念住，乃至八聖道等，由修習故，作",
    "T24n1448_007:0032a11": "如是說。苾芻當知！猶如海舡經水六月，出於",
    "T24n1448_007:0032a12": "岸上經暑夏月，風日吹曝後遭天雨，自然分",
    "T24n1448_007:0032a13": "散。彼修定苾芻亦復如是，諸相應結、隨眠煩",
    "T24n1448_007:0032a14": "惱，諸障礙等自然解散。何以故？彼由修習，",
    "T24n1448_007:0032a15": "皆能解脫。云何修習而能解脫？謂修習等，廣",
    "T24n1448_007:0032a16": "說如上。由修習故，作如是言。」爾時世尊說此",
    "T24n1448_007:0032a17": "法時。有六十苾芻，不生諸漏，心得解脫。爾時",
    "T24n1448_007:0032a18": "世尊人間遊行，至天指城，告具壽阿難陀曰：",
    "T24n1448_007:0032a19": "「今此城中，善覺釋迦生長此城。」又至嵐毘尼",
    "T24n1448_007:0032a20": "園，世尊復告阿難陀曰：「我於此林中，亦既",
    "T24n1448_007:0032a21": "生已，南行七步，不假人扶，觀察四方，便作是",
    "T24n1448_007:0032a22": "言：『此最後身，更不受生。』」復至劫比羅城，告具",
    "T24n1448_007:0032a23": "壽阿難陀曰：「彼淨飯王生於此城，長受王",
    "T24n1448_007:0032a24": "位。」復至毘輸那羅城，是時世尊告諸苾芻：",
    "T24n1448_007:0032a25": "「我今為汝分別解說善惡二報。汝等諦聽，",
    "T24n1448_007:0032a26": "善思念之！何者惡眾？謂欲、瞋、癡、怖畏、惑等，相",
    "T24n1448_007:0032a27": "隨計縛，是名惡眾。云何善眾？謂不隨順諸",
    "T24n1448_007:0032a28": "欲、瞋、癡、怖等，名為善眾。如上二眾，我今說",
    "T24n1448_007:0032a29": "已。」世尊復至俱那聚落，告具壽阿難陀曰：",
    "T24n1448_007:0032b01": "「俱那含牟尼如來，於此聚落生已，而成正覺，",
    "T24n1448_007:0032b02": "便於此地而般涅槃。」爾時世尊復至犁地村",
    "T24n1448_007:0032b03": "聚落，告具壽阿難陀曰：「我為菩薩時，遊行父",
    "T24n1448_007:0032b04": "王聚落，至一贍部樹下，思惟入定，證得初禪",
    "T24n1448_007:0032b05": "無漏。」又至餘處，告阿難陀曰：「往昔俱那含",
    "T24n1448_007:0032b06": "牟尼如來、應、正等覺，於此地上安袈裟處。」",
    "T24n1448_007:0032b07": "復至洗浴聚落，告具壽阿難陀曰：「此村往",
    "T24n1448_007:0032b08": "昔俱那含牟尼如來、應、正等覺，於此洗浴，遂",
    "T24n1448_007:0032b09": "便立號，名洗浴村。」復至斯迦底聚落，於聚落",
    "T24n1448_007:0032b10": "北，住勝攝波林，告諸苾芻：「往昔有一工師，名",
    "T24n1448_007:0032b11": "阿吒羅，每持一竿置肩上行。有一弟子名迷",
    "T24n1448_007:0032b12": "勒迦，每蹬工師所持竹杖，在上舞戲。時阿吒",
    "T24n1448_007:0032b13": "羅告迷勒迦曰：『汝可向我肩上，蹬竿而上，",
    "T24n1448_007:0032b14": "恒須下視。彼此相看，莫令失錯。更互上竿，各",
    "T24n1448_007:0032b15": "無傷損。既作舞已，穩審下竿。諸人既見，知我",
    "T24n1448_007:0032b16": "與汝俱有勝能。既生歡喜，便共獲財。』時迷勒",
    "T24n1448_007:0032b17": "迦白阿吒羅曰：『莫作此語。何以故？師今但自",
    "T24n1448_007:0032b18": "防守，我今亦自用心。作舞樂已，穩審下竿，彼",
    "T24n1448_007:0032b19": "此既不損失。諸人覩見，兩獲財寶。』」時佛告言：",
    "T24n1448_007:0032b20": "「如弟子迷勒所說，當順道理。何以故？若能守",
    "T24n1448_007:0032b21": "護自身，即能守護於他。若欲守護於他，即便",
    "T24n1448_007:0032b22": "不能自守。如何自守能守護他，由勤策勵數",
    "T24n1448_007:0032b23": "數修習。由隨守護，觸境現前，所以如是自守",
    "T24n1448_007:0032b24": "護時亦能護他。如何護他不能自護？由不惱",
    "T24n1448_007:0032b25": "他、亦不瞋他，并不損害，慈悲憐愍。所以如",
    "T24n1448_007:0032b26": "是能守護他不能自護。是故汝等苾芻，應如",
    "T24n1448_007:0032b27": "是學。若欲自守護時，應當修習四念住處。若",
    "T24n1448_007:0032b28": "欲守護、若言自護及守護他，亦應修習四",
    "T24n1448_007:0032b29": "念住處。云何四念住處？所謂身、受、心、法念等",
    "T24n1448_007:0032c01": "住處。汝等苾芻，應如是學。」",
    "T24n1448_007:0032c02": "爾時世尊到一車難伽羅聚落住一林中，告",
    "T24n1448_007:0032c03": "諸苾芻曰：「我今於此林中二月宴坐。諸苾芻",
    "T24n1448_007:0032c04": "除供養飲食人，餘者並不得來此。若至裒灑",
    "T24n1448_007:0032c05": "陀日，亦遣供養飲食人來取欲。」于時世尊便",
    "T24n1448_007:0032c06": "入寂定，諸苾芻等皆無往者，唯供養飲食人",
    "T24n1448_007:0032c07": "得至佛所。滿二月已，爾時世尊從定而起，",
    "T24n1448_007:0032c08": "於苾芻眾前敷座而坐，告諸苾芻曰：「若有",
    "T24n1448_007:0032c09": "外道來問汝等：『沙門喬答摩作何等行，於二",
    "T24n1448_007:0032c10": "月間而入寂定？』汝應報云：『入數息三昧。』何以",
    "T24n1448_007:0032c11": "故？我於二月中作數息觀宴坐而住。我作此",
    "T24n1448_007:0032c12": "觀時，於入息曾無散亂，如實了知。於出息亦",
    "T24n1448_007:0032c13": "無散亂，如實了知。長短生滅，遍身所有出息",
    "T24n1448_007:0032c14": "皆悉了知。遍身所有入息，亦悉了知。輕安行",
    "T24n1448_007:0032c15": "出息，輕安行入息，如實了知。受了知、心了知、",
    "T24n1448_007:0032c16": "樂了知，行輕安心行而入息，如實了知。輕安",
    "T24n1448_007:0032c17": "心行而出息，如實了知。心能了知，令心歡喜，",
    "T24n1448_007:0032c18": "令心專定。心解脫而入息，如實了知。心解脫",
    "T24n1448_007:0032c19": "而出息，如實了知。無常見、捨離見、厭離見、",
    "T24n1448_007:0032c20": "滅壞見而入息，如實了知。乃至滅壞見出息，",
    "T24n1448_007:0032c21": "如實了知。苾芻當知！我今念知此是麁行，我",
    "T24n1448_007:0032c22": "今超過此行，以輕安行餘極細行而行，由我",
    "T24n1448_007:0032c23": "超過彼麁行，以輕安數修微細行故。爾時有",
    "T24n1448_007:0032c24": "三天，來詣我所而坐，一者作是言：『喬答摩沙",
    "T24n1448_007:0032c25": "門今已滅訖。』一者云：『彼非已滅，今當欲滅。』一",
    "T24n1448_007:0032c26": "云：『彼非已滅，亦非欲滅，住於禪定，凡諸應",
    "T24n1448_007:0032c27": "供，皆如是定。』諸苾芻！我今為汝如法而說",
    "T24n1448_007:0032c28": "聖者修行、諸天修行、梵天修行、無學修行、",
    "T24n1448_007:0032c29": "有學修行、如來修行。凡有學者，未得當得、",
    "T24n1448_007:0033a01": "未證當證、未得見前當得見前。凡無學者，已",
    "T24n1448_007:0033a02": "得見前，當得增長。有學者，當得見法，安樂而",
    "T24n1448_007:0033a03": "住，乃至《道品集經》中說。」",
    "T24n1448_007:0033a04": "根本說一切有部毘奈耶藥事卷第七"
}