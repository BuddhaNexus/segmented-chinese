{
    "T45n1862_001:0375a02": "No. 1862",
    "T45n1862_001:0375a03": "勸發菩提心集卷上",
    "T45n1862_001:0375a05": "翻經沙門慧沼撰",
    "T45n1862_001:0375a06": "一明菩薩種姓相門　二明發心因緣門　三",
    "T45n1862_001:0375a07": "顯勝負論門　四譬喻讚歎門　五勸發勝劣",
    "T45n1862_001:0375a08": "重廣門　六立誓發願門　七復說發心及哀",
    "T45n1862_001:0375a09": "愍門　八雜明修行及退不退門　九依觀普",
    "T45n1862_001:0375a10": "賢菩薩經懺悔受戒門",
    "T45n1862_001:0375a11": "第一明菩薩種姓相門第一明菩薩種姓相門出瑜伽三十五",
    "T45n1862_001:0375a12": "菩薩有六波羅蜜多種姓相。由此相故。令他",
    "T45n1862_001:0375a13": "了知真是菩薩。且施種姓相者。謂諸菩薩本",
    "T45n1862_001:0375a14": "性樂施。於現堪施。無間平等喜施無悔。雖少",
    "T45n1862_001:0375a15": "能均廣大非小。若無物施。深懷慚恥。於他常",
    "T45n1862_001:0375a16": "好讚勸令施。見能愛悅。於應供養。恭敬奉施。",
    "T45n1862_001:0375a17": "於此他世。無罪利事。若請不請。如理為說。若",
    "T45n1862_001:0375a18": "有怖於王賊水火。施以無畏。能於極怖。隨",
    "T45n1862_001:0375a19": "力拔濟。受他寄物。未甞差違。若負他債。終",
    "T45n1862_001:0375a20": "不抵拒。於共財所。無欺網心。得大財寶。尚",
    "T45n1862_001:0375a21": "不貪著。何況小利。如是等名施種姓相。戒種",
    "T45n1862_001:0375a22": "姓相者。謂諸菩薩本性成就耎品不善身語",
    "T45n1862_001:0375a23": "意業。不極暴惡。於諸有情。不極損惱。雖作惡",
    "T45n1862_001:0375a24": "業。速疾能悔。常行恥愧。不生歡喜。不以刀等",
    "T45n1862_001:0375a25": "惱害有情。性常慈愛。於所應敬。現前禮拜。修",
    "T45n1862_001:0375a26": "和敬業。機捷不愚。善順他心。常先含咲。舒顏",
    "T45n1862_001:0375a27": "平視。遠離顰蹙。先言問訊。知恩報恩。來求質",
    "T45n1862_001:0375a28": "直。不以謟謝。如法求財。不以非法。不以卒",
    "T45n1862_001:0375a29": "暴。喜樂修福。尚㢡勸他。況不自為。聞他種",
    "T45n1862_001:0375b01": "種苦所逼切。過於自身。少罪深怖。何況多罪。",
    "T45n1862_001:0375b02": "一切如法悉與同事。非法不隨。惡心不續。隨",
    "T45n1862_001:0375b03": "生隨捨。賢善尊重實語不誑。於己僕使。尚不",
    "T45n1862_001:0375b04": "苦言。況於他所。如是等類名戒種相。忍種姓",
    "T45n1862_001:0375b05": "相者。謂諸菩薩性於他所遭不饒益。無恚害",
    "T45n1862_001:0375b06": "心。亦不反報。若他諫謝。速能納受。終不結",
    "T45n1862_001:0375b07": "恨。不久懷惡。如是等類名為忍相。精進相者。",
    "T45n1862_001:0375b08": "謂諸菩薩性自翹勤。夙興夜寐。不樂睡眠。所",
    "T45n1862_001:0375b09": "作勇決。樂為不忘。所為事業堅固究竟。終",
    "T45n1862_001:0375b10": "不間廢。大義無怯。不自輕蔑。有力能證難行",
    "T45n1862_001:0375b11": "事業。無畏無憚。能引義利。大事務中尚無",
    "T45n1862_001:0375b12": "深倦。何況小事。如是等類名精進相。靜慮",
    "T45n1862_001:0375b13": "相者。謂諸菩薩性於法義能審思惟。無多散",
    "T45n1862_001:0375b14": "亂。見聞若山巖林邊具人不狎習。離惡眾生。",
    "T45n1862_001:0375b15": "隨順宴默。便生愛樂。性薄煩惱。至遠離處。思",
    "T45n1862_001:0375b16": "量自義。心不極為諸惡尋思之所纏擾。於怨",
    "T45n1862_001:0375b17": "尚慈。況親中庸。見苦生悲。隨力拔濟。性聰",
    "T45n1862_001:0375b18": "敏。於法能受能持思念。久事既憶。亦令他憶。",
    "T45n1862_001:0375b19": "如是等類名靜慮種相。慧種姓相者。謂諸菩",
    "T45n1862_001:0375b20": "薩成俱生慧。能入一切明處境界。性不鈍昧。",
    "T45n1862_001:0375b21": "於放逸處。有力思擇。如是等類名慧種姓。",
    "T45n1862_001:0375b22": "由諸菩薩所有種姓。與如是等功德相應。成",
    "T45n1862_001:0375b23": "就賢善諸白淨法。是故與難得無上如來果",
    "T45n1862_001:0375b24": "位。為證得因。乃至未為白法相違四隨煩惱",
    "T45n1862_001:0375b25": "若具不具之所染污。白法相應若沒染污。如",
    "T45n1862_001:0375b26": "是白法皆不顯現。何如白法相違四惑。謂放",
    "T45n1862_001:0375b27": "逸者。由先串習諸煩惱故。性成猛利長時煩",
    "T45n1862_001:0375b28": "惱。是名第一。又愚癡者。不善巧者依附惡友。",
    "T45n1862_001:0375b29": "是名第二。又為尊長夫主王賊怨敵等拘。不",
    "T45n1862_001:0375c01": "得自在。心迷亂。是名第三。又資生具有匱乏",
    "T45n1862_001:0375c02": "者。顧戀身命。是名第四隨煩惱性。雖具種姓。",
    "T45n1862_001:0375c03": "由四因緣。不能速證無上菩提。何等為四。謂",
    "T45n1862_001:0375c04": "諸菩薩先未值遇諸佛菩薩真善知識為說菩",
    "T45n1862_001:0375c05": "提無顛倒道。是名第一因。又諸菩薩雖遇善",
    "T45n1862_001:0375c06": "友為說正道。而顛倒執。於所正學中顛倒",
    "T45n1862_001:0375c07": "修學。名第二因。又諸菩薩雖遇善友為說正",
    "T45n1862_001:0375c08": "道能正修學。而於加行方便。慢緩不能勇猛",
    "T45n1862_001:0375c09": "熾然精進。名第三因。又諸菩薩。雖遇善友為",
    "T45n1862_001:0375c10": "說正道加行勇猛。善根未熟。資糧未圓。未長",
    "T45n1862_001:0375c11": "時修菩提分法。名第四因。",
    "T45n1862_001:0375c12": "明發心因緣門明發心因緣門",
    "T45n1862_001:0375c13": "發菩提心者。瑜伽發心品云。略有五種。一自",
    "T45n1862_001:0375c14": "性。二行相。三所緣。四功德。五最勝。菩薩最",
    "T45n1862_001:0375c15": "初發心。於諸菩薩所有正願。是初正願普能",
    "T45n1862_001:0375c16": "攝受其餘正願。是故發心以初正願為其自",
    "T45n1862_001:0375c17": "性。又諸菩薩起正願心求菩提時。發如是心。",
    "T45n1862_001:0375c18": "說如是言。願我決定當證無上正等菩提。能",
    "T45n1862_001:0375c19": "作有情一切義利。畢竟安處究竟涅槃及以",
    "T45n1862_001:0375c20": "如來廣大智中。如是發心定自希求無上菩",
    "T45n1862_001:0375c21": "提。及求能作有情義利。是故發心以定希求",
    "T45n1862_001:0375c22": "為其行相。以大菩提及諸有情一切義利為",
    "T45n1862_001:0375c23": "所緣境。最初發心能攝一切菩提分法。殊勝",
    "T45n1862_001:0375c24": "善根為上首。故是善極善。是妙極妙。能盡",
    "T45n1862_001:0375c25": "一切有情處所三業功德相應。又諸菩薩最",
    "T45n1862_001:0375c26": "初發心所起正願。於餘一切希求世間出世",
    "T45n1862_001:0375c27": "間義妙善正願。最為第一。菩薩發心由四種",
    "T45n1862_001:0375c28": "緣四因四力。初四緣者。一謂善男子或善女",
    "T45n1862_001:0375c29": "人。若見諸佛及諸菩薩有不思議神變威力。",
    "T45n1862_001:0376a01": "或從可信聞如是事。既見聞已便作是念。無",
    "T45n1862_001:0376a02": "上菩提具大功德。令安住者及修行者成就",
    "T45n1862_001:0376a03": "如是不思議神變功德威力。由此見聞增上",
    "T45n1862_001:0376a04": "力故。於大菩提深生信解。因斯發起大菩提",
    "T45n1862_001:0376a05": "心。是名第一此應為說佛菩薩所能修學之能證得故令發心。二雖不見",
    "T45n1862_001:0376a06": "聞佛及菩薩神通功德。於菩薩藏聞已深信。",
    "T45n1862_001:0376a07": "由聞正法及深信力故。於如來神變功德深",
    "T45n1862_001:0376a08": "生信解為得如來微妙智故。發菩提心前約自見或聞",
    "T45n1862_001:0376a09": "他佛及菩薩神變功德。據他見佛餘說者。此約依教聞已生信。三或有一類。雖不",
    "T45n1862_001:0376a10": "見聞及以聽說如上正法。而見一切菩薩藏",
    "T45n1862_001:0376a11": "法將欲滅沒。便作是念。菩薩藏法久住於世。",
    "T45n1862_001:0376a12": "能拔無量眾生大苦。我應住持菩薩藏法。發",
    "T45n1862_001:0376a13": "菩提心。為滅無量眾生大苦。由為護持菩薩",
    "T45n1862_001:0376a14": "藏法增上力故。於如來智深生信解。為得如",
    "T45n1862_001:0376a15": "來妙智故。發菩提心。四者或有一類。雖不",
    "T45n1862_001:0376a16": "覩見正法欲滅。而於末劫末世末時。見諸濁",
    "T45n1862_001:0376a17": "惡眾生身心十隨煩惱之所惱亂。謂多愚癡。",
    "T45n1862_001:0376a18": "多無慚愧。多諸慳嫉。多諸憂苦。多諸麁重。多",
    "T45n1862_001:0376a19": "諸煩惱。多諸惡行。多諸放逸。多諸懈怠。多諸",
    "T45n1862_001:0376a20": "不信。見是事已便作是念。大濁惡世於今正",
    "T45n1862_001:0376a21": "起諸隨煩惱所惱亂時。能發下劣獨覺菩提",
    "T45n1862_001:0376a22": "心。尚難可得。況於無上正等菩提能發心者。",
    "T45n1862_001:0376a23": "我當應發大菩提心。令此惡世無量有情。隨",
    "T45n1862_001:0376a24": "學於我起菩提願。由見惡世發心難得增上",
    "T45n1862_001:0376a25": "力故。於大菩提深生信解。因斯發起大菩提",
    "T45n1862_001:0376a26": "心。是名四緣。云何四因。謂諸菩薩種姓具足。",
    "T45n1862_001:0376a27": "是名第一。賴佛菩薩善友攝受。是名第二。於",
    "T45n1862_001:0376a28": "諸眾生多起悲心。是名第三。於極長時生死",
    "T45n1862_001:0376a29": "大苦難行苦行。無有怯畏。是名第四。第一",
    "T45n1862_001:0376b01": "具菩薩種姓。二者具四種相。當知菩薩善友",
    "T45n1862_001:0376b02": "具足。謂諸菩薩所遇善友。性不愚鈍。聰明黠",
    "T45n1862_001:0376b03": "慧。不墮惡見。是名第一善友具足。所遇善友。",
    "T45n1862_001:0376b04": "終不教人行於放逸。亦不授與諸放逸具。是",
    "T45n1862_001:0376b05": "名第二善友具足。所遇善友。終不教人行於",
    "T45n1862_001:0376b06": "惡行。亦不授與諸惡行具。是名第三善友具",
    "T45n1862_001:0376b07": "足。所遇善友。終不勸捨增上信欲受學精進",
    "T45n1862_001:0376b08": "方便功德。而復勸修下劣信欲諸劣功德。謂",
    "T45n1862_001:0376b09": "不勸捨大乘修於二乘。不勸捨勝福慧修劣",
    "T45n1862_001:0376b10": "福慧。是名第四善友具足。由四因緣。當知",
    "T45n1862_001:0376b11": "菩薩於諸眾生多起悲心。謂諸菩薩雖有十",
    "T45n1862_001:0376b12": "方無量無邊無苦世界。而生有苦諸世界中。",
    "T45n1862_001:0376b13": "於中恒有眾苦可得。或時見他隨遭一苦。或",
    "T45n1862_001:0376b14": "時見自一苦觸對。或見自他隨遭一苦觸對",
    "T45n1862_001:0376b15": "逼切。或見二種俱遭多時種種猛利無間大",
    "T45n1862_001:0376b16": "苦觸對逼切。然此菩薩依自種姓自仁賢。依",
    "T45n1862_001:0376b17": "四境處雖不串習。而能發起下中上悲。無有",
    "T45n1862_001:0376b18": "間斷。由四因緣。於諸眾生先起悲心。於極長",
    "T45n1862_001:0376b19": "時種種猛利無間無缺生死大苦難行苦行。",
    "T45n1862_001:0376b20": "尚無怯畏。何況小苦。謂諸菩薩性自勇健堪",
    "T45n1862_001:0376b21": "忍有力。是第一因。性自聰敏能正思惟。具",
    "T45n1862_001:0376b22": "思擇力。是第二因。能於無上正等菩提。成",
    "T45n1862_001:0376b23": "就上品清淨信解。是第三因。於諸眾生。成",
    "T45n1862_001:0376b24": "就上品深心悲愍。是第四因如其次第釋上四因。四力",
    "T45n1862_001:0376b25": "者。謂諸菩薩由自功力。能於無上正等菩提。",
    "T45n1862_001:0376b26": "深生愛樂。是名第一。由他功力。於大菩提。深",
    "T45n1862_001:0376b27": "生愛樂。是名第二。宿習大乘相應善法。今得",
    "T45n1862_001:0376b28": "暫見諸佛菩薩。或暫得聞稱揚讚歎。即能速",
    "T45n1862_001:0376b29": "疾發菩提心。況覩神力聞其正法。是名第三。",
    "T45n1862_001:0376c01": "於現法中。親近善士。聽聞正法。諦思惟等。長",
    "T45n1862_001:0376c02": "時修習種種善法。由此加行發菩提心。名第",
    "T45n1862_001:0376c03": "四力。退菩提心門有四因緣。能令菩薩退菩",
    "T45n1862_001:0376c04": "提心。一種姓不具。二惡友所攝。三於諸眾生",
    "T45n1862_001:0376c05": "悲心微薄。四於極長時生死大苦難行苦行。",
    "T45n1862_001:0376c06": "怯畏驚怖也。",
    "T45n1862_001:0376c07": "顯勝門顯勝門",
    "T45n1862_001:0376c08": "最初發心堅固菩薩。略有二種不共世間甚",
    "T45n1862_001:0376c09": "希奇法。何等為二。一者攝諸眾生皆為眷屬。",
    "T45n1862_001:0376c10": "二者攝眷屬過所不能染。攝眷屬過有其二",
    "T45n1862_001:0376c11": "種。謂於眷屬。饒益損減。染污違順。如是二",
    "T45n1862_001:0376c12": "事。菩薩皆無。最初發心堅固菩薩。於諸眾生。",
    "T45n1862_001:0376c13": "發起二種善勝意樂。一者利益意樂。二安樂",
    "T45n1862_001:0376c14": "意樂。利益意樂者。謂欲從彼諸不善處拔濟",
    "T45n1862_001:0376c15": "眾生。安置善處。安樂意樂者。謂於貧匱無",
    "T45n1862_001:0376c16": "依無怙諸眾生所。離染污心。欲與種種饒益",
    "T45n1862_001:0376c17": "樂具。發心菩薩求菩提故。所攝善法比餘一",
    "T45n1862_001:0376c18": "切所攝善法有二種勝。一因。二果謂所攝善",
    "T45n1862_001:0376c19": "法皆是無上正等菩提能證因故。所證無上",
    "T45n1862_001:0376c20": "是此果故。尚勝二乘。況餘一切世間因果。發",
    "T45n1862_001:0376c21": "心菩薩有二種發心勝利。一者初發心已。即",
    "T45n1862_001:0376c22": "是眾生尊重福田。一切眾生皆應供養。亦作",
    "T45n1862_001:0376c23": "一切眾生父母。二者初發心已。即能攝受無",
    "T45n1862_001:0376c24": "惱害福。此菩薩成就如是無惱害福。得倍輪",
    "T45n1862_001:0376c25": "王護所守護。由得如是護所護故。若寢若寤",
    "T45n1862_001:0376c26": "若迷悶等。一切魍魎人非人等。不能嬈害。又",
    "T45n1862_001:0376c27": "此轉受餘生。由如是福所護攝持故。少病無",
    "T45n1862_001:0376c28": "病不為長時重病所觸。常益眾生。無勞無損。",
    "T45n1862_001:0376c29": "廣說勝事。大莊嚴論第二。菩薩發心有四種",
    "T45n1862_001:0377a01": "大。一勇猛大。謂弘誓精進甚深難作。長時隨",
    "T45n1862_001:0377a02": "順故。二方便大。謂被弘誓鎧。已恒時方便勤",
    "T45n1862_001:0377a03": "精進故。三利益大。謂一切時作自他利故。四",
    "T45n1862_001:0377a04": "出離大。謂為求無上菩提故。菩薩發心以何",
    "T45n1862_001:0377a05": "為根。乃至何為障難究竟等者。以大悲為根",
    "T45n1862_001:0377a06": "本。以利物為依止。以大乘法為所信。以種",
    "T45n1862_001:0377a07": "智為所緣。為求彼故。以勝欲為所乘。欲無",
    "T45n1862_001:0377a08": "上乘故。以大護為所住。住菩薩戒故。以受障",
    "T45n1862_001:0377a09": "為難。起異乘心故。以增善為功德。以福智為",
    "T45n1862_001:0377a10": "自性。以習諸度為出離。以地滿為究竟。由地",
    "T45n1862_001:0377a11": "地勤方便與彼彼相應故。從初世俗發心。謂",
    "T45n1862_001:0377a12": "從地聞持覺解心而發心者。名世俗發心。此",
    "T45n1862_001:0377a13": "由四力。一者友力發心。謂得善知識隨順故。",
    "T45n1862_001:0377a14": "二因力。或過去世曾發心為性故。三者根力。",
    "T45n1862_001:0377a15": "或過去曾行善根所滿足故。四聞力。或處處",
    "T45n1862_001:0377a16": "說法時。無量眾生發菩提心故。顯揚論第二。",
    "T45n1862_001:0377a17": "世俗發心之。謂如有一類。智者前恭敬而",
    "T45n1862_001:0377a18": "住。起增上意發誓願言。長老憶念。或言聖者",
    "T45n1862_001:0377a19": "憶念。或言鄔波陀耶。我如是名。從今日始。發",
    "T45n1862_001:0377a20": "阿耨菩提心。為欲饒益諸有情故。從今已往。",
    "T45n1862_001:0377a21": "願我所修六波羅蜜一切萬行。皆為證得無",
    "T45n1862_001:0377a22": "上菩提故。我今與諸菩薩摩訶薩和合出家。",
    "T45n1862_001:0377a23": "願尊證知我是菩薩。第二第三亦復如是。第",
    "T45n1862_001:0377a24": "一義發心有三種勝。一教授勝。親近正遍知",
    "T45n1862_001:0377a25": "故。二隨順勝。善集福智故。三得果勝。生無",
    "T45n1862_001:0377a26": "分別智。長此發心。名歡喜地。此勝以何為因。",
    "T45n1862_001:0377a27": "有四。一法平等。由通達法無我故。二眾生平",
    "T45n1862_001:0377a28": "等。由至得自他平等故。三所作平等。由令他",
    "T45n1862_001:0377a29": "盡苦如自盡苦故。四佛體平等。由法界與我",
    "T45n1862_001:0377b01": "無別決定能通達故。此第一義發心復有六",
    "T45n1862_001:0377b02": "勝。一生位。二願位。三勇猛。四淨依。五餘巧。",
    "T45n1862_001:0377b03": "六餘出。生勝有四。一種子勝。信大法為種子。",
    "T45n1862_001:0377b04": "二生母勝。般若波羅蜜為生母故。三胎藏勝。",
    "T45n1862_001:0377b05": "大禪定樂為胎藏故。四乳母勝。大悲長養為",
    "T45n1862_001:0377b06": "乳母故。願即十大願。應依瑜伽四十五。如",
    "T45n1862_001:0377b07": "下明。一供養恭敬一切諸佛。二受持一切三",
    "T45n1862_001:0377b08": "世佛法。三隨諸如來轉法輪處。皆往供養聽",
    "T45n1862_001:0377b09": "聞正法。四明諸菩薩所行勝行。五成熟一切",
    "T45n1862_001:0377b10": "有情。如般若說。六了知器界及有情界。七嚴",
    "T45n1862_001:0377b11": "淨一切諸佛國土。八不離一切菩薩諸佛。九",
    "T45n1862_001:0377b12": "利益眾生。猶如藥樹。如如意珠。生遇皆益。十",
    "T45n1862_001:0377b13": "隨所利生。常無休息。非同二乘速入涅槃。如",
    "T45n1862_001:0377b14": "第一供養有三。一一切佛無餘。二供養無餘。",
    "T45n1862_001:0377b15": "有三。一利供養。謂衣服等。二敬供養。謂香華",
    "T45n1862_001:0377b16": "等。三修行供養。謂修信戒等。三恭敬無餘。有",
    "T45n1862_001:0377b17": "三。一給侍恭敬。二迎逆恭敬。三修行恭敬。廣",
    "T45n1862_001:0377b18": "如十地論第三說。十地經又以十盡句成諸",
    "T45n1862_001:0377b19": "大願。何等為十。所謂一眾生界盡。謂一切",
    "T45n1862_001:0377b20": "生生故。二世界盡。謂何處住界。三虛空界盡。",
    "T45n1862_001:0377b21": "謂一切虛空。四法界盡。謂說何等法教化法。",
    "T45n1862_001:0377b22": "五涅槃界盡。隨所化生置何涅槃界故。六佛",
    "T45n1862_001:0377b23": "出世界盡。七如來智界盡。故以何善巧方便",
    "T45n1862_001:0377b24": "如來智盡故。八心所緣界盡。隨所緣心緣界",
    "T45n1862_001:0377b25": "盡故。九佛境界智入界盡。復隨何界佛境界",
    "T45n1862_001:0377b26": "智入盡。十世間轉法輪智轉界盡。發此願勝",
    "T45n1862_001:0377b27": "故。勇猛恒不退。能行難行。永不退故。淨依者",
    "T45n1862_001:0377b28": "依二利生。一知自近菩提。二知利他方便故。",
    "T45n1862_001:0377b29": "巧便勝得進上地方便故。出離勝者善思惟。",
    "T45n1862_001:0377c01": "住諸地中所建立法故。",
    "T45n1862_001:0377c02": "譬喻讚歎門譬喻讚歎門",
    "T45n1862_001:0377c03": "發心喻偈云。如地如淨金。如月如增火。如藏",
    "T45n1862_001:0377c04": "如寶篋。如海如金剛。如山如藥王。如友如如",
    "T45n1862_001:0377c05": "意。如日如美樂。如王如庫倉。如道如車乘。如",
    "T45n1862_001:0377c06": "泉如喜聲。如流亦如雲發心譬如是。譬如地",
    "T45n1862_001:0377c07": "者。最初發心亦復如是。一切佛法能生持故。",
    "T45n1862_001:0377c08": "譬如淨金者。依相應發心亦如是。利益安樂",
    "T45n1862_001:0377c09": "不退壞故。譬如新月。勤相應發心如是。一",
    "T45n1862_001:0377c10": "切善法漸漸增故。譬如增火。極依相應發心",
    "T45n1862_001:0377c11": "如是。益薪火熾積行依極故。譬如火藏。檀",
    "T45n1862_001:0377c12": "波羅蜜相應發心亦如是。以財周給亦無盡",
    "T45n1862_001:0377c13": "故。譬如寶篋。尸羅相應發心亦如是。功德",
    "T45n1862_001:0377c14": "法寶從彼生故。譬如大海。忍波羅蜜相應發",
    "T45n1862_001:0377c15": "心亦如是。諸來違逆心不動故。譬如金剛。進",
    "T45n1862_001:0377c16": "相應發心亦如是。勇猛堅牢不可壞故。譬如",
    "T45n1862_001:0377c17": "山王。禪波羅蜜相應發心亦如是。物無能動。",
    "T45n1862_001:0377c18": "以不亂故。譬如藥王。般若相應發心亦如是。",
    "T45n1862_001:0377c19": "惑智二病此能破故。譬如善友。無量相應發",
    "T45n1862_001:0377c20": "心亦如是。一切時中不捨眾生故。譬如如意。",
    "T45n1862_001:0377c21": "神通相應發心亦如是。隨所欲現能成就故。",
    "T45n1862_001:0377c22": "譬如盛日。攝相應發心亦如是。如日熟穀成",
    "T45n1862_001:0377c23": "熟眾生故。譬如美樂。辨相應發心亦如是。說",
    "T45n1862_001:0377c24": "法教化攝眾生故。譬如國王。量相應發心亦",
    "T45n1862_001:0377c25": "如是。能為正道不壞因故。譬如倉庫。聚相應",
    "T45n1862_001:0377c26": "發心亦如是。福智法財之所聚故。譬如道路。",
    "T45n1862_001:0377c27": "覺分相應發心亦如是。大聖先行餘隨行故。",
    "T45n1862_001:0377c28": "譬如車乘。止觀相應發心亦如是。二輪具足",
    "T45n1862_001:0377c29": "安樂去故。譬如湧泉。總持相應發心亦如是。",
    "T45n1862_001:0378a01": "聞者雖多。法無盡故。譬如喜聲。法印相應發",
    "T45n1862_001:0378a02": "心亦如是。求解脫者所樂聞故。譬如河流。自",
    "T45n1862_001:0378a03": "性相應發心亦如是。無生忍道自然而流。不",
    "T45n1862_001:0378a04": "作意故。譬如大雲。能成世間方便相應發心",
    "T45n1862_001:0378a05": "亦如是。示現八相成道。化眾生故。如無盡",
    "T45n1862_001:0378a06": "意經。有三十二喻。菩薩有四樂。一思利樂。謂",
    "T45n1862_001:0378a07": "思惟於利他時。二得方便樂。謂至得巧方便",
    "T45n1862_001:0378a08": "時。三解義樂。謂解了大乘意時。四證實樂。",
    "T45n1862_001:0378a09": "謂證入法無我時。若人棄捨眾生趣向寂滅。",
    "T45n1862_001:0378a10": "應知是人不得菩薩如是四樂此說不發心菩薩過。次說",
    "T45n1862_001:0378a11": "歎發心者。若菩薩初發大菩提心。爾時依無",
    "T45n1862_001:0378a12": "邊眾生。即得善護。不作諸惡。為此故。是人遠",
    "T45n1862_001:0378a13": "離退墮惡道畏。復次由有善及增故。於樂常",
    "T45n1862_001:0378a14": "喜。由有悲及增故。於苦常喜。為此故。是人遠",
    "T45n1862_001:0378a15": "離退失善道畏。因此發心得不作護謂能善護不作諸惡。",
    "T45n1862_001:0378a16": "偈云。愛他過自愛。忘己利眾生。不為自憎他。",
    "T45n1862_001:0378a17": "豈作不善業。菩薩愛他過於自愛。由此故。忘",
    "T45n1862_001:0378a18": "自身命而利於他。不為自利而損於他。由此",
    "T45n1862_001:0378a19": "故。能於諸眾生絕諸惡業得不退。菩薩以自",
    "T45n1862_001:0378a20": "功德而為自嚴。以利懷喜而為自食。以作意",
    "T45n1862_001:0378a21": "生處而為園地。以神通變化而為戲喜。如是",
    "T45n1862_001:0378a22": "四事。唯菩薩有。二乘人無。既有如是四事。云",
    "T45n1862_001:0378a23": "何當退。次遮思苦心。菩薩既以大悲為體。是",
    "T45n1862_001:0378a24": "故極勤利他雖入阿毘地獄。如遊樂處。菩薩",
    "T45n1862_001:0378a25": "如是。於餘苦中。豈生怖畏。因此怖故而退",
    "T45n1862_001:0378a26": "心耶。諸菩薩以大悲闍梨常在心中。若見眾",
    "T45n1862_001:0378a27": "生受苦。即自生苦。由此道理。自然應作。若待",
    "T45n1862_001:0378a28": "善友勸發。深生極重慚羞。偈云。荷負眾生擔。",
    "T45n1862_001:0378a29": "懈怠醜非勝。為欲解他縛。精進應百倍。菩",
    "T45n1862_001:0378b01": "薩發心以荷負眾生重擔。若去賒緩此是醜",
    "T45n1862_001:0378b02": "事。非為第一端政眾生。菩薩應思若自若他",
    "T45n1862_001:0378b03": "種種急縛。謂惑業生。為解此縛。應須精進",
    "T45n1862_001:0378b04": "百倍過彼聲聞獨覺作所應作。次說隨順行",
    "T45n1862_001:0378b05": "自他利行有六大。大依者。依止大菩提而發心",
    "T45n1862_001:0378b06": "故。大行者。為利自他而發行故。大果者。今得",
    "T45n1862_001:0378b07": "無上大菩提故。大取者。初發心時攝一切眾",
    "T45n1862_001:0378b08": "生故。大忍者。發行時忍一切大苦故。大義",
    "T45n1862_001:0378b09": "者。得果時廣利一切眾生業成就故。復有四",
    "T45n1862_001:0378b10": "大。一勝出大。於三有五趣中而勝出故。二寂",
    "T45n1862_001:0378b11": "靜大。隨向無住處涅槃故。三功德大。福智",
    "T45n1862_001:0378b12": "二聚增長故。四者利物大。常依大悲不捨眾",
    "T45n1862_001:0378b13": "生故。依發菩提心論初意。讚勸發心。說諸",
    "T45n1862_001:0378b14": "功德所修勝行能有對治利益。讚佛菩薩及",
    "T45n1862_001:0378b15": "以法僧種種功德。令其發心云。諸佛子若佛",
    "T45n1862_001:0378b16": "弟子受持佛語。能為眾生演說法者。應先稱",
    "T45n1862_001:0378b17": "揚佛之功德。眾生聞已乃能發心。求佛智慧。",
    "T45n1862_001:0378b18": "以發心故。佛種不斷。若比丘比丘尼優婆塞",
    "T45n1862_001:0378b19": "優婆夷。念佛念法。又念如來行菩薩道時。為",
    "T45n1862_001:0378b20": "求法故阿僧祇劫受諸勤苦。此意應念佛恩",
    "T45n1862_001:0378b21": "勤苦求法為我等故。今應如是為報佛恩。適",
    "T45n1862_001:0378b22": "為他說令其發心修菩薩行。以如是念。為菩",
    "T45n1862_001:0378b23": "薩說法乃至一偈。菩薩得聞是法。示教利喜。",
    "T45n1862_001:0378b24": "當種善根修習佛法。得無上菩提。為斷無量",
    "T45n1862_001:0378b25": "眾生無始生死諸苦惱故。欲成無量身心精",
    "T45n1862_001:0378b26": "進。深發大願。行大方便。起大慈悲。求大智",
    "T45n1862_001:0378b27": "慧乃至如來無見頂相。求如是等諸佛大法。",
    "T45n1862_001:0378b28": "當知法無量故。福德果報亦無量。",
    "T45n1862_001:0378b29": "勸發勝劣重廣門勸發勝劣重廣門",
    "T45n1862_001:0378c01": "次說發心勝劣云。如來說言。如諸菩薩最初",
    "T45n1862_001:0378c02": "發心下劣一念福德果報。百千萬劫說不能",
    "T45n1862_001:0378c03": "盡。況復一日一月一歲乃至百歲。所習諸心",
    "T45n1862_001:0378c04": "福德果報。豈可說盡。何以故。菩薩所行無",
    "T45n1862_001:0378c05": "盡。欲令一切眾生皆住無生法忍。得無上菩",
    "T45n1862_001:0378c06": "提故。次舉喻顯勝云。諸佛子菩薩初始發菩",
    "T45n1862_001:0378c07": "提心。譬如大海初漸起時。當知皆為下中上",
    "T45n1862_001:0378c08": "價乃至無價如意寶珠。作所住處。此寶皆從",
    "T45n1862_001:0378c09": "大海生故。菩薩發心亦復如是。為三乘人禪",
    "T45n1862_001:0378c10": "定智慧一切功德之所生處。復次又如三千",
    "T45n1862_001:0378c11": "大千世界初漸起時。當知便為二十五有其",
    "T45n1862_001:0378c12": "中所有一切眾生。悉皆荷負作依止處。菩薩",
    "T45n1862_001:0378c13": "亦爾。初漸起時。普為一切無量眾生。所謂六",
    "T45n1862_001:0378c14": "道四生。正見邪見。修善習惡。持戒毀戒。尊奉",
    "T45n1862_001:0378c15": "三寶。謗毀正法。諸魔外道。沙門梵志。乃至四",
    "T45n1862_001:0378c16": "姓。一切荷負作依止處。次發心相菩提。以",
    "T45n1862_001:0378c17": "大慈悲為本。今說菩薩修慈悲等。廣說修於",
    "T45n1862_001:0378c18": "慈悲喜捨所緣行相。以喻說境界。舉大地塵",
    "T45n1862_001:0378c19": "大海水一三千乃至十方難知限量等。既所",
    "T45n1862_001:0378c20": "緣生界遐不可盡。菩薩發心悉能遍覆如是",
    "T45n1862_001:0378c21": "眾生。云何諸佛子。是菩提心豈可盡耶。若有",
    "T45n1862_001:0378c22": "菩薩。聞如是說。不驚不怖。不退不沒。當知是",
    "T45n1862_001:0378c23": "人決定能發菩提之心。假令無量諸佛如來。",
    "T45n1862_001:0378c24": "於無量劫讚其功德。亦不可盡。何以故。以",
    "T45n1862_001:0378c25": "菩提心無限齊故。次說發菩提心因緣云。若",
    "T45n1862_001:0378c26": "諸菩薩親近善知識。供養諸佛。修集善根。志",
    "T45n1862_001:0378c27": "求勝法。心常柔和。遭苦能忍。慈悲淳厚。深心",
    "T45n1862_001:0378c28": "平等。信樂大乘。求佛智慧。若人能具如是十",
    "T45n1862_001:0378c29": "法。乃能發阿耨菩提之心。且親近善友有八。",
    "T45n1862_001:0379a01": "大莊嚴論第九偈云。調靜除德增。有勇阿含",
    "T45n1862_001:0379a02": "富。覺真善說法。悲深離退減。此偈明第一依",
    "T45n1862_001:0379a03": "親近。善友具足十種功德者。應堪親近。何謂",
    "T45n1862_001:0379a04": "為十。一調伏。謂與戒相應。由根調故。二寂",
    "T45n1862_001:0379a05": "靜。謂與定相應。由內攝故。三惑除。謂信念與",
    "T45n1862_001:0379a06": "慧相應。煩惱斷故。四德增。謂戒定慧具不缺",
    "T45n1862_001:0379a07": "減故。五有勇。謂利益他時不疲倦故。六經富。",
    "T45n1862_001:0379a08": "謂得多聞故。七覺真。謂了實義故。八善說。不",
    "T45n1862_001:0379a09": "顛倒故。九悲深。絕希望故。十離退。於一切時",
    "T45n1862_001:0379a10": "恭敬說故此所應親近善友相。二物親近有三。一財。謂",
    "T45n1862_001:0379a11": "恭敬供養。二身。謂隨順給侍。三心。謂給侍時",
    "T45n1862_001:0379a12": "身心相應。三緣起親近善友有三。一願樂。二",
    "T45n1862_001:0379a13": "知時。三除慢。四迴向親近。不為貪著利養。但",
    "T45n1862_001:0379a14": "為隨順修行故。五因親近。如所教授隨順修",
    "T45n1862_001:0379a15": "行為親近因。何以故。以此隨順。令彼善友心",
    "T45n1862_001:0379a16": "生歡喜故。六智親近。為善解三乘自乘令成",
    "T45n1862_001:0379a17": "故。七田親近善友。謂嚴淨土。云何名田。以自",
    "T45n1862_001:0379a18": "所聞法。於眾生相續中而建立故。隨所住佛",
    "T45n1862_001:0379a19": "土修清淨因故。八依止親近者。但以法利具",
    "T45n1862_001:0379a20": "足為依止。是故親近善友。不以財利具足為",
    "T45n1862_001:0379a21": "依止。親近善友差別者有六。一因果差別。謂",
    "T45n1862_001:0379a22": "過去親近為因。現在為果。現在為因。未來為",
    "T45n1862_001:0379a23": "果。二隨法差別。謂善知識所說法門。隨其",
    "T45n1862_001:0379a24": "差別而修行故。三內外差別。自親近為內。令",
    "T45n1862_001:0379a25": "他親近為外。四麁細差別。自聽為麁。內心思",
    "T45n1862_001:0379a26": "惟為細。五勝劣差別。有慢親近為劣。無慢親",
    "T45n1862_001:0379a27": "近為勝。六遠近差別。現趣為近。生報親近為",
    "T45n1862_001:0379a28": "遠。生報後報無間隔世近遠如次。云何名最",
    "T45n1862_001:0379a29": "勝親近有五。一淨信。於親近處生淨信故。二",
    "T45n1862_001:0379b01": "深心。此中有九。一味心。二隨喜心。三希望",
    "T45n1862_001:0379b02": "心。四無厭心。五廣大心。六勝喜心。七勝利",
    "T45n1862_001:0379b03": "心。八無染心。九善淨心。三神通。謂依虛空藏",
    "T45n1862_001:0379b04": "等三昧。而親近故。四方便。謂依無分別智攝",
    "T45n1862_001:0379b05": "故。五和合者。謂大菩薩以一果入一切果故",
    "T45n1862_001:0379b06": "彼十種行一一應說之。復有四緣。一思惟諸佛。發菩提心。",
    "T45n1862_001:0379b07": "復有五種。一者思惟十方三世諸佛。初始發",
    "T45n1862_001:0379b08": "心具煩惱性。亦如我今。終成正覺。為無上尊。",
    "T45n1862_001:0379b09": "以此緣故發菩提心。二者思惟三世諸佛發",
    "T45n1862_001:0379b10": "大勇猛。各各能得無上菩提。若此菩提可得",
    "T45n1862_001:0379b11": "法。我亦應得。以此緣故。三者思惟三世諸佛",
    "T45n1862_001:0379b12": "發大明慧。於無明㲉建立勝心。積集苦行。皆",
    "T45n1862_001:0379b13": "能自拔超出三界。我亦如是當自拔濟。緣此",
    "T45n1862_001:0379b14": "事故。四者思惟三世諸佛為人中雄。皆度生",
    "T45n1862_001:0379b15": "死煩惱大海。我亦丈夫亦當能度。緣此事故。",
    "T45n1862_001:0379b16": "五者思惟三世諸佛發大精進。捨身命財求",
    "T45n1862_001:0379b17": "一切智。我今亦當隨學諸佛。緣此事故。觀身",
    "T45n1862_001:0379b18": "過患。發菩提心。復有五種。一者自觀我身",
    "T45n1862_001:0379b19": "五陰四大俱能興造無量惡業。欲捨離故。二",
    "T45n1862_001:0379b20": "者自觀我身九孔常流臭穢不淨。生厭離故。",
    "T45n1862_001:0379b21": "三者自觀我身有貪瞋癡無量煩惱燒然善",
    "T45n1862_001:0379b22": "心。欲滅除故。四者自觀我身如泡如沫念念",
    "T45n1862_001:0379b23": "生滅是可捨法。欲棄捐故。五者自觀我身無",
    "T45n1862_001:0379b24": "明所覆常造惡業輪迴五趣。無利益故。求最",
    "T45n1862_001:0379b25": "勝果。發菩提心。復有五事。一者見諸如來相",
    "T45n1862_001:0379b26": "好莊嚴光明清徹遇者除惱。為修集故。二者",
    "T45n1862_001:0379b27": "見諸如來法身常住清淨無染。為修集故。三",
    "T45n1862_001:0379b28": "者見諸如來有戒定慧解脫解脫知見清淨法",
    "T45n1862_001:0379b29": "聚。為修集故。四者見諸如來有十力四無畏",
    "T45n1862_001:0379c01": "大悲三念。為修集故。五者見諸如來有一切",
    "T45n1862_001:0379c02": "智。憐愍眾生慈悲普覆。能為一切愚迷正道。",
    "T45n1862_001:0379c03": "為修集故。慈愍眾生。發菩提心。復有五事。一",
    "T45n1862_001:0379c04": "者見諸眾生為無明所纏故。二者見諸眾生",
    "T45n1862_001:0379c05": "為眾苦所纏。三者見諸眾生集不善業。四者",
    "T45n1862_001:0379c06": "見諸眾生造極重惡。五者見諸眾生不修正",
    "T45n1862_001:0379c07": "法無明所纏。復有四事。一者見諸眾生為癡",
    "T45n1862_001:0379c08": "愛所惑受大劇苦。二見諸眾生不信因果造",
    "T45n1862_001:0379c09": "作惡業。三見諸眾生捨離正法信受邪法。四",
    "T45n1862_001:0379c10": "見諸眾生沒煩惱河。四流所漂眾苦所纏。復",
    "T45n1862_001:0379c11": "有四事。一見諸眾生畏生老病死。不求解脫",
    "T45n1862_001:0379c12": "而復造業。二見諸眾生憂悲苦惱而常造作",
    "T45n1862_001:0379c13": "無有休息。三見諸眾生愛別離苦而不覺悟",
    "T45n1862_001:0379c14": "方便染著。四者見諸眾生怨憎會苦常起嫌",
    "T45n1862_001:0379c15": "嫉更復造惡集不善業。復有四事。一見諸眾",
    "T45n1862_001:0379c16": "生為愛欲故造作諸惡。二見諸眾生知欲生",
    "T45n1862_001:0379c17": "苦而不捨欲。三見眾生雖欲求樂不具戒足。",
    "T45n1862_001:0379c18": "四見眾生雖不樂苦造苦不息造極重惡。復",
    "T45n1862_001:0379c19": "有四事。一者眾生毀犯重戒。雖復憂懼而猶",
    "T45n1862_001:0379c20": "放逸。二見眾生興造極惡。五無間苦凶頑。自",
    "T45n1862_001:0379c21": "蔽不生慚愧。三見眾生謗毀大乘方等正法。",
    "T45n1862_001:0379c22": "專愚自執方起憍慢。四見眾生雖懷聰哲而",
    "T45n1862_001:0379c23": "具斷善根。反自貢高永無改悔。不修正法。復",
    "T45n1862_001:0379c24": "有四事。一見眾生生於八難不聞正法不知",
    "T45n1862_001:0379c25": "修善。二見眾生值佛出世聞說正法不能受",
    "T45n1862_001:0379c26": "持。三見眾生染習外道苦身修業永不出離。",
    "T45n1862_001:0379c27": "四見眾生修得非想非非想定謂是涅槃。善",
    "T45n1862_001:0379c28": "報既盡還墮三塗。菩薩見諸眾生無明造業。",
    "T45n1862_001:0379c29": "長夜受苦。捨離正法。迷於出路。為是等故。發",
    "T45n1862_001:0380a01": "大慈悲。志求菩提。如救頭然。一切眾生有苦",
    "T45n1862_001:0380a02": "惱者。我當拔濟令無有餘。諸佛子我今略說",
    "T45n1862_001:0380a03": "初行菩薩緣事發心。",
    "T45n1862_001:0380a04": "立誓發願門立誓發願門",
    "T45n1862_001:0380a05": "發願立誓。菩薩云何發趣菩提。以何業行成",
    "T45n1862_001:0380a06": "就菩提。發心菩薩住乾慧地。先當堅固發於",
    "T45n1862_001:0380a07": "正願。攝受一切無量眾生。我求無上菩提。救",
    "T45n1862_001:0380a08": "護度脫。令無有餘。皆令究竟無餘涅槃。是故",
    "T45n1862_001:0380a09": "初始發心大悲為首。以悲心故。能發轉勝十",
    "T45n1862_001:0380a10": "大正願。何謂為十。一願我先世及以今身所",
    "T45n1862_001:0380a11": "種善根。施與一切。悉共迴向無上菩提。令我",
    "T45n1862_001:0380a12": "此願念念增長。生生不忘。為陀羅尼之所守",
    "T45n1862_001:0380a13": "護。二願我迴向大菩提已。以此善根。於一",
    "T45n1862_001:0380a14": "切生處。常得供養一切諸佛。恒常不生無佛",
    "T45n1862_001:0380a15": "國土。三願我得生諸佛國已。常得親近隨侍",
    "T45n1862_001:0380a16": "左右。如影隨形。無剎那頃遠離諸佛。四願我",
    "T45n1862_001:0380a17": "得近佛已。隨所應為我說法。即得成就菩薩",
    "T45n1862_001:0380a18": "五通五願得通已。即達世諦假名流布。了第",
    "T45n1862_001:0380a19": "一義。得正法智。六願我得正法智已。以無厭",
    "T45n1862_001:0380a20": "心。為生說法。示教利喜。皆令開解。七願我開",
    "T45n1862_001:0380a21": "解諸眾生已。以佛神力。遍至十方無餘世界。",
    "T45n1862_001:0380a22": "供養諸佛。聽受正法。廣攝眾生。八願於諸佛",
    "T45n1862_001:0380a23": "所聞正法已。即能隨轉清淨輪。十方世界一",
    "T45n1862_001:0380a24": "切眾生。聽我法者。聞我名者。即得捨離一",
    "T45n1862_001:0380a25": "切煩惱發菩提心。九願我能令一切眾生發",
    "T45n1862_001:0380a26": "菩提已。常隨將護。除無利益。與無量樂。捨身",
    "T45n1862_001:0380a27": "命財。攝受眾生。荷負正法。十者願我能荷負",
    "T45n1862_001:0380a28": "正法已。雖行正法。心無所行。如諸菩薩行於",
    "T45n1862_001:0380a29": "正法而無所行亦無不行。為化眾生。不捨正",
    "T45n1862_001:0380b01": "願。次立決定誓者。有五事持。一能堅固其心。",
    "T45n1862_001:0380b02": "二能制伏煩惱。三能遮放逸。四破五蓋。五",
    "T45n1862_001:0380b03": "能勤修六波羅蜜。云何立誓。若有人來種種",
    "T45n1862_001:0380b04": "求索。我於爾時隨有施與。乃至不生一念慳",
    "T45n1862_001:0380b05": "悋。若生惡心如彈指頃。以施因緣求淨報者。",
    "T45n1862_001:0380b06": "我即欺誑十方世界無量諸佛。於未來世。亦",
    "T45n1862_001:0380b07": "當必定不成無上菩提。若我持戒。乃至失命",
    "T45n1862_001:0380b08": "建立淨心。誓無悔心。若我修忍。為他侵害乃",
    "T45n1862_001:0380b09": "至割截。常生慈心。誓不恚礙。若修精進。逢寒",
    "T45n1862_001:0380b10": "暑王賊水火師子虎狼無水穀處。要必堅固。",
    "T45n1862_001:0380b11": "誓不退沒。若我修禪。為外事惱不得攝心。要",
    "T45n1862_001:0380b12": "繫念境。誓不暫起非法亂想。若修智慧。觀",
    "T45n1862_001:0380b13": "一切法。如真實性。隨順受持。於善不善有為",
    "T45n1862_001:0380b14": "無為生死涅槃。不起二見。若我心悔恚礙退",
    "T45n1862_001:0380b15": "沒亂想起於二見。如彈指頃。而以戒忍精進",
    "T45n1862_001:0380b16": "禪智求淨報者。我即欺誑十方世界無量無",
    "T45n1862_001:0380b17": "邊阿僧祇現在諸佛。於未來不證菩提。菩薩",
    "T45n1862_001:0380b18": "以十大願持正法行。以六大誓制放逸心。必",
    "T45n1862_001:0380b19": "能精進修集六波羅蜜。成無上菩提。瑜伽四",
    "T45n1862_001:0380b20": "十五有五大願及十大願。五願者。一發心願。",
    "T45n1862_001:0380b21": "二受生願。三所行願。四正願。五大願。若諸菩",
    "T45n1862_001:0380b22": "薩於其無上正等菩提。最初發心。名發心願。",
    "T45n1862_001:0380b23": "若諸菩薩願於當來世。往生隨順饒益有情",
    "T45n1862_001:0380b24": "諸善趣中。名受生願。若諸菩薩願能無倒思",
    "T45n1862_001:0380b25": "擇諸法願。於境界修無量等殊勝善法。名所",
    "T45n1862_001:0380b26": "行願。若諸菩薩願於當來攝受一切菩薩善",
    "T45n1862_001:0380b27": "法。攝受一切所有功德。名為正願。菩薩大",
    "T45n1862_001:0380b28": "願當知。即從正願所出。十大願者。若諸菩薩",
    "T45n1862_001:0380b29": "願於當來。以一切種上妙供具。供養無量無",
    "T45n1862_001:0380c01": "邊如來。名第一願。若諸菩薩此言流至第十。願於當",
    "T45n1862_001:0380c02": "來。攝受防護諸佛正法。傳持法眼。令無斷壞。",
    "T45n1862_001:0380c03": "名第二願。願於當來。從覩史多宮降下。如前",
    "T45n1862_001:0380c04": "乃至入涅槃。名第三願。願於當來。行一切",
    "T45n1862_001:0380c05": "種菩薩正行。名第四願。願於當來。普能成熟",
    "T45n1862_001:0380c06": "一切有情。名第五願。願於當來。一切世界皆",
    "T45n1862_001:0380c07": "能示現。名第六願。願於當來。普能淨修一切",
    "T45n1862_001:0380c08": "佛土。名第七願。願於當來。一切菩薩皆同一",
    "T45n1862_001:0380c09": "種意樂加行。趣入大乘。名第八願。願於當來。",
    "T45n1862_001:0380c10": "所有一切無倒加行。皆不唐捐。名第九願。願",
    "T45n1862_001:0380c11": "於當來。速證無上正等菩提。名第十願。四十",
    "T45n1862_001:0380c12": "七云。由得清淨勝意樂故。為欲供養最勝有",
    "T45n1862_001:0380c13": "情真實福田大師法王。是故引發第一大願。",
    "T45n1862_001:0380c14": "為欲受持彼所宣說無上正法。是故引發第",
    "T45n1862_001:0380c15": "二大願。為欲勸請轉未曾有妙正法輪。是故",
    "T45n1862_001:0380c16": "引發第三大願。為欲隨彼行菩薩行。是故引",
    "T45n1862_001:0380c17": "發第四大願。為欲成熟彼器有情。是故引發",
    "T45n1862_001:0380c18": "第五大願。為欲往趣諸佛國土。奉見如來。承",
    "T45n1862_001:0380c19": "事供養正法。是故引發第六大願。為淨修",
    "T45n1862_001:0380c20": "治自佛國土。是故引發第七大願。為於一切",
    "T45n1862_001:0380c21": "在所生處。常不遠離諸佛菩薩。與諸菩薩常",
    "T45n1862_001:0380c22": "同一味意樂加行。是故引發第八大願。常為",
    "T45n1862_001:0380c23": "利益一切有情。曾無空過。是故引發第九大",
    "T45n1862_001:0380c24": "願。為證無上正等菩提。作諸佛事。是故引發",
    "T45n1862_001:0380c25": "第十大願。",
    "T45n1862_001:0380c26": "復說發心及哀愍門復說發心及哀愍門",
    "T45n1862_001:0380c27": "文殊師利問菩提心論云。有十種發。一者身",
    "T45n1862_001:0380c28": "發。欲令眾生身業清淨故。二口發。欲令眾生",
    "T45n1862_001:0380c29": "口業清淨故。三者意發。欲令眾生意業清淨",
    "T45n1862_001:0381a01": "故論釋云。為遠離身口意業一切惡行。發大精進也。四者內發。以不虛妄",
    "T45n1862_001:0381a02": "分別一切諸眾生故論云。以化一切眾生。令學彼處。不虛分別者。以不著",
    "T45n1862_001:0381a03": "諸法故。五者外發。於一切眾生。平等行故論云以遠離增",
    "T45n1862_001:0381a04": "愛故。六者智發。以具足佛智清淨故論云。以平等教化一切眾",
    "T45n1862_001:0381a05": "生故。七清淨國土發。以示一切諸佛國土功德",
    "T45n1862_001:0381a06": "莊嚴故論云。以如實知心。便隨相應說法故。十無為智滿足心發。",
    "T45n1862_001:0381a07": "以不著三界故論云。以證實法。不三界故。又離虛妄法故。瑜伽七十",
    "T45n1862_001:0381a08": "二有十發心。謂世俗受發心。得法性發心。不",
    "T45n1862_001:0381a09": "決定發心。決定發心。不清淨發心。清淨發",
    "T45n1862_001:0381a10": "心。羸劣發心。強盛發心。未成果發心。已成果",
    "T45n1862_001:0381a11": "發心。未入正性離生。名世俗發心。已入正性",
    "T45n1862_001:0381a12": "離生。名得法性發。已離遠近。名不決定發。與",
    "T45n1862_001:0381a13": "此相違。名決定發。隨他轉。或被陵逼。或怖或",
    "T45n1862_001:0381a14": "誑。或為利養。此等發心。名不清淨。與此相",
    "T45n1862_001:0381a15": "違。名為清淨。為貪瞋癡纏所蔽伏。捨於正法。",
    "T45n1862_001:0381a16": "處於邪行。名羸劣發。與此相違。名為強盛。謂",
    "T45n1862_001:0381a17": "勝解乃至十地。名未成果。謂如來地。名已成",
    "T45n1862_001:0381a18": "果。瑜伽四十七。謂諸菩薩有五真實菩薩之",
    "T45n1862_001:0381a19": "相。若成就者。墮菩薩數。何等為五。一者哀",
    "T45n1862_001:0381a20": "愍。二者愛語。三者勇猛。四者舒手惠施。五者",
    "T45n1862_001:0381a21": "能解甚深義。此各有五種。一自性。二依處。三",
    "T45n1862_001:0381a22": "果利。四次第。五相攝。哀愍依處略有五種。一",
    "T45n1862_001:0381a23": "有苦有情。二惡行有情三放逸有情。四邪行",
    "T45n1862_001:0381a24": "有情。五煩惱隨眠有情。三塗八難為有苦。諸",
    "T45n1862_001:0381a25": "不律儀為惡行。視樂一切染污境界。為放逸。",
    "T45n1862_001:0381a26": "依諸妄見。修行種種苦解脫行。於惡說法毘",
    "T45n1862_001:0381a27": "奈耶中。而出家者。名為邪行。煩惱可知。果利",
    "T45n1862_001:0381a28": "者。於諸有情。最初能斷怨害嫌恨。菩薩哀",
    "T45n1862_001:0381a29": "愍普於一切利有情事。皆能修作。心無怯劣。",
    "T45n1862_001:0381b01": "於此加行。嘗無厭倦。多住哀愍。能攝無罪。現",
    "T45n1862_001:0381b02": "法樂住。及饒益他。又如世尊所說修慈所得",
    "T45n1862_001:0381b03": "勝利。謂於現身毒藥刀仗不加害。名哀愍果",
    "T45n1862_001:0381b04": "利。七相憐愍。謂諸菩薩於諸有情。深心發",
    "T45n1862_001:0381b05": "起七相憐愍。以諸菩薩具憐愍故。名善意樂。",
    "T45n1862_001:0381b06": "何名七相。一無畏憐愍。二如理憐愍。三無倦。",
    "T45n1862_001:0381b07": "四無求。五無染。六廣大。七平等。謂諸菩薩於",
    "T45n1862_001:0381b08": "有情所。非怖畏故而憐愍。現行隨順身語意",
    "T45n1862_001:0381b09": "業。適可其心。利益安樂。名無畏憐愍。於諸有",
    "T45n1862_001:0381b10": "情。終不以非法非律非賢善法及以非處勸",
    "T45n1862_001:0381b11": "授有情。名如理。於諸有情。隨其所宜。發起一",
    "T45n1862_001:0381b12": "切饒益事業。曾無厭倦。名無倦。不待求請。自",
    "T45n1862_001:0381b13": "起憐愍。為作饒益。名無求。無愛染心而起憐",
    "T45n1862_001:0381b14": "愍。謂饒益他。不祈恩報。亦不希望當來可",
    "T45n1862_001:0381b15": "愛諸果異熟。名無染。謂於一切諸有情所。雖",
    "T45n1862_001:0381b16": "遭一切不饒益事。而不棄捨。菩薩自身寧受",
    "T45n1862_001:0381b17": "非愛。終不以惡欲加於彼。名廣大。普於一切",
    "T45n1862_001:0381b18": "諸有情類。平等平等。於有情界。無有分限。是",
    "T45n1862_001:0381b19": "名平等憐愍。菩薩與此七種行相憐愍相應。",
    "T45n1862_001:0381b20": "名善意樂極善意樂。七十二云。復次若於五",
    "T45n1862_001:0381b21": "種有情眾中。起邪行時。說名無哀無愍無有",
    "T45n1862_001:0381b22": "傷嘆。一於乞求者。二於危厄者。三於有恩者。",
    "T45n1862_001:0381b23": "四於樂樂者。五於樂法者。乞求有五。乞四事",
    "T45n1862_001:0381b24": "為四。五求救護。危厄亦五。一艱乏者。二住迷",
    "T45n1862_001:0381b25": "亂者。三來歸依者。四相投委者。五來拜覲者。",
    "T45n1862_001:0381b26": "其有恩者亦有五種。一母。二父。三妻子。四",
    "T45n1862_001:0381b27": "奴婢僕使。五朋友兄弟。樂樂亦有五。一愛",
    "T45n1862_001:0381b28": "樂事業興盛樂。二不乖離樂。三苦遠樂。四解",
    "T45n1862_001:0381b29": "疲倦樂。五求勝進樂。樂法亦有五。一樂說正",
    "T45n1862_001:0381c01": "法。二樂受持讀誦。三樂論議決擇。四樂教授",
    "T45n1862_001:0381c02": "教誡。五樂法隨法行。此中邪行者。謂於是中。",
    "T45n1862_001:0381c03": "或作加行。或不作加行。或不饒益加行故。或",
    "T45n1862_001:0381c04": "中庸加行故。應知其相。",
    "T45n1862_001:0381c05": "雜明修行及退不退門雜明修行及退不退門",
    "T45n1862_001:0381c06": "四十六。菩薩修無上菩提有五希奇。一於諸",
    "T45n1862_001:0381c07": "有情。非有因緣而生親愛。二唯為饒益諸有",
    "T45n1862_001:0381c08": "情故。常處生死。忍無量苦。三於多煩惱難",
    "T45n1862_001:0381c09": "伏有情。善能解了調伏方便。四於極難解真",
    "T45n1862_001:0381c10": "實義理能隨悟入。五具不思議大威神力。由",
    "T45n1862_001:0381c11": "五種相。普於有情。其心平等。一者菩薩最初",
    "T45n1862_001:0381c12": "發心願大菩提。如是亦為利益一切有情故。",
    "T45n1862_001:0381c13": "起平等心。二者於諸有情。住哀愍俱平等之",
    "T45n1862_001:0381c14": "心。三於諸有情。深心發起一子愛俱平等之",
    "T45n1862_001:0381c15": "心。四知一有情所有法性即是一切有情法",
    "T45n1862_001:0381c16": "性。以法性平等俱行之心。於諸有情。住平",
    "T45n1862_001:0381c17": "等心。五於一切有情。行利益行。亦復如是以",
    "T45n1862_001:0381c18": "利心俱。於諸有情。住平等心。由五種相。於其",
    "T45n1862_001:0381c19": "有恩諸有情所。現前酬報。一者安處有情。令",
    "T45n1862_001:0381c20": "學己德。二者方便安處。令學他德。三者無依",
    "T45n1862_001:0381c21": "無怙。有苦有貧。隨力隨能。作依怙等。四者勸",
    "T45n1862_001:0381c22": "令供養諸佛如來。五者令於如來所說正法。",
    "T45n1862_001:0381c23": "受持讀誦書寫供養。菩薩於五處。常當欣讚。",
    "T45n1862_001:0381c24": "一值佛出世。常得承事。二於諸佛所。常聞",
    "T45n1862_001:0381c25": "六種波羅蜜多菩薩藏法。三者於一切種成",
    "T45n1862_001:0381c26": "就有情。常有勢力。四能於無上正等菩提。堪",
    "T45n1862_001:0381c27": "任速證。五證菩提已。諸弟子眾常和無諍。又",
    "T45n1862_001:0381c28": "諸菩薩隨順退法。當知有五。一不敬正法及",
    "T45n1862_001:0381c29": "說法師。二放逸懈怠。三於諸煩惱。親近執著。",
    "T45n1862_001:0382a01": "四於諸惡行。親近執著。五與餘菩薩。挍量勝",
    "T45n1862_001:0382a02": "劣。起增上慢。與上相違。名順勝法。發菩提心",
    "T45n1862_001:0382a03": "論下云。菩薩修習六波羅蜜。求無上菩提者。",
    "T45n1862_001:0382a04": "應離七法。一者離惡知識。惡知識者。所謂",
    "T45n1862_001:0382a05": "教人捨離上信上欲上精進。集眾雜行。二者",
    "T45n1862_001:0382a06": "離於女色貪著嗜欲。染習世人而專俗事。三",
    "T45n1862_001:0382a07": "者離於惡覺自觀形容。貪悋愛重染著守護。",
    "T45n1862_001:0382a08": "謂可久保。四者離瞋恚舉慢嫉忘。興起諍",
    "T45n1862_001:0382a09": "訟。壞亂善心。五者離於放逸憍慢懈怠。自恃",
    "T45n1862_001:0382a10": "小善。輕蔑於人。六離於外道書論。及世文頌",
    "T45n1862_001:0382a11": "綺飾文詞。非佛所說。不應讚誦。七者不應親",
    "T45n1862_001:0382a12": "近邪見惡見。如是七法所應遠離。如來說言。",
    "T45n1862_001:0382a13": "不見更有餘法深障佛道如此七法。若欲速",
    "T45n1862_001:0382a14": "得無上菩提。當修七法。大意翻前七所修行。",
    "T45n1862_001:0382a15": "文殊問經論云。有天子。名月淨光德。問文殊",
    "T45n1862_001:0382a16": "師利言。菩薩初觀於何法故行菩薩行。依何",
    "T45n1862_001:0382a17": "法故行菩薩行。文殊師利答言。天子諸菩薩",
    "T45n1862_001:0382a18": "行以大悲為本。為諸眾生。又問。大悲以何為",
    "T45n1862_001:0382a19": "本。答以直心為本。又問。直心以何為本。答以",
    "T45n1862_001:0382a20": "於一切眾生平等心為本。又問。於一切平等",
    "T45n1862_001:0382a21": "心以何為本。答以無異離異行為本。又問。無",
    "T45n1862_001:0382a22": "異離異行以何為本。答以深淨心為本。又問。",
    "T45n1862_001:0382a23": "深淨心以何為本。答以阿耨菩提心為本。又",
    "T45n1862_001:0382a24": "問。阿耨菩提心以何為本。答以六波羅蜜為",
    "T45n1862_001:0382a25": "本。又問。六波羅蜜以何為本。答以方便慧",
    "T45n1862_001:0382a26": "為本。又問。方便慧以何為本。答以不放逸為",
    "T45n1862_001:0382a27": "本。又問。不放逸心以何為本。答以三善行為",
    "T45n1862_001:0382a28": "本。又問。三善行以何為本。答以十善道為本。",
    "T45n1862_001:0382a29": "又問。十善道以何為本。答以持戒為本。又問。",
    "T45n1862_001:0382b01": "持戒以何為本。答以正憶念為本。又問。正憶",
    "T45n1862_001:0382b02": "念以何為本。答以正觀為本。又問。正觀以何",
    "T45n1862_001:0382b03": "為本。答以堅念不忘為本。文殊問經論下云。",
    "T45n1862_001:0382b04": "菩薩有十種對治。即十波羅蜜所對治法。對",
    "T45n1862_001:0382b05": "治慳貪。布施故。治破戒心。身口意業清淨故。",
    "T45n1862_001:0382b06": "治瞋恚心。修行清淨大慈悲故。治懈怠心。求",
    "T45n1862_001:0382b07": "諸佛法無疲倦故。治不善覺觀。心得禪定解",
    "T45n1862_001:0382b08": "脫奮迅自在故。治愚癡心。生助決定慧方便",
    "T45n1862_001:0382b09": "法故。治煩惱心。生道法故。治顛倒心道。集",
    "T45n1862_001:0382b10": "實諦道。生不顛倒道故。治不自在心法。時非",
    "T45n1862_001:0382b11": "時得自在故。治有我相。觀諸法無我故。如次",
    "T45n1862_001:0382b12": "十度對治可知。彌勒問經云。菩薩摩訶薩有",
    "T45n1862_001:0382b13": "八法。能成不退轉地。何等為八。一者大悲。二",
    "T45n1862_001:0382b14": "者心安住。三者智慧。四者方便。五者不放逸。",
    "T45n1862_001:0382b15": "六者發精進。七者善住念。八者值善知識。初",
    "T45n1862_001:0382b16": "發心菩薩應速修行此八種法。如救頭然。成",
    "T45n1862_001:0382b17": "就八種法故。得名為入不退不轉菩薩之數。",
    "T45n1862_001:0382b18": "何等為八。一者觀察自過。不觀他過。二者",
    "T45n1862_001:0382b19": "乃至不為自身命故施惡於人。三者若得利",
    "T45n1862_001:0382b20": "養。其心不高。若失利養。心亦不下。四者於諸",
    "T45n1862_001:0382b21": "眾生。起福田想。不生惡心。五者所有財物悉",
    "T45n1862_001:0382b22": "與一切眾生共之。六者於諸法中。不欲獨解",
    "T45n1862_001:0382b23": "令他不知。七見他得樂。生歡喜心。不由自樂",
    "T45n1862_001:0382b24": "生歡喜心。八於愛不愛。其心平等。菩薩具",
    "T45n1862_001:0382b25": "此八法故。不退不轉無上菩提。有五種法。名",
    "T45n1862_001:0382b26": "為菩薩於無上菩提不退轉相。何等為五。一",
    "T45n1862_001:0382b27": "者於諸眾生。起平等心。二者於他利養。不生",
    "T45n1862_001:0382b28": "嫉心。三者乃至自為身命。不說法師比丘諸",
    "T45n1862_001:0382b29": "惡過失。四者終不貪著供養恭敬讚歎等事。",
    "T45n1862_001:0382c01": "五者畢竟得甚深智慧。又有五法。一者不見",
    "T45n1862_001:0382c02": "自身。二者不見他身。三者心不分別妄說法",
    "T45n1862_001:0382c03": "界。四者不見菩提。五者不以相見如來。有",
    "T45n1862_001:0382c04": "三十二罣礙塹路發菩提心相違之法。一求",
    "T45n1862_001:0382c05": "聲聞乘。二求辟支佛乘。三者求釋梵處。四倚",
    "T45n1862_001:0382c06": "著所生淨修梵行。五者專一德本。言是我所。",
    "T45n1862_001:0382c07": "六若得財寶。慳悋貪愛。七以偏黨心而施眾",
    "T45n1862_001:0382c08": "生。八輕易誡禁。九不念道心專精之行。十瞋",
    "T45n1862_001:0382c09": "恚之事以為名聞。十一其心放逸。十二馳騁。",
    "T45n1862_001:0382c10": "十三不求博聞。十四不察所造。十五貢高自",
    "T45n1862_001:0382c11": "大。十六不能清淨身口心行。十七不護正法。",
    "T45n1862_001:0382c12": "十八背捨恩。十九棄捨恩。二十離堅要法。二",
    "T45n1862_001:0382c13": "十一習諸惡友。二十二隨諸陰種。二十三不",
    "T45n1862_001:0382c14": "勤助道。二十四念不善本。二十五所發道意",
    "T45n1862_001:0382c15": "無權方便。二十六不以慇懃咨嗟三寶。二十",
    "T45n1862_001:0382c16": "七憎諸菩薩。二十八所未聞法聞之誹謗。二",
    "T45n1862_001:0382c17": "十九不覺事。三十習持俗典。三十一不肯勸",
    "T45n1862_001:0382c18": "化諸眾生類。三十二厭於生死。發菩提心論",
    "T45n1862_001:0382c19": "下有十法。能令不退菩提。",
    "T45n1862_001:0382c20": "依觀普賢菩薩經懺悔受戒門依觀普賢菩薩經懺悔受戒門",
    "T45n1862_001:0382c21": "六根懺悔文。依觀普賢菩薩經六根懺悔及",
    "T45n1862_001:0382c22": "自受戒法。於無量世。眼根因緣貪著諸色。以",
    "T45n1862_001:0382c23": "著色故貪愛諸塵。以愛塵故受女人身。世世",
    "T45n1862_001:0382c24": "生處惑著諸色。色壞汝眼。為恩愛奴。是故",
    "T45n1862_001:0382c25": "使汝經歷三界。得見審實爾不。眼根不善傷",
    "T45n1862_001:0382c26": "害汝多。隨順我語歸向諸佛。釋迦牟尼說汝",
    "T45n1862_001:0382c27": "眼根所有罪咎。諸佛菩薩慧明法水。願以洗",
    "T45n1862_001:0382c28": "除令我清淨。作是語已。遍禮十方佛。向釋迦",
    "T45n1862_001:0382c29": "牟尼佛大乘經典。復說是言。我今懺悔。眼根",
    "T45n1862_001:0383a01": "重罪。障蔽穢濁。盲無所見。願佛大慈哀愍覆",
    "T45n1862_001:0383a02": "護。普賢菩薩乘大法船普度一切。十方無量",
    "T45n1862_001:0383a03": "諸菩薩伴。唯願慈哀聽我悔過眼根不善惡",
    "T45n1862_001:0383a04": "業障法。如是三說。五體投地。次懺悔耳根。準",
    "T45n1862_001:0383a05": "經有先勸文。次云。是時行者聞是語已。復",
    "T45n1862_001:0383a06": "更合掌。五體投地。而作是言。正遍知世尊。現",
    "T45n1862_001:0383a07": "為我證方等經典。為慈悲主。唯願觀我聽我",
    "T45n1862_001:0383a08": "所說。我從多劫乃至今身。耳根因緣聞聲惑",
    "T45n1862_001:0383a09": "著。如膠著草。聞諸惡時。起煩惱毒。處處惑",
    "T45n1862_001:0383a10": "著。無暫停時。出此弊聲勞我識神。墮落墜三",
    "T45n1862_001:0383a11": "塗。今始覺知。向諸世尊發露懺悔。次懺鼻根",
    "T45n1862_001:0383a12": "罪經文。先說過患。次說無相理。次禮釋迦多",
    "T45n1862_001:0383a13": "寶釋迦分身。次禮東方善德佛及分身諸佛。",
    "T45n1862_001:0383a14": "如眼所見。一一心禮。香華供養。次供養畢已。",
    "T45n1862_001:0383a15": "胡跪合掌。以種種偈讚歎諸佛。既歎佛已。次",
    "T45n1862_001:0383a16": "懺十惡業。次云既懺悔已而作是言。我於先",
    "T45n1862_001:0383a17": "世無量劫時。貪香味觸。造作眾惡。以是因緣。",
    "T45n1862_001:0383a18": "無量世來恒受地獄餓鬼畜生邊地邪見諸不",
    "T45n1862_001:0383a19": "善身。如此惡業今悉發露。歸向諸佛正法之",
    "T45n1862_001:0383a20": "王。說罪懺悔。次懺語四。即舌根罪。先想於諸",
    "T45n1862_001:0383a21": "佛前自說己過。諸佛如來是汝慈父。汝當自",
    "T45n1862_001:0383a22": "說舌根所作。即說四業所有過患。五體投地。",
    "T45n1862_001:0383a23": "禮十方佛。合掌長跪。當作是語。此舌過患無",
    "T45n1862_001:0383a24": "量無邊。諸惡業刺從舌根出。斷正法輪從此",
    "T45n1862_001:0383a25": "舌起。如此惡舌斷功德種。於非義中多端強",
    "T45n1862_001:0383a26": "說。讚歎邪見。如火益薪。猶如猛火。傷害眾",
    "T45n1862_001:0383a27": "生。如飲毒者無瘡疣死。如此罪報惡邪不善。",
    "T45n1862_001:0383a28": "當墮惡道百劫千劫。以妄語故墮大地獄。我",
    "T45n1862_001:0383a29": "今歸向十方諸佛大悲世尊。發露黑惡。誠心",
    "T45n1862_001:0383b01": "懺悔。說是語已。五體投地。復禮諸佛。次說諸",
    "T45n1862_001:0383b02": "佛大悲。說四無量及六和敬。令行者修。次",
    "T45n1862_001:0383b03": "身心懺悔云。身者殺盜婬。心者念諸不善。造",
    "T45n1862_001:0383b04": "十惡業及五無間。猶如猿猴。亦如𤡢膠。處處",
    "T45n1862_001:0383b05": "貪著。遍至一切六情根中。此六根業枝條華",
    "T45n1862_001:0383b06": "葉。悉滿三界二十五有一切生處。亦能增上",
    "T45n1862_001:0383b07": "無明老死十二苦事。八邪八難無不逕中。汝",
    "T45n1862_001:0383b08": "今應當懺悔如是惡不善業。次云。爾時行者",
    "T45n1862_001:0383b09": "聞此語已。聞空中聲。我今何處行懺悔法。時",
    "T45n1862_001:0383b10": "空中聲即說是語。釋迦牟尼名毘盧舍那遍",
    "T45n1862_001:0383b11": "一切處。其佛住處常寂光。常波羅蜜所攝成",
    "T45n1862_001:0383b12": "處。我波羅蜜所安住處。淨波羅蜜滅有相處。",
    "T45n1862_001:0383b13": "樂波羅蜜不住身心相處。不見有無諸法相",
    "T45n1862_001:0383b14": "處。如寂解脫。乃至般若波羅蜜。是色常住",
    "T45n1862_001:0383b15": "法故。如是應當觀十方佛。時十方佛各申右",
    "T45n1862_001:0383b16": "手。摩行者頂。作如是語。善哉善哉善男子。汝",
    "T45n1862_001:0383b17": "讀誦大乘故。十方諸佛說懺悔法。菩薩所行",
    "T45n1862_001:0383b18": "不斷結使。不住使海。觀心無心從顛倒想起。",
    "T45n1862_001:0383b19": "如此相心從妄想起。如空中風無依止處。如",
    "T45n1862_001:0383b20": "是法相不生不沒。何者是罪。何者是福。我心",
    "T45n1862_001:0383b21": "自空。罪福無主。一切法如是無住無壞。如是",
    "T45n1862_001:0383b22": "懺悔。觀身無法不住法中。諸法解脫滅諦寂",
    "T45n1862_001:0383b23": "靜。如是相者名大懺悔。名大莊嚴懺悔。名",
    "T45n1862_001:0383b24": "無罪相懺悔。名破壞心識。行此懺悔者。身心",
    "T45n1862_001:0383b25": "清淨不住法中。猶如流水。念念之中得見普",
    "T45n1862_001:0383b26": "賢菩薩及十方佛。次云。作此懺悔。得滅百萬",
    "T45n1862_001:0383b27": "億劫阿僧祇生死重罪。爾時行者若欲具足",
    "T45n1862_001:0383b28": "菩薩戒者。應當合掌在空閑處。遍禮十方佛。",
    "T45n1862_001:0383b29": "懺悔諸罪。自說己過。然後靜處向十方佛。而",
    "T45n1862_001:0383c01": "作是言。諸佛世尊常住在世。我業障故。雖信",
    "T45n1862_001:0383c02": "方等。見佛不了。今歸依佛。唯願釋迦牟尼正",
    "T45n1862_001:0383c03": "遍知世尊。為我和上。文殊師利具大悲者。願",
    "T45n1862_001:0383c04": "以智慧。授我清淨諸菩薩法。彌勒菩薩勝大",
    "T45n1862_001:0383c05": "慈行。憐愍我故。亦應聽我受菩薩法。十方",
    "T45n1862_001:0383c06": "諸佛現為我證。諸大菩薩各稱其名。是勝大",
    "T45n1862_001:0383c07": "士覆護眾生。助護我等。今受持方等經典。乃",
    "T45n1862_001:0383c08": "至捨命。設墮地獄受無量苦。終不毀謗諸佛",
    "T45n1862_001:0383c09": "正法。以是因緣功德力故。今釋迦牟尼佛為",
    "T45n1862_001:0383c10": "我和上。文殊師利為我阿闍梨。當來彌勒願",
    "T45n1862_001:0383c11": "授我法。十方諸佛願證知我。大德諸菩薩願",
    "T45n1862_001:0383c12": "為我伴。我今依大乘經典甚深妙義。歸依佛。",
    "T45n1862_001:0383c13": "歸依法。歸依僧。如是三說歸依三寶已。次",
    "T45n1862_001:0383c14": "當自誓受六重法。受六重法已。次當勤修無",
    "T45n1862_001:0383c15": "礙梵行。發廣濟心。受八重法。立此誓已。於空",
    "T45n1862_001:0383c16": "閑處。燒眾名香。散華供養一切諸佛及諸菩",
    "T45n1862_001:0383c17": "薩大乘方等。而作是言。我於今日發菩提心。",
    "T45n1862_001:0383c18": "以此功德。普度一切。作是語已。復更頂禮一",
    "T45n1862_001:0383c19": "切諸佛及諸菩薩。思方等義。復剎利居士有",
    "T45n1862_001:0383c20": "五懺悔法。如前鈔說。",
    "T45n1862_001:0383c21": "勸發菩提心集卷上"
}