{
    "T01n0026_003:0433a06": "中阿含經卷第三",
    "T01n0026_003:0433a08": "東晉罽賓三藏瞿曇僧伽提婆譯",
    "T01n0026_003:0433a09": "2 業相應品業相應品第二有十經初一日誦",
    "T01n0026_003:0433a10": "鹽喻、惒破、度　　羅云、思、伽藍",
    "T01n0026_003:0433a11": "伽彌尼、師子　　尼乾、波羅牢",
    "T01n0026_003:0433a12": "11 鹽喻經（一一）中阿含業相應品鹽喻經第一",
    "T01n0026_003:0433a13": "我聞如是：一時，佛遊舍衛國，在勝林給孤",
    "T01n0026_003:0433a14": "獨園。爾時，世尊告諸比丘：「隨人所作業則",
    "T01n0026_003:0433a15": "受其報。如是，不行梵行不得盡苦，若作",
    "T01n0026_003:0433a16": "是說，隨人所作業則受其報。如是，修行梵",
    "T01n0026_003:0433a17": "行便得盡苦。所以者何？若使有人作不善",
    "T01n0026_003:0433a18": "業，必受苦果地獄之報。云何有人作不善",
    "T01n0026_003:0433a19": "業，必受苦果地獄之報？謂有一人不修身、",
    "T01n0026_003:0433a20": "不修戒、不修心、不修慧，壽命甚短，是謂",
    "T01n0026_003:0433a21": "有人作不善業，必受苦果地獄之報。猶如",
    "T01n0026_003:0433a22": "有人以一兩鹽投少水中，欲令水鹹不可",
    "T01n0026_003:0433a23": "得飲。於意云何？此一兩鹽，能令少水鹹叵",
    "T01n0026_003:0433a24": "飲耶？」答曰：「如是。世尊！所以者何？鹽多水少，",
    "T01n0026_003:0433a25": "是故能令鹹不可飲。」「如是，有人作不善業，",
    "T01n0026_003:0433a26": "必受苦果地獄之報。云何有人作不善業，",
    "T01n0026_003:0433a27": "必受苦果地獄之報？謂有一人不修身、不",
    "T01n0026_003:0433a28": "修戒、不修心、不修慧、壽命甚短，是謂有",
    "T01n0026_003:0433a29": "人作不善業，必受苦果地獄之報。」「復次，有",
    "T01n0026_003:0433b01": "人作不善業，必受苦果現法之報。云何有",
    "T01n0026_003:0433b02": "人作不善業，必受苦果現法之報？謂有一",
    "T01n0026_003:0433b03": "人修身、修戒、修心、修慧，壽命極長，是謂有",
    "T01n0026_003:0433b04": "人作不善業，必受苦果現法之報。猶如有",
    "T01n0026_003:0433b05": "人以一兩鹽投恒水中，欲令水鹹不可",
    "T01n0026_003:0433b06": "得飲。於意云何？此一兩鹽，能令恒水鹹叵",
    "T01n0026_003:0433b07": "飲耶？」答曰：「不也。世尊！所以者何？恒水甚多，",
    "T01n0026_003:0433b08": "一兩鹽少，是故不能令鹹叵飲。」「如是，有人",
    "T01n0026_003:0433b09": "作不善業，必受苦果現法之報。云何有人",
    "T01n0026_003:0433b10": "作不善業，必受苦果現法之報？謂有一人",
    "T01n0026_003:0433b11": "修身、修戒、修心、修慧、壽命極長，是謂有人",
    "T01n0026_003:0433b12": "作不善業，必受苦果現法之報。「復次，有人",
    "T01n0026_003:0433b13": "作不善業，必受苦果地獄之報。云何有人",
    "T01n0026_003:0433b14": "作不善業，必受苦果地獄之報？謂有一人",
    "T01n0026_003:0433b15": "不修身、不修戒、不修心、不修慧，壽命甚",
    "T01n0026_003:0433b16": "短，是謂有人作不善業，必受苦果地獄之",
    "T01n0026_003:0433b17": "報。猶如有人奪取他羊。云何有人奪取他",
    "T01n0026_003:0433b18": "羊？謂奪羊者，或王、王臣，極有威勢，彼羊主",
    "T01n0026_003:0433b19": "者，貧賤無力，彼以無力故便種種承望，叉手",
    "T01n0026_003:0433b20": "求索而作是說：『尊者！可見還羊，若見與",
    "T01n0026_003:0433b21": "直。』是謂有人奪取他羊。如是，有人作不善",
    "T01n0026_003:0433b22": "業，必受苦果地獄之報。云何有人作不善",
    "T01n0026_003:0433b23": "業，必受苦果地獄之報？謂有一人不修身、",
    "T01n0026_003:0433b24": "不修戒、不修心、不修慧，壽命甚短，是謂有",
    "T01n0026_003:0433b25": "人作不善業，必受苦果地獄之報。「復次，有",
    "T01n0026_003:0433b26": "人作不善業，必受苦果現法之報。云何有",
    "T01n0026_003:0433b27": "人作不善業，必受苦果現法之報？謂有一",
    "T01n0026_003:0433b28": "人修身、修戒、修心、修慧，壽命極長，是謂有",
    "T01n0026_003:0433b29": "人作不善業，必受苦果現法之報。猶如有",
    "T01n0026_003:0433c01": "人雖竊他羊，主還奪取。云何有人雖竊他",
    "T01n0026_003:0433c02": "羊，主還奪取？謂竊羊者貧賤無勢，彼羊主者",
    "T01n0026_003:0433c03": "或王、王臣，極有威力，以有力故收縛竊者，",
    "T01n0026_003:0433c04": "還奪取羊。是謂有人雖竊他羊，主還奪取。",
    "T01n0026_003:0433c05": "如是，有人作不善業，必受苦果現法之報。",
    "T01n0026_003:0433c06": "云何有人作不善業，必受苦果現法之報？",
    "T01n0026_003:0433c07": "謂有一人修身、修戒、修心、修慧，壽命極長，",
    "T01n0026_003:0433c08": "是謂有人作不善業，必受苦果現法之報。",
    "T01n0026_003:0433c09": "「復次，有人作不善業，必受苦果地獄之報。",
    "T01n0026_003:0433c10": "云何有人作不善業，必受苦果地獄之報？",
    "T01n0026_003:0433c11": "謂有一人不修身、不修戒、不修心、不修",
    "T01n0026_003:0433c12": "慧，壽命甚短，是謂有人作不善業，必受苦",
    "T01n0026_003:0433c13": "果地獄之報。猶如有人負他五錢，為主所",
    "T01n0026_003:0433c14": "縛，乃至一錢亦為主所縛。云何有人負他",
    "T01n0026_003:0433c15": "五錢，為主所縛，乃至一錢亦為主所縛？",
    "T01n0026_003:0433c16": "謂負債人貧無力勢，彼貧無力故，負他五錢，",
    "T01n0026_003:0433c17": "為主所縛，乃至一錢亦為主所縛。是謂有",
    "T01n0026_003:0433c18": "人負他五錢，為主所縛，乃至一錢亦為主",
    "T01n0026_003:0433c19": "所縛。如是有人作不善業，必受苦果地獄",
    "T01n0026_003:0433c20": "之報。云何有人作不善業，必受苦果地獄",
    "T01n0026_003:0433c21": "之報？謂有一人不修身、不修戒、不修心、不",
    "T01n0026_003:0433c22": "修慧，壽命甚短，是謂有人作不善業，必受",
    "T01n0026_003:0433c23": "苦果地獄之報。「復次，有人作不善業，必受",
    "T01n0026_003:0433c24": "苦果現法之報。云何有人作不善業，必受",
    "T01n0026_003:0433c25": "苦果現法之報？謂有一人修身、修戒、修心、",
    "T01n0026_003:0433c26": "修慧，壽命極長，是謂有人作不善業，必受",
    "T01n0026_003:0433c27": "苦果現法之報。猶如有人雖負百錢，不為",
    "T01n0026_003:0433c28": "主所縛，乃至千萬亦不為主所縛。云何有",
    "T01n0026_003:0433c29": "人雖負百錢，不為主所縛，乃至千萬亦不",
    "T01n0026_003:0434a01": "為主所縛？謂負債人產業無量，極有勢力，",
    "T01n0026_003:0434a02": "彼以是故，雖負百錢，不為主所縛，乃至",
    "T01n0026_003:0434a03": "千萬亦不為主所縛。是謂有人雖負百錢，",
    "T01n0026_003:0434a04": "不為主所縛，乃至千萬亦不為主所縛。",
    "T01n0026_003:0434a05": "如是，有人作不善業，必受苦果現法之報。",
    "T01n0026_003:0434a06": "云何有人作不善業，必受苦果現法之報？",
    "T01n0026_003:0434a07": "謂有一人修身、修戒、修心、修慧，壽命極長，",
    "T01n0026_003:0434a08": "是謂有人作不善業，必受苦果現法之報，",
    "T01n0026_003:0434a09": "彼於現法設受善惡業報而輕微也。」佛說",
    "T01n0026_003:0434a10": "如是。彼諸比丘聞佛所說，歡喜奉行。",
    "T01n0026_003:0434a11": "鹽喻經第一竟千三百五十一字",
    "T01n0026_003:0434a12": "12 和破經（一二）中阿含業相應品惒破經第二惒乎過反初",
    "T01n0026_003:0434a13": "一日誦",
    "T01n0026_003:0434a14": "我聞如是：一時，佛遊釋羇瘦迦維羅衛，",
    "T01n0026_003:0434a15": "在尼拘類園。爾時，尊者大目乾連與比",
    "T01n0026_003:0434a16": "丘眾俱，於中食後有所為故，集坐講堂。是",
    "T01n0026_003:0434a17": "時，尼乾有一弟子，釋種，名曰惒破，中後彷",
    "T01n0026_003:0434a18": "徉至尊者大目乾連所，共相問訊，却坐一",
    "T01n0026_003:0434a19": "面。於是，尊者大目乾連問如此事：「於惒",
    "T01n0026_003:0434a20": "破意云何？若有比丘身、口、意護，汝頗見是",
    "T01n0026_003:0434a21": "處，因此生不善漏，令至後世耶？」惒破答",
    "T01n0026_003:0434a22": "曰：「大目乾連！若有比丘身、口、意護，我見是",
    "T01n0026_003:0434a23": "處，因此生不善漏令至後世。大目乾連！",
    "T01n0026_003:0434a24": "若有前世行不善行，因此生不善漏令至",
    "T01n0026_003:0434a25": "後世。」後時，世尊靜處宴坐，以淨天耳出過",
    "T01n0026_003:0434a26": "於人，聞尊者大目乾連與尼乾弟子釋惒",
    "T01n0026_003:0434a27": "破共論如是。世尊聞已，則於晡時從宴坐",
    "T01n0026_003:0434a28": "起，往詣講堂比丘眾前，敷座而坐。世尊坐已，",
    "T01n0026_003:0434b01": "問曰：「目乾連！向與尼乾弟子釋惒破共",
    "T01n0026_003:0434b02": "論何事？復以何事集坐講堂？」尊者大目乾",
    "T01n0026_003:0434b03": "連白曰：「世尊！我今日與比丘眾俱，於中食",
    "T01n0026_003:0434b04": "後有所為故，集坐講堂，此尼乾弟子釋惒",
    "T01n0026_003:0434b05": "破中後彷徉來至我所，共相問訊，却坐一",
    "T01n0026_003:0434b06": "面，我問如是：『於惒破意云何？若有比丘身、",
    "T01n0026_003:0434b07": "口、意護，汝頗見是處，因此生不善漏令至",
    "T01n0026_003:0434b08": "後世耶？』尼乾弟子釋惒破即答我言：『若有",
    "T01n0026_003:0434b09": "比丘身、口、意護，我見是處，因此生不善漏",
    "T01n0026_003:0434b10": "令至後世。大目乾連！若有前世行不善",
    "T01n0026_003:0434b11": "行，因此生不善漏令至後世。』世尊！向與",
    "T01n0026_003:0434b12": "尼乾弟子釋惒破共論如是，以此事故，集",
    "T01n0026_003:0434b13": "坐講堂。」於是，世尊語尼乾弟子釋惒破曰：",
    "T01n0026_003:0434b14": "「若我所說是者，汝當言是，若不是者，當言",
    "T01n0026_003:0434b15": "不是，汝有所疑，便可問我：『沙門瞿曇！此有",
    "T01n0026_003:0434b16": "何事，此有何義？』隨我所說，汝若能受者，我",
    "T01n0026_003:0434b17": "可與汝共論此事。」惒破答曰：「沙門瞿曇！若",
    "T01n0026_003:0434b18": "所說是，我當言是，若不是者，當言不是，",
    "T01n0026_003:0434b19": "我若有疑，當問瞿曇：『瞿曇！此有何事，此有",
    "T01n0026_003:0434b20": "何義？』隨沙門瞿曇所說，我則受持，沙門瞿",
    "T01n0026_003:0434b21": "曇但當與我共論此事。」世尊問曰：「於惒破",
    "T01n0026_003:0434b22": "意云何？若有比丘生不善身行、漏、煩熱、憂",
    "T01n0026_003:0434b23": "慼，彼於後時不善身行滅，不更造新業，棄",
    "T01n0026_003:0434b24": "捨故業，即於現世便得究竟而無煩熱，常",
    "T01n0026_003:0434b25": "住不變，謂聖慧所見、聖慧所知也。身生不善、",
    "T01n0026_003:0434b26": "口行不善、意行不善無明行、漏、煩熱、憂慼，",
    "T01n0026_003:0434b27": "彼於後時不善無明行滅，不更造新業，棄",
    "T01n0026_003:0434b28": "捨故業，即於現世便得究竟而無煩熱，常",
    "T01n0026_003:0434b29": "住不變，謂聖慧所見、聖慧所知。云何，惒破！",
    "T01n0026_003:0434c01": "如是比丘身、口、意護，汝頗見是處，因此生",
    "T01n0026_003:0434c02": "不善漏令至後世耶？」惒破答曰：「瞿曇！若",
    "T01n0026_003:0434c03": "有比丘如是身、口、意護，我不見是處，因此",
    "T01n0026_003:0434c04": "生不善漏令至後世。」世尊歎曰：「善哉！惒破！",
    "T01n0026_003:0434c05": "云何，惒破！若有比丘無明已盡，明已生，彼",
    "T01n0026_003:0434c06": "無明已盡，明已生，生後身覺便知生後身",
    "T01n0026_003:0434c07": "覺，生後命覺便知生後命覺，身壞命終，",
    "T01n0026_003:0434c08": "壽已畢訖，即於現世一切所覺便盡止息，",
    "T01n0026_003:0434c09": "當知至竟冷。猶如，惒破！因樹有影，若",
    "T01n0026_003:0434c10": "使有人持利斧來斫彼樹根，段段斬截，破",
    "T01n0026_003:0434c11": "為十分，或為百分，火燒成灰，或大風吹，或",
    "T01n0026_003:0434c12": "著水中。於惒破意云何？影因樹有，彼影從",
    "T01n0026_003:0434c13": "是已絕其因，滅不生耶？」惒破答曰：「如是。瞿",
    "T01n0026_003:0434c14": "曇！」「惒破！當知比丘亦復如是，無明已盡，明",
    "T01n0026_003:0434c15": "已生，彼無明已盡，明已生，生後身覺便知",
    "T01n0026_003:0434c16": "生後身覺，生後命覺便知生後命覺，身壞",
    "T01n0026_003:0434c17": "命終，壽已畢訖，即於現世一切所覺便盡止",
    "T01n0026_003:0434c18": "息，當知至竟冷。惒破！比丘如是正心解脫，",
    "T01n0026_003:0434c19": "便得六善住處，云何為六？惒破！比丘眼見",
    "T01n0026_003:0434c20": "色，不喜不憂，捨求無為，正念正智，惒破！比",
    "T01n0026_003:0434c21": "丘如是正心解脫，是謂得第一善住處。如",
    "T01n0026_003:0434c22": "是，耳、鼻、舌、身、意知法，不喜不憂，捨求無為，正",
    "T01n0026_003:0434c23": "念正智，惒破！比丘如是正心解脫，是謂得",
    "T01n0026_003:0434c24": "第六善住處，惒破！比丘如是正心解脫，得",
    "T01n0026_003:0434c25": "此六善住處。」惒破白曰：「如是，瞿曇！多聞聖弟",
    "T01n0026_003:0434c26": "子如是正心解脫，得六善住處。云何為六？",
    "T01n0026_003:0434c27": "瞿曇！多聞聖弟子眼見色，不喜不憂，捨求",
    "T01n0026_003:0434c28": "無為，正念正智，瞿曇！多聞聖弟子如是正心",
    "T01n0026_003:0434c29": "解脫，是謂得第一善住處。如是，耳、鼻、舌、身、",
    "T01n0026_003:0435a01": "意知法，不喜不憂，捨求無為，正念正智。如",
    "T01n0026_003:0435a02": "是，瞿曇！多聞聖弟子如是正心解脫，是謂",
    "T01n0026_003:0435a03": "得第六善住處。如是，瞿曇！多聞聖弟子如",
    "T01n0026_003:0435a04": "是正心解脫，得此六善住處。」於是，惒破白",
    "T01n0026_003:0435a05": "世尊曰：「瞿曇！我已知，善逝，我已解。瞿曇猶",
    "T01n0026_003:0435a06": "明目人，覆者仰之，覆者發之，迷者示道，暗中",
    "T01n0026_003:0435a07": "施明，若有眼者便見於色；沙門瞿曇亦復",
    "T01n0026_003:0435a08": "如是，為我無量方便說法現義，隨其諸",
    "T01n0026_003:0435a09": "道。世尊！我今自歸於佛、法及比丘眾，唯願",
    "T01n0026_003:0435a10": "世尊受我為優婆塞，從今日始，終身自歸，",
    "T01n0026_003:0435a11": "乃至命盡。「世尊！猶如有人養不良馬，望得",
    "T01n0026_003:0435a12": "其利，徒自疲勞而不獲利。世尊！我亦如是，",
    "T01n0026_003:0435a13": "彼愚癡尼乾不善曉了，不能解知，不識良",
    "T01n0026_003:0435a14": "田而不自審，長夜奉敬供養禮事，望得其",
    "T01n0026_003:0435a15": "利，唐苦無益。世尊！我今再自歸佛、法及比",
    "T01n0026_003:0435a16": "丘眾，唯願世尊受我為優婆塞，從今日始，",
    "T01n0026_003:0435a17": "終身自歸，乃至命盡。「世尊！我本無知，於愚",
    "T01n0026_003:0435a18": "癡尼乾有信有敬，從今日斷。所以者何？",
    "T01n0026_003:0435a19": "欺誑我故。世尊！我今三自歸佛、法及比丘",
    "T01n0026_003:0435a20": "眾，唯願世尊受我為優婆塞，從今日始，終",
    "T01n0026_003:0435a21": "身自歸，乃至命盡。」佛說如是。釋惒破及諸比",
    "T01n0026_003:0435a22": "丘聞佛所說，歡喜奉行。",
    "T01n0026_003:0435a23": "惒破經第二竟一千五百二字",
    "T01n0026_003:0435a24": "13 度經（一三）中阿含業相應品度經第三初一日誦",
    "T01n0026_003:0435a25": "我聞如是：一時，佛遊舍衛國，在勝林給孤",
    "T01n0026_003:0435a26": "獨園。爾時，世尊告諸比丘：「有三度處，異姓、異",
    "T01n0026_003:0435a27": "名、異宗、異說，謂有慧者善受、極持而為他說，",
    "T01n0026_003:0435a28": "然不獲利。云何為三？或有沙門、梵志如是",
    "T01n0026_003:0435a29": "見、如是說，謂人所為一切皆因宿命造；復",
    "T01n0026_003:0435b01": "有沙門、梵志如是見、如是說，謂人所為一",
    "T01n0026_003:0435b02": "切皆因尊祐造；復有沙門、梵志如是見、如",
    "T01n0026_003:0435b03": "是說，謂人所為一切皆無因無緣。「於中若有",
    "T01n0026_003:0435b04": "沙門、梵志如是見、如是說，謂人所為一切皆",
    "T01n0026_003:0435b05": "因宿命造者，我便往彼，到已，即問：『諸賢！實",
    "T01n0026_003:0435b06": "如是見、如是說，謂人所為一切皆因宿命",
    "T01n0026_003:0435b07": "造耶？』彼答言：『爾。』我復語彼：『若如是者，諸賢",
    "T01n0026_003:0435b08": "等皆是殺生。所以者何？以其一切皆因宿命",
    "T01n0026_003:0435b09": "造故。如是，諸賢皆是不與取、邪婬、妄言，乃至",
    "T01n0026_003:0435b10": "邪見。所以者何？以其一切皆因宿命造故。",
    "T01n0026_003:0435b11": "諸賢！若一切皆因宿命造，見如真者，於內",
    "T01n0026_003:0435b12": "因內，作以不作，都無欲、無方便。諸賢！若於",
    "T01n0026_003:0435b13": "作以不作，不知如真者，便失正念、無正智，",
    "T01n0026_003:0435b14": "則無可以教，如沙門法如是說者，乃可",
    "T01n0026_003:0435b15": "以理伏彼沙門、梵志。』「於中若有沙門、梵志",
    "T01n0026_003:0435b16": "如是見、如是說，謂人所為一切皆因尊祐造",
    "T01n0026_003:0435b17": "者，我便往彼，到已，即問：『諸賢！實如是見、如",
    "T01n0026_003:0435b18": "是說，謂人所為一切皆因尊祐造耶？』彼答言：",
    "T01n0026_003:0435b19": "『爾。』我復語彼：『若如是者，諸賢等皆是殺生。",
    "T01n0026_003:0435b20": "所以者何？以其一切皆因尊祐造故。如是，",
    "T01n0026_003:0435b21": "諸賢皆是不與取、邪婬、妄言，乃至邪見。所以",
    "T01n0026_003:0435b22": "者何？以其一切皆因尊祐造故。諸賢！若一切",
    "T01n0026_003:0435b23": "皆因尊祐造，見如真者，於內因內，作以不",
    "T01n0026_003:0435b24": "作，都無欲、無方便。諸賢！若於作以不作，不",
    "T01n0026_003:0435b25": "知如真者，便失正念、無正智，則無可以",
    "T01n0026_003:0435b26": "教，如沙門法如是說者，乃可以理伏彼沙",
    "T01n0026_003:0435b27": "門、梵志。』「於中若有沙門、梵志如是見、如是",
    "T01n0026_003:0435b28": "說，謂人所為一切皆無因無緣者，我便往彼，",
    "T01n0026_003:0435b29": "到已，即問：『諸賢！實如是見、如是說，謂人所",
    "T01n0026_003:0435c01": "為一切皆無因無緣耶？』彼答言：『爾。』我復語彼：",
    "T01n0026_003:0435c02": "『若如是者，諸賢等皆是殺生。所以者何？以其",
    "T01n0026_003:0435c03": "一切皆無因無緣故。如是，諸賢皆是不與取、",
    "T01n0026_003:0435c04": "邪婬、妄言，乃至邪見。所以者何？以其一切皆",
    "T01n0026_003:0435c05": "無因無緣故。諸賢！若一切皆無因無緣，見如",
    "T01n0026_003:0435c06": "真者，於內因內，作以不作，都無欲、無方便。",
    "T01n0026_003:0435c07": "諸賢！若於作以不作，不知如真者，便失正",
    "T01n0026_003:0435c08": "念、無正智，則無可以教，如沙門法如是",
    "T01n0026_003:0435c09": "說者，乃可以理伏彼沙門、梵志。』「我所自知、",
    "T01n0026_003:0435c10": "自覺法，為汝說者，若沙門、梵志，若天、魔、梵及",
    "T01n0026_003:0435c11": "餘世間皆無能伏，皆無能穢，皆無能制。云",
    "T01n0026_003:0435c12": "何我所自知、自覺法為汝說，非為沙門、梵",
    "T01n0026_003:0435c13": "志，若天、魔、梵及餘世間所能伏、所能穢、所",
    "T01n0026_003:0435c14": "能制？謂有六處法，我所自知、自覺為汝說，",
    "T01n0026_003:0435c15": "非為沙門、梵志，若天、魔、梵及餘世間所能",
    "T01n0026_003:0435c16": "伏、所能穢、所能制。復有六界法，我所自知、",
    "T01n0026_003:0435c17": "自覺為汝說，非為沙門、梵志，若天、魔、梵及",
    "T01n0026_003:0435c18": "餘世間所能伏、所能穢、所能制。「云何六處",
    "T01n0026_003:0435c19": "法，我所自知、自覺為汝說？謂眼處，耳、鼻、舌、",
    "T01n0026_003:0435c20": "身、意處，是謂六處法，我所自知、自覺為汝",
    "T01n0026_003:0435c21": "說也。云何六界法，我所自知、自覺為汝說？",
    "T01n0026_003:0435c22": "謂地界，水、火、風、空、識界，是謂六界法，我所自",
    "T01n0026_003:0435c23": "知、自覺為汝說也。「以六界合故，便生母胎，",
    "T01n0026_003:0435c24": "因六界便有六處，因六處便有更樂，因更",
    "T01n0026_003:0435c25": "樂便有覺。比丘！若有覺者便知苦如真，知",
    "T01n0026_003:0435c26": "苦習、知苦滅、知苦滅道如真。云何知苦如",
    "T01n0026_003:0435c27": "真？謂生苦、老苦、病苦、死苦、怨憎會苦、愛別離",
    "T01n0026_003:0435c28": "苦、所求不得苦、略五盛陰苦，是謂知苦如",
    "T01n0026_003:0435c29": "真。云何知苦習如真？謂此愛受當來有，樂",
    "T01n0026_003:0436a01": "欲共俱，求彼彼有，是謂知苦習如真。云何",
    "T01n0026_003:0436a02": "知苦滅如真？謂此愛受當來有，樂欲共俱，",
    "T01n0026_003:0436a03": "求彼彼有斷無餘、捨、吐、盡、無欲、滅、止、沒，是謂",
    "T01n0026_003:0436a04": "知苦滅如真。云何知苦滅道如真？謂八支聖",
    "T01n0026_003:0436a05": "道，正見乃至正定，是為八，是謂知苦滅道如",
    "T01n0026_003:0436a06": "真。比丘！當知苦如真，當斷苦習，當苦滅",
    "T01n0026_003:0436a07": "作證，當修苦滅道。若比丘知苦如真，斷苦",
    "T01n0026_003:0436a08": "習，苦滅作證，修苦滅道者，是謂比丘一切",
    "T01n0026_003:0436a09": "漏盡，諸結已解，能以正智而得苦際。」佛說",
    "T01n0026_003:0436a10": "如是。彼諸比丘聞佛所說，歡喜奉行。",
    "T01n0026_003:0436a11": "度經第三竟千一百八十四字",
    "T01n0026_003:0436a12": "14 羅云經（一四）中阿含業相應品羅云經第四初一日誦",
    "T01n0026_003:0436a13": "我聞如是：一時，佛遊王舍城，在竹林迦蘭",
    "T01n0026_003:0436a14": "哆園。爾時，尊者羅云亦遊王舍城溫泉林",
    "T01n0026_003:0436a15": "中。於是，世尊過夜平旦，著衣持鉢入王舍",
    "T01n0026_003:0436a16": "城而行乞食，乞食已竟，至溫泉林羅云住",
    "T01n0026_003:0436a17": "處。尊者羅云遙見佛來，即便往迎，取佛衣",
    "T01n0026_003:0436a18": "鉢，為敷坐具，汲水洗足，佛洗足已，坐羅",
    "T01n0026_003:0436a19": "云座。於是，世尊即取水器，瀉留少水已，",
    "T01n0026_003:0436a20": "問曰：「羅云！汝今見我取此水器，瀉留少",
    "T01n0026_003:0436a21": "水耶？」羅云答曰：「見也。世尊！」佛告羅云：「我",
    "T01n0026_003:0436a22": "說彼道少，亦復如是，謂知已妄言，不羞不",
    "T01n0026_003:0436a23": "悔，無慚無愧，羅云！彼亦無惡不作。是故，羅",
    "T01n0026_003:0436a24": "云！當作是學，不得戲笑妄言。」世尊復取",
    "T01n0026_003:0436a25": "此少水器，盡瀉棄已，問曰：「羅云！汝復見我",
    "T01n0026_003:0436a26": "取少水器，盡瀉棄耶？」羅云答曰：「見也。世",
    "T01n0026_003:0436a27": "尊！」佛告羅云：「我說彼道盡棄，亦復如是，",
    "T01n0026_003:0436a28": "謂知已妄言，不羞不悔，無慚無愧，羅云！彼亦",
    "T01n0026_003:0436a29": "無惡不作。是故，羅云！當作是學，不得戲",
    "T01n0026_003:0436b01": "笑妄言。」世尊復取此空水器，覆著地已，問",
    "T01n0026_003:0436b02": "曰：「羅云！汝復見我取空水器，覆著地耶？」",
    "T01n0026_003:0436b03": "羅云答曰：「見也。世尊！」佛告羅云：「我說彼",
    "T01n0026_003:0436b04": "道覆，亦復如是，謂知已妄言，不羞不悔，無慚",
    "T01n0026_003:0436b05": "無愧，羅云！彼亦無惡不作。是故羅云！當",
    "T01n0026_003:0436b06": "作是學，不得戱笑妄言。」世尊復取此覆水",
    "T01n0026_003:0436b07": "器，發令仰已，問曰：「羅云！汝復見我取",
    "T01n0026_003:0436b08": "覆水器，發令仰耶？」羅云答曰：「見也。世尊！」佛",
    "T01n0026_003:0436b09": "告羅云：「我說彼道仰，亦復如是，謂知已",
    "T01n0026_003:0436b10": "妄言，不羞不悔，不慚不愧，羅云！彼亦無惡",
    "T01n0026_003:0436b11": "不作。是故，羅云！當作是學，不得戲笑妄",
    "T01n0026_003:0436b12": "言。「羅云！猶如王有大象入陣鬪時，用前",
    "T01n0026_003:0436b13": "脚、後脚、尾、髂、脊、脇、項、額、耳、牙，一切皆用，唯",
    "T01n0026_003:0436b14": "護於鼻，象師見已，便作是念：『此王大象猶",
    "T01n0026_003:0436b15": "故惜命。所以者何？此王大象入陣鬪時，用",
    "T01n0026_003:0436b16": "前脚、後脚、尾、髂、脊、脇、項、額、耳、牙，一切皆用，",
    "T01n0026_003:0436b17": "唯護於鼻。』羅云！若王大象入陣鬪時，用",
    "T01n0026_003:0436b18": "前脚、後脚、尾、髂、脊、脇、項、額、耳、牙、鼻，一切盡",
    "T01n0026_003:0436b19": "用，象師見已，便作是念：『此王大象不復惜",
    "T01n0026_003:0436b20": "命。所以者何？此王大象入陣鬪時，用前脚、",
    "T01n0026_003:0436b21": "後脚、尾、髂、脊、脇、項、額、耳、牙、鼻，一切盡用。』羅",
    "T01n0026_003:0436b22": "云！若王大象入陣鬪時，用前脚、後脚、尾、髂、",
    "T01n0026_003:0436b23": "脊、脇、項、額、耳、牙、鼻，一切盡用，羅云！我說此",
    "T01n0026_003:0436b24": "王大象入陣鬪時，無惡不作。如是，羅云！",
    "T01n0026_003:0436b25": "謂知已妄言，不羞不悔，無慚無愧，羅云！我說",
    "T01n0026_003:0436b26": "彼亦無惡不作。是故，羅云！當作是學，不",
    "T01n0026_003:0436b27": "得戲笑妄言。」於是，世尊即說頌曰：",
    "T01n0026_003:0436b28": "「人犯一法，　　謂妄言是，",
    "T01n0026_003:0436b29": "不畏後世，　　無惡不作。",
    "T01n0026_003:0436c01": "寧噉鐵丸，　　其熱如火，",
    "T01n0026_003:0436c02": "不以犯戒，　　受世信施。",
    "T01n0026_003:0436c03": "若畏於苦，　　不愛念者，",
    "T01n0026_003:0436c04": "於隱顯處，　　莫作惡業。",
    "T01n0026_003:0436c05": "若不善業，　　已作今作，",
    "T01n0026_003:0436c06": "終不得脫，　　亦無避處。」",
    "T01n0026_003:0436c07": "佛說頌已，復問羅云：「於意云何？人用鏡為？」",
    "T01n0026_003:0436c08": "尊者羅云答曰：「世尊！欲觀其面，見淨不",
    "T01n0026_003:0436c09": "淨。」「如是。羅云！若汝將作身業，即觀彼身",
    "T01n0026_003:0436c10": "業：『我將作身業，彼身業為淨、為不淨，為自",
    "T01n0026_003:0436c11": "為、為他？』羅云！若觀時則知，我將作身業，彼",
    "T01n0026_003:0436c12": "身業淨，或自為，或為他，不善與苦果受於",
    "T01n0026_003:0436c13": "苦報。羅云！汝當捨彼將作身業。羅云！若",
    "T01n0026_003:0436c14": "觀時則知，我將作身業，彼身業不淨，或自為，",
    "T01n0026_003:0436c15": "或為他，善與樂果受於樂報。羅云！汝當",
    "T01n0026_003:0436c16": "受彼將作身業。「羅云！若汝現作身業，即",
    "T01n0026_003:0436c17": "觀此身業：『若我現作身業，此身業為淨、為",
    "T01n0026_003:0436c18": "不淨，為自為、為他？』羅云！若觀時則知，我現",
    "T01n0026_003:0436c19": "作身業，此身業淨，或自為，或為他，不善與",
    "T01n0026_003:0436c20": "苦果受於苦報。羅云！汝當捨此現作身",
    "T01n0026_003:0436c21": "業。羅云！若觀時則知，我現作身業，此身業",
    "T01n0026_003:0436c22": "不淨，或自為，或為他，善與樂果受於樂報。",
    "T01n0026_003:0436c23": "羅云！汝當受此現作身業。「羅云！若汝已",
    "T01n0026_003:0436c24": "作身業，即觀彼身業：『若我已作身業，彼身",
    "T01n0026_003:0436c25": "業已過去、滅盡、變易，為淨、為不淨，為自為、",
    "T01n0026_003:0436c26": "為他？』羅云！若觀時則知，我已作身業，彼身",
    "T01n0026_003:0436c27": "業已過去、滅盡、變易，彼身業淨，或自為，或為",
    "T01n0026_003:0436c28": "他，不善與苦果受於苦報。羅云！汝當詣",
    "T01n0026_003:0436c29": "善知識、梵行人所，彼已作身業，至心發露，",
    "T01n0026_003:0437a01": "應悔過說，慎莫覆藏，更善持護。羅云！若",
    "T01n0026_003:0437a02": "觀時則知，我已作身業，彼身業已過去滅盡",
    "T01n0026_003:0437a03": "變易，彼身業不淨，或自為，或為他，善與樂",
    "T01n0026_003:0437a04": "果受於樂報。羅云！汝當晝夜歡喜，住正念",
    "T01n0026_003:0437a05": "正智，口業亦復如是。「羅云！因過去行故，已",
    "T01n0026_003:0437a06": "生意業，即觀彼意業：『若因過去行故，已生",
    "T01n0026_003:0437a07": "意業，彼意業為淨、為不淨，為自為、為他？』羅",
    "T01n0026_003:0437a08": "云！若觀時則知，因過去行故，已生意業，彼",
    "T01n0026_003:0437a09": "意業已過去、滅盡、變易，彼意業淨，或自為，或",
    "T01n0026_003:0437a10": "為他，不善與苦果受於苦報。羅云！汝當",
    "T01n0026_003:0437a11": "捨彼過去意業，羅云！若觀時則知，因過去",
    "T01n0026_003:0437a12": "行故，已生意業已過去、滅盡、變易，彼意業不",
    "T01n0026_003:0437a13": "淨，或自為，或為他，善與樂果受於樂報。羅",
    "T01n0026_003:0437a14": "云！汝當受彼過去意業。「羅云！因未來行",
    "T01n0026_003:0437a15": "故，當生意業，即觀彼意業：『若因未來行故，",
    "T01n0026_003:0437a16": "當生意業，彼意業為淨、為不淨，為自為、為",
    "T01n0026_003:0437a17": "他？』羅云！若觀時則知，因未來行故，當生",
    "T01n0026_003:0437a18": "意業，彼意業淨，或自為，或為他，不善與苦",
    "T01n0026_003:0437a19": "果受於苦報。羅云！汝當捨彼未來意業。",
    "T01n0026_003:0437a20": "羅云！若觀時則知，因未來行故，當生意",
    "T01n0026_003:0437a21": "業，彼意業不淨，或自為，或為他，善與樂果",
    "T01n0026_003:0437a22": "受於樂報。羅云！汝當受彼未來意業。「羅",
    "T01n0026_003:0437a23": "云！因現在行故，現生意業，即觀此意業：『若",
    "T01n0026_003:0437a24": "因現在行故，現生意業，此意業為淨、為不",
    "T01n0026_003:0437a25": "淨，為自為、為他？』羅云！若觀時則知，因現",
    "T01n0026_003:0437a26": "在行故，現生意業，此意業淨，或自為，或為",
    "T01n0026_003:0437a27": "他，不善與苦果受於苦報。羅云！汝當捨",
    "T01n0026_003:0437a28": "此現在意業。羅云！若觀時則知，因現在行",
    "T01n0026_003:0437a29": "故，現生意業，此意業不淨，或自為，或為他，",
    "T01n0026_003:0437b01": "善與樂果受於樂報。羅云！汝當受此現",
    "T01n0026_003:0437b02": "在意業。「羅云！若有過去沙門、梵志，身、口、意",
    "T01n0026_003:0437b03": "業，已觀而觀，已淨而淨，彼一切即此身、口、意",
    "T01n0026_003:0437b04": "業，已觀而觀，已淨而淨。羅云！若有未來沙",
    "T01n0026_003:0437b05": "門、梵志，身、口、意業，當觀而觀，當淨而淨，彼一切",
    "T01n0026_003:0437b06": "即此身、口、意業，當觀而觀，當淨而淨，羅云！",
    "T01n0026_003:0437b07": "若有現在沙門、梵志，身、口、意業，現觀而觀，現",
    "T01n0026_003:0437b08": "淨而淨，彼一切即此身、口、意業，現觀而觀，現淨",
    "T01n0026_003:0437b09": "而淨。羅云！汝當如是學，我亦即此身、口、意",
    "T01n0026_003:0437b10": "業，現觀而觀，現淨而淨。」於是，世尊復說頌曰：",
    "T01n0026_003:0437b11": "「身業、口業、　　意業，羅云！",
    "T01n0026_003:0437b12": "善不善法，　　汝應常觀。",
    "T01n0026_003:0437b13": "知已妄言，　　羅云莫說，",
    "T01n0026_003:0437b14": "禿從他活，　　何可妄言？",
    "T01n0026_003:0437b15": "覆沙門法，　　空無真實，",
    "T01n0026_003:0437b16": "謂說妄言，　　不護其口。",
    "T01n0026_003:0437b17": "故不妄言，　　正覺之子，",
    "T01n0026_003:0437b18": "是沙門法，　　羅云當學。",
    "T01n0026_003:0437b19": "方方豐樂，　　安隱無怖，",
    "T01n0026_003:0437b20": "羅云至彼，　　莫為害他。」",
    "T01n0026_003:0437b21": "佛說如是。尊者羅云及諸比丘，聞佛所說，",
    "T01n0026_003:0437b22": "歡喜奉行。",
    "T01n0026_003:0437b23": "羅云經第四竟一千八百三十二字",
    "T01n0026_003:0437b24": "15 思經（一五）中阿含業相應品思經第五初一日誦",
    "T01n0026_003:0437b25": "我聞如是：一時，佛遊舍衛國，在勝林給孤",
    "T01n0026_003:0437b26": "獨園。爾時，世尊告諸比丘：「若有故作業，我",
    "T01n0026_003:0437b27": "說彼必受其報，或現世受，或後世受；若不故",
    "T01n0026_003:0437b28": "作業，我說此不必受報。於中，身故作三業，",
    "T01n0026_003:0437b29": "不善與苦果受於苦報；口有四業，意有三",
    "T01n0026_003:0437c01": "業，不善與苦果受於苦報。「云何身故作三",
    "T01n0026_003:0437c02": "業，不善與苦果受於苦報？一曰殺生，極惡",
    "T01n0026_003:0437c03": "飲血，其欲傷害，不慈眾生，乃至蜫蟲。二曰",
    "T01n0026_003:0437c04": "不與取，著他財物以偷意取。三曰邪婬，彼",
    "T01n0026_003:0437c05": "或有父所護，或母所護，或父母所護，或姉妹",
    "T01n0026_003:0437c06": "所護，或兄弟所護，或婦父母所護，或親親所",
    "T01n0026_003:0437c07": "護，或同姓所護，或為他婦女，有鞭罰恐怖，",
    "T01n0026_003:0437c08": "及有名假賃至華鬘，親犯如此女。是謂身",
    "T01n0026_003:0437c09": "故作三業，不善與苦果受於苦報。「云何口",
    "T01n0026_003:0437c10": "故作四業，不善與苦果受於苦報？一曰妄",
    "T01n0026_003:0437c11": "言，彼或在眾，或在眷屬，或在王家，若呼彼",
    "T01n0026_003:0437c12": "問，汝知便說，彼不知言知，知言不知，不見",
    "T01n0026_003:0437c13": "言見，見言不見，為己為他，或為財物，知",
    "T01n0026_003:0437c14": "已妄言。二曰兩舌，欲離別他，聞此語彼，欲",
    "T01n0026_003:0437c15": "破壞此，聞彼語此，欲破壞彼，合者欲離，",
    "T01n0026_003:0437c16": "離者復離，而作群黨，樂於群黨，稱說群黨。",
    "T01n0026_003:0437c17": "三曰麤言，彼若有言，辭氣麤獷，惡聲逆耳，眾",
    "T01n0026_003:0437c18": "所不喜，眾所不愛，使他苦惱，令不得定，",
    "T01n0026_003:0437c19": "說如是言。四曰綺語，彼非時說，不真實說，",
    "T01n0026_003:0437c20": "無義說，非法說，不止息說，又復稱歎不止",
    "T01n0026_003:0437c21": "息事，違背於時而不善教，亦不善訶。是謂",
    "T01n0026_003:0437c22": "口故作四業，不善與苦果受於苦報。「云何",
    "T01n0026_003:0437c23": "意故作三業，不善與苦果受於苦報？一曰貪",
    "T01n0026_003:0437c24": "伺，見他財物諸生活具，常伺求望，欲令我",
    "T01n0026_003:0437c25": "得。二曰嫉恚，意懷憎嫉而作是念：『彼眾生",
    "T01n0026_003:0437c26": "者，應殺、應縛、應收、應免、應逐擯出。』其欲",
    "T01n0026_003:0437c27": "令彼受無量苦。三曰邪見，所見顛倒，如是",
    "T01n0026_003:0437c28": "見、如是說：無施、無齋、無有呪說，無善惡",
    "T01n0026_003:0437c29": "業，無善惡業報，無此世彼世，無父無母，世",
    "T01n0026_003:0438a01": "無真人往至善處、善去、善向，此世彼世，自",
    "T01n0026_003:0438a02": "知、自覺、自作證成就遊。是謂意故作三業，不",
    "T01n0026_003:0438a03": "善與苦果受於苦報。「多聞聖弟子捨身不",
    "T01n0026_003:0438a04": "善業，修身善業，捨口、意不善業，修口、意善",
    "T01n0026_003:0438a05": "業。彼多聞聖弟子如是具足精進戒德，成",
    "T01n0026_003:0438a06": "就身淨業，成就口、意淨業，離恚離諍，除去",
    "T01n0026_003:0438a07": "睡眠，無調貢高，斷疑、度慢，正念正智，無",
    "T01n0026_003:0438a08": "有愚癡，彼心與慈俱，遍滿一方成就遊，如",
    "T01n0026_003:0438a09": "是二三四方、四維上下，普周一切，心與慈俱，無",
    "T01n0026_003:0438a10": "結無怨，無恚無諍，極廣甚大，無量善修，遍",
    "T01n0026_003:0438a11": "滿一切世間成就遊。彼作是念：『我本此心少",
    "T01n0026_003:0438a12": "不善修，我今此心無量善修。』多聞聖弟子其",
    "T01n0026_003:0438a13": "心如是無量善修，若本因惡知識，為放逸",
    "T01n0026_003:0438a14": "行，作不善業，彼不能將去，不能穢汙，不",
    "T01n0026_003:0438a15": "復相隨。若有幼少童男、童女，生便能行慈心",
    "T01n0026_003:0438a16": "解脫者，而於後時，彼身、口、意寧可復作不",
    "T01n0026_003:0438a17": "善業耶？」比丘答曰：「不也。世尊！所以者何？自",
    "T01n0026_003:0438a18": "不作惡業，惡業何由生？」「是以男女在家、出",
    "T01n0026_003:0438a19": "家，常當勤修慈心解脫，若彼男女在家、出家",
    "T01n0026_003:0438a20": "修慈心解脫者，不持此身往至彼世，但",
    "T01n0026_003:0438a21": "隨心去此。比丘應作是念：『我本放逸，作不",
    "T01n0026_003:0438a22": "善業，是一切今可受報，終不後世。』若有如",
    "T01n0026_003:0438a23": "是行慈心解脫無量善修者，必得阿那含，",
    "T01n0026_003:0438a24": "或復上得。如是，悲、喜、心與捨俱，無結無怨，",
    "T01n0026_003:0438a25": "無恚無諍，極廣甚大，無量善修，遍滿一切",
    "T01n0026_003:0438a26": "世間成就遊，彼作是念：『我本此心少不善",
    "T01n0026_003:0438a27": "修，我今此心無量善修。』多聞聖弟子其心如",
    "T01n0026_003:0438a28": "是無量善修，若本因惡知識，為放逸行，作",
    "T01n0026_003:0438a29": "不善業，彼不能將去，不能穢汙，不復相",
    "T01n0026_003:0438b01": "隨。若有幼少童男、童女，生便能行捨心解",
    "T01n0026_003:0438b02": "脫者，而於後時，彼身、口、意寧可復作不善",
    "T01n0026_003:0438b03": "業耶？」比丘答曰：「不也。世尊！所以者何？自不",
    "T01n0026_003:0438b04": "作惡業，惡業何由生？」「是以男女在家、出家，常",
    "T01n0026_003:0438b05": "當勤修捨心解脫。若彼男女在家、出家修捨",
    "T01n0026_003:0438b06": "心解脫者，不持此身往至彼世，但隨心",
    "T01n0026_003:0438b07": "去此。比丘應作是念：『我本放逸，作不善業，",
    "T01n0026_003:0438b08": "是一切今可受報，終不後世。』若有如是行",
    "T01n0026_003:0438b09": "捨心解脫無量善修者，必得阿那含，或復上",
    "T01n0026_003:0438b10": "得。」佛說如是。彼諸比丘聞佛所說，歡喜奉",
    "T01n0026_003:0438b11": "行。",
    "T01n0026_003:0438b12": "思經第五竟千一百七十四字",
    "T01n0026_003:0438b13": "16 伽藍經（一六）中阿含業相應品伽藍經第六初一日誦",
    "T01n0026_003:0438b14": "我聞如是：一時，佛遊伽藍園，與大比丘眾",
    "T01n0026_003:0438b15": "俱，至羇舍子，住羇舍子村北尸攝惒林中。",
    "T01n0026_003:0438b16": "爾時，羇舍子伽藍人聞沙門瞿曇釋種子捨",
    "T01n0026_003:0438b17": "釋宗族，出家學道，遊伽藍園，與大比丘眾",
    "T01n0026_003:0438b18": "俱，來至此羇舍子，住羇舍子村北尸攝惒林",
    "T01n0026_003:0438b19": "中。彼沙門瞿曇有大名稱，周聞十方，沙門",
    "T01n0026_003:0438b20": "瞿曇如來、無所著、等正覺、明行成為、善逝、世間",
    "T01n0026_003:0438b21": "解、無上士、道法御、天人師，號佛、眾祐。彼於此",
    "T01n0026_003:0438b22": "世，天及魔、梵，沙門、梵志，從人至天，自知自覺，",
    "T01n0026_003:0438b23": "自作證成就遊。彼若說法，初善、中善、竟亦善，",
    "T01n0026_003:0438b24": "有義有文，具足清淨，顯現梵行，若見如來、",
    "T01n0026_003:0438b25": "無所著、等正覺，尊重禮拜，供養承事者，快得",
    "T01n0026_003:0438b26": "善利。我等應共往見沙門瞿曇，禮事供養。",
    "T01n0026_003:0438b27": "羇舍子伽藍人聞已，各與等類眷屬相隨從",
    "T01n0026_003:0438b28": "羇舍子出，北行至尸攝惒林，欲見世尊禮",
    "T01n0026_003:0438b29": "事供養。往詣佛已，彼伽藍人或稽首佛足，",
    "T01n0026_003:0438c01": "却坐一面；或問訊佛，却坐一面；或叉手向佛，",
    "T01n0026_003:0438c02": "却坐一面；或遙見佛已，默然而坐。彼時，伽藍",
    "T01n0026_003:0438c03": "人各坐已定，佛為說法，勸發渴仰，成就歡",
    "T01n0026_003:0438c04": "喜，無量方便為彼說法，勸發渴仰，成就歡",
    "T01n0026_003:0438c05": "喜已，默然而住。時，伽藍人，佛為說法，勸發渴",
    "T01n0026_003:0438c06": "仰，成就歡喜已，各從坐起，偏袒著衣，叉手",
    "T01n0026_003:0438c07": "向佛，白世尊曰：「瞿曇！有一沙門梵志來詣",
    "T01n0026_003:0438c08": "伽藍！但自稱歎己所知見，而呰毀他所知",
    "T01n0026_003:0438c09": "所見。瞿曇！復有一沙門梵志來詣伽藍，亦自",
    "T01n0026_003:0438c10": "稱歎己所知見，而呰毀他所知所見。瞿曇！",
    "T01n0026_003:0438c11": "我等聞已，便生疑惑：『此沙門梵志何者為實，",
    "T01n0026_003:0438c12": "何者為虛？』」世尊告曰：「伽藍！汝等莫生疑惑。",
    "T01n0026_003:0438c13": "所以者何？因有疑惑，便生猶豫。伽藍！汝等",
    "T01n0026_003:0438c14": "自無淨智，為有後世，為無後世？伽藍！汝",
    "T01n0026_003:0438c15": "等亦無淨智，所作有罪，所作無罪？伽藍！當",
    "T01n0026_003:0438c16": "知諸業有三，因習本有。云何為三？伽藍！謂貪",
    "T01n0026_003:0438c17": "是諸業，因習本有。伽藍！恚及癡是諸業，因習",
    "T01n0026_003:0438c18": "本有。伽藍！貪者為貪所覆，心無厭足，或殺",
    "T01n0026_003:0438c19": "生，或不與取，或行邪婬，或知已妄言，或復飲",
    "T01n0026_003:0438c20": "酒。伽藍！恚者為恚所覆，心無厭足，或殺生，",
    "T01n0026_003:0438c21": "或不與取，或行邪婬，或知已妄言，或復飲",
    "T01n0026_003:0438c22": "酒。伽藍！癡者為癡所覆，心無厭足，或殺生，",
    "T01n0026_003:0438c23": "或不與取，或行邪婬，或知已妄言，或復飲",
    "T01n0026_003:0438c24": "酒。「伽藍！多聞聖弟子離殺斷殺，棄捨刀杖，",
    "T01n0026_003:0438c25": "有慚有愧，有慈悲心，饒益一切，乃至蜫蟲，",
    "T01n0026_003:0438c26": "彼於殺生淨除其心。伽藍！多聞聖弟子離",
    "T01n0026_003:0438c27": "不與取，斷不與取，與之乃取，樂於與取，常",
    "T01n0026_003:0438c28": "好布施，歡喜無悋，不望其報，彼於不與取",
    "T01n0026_003:0438c29": "淨除其心。伽藍！多聞聖弟子離非梵行，斷",
    "T01n0026_003:0439a01": "非梵行，勤修梵行，精勤妙行，清淨無穢，離",
    "T01n0026_003:0439a02": "欲斷婬，彼於非梵行淨除其心。伽藍！多聞",
    "T01n0026_003:0439a03": "聖弟子離妄言，斷妄言，真諦言，樂真諦，",
    "T01n0026_003:0439a04": "住真諦不移動，一切可信，不欺世間，彼",
    "T01n0026_003:0439a05": "於妄言淨除其心。「伽藍！多聞聖弟子離兩",
    "T01n0026_003:0439a06": "舌，斷兩舌，行不兩舌，不破壞他，不聞此",
    "T01n0026_003:0439a07": "語彼，欲破壞此，不聞彼語此，欲破壞彼，",
    "T01n0026_003:0439a08": "離者欲合，合者歡喜，不作群黨，不樂群黨，",
    "T01n0026_003:0439a09": "不稱群黨，彼於兩舌淨除其心。伽藍！多聞",
    "T01n0026_003:0439a10": "聖弟子離麤言，斷麤言，若有所言，辭氣麤",
    "T01n0026_003:0439a11": "獷，惡聲逆耳，眾所不喜，眾所不愛，使他苦",
    "T01n0026_003:0439a12": "惱，令不得定，斷如是言。若有所說，清和",
    "T01n0026_003:0439a13": "柔潤，順耳入心，可喜可愛，使他安樂，言聲",
    "T01n0026_003:0439a14": "具了，不使人畏，令他得定，說如是言，彼於",
    "T01n0026_003:0439a15": "麤言淨除其心。伽藍！多聞聖弟子離綺語，",
    "T01n0026_003:0439a16": "斷綺語，時說、真說、法說、義說、止息說，樂止",
    "T01n0026_003:0439a17": "息說，事順時得宜，善教善訶，彼於綺語淨",
    "T01n0026_003:0439a18": "除其心。伽藍！多聞聖弟子離貪伺，斷貪伺，",
    "T01n0026_003:0439a19": "心不懷諍，見他財物諸生活具，不起貪伺，",
    "T01n0026_003:0439a20": "欲令我得，彼於貪伺淨除其心。「伽藍！多聞",
    "T01n0026_003:0439a21": "聖弟子離恚斷恚，有慚有愧，有慈悲心，饒",
    "T01n0026_003:0439a22": "益一切乃至蜫虫，彼於嫉恚淨除其心。伽",
    "T01n0026_003:0439a23": "藍！多聞聖弟子離邪見、斷邪見，行於正見",
    "T01n0026_003:0439a24": "而不顛倒，如是見、如是說：『有施有齋，亦有",
    "T01n0026_003:0439a25": "呪說；有善惡業報；有此世彼世，有父有",
    "T01n0026_003:0439a26": "母；世有真人往至善處，善去善向，此世彼",
    "T01n0026_003:0439a27": "世自知、自覺、自作證成就遊，彼於邪見淨",
    "T01n0026_003:0439a28": "除其心。』「如是，伽藍！多聞聖弟子成就身淨",
    "T01n0026_003:0439a29": "業，成就口、意淨業，離恚離諍，除去睡眠，無",
    "T01n0026_003:0439b01": "調貢高，斷疑、度慢，正念正智，無有愚癡，",
    "T01n0026_003:0439b02": "彼心與慈俱，遍滿一方成就遊。如是，二三",
    "T01n0026_003:0439b03": "四方、四維上下，普周一切，心與慈俱，無結",
    "T01n0026_003:0439b04": "無怨，無恚無諍，極廣甚大，無量善修，遍滿",
    "T01n0026_003:0439b05": "一切世間成就遊。如是，悲、喜心與捨俱，無",
    "T01n0026_003:0439b06": "結無怨，無恚無諍，極廣甚大，無量善修，遍",
    "T01n0026_003:0439b07": "滿一切世間成就遊。「如是，伽藍！多聞聖弟",
    "T01n0026_003:0439b08": "子心無結無怨，無恚無諍，便得四安隱住",
    "T01n0026_003:0439b09": "處。云何為四？有此世彼世，有善惡業報，",
    "T01n0026_003:0439b10": "我得此正見相應業，受持具足，身壞命終，必",
    "T01n0026_003:0439b11": "至善處，乃生天上。如是，伽藍！多聞聖弟子",
    "T01n0026_003:0439b12": "心無結無怨，無恚無諍，是謂得第一安隱",
    "T01n0026_003:0439b13": "住處。復次，伽藍！無此世彼世，無善惡業報，",
    "T01n0026_003:0439b14": "如是我於現法中，非以此故為他所毀，但",
    "T01n0026_003:0439b15": "為正智所稱譽，精進人、正見人說其有。如",
    "T01n0026_003:0439b16": "是，伽藍！多聞聖弟子心無結無怨，無恚無",
    "T01n0026_003:0439b17": "諍，是謂得第二安隱住處。復次，伽藍！若有",
    "T01n0026_003:0439b18": "所作，必不作惡，我不念惡。所以者何？自不",
    "T01n0026_003:0439b19": "作惡，苦何由生？如是，伽藍！多聞聖弟子心",
    "T01n0026_003:0439b20": "無結無怨，無恚無諍，是謂得第三安隱住",
    "T01n0026_003:0439b21": "處。復次，伽藍！若有所作，必不作惡，我不",
    "T01n0026_003:0439b22": "犯世怖與不怖，常當慈愍一切世間，我心",
    "T01n0026_003:0439b23": "不與眾生共諍，無濁歡悅。如是，伽藍！多聞",
    "T01n0026_003:0439b24": "聖弟子心無結無怨，無恚無諍，是謂得第",
    "T01n0026_003:0439b25": "四安隱住處。如是，伽藍！多聞聖弟子心無",
    "T01n0026_003:0439b26": "結無怨，無恚無諍，是謂得四安隱住處。」伽",
    "T01n0026_003:0439b27": "藍白世尊曰：「如是，瞿曇！多聞聖弟子心無",
    "T01n0026_003:0439b28": "結無怨，無恚無諍，得四安隱住處。云何為",
    "T01n0026_003:0439b29": "四？有此世彼世，有善惡業報，我得此正見",
    "T01n0026_003:0439c01": "相應業，受持具足，身壞命終，必至善處，乃至",
    "T01n0026_003:0439c02": "天上。如是，瞿曇！多聞聖弟子心無結無怨，",
    "T01n0026_003:0439c03": "無恚無諍，是謂得第一安隱住處。復次，瞿",
    "T01n0026_003:0439c04": "曇！若無此世彼世，無善惡業報，我於現法",
    "T01n0026_003:0439c05": "中，非以此故為他所毀，但為正智所稱",
    "T01n0026_003:0439c06": "譽，精進人、正見人說其有。如是，瞿曇！多聞",
    "T01n0026_003:0439c07": "聖弟子心無結無怨，無恚無諍，是謂得第",
    "T01n0026_003:0439c08": "二安隱住處。復次，瞿曇！若有所作，必不作",
    "T01n0026_003:0439c09": "惡，我不念惡。所以者何？自不作惡，苦何由",
    "T01n0026_003:0439c10": "生？如是，瞿曇！多聞聖弟子心無結無怨，無",
    "T01n0026_003:0439c11": "恚無諍，是謂得第三安隱住處。復次，瞿曇！",
    "T01n0026_003:0439c12": "若有所作，必不作惡，我不犯世怖與不",
    "T01n0026_003:0439c13": "怖，常當慈愍一切世間，我心不與眾生共",
    "T01n0026_003:0439c14": "諍，無濁歡悅。如是，瞿曇！多聞聖弟子心無",
    "T01n0026_003:0439c15": "結無怨，無恚無諍，是謂得第四安隱住處。",
    "T01n0026_003:0439c16": "如是，瞿曇！多聞聖弟子心無結無怨，無恚",
    "T01n0026_003:0439c17": "無諍，是謂得四安隱住處。瞿曇！我已知，善",
    "T01n0026_003:0439c18": "逝，我已解。世尊！我等盡自歸佛、法及比丘",
    "T01n0026_003:0439c19": "眾，唯願世尊受我等為優婆塞，從今日始，",
    "T01n0026_003:0439c20": "終身自歸，乃至命盡。」佛說如是。一切伽藍人",
    "T01n0026_003:0439c21": "及諸比丘，聞佛所說，歡喜奉行。",
    "T01n0026_003:0439c22": "伽藍經第六竟一千九百八十七字",
    "T01n0026_003:0439c23": "17 伽彌尼經（一七）中阿含業相應品伽彌尼經第七伽音巨羅反",
    "T01n0026_003:0439c24": "初一日誦",
    "T01n0026_003:0439c25": "我聞如是：一時，佛遊那難陀園，在墻村㮈",
    "T01n0026_003:0439c26": "林。爾時，阿私羅天有子名伽彌尼，色像巍巍，",
    "T01n0026_003:0439c27": "光耀煒曄，夜將向旦，往詣佛所，稽首佛足，",
    "T01n0026_003:0439c28": "却住一面。阿私羅天子伽彌尼白曰：「世尊！梵",
    "T01n0026_003:0439c29": "志自高，事若干天，若眾生命終者，彼能令自",
    "T01n0026_003:0440a01": "在往來善處，生於天上，世尊為法主，唯願",
    "T01n0026_003:0440a02": "世尊使眾生命終得至善處，生於天中。」世",
    "T01n0026_003:0440a03": "尊告曰：「伽彌尼！我今問汝，隨所解答。伽彌",
    "T01n0026_003:0440a04": "尼！於意云何？若村邑中或有男女，懈不精",
    "T01n0026_003:0440a05": "進，而行惡法，成就十種不善業道，殺生、不",
    "T01n0026_003:0440a06": "與取、邪婬、妄言，乃至邪見，彼命終時，若眾人",
    "T01n0026_003:0440a07": "來，各叉手向稱歎求索，作如是語：『汝等男",
    "T01n0026_003:0440a08": "女，懈不精進，而行惡法，成就十種不善業",
    "T01n0026_003:0440a09": "道，殺生、不與取、邪婬、妄言，乃至邪見，汝等因",
    "T01n0026_003:0440a10": "此緣此，身壞命終，必至善處，乃生天上。』如",
    "T01n0026_003:0440a11": "是，伽彌尼！彼男女等，懈不精進，而行惡法，",
    "T01n0026_003:0440a12": "成就十種不善業道，殺生、不與取、邪婬、妄言，",
    "T01n0026_003:0440a13": "乃至邪見，寧為眾人各叉手向稱歎求索，",
    "T01n0026_003:0440a14": "因此緣此，身壞命終，得至善處，生天上",
    "T01n0026_003:0440a15": "耶？」伽彌尼答曰：「不也。世尊！」世尊歎曰：「善哉！伽",
    "T01n0026_003:0440a16": "彌尼！所以者何？彼男女等，懈不精進，而行",
    "T01n0026_003:0440a17": "惡法，成就十種不善業道，殺生、不與取、邪婬、",
    "T01n0026_003:0440a18": "妄言，乃至邪見，若為眾人各叉手向稱歎求",
    "T01n0026_003:0440a19": "索，因此緣此，身壞命終，得至善處，乃生天",
    "T01n0026_003:0440a20": "上者，是處不然。伽彌尼！猶去村不遠有深",
    "T01n0026_003:0440a21": "水淵，於彼有人以大重石擲著水中，若眾",
    "T01n0026_003:0440a22": "人來，各叉手向稱歎求索，作如是語：『願石浮",
    "T01n0026_003:0440a23": "出。』伽彌尼！於意云何？此大重石寧為眾人",
    "T01n0026_003:0440a24": "各叉手向稱歎求索，因此緣此，而當出耶？」",
    "T01n0026_003:0440a25": "伽彌尼答曰：「不也。世尊！」「如是。伽彌尼！彼男女",
    "T01n0026_003:0440a26": "等，懈不精進，而行惡法，成就十種不善業",
    "T01n0026_003:0440a27": "道，殺生、不與取、邪婬、妄言，乃至邪見，若為眾",
    "T01n0026_003:0440a28": "人各叉手向稱歎求索，因此緣此，身壞命終，",
    "T01n0026_003:0440a29": "得至善處，生天上者，是處不然。所以者",
    "T01n0026_003:0440b01": "何？謂此十種不善業道，黑有黑報，自然趣下，",
    "T01n0026_003:0440b02": "必至惡處。「伽彌尼！於意云何？若村邑中或",
    "T01n0026_003:0440b03": "有男女，精進勤修，而行妙法，成十善業道，",
    "T01n0026_003:0440b04": "離殺、斷殺、不與取、邪婬、妄言，乃至離邪見，",
    "T01n0026_003:0440b05": "斷邪見，得正見，彼命終時，若眾人來，各叉",
    "T01n0026_003:0440b06": "手向稱歎求索，作如是語：『汝男女等，精進",
    "T01n0026_003:0440b07": "勤修，而行妙法，成十善業道，離殺、斷殺、不",
    "T01n0026_003:0440b08": "與取、邪婬、妄言，乃至離邪見，斷邪見，得正",
    "T01n0026_003:0440b09": "見，汝等因此緣此，身壞命終，當至惡處，生",
    "T01n0026_003:0440b10": "地獄中。』伽彌尼！於意云何？彼男女等，精進",
    "T01n0026_003:0440b11": "勤修，而行妙法，成十善業道，離殺、斷殺、不",
    "T01n0026_003:0440b12": "與取、邪婬、妄言，乃至離邪見，斷邪見，得正",
    "T01n0026_003:0440b13": "見，寧為眾人各叉手向稱歎求索，因此緣",
    "T01n0026_003:0440b14": "此，身壞命終，得至惡處，生地獄中耶？」伽彌",
    "T01n0026_003:0440b15": "尼答曰：「不也。世尊！」世尊歎曰：「善哉！伽彌尼！所",
    "T01n0026_003:0440b16": "以者何？伽彌尼！彼男女等，精進勤修，而行妙",
    "T01n0026_003:0440b17": "法，成十善業道，離殺、斷殺、不與取、邪婬、妄",
    "T01n0026_003:0440b18": "言，乃至離邪見，斷邪見，得正見，若為眾人",
    "T01n0026_003:0440b19": "各叉手向稱歎求索，因此緣此，身壞命終，得",
    "T01n0026_003:0440b20": "生惡處，生地獄中者，是處不然。所以者",
    "T01n0026_003:0440b21": "何？伽彌尼！謂此十善業道，白有白報，自然",
    "T01n0026_003:0440b22": "昇上，必至善處。伽彌尼！猶去村不遠有深",
    "T01n0026_003:0440b23": "水淵，於彼有人以酥油瓶投水而破，滓瓦",
    "T01n0026_003:0440b24": "沈下，酥油浮上。如是，伽彌尼！彼男女等，精",
    "T01n0026_003:0440b25": "進勤修，而行妙法，成十善業道，離殺、斷殺、",
    "T01n0026_003:0440b26": "不與取，邪婬、妾言乃至離邪見，斷邪見，得",
    "T01n0026_003:0440b27": "正見。彼命終時，謂身麤色四大之種從父母",
    "T01n0026_003:0440b28": "生，衣食長養，坐臥按摩，澡浴強忍，是破壞法，",
    "T01n0026_003:0440b29": "是滅盡法，離散之法；彼命終後，或烏鳥啄，或",
    "T01n0026_003:0440c01": "虎狼食，或燒或埋，盡為粉塵，彼心、意、識常為",
    "T01n0026_003:0440c02": "信所熏，為精進、多聞、布施、智慧所熏，彼因",
    "T01n0026_003:0440c03": "此緣此，自然昇上，生於善處。伽彌尼！彼殺",
    "T01n0026_003:0440c04": "生者，離殺、斷殺，園觀之道、昇進之道、善處之",
    "T01n0026_003:0440c05": "道。伽彌尼！不與取、邪婬、妄言，乃至邪見者，離",
    "T01n0026_003:0440c06": "邪見，得正見，園觀之道、昇進之道、善處之道。",
    "T01n0026_003:0440c07": "伽彌尼！復有園觀之道、昇進之道、善處之道。",
    "T01n0026_003:0440c08": "伽彌尼！云何復有園觀之道、昇進之道、善處",
    "T01n0026_003:0440c09": "之道？謂八支聖道，正見乃至正定，是為八。伽",
    "T01n0026_003:0440c10": "彌尼！是謂復有園觀之道、昇進之道、善處",
    "T01n0026_003:0440c11": "之道。」",
    "T01n0026_003:0440c12": "佛說如是。伽彌尼及諸比丘，聞佛所說，歡",
    "T01n0026_003:0440c13": "喜奉行。",
    "T01n0026_003:0440c14": "伽彌尼經第七竟千二百一十三字",
    "T01n0026_003:0440c15": "中阿含經卷第三一萬二百四十七字"
}