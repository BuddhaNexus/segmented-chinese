{
    "T38n1767_030:0207b22": "大般涅槃經疏卷第三十",
    "T38n1767_030:0207b24": "隋章安頂法師撰",
    "T38n1767_030:0207b25": "唐天台沙門湛然再治",
    "T38n1767_030:0207b26": "迦葉品之三",
    "T38n1767_030:0207b27": "起卷是第四辨行法又五。一修行。二通別。三",
    "T38n1767_030:0207b28": "名體。四人數。五結住。初文又四。一不淨觀。二",
    "T38n1767_030:0207b29": "念處觀。三因緣觀。四煗法觀。然得住人但具",
    "T38n1767_030:0207c01": "二方便。何用四耶。不淨因緣是念煗前方便。",
    "T38n1767_030:0207c02": "開則列四合只是念煗。初又二。先明緣起中。",
    "T38n1767_030:0207c03": "云智不具足有五事者。即前信戒施聞慧。次",
    "T38n1767_030:0207c04": "正明四法。而以不淨當名。若依雜心三度門。",
    "T38n1767_030:0207c05": "此中賸有著我多者說十八界依。地持五度",
    "T38n1767_030:0207c06": "門。則足因緣。次如法行已下是念處觀。觀有",
    "T38n1767_030:0207c07": "總別。總深別淺(云云)。得是觀下第三因緣觀。如",
    "T38n1767_030:0207c08": "是觀已下第四煗法觀。通論前二方便亦皆得",
    "T38n1767_030:0207c09": "住。別論正據煗法。空解成時決定不退名為",
    "T38n1767_030:0207c10": "住人。次迦葉白下。明通別料簡煗法。先問次",
    "T38n1767_030:0207c11": "答。初問又二。初問人通舉煗觸為問。次引佛",
    "T38n1767_030:0207c12": "說為證。佛答為二。初非其問。汝之所據非我",
    "T38n1767_030:0207c13": "所說。次如是煗法下。正答又二。初明地別。次",
    "T38n1767_030:0207c14": "明人別。初地別者色有欲無。次人別者我弟",
    "T38n1767_030:0207c15": "子有外道則無。文云煗法以色有欲無。仍作",
    "T38n1767_030:0207c16": "三義釋之。一多用色定發煗法觀。從多為言。",
    "T38n1767_030:0207c17": "二據中間三界皆能發於煗法。而色界居中",
    "T38n1767_030:0207c18": "言色界有。三據勝處為語。色發煗為易欲界",
    "T38n1767_030:0207c19": "為難。色界雖有下。第二明人別。簡除外道唯",
    "T38n1767_030:0207c20": "佛弟子。外六行觀者。攀上勝妙出厭下苦麁",
    "T38n1767_030:0207c21": "重。佛弟子十六行者。即十六諦。亦是苦法忍",
    "T38n1767_030:0207c22": "苦法智。苦比忍苦比智等。此中既未斷惑。只",
    "T38n1767_030:0207c23": "是十六諦觀。私謂。緣此諦觀而修欣厭。是佛",
    "T38n1767_030:0207c24": "弟子亦修欣厭。若外道修唯約地也。迦葉白",
    "T38n1767_030:0207c25": "佛下。第三定名體。先問次答。問中二。先問名",
    "T38n1767_030:0207c26": "次問體。如文。佛答中先答後問。後答前問。初",
    "T38n1767_030:0207c27": "答體為二。初正答。次料簡中。先問次答。初引",
    "T38n1767_030:0207c28": "佛明馬師無信。即是無煗。次佛答。我亦不取",
    "T38n1767_030:0207c29": "信心為煗。信是煗因。煗者從觀四諦智生。言",
    "T38n1767_030:0208a01": "十六者。即四諦下之十六也。如汝所問。何因",
    "T38n1767_030:0208a02": "緣下。次答名又二。前正答。次重論。初又二。",
    "T38n1767_030:0208a03": "初牒煗略答。明從譬得名。次譬如下。第二廣",
    "T38n1767_030:0208a04": "答又二。先譬次合如文。次重問答。初問中二。",
    "T38n1767_030:0208a05": "先領旨。次若是有為下正問。所言報得色五",
    "T38n1767_030:0208a06": "陰者。若依數師實用煗法得色界報。但不為",
    "T38n1767_030:0208a07": "受身為無漏業即是滅報。論師解。煗焦生死",
    "T38n1767_030:0208a08": "不復受報。但是色定得報故從之受名。佛答",
    "T38n1767_030:0208a09": "中二。先然其問。如是煗法下正答有三。法譬",
    "T38n1767_030:0208a10": "合。意同數解以想心為愛。愛故受生。厭故觀",
    "T38n1767_030:0208a11": "行。為無漏相。得煗法人下。第四明人數。言七",
    "T38n1767_030:0208a12": "十三者三解。一莊嚴云。欲界十善相應心名",
    "T38n1767_030:0208a13": "電光定。時得時失故名電光。此人名具煩惱",
    "T38n1767_030:0208a14": "性。而不開品數。若論方法。定有九品。惑亦九",
    "T38n1767_030:0208a15": "品。以九定斷九惑。足電光人合成十人。色界",
    "T38n1767_030:0208a16": "四禪無色三空。一一地中皆有九品惑九品",
    "T38n1767_030:0208a17": "定。七九六十三。足前十人合七十三。二開善",
    "T38n1767_030:0208a18": "云。無別電光異方法。亦無方法異電光。只電",
    "T38n1767_030:0208a19": "光定以對九惑而成九定。初一品定只是實",
    "T38n1767_030:0208a20": "法。未賴於假。猶與惑抗行未能伏惑。第二品",
    "T38n1767_030:0208a21": "定與初品定。作相續假共為力用。方乃能伏",
    "T38n1767_030:0208a22": "初一品惑。第三品定伏第二品惑。乃至第九",
    "T38n1767_030:0208a23": "品定即伏第八品惑。餘有欲界一品惑在牽",
    "T38n1767_030:0208a24": "於初禪。一品定起而共伏之。并四禪三空一",
    "T38n1767_030:0208a25": "一皆有九惑九定。乃至不用處第九品定伏第",
    "T38n1767_030:0208a26": "八品惑。猶餘第九品惑在。更將非想定來伏",
    "T38n1767_030:0208a27": "不用處第九品惑。八九七十二。復取非想定",
    "T38n1767_030:0208a28": "足之合為七十三。引欝頭藍弗得非想定即",
    "T38n1767_030:0208a29": "其義也。此中云欲界初禪乃至無所有處。前",
    "T38n1767_030:0208b01": "文得非想定斷不用處惑。皆是良證。三數人",
    "T38n1767_030:0208b02": "解者亦二不同。事障未來性障根本。一云。分",
    "T38n1767_030:0208b03": "為九品解。一品解對一品惑。復有十善相應",
    "T38n1767_030:0208b04": "心。即具煩惱性足前成十。具煩惱人與初品",
    "T38n1767_030:0208b05": "定共斷一品惑。後去一品解對斷一品惑。四",
    "T38n1767_030:0208b06": "禪三空一一九定九惑。亦成七十三人。第二",
    "T38n1767_030:0208b07": "解云。性障根本者。未來禪九品定斷欲界九",
    "T38n1767_030:0208b08": "品惑。取欲界具煩惱性一人。足九品合成十",
    "T38n1767_030:0208b09": "人。如是八人皆有未來。二禪未來定斷初禪",
    "T38n1767_030:0208b10": "九品惑。三禪未來九品定斷第二禪九品惑。",
    "T38n1767_030:0208b11": "乃至非想未來定斷不用處九品惑。亦得七十",
    "T38n1767_030:0208b12": "三人。問前云煗是色界法。何得通三界作七",
    "T38n1767_030:0208b13": "十三人。答初學之人須依四禪。據後利時則",
    "T38n1767_030:0208b14": "通三界。又昔在凡夫外道。曾得七十三定。今",
    "T38n1767_030:0208b15": "入佛法中作煗法觀。如是等人下。第五結得",
    "T38n1767_030:0208b16": "住人。不復斷善根不犯四重。是人二種下。合",
    "T38n1767_030:0208b17": "第四觀方之人又二。前列觀方人體。次更問",
    "T38n1767_030:0208b18": "答論初果義。初又二。此先牒前。次正合。初文",
    "T38n1767_030:0208b19": "者。牒前第二暫出還沒人。若遇惡友即恒為",
    "T38n1767_030:0208b20": "此人。若遇善友則進為住人。復成觀方。是故",
    "T38n1767_030:0208b21": "先。還論於前人。次觀四方者下。第二出觀方",
    "T38n1767_030:0208b22": "人體。或謂從苦忍去至於初果方是此中人。",
    "T38n1767_030:0208b23": "文意不然。凡有五人。一頂法。二忍法。三世第",
    "T38n1767_030:0208b24": "一法。四苦忍至十五心。五初果至第十六心。",
    "T38n1767_030:0208b25": "以此五人皆觀四諦並名觀方。然前煗法亦",
    "T38n1767_030:0208b26": "觀四方。且從得住立名。沒觀方義頂法已上",
    "T38n1767_030:0208b27": "方受其名明。此五位即為五章。文悉可見。但",
    "T38n1767_030:0208b28": "前二文皆云性是五陰。實論頂法唯是行陰。",
    "T38n1767_030:0208b29": "而言五者。以其未免陰之所蓋。是故通以五",
    "T38n1767_030:0208c01": "陰為言。而能觀四諦世第一法。言五根者。以",
    "T38n1767_030:0208c02": "最深勝近生真解顯是根義。別本亦云陰。次",
    "T38n1767_030:0208c03": "得苦忍即是真解。緣一諦者得於平等真空",
    "T38n1767_030:0208c04": "一諦。師子吼中則以四方用譬四果。今譬四",
    "T38n1767_030:0208c05": "諦者各有所據。而婆沙云。東方是苦乃至北",
    "T38n1767_030:0208c06": "方為道。次迦葉白佛下。第二論義即初果義。",
    "T38n1767_030:0208c07": "三番問答。初番中先問有四。一問斷惑。二問",
    "T38n1767_030:0208c08": "觀方。三問名義。四問譬喻。見思共有九十八",
    "T38n1767_030:0208c09": "使。見諦有八十八。思惟有十。八十八先盡。但",
    "T38n1767_030:0208c10": "有十使故言輕也。有經言須陀洹夢八十八",
    "T38n1767_030:0208c11": "頭蛇死。即表此意。如四十里水者。如池喻經",
    "T38n1767_030:0208c12": "(云云)。佛答四問為四。先答斷惑之問為二。初正",
    "T38n1767_030:0208c13": "答。次明所為。初又二。先倡兩章門。次釋。初",
    "T38n1767_030:0208c14": "又二。一重章門。二攝一切煩惱章門。譬如下。",
    "T38n1767_030:0208c15": "次釋兩章門。先釋攝章有譬有合。此三煩惱",
    "T38n1767_030:0208c16": "能攝一切。如王行多從世人但言王來王去。",
    "T38n1767_030:0208c17": "三是惑本遍攝諸惑。何因緣下。次釋初重章",
    "T38n1767_030:0208c18": "門。凡有五句。一常所起故。二微難識故。三難",
    "T38n1767_030:0208c19": "斷除故。四為惑困故。五是三對治諸怨敵故。",
    "T38n1767_030:0208c20": "初言常所起者。恒存有我即是我見。皆信邪",
    "T38n1767_030:0208c21": "神即戒取。猶豫未了即疑心。次難識者。我見",
    "T38n1767_030:0208c22": "似正見。戒取似正戒。疑心似正解。三四可見。",
    "T38n1767_030:0208c23": "五是三對治。怨者我見乖見慧。戒取乖正戒。",
    "T38n1767_030:0208c24": "疑心乖正定。有諸眾生下。第二明所為即是",
    "T38n1767_030:0208c25": "為引物故略言此三。若言斷無量煩惱者。眾",
    "T38n1767_030:0208c26": "生或當生於退意故不說多。次答觀方又二。",
    "T38n1767_030:0208c27": "先牒問。次善男子下正答。答中言五根者。即",
    "T38n1767_030:0208c28": "信首五根。言訶內外煩惱者。以三毒為內。疑",
    "T38n1767_030:0208c29": "及諸見為外。次答第三名義又二。初正答。次",
    "T38n1767_030:0209a01": "重顯。初正答中二。先牒問。次正答。中正答二。",
    "T38n1767_030:0209a02": "先釋修無漏名。次二種下釋逆流名。流有二",
    "T38n1767_030:0209a03": "種。一生死流。須陀洹人即逆此流。眾生順之。",
    "T38n1767_030:0209a04": "二者道流。須陀洹人順入此流。小般若云。名",
    "T38n1767_030:0209a05": "為入流而無所入。次論義重顯。初問通義。若",
    "T38n1767_030:0209a06": "逆流者後三果人亦皆逆流。盡名須陀洹不。",
    "T38n1767_030:0209a07": "佛答又二。初正答次明根別。初正答中二。先",
    "T38n1767_030:0209a08": "明下名通上。次明上名通下。下名通上又二。",
    "T38n1767_030:0209a09": "初明修無漏名通。次明逆流名通。所以下名",
    "T38n1767_030:0209a10": "通上者。以初得故名須陀洹。後得者名斯陀",
    "T38n1767_030:0209a11": "含(云云)。須陀洹者亦名菩薩下。是第二上名通",
    "T38n1767_030:0209a12": "下又為二。初明菩薩名通下。次明佛名通下。",
    "T38n1767_030:0209a13": "佛只是覺能見理故。今須陀洹覺知諸法斷",
    "T38n1767_030:0209a14": "惑見理。豈不名佛。是須陀洹下。第二明根別",
    "T38n1767_030:0209a15": "又二。先倡兩根。次別釋。別中釋二。先釋鈍根。",
    "T38n1767_030:0209a16": "極鈍七反生死乍減無出。鈍中又有六五四",
    "T38n1767_030:0209a17": "三二也。次釋利根。即生至第四果。次答第四",
    "T38n1767_030:0209a18": "譬喻又二。先牒問。次釋於中二。標釋。釋中堅",
    "T38n1767_030:0209a19": "持者。如魔說五諦長者不信。是為堅持。迦葉",
    "T38n1767_030:0209a20": "白佛下。第二番先問次答。先問中有兩定兩",
    "T38n1767_030:0209a21": "結難。初兩定如文。若先得道下結兩難先結",
    "T38n1767_030:0209a22": "初難。若初得道則名須陀洹者。得苦忍真解",
    "T38n1767_030:0209a23": "亦應名須陀洹。不應名向(云云)。次結次難。舉外",
    "T38n1767_030:0209a24": "道昔斷煩惱得上定伏下結。後迴心時齊所",
    "T38n1767_030:0209a25": "伏而斷即成那含。既是初果應名須陀洹。佛",
    "T38n1767_030:0209a26": "答有二。此答初難。本以初果名須陀洹。苦忍",
    "T38n1767_030:0209a27": "之時未得初果。由是向故是故非也。如汝所",
    "T38n1767_030:0209a28": "問下。答後問又二。初牒問。後正答可見。迦葉",
    "T38n1767_030:0209a29": "言得阿那含下。第三番先問次答。問云那含",
    "T38n1767_030:0209b01": "亦具八智十六行。佛答又二。初明行異。次明",
    "T38n1767_030:0209b02": "境異。此先明行異。所言十六行即觀十六諦。",
    "T38n1767_030:0209b03": "言有漏者即似解。有共不共者三解。一毘曇",
    "T38n1767_030:0209b04": "師云。前十五心共觀。十六不共。一時併觀苦。",
    "T38n1767_030:0209b05": "觀苦時只得觀苦。不通餘諦。乃至道。亦爾故",
    "T38n1767_030:0209b06": "言共。若得十六心一時獨觀十六諦者。故言",
    "T38n1767_030:0209b07": "不共。第二愛師言。有漏十六與凡夫共。無漏",
    "T38n1767_030:0209b08": "十六不與凡共。此解不然經本云。有漏有共",
    "T38n1767_030:0209b09": "有不共。何以無漏釋之。第三河西云。以七方",
    "T38n1767_030:0209b10": "便中前三方便亦觀十六。是則名共。後四方",
    "T38n1767_030:0209b11": "便則是不共。若初果次第行則備作七方便",
    "T38n1767_030:0209b12": "觀。捨共得不共。若超越人但作後四方便仍",
    "T38n1767_030:0209b13": "證三果。故言不爾。無漏十六行亦有二種一",
    "T38n1767_030:0209b14": "向二得者。論家解云。初果前未有果故言捨",
    "T38n1767_030:0209b15": "向得果。那含前已有二果。超越者。雖不取證",
    "T38n1767_030:0209b16": "皆從中過故云不爾。若依數義。超越之人懸",
    "T38n1767_030:0209b17": "得那含。亦不從前二果而過。則從方便道入",
    "T38n1767_030:0209b18": "十六心。十五心是那含向。十六心證那含果。",
    "T38n1767_030:0209b19": "亦是捨向得果。解此不便。彼亦釋云。若初",
    "T38n1767_030:0209b20": "果定爾那含不定。若超越者亦爾。次第者不",
    "T38n1767_030:0209b21": "爾。既其不定故言不爾。八智亦二者。即四諦",
    "T38n1767_030:0209b22": "各有比現故為八。非十智之八。若依數師。則",
    "T38n1767_030:0209b23": "向中但有七智。果唯一智。此亦不便。須陀洹",
    "T38n1767_030:0209b24": "人緣於四諦下。第二明境別。所言初果緣四",
    "T38n1767_030:0209b25": "諦那含緣一諦者。初果入道之初。方便之時",
    "T38n1767_030:0209b26": "具游十六行觀。故備緣四諦。那含在思惟道。",
    "T38n1767_030:0209b27": "擇法覺支隨得一諦。為緣故言一諦。遍觀己",
    "T38n1767_030:0209b28": "行者合第五譬。即是斯陀含果。若攝諸賢聖",
    "T38n1767_030:0209b29": "者即攝得那含向。復攝得斯陀含向并自地",
    "T38n1767_030:0209c01": "果。攝此三事何故攝阿那含向。那含本取觀",
    "T38n1767_030:0209c02": "已即住。汝在向時猶行非住。所以攝得。已上",
    "T38n1767_030:0209c03": "向屬下果攝故。若得那含便名行已復住。例",
    "T38n1767_030:0209c04": "如羅漢內屬那含果攝。若依此例。斯陀含向",
    "T38n1767_030:0209c05": "應屬初果攝。而不然者。以初果但明正位不",
    "T38n1767_030:0209c06": "說進行。又見思道異故不相攝。今斯陀含果",
    "T38n1767_030:0209c07": "位則有一果兩向。文云為斷四惑三毒及慢",
    "T38n1767_030:0209c08": "者。乃應具言十使。以思惟道中五見及疑皆",
    "T38n1767_030:0209c09": "攝入慢。所以不述。文有二。先正合。次舉譬",
    "T38n1767_030:0209c10": "帖。行已復住下。合第六譬阿那含人又四。第",
    "T38n1767_030:0209c11": "一章門。第二解釋。第三簡中滅。第四釋復住。",
    "T38n1767_030:0209c12": "此初章門中又四。一列二人。二列五人。三列",
    "T38n1767_030:0209c13": "六人。四列七人。此初先列二人。即經生不經",
    "T38n1767_030:0209c14": "生。經生者即上行人。問依莊嚴即有十一那",
    "T38n1767_030:0209c15": "含。於九人中即更明信解與見得人。足成十",
    "T38n1767_030:0209c16": "一。開善師但云有九。又彈莊嚴云。此簡利鈍",
    "T38n1767_030:0209c17": "非是二人。今只問此文於九。何故但出其七。",
    "T38n1767_030:0209c18": "不言身證及轉世人。答有三義。一者不言轉",
    "T38n1767_030:0209c19": "世與身證者。以轉世人竟不出觀故不說。身",
    "T38n1767_030:0209c20": "證人乃入滅盡定。大乘不說此定故無二人。",
    "T38n1767_030:0209c21": "二者只是廣略不同。三者身證與轉世目足",
    "T38n1767_030:0209c22": "論所明。我大乘所無。行般涅槃復有二種下。",
    "T38n1767_030:0209c23": "第二釋章門。上雖有四今但釋兩。先釋二人。",
    "T38n1767_030:0209c24": "次釋五人。六七兩章門並略不釋。此初釋二",
    "T38n1767_030:0209c25": "人。於二人中第一現滅人。雖在章門前章已",
    "T38n1767_030:0209c26": "釋。又現在身得那含已。亦更進修即得羅漢",
    "T38n1767_030:0209c27": "竟不滅此身。於現身上即得兩果。極是利根。",
    "T38n1767_030:0209c28": "易解故不釋。但釋上行之人。又二。初明生數。",
    "T38n1767_030:0209c29": "次辨行別。此即初文。言行般即上流。貪著色",
    "T38n1767_030:0210a01": "無色人也。或受二身者初禪死生二禪。四身",
    "T38n1767_030:0210a02": "者遍四禪受生。二身為利四身為鈍。利鈍亦",
    "T38n1767_030:0210a03": "不正關生數。今約多少明之。利根那含初禪",
    "T38n1767_030:0210a04": "死生二禪。即得羅漢果。鈍人本從初禪生二",
    "T38n1767_030:0210a05": "禪不得羅漢。復更生三禪不得。已復生四禪。",
    "T38n1767_030:0210a06": "爾時始名得羅漢果。今約四禪故作此說。復",
    "T38n1767_030:0210a07": "有二種下。第二明行別。并言二種即是四句",
    "T38n1767_030:0210a08": "約進定兩行有無。從欲色界眾生有二業下。",
    "T38n1767_030:0210a09": "釋第二五人章門即為五。此先釋中陰滅人。",
    "T38n1767_030:0210a10": "何者是耶。即已離欲未及色界。於中即得阿",
    "T38n1767_030:0210a11": "羅漢果。又三。初明用業。二釋中陰名。三明入",
    "T38n1767_030:0210a12": "滅。此初明用業中言二業者。業即散業。受生",
    "T38n1767_030:0210a13": "即上界定業。又捨欲界身下。第二釋中陰名。",
    "T38n1767_030:0210a14": "在兩生中間。故私謂。是於色界中陰而入涅",
    "T38n1767_030:0210a15": "槃。既不受正生故言利根。是中涅槃下。第三",
    "T38n1767_030:0210a16": "明入滅之心。言四種心者二解。一云前兩是",
    "T38n1767_030:0210a17": "那含果空有二心。後兩即羅漢果空有二心。",
    "T38n1767_030:0210a18": "一非學非無學者。即那含緣世諦心。二者學",
    "T38n1767_030:0210a19": "即那含緣真諦心。三無學即羅漢緣真諦心。",
    "T38n1767_030:0210a20": "四非學非無學即羅漢緣世諦心。以那含得",
    "T38n1767_030:0210a21": "滅即是羅漢果。就兩故明之。二解云。此四句",
    "T38n1767_030:0210a22": "同就那含果上明之。一非學非無學即被導",
    "T38n1767_030:0210a23": "心。二學即緣真心。三無學即修舊心。四非學",
    "T38n1767_030:0210a24": "無學即失念心。有師云。此解不可。其見文云",
    "T38n1767_030:0210a25": "阿那含四心。應言那含自有此四心。前解當",
    "T38n1767_030:0210a26": "理。初二心是那含。後兩心是羅漢。問既其二",
    "T38n1767_030:0210a27": "果共四心者。何得云那含四心。解云。今云那",
    "T38n1767_030:0210a28": "含四心者。此是帶本為語。此中是釋中滅人。",
    "T38n1767_030:0210a29": "只滅已是羅漢。又言。一是二非還應兩解。若",
    "T38n1767_030:0210b01": "前解者。則言羅漢兩心是涅槃。那含兩心非",
    "T38n1767_030:0210b02": "涅槃。羅漢得無餘極果所以是涅槃。那含未",
    "T38n1767_030:0210b03": "得無餘。非極果故非涅槃。若後解則世諦兩",
    "T38n1767_030:0210b04": "心是。真諦兩心非。更須釋之。次釋第二受身",
    "T38n1767_030:0210b05": "涅槃又二。初正釋。次論義。此初正釋。即生滅",
    "T38n1767_030:0210b06": "之人生初禪滅。次論義。先問次答。可見。次釋",
    "T38n1767_030:0210b07": "第三行滅。常修行者即是鈍根。言三昧者。慧",
    "T38n1767_030:0210b08": "心靜故作三昧名。次釋第四不行滅。不待自",
    "T38n1767_030:0210b09": "勤然後得滅故是利也。次釋第五上流人又",
    "T38n1767_030:0210b10": "二。初單就色界。次遍就上二界。此即初文。所",
    "T38n1767_030:0210b11": "言得第四禪已退生初禪者。解云。實無聖人",
    "T38n1767_030:0210b12": "得上界定。生上界已退生下者。有此言者。以",
    "T38n1767_030:0210b13": "曾懸修得上定已而退故生下。非身在上界",
    "T38n1767_030:0210b14": "而退。又言以道流故上生者即是方便非實",
    "T38n1767_030:0210b15": "煩惱受生。是四禪下中。第二遍上二界。從此",
    "T38n1767_030:0210b16": "分流生於兩界。樂論義者即生尼吒。樂三昧",
    "T38n1767_030:0210b17": "者生不用處。問自有人。從於初禪即生尼吒",
    "T38n1767_030:0210b18": "即得入滅。復有人。生不用處方得入滅。有",
    "T38n1767_030:0210b19": "人。未至阿尼吒即滅。未至不用處即滅。此屬",
    "T38n1767_030:0210b20": "何人。答云。此屬見得信解兩人。不名上流。凡",
    "T38n1767_030:0210b21": "四義相對。初據樂定樂慧。二明修五差不修",
    "T38n1767_030:0210b22": "五差。三明樂寂靜樂論義。四修熏禪不修熏",
    "T38n1767_030:0210b23": "禪。此之四義還成兩意。第三成第一樂智慧",
    "T38n1767_030:0210b24": "樂三昧。第四還成。前有五差無差之異。前三",
    "T38n1767_030:0210b25": "如文。於第四中所言熏者二解。一數師云兩",
    "T38n1767_030:0210b26": "無漏心挾熏一有漏心。二者論師云。以慈悲",
    "T38n1767_030:0210b27": "心而熏此定。所以不釋後兩章門者。前六人",
    "T38n1767_030:0210b28": "本加現滅人。上章門已解現滅人竟。故今不",
    "T38n1767_030:0210b29": "釋。前七人本加上行人。至無色處滅。上已兼",
    "T38n1767_030:0210c01": "釋第五人竟。故不須解。迦葉白下。第三論義",
    "T38n1767_030:0210c02": "料簡中滅。先問次答。問中有二。初問中滅既",
    "T38n1767_030:0210c03": "是利根。何不現滅即得羅漢。二問何故欲界",
    "T38n1767_030:0210c04": "有中色界則無。佛答為二。此答初問。以三義",
    "T38n1767_030:0210c05": "故故不現滅。一羸劣。二乏眾緣。三喜作世俗",
    "T38n1767_030:0210c06": "忽務等事。餘皆可見。初。如文。二乏眾緣事出",
    "T38n1767_030:0210c07": "婆沙。彼云。天須菩提非今解空須菩提。如汝",
    "T38n1767_030:0210c08": "所問下。答第二問又二。初明緣別。次明根別。",
    "T38n1767_030:0210c09": "初緣別中又二。初明欲界多在緣。二明性勇",
    "T38n1767_030:0210c10": "健故色界中為無外諸苦所以不得。欲界既有",
    "T38n1767_030:0210c11": "外諸煩惱。以厭此故即修道品。名修為勇若",
    "T38n1767_030:0210c12": "依數解。上界全無初入道者。論師亦有同前",
    "T38n1767_030:0210c13": "云無。或云上界亦有初入。故普曜經云。八萬",
    "T38n1767_030:0210c14": "諸天得法眼淨。是則上界亦證初果。而有此",
    "T38n1767_030:0210c15": "文者。以信法行人初在方便。可得出觀上生。",
    "T38n1767_030:0210c16": "故言得果。非元發始從凡至聖。次明根性勇",
    "T38n1767_030:0210c17": "健。次有三種下。明根不同如文。喻以[魚*昔]魚下。",
    "T38n1767_030:0210c18": "第四釋行已復住。到彼岸者合第七人。又有",
    "T38n1767_030:0210c19": "四人。一羅漢。二支佛。三菩薩。四佛。前三皆分",
    "T38n1767_030:0210c20": "到。佛究竟到。如恒河中下。第三結譬又三。初",
    "T38n1767_030:0210c21": "正結譬。次明得失。三辨同異還成前意。初正",
    "T38n1767_030:0210c22": "結中又三。一通結七人。二更問答論義。三偏",
    "T38n1767_030:0210c23": "結到彼岸人。初文又兩。初結七人。即見佛性",
    "T38n1767_030:0210c24": "人。次結七法。法即佛性。此初明七人悉皆不",
    "T38n1767_030:0210c25": "離佛性之水。有譬有合。是七眾生下。第二明",
    "T38n1767_030:0210c26": "七法即佛性。一善。二不善。三方便。四解脫。",
    "T38n1767_030:0210c27": "五次第。六因。七果。前後可見。中間三者即婆",
    "T38n1767_030:0210c28": "沙三道。方便是似解。解脫是解脫道。次第是",
    "T38n1767_030:0210c29": "無閡道。故論文念處品云。如次無閡必生解",
    "T38n1767_030:0211a01": "脫。然此七法為佛性者。即有二意。一次第合",
    "T38n1767_030:0211a02": "上七人。二總合。次第合者。若善法即合第二",
    "T38n1767_030:0211a03": "人凡夫眾生有少善根。不善者即合第一常",
    "T38n1767_030:0211a04": "沒人。極重闡提無善可論。故言不善。方便道",
    "T38n1767_030:0211a05": "者。即是第三得住人。具四念處煗法二方便",
    "T38n1767_030:0211a06": "也。若解脫道即合第四觀方之人。從頂法去",
    "T38n1767_030:0211a07": "至十六心是真解脫人。故名解脫道。次第道",
    "T38n1767_030:0211a08": "者即合第五觀已行。從見諦道次入思惟得",
    "T38n1767_030:0211a09": "斯陀含。故云次第因者即是行已復住。未得",
    "T38n1767_030:0211a10": "羅漢始是那含故云因也。果者即是第七到",
    "T38n1767_030:0211a11": "彼岸人。羅漢中乘菩薩佛四人。二總合七人",
    "T38n1767_030:0211a12": "者。於前善惡兩人故是河中常沒及出已沒。",
    "T38n1767_030:0211a13": "若因者即從得住至阿那含並皆是因。果者",
    "T38n1767_030:0211a14": "即羅漢等四人盡皆是果前方便道者盡是因",
    "T38n1767_030:0211a15": "位。迦葉菩薩言下。第二論義為二番問答。初",
    "T38n1767_030:0211a16": "問有二。前問涅槃無因那得名果。次問云何",
    "T38n1767_030:0211a17": "涅槃復名沙門果。佛答為二。先答初問。次答",
    "T38n1767_030:0211a18": "後問。此先答初問又二。先明七果。涅槃是遠",
    "T38n1767_030:0211a19": "離果。次明二因。涅槃有了因。汎論亦得義說",
    "T38n1767_030:0211a20": "不生名為生因。其實是了。文云三解脫門能",
    "T38n1767_030:0211a21": "為煩惱作不生生因者。令煩惱不生而善法",
    "T38n1767_030:0211a22": "得生。即是義說三解脫了因而為生因。而復",
    "T38n1767_030:0211a23": "能為涅槃作了因。此即正義。如汝所問下。答",
    "T38n1767_030:0211a24": "其後問具於三義。一斷乏。二樂靜。三上人。",
    "T38n1767_030:0211a25": "迦葉言下。第二番問答。初問者更論前意。佛",
    "T38n1767_030:0211a26": "答云翻那即道。沙門名乏。斷餘乏。餘道名八",
    "T38n1767_030:0211a27": "正道。即兩非意。阿羅漢人下。第三偏結到彼",
    "T38n1767_030:0211a28": "岸四人又二。前結羅漢支佛。次結菩薩佛。初",
    "T38n1767_030:0211a29": "文者。問支佛是果屬到彼岸。其向屬何所攝",
    "T38n1767_030:0211b01": "答前既云那含向。屬第五觀已即行。本取住",
    "T38n1767_030:0211b02": "為第六。向中猶行那不屬第五行人。亦是本",
    "T38n1767_030:0211b03": "果為第七人。向猶是因。所以屬第六行已復",
    "T38n1767_030:0211b04": "住。問本用得果為第七人。菩薩未得果。云何",
    "T38n1767_030:0211b05": "是第七人。答經中解云。何故為菩薩以行六",
    "T38n1767_030:0211b06": "波羅蜜。波羅蜜者翻度彼岸。又十地是十波",
    "T38n1767_030:0211b07": "羅蜜。云何非度彼岸人。今謂此答未遣難。別",
    "T38n1767_030:0211b08": "有意也(云云)。是七眾生不修身下。第二明得失",
    "T38n1767_030:0211b09": "又三。初更結中道不定。次正明得失。三總結",
    "T38n1767_030:0211b10": "大宗。初文又四。此第一明沒人。言七人皆不",
    "T38n1767_030:0211b11": "能修身戒心慧者。四種果人正是能修。云何",
    "T38n1767_030:0211b12": "不能。解云。初皆不修。後時佛菩薩修故得到",
    "T38n1767_030:0211b13": "彼岸。闡提不能修。即不到彼岸。佛性亦有亦",
    "T38n1767_030:0211b14": "無。得此亦有亦無。即是兩破(云云)。今謂不應作",
    "T38n1767_030:0211b15": "此解。七人初皆未修。未修之時非是第七人。",
    "T38n1767_030:0211b16": "修已方名第七人。經文現云七人皆不能修。",
    "T38n1767_030:0211b17": "云何言初初非第七人。今明此是以別破通。",
    "T38n1767_030:0211b18": "故七人皆不能修身戒心慧。此中以通涅槃為",
    "T38n1767_030:0211b19": "河。明文在此不須致惑。是七人中下。第二明",
    "T38n1767_030:0211b20": "出人。若有說言下。第三明偏執不可。是七種",
    "T38n1767_030:0211b21": "人下。第四正明中道不定。或一人具七則始",
    "T38n1767_030:0211b22": "終為語。初雖作惡後漸修行。成第二三及以",
    "T38n1767_030:0211b23": "第七。或七人各一則當分為言。若人心口下。",
    "T38n1767_030:0211b24": "第二正明得失又二。初單明失。次雙明得失。",
    "T38n1767_030:0211b25": "初又二。先就三法明失。次結於失。初為三。",
    "T38n1767_030:0211b26": "初就闡提。次就聖道。三就佛性。定皆不可。是",
    "T38n1767_030:0211b27": "故我於契經下。第二結失義又四。初倡二人",
    "T38n1767_030:0211b28": "能謗。若信心下。第二倡信慧互無。不信之人",
    "T38n1767_030:0211b29": "下。第三結皆是謗。是故我說下。第四結互無。",
    "T38n1767_030:0211c01": "若有說言下。第二雙明得失又二。先就闡提",
    "T38n1767_030:0211c02": "成佛不成佛。次就眾生有佛性無佛性。各有",
    "T38n1767_030:0211c03": "三句。初三者前兩是謗。後一不謗。何故爾各",
    "T38n1767_030:0211c04": "據一邊取有取無。故兩句成謗。若以從容中",
    "T38n1767_030:0211c05": "道之解。故一句不謗。有人云。闡提不捨惡心",
    "T38n1767_030:0211c06": "即得成佛。是謗義。復言闡提只即此身不得",
    "T38n1767_030:0211c07": "成佛。於異身中乃得成佛。復是謗義。有人云。",
    "T38n1767_030:0211c08": "闡提改惡修善。善心相續不斷。即非謗義。佛",
    "T38n1767_030:0211c09": "性義亦爾。有人云。眾生有佛性。身中已有相",
    "T38n1767_030:0211c10": "好常樂具足。斷惑即得者。亦是謗義。若言眾",
    "T38n1767_030:0211c11": "生全無佛性亦名為謗。今時有說。當果佛性",
    "T38n1767_030:0211c12": "則墮此中。後之三句。初二是謗後一不謗如",
    "T38n1767_030:0211c13": "文。夫佛性者不名下。第三總結大宗又四。一",
    "T38n1767_030:0211c14": "明佛性之理。未得菩提下。二明約法因中說",
    "T38n1767_030:0211c15": "果。三引證明如來或因中說果果中說因。是",
    "T38n1767_030:0211c16": "名如來下。四結隨自意語。迦葉菩薩言下。第",
    "T38n1767_030:0211c17": "三明異同又三。初明佛性同虛空。次明異虛",
    "T38n1767_030:0211c18": "空。三破外道執虛空佛性。言同異者。肇云。為",
    "T38n1767_030:0211c19": "好同者說同。雖同而異。為好異者說異。雖異",
    "T38n1767_030:0211c20": "而同。前明佛性有同虛空不同虛空。此乃法",
    "T38n1767_030:0211c21": "王正典有同不同破外道。虛空者此乃破世",
    "T38n1767_030:0211c22": "性眼所見之虛空。初明同義。先問次答。答中",
    "T38n1767_030:0211c23": "有三。先明佛性同虛空非三世攝。次明同虛",
    "T38n1767_030:0211c24": "空非內非外。三明同虛空無罣閡。初文廣明",
    "T38n1767_030:0211c25": "三世相待。是無故不得有三世。三世既無。虛",
    "T38n1767_030:0211c26": "空即不為三世所攝。文云虛空無故非三世",
    "T38n1767_030:0211c27": "攝。其相如何。空只是無無即是常。佛性是有",
    "T38n1767_030:0211c28": "而復是常。故三世所不攝。虛空是無而常。亦",
    "T38n1767_030:0211c29": "非世攝。問若爾即應佛性是有不為世攝。何",
    "T38n1767_030:0212a01": "因云常非三世耶。解云。佛性不全有故不云",
    "T38n1767_030:0212a02": "有。又虛空無故非內外下。第二佛性同空非",
    "T38n1767_030:0212a03": "內非外。如世間中下。第三佛性同虛空無罣",
    "T38n1767_030:0212a04": "閡。不復細開。",
    "T38n1767_030:0212a05": "大般涅槃經疏卷第三十"
}