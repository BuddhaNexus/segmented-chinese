{
    "X74n1470_003:0152a07": "大方廣佛華嚴經海印道場十重行願常徧禮懺儀",
    "X74n1470_003:0152a08": "卷第三",
    "X74n1470_003:0152a10": "唐　蘭山雲巖慈恩寺護法國師行沙門慧覺依經錄",
    "X74n1470_003:0152a11": "宋　蒼山載光寺沙門普瑞補註",
    "X74n1470_003:0152a12": "明　欽褒忠義忠藎四川布政佛弟子木增訂正",
    "X74n1470_003:0152a13": "雞山寂光寺沙門讀徹參閱",
    "X74n1470_003:0152a14": "天台習教觀沙門正止治定",
    "X74n1470_003:0152a15": "第三晌",
    "X74n1470_003:0152a16": "次法界菩提道場中異生海會眾",
    "X74n1470_003:0152a17": "一切恭敬敬禮無盡三寶。",
    "X74n1470_003:0152a18": "是諸眾等人。各胡跪嚴持香華。如法供養。願此供海",
    "X74n1470_003:0152a19": "雲。徧滿十方界。阿僧祗清淨寶。座敷眾實。衣阿僧祗",
    "X74n1470_003:0152a20": "寶帳寶。網垂布阿僧祇寶。蓋一切妙寶[牙(必心)+?]相映徹阿",
    "X74n1470_003:0152a21": "僧祇寶。雲普雨眾寶。阿僧祗寶。華周遍清淨阿僧祇",
    "X74n1470_003:0152a22": "眾寶。所成欄楯軒檻清淨莊嚴阿僧祇寶。鈴常演諸",
    "X74n1470_003:0152a23": "佛微妙音聲周流法界阿僧祇寶。蓮華種種寶。色開",
    "X74n1470_003:0152a24": "敷榮耀阿僧祇寶。樹周匝行列無量妙寶。以為華果",
    "X74n1470_003:0152b01": "阿僧祇寶。宮殿無量菩薩止住其中阿僧祇寶。樓閣",
    "X74n1470_003:0152b02": "廣博崇麗延袤遠近阿僧祇寶。却敵大寶所成莊嚴",
    "X74n1470_003:0152b03": "妙好阿僧祇寶。門闥妙寶瓔珞周匝垂布阿僧祇寶。",
    "X74n1470_003:0152b04": "牕牖不思議寶。清淨莊嚴阿僧祇寶。多羅樹形。如半",
    "X74n1470_003:0152b05": "月眾寶集成。如是一切悉以眾寶而為嚴飾。離垢清",
    "X74n1470_003:0152b06": "淨不可思議。無非如來善根所起。具足無數寶藏莊",
    "X74n1470_003:0152b07": "嚴。以如是等諸供養。具常為供養帝網重重諸佛菩",
    "X74n1470_003:0152b08": "薩賢聖海眾。受此香華雲。以為光明臺。廣於無邊界",
    "X74n1470_003:0152b09": "無量無盡。願作佛事。",
    "X74n1470_003:0152b10": "供養已。一切恭敬。",
    "X74n1470_003:0152b11": "次奉施寶錯",
    "X74n1470_003:0152b12": "　寶珠自性廣大海　　七寶山等最殊勝",
    "X74n1470_003:0152b13": "　出興如斯供養雲　　諸佛等處我奉獻",
    "X74n1470_003:0152b14": "唵薩[口*栗]末怛達遏怛囉得捺布桚銘遏薩摩[口*能]囉悉",
    "X74n1470_003:0152b15": "癹囉捺薩麻英吽",
    "X74n1470_003:0152b16": "寶錯經云。有一總持。名無量種呪。皆能成就具大功",
    "X74n1470_003:0152b17": "能。總持曰。",
    "X74n1470_003:0152b18": "唵悉麻囉悉麻囉眉麻捺悉葛囉麻曷令[口*(椔田+夕)]斡吽",
    "X74n1470_003:0152b19": "次供養總持",
    "X74n1470_003:0152b20": "捺麻囉得捺(二合)得囉(二合)也(引)也捺麼末(重)遏斡矴末",
    "X74n1470_003:0152b21": "日囉(二合)薩囉不囉(二合)麻[口*栗]怛(二合)禰怛達遏怛也啞[口*栗]",
    "X74n1470_003:0152b22": "曷(二合)矴薩滅屹三(二合)莫捺(重)(引)也怛涅達唵末唧囉(二合)",
    "X74n1470_003:0152b23": "末唧囉麻曷(引)末唧囉(二合)麻曷(引)矴桚末唧呤麻曷",
    "X74n1470_003:0152b24": "(引)眉[口*栗]也(二合)末唧囉(二合)麻曷磨溺(重)即(舌腭)怛末唧哩",
    "X74n1470_003:0152c01": "(二合)磨曷磨溺慢伸當巴珊葛囉麻捺也末唧哩(二合)薩",
    "X74n1470_003:0152c02": "[口*栗]末(二合)葛[口*栗]麻(二合)啞斡囉捺(舌腭)眉商[口*捺]捺末唧囉(二合)",
    "X74n1470_003:0152c03": "莎(引)曷(引)",
    "X74n1470_003:0152c04": "梵音讚佛",
    "X74n1470_003:0152c05": "　如來甚深智　　普入於法界　　能隨三世轉",
    "X74n1470_003:0152c06": "　與世為明導　　諸佛同法身　　無依無差別",
    "X74n1470_003:0152c07": "　隨諸眾生意　　今見佛色形　　具足一切智",
    "X74n1470_003:0152c08": "　徧知一切法　　一切國土中　　一切無不見",
    "X74n1470_003:0152c09": "直言讚佛",
    "X74n1470_003:0152c10": "　如來清淨妙法身　　一切三界無倫匹",
    "X74n1470_003:0152c11": "　以出世間言語道　　其性非有非無故",
    "X74n1470_003:0152c12": "　雖無所依無不住　　雖無不至無不去",
    "X74n1470_003:0152c13": "　如空中畫夢所見　　當依佛體如是觀",
    "X74n1470_003:0152c14": "　如於此會見佛座　　一切塵中悉如是",
    "X74n1470_003:0152c15": "　佛身無去亦無來　　所有功德皆明現",
    "X74n1470_003:0152c16": "　菩薩住於母胎中　　十種最中微細現",
    "X74n1470_003:0152c17": "　慈心住天及初生　　乃至成道入涅槃",
    "X74n1470_003:0152c18": "　廣大寂靜三摩地　　不生不滅無來去",
    "X74n1470_003:0152c19": "　嚴淨國土示眾生　　此樹華神之解脫",
    "X74n1470_003:0152c20": "　或現童男童女形　　天龍及以阿修羅",
    "X74n1470_003:0152c21": "　乃至摩睺羅伽等　　隨其所樂悉令見",
    "X74n1470_003:0152c22": "　眾生形相各不同　　行業音聲亦無量",
    "X74n1470_003:0152c23": "　如是一切皆能現　　海印三昧威神力",
    "X74n1470_003:0152c24": "　真如平等無相身　　離垢光明淨法身",
    "X74n1470_003:0153a01": "　慧智寂靜無量身　　普應十方而演法",
    "X74n1470_003:0153a02": "　如來非以相為體　　但是無相寂滅法",
    "X74n1470_003:0153a03": "　身相威儀悉具足　　世間隨樂皆得見",
    "X74n1470_003:0153a04": "　如來一一毛孔中　　一切剎塵諸佛坐",
    "X74n1470_003:0153a05": "　菩薩眾會共圍繞　　演說普賢之勝行",
    "X74n1470_003:0153a06": "　佛以本願現神通　　一切十方無不照",
    "X74n1470_003:0153a07": "　如佛往昔修治行　　光明網中皆演說",
    "X74n1470_003:0153a08": "　或為日月遊空中　　或作河池井泉水",
    "X74n1470_003:0153a09": "　又或變作為地界　　又亦能作風及火",
    "X74n1470_003:0153a10": "　汝應觀佛一毛孔　　一切眾生悉在中",
    "X74n1470_003:0153a11": "　彼亦不來亦不去　　此普見王之所了",
    "X74n1470_003:0153a12": "　佛身普徧諸大會　　充滿法界無窮窮",
    "X74n1470_003:0153a13": "　寂滅無性不可取　　為救世間而出現",
    "X74n1470_003:0153a14": "南無大方廣佛華嚴經中華藏世界海十身無礙本",
    "X74n1470_003:0153a15": "尊毗盧遮那佛",
    "X74n1470_003:0153a16": "南無大慈大悲五百誓願五濁救苦釋迦牟尼佛",
    "X74n1470_003:0153a17": "南無東方滿月世界十二上願五濁救苦藥師琉璃",
    "X74n1470_003:0153a18": "光王佛",
    "X74n1470_003:0153a19": "南無西方極樂世界四十八願五濁救苦阿彌陀佛",
    "X74n1470_003:0153a20": "南無十方三世盡虗空界微塵剎土中大方廣佛華",
    "X74n1470_003:0153a21": "嚴經圓滿教海",
    "X74n1470_003:0153a22": "南無大方廣佛華嚴經中主於行願真理普賢菩薩",
    "X74n1470_003:0153a23": "摩訶薩",
    "X74n1470_003:0153a24": "南無大方廣佛華嚴經中主於信解證智文殊師利",
    "X74n1470_003:0153b01": "菩薩摩訶薩",
    "X74n1470_003:0153b02": "南無大慈大悲五濁救苦千手千眼觀世音菩薩摩",
    "X74n1470_003:0153b03": "訶薩",
    "X74n1470_003:0153b04": "南無大願弘深五濁救苦出無佛世安慰人心常住",
    "X74n1470_003:0153b05": "琰魔羅界地藏王菩薩摩訶薩",
    "X74n1470_003:0153b06": "南無十方三世盡虗空界微塵剎土中十信菩薩十",
    "X74n1470_003:0153b07": "住菩薩十行菩薩十迴向菩薩十地菩薩等覺菩",
    "X74n1470_003:0153b08": "薩徧法界剎海微塵數菩薩一切海眾",
    "X74n1470_003:0153b09": "南無大方廣佛華嚴經末會中修證五相處五十五",
    "X74n1470_003:0153b10": "聖者",
    "X74n1470_003:0153b11": "南無大方廣佛華嚴經末會中圓器上根百城求法",
    "X74n1470_003:0153b12": "一生之內菩薩行圓為末世頓門修證軌範善財",
    "X74n1470_003:0153b13": "菩薩摩訶薩",
    "X74n1470_003:0153b14": "南無十方三世盡虗空界微塵剎土中法身色身形",
    "X74n1470_003:0153b15": "相舍利寶塔寺宇一切佛事又於法藏及講法處",
    "X74n1470_003:0153b16": "菩薩賢聖一切海眾",
    "X74n1470_003:0153b17": "南無大願摜甲求生淨土末濁夏國護持正法護法",
    "X74n1470_003:0153b18": "國師",
    "X74n1470_003:0153b19": "至心歸命禮大方廣佛華嚴經華藏世界海本尊毗",
    "X74n1470_003:0153b20": "盧遮那佛",
    "X74n1470_003:0153b21": "　十方盡歸命　　滅罪增淨信　　願生華藏海",
    "X74n1470_003:0153b22": "　極樂淨土中",
    "X74n1470_003:0153b23": "初色界諸天會",
    "X74n1470_003:0153b24": "經云。爾時如來道場海眾(至)名稱光天悟斯法。",
    "X74n1470_003:0153c01": "　願共諸眾生　　往生華藏海　　極樂淨土中",
    "X74n1470_003:0153c02": "次法界菩提道場內大自在天王眾",
    "X74n1470_003:0153c03": "南無得法界虗空界寂靜方便力解脫門妙燄海大",
    "X74n1470_003:0153c04": "自在天王",
    "X74n1470_003:0153c05": "南無得普觀一切法悉自在解脫門自在名稱光天",
    "X74n1470_003:0153c06": "王",
    "X74n1470_003:0153c07": "南無得知一切法不生不滅不來不去無功用行解",
    "X74n1470_003:0153c08": "脫門清淨功德眼天王",
    "X74n1470_003:0153c09": "南無得現見一切法真實相智慧海解脫門可愛樂",
    "X74n1470_003:0153c10": "大慧天王",
    "X74n1470_003:0153c11": "南無得與眾生無邊安樂大方便定解脫門不動光",
    "X74n1470_003:0153c12": "自在天王",
    "X74n1470_003:0153c13": "南無得令觀寂靜法滅諸癡暗怖解脫門妙莊嚴眼",
    "X74n1470_003:0153c14": "天王",
    "X74n1470_003:0153c15": "南無得善入無邊境界不起一切諸有思惟業解脫",
    "X74n1470_003:0153c16": "門善思惟光明天王",
    "X74n1470_003:0153c17": "南無得普往十方說法而不動無所依解脫門可愛",
    "X74n1470_003:0153c18": "樂大智天王",
    "X74n1470_003:0153c19": "南無得入佛寂靜境界普現光明解脫門普音莊嚴",
    "X74n1470_003:0153c20": "幢天王",
    "X74n1470_003:0153c21": "南無得住自所悟處而以無邊廣大境界為所緣解",
    "X74n1470_003:0153c22": "脫門名稱光善精進天王",
    "X74n1470_003:0153c23": "南無如是等而為上首。其數無量。一切大自在天王。",
    "X74n1470_003:0153c24": "　十方盡歸命　　滅罪增淨信　　願生華藏海",
    "X74n1470_003:0154a01": "　極樂淨土中",
    "X74n1470_003:0154a02": "經云。復次可愛樂法光明幢(至)清淨光天能演說。",
    "X74n1470_003:0154a03": "　願共諸眾生　　往生華藏海　　極樂淨土中",
    "X74n1470_003:0154a04": "次法界菩提道場中廣果天王眾",
    "X74n1470_003:0154a05": "南無得普觀一切眾生根為說法斷疑解脫門可愛",
    "X74n1470_003:0154a06": "樂法光明幢天王",
    "X74n1470_003:0154a07": "南無得隨憶念令見佛解脫門淨莊嚴海天王",
    "X74n1470_003:0154a08": "南無得法性平等無所依莊嚴身解脫門最勝慧光",
    "X74n1470_003:0154a09": "明天王",
    "X74n1470_003:0154a10": "南無得了知一切世間法一念中安立不思議莊嚴",
    "X74n1470_003:0154a11": "海解脫門自在智慧幢天王",
    "X74n1470_003:0154a12": "南無得於一毛孔現不思議佛剎無障礙解脫門樂",
    "X74n1470_003:0154a13": "寂靜天王",
    "X74n1470_003:0154a14": "南無得入普門觀察法界解脫門普智眼天王",
    "X74n1470_003:0154a15": "南無得為一切眾生種種出現無邊劫常現前解脫",
    "X74n1470_003:0154a16": "門樂旋慧天王",
    "X74n1470_003:0154a17": "南無得觀一切世間境界入不思議法解脫門善種",
    "X74n1470_003:0154a18": "慧光明天王",
    "X74n1470_003:0154a19": "南無得示一切眾生出要法解脫門無垢寂靜光天",
    "X74n1470_003:0154a20": "王",
    "X74n1470_003:0154a21": "南無得觀察一切應化眾生令入佛法解脫門廣大",
    "X74n1470_003:0154a22": "清淨光天王",
    "X74n1470_003:0154a23": "南無如是等而為上首。其數無量。廣果一切天王。",
    "X74n1470_003:0154a24": "　十方盡歸命　　滅罪增淨信　　願生華藏海",
    "X74n1470_003:0154b01": "　極樂淨土中",
    "X74n1470_003:0154b02": "經云。復次清淨慧名稱天王(至)此妙音天所入門。",
    "X74n1470_003:0154b03": "　願共諸眾生　　往生華藏海　　極樂淨土中",
    "X74n1470_003:0154b04": "次法界菩提道場中徧淨天王眾",
    "X74n1470_003:0154b05": "南無得了達一切眾生解脫道方便解脫門清淨慧",
    "X74n1470_003:0154b06": "名稱天王",
    "X74n1470_003:0154b07": "南無得隨一切諸天眾所樂如光影普示現解脫門",
    "X74n1470_003:0154b08": "最勝見天王",
    "X74n1470_003:0154b09": "南無得普嚴淨一切佛境界大方便解脫門寂靜德",
    "X74n1470_003:0154b10": "天王",
    "X74n1470_003:0154b11": "南無得隨諸眾生永流轉生死海解脫門須彌音天",
    "X74n1470_003:0154b12": "王",
    "X74n1470_003:0154b13": "南無得憶念如來調伏眾生行解脫門淨念眼天王",
    "X74n1470_003:0154b14": "南無得普門陀羅尼海所流出解脫門可愛樂普照",
    "X74n1470_003:0154b15": "天王",
    "X74n1470_003:0154b16": "南無得能令眾生值佛生信藏解脫門世間自在主",
    "X74n1470_003:0154b17": "天王",
    "X74n1470_003:0154b18": "南無得能令一切眾生聞法信喜而出離解脫門光",
    "X74n1470_003:0154b19": "燄自在天王",
    "X74n1470_003:0154b20": "南無得入一切菩薩調伏行如虗空無邊無盡解脫",
    "X74n1470_003:0154b21": "門樂思惟法變化天王",
    "X74n1470_003:0154b22": "南無得觀眾生無量煩惱普悲智解脫門變化幢天",
    "X74n1470_003:0154b23": "王",
    "X74n1470_003:0154b24": "南無得放光現佛三輪攝化解脫門星宿音妙莊嚴",
    "X74n1470_003:0154c01": "天王",
    "X74n1470_003:0154c02": "南無如是等而為上首。其數無量。一切徧淨天王。",
    "X74n1470_003:0154c03": "　十方盡歸命　　滅罪增淨信　　願生華藏海",
    "X74n1470_003:0154c04": "　極樂淨土中",
    "X74n1470_003:0154c05": "經云。復次可愛樂光明天王(至)最勝光聞大歡喜。",
    "X74n1470_003:0154c06": "　願共諸眾生　　往生華藏海　　極樂淨土中",
    "X74n1470_003:0154c07": "次法界菩提道場中光音天王眾",
    "X74n1470_003:0154c08": "南無得恒受寂靜樂而能降現消滅世間苦解脫門",
    "X74n1470_003:0154c09": "可愛樂光明天王",
    "X74n1470_003:0154c10": "南無得大悲心相應海一切眾生喜樂藏解脫門清",
    "X74n1470_003:0154c11": "淨妙光天王",
    "X74n1470_003:0154c12": "南無得一念中普現無邊劫一切眾生福德力解脫",
    "X74n1470_003:0154c13": "門自在音天王",
    "X74n1470_003:0154c14": "南無得普使成住壞一切世間皆悉如虗空清淨解",
    "X74n1470_003:0154c15": "脫門最勝念智天王",
    "X74n1470_003:0154c16": "南無得愛樂信受一切聖人法解脫門可愛樂淨妙",
    "X74n1470_003:0154c17": "音天王",
    "X74n1470_003:0154c18": "南無得能經劫住演說一切地義及方便解脫門善",
    "X74n1470_003:0154c19": "思惟音天王",
    "X74n1470_003:0154c20": "南無得一切菩薩從兜率天宮沒下生時大供養方",
    "X74n1470_003:0154c21": "便解脫門演莊嚴音天王",
    "X74n1470_003:0154c22": "南無得觀察無盡神通智慧海解脫門甚深光音天",
    "X74n1470_003:0154c23": "王",
    "X74n1470_003:0154c24": "南無得一切佛功德海滿足出現世間方便力解脫",
    "X74n1470_003:0155a01": "門廣大名稱天王",
    "X74n1470_003:0155a02": "南無得如來往昔誓願力發生深信愛樂藏解脫門",
    "X74n1470_003:0155a03": "最勝淨光天王",
    "X74n1470_003:0155a04": "南無如是等而為上首。其數無量。一切光音天王。",
    "X74n1470_003:0155a05": "　十方盡歸命　　滅罪增淨信　　願生華藏海",
    "X74n1470_003:0155a06": "　極樂淨土中",
    "X74n1470_003:0155a07": "經云。復次尸棄梵王(至)此海音王之解脫。",
    "X74n1470_003:0155a08": "　願共諸眾生　　往生華藏海　　極樂淨土中",
    "X74n1470_003:0155a09": "次法界菩提道場中大梵天王眾",
    "X74n1470_003:0155a10": "南無得普住十方道場中說法而所行清淨無染著",
    "X74n1470_003:0155a11": "解脫門尸棄梵王",
    "X74n1470_003:0155a12": "南無得使一切眾生入禪三昧住解脫門慧光梵王",
    "X74n1470_003:0155a13": "南無得普入一切不思議法解脫門善思慧光明梵",
    "X74n1470_003:0155a14": "王",
    "X74n1470_003:0155a15": "南無得入諸佛一切音聲海解脫門普雲音梵王",
    "X74n1470_003:0155a16": "南無得能憶念菩薩教化一切眾生方便解脫門觀",
    "X74n1470_003:0155a17": "世言音自在梵王",
    "X74n1470_003:0155a18": "南無得現一切世間業報相各差別解脫門寂靜光",
    "X74n1470_003:0155a19": "明眼梵王",
    "X74n1470_003:0155a20": "南無得隨一切眾生品類差別皆現前調伏解脫門",
    "X74n1470_003:0155a21": "普光明梵王",
    "X74n1470_003:0155a22": "南無得住一切法清淨相寂滅行境界解脫門變化",
    "X74n1470_003:0155a23": "音梵王",
    "X74n1470_003:0155a24": "南無得於一切有無所著無邊際無依止常勤出現",
    "X74n1470_003:0155b01": "解脫門光耀眼梵王",
    "X74n1470_003:0155b02": "南無得常思惟觀察無盡法解脫門悅意海音梵王",
    "X74n1470_003:0155b03": "南無如是等而為上首。不可數。一切大梵天王。",
    "X74n1470_003:0155b04": "　十方盡歸命　　滅罪增淨信　　願生華藏海",
    "X74n1470_003:0155b05": "　極樂淨土中",
    "X74n1470_003:0155b06": "經云。復次自在天王(至)此妙光天之所悟。",
    "X74n1470_003:0155b07": "　願共諸眾生　　往生華藏海　　極樂淨土中",
    "X74n1470_003:0155b08": "次法界菩薩道場中他化自在天王眾",
    "X74n1470_003:0155b09": "初欲界諸天會",
    "X74n1470_003:0155b10": "南無得現前成熟無量眾生自在藏解脫門自在天",
    "X74n1470_003:0155b11": "王",
    "X74n1470_003:0155b12": "南無得觀察一切眾生樂令入聖境界樂解脫門善",
    "X74n1470_003:0155b13": "目主天王",
    "X74n1470_003:0155b14": "南無得隨諸眾生種種欲解令起行解脫門妙寶幢",
    "X74n1470_003:0155b15": "冠天王",
    "X74n1470_003:0155b16": "南無得普攝為一切眾生所說義解脫門勇猛慧天",
    "X74n1470_003:0155b17": "王",
    "X74n1470_003:0155b18": "南無得憶念如來廣大慈增進自所行解脫門妙音",
    "X74n1470_003:0155b19": "句天王",
    "X74n1470_003:0155b20": "南無得示現大悲門摧滅一切憍慢幢解脫門妙光",
    "X74n1470_003:0155b21": "幢天王",
    "X74n1470_003:0155b22": "南無得調伏一切世間嗔害心解脫門寂靜境天王",
    "X74n1470_003:0155b23": "南無得十方無邊佛隨憶念悉來赴解脫門妙輪莊",
    "X74n1470_003:0155b24": "嚴幢天王",
    "X74n1470_003:0155c01": "南無得隨眾生心念普現成正覺解脫門華光慧天",
    "X74n1470_003:0155c02": "王",
    "X74n1470_003:0155c03": "南無得普入一切世間大威力自在法解脫門因陀",
    "X74n1470_003:0155c04": "羅妙光天王",
    "X74n1470_003:0155c05": "南無如是等而為上首。無數。他化自在一切天王。",
    "X74n1470_003:0155c06": "　十方盡歸命　　滅罪增淨信　　願生華藏海",
    "X74n1470_003:0155c07": "　極樂淨土中",
    "X74n1470_003:0155c08": "經云。復次善化天王(至)此普見王之所了。",
    "X74n1470_003:0155c09": "　願共諸眾生　　往生華藏海　　極樂淨土中",
    "X74n1470_003:0155c10": "次法界菩提道場中化樂天王眾",
    "X74n1470_003:0155c11": "南無得開示一切業變化力解脫門善化天王",
    "X74n1470_003:0155c12": "南無得捨離一切攀緣解脫門寂靜音光明天王",
    "X74n1470_003:0155c13": "南無得普滅一切眾生癡暗心令智慧圓滿解脫門",
    "X74n1470_003:0155c14": "變化力光明天王",
    "X74n1470_003:0155c15": "南無得示現無邊悅意聲解脫門莊嚴主天王",
    "X74n1470_003:0155c16": "南無得了知一切佛無盡福德相解脫門念光天王",
    "X74n1470_003:0155c17": "南無得普知過去一切劫成壞次第解脫門最上雲",
    "X74n1470_003:0155c18": "音天王",
    "X74n1470_003:0155c19": "南無得開悟一切眾生智解脫門勝光天王",
    "X74n1470_003:0155c20": "南無得舒光疾滿十方虗空界解脫門妙髻天王",
    "X74n1470_003:0155c21": "南無得一切所作無能壞精進力解脫門喜慧天王",
    "X74n1470_003:0155c22": "南無得知一切眾生業所受報解脫門華光髻天王",
    "X74n1470_003:0155c23": "南無得示現□□不思議眾生形類差別解脫門普",
    "X74n1470_003:0155c24": "見十方天王",
    "X74n1470_003:0156a01": "南無如是等而為上首。其數無量。一切化樂天王。",
    "X74n1470_003:0156a02": "　十方盡歸命　　滅罪增淨信　　願生華藏海",
    "X74n1470_003:0156a03": "　極樂淨土中",
    "X74n1470_003:0156a04": "經云。復次知足天王(至)妙莊嚴天斯善了。",
    "X74n1470_003:0156a05": "　願共諸眾生　　往生華藏海　　極樂淨土中",
    "X74n1470_003:0156a06": "次法界菩提道場中兜率陀天王眾",
    "X74n1470_003:0156a07": "南無得一切佛出興世圓滿教輪解脫門知足天王",
    "X74n1470_003:0156a08": "南無得盡虗空界清淨光明身解脫門喜樂海髻天",
    "X74n1470_003:0156a09": "王",
    "X74n1470_003:0156a10": "南無得消滅世間苦淨願海解脫門最勝功德幢天",
    "X74n1470_003:0156a11": "王",
    "X74n1470_003:0156a12": "南無得普現身說法解脫門寂靜光天王",
    "X74n1470_003:0156a13": "南無得普淨一切眾生界解脫門善目天王",
    "X74n1470_003:0156a14": "南無得普化世間常現前無盡藏解脫門寶峰月天",
    "X74n1470_003:0156a15": "王",
    "X74n1470_003:0156a16": "南無得開示一切佛正覺境界解脫門勇徤力天王",
    "X74n1470_003:0156a17": "南無得堅固一切眾生菩提心令不可壞解脫門金",
    "X74n1470_003:0156a18": "剛妙光天王",
    "X74n1470_003:0156a19": "南無得一切佛出興咸親近觀察調伏眾生方便解",
    "X74n1470_003:0156a20": "脫門星宿幢天王",
    "X74n1470_003:0156a21": "南無得一念悉知眾生心隨機應現解脫門妙莊嚴",
    "X74n1470_003:0156a22": "天王",
    "X74n1470_003:0156a23": "南無如是等而為上首。不可思議。兜率陀一切天王。",
    "X74n1470_003:0156a24": "　十方盡歸命　　滅罪增淨信　　願生華藏海",
    "X74n1470_003:0156b01": "　極樂淨土中",
    "X74n1470_003:0156b02": "經云。復次時分天王(至)此解脫門名稱入。",
    "X74n1470_003:0156b03": "　願共諸眾生　　往生華藏海　　極樂淨土中",
    "X74n1470_003:0156b04": "次法界菩提道場中須夜摩天王眾",
    "X74n1470_003:0156b05": "南無得發起一切眾生善根令永離憂惱解脫門時",
    "X74n1470_003:0156b06": "分天王",
    "X74n1470_003:0156b07": "南無得普入一切境界解脫門妙光天王",
    "X74n1470_003:0156b08": "南無得滅除一切患大悲輪解脫門無盡慧功德幢",
    "X74n1470_003:0156b09": "天王",
    "X74n1470_003:0156b10": "南無得了知三世一切眾生心解脫門善化端嚴天",
    "X74n1470_003:0156b11": "王",
    "X74n1470_003:0156b12": "南無得陀羅尼門光明憶持一切法無忘失解脫門",
    "X74n1470_003:0156b13": "總持大光明天王",
    "X74n1470_003:0156b14": "南無得善入一切業自性不思議方便解脫門不思",
    "X74n1470_003:0156b15": "議慧天王",
    "X74n1470_003:0156b16": "南無得轉法輪成熟眾生方便解脫門輪臍天王",
    "X74n1470_003:0156b17": "南無得廣大眼普觀眾生而往調伏解脫門光燄天",
    "X74n1470_003:0156b18": "王",
    "X74n1470_003:0156b19": "南無得超出一切業障不隨魔所作解脫門光照天",
    "X74n1470_003:0156b20": "王",
    "X74n1470_003:0156b21": "南無得善誘誨一切諸天眾令受行心清淨解脫門",
    "X74n1470_003:0156b22": "普觀察大名稱天王",
    "X74n1470_003:0156b23": "南無如是等而為上首。其數無量。須夜魔一切天王",
    "X74n1470_003:0156b24": "眾。",
    "X74n1470_003:0156c01": "　十方盡歸命　　滅罪增淨信　　願生華藏海",
    "X74n1470_003:0156c02": "　極樂淨土中",
    "X74n1470_003:0156c03": "經云。復次釋迦因陀羅天王(至)此光明王之所得。",
    "X74n1470_003:0156c04": "　願共諸眾生　　往生華藏海　　極樂淨土中",
    "X74n1470_003:0156c05": "次法界菩提道場中三十三天天王眾",
    "X74n1470_003:0156c06": "南無得憶念三世佛出興乃至剎成壞皆明見大歡",
    "X74n1470_003:0156c07": "喜解脫門釋迦因陀羅天王",
    "X74n1470_003:0156c08": "南無得能令佛色身最清淨廣大世無能比解脫門",
    "X74n1470_003:0156c09": "普稱滿音天王",
    "X74n1470_003:0156c10": "南無得慈雲普覆解脫門慈目寶髻天王",
    "X74n1470_003:0156c11": "南無得恒見佛於一切世主前現種種形相威德身",
    "X74n1470_003:0156c12": "解脫門寶光幢名稱天王",
    "X74n1470_003:0156c13": "南無得知一切眾生城邑宮殿從何福業生解脫門",
    "X74n1470_003:0156c14": "發生喜樂髻天王",
    "X74n1470_003:0156c15": "南無得開示諸佛成熟眾生事解脫門端正念天王",
    "X74n1470_003:0156c16": "南無得知一切世間成壞劫轉變相解脫門高勝音",
    "X74n1470_003:0156c17": "天王",
    "X74n1470_003:0156c18": "南無得憶念當來菩薩調伏眾生行解脫門成就念",
    "X74n1470_003:0156c19": "天王",
    "X74n1470_003:0156c20": "南無得了知一切諸天快樂因解脫門淨華光天王",
    "X74n1470_003:0156c21": "南無得開示一切諸天子受生善根俾無癡惑解脫",
    "X74n1470_003:0156c22": "門智日眼天王",
    "X74n1470_003:0156c23": "南無得開示一切諸天眾令永斷種種疑解脫門自",
    "X74n1470_003:0156c24": "在光明天王",
    "X74n1470_003:0157a01": "南無如是等而為上首。其數無量。三十三天一切天",
    "X74n1470_003:0157a02": "王。",
    "X74n1470_003:0157a03": "　十方盡歸命　　滅罪增淨信　　願共華藏海",
    "X74n1470_003:0157a04": "　極樂淨土中",
    "X74n1470_003:0157a05": "經云。復次日天子(至)普運光天之所了。",
    "X74n1470_003:0157a06": "　願共諸眾生　　往生華藏海　　極樂淨土中",
    "X74n1470_003:0157a07": "次法界菩提道場中日天子眾",
    "X74n1470_003:0157a08": "南無得淨光普照十方眾生盡未來劫常為利益解",
    "X74n1470_003:0157a09": "脫門日天子",
    "X74n1470_003:0157a10": "南無得以一切隨類身開悟眾生令入智慧海解脫",
    "X74n1470_003:0157a11": "門光燄眼天子",
    "X74n1470_003:0157a12": "南無得為一切眾生主令勤修無邊淨功德解脫門",
    "X74n1470_003:0157a13": "須彌光歡喜幢天子",
    "X74n1470_003:0157a14": "南無得修一切苦行深心歡喜解脫門淨寶月天子",
    "X74n1470_003:0157a15": "南無得無礙光普照令一切眾生益其精爽解脫門",
    "X74n1470_003:0157a16": "勇猛不退轉天子",
    "X74n1470_003:0157a17": "南無得淨光普照眾生身令生歡喜信解海解脫門",
    "X74n1470_003:0157a18": "妙華瓔光明天子",
    "X74n1470_003:0157a19": "南無得光明普照一切世間令成辦種種妙功德解",
    "X74n1470_003:0157a20": "脫門最勝幢光明天子",
    "X74n1470_003:0157a21": "南無得大悲海現無邊境界種種色相寶解脫門寶",
    "X74n1470_003:0157a22": "髻普光明天子",
    "X74n1470_003:0157a23": "南無得淨治一切眾生眼令見法界藏解脫門光明",
    "X74n1470_003:0157a24": "眼天子",
    "X74n1470_003:0157b01": "南無得發生清淨相續心令不失壞解脫門持德天",
    "X74n1470_003:0157b02": "子",
    "X74n1470_003:0157b03": "南無得普運日宮殿照十方一切眾生令成就所作",
    "X74n1470_003:0157b04": "業解脫門普運行光明天子",
    "X74n1470_003:0157b05": "南無如是等而為上首。其數無量。一切日天子。",
    "X74n1470_003:0157b06": "　十方盡歸命　　滅罪增淨信　　願生華藏海",
    "X74n1470_003:0157b07": "　極樂淨土中",
    "X74n1470_003:0157b08": "經云。復次月天子(至)如是解脫光天悟。",
    "X74n1470_003:0157b09": "　願共諸眾生　　往生華藏海　　極樂淨土中",
    "X74n1470_003:0157b10": "次法界菩提道場中月天子眾",
    "X74n1470_003:0157b11": "南無得淨光普照法界攝化眾生解脫門月天子",
    "X74n1470_003:0157b12": "南無得觀察一切眾生界令普入無邊法解脫門華",
    "X74n1470_003:0157b13": "王髻光明天子",
    "X74n1470_003:0157b14": "南無得了知一切眾生心海種種攀緣轉解脫門眾",
    "X74n1470_003:0157b15": "妙淨光天子",
    "X74n1470_003:0157b16": "南無得與一切眾生不可思議樂令踊躍大歡喜解",
    "X74n1470_003:0157b17": "脫門安樂世間心天子",
    "X74n1470_003:0157b18": "南無得如田家作業種芽莖等隨時守護令成就解",
    "X74n1470_003:0157b19": "脫門樹王眼光明天子",
    "X74n1470_003:0157b20": "南無得慈悲救護一切眾生令現見受苦受樂事解",
    "X74n1470_003:0157b21": "脫門出現淨光天子",
    "X74n1470_003:0157b22": "南無得能持清淨月普現十方解脫門普游不動光",
    "X74n1470_003:0157b23": "天子",
    "X74n1470_003:0157b24": "南無得開示一切法如幻如虗空無相無自性解脫",
    "X74n1470_003:0157c01": "門星宿王自在天子",
    "X74n1470_003:0157c02": "南無得普為一切眾生超大業用解脫門淨覺月天",
    "X74n1470_003:0157c03": "子",
    "X74n1470_003:0157c04": "南無得普斷一切疑惑解脫門大威德光明天子",
    "X74n1470_003:0157c05": "南無如是等而為上首。其數無量。一切月天子。",
    "X74n1470_003:0157c06": "　十方盡歸命　　滅罪增淨信　　願生華藏海",
    "X74n1470_003:0157c07": "　極樂淨土中",
    "X74n1470_003:0157c08": "次三界業報懺悔",
    "X74n1470_003:0157c09": "惟願帝網無盡佛法僧寶。毗盧遮那如來。普賢文殊",
    "X74n1470_003:0157c10": "海會聖眾。世出世神。慈悲本願。放大光明。炤於法會。",
    "X74n1470_003:0157c11": "證盟護念。哀愍攝受。願我及一切眾生海。自從無始。",
    "X74n1470_003:0157c12": "直至今時。業海無盡。帝網重重。三界業報。一切煩惱。",
    "X74n1470_003:0157c13": "發露懺悔。",
    "X74n1470_003:0157c14": "智度論云。無色界天樂定心著不覺。命盡墮在欲界",
    "X74n1470_003:0157c15": "中。受禽獸形。罪報懺悔○色界諸天亦復如是。從清",
    "X74n1470_003:0157c16": "淨處。墮還受淫欲。在不淨中。罪報懺悔○欲界六天",
    "X74n1470_003:0157c17": "樂著五欲。還墮地獄。受諸苦痛。罪報懺悔○見人道",
    "X74n1470_003:0157c18": "中。以十善福。貿得人身。人身多苦。少樂壽盡。多墮惡",
    "X74n1470_003:0157c19": "趣中。罪報懺悔○見諸畜生受諸苦惱。鞭杖驅馳。負",
    "X74n1470_003:0157c20": "重涉遠。項領穿壞。熱鐵燒烙。此人宿行因緣。以繫縛",
    "X74n1470_003:0157c21": "眾生。鞭杖苦惱。如是等種種因緣。故受象馬牛羊麞",
    "X74n1470_003:0157c22": "鹿畜獸之形。淫欲情重。無明偏多。受鵝鴨孔雀鴛鴦",
    "X74n1470_003:0157c23": "鳩鴿鷄鶩鸚鵡百舌之屬。受此眾鳥種類百千。罪報",
    "X74n1470_003:0157c24": "懺悔○淫行罪故。身生毛羽。隔諸細滑。觜距麤鞕。不",
    "X74n1470_003:0158a01": "別觸味。罪報懺悔○嗔恚偏多。受毒蛇蝮蝎蚊蜂百",
    "X74n1470_003:0158a02": "足含毒之蟲。罪報懺悔○愚癡多故受蚓。蛾蜣蜋螻",
    "X74n1470_003:0158a03": "蟻鵂鶹角鵄之屬。諸騃蟲鳥。罪報懺悔○憍慢多故。",
    "X74n1470_003:0158a04": "受師子虎豹諸猛獸身。罪報懺悔○邪慢緣故。受生",
    "X74n1470_003:0158a05": "驢猪駱駝之中罪。報懺悔○慳貪嫉妒輕躁短促故。",
    "X74n1470_003:0158a06": "受獼猴[狂王+哥]玃熊羆之形。罪報懺悔○邪貪憎嫉業因",
    "X74n1470_003:0158a07": "緣故。受貓貍土虎諸獸之身。罪報懺悔○無慚無愧",
    "X74n1470_003:0158a08": "饕[(歹*又)/食]因緣故。受鳥鵲鵄鷲諸鳥之形。罪報懺悔○輕",
    "X74n1470_003:0158a09": "慢善人故。受雞狗野干等身。罪報懺悔○大作布施。",
    "X74n1470_003:0158a10": "嗔恚曲心。以此因緣故。受諸龍身。罪報懺悔○大修",
    "X74n1470_003:0158a11": "布施心高凌虐苦。惱眾生。受金翅鳥形。罪報懺悔。如",
    "X74n1470_003:0158a12": "是種種結使業因緣故。受諸畜生禽獸之苦。罪報懺",
    "X74n1470_003:0158a13": "悔。",
    "X74n1470_003:0158a14": "菩薩得天眼。觀眾生輪轉五道迴旋。其中天中死人",
    "X74n1470_003:0158a15": "中生。人中死天中生。天中死生地獄中。地獄中死生",
    "X74n1470_003:0158a16": "天上。天上死生餓鬼中。餓鬼中死還生天上。天上死",
    "X74n1470_003:0158a17": "生畜生中。畜生中死生天上。天上死還生天上。地獄",
    "X74n1470_003:0158a18": "餓鬼畜生亦如是。罪報懺悔○欲界中死色界中生。",
    "X74n1470_003:0158a19": "色界中死欲界中生。欲界中死無色界中生。無色界",
    "X74n1470_003:0158a20": "中死欲界中生。欲界中死欲界中生。色界無色界亦",
    "X74n1470_003:0158a21": "如是。罪報懺悔○活地獄中死黑繩地獄中生。黑繩",
    "X74n1470_003:0158a22": "地獄中死活地獄中生。活地獄中死還生。活地獄中",
    "X74n1470_003:0158a23": "合會地獄。乃至阿鼻地獄亦如是。罪報懺悔○炭坑",
    "X74n1470_003:0158a24": "地獄中死沸屎地獄中生。沸屎地獄中死炭坑地獄",
    "X74n1470_003:0158b01": "中生。炭坑地獄中死還生炭坑地獄中。燒林地獄乃",
    "X74n1470_003:0158b02": "至摩訶波頭摩地獄亦如是。轉轉生其中。罪報懺悔",
    "X74n1470_003:0158b03": "○卵生中死胎生中生。胎生中死卵生中生。卵生中",
    "X74n1470_003:0158b04": "死還生卵生中。胎生溼生化生亦如是。罪報懺悔○",
    "X74n1470_003:0158b05": "閻浮提中死弗波提中生。弗波提中死閻浮提中生。",
    "X74n1470_003:0158b06": "閻浮提中死還生閻浮提中。瞿陀尼鬱怛羅越亦如",
    "X74n1470_003:0158b07": "是。罪報懺悔○四天處死忉利天中生。忉利天中死",
    "X74n1470_003:0158b08": "四天處生。四天處死還生四天處。忉利天乃至他化",
    "X74n1470_003:0158b09": "自在天亦如是。罪報懺悔○梵眾天中死梵輔天中",
    "X74n1470_003:0158b10": "生。梵輔天中死梵眾天中生。梵眾天中死還生梵眾",
    "X74n1470_003:0158b11": "天中。梵輔天少光天無量光天光音少淨無量淨徧",
    "X74n1470_003:0158b12": "淨阿那跋羅伽福生大果虗空處識處無所有處非",
    "X74n1470_003:0158b13": "有想非無想處亦如是。非有想非無想天中死阿鼻",
    "X74n1470_003:0158b14": "地獄中生。如是轉轉生五道中。罪報懺悔。",
    "X74n1470_003:0158b15": "菩薩見是已。生大悲心。我於眾生。為無所益。雖與世",
    "X74n1470_003:0158b16": "樂。樂極則苦。當以佛道涅槃常樂。益於一切。云何而",
    "X74n1470_003:0158b17": "益。當勤大精進乃得實智慧。得實智慧知諸法實相。",
    "X74n1470_003:0158b18": "以餘波羅蜜助成。以益眾生。是為菩薩精進波羅蜜。",
    "X74n1470_003:0158b19": "見餓鬼中飢渴故。兩眼陷毛髮長。東西馳走。若欲趣",
    "X74n1470_003:0158b20": "水。護水諸鬼以鐵杖逆打。設無守鬼。水自然竭。或時",
    "X74n1470_003:0158b21": "天雨。雨化為炭。或有餓鬼常被火燒。如劫盡時。諸山",
    "X74n1470_003:0158b22": "火出。或有餓鬼。羸瘦狂走。毛髮蓬亂。以覆其身。或有",
    "X74n1470_003:0158b23": "餓鬼。常食屎尿。涕唾嘔吐。盪滌餘汁。或時至廁溷邊。",
    "X74n1470_003:0158b24": "立伺求不淨。或有餓鬼。常求產婦藏血飲之。形如燒",
    "X74n1470_003:0158c01": "樹。咽如針孔。若與其水。千歲不足。或有餓鬼。自破其",
    "X74n1470_003:0158c02": "頭。以手取腦而舐。或有餓鬼。形如黑山。鐵鎖鎖頸。叩",
    "X74n1470_003:0158c03": "頭求哀。歸命獄卒。或有餓鬼。先世惡口。好以麤語加",
    "X74n1470_003:0158c04": "彼眾生。眾生憎惡見之加讎。以是罪故。墮餓鬼中。如",
    "X74n1470_003:0158c05": "是等種種罪故。墮餓鬼趣中。受無量苦痛。罪報懺悔。",
    "X74n1470_003:0158c06": "見八大地獄苦毒萬端。活大地獄中。諸受罪人各各",
    "X74n1470_003:0158c07": "共鬬。惡心嗔爭。手捉利刀。互相割剝。以矟相刺。鐵叉",
    "X74n1470_003:0158c08": "相叉。鐵棒相棒。鐵杖相捶。鐵串相貫。而以利刀互相",
    "X74n1470_003:0158c09": "切膾。又以鐵爪而相爴裂。各以身血而相塗墁。痛毒",
    "X74n1470_003:0158c10": "逼切。悶無所覺。宿業因緣冷風來吹。獄卒喚之。咄諸",
    "X74n1470_003:0158c11": "罪人還活。以是故名活地獄。即時平復。復受苦毒。此",
    "X74n1470_003:0158c12": "中眾生以宿行因緣。好殺物命。牛羊禽獸為田業舍",
    "X74n1470_003:0158c13": "宅奴婢妻子國土錢財故。而相殺害。如是等種種殺",
    "X74n1470_003:0158c14": "業報故。受此劇罪。罪報懺悔。",
    "X74n1470_003:0158c15": "見黑繩大地獄中罪人。為惡羅叉獄卒鬼匠。常以黑",
    "X74n1470_003:0158c16": "熱鐵繩。拼度罪人。以獄中鐵斧。教人斫之。長者令短。",
    "X74n1470_003:0158c17": "短者令長。方者使圓。圓者使方。斬截四肢。却其耳鼻。",
    "X74n1470_003:0158c18": "落其手足。以大鐵鋸。解析剸截。破其肉分。臠臠秤之。",
    "X74n1470_003:0158c19": "此人宿行因緣。讒嫉忠良。妄語惡口。兩舌綺語。枉殺",
    "X74n1470_003:0158c20": "無辜。或作奸吏。酷暴侵害。如是等種種惡口讒賊故。",
    "X74n1470_003:0158c21": "故受此罪。罪報懺悔。",
    "X74n1470_003:0158c22": "見合會大地獄中惡羅剎獄卒作種種形。牛馬猪羊",
    "X74n1470_003:0158c23": "麞鹿狐狗虎狼師子六駮大象鵰鷲鶉鳥。作此種種",
    "X74n1470_003:0158c24": "諸鳥獸頭而來。吞噉齩齧。[齒*查]掣罪人。兩山相合。大熱",
    "X74n1470_003:0159a01": "鐵輪。轢諸罪人。令身破碎。熱鐵臼中搗之令碎。如笮",
    "X74n1470_003:0159a02": "蒲萄。亦如壓油譬。如蹂場。聚肉成[卄/積]積。頭如山。血流",
    "X74n1470_003:0159a03": "成池。鵰鷲虎狼各來爭掣。此人宿業因緣。多殺牛馬。",
    "X74n1470_003:0159a04": "猪羊麞鹿狐兔虎狼師子六駮大象眾鳥。多相殘賊。",
    "X74n1470_003:0159a05": "如是等種種鳥獸故。還受此眾鳥獸頭。來害罪人。又",
    "X74n1470_003:0159a06": "有力勢相凌。枉壓羸弱。受兩山相合罪。慳貪瞋恚。愚",
    "X74n1470_003:0159a07": "癡怖畏。故斷事輕重。不以正理。或破正道。轉易正法。",
    "X74n1470_003:0159a08": "愛熱鐵輪轢。熱鐵臼搗。罪報懺悔。",
    "X74n1470_003:0159a09": "第四第五名叫喚大叫喚。此大地獄其中罪人羅剎",
    "X74n1470_003:0159a10": "獄卒。頭黃如金眼中火。出著赭色衣。身肉堅勁。走疾",
    "X74n1470_003:0159a11": "如風。手足長大。口出惡聲。捉三鈷叉。箭墮如雨。刺射",
    "X74n1470_003:0159a12": "罪人。罪人狂怖。叩頭求哀。大將軍小見放捨。小見憐",
    "X74n1470_003:0159a13": "愍。即時將入熱鐵地獄。縱廣百由旬。驅打馳走。足皆",
    "X74n1470_003:0159a14": "焦然。脂髓流出。如笮酥油。鐵棒棒頭。頭破腦出。如破",
    "X74n1470_003:0159a15": "酪瓶。斫刺割剝。身體糜爛。而復將入鐵閣屋間。黑煙",
    "X74n1470_003:0159a16": "來熏。互相推壓。更相怨毒。皆言何以壓我。纔欲求出。",
    "X74n1470_003:0159a17": "其門已閉。大聲號呼。音常不絕。此人宿行因緣。皆由",
    "X74n1470_003:0159a18": "斗秤欺誑。非法斷事。受寄不還。侵凌下劣。惱諸窮寡。",
    "X74n1470_003:0159a19": "令其號哭。破他城郭。壞人聚落。傷害劫剝。室家怨毒。",
    "X74n1470_003:0159a20": "舉城呌呼。有時譎詐欺誑。誘之令出。而復害之。如是",
    "X74n1470_003:0159a21": "等種種因緣。故受如此罪。罪報懺悔。",
    "X74n1470_003:0159a22": "大呌喚地獄中人。皆在熏殺穴居之類。幽閉囹圄。或",
    "X74n1470_003:0159a23": "闇煙窟中而熏殺之。或投井中劫奪他財。如是等種",
    "X74n1470_003:0159a24": "種因緣。受大呌喚地獄。罪報懺悔。",
    "X74n1470_003:0159b01": "第六第七熱大熱地獄中。有二大銅鑊。一名難陀。二",
    "X74n1470_003:0159b02": "名跋難陀(秦言喜大喜也)。鹹沸水滿中。羅剎鬼獄卒以罪人",
    "X74n1470_003:0159b03": "投中。如厨士烹肉。人在鑊中。脚上頭下。譬如煑豆熟",
    "X74n1470_003:0159b04": "爛。骨節解散。皮肉分離。知其已爛。以叉叉出。行業因",
    "X74n1470_003:0159b05": "緣。冷風吹活。復投炭坑。或著沸灰中。譬如魚出於水",
    "X74n1470_003:0159b06": "而著熱沙中。又以膿血而自煎熬。從炭坑中出投之。",
    "X74n1470_003:0159b07": "炎床強驅令坐。眼耳鼻口及諸毛孔一切火出。此人",
    "X74n1470_003:0159b08": "宿世惱亂父母師長沙門婆羅門。於諸好人福田中。",
    "X74n1470_003:0159b09": "惱令心熱。以此罪故。受熱地獄。罪報懺悔　或有宿",
    "X74n1470_003:0159b10": "世煑殺生繭。或生燂猪羊。或以木貫人而生炙之。或",
    "X74n1470_003:0159b11": "焚燒山野及諸聚落佛圖精舍及天神等。或推眾生",
    "X74n1470_003:0159b12": "著火坑中。如是等種種因緣。生此地獄中。罪報懺悔。",
    "X74n1470_003:0159b13": "見阿鼻地獄。縱廣四千里。周迴鐵壁。於七地獄。其處",
    "X74n1470_003:0159b14": "最深。獄卒羅剎以大鐵鎚。槌諸罪人。如鍛師打鐵。從",
    "X74n1470_003:0159b15": "頭剝皮。乃至其足以五百鐵釘。釘磔其身。如磔牛皮。",
    "X74n1470_003:0159b16": "互相掣挽。應手破裂。熱鐵火車。以轢其身。驅入火坑。",
    "X74n1470_003:0159b17": "令抱炭出。熱沸屎河。驅令入中。中有鐵觜毒虫。從鼻",
    "X74n1470_003:0159b18": "中入脚底出。從足下入口中出。竪劍道中。驅令馳走。",
    "X74n1470_003:0159b19": "足下破碎。如厨膾肉。利刀劍矟。飛入身中。譬如霜樹",
    "X74n1470_003:0159b20": "落葉。隨風亂墜。罪人手足耳鼻肢節皆被斫剝割截。",
    "X74n1470_003:0159b21": "在地流血成池。二大惡狗。一名賖摩。二名賖婆羅鐵。",
    "X74n1470_003:0159b22": "口猛毅破。碎人筋骨。力踰虎豹。猛如師子。有大刺林。",
    "X74n1470_003:0159b23": "驅逼罪人。強令上樹。罪人上時。刺便下向。下時刺便",
    "X74n1470_003:0159b24": "上向。大身毒蛇蝮蝎惡虫競來囓之。大鳥長觜。破頭",
    "X74n1470_003:0159c01": "噉腦。入鹹河中。隨流上下。出則蹈熱鐵地。行鐵刺上。",
    "X74n1470_003:0159c02": "或坐鐵弋。弋從下入以鉗。開口灌以洋銅。吞熱鐵丸。",
    "X74n1470_003:0159c03": "入口口焦。入咽咽爛。入腹腹然。五藏皆焦。直過墮地。",
    "X74n1470_003:0159c04": "但見惡色。恒聞臭氣。常觸麤澀。遭諸苦痛。迷悶委頓。",
    "X74n1470_003:0159c05": "或狂逸唐突。或藏竄投擲。或顛仆墮落。此人宿行多",
    "X74n1470_003:0159c06": "造大惡五逆重罪。斷諸善根。法言非法。非法言法。實",
    "X74n1470_003:0159c07": "言非實。非實言實。破因破果。憎嫉善人。以是罪故。入",
    "X74n1470_003:0159c08": "此地獄。受罪最劇。罪報懺悔。",
    "X74n1470_003:0159c09": "如是等種種八大地獄。復有十六小地獄為眷屬。八",
    "X74n1470_003:0159c10": "寒氷八炎火。其中罪毒不可見聞。八炎火地獄者。一",
    "X74n1470_003:0159c11": "名炭坑。二名沸屎。三名燒林。四名劒林。五名刀道六",
    "X74n1470_003:0159c12": "名鐵刺林。七名鹹河。八名銅橛。是為八。八寒氷地獄",
    "X74n1470_003:0159c13": "者。一名頞浮陀。二名尼羅浮陀。三名呵羅羅(寒戰顫聲也)。",
    "X74n1470_003:0159c14": "四名呵婆婆(亦患寒聲)。五名喉喉(亦患惡聲)六名漚波羅(此地獄形",
    "X74n1470_003:0159c15": "譬似青蓮華也)。七名波頭摩(紅蓮華罪人中一種受苦)。八名摩訶波頭摩。",
    "X74n1470_003:0159c16": "是為八。若破清淨戒出家法。令白衣輕賤佛道。或推",
    "X74n1470_003:0159c17": "眾生著火坑中。或眾生命未盡。傾於火上炙之。如是",
    "X74n1470_003:0159c18": "等種種因緣。墮炭坑地獄中。大火炎炭。至膝燒罪人",
    "X74n1470_003:0159c19": "身。罪報懺悔。",
    "X74n1470_003:0159c20": "若沙門婆羅門福田食以不淨手觸。或先噉。或以不",
    "X74n1470_003:0159c21": "淨物著中。或以熱沸屎灌他身。破淨命。以邪命自活。",
    "X74n1470_003:0159c22": "如是等種種因緣。墮沸屎地獄中。沸屎深廣。如大海",
    "X74n1470_003:0159c23": "水。中有細虫。以鐵為觜。破罪人頭噉腦。破骨食髓。罪",
    "X74n1470_003:0159c24": "報懺悔。",
    "X74n1470_003:0160a01": "若焚燒草木傷害諸虫。或燒林大獵。為害彌廣。如是",
    "X74n1470_003:0160a02": "等種種因緣。墮燒林地獄中。草木火然。以燒罪人。罪",
    "X74n1470_003:0160a03": "報懺悔。",
    "X74n1470_003:0160a04": "若執持刀劒。鬬爭傷殺。若斫樹壓人。以報宿怨。若人",
    "X74n1470_003:0160a05": "以忠信誠告。而密相中陷。如是等種種因緣。墮劒林",
    "X74n1470_003:0160a06": "地獄中。此地獄罪人入中。風吹劒葉。割截手足耳鼻。",
    "X74n1470_003:0160a07": "皆令墮落。是時林中有鵰鷲惡狗。來食其肉。罪報懺",
    "X74n1470_003:0160a08": "悔。",
    "X74n1470_003:0160a09": "若以利刀刺人。若橛若槍傷人。若斷截道路。撥撤橋",
    "X74n1470_003:0160a10": "梁。破正法道。示以非法道。如是等種種因緣。墮刀道",
    "X74n1470_003:0160a11": "地獄中。刀道地獄中於絕壁狹道中。竪利刀令罪人",
    "X74n1470_003:0160a12": "從上而過。罪報懺悔。",
    "X74n1470_003:0160a13": "若犯邪淫。侵他婦女。貪愛樂觸。如是等種種因緣。墮",
    "X74n1470_003:0160a14": "鐵刺林地獄中。刺樹高一由旬。上有大毒虵。化作美",
    "X74n1470_003:0160a15": "女身。喚此罪人。上來共汝作樂。獄卒驅之令上。刺皆",
    "X74n1470_003:0160a16": "向下。貫刺罪人。身被刺害。入骨徹髓。既至樹上。化女",
    "X74n1470_003:0160a17": "還復虵身。破頭入腹。處處穿穴。皆悉破爛。忽復還活。",
    "X74n1470_003:0160a18": "身體平復。化女復在樹下喚之。獄卒以箭仰射。呼之",
    "X74n1470_003:0160a19": "令下。刺復仰刺。既得到地。化女身復作毒虵。破罪人",
    "X74n1470_003:0160a20": "身。罪報懺悔。",
    "X74n1470_003:0160a21": "如是久久從熱鐵刺林出。遙見河水清涼快樂。走往",
    "X74n1470_003:0160a22": "趣之。入中變成熱沸鹹水。罪人在中。須臾之頃。皮肉",
    "X74n1470_003:0160a23": "離散。骨立水中。獄卒羅剎以叉鉤出。持著岸上。此人",
    "X74n1470_003:0160a24": "宿行因緣。傷殺水性魚鼈之屬。或時推人及諸眾生",
    "X74n1470_003:0160b01": "令沒水中。或投之沸湯。或投之氷水。如是等種種惡",
    "X74n1470_003:0160b02": "業因緣。故受此罪。罪報懺悔。",
    "X74n1470_003:0160b03": "若在銅橛地獄。獄卒羅剎問諸罪人。汝何處來。答曰。",
    "X74n1470_003:0160b04": "我苦悶不知來處。但患飢渴。若言渴。是時獄卒即驅",
    "X74n1470_003:0160b05": "逐罪人。令坐熱銅橛上。以鐵鉗開口。灌以洋銅。若言",
    "X74n1470_003:0160b06": "飢坐之銅橛。吞以鐵丸。入口口焦。入咽咽爛。入腹腹",
    "X74n1470_003:0160b07": "然。五藏爛壞。直過墮地。此人宿行因緣。劫盜他財。以",
    "X74n1470_003:0160b08": "自供口。諸出家人或時詐病。多求酥油石蜜。或無戒",
    "X74n1470_003:0160b09": "無禪。無有智慧。而多受人施。或惡口傷人。如是等種",
    "X74n1470_003:0160b10": "種宿業因緣。墮銅橛地獄。罪報懺悔。",
    "X74n1470_003:0160b11": "若人墮頞浮陀地獄中。其處積氷。毒風來吹。令諸罪",
    "X74n1470_003:0160b12": "人皮毛裂落。筋肉斷絕。骨破髓出。即復完堅。受罪如",
    "X74n1470_003:0160b13": "初。此人宿業因緣。寒月剝人。或劫盜凍人。口口薪火。",
    "X74n1470_003:0160b14": "或作惡龍。瞋毒忿恚。放大雹雨。氷凍害人。或輕賤謗",
    "X74n1470_003:0160b15": "毀若佛及佛弟子持戒之人。或口四業。作眾重罪。如",
    "X74n1470_003:0160b16": "是等種種因緣。墮頞浮陀地獄中。尼羅浮陀亦如是。",
    "X74n1470_003:0160b17": "頞浮陀少時有間。暫得休息。尼羅浮陀無間。無休息",
    "X74n1470_003:0160b18": "時。呵婆婆呵羅羅睺睺此三地獄。寒風噤顫。口不能",
    "X74n1470_003:0160b19": "開。因其呼聲。而以名獄。漚波羅獄中。凍氷浹渫。有似",
    "X74n1470_003:0160b20": "青蓮華。波頭摩狀如此間好蓮華。摩訶波頭摩。是中",
    "X74n1470_003:0160b21": "拘迦離住處。有智之人聞是驚言。咄。以此無明恚愛",
    "X74n1470_003:0160b22": "法故。乃受此苦。出而復入。無窮無已。罪報懺悔。",
    "X74n1470_003:0160b23": "我等為無明所覆。不識三界罪因。今遇道場。乃能覺",
    "X74n1470_003:0160b24": "知歸命毗盧遮那如來及一切賢聖海眾。燒香散華",
    "X74n1470_003:0160c01": "一切業報發露懺悔。不敢覆藏。由此因緣。我及法界",
    "X74n1470_003:0160c02": "眾生海三界業報。願皆清淨。",
    "X74n1470_003:0160c03": "次懺悔滅罪印呪",
    "X74n1470_003:0160c04": "唵薩栗末(二合)巴(引)巴眉悉普怛[口*捺]曷捺末日囉也莎",
    "X74n1470_003:0160c05": "曷(應誦三徧)",
    "X74n1470_003:0160c06": "　百劫積集罪　　一念悉盪除　　如火焚枯草",
    "X74n1470_003:0160c07": "　滅盡無有餘",
    "X74n1470_003:0160c08": "　我昔所造諸惡業　　皆由無始貪瞋癡",
    "X74n1470_003:0160c09": "　從身語意之所生　　一切我今皆懺悔",
    "X74n1470_003:0160c10": "懺悔已。至心歸命。禮本尊毗盧遮那佛。",
    "X74n1470_003:0160c11": "○(白)眾等聽說經中無常偈",
    "X74n1470_003:0160c12": "　富貴皆無常　　合會必有離　　人命如電光",
    "X74n1470_003:0160c13": "　強力悉應死　　無常壞寶山　　死魔除盛滿",
    "X74n1470_003:0160c14": "　勝法常堅固　　不放逸應修"
}