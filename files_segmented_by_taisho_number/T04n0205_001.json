{
    "T04n0205_001:0502a24": "No. 205",
    "T04n0205_001:0502a25": "雜譬喻經卷上",
    "T04n0205_001:0502a27": "失譯人名附後漢錄",
    "T04n0205_001:0502a28": "1（一）菩薩度人，譬若巧乳母養子，有四事：一",
    "T04n0205_001:0502a29": "者洗浴使淨、二者乳哺令飽、三者臥寐安穩、",
    "T04n0205_001:0502b01": "四者抱持出入恒使歡喜。以此四事長養其",
    "T04n0205_001:0502b02": "子令得成就。菩薩亦復如是，有四事育養",
    "T04n0205_001:0502b03": "眾生：一者以正法洗浴心垢、二者以經法飲",
    "T04n0205_001:0502b04": "食使飽、三者禪定三昧隨時興立、四者以",
    "T04n0205_001:0502b05": "四恩饒益一切恒令歡喜。以此四事勸誨一",
    "T04n0205_001:0502b06": "切，長育眾生使得至道。",
    "T04n0205_001:0502b07": "2（二）世間有二知識，常與人為因緣，令人得大",
    "T04n0205_001:0502b08": "罪，亦令人得大福。何謂二知識？一者惡知",
    "T04n0205_001:0502b09": "識、二者善知識。譬如賊師造惡逆，殺害君",
    "T04n0205_001:0502b10": "父破亂天下，眾生被毒殃無不加，與之從事",
    "T04n0205_001:0502b11": "令人得大罪。如釋迦文菩薩發意求道救護",
    "T04n0205_001:0502b12": "眾生，四等四恩接護一切，三界五道靡不蒙",
    "T04n0205_001:0502b13": "度也！所謂善知識與之從事，令人得大福。",
    "T04n0205_001:0502b14": "3（三）昔南天竺有一國名私呵絜，處海渚之上，",
    "T04n0205_001:0502b15": "其城縱廣八萬餘里。時他國有一老母名阿",
    "T04n0205_001:0502b16": "龍，遭難荒亂流離在此國，孤單無所歸，依",
    "T04n0205_001:0502b17": "乞匃生活，詣長者家欲求寄附。時長者婦",
    "T04n0205_001:0502b18": "見之，問訊老母，老母具自陳說窮厄之意。長",
    "T04n0205_001:0502b19": "者愴然愍之，語老母言：「可住我家耳，當相資",
    "T04n0205_001:0502b20": "給。」老母喜曰：「吾無以上報，當以小小作使，",
    "T04n0205_001:0502b21": "所作眾務不敢憚勞也！」便停止住。意有悲喜：",
    "T04n0205_001:0502b22": "「昔日供侍眾僧隨意所設，今日忽爾窮厄，施",
    "T04n0205_001:0502b23": "心不達，內自感傷。」前禮道人問訊必訖：「不",
    "T04n0205_001:0502b24": "審僧朝中供未也？」道人答曰：「朝來入城乞",
    "T04n0205_001:0502b25": "匃了無所得，是以便還所解耳！」老母即念：",
    "T04n0205_001:0502b26": "「欲得飯眾僧，而自了無所有。」白諸道人：「我",
    "T04n0205_001:0502b27": "今入城視之，若得供辦者，當還白之！若無",
    "T04n0205_001:0502b28": "者亦當使知消息。」於是眾許可，各各解住樹",
    "T04n0205_001:0502b29": "下。於是老母還舍啟長者婦，宜用數千錢：",
    "T04n0205_001:0502c01": "「今我雖在此作使，願身自賣終身為婢，可立",
    "T04n0205_001:0502c02": "券要？」長者婦問曰：「卿在此仰我衣食，欻復",
    "T04n0205_001:0502c03": "用錢為？持作何等？」老母白言：「私宜急用，不",
    "T04n0205_001:0502c04": "可得說。」於是長者婦以錢與之，語言：「為持",
    "T04n0205_001:0502c05": "去用，若有時自可還，我以券何為？」老母得錢，",
    "T04n0205_001:0502c06": "詣其左右先素知識者，具以情告之：「以錢",
    "T04n0205_001:0502c07": "人人付，使為供六十家。」須臾已辦，齎詣道",
    "T04n0205_001:0502c08": "人。「本謂無實定，至城乃爾。」皆怪其精進，出",
    "T04n0205_001:0502c09": "於不意，而問老母：「居止何處？吾朝分衛無",
    "T04n0205_001:0502c10": "里不遍，何以都不相值見耶？」老母具自陳說",
    "T04n0205_001:0502c11": "本末：「我是某國中人也，家先奉佛供養眾",
    "T04n0205_001:0502c12": "僧。值世荒亂流離至此，室家蕩盡一身孤獨，",
    "T04n0205_001:0502c13": "依附此國大長者家，給其使令，仰其衣食，",
    "T04n0205_001:0502c14": "空身寄命了無一錢。向見道人悲喜交集，心",
    "T04n0205_001:0502c15": "有所懷，悲願不果。白夫人：『以身自賣，求",
    "T04n0205_001:0502c16": "索少少，欲飯眾僧。』慈惠見愍，微誠得遂耳！」道",
    "T04n0205_001:0502c17": "人歎曰：「真可謂盡信施矣！」皆相謂曰：「吾等",
    "T04n0205_001:0502c18": "亦為五陰之身行求分衛，今日之食便為噉",
    "T04n0205_001:0502c19": "人肉也，宜各建意以報施功。」眾人齊心立八",
    "T04n0205_001:0502c20": "惟務禪，精盈感通即獲超定，神足威靈振",
    "T04n0205_001:0502c21": "動境界，樹木曲躬有似跪拜。道人見證，讚敘",
    "T04n0205_001:0502c22": "施主。國王驚肅怪其所以，召諸群臣共議：「原",
    "T04n0205_001:0502c23": "其感瑞，何緣致茲？」臣下四出觀察其所由，見",
    "T04n0205_001:0502c24": "城門外道人群集，施者濟濟，其共相慶賴。即",
    "T04n0205_001:0502c25": "入白，王曰：「正是所為，速請呼來！」臣下還宣",
    "T04n0205_001:0502c26": "王命。老母怖悸懼有非禍，報答臣曰：「吾身",
    "T04n0205_001:0502c27": "繫屬長者婦，不得自由。」臣還白此意，王曰：",
    "T04n0205_001:0502c28": "「并請命來。」於是長者婦聞王勅命，即與老母",
    "T04n0205_001:0502c29": "詣王所。王問其意，老母具以本末白王言。",
    "T04n0205_001:0503a01": "王曰：「吾為國主富有自在，然不知奉敬三尊",
    "T04n0205_001:0503a02": "供養道士，如此老母致感若斯！」王曰：「此母",
    "T04n0205_001:0503a03": "則吾師。」迎着宮內，香湯洗浴坐於師位。宮人、",
    "T04n0205_001:0503a04": "婇女合二萬人，王身受戒為優婆塞；老人、",
    "T04n0205_001:0503a05": "婇女為優婆夷。國人一切普發道意。",
    "T04n0205_001:0503a06": "4（四）昔道人於山中學道。山中多有蝮蛇，道人",
    "T04n0205_001:0503a07": "畏之，便依一樹下，高布床槈坐禪念定；而",
    "T04n0205_001:0503a08": "但苦睡，不能自制。天人則於空中笑，覺之，遂",
    "T04n0205_001:0503a09": "睡，不解天人因作方便，欲恐令不睡極。夜，",
    "T04n0205_001:0503a10": "天人言：「咄咄道人，毒蛇來矣！」道人大怖，便",
    "T04n0205_001:0503a11": "然燈火，遍求之不見。天人數數不止，道人乃",
    "T04n0205_001:0503a12": "更恚曰：「天人何以犯兩舌？都不見物，云何",
    "T04n0205_001:0503a13": "為言言毒蛇？」天人語道人：「何不自觀內毒蛇？",
    "T04n0205_001:0503a14": "身中有四蛇不除，如何更從外求之乎？」道人",
    "T04n0205_001:0503a15": "聞天人語，即自思惟：「觀身歷藏，乃知四大",
    "T04n0205_001:0503a16": "為五陰六衰所沈沒，無數劫來至今未脫。」即",
    "T04n0205_001:0503a17": "解四諦苦空非身。天未曉，漏盡意解，六通具",
    "T04n0205_001:0503a18": "足，得羅漢。",
    "T04n0205_001:0503a19": "5（五）昔有阿育王，於境內立千二百塔寺，後得",
    "T04n0205_001:0503a20": "病大困。有一沙門往省王，王與相見，悲不能",
    "T04n0205_001:0503a21": "自勝。道人曰：「王前後所作功德不可計數，",
    "T04n0205_001:0503a22": "當開大意，莫有恨也！」王言：「正使死至不能有",
    "T04n0205_001:0503a23": "恨也。所以悲者，前為千二百寺，各織作金",
    "T04n0205_001:0503a24": "縷幡蓋千二百枚，欲自懸幡散華，於諸寺物",
    "T04n0205_001:0503a25": "始得辦，而得重病，恐不卒本願，故自悲耳！」",
    "T04n0205_001:0503a26": "道人語王：「好！」叉手一心，令王悉見一界中塔。",
    "T04n0205_001:0503a27": "道人即現神足，應時千二百塔皆在王前。見",
    "T04n0205_001:0503a28": "大歡喜，病即時差，取金幡金華懸諸剎上，",
    "T04n0205_001:0503a29": "塔寺低仰皆就王手。王得本願身復病愈，即",
    "T04n0205_001:0503b01": "發大意，延二十五年，遂作功德逮得不退轉。",
    "T04n0205_001:0503b02": "6（六）昔有阿育王，拜為政位，二十八萬里盡屬",
    "T04n0205_001:0503b03": "之，陸地龍、閱叉等亦奉獻臣使，無不伏者。唯",
    "T04n0205_001:0503b04": "有一龍王，北界所止之，池廣三百餘里，得",
    "T04n0205_001:0503b05": "佛一分舍利晝夜供養，獨不降首於阿育王。",
    "T04n0205_001:0503b06": "王即舉四種兵到其池上，龍不出應。龍有威",
    "T04n0205_001:0503b07": "神，王亦不能得前。如是三往，不能得龍。「所",
    "T04n0205_001:0503b08": "以威神并者，福勝我故也！吾今當大作功德",
    "T04n0205_001:0503b09": "供養三尊，以往取必得不疑也！」於是修立",
    "T04n0205_001:0503b10": "塔寺、廣請眾僧，數數不息。欲自試功德，便作",
    "T04n0205_001:0503b11": "一金龍，作一王身，著稱兩頭稱其輕重，",
    "T04n0205_001:0503b12": "作功德並稱二像，龍重王輕；後復稱之",
    "T04n0205_001:0503b13": "輕重衡平；復作功德，後王稱日重、龍稱日",
    "T04n0205_001:0503b14": "輕。王知功德日多，興兵往討，未至道半，龍",
    "T04n0205_001:0503b15": "王大小奉迎首伏，所得佛一分舍利者獻阿",
    "T04n0205_001:0503b16": "育王，阿育王復興塔寺廣闡佛法。",
    "T04n0205_001:0503b17": "7（七）昔佛般泥洹去百年後，有阿育王愛樂佛",
    "T04n0205_001:0503b18": "法，國中有二萬比丘，王恒供養之。諸九十",
    "T04n0205_001:0503b19": "六種外道生嫉妬意，謀欲敗佛法，自共聚會",
    "T04n0205_001:0503b20": "思惟方便。中有一人善於幻化，便語眾人：",
    "T04n0205_001:0503b21": "「吾欲作幻，變惡鬼形索沙門，聞之必散亡。",
    "T04n0205_001:0503b22": "當知其不如，必來歸吾等道矣！」異道所奉神，",
    "T04n0205_001:0503b23": "名摩夷首羅，一頭四面八目八臂，諸鬼之最",
    "T04n0205_001:0503b24": "是可畏者。梵志即作是身，將諸醜鬼二百餘",
    "T04n0205_001:0503b25": "頭，洋洋行於國中，徐徐稍前至王宮門。一",
    "T04n0205_001:0503b26": "國男女莫不怖懼，王出迎之見大恐鬼，稽",
    "T04n0205_001:0503b27": "首問曰：「不審大神何所勅欲？」鬼語王言：「吾",
    "T04n0205_001:0503b28": "欲噉人。」王言：「不可爾也！」鬼曰：「若王惜人民",
    "T04n0205_001:0503b29": "者，國中有無益王者付我噉之。」王言：「無有",
    "T04n0205_001:0503c01": "也！」鬼言：「諸沙門等，亦不田作、亦不軍征、不臣",
    "T04n0205_001:0503c02": "屬王，此則無益者，付吾噉之。」王心不樂，事",
    "T04n0205_001:0503c03": "不得已，便遣使詣祇桓，道其消息。二万",
    "T04n0205_001:0503c04": "比丘中有最下沙彌，年十三歲名端正，白諸",
    "T04n0205_001:0503c05": "比丘：「我當行應焉！」即便聽許之。沙彌出外",
    "T04n0205_001:0503c06": "語維那曰：「其有梵志墮祇桓中者，便共剃",
    "T04n0205_001:0503c07": "頭，無令得脫。」便往其所，語鬼神曰：「知汝來欲",
    "T04n0205_001:0503c08": "噉吾等，吾等是僧中最小，故來先相差次，",
    "T04n0205_001:0503c09": "其餘比丘安次當來。」沙彌復言：「吾旦來未",
    "T04n0205_001:0503c10": "得食，卿等飯我令得一飽，乃却噉我。」鬼神",
    "T04n0205_001:0503c11": "與之。時從鬼梵志亦有二萬餘人，王作大厨，",
    "T04n0205_001:0503c12": "當與此等。沙彌便取二萬人食，具皆著口中，",
    "T04n0205_001:0503c13": "神足飛著祇桓。故未飽，復取二萬梵志吞之，",
    "T04n0205_001:0503c14": "亦以神足送著祇桓中。時作幻梵志走大怖",
    "T04n0205_001:0503c15": "懼，還復為人，稽首謝過，願作弟子。諸比",
    "T04n0205_001:0503c16": "丘盡剃諸梵志頭，為說經法，皆得羅漢。一",
    "T04n0205_001:0503c17": "國人民無不歡喜得福得度。王思惟言：「一小",
    "T04n0205_001:0503c18": "沙彌感動如是，況摩訶衍海何所不有者？我",
    "T04n0205_001:0503c19": "便發無上正真道意。」從是以來佛法興盛，于",
    "T04n0205_001:0503c20": "今不滅。",
    "T04n0205_001:0503c21": "8（八）昔有國王喜食人肉，勅厨士曰：「汝等夜行",
    "T04n0205_001:0503c22": "密採人來以供厨。」以此為常。臣下後咸知之，",
    "T04n0205_001:0503c23": "即共斥逐捐於界外，更求良賢以為國王。於",
    "T04n0205_001:0503c24": "是噉人王，十三年後身生兩翅行噉人，無復",
    "T04n0205_001:0503c25": "遠近，於山中向山樹神請求祈福：「當取國王、",
    "T04n0205_001:0503c26": "五百人祠山樹神，使我得復還國為王。」於是",
    "T04n0205_001:0503c27": "便飛行取之，得四百九十九人，之山谷以石",
    "T04n0205_001:0503c28": "密口。時國王將諸後宮詣浴池戲，始出宮門",
    "T04n0205_001:0503c29": "逢一道人，說偈求乞，王即許之，還宮當賜",
    "T04n0205_001:0504a01": "金銀。時王入池當欲澡洗，噉人王空中飛來，",
    "T04n0205_001:0504a02": "抱王得去還於山中。國王見噉人王，不恐不",
    "T04n0205_001:0504a03": "怖顏色如故。噉人王曰：「吾本捕取五百人當",
    "T04n0205_001:0504a04": "持祠天，已有四百九十九人，今復得卿一人，",
    "T04n0205_001:0504a05": "數已滿，殺以祠天。汝知是，何以不恐懼乎？」國",
    "T04n0205_001:0504a06": "王對曰：「人生有死、物成有敗、合會有離，對來",
    "T04n0205_001:0504a07": "分之，不敢愁也！旦出宮時，道逢道士為吾說",
    "T04n0205_001:0504a08": "偈，即許施物，今未得與，以是為恨耳！今王弘",
    "T04n0205_001:0504a09": "慈寬恕，假數日中布施訖還，不違要誓也！」即",
    "T04n0205_001:0504a10": "聽令去，而告之曰：「與汝七日期，若不還者，吾",
    "T04n0205_001:0504a11": "往取汝亦無難也！」王即還宮都中，內外莫不",
    "T04n0205_001:0504a12": "歡喜，即開庫藏布施遠近，拜太子為王，慰",
    "T04n0205_001:0504a13": "勞百姓辭決而去。噉人王遙見其來念曰：「此",
    "T04n0205_001:0504a14": "得無異人乎？從死得生而故來還。」即問曰：",
    "T04n0205_001:0504a15": "「身命世人所重愛者也，而卿捨命所信，世之",
    "T04n0205_001:0504a16": "難有，不審何守志趣？願說其意。」即曰：「吾",
    "T04n0205_001:0504a17": "之慈施至誠信盟，當得阿惟三佛度十方。」彼",
    "T04n0205_001:0504a18": "王曰：「求佛之義其事云何？」便為廣說五戒、十",
    "T04n0205_001:0504a19": "善、四等、六度。心開坦然，從受五戒為清信士，",
    "T04n0205_001:0504a20": "放四百九十九人，各各令還國。諸王追是後",
    "T04n0205_001:0504a21": "王共至其國，感其信誓蒙得濟命，各不肯還",
    "T04n0205_001:0504a22": "於本國，遂便住止此國。於此國王，各為立第",
    "T04n0205_001:0504a23": "一舍，彫文刻鏤光飾嚴整，法國王飲食服御，",
    "T04n0205_001:0504a24": "與王無異。四方來人問言：「何以有此如王",
    "T04n0205_001:0504a25": "舍，遍一國中？」眾人答曰：「皆是諸王舍也！」名遂",
    "T04n0205_001:0504a26": "遠布。從此以來號言王舍城。佛得道已自說",
    "T04n0205_001:0504a27": "本末：「立信王者我身是也，噉人王者殃崛",
    "T04n0205_001:0504a28": "摩是，還王舍說法所度無量，皆是宿命作王",
    "T04n0205_001:0504a29": "時因緣人也！」佛說是時，無不歡喜，得福得度，",
    "T04n0205_001:0504b01": "不可訾計。",
    "T04n0205_001:0504b02": "9（九）昔雪山有白象王，身有六牙，生二萬象。",
    "T04n0205_001:0504b03": "象王有二夫人，一人年長、一人年少，每出遊",
    "T04n0205_001:0504b04": "戲時夫人挾左右。時王出戲，道過一大樹，",
    "T04n0205_001:0504b05": "樹花茂好，欲取二夫人身上以為光飾。鼻絞",
    "T04n0205_001:0504b06": "樹而搖逍之，風吹樹花獨落大夫人上，小",
    "T04n0205_001:0504b07": "夫人在下風不得華，謂王為有偏意，內生毒",
    "T04n0205_001:0504b08": "心。後王池中生一金色千葉蓮花，小象見之",
    "T04n0205_001:0504b09": "取持上王，王得以與大夫人使著頭上；小夫",
    "T04n0205_001:0504b10": "人遂益妬忿，念欲害王。雪山中多有道士，於",
    "T04n0205_001:0504b11": "是小夫人採取美果每供養百辟支佛，以後",
    "T04n0205_001:0504b12": "山上臨一嶮處而自誓願：「持是前後施辟支",
    "T04n0205_001:0504b13": "佛福報生於人中，有豪勢、自識宿命，害殺此",
    "T04n0205_001:0504b14": "象王。」即便放身自投山下而死。神來生人間，",
    "T04n0205_001:0504b15": "為長者女，明慧遠識端正無比。其女長大，國",
    "T04n0205_001:0504b16": "王聘為夫人，愛重之。夫人念言：「今真得報",
    "T04n0205_001:0504b17": "宿怨矣！」便以梔子黃面委臥稱病。王入問",
    "T04n0205_001:0504b18": "之，答曰：「夜夢見象，頭有六牙，欲得其牙持作",
    "T04n0205_001:0504b19": "釵耳。王若不得此象牙者，病日篤矣！」王素重",
    "T04n0205_001:0504b20": "之不敢違意，即召國中諸射獵者得數百人，",
    "T04n0205_001:0504b21": "而告之言：「汝等山中頗見有白象身有六牙",
    "T04n0205_001:0504b22": "者不？」皆言：「未曾見也！」王意不樂。使夫人呼",
    "T04n0205_001:0504b23": "獵者共道此意。夫人言：「此間近處實無此象，",
    "T04n0205_001:0504b24": "汝眾中誰有能耐苦大膽者乎？」有一人長跪",
    "T04n0205_001:0504b25": "曰：「我最可矣！」於是夫人與萬兩金、與其鐵",
    "T04n0205_001:0504b26": "鉤斧鑿及法衣一具，告之：「汝徑詣雪山中，",
    "T04n0205_001:0504b27": "道當有大樹，左右有蟒，身長數百丈不可得",
    "T04n0205_001:0504b28": "近，斧鑿穿樹從中過去。前行當見大水，有",
    "T04n0205_001:0504b29": "樹木臨水上，取鐵鉤鉤上樹，尋枝進而前度",
    "T04n0205_001:0504c01": "至象所住。視其常可頓止處，當下作深坑",
    "T04n0205_001:0504c02": "薄覆其上，在中伺象來時，以箭射之。即著",
    "T04n0205_001:0504c03": "袈裟如沙門法，象奉三尊終不害汝。」獵者受",
    "T04n0205_001:0504c04": "教即涉道去，七年七月七日到象所止處，作",
    "T04n0205_001:0504c05": "坑入其中。須臾象王還，獵者以毒箭射之，",
    "T04n0205_001:0504c06": "象被此箭不從遠來，便以鼻撈其邊地，見坑",
    "T04n0205_001:0504c07": "中人，即問：「何人？」其人大怖懼自首言：「我是",
    "T04n0205_001:0504c08": "應募人。」象王即知是夫人所為，自截其牙用",
    "T04n0205_001:0504c09": "與獵者。語人言：「汝還去，諸象見汝即當害卿，",
    "T04n0205_001:0504c10": "教却行去，群象必當尋迹追汝。」象王以威神",
    "T04n0205_001:0504c11": "將護，七日之中得出部界，還至本國以象牙",
    "T04n0205_001:0504c12": "與夫人。夫人得之反覆視之，且喜且悔，未幾",
    "T04n0205_001:0504c13": "吐血死近。釋迦文佛在世時，天、龍、鬼神、四輩",
    "T04n0205_001:0504c14": "弟子大會說法，坐中有大比丘尼，遙瞻視",
    "T04n0205_001:0504c15": "佛便大聲笑，須臾復舉聲哭，眾坐中無不怪",
    "T04n0205_001:0504c16": "者。阿難問佛：「云何此比丘尼得阿羅漢，何因",
    "T04n0205_001:0504c17": "且悲且喜不能自勝？願聞其事。」佛告阿難：「爾",
    "T04n0205_001:0504c18": "時白象王者我身是，夫人者今瞿夷是，小夫",
    "T04n0205_001:0504c19": "人者今比丘尼是，以得神通識往昔事，所以",
    "T04n0205_001:0504c20": "悲者，不事心所喜，笑者，賊害善人更從得道。」",
    "T04n0205_001:0504c21": "眾會聞，皆念曰：「與世尊作惡因緣猶尚得度，",
    "T04n0205_001:0504c22": "況有道德之因緣乎！」一切眾會皆發無上正",
    "T04n0205_001:0504c23": "真道意，願及十方廣度一切。",
    "T04n0205_001:0504c24": "10（一〇）昔佛詣倮國受須竭請，其國近海，龍興雲",
    "T04n0205_001:0504c25": "雨，佛恐漂沒人民，受飲食已，引眾詣阿耨",
    "T04n0205_001:0504c26": "達池。佛會畢，眾坐已定，告：「舍利弗不在會中。」",
    "T04n0205_001:0504c27": "天帝念曰：「佛左右常得神足智慧，益佛光輝。」",
    "T04n0205_001:0504c28": "佛知其所念，告目揵連：「汝往呼舍利弗來。」目",
    "T04n0205_001:0504c29": "連作禮而往。舍利弗補護法衣，目連曰：「佛",
    "T04n0205_001:0505a01": "在阿耨達池天大會，佛使我來相呼，願以時",
    "T04n0205_001:0505a02": "去。」舍利弗言：「須我衣竟。」目連答曰：「不時去",
    "T04n0205_001:0505a03": "者，吾當神足取卿及山石室置右掌中，持詣",
    "T04n0205_001:0505a04": "佛所。」舍利弗便解腰帶著地，語目連曰：「汝",
    "T04n0205_001:0505a05": "能令帶離於地者，我身乃可舉。」目連即舉之，",
    "T04n0205_001:0505a06": "地能為振動，帶不可舉。目連以神足還佛",
    "T04n0205_001:0505a07": "所，舍利弗先坐佛邊，目連乃知神足之力",
    "T04n0205_001:0505a08": "不如智慧之力也。時坐中有一比丘，耳中有",
    "T04n0205_001:0505a09": "須曼花，眾坐皆疑：「比丘之法離於花飾，而",
    "T04n0205_001:0505a10": "此比丘著花何謂？」天帝即白佛言：「不審比",
    "T04n0205_001:0505a11": "丘何以著花？」佛告比丘：「遣耳中花。」比丘受",
    "T04n0205_001:0505a12": "教即手挽去其花；續復如故，如是取去，其",
    "T04n0205_001:0505a13": "處故有。佛語比丘：「以神足去之。」即以三昧力",
    "T04n0205_001:0505a14": "作數千萬手，虛空中取耳中花，花故不盡。",
    "T04n0205_001:0505a15": "眾坐乃知是道德因緣，非暫著花也。天帝白",
    "T04n0205_001:0505a16": "佛：「願說本末，使眾會疑解。」佛告天帝：「昔惟",
    "T04n0205_001:0505a17": "衛佛時從來九十一劫。時佛大會說法，有一",
    "T04n0205_001:0505a18": "醉客在會中聽，聞經歡喜，耳上著花取散佛",
    "T04n0205_001:0505a19": "上，作禮而去。命終之後，九十一劫天上人中",
    "T04n0205_001:0505a20": "受福，不復更三惡道。欲知彼時人者，今此比",
    "T04n0205_001:0505a21": "丘是也，散一花福至今得道，故未盡也。」天帝",
    "T04n0205_001:0505a22": "白佛言：「往日醉客不受戒，亦不行六波羅蜜，",
    "T04n0205_001:0505a23": "一散花福乃九十一劫于今不盡，何況多作",
    "T04n0205_001:0505a24": "者！」佛告天帝：「當知薩芸若饒益一切如是。」",
    "T04n0205_001:0505a25": "一切眾會聞說如是，大歡喜，普發無上正真",
    "T04n0205_001:0505a26": "道意。",
    "T04n0205_001:0505a27": "11（一一）昔佛始得道，教化天下莫不承動，唯舍",
    "T04n0205_001:0505a28": "衛國王不時信解。佛之精舍與王園觀隔壁",
    "T04n0205_001:0505a29": "相近，皆臨江水，精舍中有沙彌，有三百餘人，",
    "T04n0205_001:0505b01": "每給三尊使令。時維那使諸沙彌，各持瓶於",
    "T04n0205_001:0505b02": "江上取水。諸沙彌至江岸，便脫袈裟作屋戲。",
    "T04n0205_001:0505b03": "時王波斯匿夫人在樓觀上坐，遙見沙彌等",
    "T04n0205_001:0505b04": "共戲如是，即謂夫人：「我之不信瞿曇，良以為",
    "T04n0205_001:0505b05": "是。瞿曇之等，自稱清淨無有陰蓋，彼今戲樂",
    "T04n0205_001:0505b06": "與我無異，那得言真？」夫人答王：「譬如海中",
    "T04n0205_001:0505b07": "龍蛇，摩訶衍法亦復如是！有得道者、有未得",
    "T04n0205_001:0505b08": "道者，不可一論也！」夫人語未竟，諸沙彌等著",
    "T04n0205_001:0505b09": "衣服，各各取水正往向精舍所在，以神足挑",
    "T04n0205_001:0505b10": "三百瓶著虛空中，各各飛逐皆入精舍。夫人",
    "T04n0205_001:0505b11": "便指大王所言：「王意未盡者，今現神足何如",
    "T04n0205_001:0505b12": "也！」王見大歡喜，即下觀，與群臣百官共詣佛",
    "T04n0205_001:0505b13": "所，稽首作禮歸命悔過。佛為說法，王及夫人",
    "T04n0205_001:0505b14": "一切眾會，皆發無上正真道意。",
    "T04n0205_001:0505b15": "12（一二）昔舍衛國梵志、長者出城遊戲，展轉到",
    "T04n0205_001:0505b16": "祇桓邊。佛知其人有功德可度，佛即出坐",
    "T04n0205_001:0505b17": "一樹下，放大光明照祇桓界，樹木土石皆",
    "T04n0205_001:0505b18": "作金色。梵志見光，問從者曰：「此為何光乎？」",
    "T04n0205_001:0505b19": "從者答曰：「不知。」長者曰：「非是日光耶？」從人",
    "T04n0205_001:0505b20": "言：「日者光熱，此光寒涼和調，非日光矣！」長",
    "T04n0205_001:0505b21": "者復問曰：「得無火光乎？」從人曰：「非火光，火",
    "T04n0205_001:0505b22": "者動搖不定，此光澤然，不像火光也！」從人",
    "T04n0205_001:0505b23": "思惟知之，語長者：「此是沙門瞿曇道德之光！」",
    "T04n0205_001:0505b24": "長者即曰：「勿說此！吾不喜瞿曇，速迴車還。」",
    "T04n0205_001:0505b25": "佛便作變化，三面皆自然有大㵎，所向不得",
    "T04n0205_001:0505b26": "過，唯於佛前有道徑。從人白言：「瞿曇邊有",
    "T04n0205_001:0505b27": "道過矣！事不得已。」如前，遙見如來，即以扇",
    "T04n0205_001:0505b28": "覆面；佛復以威神，使內外徹舉目，故與佛",
    "T04n0205_001:0505b29": "相見。悟覺，下車，稽首作禮。佛與說法，便",
    "T04n0205_001:0505c01": "發無上正真道意，尋得不退轉。背佛去者尚",
    "T04n0205_001:0505c02": "得道慧，何況信向者哉。",
    "T04n0205_001:0505c03": "13（一三）昔波羅奈國有大力士八人，一人當六十",
    "T04n0205_001:0505c04": "象力。中有一人，獨多權奇兵法，六十四變",
    "T04n0205_001:0505c05": "文武皆具，以是自恃無所畏難。佛觀其人，",
    "T04n0205_001:0505c06": "必墮惡道中，往到其所欲度脫之。守門人白：",
    "T04n0205_001:0505c07": "「瞿曇在外，來欲相見。」力士聞之，語左右言：「瞿",
    "T04n0205_001:0505c08": "曇所在智，豈能勝我？不如我也！」語守門者：",
    "T04n0205_001:0505c09": "「發遣令去，不能見之！」佛三詣門不見。佛於是",
    "T04n0205_001:0505c10": "化作年少力士來角倚，門人入白，力士問",
    "T04n0205_001:0505c11": "曰：「得無是國中八人耶？」門人答言：「年少耳！",
    "T04n0205_001:0505c12": "未曾見也！」力士出外相見，將詣戲場，輕其年",
    "T04n0205_001:0505c13": "少便欲撲殺之，語年少曰：「強來前，當共手搏。」",
    "T04n0205_001:0505c14": "二人俱前，當欲合之間，佛以神足舉着空中",
    "T04n0205_001:0505c15": "去地十餘丈，下向視地但見火刃，都失貢高",
    "T04n0205_001:0505c16": "瞋恚之意，但恐畏死，遙於空中言歸命下",
    "T04n0205_001:0505c17": "方。力士乞得全命，佛便著地還見佛身。力士",
    "T04n0205_001:0505c18": "知是佛，稽首作禮：「我當知佛神足力如是，不",
    "T04n0205_001:0505c19": "敢憍慢乃至於今也。願見原恕，以滅重殃。」佛",
    "T04n0205_001:0505c20": "即受之，為說深法。便發無上正真道意，即得",
    "T04n0205_001:0505c21": "阿惟越致。佛之權道所度如是。",
    "T04n0205_001:0505c22": "14（一四）昔羅閱祇國有婆羅門子，獨與母居，年少",
    "T04n0205_001:0505c23": "長大自問其母：「我父何所奉事？欲習其蹤。」母",
    "T04n0205_001:0505c24": "語子言：「汝父在時，一日三反入水自洗浴。」子",
    "T04n0205_001:0505c25": "言：「父作是，何所希望乎？」母言：「恒水遣垢，可",
    "T04n0205_001:0505c26": "得神通矣！」子曰：「不然。」母謂子：「汝寧有異見",
    "T04n0205_001:0505c27": "乎？」子言：「若其然者，水北居民日驅牛南渡",
    "T04n0205_001:0505c28": "放，日再洗浴，何不得道？且水中有魚鼈之",
    "T04n0205_001:0505c29": "屬在水活，何以復不得道耶？」母言：「汝意云",
    "T04n0205_001:0506a01": "何？」子言：「唯有如來八解之池三昧之水，浴此",
    "T04n0205_001:0506a02": "乃無為耳！」因報母言，當詣佛所求沐神化。",
    "T04n0205_001:0506a03": "於是母子至佛所，佛為說法，子作沙門得羅",
    "T04n0205_001:0506a04": "漢道，還為母說法，復得須陀洹道。",
    "T04n0205_001:0506a05": "雜譬喻經卷上"
}