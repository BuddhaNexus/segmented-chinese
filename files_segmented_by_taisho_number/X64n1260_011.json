{
    "X64n1260_011:0082a01": "列祖提綱錄卷第十一",
    "X64n1260_011:0082a02": "武林十八澗理安禪寺住持婁東行悅集",
    "X64n1260_011:0082a03": "　　五參提綱",
    "X64n1260_011:0082a04": "清涼益禪師上堂。大眾立久。乃謂之曰。祇恁麼便散",
    "X64n1260_011:0082a05": "去。還有佛法道理也無。試說看。若無。又來者裏作麼。",
    "X64n1260_011:0082a06": "若有。大市裏人叢處亦有。何須到者裏。諸人各曾看",
    "X64n1260_011:0082a07": "還源觀．百門義海．華嚴論．涅槃經諸多策子。阿那箇",
    "X64n1260_011:0082a08": "教中有者箇時節。若有。試舉看。莫是恁麼經裏有恁",
    "X64n1260_011:0082a09": "麼語是此時節麼。有甚麼交涉。所以道。微言滯於心",
    "X64n1260_011:0082a10": "首。甞為緣慮之場。實際居于目前。翻為名相之境。又",
    "X64n1260_011:0082a11": "作麼生得翻去。若也翻去。又作麼生得正去。還會麼。",
    "X64n1260_011:0082a12": "莫祇恁麼念策子。有甚麼用處。",
    "X64n1260_011:0082a13": "上堂曰。出家人但隨時及節便得。寒即寒熱即熱。欲",
    "X64n1260_011:0082a14": "知佛性義。當觀時節因緣。古今方便不少。不見石頭",
    "X64n1260_011:0082a15": "和尚因看肇論云會萬物為己者其唯聖人乎。他家",
    "X64n1260_011:0082a16": "便道聖人無己靡所不己。有一片言語喚作參同契。",
    "X64n1260_011:0082a17": "末上云。竺土大僊心。無過此語也。中間也祇隨時說",
    "X64n1260_011:0082a18": "話。上座。今欲會萬物為自己去。葢為大地無一法可",
    "X64n1260_011:0082a19": "見。他又囑云。光陰莫虗度。適來向上座道。但隨時及",
    "X64n1260_011:0082a20": "節便得。若也移時失候。即是虗度光陰。於非色中作",
    "X64n1260_011:0082a21": "色解。上座。于非色中作色解即是移時失候。且道色",
    "X64n1260_011:0082a22": "作非色解。還當不當。上座。若恁麼會便是沒交涉。正",
    "X64n1260_011:0082a23": "是癡狂兩頭走。有甚麼用處。上座。但守分隨時過好。",
    "X64n1260_011:0082a24": "珍重。",
    "X64n1260_011:0082b01": "上堂。盡十方世界皎皎地無一絲頭。若有一絲頭。即",
    "X64n1260_011:0082b02": "是一絲頭。",
    "X64n1260_011:0082b03": "天台韶國師上堂。古聖方便猶如河沙。祖師道非風",
    "X64n1260_011:0082b04": "幡動仁者心動。斯乃無上心印法門。我輩是祖師門",
    "X64n1260_011:0082b05": "下客。合作麼生會祖師意。莫道風幡不動汝心妄動。",
    "X64n1260_011:0082b06": "莫道不撥風幡就風幡道取。莫道風幡動處是甚麼。",
    "X64n1260_011:0082b07": "有云附物明心不須認物。有云色即是空。有云非風",
    "X64n1260_011:0082b08": "幡動應須妙會。如是解會與祖師意旨有何交涉。既",
    "X64n1260_011:0082b09": "不許如是會。諸上座便合知悉若於者裏徹底悟去。",
    "X64n1260_011:0082b10": "何法門而不明。百千諸佛方便一時洞了。更有甚麼",
    "X64n1260_011:0082b11": "疑情。所以古人道。一了千明。一迷萬惑。上座。豈是今",
    "X64n1260_011:0082b12": "日會得一則。明日又不會也。莫是有一分向上事難",
    "X64n1260_011:0082b13": "會。有一分下劣凡夫不會。如此見解。設經塵劫。祇自",
    "X64n1260_011:0082b14": "勞神乏思無有是處。",
    "X64n1260_011:0082b15": "上堂。毛吞巨海海性無虧。纖芥投鋒鋒利無動。見與",
    "X64n1260_011:0082b16": "不見會與不會唯我知焉。乃有頌曰。暫下高峰已顯",
    "X64n1260_011:0082b17": "揚。般若圜通遍十方。人天浩浩無差別。法界縱橫處",
    "X64n1260_011:0082b18": "處彰。珍重。",
    "X64n1260_011:0082b19": "上堂。僧問。承古有言。若人見般若即被般若縛。若人",
    "X64n1260_011:0082b20": "不見般若亦被般若縛。既見般若為甚麼却被縛。師",
    "X64n1260_011:0082b21": "曰你道般若見甚麼。曰不見般若為甚麼亦被縛。師",
    "X64n1260_011:0082b22": "曰你道般若甚麼處不見。乃曰。若見般若不名般若。",
    "X64n1260_011:0082b23": "不見般若亦不名般若。且作麼生說見不見。所以古",
    "X64n1260_011:0082b24": "人道。若欠一法不成法身。若剩一法不成法身。若有",
    "X64n1260_011:0082c01": "一法不成法身。若無一法不成法身。此是般若之真",
    "X64n1260_011:0082c02": "宗也。諸上座相共證明。令法久住國土安寧。珍重。",
    "X64n1260_011:0082c03": "上堂。古者道。如何是禪。三界綿綿。如何是道。十方浩",
    "X64n1260_011:0082c04": "浩。因甚麼道三界綿綿。何處是十方浩浩底道理。要",
    "X64n1260_011:0082c05": "會麼。塞却眼。塞却耳。塞却舌身意。無空闕處。無轉動",
    "X64n1260_011:0082c06": "處。上座作麼生會。橫亦不得竪亦不得。縱亦不得奪",
    "X64n1260_011:0082c07": "亦不得。無用心處亦無施設處。若如是會得。始會法",
    "X64n1260_011:0082c08": "門絕揀擇。一切言語絕滲漏。曾有僧問作麼生是絕",
    "X64n1260_011:0082c09": "滲漏底語。向他道口似鼻孔甚好。上座。如此會自然",
    "X64n1260_011:0082c10": "不通風去。如識得盡十方世界是金眼眼睛。無事珍",
    "X64n1260_011:0082c11": "重。",
    "X64n1260_011:0082c12": "上堂。僧問。天下太平。大王長壽。如何是王。師曰日曉",
    "X64n1260_011:0082c13": "月明。曰如何領會。師曰誰是學人。乃曰。天下太平。大",
    "X64n1260_011:0082c14": "王長壽。國土豐樂。無諸患難。此是佛語。古不易今不",
    "X64n1260_011:0082c15": "遷。一言可以定古定今。會取好。諸上座。佛法不是者",
    "X64n1260_011:0082c16": "箇道理。要會麼。言發非聲。色前不物。始會天下太平",
    "X64n1260_011:0082c17": "大王長壽。久立珍重。",
    "X64n1260_011:0082c18": "清涼欽禪師上堂。且住得也。久立尊官及諸大眾。今",
    "X64n1260_011:0082c19": "日相請勤重。此箇殊功比喻何及。所以道。未了之人",
    "X64n1260_011:0082c20": "聽一言。祇者如今誰動口。便下座立。倚拄杖而告眾",
    "X64n1260_011:0082c21": "曰。還會麼。天龍寂聽而雨華。莫作須菩提幀子畫將",
    "X64n1260_011:0082c22": "去。且恁麼信受奉行。",
    "X64n1260_011:0082c23": "上堂。某甲本欲居山藏拙養病過時。柰緣先師有未",
    "X64n1260_011:0082c24": "了底公案。出來與他了却。時有僧問如何是先師未",
    "X64n1260_011:0083a01": "了底公案。師便打曰祖禰不了殃及兒孫。曰過在甚",
    "X64n1260_011:0083a02": "麼處。師曰過在我殃及你。",
    "X64n1260_011:0083a03": "百丈恒禪師上堂。乘此寶乘直至道場。每日勞諸上",
    "X64n1260_011:0083a04": "座訪及。無可祇延。時寒不用久立。却請回車。珍重。",
    "X64n1260_011:0083a05": "上堂。諸上座。適來從僧堂裏出來。脚未跨門限便回",
    "X64n1260_011:0083a06": "去已是重說偈言了也。更來者裏不可重重下切脚",
    "X64n1260_011:0083a07": "也。古人云參他不如自參。所以道森羅萬象是善財",
    "X64n1260_011:0083a08": "之宗師。業惑塵勞乃普賢之境界。若恁麼參得。與善",
    "X64n1260_011:0083a09": "財同參。若不肯與麼參。却歸堂向火參取勝熱婆羅",
    "X64n1260_011:0083a10": "門。珍重。",
    "X64n1260_011:0083a11": "永明潛禪師上堂。佛法顯然。因甚麼却不會。諸上座。",
    "X64n1260_011:0083a12": "欲會佛法。但問取張三李四。欲會世法。則參取古佛。",
    "X64n1260_011:0083a13": "叢林無事久立。",
    "X64n1260_011:0083a14": "報慈言導師上堂。凡行脚人參善知識。到一叢林放",
    "X64n1260_011:0083a15": "下瓶鉢。可謂行菩薩道能事畢矣。何用更來者裏舉",
    "X64n1260_011:0083a16": "論真如涅槃。此是非時之說。然古人有言。譬如披沙",
    "X64n1260_011:0083a17": "識寶。沙礫若除真金自現。便喚作常住世間具足僧",
    "X64n1260_011:0083a18": "寶。亦如一味之雨一般之地。生長萬物大小不同甘",
    "X64n1260_011:0083a19": "辛有異。不可道地與雨有大小之名也。所以道方即",
    "X64n1260_011:0083a20": "現方圓即現圓。何以故爾。法無偏正隨相應現。喚作",
    "X64n1260_011:0083a21": "對現色身。還見麼。若不見。也莫閒坐地。",
    "X64n1260_011:0083a22": "羅漢仁禪師上堂。報恩者裏不曾與人揀話。今日與",
    "X64n1260_011:0083a23": "諸上座揀一兩則話。還願樂麼。諸上座。鶴脛長。鳧脛",
    "X64n1260_011:0083a24": "短。甘草甜。黃檗苦。恁麼揀辨還愜雅意麼。諸上座。莫",
    "X64n1260_011:0083b01": "是血脉不通泥水有隔麼。且莫錯會。珍重。",
    "X64n1260_011:0083b02": "報恩則禪師上堂。諸上座盡有常圓之月。各懷無價",
    "X64n1260_011:0083b03": "之珍。所以月在雲中雖明而不照。智隱惑內雖真而",
    "X64n1260_011:0083b04": "不通。無事久立。",
    "X64n1260_011:0083b05": "歸宗真禪師上堂。諸上座見聞覺知祇可一度。祇如",
    "X64n1260_011:0083b06": "會了。是見聞覺知不是見聞覺知。要會麼。與諸上座",
    "X64n1260_011:0083b07": "說破了也。待汝悟始得。久立珍重。",
    "X64n1260_011:0083b08": "棲賢圓禪師上堂。出得僧堂門見五老峰。一生參學",
    "X64n1260_011:0083b09": "事畢。何用更到者裏來。雖然如此。也勞上座一轉了",
    "X64n1260_011:0083b10": "也。珍重。",
    "X64n1260_011:0083b11": "五雲逢禪師上堂。諸上座捨一知識參一知識。盡學",
    "X64n1260_011:0083b12": "善財南遊之式樣。且問上座。祇如善財禮辭文殊。擬",
    "X64n1260_011:0083b13": "登妙峰謁德雲比丘。及到彼所。何以德雲却於別峰",
    "X64n1260_011:0083b14": "相見。夫教意祖意同一方便終無別理。彼若明得此",
    "X64n1260_011:0083b15": "亦昭然。諸上座。即今簇著老僧是相見是不相見。此",
    "X64n1260_011:0083b16": "處是妙峰是別峰。脫或從此省去。可謂不孤負老僧。",
    "X64n1260_011:0083b17": "亦常見德雲比丘。未甞剎那相捨離。還信得及麼。",
    "X64n1260_011:0083b18": "瑞鹿先禪師上堂。大凡參學。未必學問話是參學。未",
    "X64n1260_011:0083b19": "必學揀話是參學。未必學代語是參學。未必學別語",
    "X64n1260_011:0083b20": "是參學。未必學捻破經論中奇特言語是參學。未必",
    "X64n1260_011:0083b21": "捻破祖師奇特言語是參學。若于如是等參學任你",
    "X64n1260_011:0083b22": "七通八達。于佛法中儻無見處。喚作乾慧之徒。豈不",
    "X64n1260_011:0083b23": "聞古德道。聰明不敵生死。乾慧豈免苦輪。諸人若也",
    "X64n1260_011:0083b24": "參學。應須真實參學始得。行時行時參取。立時立時",
    "X64n1260_011:0083c01": "參取。坐時坐時參取。眠時眠時參取。語時語時參取。",
    "X64n1260_011:0083c02": "默時默時參取。一切作務時一切作務時參取。既向",
    "X64n1260_011:0083c03": "如是等時參。且道參箇甚人。參箇甚麼語。到者裏須",
    "X64n1260_011:0083c04": "自有箇明白處始得。若不如是。喚作造次之流。則無",
    "X64n1260_011:0083c05": "究了之旨。",
    "X64n1260_011:0083c06": "保明誠禪師上堂。如為一人。眾多亦然。珍重。",
    "X64n1260_011:0083c07": "堯峰暹禪師上堂。冬去春來。樓閣門開。若也入得。不",
    "X64n1260_011:0083c08": "用徘徊。諸上座。還向者裏入得也未。若也入得。所以",
    "X64n1260_011:0083c09": "古人道。是處是彌勒。無門無善財。若也入之未得。自",
    "X64n1260_011:0083c10": "是諸上座狂走。更不忉忉。久立珍重。",
    "X64n1260_011:0083c11": "功臣如禪師上堂。召大眾曰。還知道聖僧同諸人到",
    "X64n1260_011:0083c12": "者裏麼。既勞尊降。焉敢稽留。久立珍重。",
    "X64n1260_011:0083c13": "晚參提綱",
    "X64n1260_011:0083c14": "百丈海禪師每上堂。有一老人隨眾聽法。一日眾退",
    "X64n1260_011:0083c15": "唯老人不去。師問曰汝是何人。老人答曰。某非人也。",
    "X64n1260_011:0083c16": "於過去迦葉佛時曾住此山。因學人問大修行人還",
    "X64n1260_011:0083c17": "落因果也無。某對曰不落因果。遂五百生墮野狐身。",
    "X64n1260_011:0083c18": "今請和尚代一轉語。貴脫野狐身。師曰汝問。老人曰",
    "X64n1260_011:0083c19": "大修行人還落因果也無。師曰不昧因果。老人于言",
    "X64n1260_011:0083c20": "下大悟。作禮曰。某已脫野狐身。住在山後。敢乞依亡",
    "X64n1260_011:0083c21": "僧津送。師令維那白椎告眾食後送亡僧。大眾聚議。",
    "X64n1260_011:0083c22": "一眾皆安。涅槃堂又無病人。何故如是。食後師領眾",
    "X64n1260_011:0083c23": "至山後巖下。以杖挑出一死野狐。乃依法火塟。師至",
    "X64n1260_011:0083c24": "晚上堂舉前因緣。黃蘗便問。古人錯祇對一轉語墮",
    "X64n1260_011:0084a01": "五百生野狐身。轉轉不錯合作箇甚麼。師曰近前來",
    "X64n1260_011:0084a02": "向汝道。蘗近前打師一掌。師拍手笑曰。將謂胡鬚赤。",
    "X64n1260_011:0084a03": "更有赤鬚胡。",
    "X64n1260_011:0084a04": "藥山儼禪師晚參上堂。眾集。師曰。今日請決疑。上座",
    "X64n1260_011:0084a05": "在甚麼處。其僧出眾而立。師下禪床把住曰。大眾。者",
    "X64n1260_011:0084a06": "僧有疑。便與一推。却歸方丈。",
    "X64n1260_011:0084a07": "趙州諗禪師晚參。今夜答話去也。有解問者出來。時",
    "X64n1260_011:0084a08": "有僧便出禮拜。師曰比來拋甎引玉。却引得箇墼子。",
    "X64n1260_011:0084a09": "臨濟玄禪師一日謂普化克符二上座曰。我欲於此",
    "X64n1260_011:0084a10": "建立黃蘗宗旨。汝且成禠我。二人珍重下去。三日後",
    "X64n1260_011:0084a11": "普化却上來問。和尚三日前說甚麼。師便打。三日後",
    "X64n1260_011:0084a12": "克符上來問。和尚前日打普化作甚麼。師亦打。至晚",
    "X64n1260_011:0084a13": "小參曰。有時奪人不奪境。有時奪境不奪人。有時人",
    "X64n1260_011:0084a14": "境兩俱奪。有時人境俱不奪。",
    "X64n1260_011:0084a15": "德山鑒禪師晚參示眾曰。今夜不答話。問話者三十",
    "X64n1260_011:0084a16": "棒。時有僧出禮拜。師便打。僧曰。某甲話也未問。和尚",
    "X64n1260_011:0084a17": "因甚麼打某甲。師曰汝是甚處麼人。曰新羅人。師曰",
    "X64n1260_011:0084a18": "未跨船舷好與三十棒。",
    "X64n1260_011:0084a19": "睦州陳尊宿晚參謂眾曰。汝等諸人還得箇入頭處",
    "X64n1260_011:0084a20": "也未。若未得箇入頭處。須覓箇入頭處。若得箇入頭",
    "X64n1260_011:0084a21": "處。已後不得孤負老僧。時有僧出禮拜曰某甲終不",
    "X64n1260_011:0084a22": "敢孤負和尚。師曰早是孤負我了也。又曰。明明向你",
    "X64n1260_011:0084a23": "道尚自不會。何況葢覆將來。又曰。老僧在此住持不",
    "X64n1260_011:0084a24": "曾見箇無事人到來。汝等何不近前。時有一僧方近",
    "X64n1260_011:0084b01": "前。師曰。維那不在。汝自領去三門外與二十棒。曰某",
    "X64n1260_011:0084b02": "甲過在甚麼處。師曰枷上更著扭。",
    "X64n1260_011:0084b03": "汾陽昭禪師為并汾苦寒乃罷夜參。有異比丘振錫",
    "X64n1260_011:0084b04": "而至謂師曰。會中有大士六人。柰何不說法。言訖而",
    "X64n1260_011:0084b05": "去。師密記以偈曰。胡僧金錫光。為法到汾陽。六人成",
    "X64n1260_011:0084b06": "大器。勸請為敷揚。",
    "X64n1260_011:0084b07": "仙宗玭禪師久不上堂。大眾入方丈參。師曰。今夜與",
    "X64n1260_011:0084b08": "大眾同請假。未審還給假也無。若未聞給假。即先言",
    "X64n1260_011:0084b09": "者負。珍重。",
    "X64n1260_011:0084b10": "漳州羅漢院守仁禪師晚參。師曰。物物本來無處所。",
    "X64n1260_011:0084b11": "一輪明月印心池。便歸方丈。",
    "X64n1260_011:0084b12": "五祖演禪師晚參。舉德山云。今夜不答話。問話者三",
    "X64n1260_011:0084b13": "十棒。眾中舉者甚多。會者不少。且道向甚處見德山。",
    "X64n1260_011:0084b14": "有不顧性命者試出來道看。若無。山僧為大眾與德",
    "X64n1260_011:0084b15": "山老人相見去也。待德山道今夜不答話問話者三",
    "X64n1260_011:0084b16": "十棒。但向伊道某甲話也不問。棒也不喫。你道還契",
    "X64n1260_011:0084b17": "他德山老人麼。到者裏須是箇漢始得。況某甲十有",
    "X64n1260_011:0084b18": "餘年海上參尋。見數人尊宿自為了當。及到浮山會",
    "X64n1260_011:0084b19": "裏直是開口不得。後到白雲門下齩破一箇鐵酸豏。",
    "X64n1260_011:0084b20": "直得百味具足。且道豏子一句作麼生道。乃曰。華發",
    "X64n1260_011:0084b21": "雞冠媚早秋。誰人能染紫絲頭。有時風動頻相倚。似",
    "X64n1260_011:0084b22": "向堦前鬭不休。(古今晚參上堂示眾之語甚多。此舉先宗大槩。餘不及錄)",
    "X64n1260_011:0084b23": "小參提綱(四節)",
    "X64n1260_011:0084b24": "真淨文禪師仰山結夏小參。舉拂子云。耶耶。盡十方",
    "X64n1260_011:0084c01": "世界。若凡若聖若僧若俗若草若木。盡向拂子下成",
    "X64n1260_011:0084c02": "佛作祖。無前無後一時解脫。還有不解脫者麼。設有。",
    "X64n1260_011:0084c03": "命若懸絲。又撫掌云。知音者少。所以此箇事論實不",
    "X64n1260_011:0084c04": "論虗。參須實參悟須實悟。若纖毫不盡總落魔界。豈",
    "X64n1260_011:0084c05": "不見古人道。平地上死人無數。過得荊棘林是好手。",
    "X64n1260_011:0084c06": "如今人多是得箇身心寂滅前後際斷。一念萬年去。",
    "X64n1260_011:0084c07": "休去歇去。似古廟裏香爐去。冷湫湫地去便為究竟。",
    "X64n1260_011:0084c08": "殊不知却被此勝妙境界障蔽自己。正知見不能現",
    "X64n1260_011:0084c09": "前。神通光明不得發露。或又執箇一切平常心是道",
    "X64n1260_011:0084c10": "以為極則。天是天地是地山是山水是水僧是僧俗",
    "X64n1260_011:0084c11": "是俗。大盡三十日小盡二十九。此依草附木不知不",
    "X64n1260_011:0084c12": "覺一向迷將去。忽然問他我手何似佛手。便道是和",
    "X64n1260_011:0084c13": "尚手。我脚何似驢脚。便道是和尚脚。人人盡有生緣",
    "X64n1260_011:0084c14": "處那箇是上座生緣處。便道某是某州人。是何言歟。",
    "X64n1260_011:0084c15": "且莫錯會好。凡百施為要平常一路子以為穩當。定",
    "X64n1260_011:0084c16": "將去合將去。更不敢別移一步。怕墮坑落壍。長時一",
    "X64n1260_011:0084c17": "似雙盲底人行路。一條拄杖子寸步拋不得。緊把著",
    "X64n1260_011:0084c18": "憑將去步步依倚。一日若道眼豁開頓覺前。非拋却",
    "X64n1260_011:0084c19": "杖子撒開兩手。十方蕩蕩七縱八橫東西南北無可",
    "X64n1260_011:0084c20": "不可。豈可一向倚他門戶。傍他行脚。有甚快活自己。",
    "X64n1260_011:0084c21": "畢竟如何。不見雲門道。而今天下老和尚多是師承",
    "X64n1260_011:0084c22": "學解露布葛藤。印板上打來模子裏脫出。當人若是",
    "X64n1260_011:0084c23": "明去。何不一切臨時。又不見臨濟云我者裏是活祖",
    "X64n1260_011:0084c24": "師西來意。把來便用立處皆真。他不說古又如何今",
    "X64n1260_011:0085a01": "又如何。者語得那語不得。那裏是虗者裏是實。你與",
    "X64n1260_011:0085a02": "我拈出絲毫許實底道理來看。此葢當人眼不開。自",
    "X64n1260_011:0085a03": "無見處。一向承虗接嚮。百般忌諱自纏自縛。直饒與",
    "X64n1260_011:0085a04": "麼說。當下忽然見得倜儻分明去。也是棺木裏瞪眼。",
    "X64n1260_011:0085a05": "如今還有無師智自然智不與萬法為侶者烜赫底",
    "X64n1260_011:0085a06": "丈夫漢。[齒*(虎-儿+且)][齒*(虎-儿+且)]齖齖千變萬化。見我恁麼胡言漢語。便",
    "X64n1260_011:0085a07": "好近前驀口摑。拽下椅子擲向三門外。喝散大眾。豈",
    "X64n1260_011:0085a08": "不快哉。還有麼。良久。若無。且看老僧騎案山跳入你",
    "X64n1260_011:0085a09": "諸人眼睛裏。七顛八倒呵佛罵祖去也。喝一喝下座。",
    "X64n1260_011:0085a10": "楚石琦禪師結夏小參。眨上眉毛早蹉過。開得口來",
    "X64n1260_011:0085a11": "已話墮。祖師關棙少人知。徧界茫茫脚踏火。聲前展",
    "X64n1260_011:0085a12": "演賺殺闍黎。句後商量翻成途轍。一踢踢翻大海水。",
    "X64n1260_011:0085a13": "一拳拳倒須彌山。猶未是性躁漢在。何況起模畫樣",
    "X64n1260_011:0085a14": "詐啞佯聾。斷妄攀緣求真解脫。大似認髑髏作水。買",
    "X64n1260_011:0085a15": "朱砂畫月。驢年解休歇麼。壽山不惜口業為你諸人",
    "X64n1260_011:0085a16": "點破。竪拂子云。還見麼。者箇是文殊門。若從文殊門",
    "X64n1260_011:0085a17": "入者。山河大地牆壁瓦礫教你背塵合覺。擊拂子云。",
    "X64n1260_011:0085a18": "還聞麼。者箇是觀音門。若從觀音門入者。松風澗嚮",
    "X64n1260_011:0085a19": "鴉嗚鵲噪教你返本還源。到箇裏證不動尊成無上",
    "X64n1260_011:0085a20": "覺。更須知有頂門一竅。還委悉麼。麥秋晨氣潤。槐夏",
    "X64n1260_011:0085a21": "午陰清。復舉龐居士參馬大師。不與萬法為侶是什",
    "X64n1260_011:0085a22": "麼人。大師云待汝一口吸盡西江水却向汝道。師頌",
    "X64n1260_011:0085a23": "云。葢天葢地一句子。馬師盡力提不起。好笑青原接",
    "X64n1260_011:0085a24": "石頭。逢人但問廬陵米。",
    "X64n1260_011:0085b01": "結夏小參。或有旃檀叢林旃檀圍繞。或有荊棘叢林",
    "X64n1260_011:0085b02": "荊棘圍繞。或有旃檀叢林荊棘圍繞。或有荊棘叢林",
    "X64n1260_011:0085b03": "旃檀圍繞。汝等諸人橫擔拄杖緊峭芒鞋。者邊那邊",
    "X64n1260_011:0085b04": "東去西去。在那箇叢林中。若在旃檀叢林則是金毛",
    "X64n1260_011:0085b05": "獅子。能縱能奪能殺能活。若在荊棘叢林則是狐狼",
    "X64n1260_011:0085b06": "野犴。不能縱不能奪不能殺不能活。隨群逐隊怖死",
    "X64n1260_011:0085b07": "貪生。椎殺千箇萬箇有什麼罪過。且如五種叢林交",
    "X64n1260_011:0085b08": "互圍繞時。喚作金毛獅子又是狐狼野犴。喚作狐狼",
    "X64n1260_011:0085b09": "野犴又是金毛獅子。畢竟喚作什麼。能縱不能縱能",
    "X64n1260_011:0085b10": "奪不能奪能殺不能殺能活不能活。又如何定當。若",
    "X64n1260_011:0085b11": "定當得出。許你天下橫行。若定當不出。九旬無解脫",
    "X64n1260_011:0085b12": "之期。百劫受沉淪之苦。復舉僧問趙州如何是咬人",
    "X64n1260_011:0085b13": "獅子。州云。皈依佛皈依法皈依僧。莫咬老僧。師云。者",
    "X64n1260_011:0085b14": "僧也只是箇喋屎狗。為甚麼趙州一見便撒屎撒尿。",
    "X64n1260_011:0085b15": "彩奔齪家。",
    "X64n1260_011:0085b16": "結夏小參。摩竭陀國親行此令。抵死要知換却性命。",
    "X64n1260_011:0085b17": "設使懸崖撒手自肯承當。絕後再甦欺君不得。也是",
    "X64n1260_011:0085b18": "棺木裏瞠眼。鳳山者裏無許多事。尋常只是九十日",
    "X64n1260_011:0085b19": "為一夏。黃陳米飯苦益菜羮。尊勝寺前疊疊青山不",
    "X64n1260_011:0085b20": "盡。西興渡口茫茫白浪無窮。行也任你行坐也任你",
    "X64n1260_011:0085b21": "坐。出也任你出入也任你入。卷舒自在彼此何拘。却",
    "X64n1260_011:0085b22": "不許埋在聲色堆頭。亦不許離他聲色。總不與麼還",
    "X64n1260_011:0085b23": "作麼生。錦衣公子貴。林下道人高。復有頌云。拈却東",
    "X64n1260_011:0085b24": "山水上行。薰風殿閣生微涼。住山不費纖毫力。自有",
    "X64n1260_011:0085c01": "人提折脚鐺。",
    "X64n1260_011:0085c02": "呆庵莊禪師結夏小參。一心不生萬法無咎。汝等諸",
    "X64n1260_011:0085c03": "人發志參禪早是不著便。何況聽他繩床上老宿說",
    "X64n1260_011:0085c04": "玄說妙舉古舉今以當宗乘。遠之遠矣。即今要與本",
    "X64n1260_011:0085c05": "地相應。直須從前放下。百不知百不會。向生佛已前",
    "X64n1260_011:0085c06": "著一隻眼看是什麼。忽然拶破虗空。便見十方世界",
    "X64n1260_011:0085c07": "盡是圓覺伽藍。何處更有山河大地。來山僧與麼道。",
    "X64n1260_011:0085c08": "也是作死馬醫。若是超宗越格底衲僧。著著自有出",
    "X64n1260_011:0085c09": "身之路。拈拄杖。大眾中還有超宗越格底衲僧麼。卓",
    "X64n1260_011:0085c10": "拄杖。泥牛昨夜遭塗炭。直至如今不見蹤。",
    "X64n1260_011:0085c11": "結制小參。心如虗空界。示等虗空法。證得虗空時。無",
    "X64n1260_011:0085c12": "是無非法。從上佛祖莫不以此心法。傳示將來作大",
    "X64n1260_011:0085c13": "佛事。徑山只今以此心法為大伽藍。十方法界若聖",
    "X64n1260_011:0085c14": "若凡同一安居平等性智。驀拈拄杖卓一下云。過去",
    "X64n1260_011:0085c15": "諸如來斯門已成就。現在諸菩薩今各入圓明。未來",
    "X64n1260_011:0085c16": "修學人當依如是住。觀音菩薩將錢買胡餅。放下手",
    "X64n1260_011:0085c17": "却是饅頭。卓拄杖一下。復舉趙州勘婆子話。頌云。臺",
    "X64n1260_011:0085c18": "山路上。婆子勘破。須他趙州。我道全無巴鼻。人言亦",
    "X64n1260_011:0085c19": "有來由。",
    "X64n1260_011:0085c20": "恕中慍禪師結夏小參。俊快底撩起便行。似鶻提鳩。",
    "X64n1260_011:0085c21": "脚跟下好與三十。懵懂底三搭不回。如魚止濼。腦門",
    "X64n1260_011:0085c22": "上不銷一錐。古今天地古今日月古今人倫。好不增",
    "X64n1260_011:0085c23": "一毫。醜不減一毫。以大圓覺為我伽藍。畫地為牢刑",
    "X64n1260_011:0085c24": "名斯著。身心安居平等性智。沉埋鬼窟塵慮尤多。靈",
    "X64n1260_011:0086a01": "巖寺裏明日結夏。今夜小參亦不說妙談玄。亦不設",
    "X64n1260_011:0086a02": "期立限。三條椽下七尺單前。一任諸人橫眠倒臥渴",
    "X64n1260_011:0086a03": "飲饑餐。管取心華發明照十方剎。其或情存限量墮",
    "X64n1260_011:0086a04": "在見聞。他時後日有人索飯錢在。莫言不道。復舉世",
    "X64n1260_011:0086a05": "尊在摩竭陀國說法。是時白夏。乃謂阿難曰。諸大弟",
    "X64n1260_011:0086a06": "子人天四眾。我常說法不生敬仰。我今入因沙臼室",
    "X64n1260_011:0086a07": "中坐夏九旬。忽有人來問法。汝代我說一切法不生",
    "X64n1260_011:0086a08": "一切法不滅。言訖掩室而坐。頌云。白夏時將至。垂慈",
    "X64n1260_011:0086a09": "勉進修。人天不敬仰。歲月自遷流。法法無生滅。頭頭",
    "X64n1260_011:0086a10": "有放收。九旬聊掩室。恩大實難酬。",
    "X64n1260_011:0086a11": "了庵欲禪師結夏小參。季春已去孟夏到來。衲僧分",
    "X64n1260_011:0086a12": "上不用安排。豈不見道盡乾坤大地是沙門一隻眼。",
    "X64n1260_011:0086a13": "盡乾坤大地是沙門全身。何覺不圓何修不證。所以",
    "X64n1260_011:0086a14": "大覺世尊二千年前靈山會上釘虗空中鐵橛。開福",
    "X64n1260_011:0086a15": "山僧四月十五日與見前大眾駕平地上鐵船。逆長",
    "X64n1260_011:0086a16": "風而把舷。節清歌而扣舷。卓拄杖云。翡翠踏翻荷葉",
    "X64n1260_011:0086a17": "雨。鷺鷥衝破竹林煙。喝。",
    "X64n1260_011:0086a18": "荊叟珏禪師結夏小參。我此一宗正令全提。如暴風",
    "X64n1260_011:0086a19": "卒雨鼓蕩無前。石火電光追奔不及。舉意即迷源。擡",
    "X64n1260_011:0086a20": "眸已蹉過。不是目前法。莫生種種心。縱汝三種互修",
    "X64n1260_011:0086a21": "尅期取證。第二頭第三首萬拄千撐轉見氣急。殊不",
    "X64n1260_011:0086a22": "知髑髏未具己眼先明。呱地一聲千了百當。然雖如",
    "X64n1260_011:0086a23": "是。親證者萬無一二。錯會者數有河沙。",
    "X64n1260_011:0086a24": "用彰俊禪師結夏小參。結却布袋口。三世諸佛六代",
    "X64n1260_011:0086b01": "祖師天下老和尚眼不得妄視。耳不得妄聽。口不得",
    "X64n1260_011:0086b02": "妄言。足不得妄舉。一禁禁住無絲毫走作。謂之圓覺",
    "X64n1260_011:0086b03": "伽藍九旬禁制。醋甕中虫子有什麼出頭分。殊不知",
    "X64n1260_011:0086b04": "此道如淨日輪昇太虗空無幽不燭。如塗毒皷輕輕",
    "X64n1260_011:0086b05": "一撾聞者皆喪。雖然只如道居有破有居空破空。二",
    "X64n1260_011:0086b06": "幻既空中亦不立。畢竟喚什麼作塗毒皷。喚什麼作",
    "X64n1260_011:0086b07": "淨日輪。喝一喝。大丈夫兒合自由。信脚踏翻知見窟。",
    "X64n1260_011:0086b08": "結夏小參。世尊三昧迦葉不知。迦葉三昧阿難不知。",
    "X64n1260_011:0086b09": "阿難三昧商那和修不知。商那和修三昧優波鞠多",
    "X64n1260_011:0086b10": "不知。從上佛祖三昧既是各各不知。且佛佛授受授",
    "X64n1260_011:0086b11": "箇什麼。祖祖傳持傳箇什麼。三月安居尅期取證證",
    "X64n1260_011:0086b12": "箇什麼。東土衲僧還也奇特。一箇箇氣宇如王。擊碎",
    "X64n1260_011:0086b13": "圓覺伽藍。截斷平等性智。妙用縱橫無是不是。山僧",
    "X64n1260_011:0086b14": "三昧諸人總知。諸人三昧山僧總知。大眾。且道所知",
    "X64n1260_011:0086b15": "三昧是何形段聻。拈拄杖卓一下。智者聊聞猛提取。",
    "X64n1260_011:0086b16": "莫待天明失却雞。",
    "X64n1260_011:0086b17": "古林茂禪師結夏病起小參。歲月不可把玩。老病不",
    "X64n1260_011:0086b18": "與人期。山僧十數日來寒熱交攻正覓起處不得。何",
    "X64n1260_011:0086b19": "故。身相離敗心如幻故。身相既離心亦如幻。佛病祖",
    "X64n1260_011:0086b20": "病其體亦然。五祖和尚云。病來又病皮黏骨。抖擻起",
    "X64n1260_011:0086b21": "來無一物。行不成步語聲低。鼻孔依然高突兀。五祖",
    "X64n1260_011:0086b22": "老人與麼說話。只能自病不能病人。既不能病人。當",
    "X64n1260_011:0086b23": "攢簇不得之時即不能普入眾生身中全眾生之病。",
    "X64n1260_011:0086b24": "既不能全眾生之病則業識茫茫無本可據。大眾。九",
    "X64n1260_011:0086c01": "十日內同此安居。動靜寒溫自宜保愛。",
    "X64n1260_011:0086c02": "結夏小參。朱明啟候聖制斯臨。四海高人罷搖金錫。",
    "X64n1260_011:0086c03": "言無言而可及。念無念以相應。廓諸佛之妙明。同十",
    "X64n1260_011:0086c04": "方而聚會。所以龐居士到者裏破家散宅只守現成。",
    "X64n1260_011:0086c05": "綿綿不漏絲毫。直下斬釘截鐵。道箇心空及第早是",
    "X64n1260_011:0086c06": "頭上安頭。更言與他三世諸佛把手共行。歷代祖師",
    "X64n1260_011:0086c07": "同心同德。大似三家村裏不識羞老婆東搽西抹要",
    "X64n1260_011:0086c08": "事人相似。有什麼奇特處。只如豁開戶牖萬里不挂",
    "X64n1260_011:0086c09": "片雲。坐斷圓覺妙場不離平等性智一句作麼生道。",
    "X64n1260_011:0086c10": "蒲團時倚無他事。永日寥寥謝太平。",
    "X64n1260_011:0086c11": "結夏小參。明當結制今夜小參。舉一兩則古人機緣",
    "X64n1260_011:0086c12": "與諸人商量。非惟截斷葛藤。要且顯出各人自己參",
    "X64n1260_011:0086c13": "學眼目。龐居士云。十方同聚會。箇箇學無為。此是選",
    "X64n1260_011:0086c14": "佛場。心空及第歸。龐居士也甚奇怪。只是俗氣未除。",
    "X64n1260_011:0086c15": "既是心空。歸向什麼處去。無為又作麼生學。然則一",
    "X64n1260_011:0086c16": "言易出駟馬難追。若是德山臨濟門下。棒折也未放",
    "X64n1260_011:0086c17": "過在。所以山僧尋常與諸人道。一切處不明。面前有",
    "X64n1260_011:0086c18": "物。直得觸目無滯。達得一切法空。正是面前去不盡",
    "X64n1260_011:0086c19": "底。又不見雲門大師道。平地上死人無數。過得荊棘",
    "X64n1260_011:0086c20": "林是好手。與麼說話大似將胡猻繫在露柱。有甚快",
    "X64n1260_011:0086c21": "活。既出得荊棘林。又須入得荊棘林始得。所謂入林",
    "X64n1260_011:0086c22": "不動草。入水不動波。然後縱橫得妙。左右逢源。轉地",
    "X64n1260_011:0086c23": "回天。方有自由分。只如者僧道與麼則堂中上座有",
    "X64n1260_011:0086c24": "長處也。且道是出耶是入耶。雲門云蘇嚧蘇嚧。也是",
    "X64n1260_011:0087a01": "折錐探地。明眼漢到者裏若作佛法商量。正是平地",
    "X64n1260_011:0087a02": "死人。不作佛法商量。坐在荊棘林裏。三千里賣却布",
    "X64n1260_011:0087a03": "單特為此事而來。何曾夢見。十方聚會選佛場開長",
    "X64n1260_011:0087a04": "期百二十日。諸人若善參詳。明取生佛未具已前。透",
    "X64n1260_011:0087a05": "頂透底便是沒量漢也。阿呵呵。也大奇。搖扇取凉。伸",
    "X64n1260_011:0087a06": "脚打睡。三萬六千日。自倒還自起。咄咄咄。",
    "X64n1260_011:0087a07": "結夏小參。法不孤起仗境方生。明朝結制斯臨。未舉",
    "X64n1260_011:0087a08": "西天法令。今夜小參時至。且開東山家筵。囉囉招。囉",
    "X64n1260_011:0087a09": "囉搖。囉囉送。義出豐年。不是心不是佛不是物。儉生",
    "X64n1260_011:0087a10": "不孝。寸釘入木。以大圓覺為我伽藍。一句當天。八萬",
    "X64n1260_011:0087a11": "法門生死路絕。恁麼會得。九十日內自然水到渠成",
    "X64n1260_011:0087a12": "別有商量。萬煆爐中試看花飛雪片。正恁麼時如何。",
    "X64n1260_011:0087a13": "明明百草頭邊事。不比楊岐栗棘蓬。",
    "X64n1260_011:0087a14": "結夏小參。教中道有大陀羅尼門名為圓覺。流出一",
    "X64n1260_011:0087a15": "切清淨菩提涅槃真如解脫。咄云。釋迦老子是什麼",
    "X64n1260_011:0087a16": "熱椀鳴聲。把他三世諸佛所得秘要法門一時潑撒",
    "X64n1260_011:0087a17": "了也。至於三七日中思惟是事。掩室摩竭不措一辭。",
    "X64n1260_011:0087a18": "亦是未了公案。我此一眾。善觀者不以眼。善聽者不",
    "X64n1260_011:0087a19": "以耳。善言者不以言。善迹者不以迹。眼耳不有言迹",
    "X64n1260_011:0087a20": "俱忘。能信自心悉皆是佛。縱饒未信佛亦無殊。麻三",
    "X64n1260_011:0087a21": "觔乾屎橛殿裏底亦不出此箇時節。阿呵呵。鐘樓上",
    "X64n1260_011:0087a22": "念讚。床脚下種菜。風動樹頭搖。地肥茄子大。喝一喝。",
    "X64n1260_011:0087a23": "長連床上九十日內有粥有飯。",
    "X64n1260_011:0087a24": "結夏小參。時節遷流。結制忻逢於此日。光陰倐忽。工",
    "X64n1260_011:0087b01": "夫不到不方圓。諸人既善參詳。山僧宜加勉勵。示諸",
    "X64n1260_011:0087b02": "佛慈悲之方便。顯衲僧正令之全提。佛來也打祖來",
    "X64n1260_011:0087b03": "也打。粉骨碎身未足酬。秦地不收漢地不管。直入千",
    "X64n1260_011:0087b04": "峯萬峯去。廓神機於未兆。懸智照於無私。如斯九十",
    "X64n1260_011:0087b05": "日中一一珠回玉轉。雖然如是。只如栢巖開粥度夏。",
    "X64n1260_011:0087b06": "仰山種粟燒畬。畢竟明什麼邊事。卓拄杖云。一舉四",
    "X64n1260_011:0087b07": "十九。",
    "X64n1260_011:0087b08": "結夏小參。佛法無人說。雖慧莫能了。擊拂子云。塵說",
    "X64n1260_011:0087b09": "剎說熾然說三世一切說。釋迦彌勒文殊普賢登刀",
    "X64n1260_011:0087b10": "山入鑊湯飲洋銅吞熱鐵。橫說竪說直說曲說。窮盡",
    "X64n1260_011:0087b11": "未來無間歇。是汝諸人十二時中還曾得聞也未。若",
    "X64n1260_011:0087b12": "也聞得。今夜人天眾前不妨露箇消息。若也不聞。亦",
    "X64n1260_011:0087b13": "不欠少。所以箇事在諸佛分上不增。在眾生分上不",
    "X64n1260_011:0087b14": "減。迷則常居凡下。悟則即為聖賢。到者裏便好放出",
    "X64n1260_011:0087b15": "金毛獅子。哮吼一聲驚天動地。豈不見雲門大師道。",
    "X64n1260_011:0087b16": "盡十方世界乾坤大地以。拄杖畫一畫云百雜碎了",
    "X64n1260_011:0087b17": "也。三乘十二分教達磨西來。放過即不可。若不放過。",
    "X64n1260_011:0087b18": "不消一喝。雲門只解步步登高。不解隨機應變。較之",
    "X64n1260_011:0087b19": "德山臨濟齊眉共矚同死同生。截鐵斬釘能縱能奪。",
    "X64n1260_011:0087b20": "何啻千里萬里。且道臨濟德山有什長處。不屬凡不",
    "X64n1260_011:0087b21": "屬聖。不屬修不屬證。不住有為不住無為。黃河三千",
    "X64n1260_011:0087b22": "年一度清。是汝諸人九十日內不得忘却平等性智。",
    "X64n1260_011:0087b23": "擊拂子云。雪峯道底。",
    "X64n1260_011:0087b24": "無文燦禪師結夏小參。孟夏漸熱仲夏極熱。自有天",
    "X64n1260_011:0087c01": "地以至于今。無一絲毫許差別。若是有靈骨底衲僧。",
    "X64n1260_011:0087c02": "纔出母胎便解知時識節。去隨芳草歸逐落花。具足",
    "X64n1260_011:0087c03": "見聞覺知。受用見聞覺知。無生可護無制可結。雖然。",
    "X64n1260_011:0087c04": "要會孟夏漸熱易。旻會仲夏極熱難。要會仲夏極熱",
    "X64n1260_011:0087c05": "易。要會孟夏漸熱難。難難。九十日中君自看。復舉五",
    "X64n1260_011:0087c06": "祖結夏上堂。結夏無可供養大眾。作一家晏管顧諸",
    "X64n1260_011:0087c07": "人。遂舉手云。囉囉招。囉囉搖。囉囉送。莫怪空疎。伏惟",
    "X64n1260_011:0087c08": "珍重。師拈云。老東山龍肝鳳髓百味具足。爭柰美食",
    "X64n1260_011:0087c09": "不中飽人餐。",
    "X64n1260_011:0087c10": "結夏小參。大華藏海渺無邊際。江河溪澗流入其中",
    "X64n1260_011:0087c11": "咸失本名。魚龍蝦蠏游泳其中咸失本性。三世諸佛",
    "X64n1260_011:0087c12": "於中成等正覺。一切眾生於中流浪生死。現前大眾",
    "X64n1260_011:0087c13": "於中成就無功用學。拈拄杖卓一下云。開先拄杖子",
    "X64n1260_011:0087c14": "一口吸乾了也。三世諸佛一切眾生現前大眾畢竟",
    "X64n1260_011:0087c15": "向什麼處行履。良久云。曹溪波浪如相似。無限平人",
    "X64n1260_011:0087c16": "被陸沉。復舉香嚴云去年貧未是貧。今年貧始是貧。",
    "X64n1260_011:0087c17": "去年貧尚有卓錐之地。今年貧錐也無。師拈云。還會",
    "X64n1260_011:0087c18": "麼。正[打-丁+瓜]著開先痒處。",
    "X64n1260_011:0087c19": "結夏小參。實際理地不受一塵。南贍部洲本來清淨。",
    "X64n1260_011:0087c20": "無端西天竺國有箇不識好惡底。將一片爛麻皮結",
    "X64n1260_011:0087c21": "箇圈子安在平地。經今二千餘年。推不去拽不動。遞",
    "X64n1260_011:0087c22": "代祖師大機大用如馬祖百丈。正知正見如南陽大",
    "X64n1260_011:0087c23": "隨。手段惡辣如德山臨濟。眼目端正如趙州雲門。也",
    "X64n1260_011:0087c24": "只是傍觀有分。啞。青天白日有恁麼事。大唐國裏可",
    "X64n1260_011:0088a01": "殺無人。薦福雖則與他同路行。且不與他同處宿。今",
    "X64n1260_011:0088a02": "夏兄弟在此相聚。遇飯喫飯遇茶喫茶。熱則乘涼困",
    "X64n1260_011:0088a03": "則打睡。九十日內。第一不得道著解結二字。道著貶",
    "X64n1260_011:0088a04": "尚鑊湯爐炭地獄。謹白。復舉雲門問僧云今夏做什",
    "X64n1260_011:0088a05": "麼。僧云和尚實問某甲即道。門云做賊人心虗。師拈",
    "X64n1260_011:0088a06": "云。雲門等閒致一問。者僧便作佛法祇對。克由尀耐。",
    "X64n1260_011:0088a07": "不知者跛脚阿師當時打殺佛與狗子喫底棒在什",
    "X64n1260_011:0088a08": "麼處。來夜問取首座。",
    "X64n1260_011:0088a09": "笑隱訢禪師結夏小參。與麼與麼。頭上安頭。不與麼",
    "X64n1260_011:0088a10": "不與麼。斬頭覓活。德山小參不答話。先行不到。趙州",
    "X64n1260_011:0088a11": "小參要答話。末後大過。山僧尋常只管九十日為一",
    "X64n1260_011:0088a12": "夏。熱則取涼饑來喫飯。有時白雲高臥聽月下之疎",
    "X64n1260_011:0088a13": "鐘。有時村市邏齋振雲中之金錫。不作佛法商量。亦",
    "X64n1260_011:0088a14": "非世諦流布。阿呵呵。頭上一堆塵。脚下三尺土。[齒*(虎-儿+且)][齒*(虎-儿+且)]",
    "X64n1260_011:0088a15": "齖齖且過時。莾莾鹵鹵河沙數。復舉百丈再參公案。",
    "X64n1260_011:0088a16": "師云。以機奪機以的破的。百丈親遭三日聾。黃檗後",
    "X64n1260_011:0088a17": "來驚吐舌。延平劍合兮寧窺牛斗之光芒。陶壁梭飛",
    "X64n1260_011:0088a18": "兮不戀風雲之舊迹。堪笑禪流眼似眉。座中誰是仙",
    "X64n1260_011:0088a19": "陀客。",
    "X64n1260_011:0088a20": "南石禪師結制小參。明日結制今夜小參。摩霄俊鶻",
    "X64n1260_011:0088a21": "便合乘時。止濼困魚徒勞激浪。高亭隔江望見剎竿。",
    "X64n1260_011:0088a22": "橫趨而去。脚跟下好與三十。玄沙築破脚指。遂云達",
    "X64n1260_011:0088a23": "磨不來東土。二祖不往西天。頂門上猶欠一槌。自餘",
    "X64n1260_011:0088a24": "央央庠庠莾莾鹵鹵。堪作什麼。北山今夜且放一線",
    "X64n1260_011:0088b01": "道。學道猶如守禁城。晝防六賊夜惺惺。中軍主將能",
    "X64n1260_011:0088b02": "行令。不動干戈致太平。古人恁麼說話。正是老婆心",
    "X64n1260_011:0088b03": "太切。不辭帶水復拖泥。雖然。且道誰是中軍主將。莫",
    "X64n1260_011:0088b04": "是見聞知覺底麼。莫是語言動靜底麼。且喜沒交涉。",
    "X64n1260_011:0088b05": "若向者裏承當得去。何翅白衣拜相。善財入樓閣。香",
    "X64n1260_011:0088b06": "巖聞擊竹。靈雲見桃花。總不出者箇時節。阿呵呵。一",
    "X64n1260_011:0088b07": "即三三即一。牧羊海畔女貞花。拒馬河邊望夫石。石",
    "X64n1260_011:0088b08": "擊赤赤土畫簸箕。從教眼[目*荅]眵。復舉古德偈云。護生",
    "X64n1260_011:0088b09": "須是殺。殺盡始安居。會得箇中意。鐵船水上浮。圓悟",
    "X64n1260_011:0088b10": "老祖云。且道殺箇甚麼。殺眾生物命是凡夫見解。殺",
    "X64n1260_011:0088b11": "六賊煩惱是座主見解。殺佛殺祖是大闡提人見解。",
    "X64n1260_011:0088b12": "衲僧分上畢竟殺箇什麼。只知開口易。不覺舌頭長。",
    "X64n1260_011:0088b13": "解制提綱",
    "X64n1260_011:0088b14": "真淨文禪師解夏小參。有問話者麼。乃以拂子擊禪",
    "X64n1260_011:0088b15": "床云。天地造化有陰有陽有生有殺。日月照臨有明",
    "X64n1260_011:0088b16": "有暗有隱有顯。江河流注有高有下有壅有決。明王",
    "X64n1260_011:0088b17": "治化有君有臣有禮有樂有賞有罰。佛法住世有頓",
    "X64n1260_011:0088b18": "有漸有權有實有結有解結也。四月十五。十方法界",
    "X64n1260_011:0088b19": "是聖是凡若草若木。以拂左邊敲云。從者裏一時結。",
    "X64n1260_011:0088b20": "舉拂子云。總在拂子頭上。還見麼。乃喝云解也。七月",
    "X64n1260_011:0088b21": "十五日。十方法界若草若木乃聖乃凡。以拂子右邊",
    "X64n1260_011:0088b22": "敲云。從者裏一時解。舉拂子云總在拂子頭上。還見",
    "X64n1260_011:0088b23": "麼。乃喝云祇如四月十五已前七月十五已後。且道",
    "X64n1260_011:0088b24": "是解是結。舉拂子云。總在拂子頭上。還見麼。乃喝云。",
    "X64n1260_011:0088c01": "諸高德。此三喝中有一喝是金剛王寶。劍有一喝是",
    "X64n1260_011:0088c02": "踞地獅子。有一喝是探竿影草。若人一一辨得。始見",
    "X64n1260_011:0088c03": "臨濟大師道出常情。黃檗被掌。大愚遭築。雖相去三",
    "X64n1260_011:0088c04": "二百年。許你親為嫡子。然後大開不二妙門。權諸祖",
    "X64n1260_011:0088c05": "道摧邪顯正。扶宗立教整頓頹綱。縱大知見耀大法",
    "X64n1260_011:0088c06": "眼。不動本際決勝魔軍。乃喝云。更須知有一喝不作",
    "X64n1260_011:0088c07": "一喝用。到者裏須是具爍迦羅眼。向未屙已前驀提",
    "X64n1260_011:0088c08": "得去。諸德。且道提得箇什麼。良久喝一喝下座。",
    "X64n1260_011:0088c09": "圓悟勤禪師解夏小參。年豐歲稔道泰時清。唱太平",
    "X64n1260_011:0088c10": "歌樂無為化。護生既滿蠟人愈氷。秋色澄澄金風拂",
    "X64n1260_011:0088c11": "拂。正當恁麼時。說什麼釋迦彌勒文殊普賢德山臨",
    "X64n1260_011:0088c12": "濟。向上向下有事無事。直下一時坐斷。直得風颯颯",
    "X64n1260_011:0088c13": "地。人人分上壁立千仞。各各面前飛大寶光。且不落",
    "X64n1260_011:0088c14": "夤緣一句作麼生道。麓峯頭倒卓。石笋暗抽枝。",
    "X64n1260_011:0088c15": "密庵傑禪師解夏小參。竪起拂子。還見麼。敲禪床云。",
    "X64n1260_011:0088c16": "還聞麼。只此見聞非見聞。無餘聲色可呈君。箇中若",
    "X64n1260_011:0088c17": "了全無事。體用何妨分不分。古人八字打開了也。恁",
    "X64n1260_011:0088c18": "麼見得便見傑上座今夏九十日內入大光明藏中",
    "X64n1260_011:0088c19": "呼喚森羅萬象明暗色空情與無情。上至非非想天",
    "X64n1260_011:0088c20": "下至空輪水際。一切蠢動含靈盡向拂子頭上安居",
    "X64n1260_011:0088c21": "同時禁足。不說佛不說祖不說玄不說妙。不守蠟人",
    "X64n1260_011:0088c22": "氷不憐鵝護雪。只是應時應節不失其宜。大盡三十",
    "X64n1260_011:0088c23": "日小盡二十九。饑餐渴飲任運騰騰。佛界不收魔界",
    "X64n1260_011:0088c24": "不攝。直得皇風蕩蕩帝道平平。野老謳謌漁人罷唱。",
    "X64n1260_011:0089a01": "而今一夏周畢。驅遣各歸所止。隨家豐儉。長者長法",
    "X64n1260_011:0089a02": "身短者短法身。逍遙自在任性方圓而無拘執。眾中",
    "X64n1260_011:0089a03": "忽有箇衲僧出來道。長老長老。我行脚走徧天下。每",
    "X64n1260_011:0089a04": "見善知識小參普說。盡是攢花簇錦結角羅紋說得",
    "X64n1260_011:0089a05": "盛水不漏。或大機大用驅耕夫牛奪饑人食。呵叱列",
    "X64n1260_011:0089a06": "祖擠排先聖。如風雷電捲。看者不容眨眼。今夜如此",
    "X64n1260_011:0089a07": "提持。全無巴鼻全無滋味。如蚊子上鐵牛相似。直是",
    "X64n1260_011:0089a08": "無下嘴處也令人疑著。到者裏如何對他即是。棒將",
    "X64n1260_011:0089a09": "去得麼。喝將去得麼。莫是跳下禪床歸方丈得麼。不",
    "X64n1260_011:0089a10": "然別將兩轉新鮮語答將去得麼。如斯理論盡是諸",
    "X64n1260_011:0089a11": "方用過底藥方。非但起人膏肓之疾不得。益令增他",
    "X64n1260_011:0089a12": "重病。既總不與麼。如何即是。而今向佛祖說不到處。",
    "X64n1260_011:0089a13": "天下老和尚颺下不用底對他。非唯對他。且要聞者",
    "X64n1260_011:0089a14": "見者蕩盡胸中禪道佛法知見。人人如獅子王吒沙",
    "X64n1260_011:0089a15": "地哮吼一聲壁立萬仞。若他道使人疑著。只對他道",
    "X64n1260_011:0089a16": "大疑之下必有大悟。復舉僧問雲門大師。初秋夏末",
    "X64n1260_011:0089a17": "前程有人問。未審對他道什麼。門云大眾退後。僧云",
    "X64n1260_011:0089a18": "過在什麼處。門云還我九十日飯錢來。師云。平如鏡",
    "X64n1260_011:0089a19": "面嶮若刀山。者僧有破牢關底機謀。雲門善用不戰",
    "X64n1260_011:0089a20": "屈人兵底手段。雖然如是。鼻孔在靈隱手裏。",
    "X64n1260_011:0089a21": "雪巖欽禪師解夏小參。無解無結猶是空中釘橛。有",
    "X64n1260_011:0089a22": "修有證何異捕風捉月。所以龍興一夏百二十日只",
    "X64n1260_011:0089a23": "與現前清眾早眠晏起淡飯麤茶。如三家村裏田舍",
    "X64n1260_011:0089a24": "翁挈挈波波只與麼過。不敢將一絲毫叢林規矩束",
    "X64n1260_011:0089b01": "縛諸人。是汝諸人便與麼撒手撒脚拂踐得去。十二",
    "X64n1260_011:0089b02": "時中不妨七穿八穴東倒西櫑。逆順卷舒縱橫自在。",
    "X64n1260_011:0089b03": "擊拂子云。白雲更在青山外。復舉溈山問仰山子一",
    "X64n1260_011:0089b04": "夏不上來。仰云。鋤得一片畬。種得一籮粟。溈云子可",
    "X64n1260_011:0089b05": "為不虗過。仰云和尚如何。溈云日中一食夜後一宿。",
    "X64n1260_011:0089b06": "仰云和尚亦不虗過。道了乃吐舌。溈云寂子何得自",
    "X64n1260_011:0089b07": "傷己命。師拈云。溈山與仰山是則子傳父業足可觀",
    "X64n1260_011:0089b08": "光。逗到下稍又却遞相矛盾。可謂父不父子不子矣。",
    "X64n1260_011:0089b09": "龍興今夏亦無所作亦不空過。且道與古人是同是",
    "X64n1260_011:0089b10": "別。井底蟾蜍吞却月。",
    "X64n1260_011:0089b11": "解夏小參。九旬禁足。東廊上西廊下灼然寸步不移。",
    "X64n1260_011:0089b12": "休夏自恣。據此堂坐此座不妨走盡天下。恁麼見得",
    "X64n1260_011:0089b13": "猶是露布葛藤。未具透關眼在。且作麼生是透關眼。",
    "X64n1260_011:0089b14": "有向天地未形以前生佛既興以後知得落處者麼。",
    "X64n1260_011:0089b15": "若有。道林三百六十骨節從頂至踵被伊一時覷透。",
    "X64n1260_011:0089b16": "其或未然。後五日去到諸方且居門外。",
    "X64n1260_011:0089b17": "解夏小參。九旬禁足三月護生。逗到功成行滿。依前",
    "X64n1260_011:0089b18": "日午三更。龍囦水風恬浪靜。獺逕橋霧鎻雲橫。去者",
    "X64n1260_011:0089b19": "自去住者自住。坐者自坐行者自行。因甚如此。杖頭",
    "X64n1260_011:0089b20": "縱有通霄路。且共扶持折脚鐺。復舉夾山和尚示眾",
    "X64n1260_011:0089b21": "云。閙市門頭識取天子。百草頭上薦取老僧。與麼說",
    "X64n1260_011:0089b22": "話正是妄認前塵分別影事。若是端拱垂衣孤峯獨",
    "X64n1260_011:0089b23": "宿。未夢見在。汝等諸人要見夾山麼。還識仰山麼。竪",
    "X64n1260_011:0089b24": "拂子云。一狀領過。",
    "X64n1260_011:0089c01": "楚石琦禪師解夏小參。諸仁者。百了千當名為無事",
    "X64n1260_011:0089c02": "人。若到諸方管取明窻下安排。永祚者裏放過即不",
    "X64n1260_011:0089c03": "可。何謂如此。百了千當底猶在半途。豈不見圓悟和",
    "X64n1260_011:0089c04": "尚道。以世諦法接人去落在世諦法中。以祖佛機接",
    "X64n1260_011:0089c05": "人去落在祖佛機中。以向上拈提接人去落在向上",
    "X64n1260_011:0089c06": "拈提中。以恁麼恁麼接人去落在恁麼恁麼中。以不",
    "X64n1260_011:0089c07": "恁麼不恁麼接人去落在不恁麼不恁麼中。以總不",
    "X64n1260_011:0089c08": "恁麼總不恁麼接人去落在總不恁麼總不恁麼中。",
    "X64n1260_011:0089c09": "直饒萬里無片雲。青天也須喫棒。當知此事不從他",
    "X64n1260_011:0089c10": "處得來。我王庫內無此刀。此刀不離王庫內。末後一",
    "X64n1260_011:0089c11": "句始到牢關。把斷要津不通凡聖。九十日末後句作",
    "X64n1260_011:0089c12": "麼生道。朱夏火雲燒碧洞。清秋危露滴金盤。復舉僧",
    "X64n1260_011:0089c13": "問雲門樹凋葉落時如何。門云體露金風。師云。者僧",
    "X64n1260_011:0089c14": "若道箇謝師答話。雲門大師管取有理難伸。山僧即",
    "X64n1260_011:0089c15": "不然。樹凋葉落時如何。拈起拄杖。纔佇思。打下法堂。",
    "X64n1260_011:0089c16": "免致諸方簡點。",
    "X64n1260_011:0089c17": "解夏小參。金風扇野。素月流天。遠水平鋪。纖雲盡捲。",
    "X64n1260_011:0089c18": "是處蟬聲噪晚。連山木葉驚秋。明明無覆藏。歷歷絕",
    "X64n1260_011:0089c19": "滲漏。高不在絕頂。富不在福嚴。樂不在天堂。苦不在",
    "X64n1260_011:0089c20": "地獄諸。仁者。只如生死交謝寒暑迭遷。解結相尋光",
    "X64n1260_011:0089c21": "陰似箭。無位真人畢竟向什麼處安著。披簑側笠千",
    "X64n1260_011:0089c22": "峯外。別水澆蔬五老前。復舉翠巖夏末示眾云。一夏",
    "X64n1260_011:0089c23": "已來為兄弟說話。看翠巖眉毛在麼。保福云作賊人",
    "X64n1260_011:0089c24": "心虗。長慶云生也。雲門云關。師頌云。傑出叢林是翠",
    "X64n1260_011:0090a01": "巖。舌元不動為誰談。如今且喜眉毛在。鐵額銅頭總",
    "X64n1260_011:0090a02": "未諳。",
    "X64n1260_011:0090a03": "解夏小參。報恩一夏說的。諸人一夏參的。須知說的",
    "X64n1260_011:0090a04": "不道一字。參的不資一法。不道一字說而無說。不資",
    "X64n1260_011:0090a05": "一法參而無參。參而無參。真參。說而無說。真說。所以",
    "X64n1260_011:0090a06": "道。十方同聚會。箇箇學無為。此是選佛場。心空及第",
    "X64n1260_011:0090a07": "歸。大丈夫不可受人處分也。心空及第。壓良為賤。成",
    "X64n1260_011:0090a08": "佛作祖。愛聖憎凡。總不與麼。無繩自縛。直下如獅子",
    "X64n1260_011:0090a09": "兒哮吼一聲。狐狼野犴一時屏跡。如塗毒皷一擊。遠",
    "X64n1260_011:0090a10": "近聞者皆喪。九旬制滿又作麼生。尋常恰似秋風至。",
    "X64n1260_011:0090a11": "無意凉人人自凉。復舉洞山與密師伯參鄂州哲禪",
    "X64n1260_011:0090a12": "師。哲問曰闍黎近離什麼處。山云湖南。哲云觀察使",
    "X64n1260_011:0090a13": "姓什麼。山云不得他姓。哲云名什麼。山云不委他名。",
    "X64n1260_011:0090a14": "哲云還治事否。山云自有廊幕在。哲云還出入否。山",
    "X64n1260_011:0090a15": "云不出入。哲云豈不出入。洞山拂袖便行。明日哲入",
    "X64n1260_011:0090a16": "僧堂云。昨日對二闍黎一轉語不稔。今請二闍黎道。",
    "X64n1260_011:0090a17": "若道得開粥相待過夏。速道速道。山云大尊貴生。師",
    "X64n1260_011:0090a18": "云。要會尊貴麼。報恩不開者兩片皮。諸人向什麼處",
    "X64n1260_011:0090a19": "摸索。",
    "X64n1260_011:0090a20": "解夏小參。平地上喫交。郎當不少。脚跟下嗟過。笑殺",
    "X64n1260_011:0090a21": "旁觀。即心即佛非心非佛。此地無銀二兩。俗人沽酒",
    "X64n1260_011:0090a22": "三升。更有不唧[口*留]底。風前月下幾度沈吟。海角天涯",
    "X64n1260_011:0090a23": "一生流浪。西天以蠟人為騐。我者裏以竹篦為騐。喚",
    "X64n1260_011:0090a24": "作竹篦則觸。不喚作竹篦則背。速道速道。擬議不來",
    "X64n1260_011:0090b01": "劈脊便棒。復舉長慶云。淨潔打疊了也。却近前就我",
    "X64n1260_011:0090b02": "覓。我劈脊與你一棒。有一棒到你。你須生慚愧。無一",
    "X64n1260_011:0090b03": "棒到你。你又向什麼處會。雪竇云。雪竇即不然。淨潔",
    "X64n1260_011:0090b04": "打疊了也。直須近前。我劈脊與你一棒。有一棒到你",
    "X64n1260_011:0090b05": "你即受屈。無一棒到你與你平出。但與麼會。師云。眾",
    "X64n1260_011:0090b06": "中商量道。坐在淨潔地上必須打疊。近前覓的喫棒",
    "X64n1260_011:0090b07": "有分。覓的是病。棒即是藥。所以雪竇云有一棒到你",
    "X64n1260_011:0090b08": "你即受屈。無一棒到你與你平出。杜撰禪和如麻似",
    "X64n1260_011:0090b09": "粟。殊不知二大老一箇掘地為坑。一箇夷井塞竈。皆",
    "X64n1260_011:0090b10": "欲坐致太平。爭柰反招怪笑。毗婆尸佛早留心。直至",
    "X64n1260_011:0090b11": "如今不得妙。",
    "X64n1260_011:0090b12": "解夏小參。臨濟宗風直須辨主。若不辨主有眼如盲。",
    "X64n1260_011:0090b13": "所以道。不容擬議斬全身。始得名為主中主。靈鋒寶",
    "X64n1260_011:0090b14": "劍常露現前。擬犯鋒鋩橫屍萬里。一等擔拄杖行脚。",
    "X64n1260_011:0090b15": "還曾辨得主麼。你若辨得主。見他禪床上老漢纔開",
    "X64n1260_011:0090b16": "口動舌。背却法堂著草鞋便行。較有些子衲僧氣息。",
    "X64n1260_011:0090b17": "但與麼軟嫰嫰地無骨頭相似。見人說有便著有。說",
    "X64n1260_011:0090b18": "無便著無。十二時中全沒主宰。將什麼敵他生死消",
    "X64n1260_011:0090b19": "他信施。埋沒自己屈辱先宗無過此人。纔方結制又",
    "X64n1260_011:0090b20": "見解夏。日復一日歲復一歲。待閻老子徵飯錢。遲了。",
    "X64n1260_011:0090b21": "何不及早回頭。仔細尋思看是什麼道理。髑髏常干",
    "X64n1260_011:0090b22": "世界。鼻孔摩觸家風。萬里神光頂後相。直下會得。轉",
    "X64n1260_011:0090b23": "凡成聖只在片時。其或未然。換手搥胷去在。復舉外",
    "X64n1260_011:0090b24": "道問佛昨日說何法公案。師頌云。行盡江南數十程。",
    "X64n1260_011:0090c01": "曉風殘月入華清。朝元閣上西風急。都入長楊作雨",
    "X64n1260_011:0090c02": "聲。",
    "X64n1260_011:0090c03": "恕中慍禪師解夏小參。達磨不來東土。二祖不往西",
    "X64n1260_011:0090c04": "天。水長船高泥多佛大。翠巖一夏與兄弟東語西話",
    "X64n1260_011:0090c05": "唐喪光陰。靈巖只管九十日為一夏。鵞護雪。蠟人氷。",
    "X64n1260_011:0090c06": "鐵彈子。者一火絡索。總拈來拋向背後。日不待火而",
    "X64n1260_011:0090c07": "熱。月不待風而凉。三家村裏臭老婆全無伎倆。十字",
    "X64n1260_011:0090c08": "街頭醉翁子太殺風流。目機銖兩底有甚數。粘牙綴",
    "X64n1260_011:0090c09": "齒底有什數。",
    "X64n1260_011:0090c10": "解夏小參。安居制滿一念萬年。布袋頭開百了千當。",
    "X64n1260_011:0090c11": "天南地北無非圓覺妙場。溪東溪西總是國王水草。",
    "X64n1260_011:0090c12": "與麼與麼。鋤得一片畬種得一籮粟。不與麼不與麼。",
    "X64n1260_011:0090c13": "日中一餐夜後一寢。與麼不與麼不與麼却與麼。拈",
    "X64n1260_011:0090c14": "出倚天長劍截斷露布葛藤。直得上無攀仰下絕己",
    "X64n1260_011:0090c15": "躬。常光現前壁立萬仞。正與麼時是汝諸人還知者",
    "X64n1260_011:0090c16": "箇消息麼。若也未知。未免向淨潔地上拋沙撒土去",
    "X64n1260_011:0090c17": "也。世尊初生下時。一手指天一手指地。周行七步目",
    "X64n1260_011:0090c18": "顧四方乃云。天上天下惟我獨尊。豈不是者箇消息。",
    "X64n1260_011:0090c19": "西天四七東土二三。或行棒或行喝。或堂前輥毬或",
    "X64n1260_011:0090c20": "室中安水。豈不是者箇消息。自餘麻三斤乾屎橛庭",
    "X64n1260_011:0090c21": "前栢樹子後園驢喫草。趙州勘婆話百丈野鴨話。雖",
    "X64n1260_011:0090c22": "則三頭兩面萬別千差。豈不總是者箇消息。如斯理",
    "X64n1260_011:0090c23": "論俯狥機宜。明眼人前是什寐語。不見道向上一路",
    "X64n1260_011:0090c24": "千聖不傳。學者勞形如猿捉影。驀拈拄杖卓一卓云。",
    "X64n1260_011:0091a01": "百雜碎。沒窠臼。拈得鼻孔失却口。擬欲將身北斗藏。",
    "X64n1260_011:0091a02": "應須合掌南辰後。復說偈云。夏罷抽單何處去。勸君",
    "X64n1260_011:0091a03": "權息此時心。諸方爐鞴如灰冷。少室門庭似海深。若",
    "X64n1260_011:0091a04": "要悟明超佛祖。莫將知解當胷襟。惺惺石畔堪行樂。",
    "X64n1260_011:0091a05": "共聽松風演正音。",
    "X64n1260_011:0091a06": "呆庵莊禪師解夏小參。絕頂寥寥。亂山矗矗。不離當",
    "X64n1260_011:0091a07": "處即是道場。何假對揚方稱佛事。更說什麼長期短",
    "X64n1260_011:0091a08": "期尅念攝念。摩竭提國早涉繁辭。毗耶離城翻成剩",
    "X64n1260_011:0091a09": "語。只如溈山問仰山云子一夏作得箇什麼。蝦為子",
    "X64n1260_011:0091a10": "屈。仰山云鉏得一片畬種得一籮粟。有什共語處。溈",
    "X64n1260_011:0091a11": "云子一夏可謂不空過。何不與伊本分草料。仰問溈",
    "X64n1260_011:0091a12": "云和尚一夏作得箇什麼。不妨賣俏。溈云日間一餐",
    "X64n1260_011:0091a13": "夜間一寢。隨摟搜漢。仰云和尚一夏可謂不空過。互",
    "X64n1260_011:0091a14": "相欺瞞。今夜忽有人問徑山一夏作箇什麼。只向他",
    "X64n1260_011:0091a15": "道步步踏著實地。且道是空過不空過。拈拄杖畫一",
    "X64n1260_011:0091a16": "畫云。鶴有九皐難翥翼。馬無千里謾追風。",
    "X64n1260_011:0091a17": "解夏小參。目前無法。法外無心。心法俱忘。理事交徹。",
    "X64n1260_011:0091a18": "上無攀仰。下絕己躳。頭頭顯示真機。物物全彰妙用。",
    "X64n1260_011:0091a19": "如我按指海印發光。汝暫舉心塵勞先起。釋迦老子",
    "X64n1260_011:0091a20": "滿面慚惶。汝但外息諸緣內心無喘。心如牆壁乃可",
    "X64n1260_011:0091a21": "入道。達磨大師一場漏逗。大抵叢林以小參為家教。",
    "X64n1260_011:0091a22": "汝等諸人每日著衣喫飯有什麼過。七旬夏滿不妨",
    "X64n1260_011:0091a23": "去住自由。老僧住持事繁。更不叨叨嘮嘮。擊拂子。知",
    "X64n1260_011:0091a24": "恩者少。負恩者多。復舉翠巖夏末示眾云。一夏與兄",
    "X64n1260_011:0091b01": "弟東語西話。看翠巖眉毛在麼。師云。一夏東語復西",
    "X64n1260_011:0091b02": "話。翠巖方便苦無多。眉毛打失渾閒事。爭免全身入",
    "X64n1260_011:0091b03": "草窠。",
    "X64n1260_011:0091b05": "列祖提綱錄卷第十一"
}