{
    "T47n1984_001:0490c21": "往生淨土懺願儀",
    "T47n1984_001:0490c23": "(沙門遵式輒采大本無量壽經。及稱讚淨土等諸大乘",
    "T47n1984_001:0490c24": "經。集此方法流布諸後。普結淨緣)。",
    "T47n1984_001:0490c25": "原其諸佛憫物迷盲。設多方便而引取之。但",
    "T47n1984_001:0490c26": "誰安養淨業捷直可修。諸大乘經皆啟斯要。",
    "T47n1984_001:0490c27": "十方諸佛無不稱美者也。若比丘四眾及善",
    "T47n1984_001:0490c28": "男女。諸根缺具者。欲得速破無明諸闇。欲得",
    "T47n1984_001:0490c29": "永滅五逆十惡。犯禁重罪及餘輕過。當修此",
    "T47n1984_001:0491a01": "法。欲得還復清淨。大小戒律現前。得念佛三",
    "T47n1984_001:0491a02": "昧。及能具足一切菩薩諸波羅密門者。當學",
    "T47n1984_001:0491a03": "此法。欲得臨終離諸怖畏。身心安快喜悅如",
    "T47n1984_001:0491a04": "歸。光照室宅。異香音樂。阿彌陀佛觀音勢至",
    "T47n1984_001:0491a05": "現在其前。送紫金臺授手接引。五道橫截九",
    "T47n1984_001:0491a06": "品長騖。謝去熱惱安息清涼。初離塵勞便至",
    "T47n1984_001:0491a07": "不退。不歷長劫即得無生者。當學是法。欲修",
    "T47n1984_001:0491a08": "少法而感妙報。十方諸佛俱時稱讚現前授",
    "T47n1984_001:0491a09": "記。一念供養無央數佛即還本國。與彌陀坐",
    "T47n1984_001:0491a10": "食。觀音議論。勢至行步。眼耳洞視徹聞。身",
    "T47n1984_001:0491a11": "量無際飛空。自在宿命了了。遍見五道如鏡",
    "T47n1984_001:0491a12": "面像。念念證入無盡三昧。如是稱述不可窮",
    "T47n1984_001:0491a13": "盡。應當修習此之勝法。如所說者皆實不虛。",
    "T47n1984_001:0491a14": "十方諸佛出廣長舌。稱美此事以示不妄。我",
    "T47n1984_001:0491a15": "等云何敢不信佛。今取淨土眾經立此行法。",
    "T47n1984_001:0491a16": "若欲廣知尋經補益。且聊為十科說之。一嚴",
    "T47n1984_001:0491a17": "淨道場。二明方便法。三明正修意。四燒香散",
    "T47n1984_001:0491a18": "華。五禮請法。六讚歎法。七禮佛法。八懺願",
    "T47n1984_001:0491a19": "法。九旋誦法。十坐禪法。",
    "T47n1984_001:0491a20": "第一嚴淨道場當選閑靜堂室。先去舊土。後",
    "T47n1984_001:0491a21": "於靜處取新土。須地無瓦石。及先非穢染用",
    "T47n1984_001:0491a22": "填其地。以香和塗極令清淨。次於其上懸新",
    "T47n1984_001:0491a23": "寶蓋。蓋中懸五雜旛。及遍室懸諸繒綵旛華。",
    "T47n1984_001:0491a24": "取好莊嚴。安佛像西坐東向。觀音侍左。勢至",
    "T47n1984_001:0491a25": "侍右。像前列眾好華及蓮華等。若安九往生",
    "T47n1984_001:0491a26": "像最好。無亦無妨。餘者嚴事隨力安之。次周",
    "T47n1984_001:0491a27": "設薦席慮地卑濕。行人須新淨衣如絕無新",
    "T47n1984_001:0491a28": "淨。即浣染身中上者。浴後披著方入道場。應",
    "T47n1984_001:0491a29": "從門頰左右出入。鞋履齊正不得雜亂。其所",
    "T47n1984_001:0491b01": "往時須換故衣。沐浴後却著淨衣。日日如是。",
    "T47n1984_001:0491b02": "次於道場。當自傾竭種種供養三寶。若不盡",
    "T47n1984_001:0491b03": "其所有供養。行法不專必無感降。如絕無己",
    "T47n1984_001:0491b04": "物方可外求。行者十人已還。多則不可。宜於",
    "T47n1984_001:0491b05": "六齋日建首。",
    "T47n1984_001:0491b06": "第二明方便法",
    "T47n1984_001:0491b07": "行者欲入道場身心散亂。須預行方便。當於",
    "T47n1984_001:0491b08": "七日營理別房。不得與道場同處。如無別屋",
    "T47n1984_001:0491b09": "亦許共室。應日夜調習案試。及預誦下五悔",
    "T47n1984_001:0491b10": "等文。極令精熟即通。染浣紉縫及中辦事。餘",
    "T47n1984_001:0491b11": "治生雜務即時併息。但念不久定生淨土。一",
    "T47n1984_001:0491b12": "心求懺無有留難。各自剋期不惜身命。定取",
    "T47n1984_001:0491b13": "淨業即時成就。不得一念思憶五塵。訶去愛",
    "T47n1984_001:0491b14": "欲勤息恚癡。行人各有無始惡習。速求捨離。",
    "T47n1984_001:0491b15": "不為正懺。障礙自當觀察。何習偏重。訶棄",
    "T47n1984_001:0491b16": "調停。取令平復。勿使行法唐喪其功。可以意",
    "T47n1984_001:0491b17": "解。",
    "T47n1984_001:0491b18": "第三明正修意",
    "T47n1984_001:0491b19": "大集明七七日。鼓音王及大彌陀經十日十",
    "T47n1984_001:0491b20": "夜。十六觀經及小彌陀經。明七日七夜。取此",
    "T47n1984_001:0491b21": "三等為期。決不可減。言正修意者。天親論曰。",
    "T47n1984_001:0491b22": "明何義觀安樂世界見阿彌陀佛。願生彼國",
    "T47n1984_001:0491b23": "土。云何觀。云何生信心。修五念門成就者。畢",
    "T47n1984_001:0491b24": "竟得生安樂國土。見阿彌陀佛。何等為五。一",
    "T47n1984_001:0491b25": "者禮拜門。二者讚歎門。三者作願門。四者觀",
    "T47n1984_001:0491b26": "察門。五者迴向門。乃至菩薩巧方便迴向者。",
    "T47n1984_001:0491b27": "謂說禮拜等五種修行。所集一切功德善根。",
    "T47n1984_001:0491b28": "不求自身住持之樂。欲拔一切眾生苦故。作",
    "T47n1984_001:0491b29": "願攝取一切眾生。共生彼安樂佛國。是名菩",
    "T47n1984_001:0491c01": "薩巧方便迴向。如是善知迴向。得三種順菩",
    "T47n1984_001:0491c02": "提門。一者無染清淨心。不為自身求諸樂故。",
    "T47n1984_001:0491c03": "二者安清淨心。以拔一切眾生苦故。三者樂",
    "T47n1984_001:0491c04": "清淨心。令一切眾生得大菩提。以攝取眾生",
    "T47n1984_001:0491c05": "生彼國土故。故全用論文為今正意。但加懺",
    "T47n1984_001:0491c06": "悔者。為令除滅往生障故。為順佛慈速度生",
    "T47n1984_001:0491c07": "故。當須一心一意滿七七日。乃至七日晝夜",
    "T47n1984_001:0491c08": "六時。禮十方佛及彌陀世尊。若坐若行皆勿",
    "T47n1984_001:0491c09": "散亂。不得如彈指頃念世五欲。及接對外人",
    "T47n1984_001:0491c10": "語論戲笑。亦不得託事延緩放逸睡眠。當於",
    "T47n1984_001:0491c11": "瞬息俯仰繫念不斷。為求往生一心精進。問",
    "T47n1984_001:0491c12": "行法既多。云何一心。答有理有事。一者理一",
    "T47n1984_001:0491c13": "心。謂初入道場。乃至畢竟雖涉眾事。皆是無",
    "T47n1984_001:0491c14": "性不生不滅。法界一相如法界緣。名理一心。",
    "T47n1984_001:0491c15": "二者事一心。謂若禮佛時。不念餘事。但專禮",
    "T47n1984_001:0491c16": "佛。誦經行道亦復如是。是名事一心也。",
    "T47n1984_001:0491c17": "第四燒香散華(行者已淨三業。初入道場時。先當正立思惟。我為眾生。發菩提心。願求淨",
    "T47n1984_001:0491c18": "土故。總禮三寶。廣修供養。三寶受供。必當念我。隨我請求。證知我願。此燒香散華。亦名三業供養。初總禮三",
    "T47n1984_001:0491c19": "寶。未須一一隨方想念。但想己身及十方諸佛。實相理體本無能所。故無能禮所禮。想無能所名法界海。願諸",
    "T47n1984_001:0491c20": "眾生同見此理。名為同入。首者先當唱云)",
    "T47n1984_001:0491c21": "一切恭敬一心敬禮十方法界常住佛。",
    "T47n1984_001:0491c22": "一心敬禮十方法界常住法。",
    "T47n1984_001:0491c23": "一心敬禮十方法界常住僧(唱已各執香爐。[跍*月]跪復云)。",
    "T47n1984_001:0491c24": "是諸眾等各各[跍*月]跪。嚴持香華如法供養。供",
    "T47n1984_001:0491c25": "養十方法界三寶(至此輟唱。各放香爐。手捧散華。廣作供養。想云願此香華遍十方。以",
    "T47n1984_001:0491c26": "為微妙光明臺。諸天音樂天寶香。諸天餚饍天寶衣。不可思議妙法塵。一一塵出一切塵。一一塵出一切法。旋",
    "T47n1984_001:0491c27": "轉無礙互莊嚴。遍至十方三寶前。十方法界三寶前。皆有我身修供養。一一皆悉遍法界。彼彼無雜無障礙。盡",
    "T47n1984_001:0491c28": "未來際作佛事。普熏法界諸眾生。蒙熏皆發菩提心。同入無生證佛智。想已散華。執手爐口發是言)。",
    "T47n1984_001:0492a01": "願此香華雲。遍滿十方界。供養一切佛。尊法",
    "T47n1984_001:0492a02": "諸菩薩。無量聲聞眾。以起光明臺。過於無邊",
    "T47n1984_001:0492a03": "界。無邊佛土中。受用作佛事。普熏諸眾生。皆",
    "T47n1984_001:0492a04": "發菩提心(皆發下一句接和供養下獨唱)。",
    "T47n1984_001:0492a05": "供養已一切恭敬(起已一拜)。",
    "T47n1984_001:0492a06": "第五禮請法(當更添香如前[跍*月]跪。執香爐端意勤重。遍請三寶來入道場。不可輕率延屈至尊。當",
    "T47n1984_001:0492a07": "須三業併切一心奉請。若不爾者虛請無益。各想一一如來隨其方面。領諸眷屬入我道場。如住目前畟塞虛空。不",
    "T47n1984_001:0492a08": "得剎那起於雜念。但初八日迎請。餘時不用。首人唱云)",
    "T47n1984_001:0492a09": "一心奉請。南無本師釋迦牟尼佛(釋迦是我等師。說諸大乘令我",
    "T47n1984_001:0492a10": "修淨土業。故須初請。當各運心感此恩德。如是三請。每一遍請時想云。我三業性如虛空。釋迦如來亦如是。不",
    "T47n1984_001:0492a11": "起真際為眾生。與眾俱來受供養。下共例為三請)。",
    "T47n1984_001:0492a12": "一心奉請。南無過去久遠劫中。定光佛光遠",
    "T47n1984_001:0492a13": "佛龍音佛等五十三佛(五十三佛即法藏比丘未出世前。次第有此諸佛五十",
    "T47n1984_001:0492a14": "四。方是世自在王佛為法藏師。請時應知之想偈同前。但改佛名)。",
    "T47n1984_001:0492a15": "一心奉請。南無過去久滅世自在王佛(世王佛即法藏",
    "T47n1984_001:0492a16": "本師。依彼佛所發四十八願。請時須知之。偈同前。改云自在王佛亦如是。此佛并前五十三佛。出大本無量壽佛經)。",
    "T47n1984_001:0492a17": "一心奉請。南無十方現在不動佛等。盡十方",
    "T47n1984_001:0492a18": "河沙淨土一切諸佛(此十方諸佛。皆出廣長舌相。遍覆大千稱讚極樂。是故須請求",
    "T47n1984_001:0492a19": "護念故。出稱讚淨土經。請時應想。從彼十方來。改偈云。十方諸佛亦如是。餘皆同前)。",
    "T47n1984_001:0492a20": "一心奉請。南無往世七佛。未來賢劫千佛。三",
    "T47n1984_001:0492a21": "世一切諸佛。",
    "T47n1984_001:0492a22": "一心奉請。南無極樂世界阿彌陀佛(彌陀是懺願之主。應想",
    "T47n1984_001:0492a23": "領無邊眷屬。至我道場攝受護念。各各雨淚勤重三請。決定須來正坐道場。餘佛菩薩悉是證明。改偈如前。此",
    "T47n1984_001:0492a24": "最後請者。準普賢懺法應知)。",
    "T47n1984_001:0492a25": "一心奉請。南無大乘四十八願無量壽經。稱",
    "T47n1984_001:0492a26": "讚經等。及彼淨土所有經法。十方一切尊經。",
    "T47n1984_001:0492b01": "十二部真淨法寶(應想二處法寶。一十方法寶。二淨土法寶。想淨土法時。遍想佛菩薩",
    "T47n1984_001:0492b02": "水鳥樂樹皆說妙法。隨我請來顯現道場。令我道場如彼淨土無異。想云。法性如空無所見。二處法寶難思議。",
    "T47n1984_001:0492b03": "我今三業如法請。俱時顯現受供養)。",
    "T47n1984_001:0492b04": "一心奉請。南無文殊師利菩薩。普賢菩薩。無",
    "T47n1984_001:0492b05": "能勝菩薩。不休息菩薩等。一切菩薩摩訶薩",
    "T47n1984_001:0492b06": "(偈同請佛。但改云諸大菩薩亦如是。當請時想文殊普賢等皆在淨土。如願王經說)。",
    "T47n1984_001:0492b07": "一心奉請。南無極樂世界觀世音菩薩摩訶",
    "T47n1984_001:0492b08": "薩(想此菩薩坐蓮華座侍佛左邊。威德光明悉皆無量。偈同前作)。",
    "T47n1984_001:0492b09": "一心奉請。南無極樂世界大勢至菩薩摩訶",
    "T47n1984_001:0492b10": "薩(想此菩薩坐蓮華座侍佛右邊。亦如觀音不異)。",
    "T47n1984_001:0492b11": "一心奉請。南無過去阿僧祇劫法藏比丘菩",
    "T47n1984_001:0492b12": "薩摩訶薩(即彌陀因身。修行四十八願攝化眾生。當念此恩德。偈如前說)。",
    "T47n1984_001:0492b13": "一心奉請。南無極樂世界新發道意。無生不",
    "T47n1984_001:0492b14": "退一生補處諸大菩薩摩訶薩(經云不退及一生補處諸大菩薩。請",
    "T47n1984_001:0492b15": "時應如是想。偈如前)。",
    "T47n1984_001:0492b16": "一心奉請。南無此土舍利弗等。一切聲聞緣",
    "T47n1984_001:0492b17": "覺得道賢聖僧(想遍法界請賢聖僧)。",
    "T47n1984_001:0492b18": "一心奉請。此土梵釋四王一切天眾。摩羅天",
    "T47n1984_001:0492b19": "主。龍鬼諸王。閻羅五道主善罰惡守護正法",
    "T47n1984_001:0492b20": "護伽藍神。一切賢聖(例皆三請來此守護惟除禮拜應知)。",
    "T47n1984_001:0492b21": "上所奉請彌陀世尊。觀世音菩薩。大勢至菩",
    "T47n1984_001:0492b22": "薩。清淨海眾一切賢聖。唯願不捨大慈大悲。",
    "T47n1984_001:0492b23": "他心道眼無礙見聞身通自在。降來道場安",
    "T47n1984_001:0492b24": "住法座。光明遍照攝取我等。哀憐覆護令得",
    "T47n1984_001:0492b25": "成就菩提願行。釋迦文佛。定光佛等。世自在",
    "T47n1984_001:0492b26": "王佛。十方三世一切正覺。及文殊師利菩薩。",
    "T47n1984_001:0492b27": "普賢菩薩。三乘聖眾。唯願悉來慈悲攝護。諸",
    "T47n1984_001:0492b28": "天魔梵龍鬼等眾。護法諸神一切賢聖。悉到",
    "T47n1984_001:0492c01": "道場安慰堅守同成淨行(三說)。",
    "T47n1984_001:0492c02": "第六讚歎法(當起立恭敬合掌。想此身正對彌陀及一一佛前說偈讚願云)",
    "T47n1984_001:0492c03": "　色如閻浮金　　面逾淨滿月",
    "T47n1984_001:0492c04": "　身光智慧明　　所照無邊際",
    "T47n1984_001:0492c05": "　降伏魔冤眾　　善化諸人天",
    "T47n1984_001:0492c06": "　乘彼八正船　　能度難度者",
    "T47n1984_001:0492c07": "　聞名得不退　　是故歸命禮",
    "T47n1984_001:0492c08": "以此歎佛功德。修行大乘無上善根。奉福上",
    "T47n1984_001:0492c09": "界天龍八部大梵天王三十三天。閻羅五道",
    "T47n1984_001:0492c10": "六齋八王。行病鬼王各及眷屬。此土神祇僧",
    "T47n1984_001:0492c11": "伽藍內護正法者。又為國王帝主土境萬民。",
    "T47n1984_001:0492c12": "師僧父母善惡知識。造寺檀越十方信施。廣",
    "T47n1984_001:0492c13": "及法界眾生。願藉此善根平等熏修。功德智",
    "T47n1984_001:0492c14": "慧二種莊嚴。臨命終時俱生樂國。",
    "T47n1984_001:0492c15": "第七禮佛法(讚歎竟。應禮諸佛。當禮佛時。須想一切諸佛是我慈父。能令我生諸佛淨土故)",
    "T47n1984_001:0492c16": "一心敬禮。本師釋迦牟尼佛(唱竟一禮。想云。能禮所禮性空寂。感應",
    "T47n1984_001:0492c17": "道交難思議。我此道場如帝珠。釋迦如來影現中。我身影現釋迦前。頭面接足歸命禮。下去同用)。",
    "T47n1984_001:0492c18": "一心敬禮。過去久遠劫中。定光佛光遠佛龍",
    "T47n1984_001:0492c19": "音佛等五十三佛(五十三佛如禮請中說。當想此身如幻如化。自見對彼佛前作禮。偈同",
    "T47n1984_001:0492c20": "上。但改云五十三佛影現中。我身影現諸佛前。下去倣此)。",
    "T47n1984_001:0492c21": "一心敬禮。過去久滅世自在王佛(法藏本師應知)。",
    "T47n1984_001:0492c22": "一心敬禮。東方不動佛等。盡東方河沙淨土",
    "T47n1984_001:0492c23": "一切諸佛(此下十方佛皆出廣長舌相。稱讚極樂。當想此身對河沙淨土佛前)。",
    "T47n1984_001:0492c24": "一心敬禮。東南方最上廣大雲雷音王佛等。",
    "T47n1984_001:0492c25": "盡東南方河沙淨土一切諸佛。",
    "T47n1984_001:0492c26": "一心敬禮。南方日月光佛等。盡南方河沙淨",
    "T47n1984_001:0492c27": "土一切諸佛。",
    "T47n1984_001:0492c28": "一心敬禮。西南方最上日光名稱功德佛等。",
    "T47n1984_001:0493a01": "盡西南方河沙淨土一切諸佛。",
    "T47n1984_001:0493a02": "一心敬禮。西方放光佛等。盡西方河沙淨土",
    "T47n1984_001:0493a03": "一切諸佛。",
    "T47n1984_001:0493a04": "一心敬禮。西北方無量功德火王光明佛等。",
    "T47n1984_001:0493a05": "盡西北方河沙淨土一切諸佛。",
    "T47n1984_001:0493a06": "一心敬禮。北方無量光嚴通達覺慧佛等盡。",
    "T47n1984_001:0493a07": "北方河沙淨土一切諸佛。",
    "T47n1984_001:0493a08": "一心敬禮。東北方無數百千俱胝廣慧佛等。",
    "T47n1984_001:0493a09": "盡東北方河沙淨土一切諸佛。",
    "T47n1984_001:0493a10": "一心敬禮。上方梵音佛等。盡上方河沙淨土",
    "T47n1984_001:0493a11": "一切諸佛。",
    "T47n1984_001:0493a12": "一心敬禮。下方示現一切妙法正理常放火",
    "T47n1984_001:0493a13": "王勝德光明佛等。下方河沙淨土一切諸佛。",
    "T47n1984_001:0493a14": "一心敬禮。往古來今三世諸佛。七佛世尊。賢",
    "T47n1984_001:0493a15": "劫千佛。",
    "T47n1984_001:0493a16": "一心敬禮。極樂世界阿彌陀佛(應三禮。但改偈云。為求往生接足禮)。",
    "T47n1984_001:0493a17": "一心敬禮。極樂世界佛菩薩等所說經法。乃",
    "T47n1984_001:0493a18": "至水鳥樂樹一切法音清淨法藏(想彼淨土法寶顯現道場。偈",
    "T47n1984_001:0493a19": "云。真空法性如虛空。常住法寶難思議。我身影現法寶前。一一皆悉歸命禮)。",
    "T47n1984_001:0493a20": "一心敬禮。大乘四十八願無量壽經稱讚經",
    "T47n1984_001:0493a21": "等。十方一切尊經十二部真淨法藏(此土法寶。偈如前)。",
    "T47n1984_001:0493a22": "一心敬禮。極樂世界觀世音菩薩摩訶薩(想此菩薩",
    "T47n1984_001:0493a23": "侍彌陀左邊。坐蓮華座。偈同禮佛。但改菩薩為異)。",
    "T47n1984_001:0493a24": "一心敬禮。極樂世界大勢至菩薩摩訶薩(想侍佛右",
    "T47n1984_001:0493a25": "邊。如觀音不異)。",
    "T47n1984_001:0493a26": "一心敬禮。過去阿僧祇劫法藏比丘菩薩摩",
    "T47n1984_001:0493a27": "訶薩。",
    "T47n1984_001:0493a28": "一心敬禮。極樂世界一生補處諸大菩薩摩",
    "T47n1984_001:0493a29": "訶薩。",
    "T47n1984_001:0493b01": "一心敬禮。極樂世界無生不退諸大菩薩摩",
    "T47n1984_001:0493b02": "訶薩。",
    "T47n1984_001:0493b03": "一心敬禮。極樂世界新發道意菩薩。及十方",
    "T47n1984_001:0493b04": "來生淨土一切菩薩摩訶薩。",
    "T47n1984_001:0493b05": "一心敬禮。文殊師利菩薩。普賢菩薩。彌勒",
    "T47n1984_001:0493b06": "菩薩。常精進菩薩等。盡十方一切諸大菩薩",
    "T47n1984_001:0493b07": "摩訶薩。",
    "T47n1984_001:0493b08": "一心敬禮。大智舍利弗。阿難持法者。諸大聲",
    "T47n1984_001:0493b09": "聞緣覺。一切得道賢聖僧。",
    "T47n1984_001:0493b10": "第八懺願法(總有五法。今舉初後。故云懺願)",
    "T47n1984_001:0493b11": "一明懺悔法(悔有事理。應須並運。事則竭其三業。不惜身命流血雨淚。披露罪根不敢覆諱。理",
    "T47n1984_001:0493b12": "則觀罪實相。能懺所懺皆悉寂滅。如餘文廣說。知事理已。當須等心普為一切懺悔。想云我及眾生。無始常為三",
    "T47n1984_001:0493b13": "業六根重罪所障。不見諸佛不知出要。但順生死不知妙理。我今雖知。猶與一切眾生同為一切重罪所障。今對",
    "T47n1984_001:0493b14": "彌陀十方佛前。普為眾生歸命懺悔。唯願加護令障消滅。想已唱云)",
    "T47n1984_001:0493b15": "普為法界一切眾生。悉願斷除三障。至誠懺",
    "T47n1984_001:0493b16": "悔(唱已一禮。各執香爐。先運逆順十心。始則背真逐妄。名順十心。今則背妄向真。名逆十心。有事有理應細",
    "T47n1984_001:0493b17": "思之。從初至撥無因果是順。故於今日深信。下去是逆。至正陳懺悔時。亦須扶此逆順之意。想云。我與眾生無",
    "T47n1984_001:0493b18": "始來。今由愛見故內計我人一。外加惡友二。不隨喜他一毫之善三。唯遍三業廣造眾罪四。事雖不廣惡心遍布",
    "T47n1984_001:0493b19": "五。晝夜相續無有間斷六。覆諱過失不欲人知七。不畏惡道八。無慚無愧九。撥無因果十。故於今日深信因果",
    "T47n1984_001:0493b20": "一。生重慚愧二。生大怖畏三。發露懺悔四。斷相續心發菩提心斷惡修善六。勤策三業翻昔重過七。隨喜凡聖",
    "T47n1984_001:0493b21": "一毫之善八。念十方佛有大福慧。能救拔我及諸眾生從二死海置三德岸九。從無始來不知諸法本性空寂。廣造",
    "T47n1984_001:0493b22": "眾惡。今知空寂。為求菩提。為眾生故。廣修諸善遍斷眾惡十。唯願十方諸佛。彌陀世尊。慈悲攝受聽我懺悔)。",
    "T47n1984_001:0493b23": "我比丘(某甲)至心懺悔。十方諸佛。真實見知。",
    "T47n1984_001:0493b24": "我及眾生。本性清淨諸佛住處。名常寂光遍",
    "T47n1984_001:0493b25": "在剎那。及一切法。而我不了。妄計我人。於平",
    "T47n1984_001:0493b26": "等法中。而起分別。於清淨心中。而生染著。以",
    "T47n1984_001:0493b27": "是顛倒。五欲因緣。生死循環。經歷三界。坐此",
    "T47n1984_001:0493c01": "相續。不念出期。而復於中。造極惡業。四重五",
    "T47n1984_001:0493c02": "逆。及一闡提。非毀大乘。謗破三寶。謗無諸",
    "T47n1984_001:0493c03": "佛。斷學般若。用十方僧物。用佛塔物。污梵行",
    "T47n1984_001:0493c04": "人。習近惡法。於破戒者。更相讚護。三乘道",
    "T47n1984_001:0493c05": "人。種種毀罵。內覆過失。外現威儀。常以五",
    "T47n1984_001:0493c06": "邪。招納四事。不淨說法。非律教人。因佛出",
    "T47n1984_001:0493c07": "家。反破佛法。違逆師長。如法教誨。恣行貪",
    "T47n1984_001:0493c08": "恚。無慚恥心。以是因緣。諸惡業力。命終當",
    "T47n1984_001:0493c09": "墮阿鼻地獄。猛火熾然。受無量苦。千萬億",
    "T47n1984_001:0493c10": "劫。無解脫期。今始覺知。生大慚愧。生大怖",
    "T47n1984_001:0493c11": "畏。十方世尊。阿彌陀佛。久已於我。生大悲",
    "T47n1984_001:0493c12": "心。無數劫來。為度我故。修菩提道。不惜身",
    "T47n1984_001:0493c13": "命。今已得佛。大悲滿足。真實能為一切救",
    "T47n1984_001:0493c14": "護。我今造惡。必墮三塗。願起哀憐。受我懺",
    "T47n1984_001:0493c15": "悔。重罪得滅。諸惡消除。乃至娑婆生因永",
    "T47n1984_001:0493c16": "盡。諸佛淨土。如願往生。當命終時。悉無障",
    "T47n1984_001:0493c17": "疑(懺悔已。歸命禮阿彌陀佛。及一切三寶。禮已以頭三叩於地。表三處作禮。一謂彌陀世尊。二淨土三寶。",
    "T47n1984_001:0493c18": "三十方三寶。應三說懺悔等文。自看時早晚。若時促略云。第二第三亦如是說。下四悔準此)。",
    "T47n1984_001:0493c19": "二明勸請法(想對十方一切佛前。長跪勸請。請有二義。一從初至轉於無上妙法輪。名請說",
    "T47n1984_001:0493c20": "法。二諸佛下請久住世。意亦在說法。十方諸佛以道眼力。知我勸請。唯願久住轉正法輪。所在生處常能勸請)",
    "T47n1984_001:0493c21": "我比丘(某甲)至心勸請。十方所有世間燈。最初",
    "T47n1984_001:0493c22": "成就菩提者。我今一切皆勸請。轉於無上妙",
    "T47n1984_001:0493c23": "法輪。諸佛若欲示涅槃。我悉至誠而勸請。唯",
    "T47n1984_001:0493c24": "願久住剎塵劫。利樂一切諸眾生(勸請已。歸命禮阿彌陀佛。",
    "T47n1984_001:0493c25": "及一切三寶)。",
    "T47n1984_001:0493c26": "三明隨喜法(十方凡聖一毫之善。我亦隨喜。善根福德能令見者生喜。我隨彼喜)",
    "T47n1984_001:0493c27": "我比丘(某甲)至心隨喜。十方一切諸眾生。二乘",
    "T47n1984_001:0493c28": "有學及無學。一切如來與菩薩。所有功德皆",
    "T47n1984_001:0494a01": "隨喜(隨喜已。歸命禮阿彌陀佛。及一切三寶)。",
    "T47n1984_001:0494a02": "四明迴向法(無始時來。乃至今日一毫之善。迴向三有。故今悔之誓求菩提)",
    "T47n1984_001:0494a03": "我比丘(某甲)至心迴向。所有禮讚供養福請佛",
    "T47n1984_001:0494a04": "住世轉法輪。隨喜懺悔諸善根。迴向眾生及",
    "T47n1984_001:0494a05": "佛道(迴向已。歸命禮阿彌陀佛。及一切三寶)。",
    "T47n1984_001:0494a06": "五明發願法(大體須存滅罪除障。扶四弘誓。隨順菩提。求生淨土。唱時想的對彌陀。餘佛菩",
    "T47n1984_001:0494a07": "薩悉為證明)",
    "T47n1984_001:0494a08": "我比丘(某甲)至心發願。願共修淨行人。三業所",
    "T47n1984_001:0494a09": "生一切諸善。莊嚴淨願。福智現前。願得彌陀",
    "T47n1984_001:0494a10": "世尊。觀音勢至。慈悲攝受。為我現身。放淨光",
    "T47n1984_001:0494a11": "明。照觸我等。諸根寂靜。三障消除。樂修淨",
    "T47n1984_001:0494a12": "行。身心潤澤。念念不失。淨土善根。及於夢",
    "T47n1984_001:0494a13": "中。常見彼國。眾妙莊嚴。慰悅我心。令生精",
    "T47n1984_001:0494a14": "進。願得臨命終時。預知將至。盡除障礙。慧念",
    "T47n1984_001:0494a15": "增明。身無病苦。心不顛倒。面奉彌陀。及諸眷",
    "T47n1984_001:0494a16": "屬。歎喜快樂。於一剎那。即得往生。極樂世",
    "T47n1984_001:0494a17": "界。到已自見生蓮華中。蒙佛授記。得授記已。",
    "T47n1984_001:0494a18": "自在化身。微塵佛剎。隨順眾生。而為利益。能",
    "T47n1984_001:0494a19": "令佛剎塵數眾生。發菩提心。俱時離苦。皆共",
    "T47n1984_001:0494a20": "往生。阿彌陀佛。極樂世界。如是行願。念念現",
    "T47n1984_001:0494a21": "前。盡未來時。相續不斷。身語意業。常作佛",
    "T47n1984_001:0494a22": "事(發願已。歸命禮阿彌陀佛。及一切三寶。發願往生正行。須具足三說。不同前四悔。隨時廣略應知)。",
    "T47n1984_001:0494a23": "第九旋遶誦經法(禮竟。當起各整衣服。定立少願當想三寶賢聖畟塞道場。各坐法坐",
    "T47n1984_001:0494a24": "見身。一一遶旋法座。安詳而轉。然後口稱念云)",
    "T47n1984_001:0494a25": "南無佛　南無法　南無僧　南無釋迦牟尼",
    "T47n1984_001:0494a26": "佛　南無世自在王佛　南無阿彌陀佛　南",
    "T47n1984_001:0494a27": "無觀世音菩薩　南無大勢至菩薩　南無文",
    "T47n1984_001:0494a28": "殊師利菩薩　南無普賢菩薩　南無清淨大",
    "T47n1984_001:0494b01": "海眾菩薩摩訶薩(如是三稱當誦阿彌陀經。或十六觀經。誦畢復三稱前名號。當稱誦時。",
    "T47n1984_001:0494b02": "聲名句文空無所得。猶空鳥跡。豈可取著。身語意三。如影響焰。雖皆不實感應其在。自見其身各旋法座。或多或",
    "T47n1984_001:0494b03": "少。經畢為斯旋已。唱云)",
    "T47n1984_001:0494b04": "自歸於佛。當願眾生。體解大道。發無上心(一拜)。",
    "T47n1984_001:0494b05": "自歸於法。當願眾生。深入經藏。智慧如海(一拜)。",
    "T47n1984_001:0494b06": "自歸於僧。當願眾生。統理大眾。一切無礙。",
    "T47n1984_001:0494b07": "和南聖眾(一拜。首者跪唱云)。",
    "T47n1984_001:0494b08": "白眾等聽說。經中如來偈。何不力為善。念道",
    "T47n1984_001:0494b09": "之自然。宜各勤精進。努力自求之。必得超絕",
    "T47n1984_001:0494b10": "去。往生安養國。橫截五惡道。惡趣自然閉。升",
    "T47n1984_001:0494b11": "道無窮極。易往而無人。何不棄世事。勤行求",
    "T47n1984_001:0494b12": "道德。各得及長生。壽樂無窮極。",
    "T47n1984_001:0494b13": "第十坐禪法",
    "T47n1984_001:0494b14": "如上事畢。當於一處繩床西向。易觀想故。表",
    "T47n1984_001:0494b15": "正向故。跏趺端坐。項脊相對不昂。不傴。調和",
    "T47n1984_001:0494b16": "氣息定住其心。然所修觀門。經論甚多。初心",
    "T47n1984_001:0494b17": "凡夫那曾遍習。今從要易想略示二種。於二",
    "T47n1984_001:0494b18": "種中仍逐所宜。未必併用。其有於餘觀想。熟",
    "T47n1984_001:0494b19": "者任便。但得不離淨土法門皆應修習。所言",
    "T47n1984_001:0494b20": "二種。一者扶普觀意。坐已自想即時所修計",
    "T47n1984_001:0494b21": "功合生極樂世界。當便起心生於彼想於蓮",
    "T47n1984_001:0494b22": "華中結跏趺坐。作蓮華合想。作華開想。當華",
    "T47n1984_001:0494b23": "開時有五百色光來照身想。作眼目開想。見",
    "T47n1984_001:0494b24": "佛菩薩及國土想。即於佛前坐聽妙法。及聞",
    "T47n1984_001:0494b25": "一切音聲。皆說所樂聞法。所聞要與十二部",
    "T47n1984_001:0494b26": "經合。作此想時。大須堅固令心不散。心想明",
    "T47n1984_001:0494b27": "了如眼所見。經久乃起。二者直想阿彌陀佛。",
    "T47n1984_001:0494b28": "丈六金軀坐於華上。專繫眉間白毫一相。其",
    "T47n1984_001:0494b29": "毫長一丈五尺。周圍五寸外有八稜。其毫中",
    "T47n1984_001:0494c01": "空右旋宛轉在眉中間。瑩淨明徹不可具說。",
    "T47n1984_001:0494c02": "顯映金顏分齊分明。作此想時。停心注想堅",
    "T47n1984_001:0494c03": "固勿移。然復應觀想念所見。若成未成皆想",
    "T47n1984_001:0494c04": "念。因緣無實性相所有皆空。一如鏡中面像。",
    "T47n1984_001:0494c05": "如水現月影。如夢如幻。雖空而亦可見。二皆",
    "T47n1984_001:0494c06": "心性所現所有者。即是自心。心不自知心。心",
    "T47n1984_001:0494c07": "不自見心。心有想即癡。無想即泥洹。心有心",
    "T47n1984_001:0494c08": "無皆名有想。盡名為癡。不見法性。三因緣生",
    "T47n1984_001:0494c09": "法即空假中。不一不異非縱非橫。不可思議",
    "T47n1984_001:0494c10": "心想寂靜。則能成就念佛三昧。久而乃起(廣如別說)",
    "T47n1984_001:0494c11": "問念佛三昧久習方成。十日七日修懺之者。",
    "T47n1984_001:0494c12": "云何卒學。答緣有生熟。習有久近。若過去曾",
    "T47n1984_001:0494c13": "習。及今生預修。至行懺時薄修即得。若宿未",
    "T47n1984_001:0494c14": "經懷。近懺方學。此必難成。然雖不成。亦須依",
    "T47n1984_001:0494c15": "此繫心為坐禪。觀境經云。若成不成。皆滅無",
    "T47n1984_001:0494c16": "量生死之罪生諸佛前。又云。但聞白毫名字",
    "T47n1984_001:0494c17": "滅無量罪。何況繫念。凡欲修者。勿生疑怖自",
    "T47n1984_001:0494c18": "謂無分。彼佛有宿願力。令修此三昧者皆得",
    "T47n1984_001:0494c19": "成就般舟。依三力成就。一佛威力。二三昧力。",
    "T47n1984_001:0494c20": "三己功德力。觀經但聞無量壽佛二菩薩名。",
    "T47n1984_001:0494c21": "能滅無量生死之罪。況憶念者乎。若有樂修",
    "T47n1984_001:0494c22": "餘觀。當自隨情。坐已即起隨意佛事。或要修",
    "T47n1984_001:0494c23": "觀更坐無妨。若不慣習坐。乃行道稱念亦得。",
    "T47n1984_001:0494c24": "於夜夢中見彌陀佛。具如經說。",
    "T47n1984_001:0494c25": "往生淨土懺願儀"
}