{
    "T24n1485_001:1010b02": "No. 1485",
    "T24n1485_001:1010b03": "菩薩瓔珞本業經卷上",
    "T24n1485_001:1010b05": "姚秦涼州沙門竺佛念譯",
    "T24n1485_001:1010b06": "1 集眾品集眾品第一",
    "T24n1485_001:1010b07": "如是我聞：一時佛重遊於洴沙王國道場樹",
    "T24n1485_001:1010b08": "下成正覺處，復坐如故。昔始得佛，光影甚明，",
    "T24n1485_001:1010b09": "今復放四十二光，光光皆有百萬阿僧祇功",
    "T24n1485_001:1010b10": "德光為瓔珞，嚴好佛身彌滿法界，湛若虛空",
    "T24n1485_001:1010b11": "凝神照寂，樂常住性窮化體神。大用無方",
    "T24n1485_001:1010b12": "法王法主，於一切眾生而作父母，自然百千",
    "T24n1485_001:1010b13": "寶蓮華師子之座，古昔諸佛所坐皆爾，道德",
    "T24n1485_001:1010b14": "威儀相好如一，身意清淨福行普具。光明",
    "T24n1485_001:1010b15": "所徹金剛寶藏，出化無極照人剎土，去來現",
    "T24n1485_001:1010b16": "在無復障礙，化及一切度法與人三世悉等，",
    "T24n1485_001:1010b17": "圓明獨達一切佛等。",
    "T24n1485_001:1010b18": "爾時大會菩薩盡一生補處，神通妙達周遍",
    "T24n1485_001:1010b19": "十方，法身無極導利眾生，開佛法藏示現佛",
    "T24n1485_001:1010b20": "性妙果，寂滅無為要教都入人根。以宿命智",
    "T24n1485_001:1010b21": "訓化，以漸心入無際，解內外要始終無極，",
    "T24n1485_001:1010b22": "等諸佛土無所分別。以大悲口讚揚佛名不",
    "T24n1485_001:1010b23": "可勝極，六道之事靡不貫達，所化之處至皆",
    "T24n1485_001:1010b24": "歎言：「佛念吾等建立大志，乃悉現我諸佛世",
    "T24n1485_001:1010b25": "界所有好惡殊勝之土。佛所遊居闡隆導化，",
    "T24n1485_001:1010b26": "光明神足，教誨我等開示我意。佛本業瓔珞",
    "T24n1485_001:1010b27": "十住、十行、十向、十地、無垢地、妙覺地，為我說",
    "T24n1485_001:1010b28": "要，斷我瑕疵及諸疑妄，悉為我現佛土、佛身、",
    "T24n1485_001:1010b29": "佛神、佛力、佛定。無量變化、四等無畏、無罪三",
    "T24n1485_001:1010c01": "業、三六不共，一切功德無上道法眾事敷教，",
    "T24n1485_001:1010c02": "流入十方一切國土。」東去無極有香林剎，佛",
    "T24n1485_001:1010c03": "名入精進，菩薩字敬首。南去無極有樂林剎，",
    "T24n1485_001:1010c04": "佛名不捨樂，菩薩字覺首。西去無極有花林",
    "T24n1485_001:1010c05": "剎，佛名習精進，菩薩字寶首。北去無極有",
    "T24n1485_001:1010c06": "道林剎，佛名行精進，菩薩字慧首。東北無",
    "T24n1485_001:1010c07": "極有青蓮剎，佛名悲精進，菩薩字德首。東",
    "T24n1485_001:1010c08": "南無極有金林剎，佛名盡精進，菩薩字目首。",
    "T24n1485_001:1010c09": "西南無極有寶林剎，佛名上精進，菩薩字明",
    "T24n1485_001:1010c10": "首。西北無極有金剛剎，佛名一乘度，菩薩",
    "T24n1485_001:1010c11": "字法首。下方無極有水精剎，佛名大精進，",
    "T24n1485_001:1010c12": "菩薩字智首。上方無極有欲林剎，佛名至精",
    "T24n1485_001:1010c13": "進，菩薩字賢首。如是一切法光流入靡不周",
    "T24n1485_001:1010c14": "遍。爾時牟尼佛歎十方諸菩薩等，皆彼國",
    "T24n1485_001:1010c15": "第一，各與無數上人俱來入此大會。頂禮佛",
    "T24n1485_001:1010c16": "足，坐千寶蓮華座。時彼土眾中第一菩薩，名",
    "T24n1485_001:1010c17": "曰敬首，以佛聖力歎言：「快集此會，觀其所止",
    "T24n1485_001:1010c18": "佛國清淨，至於法服、如來德式、修行妙善，四",
    "T24n1485_001:1010c19": "十二賢聖之因，演說經法得佛變通，隨剎清",
    "T24n1485_001:1010c20": "濁度人無極，分流道化靡不周匝。於是他",
    "T24n1485_001:1010c21": "方佛國亦說瓔珞本業無二無別，所開道法",
    "T24n1485_001:1010c22": "與今釋迦所說無異。」是時敬首菩薩入十方",
    "T24n1485_001:1010c23": "剎諸佛神力大師子吼，發問一切佛一切菩",
    "T24n1485_001:1010c24": "薩無量大寶藏海金剛瓔珞法門。",
    "T24n1485_001:1010c25": "爾時釋迦牟尼佛初至樹下，觀視十方法界",
    "T24n1485_001:1010c26": "眾生根緣現故，放大光明悉照佛界，上至四",
    "T24n1485_001:1010c27": "空一時來下入法會中。十八天、六天、四天皆",
    "T24n1485_001:1010c28": "悉集會。無量國土，其一國者，一須彌山、日",
    "T24n1485_001:1010c29": "月圍繞照四天下，東弗于逮、南閻浮提、西句",
    "T24n1485_001:1011a01": "耶尼、北欝單越。大海鐵垣，圍繞國界，上有二",
    "T24n1485_001:1011a02": "十八天，如此者為一小國。周匝十方，合有",
    "T24n1485_001:1011a03": "百億國土。是時佛光悉現其中。及四天王、",
    "T24n1485_001:1011a04": "忉利天、焰天、兜術天、不憍樂天、化應聲天、",
    "T24n1485_001:1011a05": "梵天、梵眾天、梵輔天、大梵天、水行天、水微天、",
    "T24n1485_001:1011a06": "水無量天、水音天、約淨天、無相天、遍淨天、淨",
    "T24n1485_001:1011a07": "光明天、守妙天、微妙天、極妙天、福果天、果勝天、",
    "T24n1485_001:1011a08": "大靜天、空住天、識住天、無所有住天、非想非",
    "T24n1485_001:1011a09": "無想住天，如是諸天皆有大池水，蓮華中生，",
    "T24n1485_001:1011a10": "故名水天。四非色眾生皆以化生。下至五輪",
    "T24n1485_001:1011a11": "際。是為一佛剎，名為大忍法界。釋迦文佛分",
    "T24n1485_001:1011a12": "身百億悉遍其中，為彼國說賢聖本業瓔珞",
    "T24n1485_001:1011a13": "之行。時諸大眾天人，視彼小國佛及菩薩若",
    "T24n1485_001:1011a14": "近相見，皆來集此金剛寂滅道場樹會。",
    "T24n1485_001:1011a15": "2 賢聖名字品菩薩瓔珞本業經賢聖名字品第二",
    "T24n1485_001:1011a16": "爾時他方敬首菩薩，以佛神力故，復以大",
    "T24n1485_001:1011a17": "眾皆是龍王、師子王、二十八天王，眾皆大根",
    "T24n1485_001:1011a18": "大行，受佛神通力故發小問，問佛：「大師！本",
    "T24n1485_001:1011a19": "何修行成佛聖道，身口意淨金剛不壞，一",
    "T24n1485_001:1011a20": "切眾生不得其過，內性明照常住不滅。過",
    "T24n1485_001:1011a21": "一切菩薩之上，出生端正色相無比，圓極自",
    "T24n1485_001:1011a22": "然無為清淨，二種常身度人無量。現六道中",
    "T24n1485_001:1011a23": "常為釋梵所敬，除闇昧如燭火、明天地如日",
    "T24n1485_001:1011a24": "月、度天人如船師，竪過三界為妙覺尊。欲",
    "T24n1485_001:1011a25": "成斯道當如何行？一切賢聖名字何等？」",
    "T24n1485_001:1011a26": "爾時釋迦牟尼佛，以金剛口告敬首菩薩言：",
    "T24n1485_001:1011a27": "「佛子！諦聽諦聽，善思念之，如法修行。我先天",
    "T24n1485_001:1011a28": "上人中廣開一切菩薩無量行願，是法亦是",
    "T24n1485_001:1011a29": "十方三世諸佛快說，決定了義瓔珞佛所行",
    "T24n1485_001:1011b01": "道。今當為此大眾，十四那由他一切人根，",
    "T24n1485_001:1011b02": "開瓔珞本業。汝心可念，志願高遠，極大悲化，",
    "T24n1485_001:1011b03": "慈及十方一切眾生。」佛言：「佛子！欲成斯道當",
    "T24n1485_001:1011b04": "先正三業、習三寶教、信向因果。然即所問，悉",
    "T24n1485_001:1011b05": "可得入一切佛教，為菩薩者得佛不久。必",
    "T24n1485_001:1011b06": "諦受學四十二賢聖名門決定了義，十方三",
    "T24n1485_001:1011b07": "世一切諸佛皆共同說一而無二。",
    "T24n1485_001:1011b08": "「佛子！所謂留伽度秦言發心住、留諦迦度秦言治地住、",
    "T24n1485_001:1011b09": "留羅伽秦言修行住、留摩阿秦言生貴住、安婆沙秦言方便具足住、",
    "T24n1485_001:1011b10": "毘跋致秦言正心住、阿毘跋致秦言不退住、必叉伽秦言童真住、",
    "T24n1485_001:1011b11": "必阿羅秦言法王子住、留止迦秦言灌頂住、度伽阿秦言歡喜行、度",
    "T24n1485_001:1011b12": "安爾秦言饒益行、度只羅秦言無瞋恨行、度和差秦言無盡行、度利他",
    "T24n1485_001:1011b13": "秦言離癡亂行、度生婆諦秦言善現行、度沙必秦言無著行、度阿訶秦言",
    "T24n1485_001:1011b14": "尊重行、度佛何秦言善法行、度叉一婆秦言真實行、羅諦流",
    "T24n1485_001:1011b15": "沙秦言救護一切眾生迴向、羅曇沙秦言不壞迴向、必白伽秦言等一切佛迴向、法",
    "T24n1485_001:1011b16": "必他秦言至一切處迴向、佛度陀秦言無盡功德藏迴向、羅叉必秦言隨順",
    "T24n1485_001:1011b17": "平等善根迴向、師羅叉伽秦言隨順等觀一切眾生迴向、波訶諦秦言如相迴向、波",
    "T24n1485_001:1011b18": "羅提弗陀秦言無縛解脫迴向、達摩邊伽秦言法界無量迴向、鳩摩羅",
    "T24n1485_001:1011b19": "伽秦言逆流歡喜地、須阿伽一波秦言道琉璃離垢地、須那迦秦言流照明地、",
    "T24n1485_001:1011b20": "須陀洹秦言觀明炎地、斯陀含秦言度障難勝地、阿那含秦言薄流現前地、",
    "T24n1485_001:1011b21": "阿羅漢秦言過三有遠行地、阿尼羅漢秦言變化生不動地、阿那訶秦言慧光",
    "T24n1485_001:1011b22": "妙善地、阿訶羅弗秦言明行足法雲地、摩訶一和沙秦言無相無垢地、",
    "T24n1485_001:1011b23": "娑伽婆伽婆佛陀秦言妙覺者無上地。",
    "T24n1485_001:1011b24": "「佛子！是故名門攝一切功德行，佛及菩薩無",
    "T24n1485_001:1011b25": "不入此名門，一切神通、一切因果、一切境界",
    "T24n1485_001:1011b26": "亦入此名門。佛子！是名門十方諸佛所說道",
    "T24n1485_001:1011b27": "同，不增不減，決定師子吼說。當以誓自誓，受",
    "T24n1485_001:1011b28": "持讀誦解釋義味，願一切眾生同入我法、同",
    "T24n1485_001:1011c01": "我等佛。應如是修學。」",
    "T24n1485_001:1011c02": "佛告敬首菩薩：「佛子！吾今略說名門中一",
    "T24n1485_001:1011c03": "賢名門，所謂初發心住。未上住前有十順名",
    "T24n1485_001:1011c04": "字，菩薩常行十心，所謂信心、念心、精進心、慧",
    "T24n1485_001:1011c05": "心、定心、不退心、迴向心、護心、戒心、願心。佛子！",
    "T24n1485_001:1011c06": "修行是心，若經一劫二劫三劫，乃得入初住",
    "T24n1485_001:1011c07": "位中。住是位中，增修百法明門，所謂十信心。",
    "T24n1485_001:1011c08": "心心有十，故修行百法明門。常發無量有行",
    "T24n1485_001:1011c09": "無行大願，得人習種性中廣行一切願。",
    "T24n1485_001:1011c10": "「發住賢人，　　發廣大願，　　今生至佛，",
    "T24n1485_001:1011c11": "一切願入。　　在我願中，　　無不成就，",
    "T24n1485_001:1011c12": "自致得佛，　　已願為本。　　我今行施，",
    "T24n1485_001:1011c13": "當願眾生，　　捨貪欲意，　　入空道位。",
    "T24n1485_001:1011c14": "法戒常行，　　當願眾生，　　攝行不破，",
    "T24n1485_001:1011c15": "得正解脫。　　六忍常奉，　　當願眾生，",
    "T24n1485_001:1011c16": "得無諍心，　　寂法忍住。　　大精進力，",
    "T24n1485_001:1011c17": "當願眾生，　　常行不住，　　入自覺果。",
    "T24n1485_001:1011c18": "住禪定心，　　當願眾生，　　具足神通，",
    "T24n1485_001:1011c19": "無為自安。　　修正法智，　　當願眾生，",
    "T24n1485_001:1011c20": "入慧海流，　　紹菩薩位。　　行無相願，",
    "T24n1485_001:1011c21": "當願眾生，　　一切願滿，　　流入佛海。",
    "T24n1485_001:1011c22": "大慧方便，　　當願眾生，　　法河無礙，",
    "T24n1485_001:1011c23": "到二諦際。　　大力神通，　　當願眾生，",
    "T24n1485_001:1011c24": "變化在我，　　得無所畏。　　邊際智滿，",
    "T24n1485_001:1011c25": "當願眾生，　　金剛智成，　　登道場果。",
    "T24n1485_001:1011c26": "入無垢地，　　當願眾生，　　坐佛道樹，",
    "T24n1485_001:1011c27": "教化一切。　　我今已覺，　　當願眾生，",
    "T24n1485_001:1011c28": "解相續假，　　滅計斷心。　　覺照法化，",
    "T24n1485_001:1011c29": "當願眾生，　　悟法緣成，　　滅計常心。",
    "T24n1485_001:1012a01": "我得滿體，　　當願眾生，　　悟相待法，",
    "T24n1485_001:1012a02": "滅計我心。　　無緣大悲，　　當願眾生，",
    "T24n1485_001:1012a03": "解假因生，　　滅見盜心。　　第一滅度，",
    "T24n1485_001:1012a04": "當願眾生，　　悟實法緣，　　滅戒盜心。",
    "T24n1485_001:1012a05": "得十力果，　　當願眾生，　　悟二諦照，",
    "T24n1485_001:1012a06": "滅邪見心　　以金剛力，　　當願眾生，",
    "T24n1485_001:1012a07": "悟十二緣，　　滅疑見心。　　獨照無方，",
    "T24n1485_001:1012a08": "當願眾生，　　識法無常，　　滅貪慳心。",
    "T24n1485_001:1012a09": "五眼三達，　　當願眾生，　　修三明覺，",
    "T24n1485_001:1012a10": "滅癡闇心。　　無礙和合，　　當願眾生，",
    "T24n1485_001:1012a11": "紹三寶解，　　滅瞋諍心。　　得大明慧，",
    "T24n1485_001:1012a12": "當願眾生，　　入一切空，　　滅無明藏。",
    "T24n1485_001:1012a13": "三十二相，　　當願眾生，　　相相嚴好，",
    "T24n1485_001:1012a14": "滅依報果。　　得應身用，　　當願眾生，",
    "T24n1485_001:1012a15": "乘大法船，　　入佛法海。　　我因果願，",
    "T24n1485_001:1012a16": "悉已具足，　　一切行願，　　攝在其中。",
    "T24n1485_001:1012a17": "二十四願，　　攝無量行，　　信願始門，",
    "T24n1485_001:1012a18": "終大慧本。　　今於諸佛，　　前受大願，",
    "T24n1485_001:1012a19": "願今已滿，　　修進餘行。　　其中功德，",
    "T24n1485_001:1012a20": "行百千劫，　　我願乃捨，　　入無量界。",
    "T24n1485_001:1012a21": "一切菩薩，　　若入是願，　　無不得入，",
    "T24n1485_001:1012a22": "薩婆若海。",
    "T24n1485_001:1012a23": "「佛子！住是位中發大願已，過外一切凡夫",
    "T24n1485_001:1012a24": "行十信者。今復修行無量功德，所謂十波羅",
    "T24n1485_001:1012a25": "蜜、三空無相無作有無空，空觀成就，即除我、",
    "T24n1485_001:1012a26": "人、主者、眾生，漸捨諸見，常樂我淨、三界繫縛，",
    "T24n1485_001:1012a27": "無明漸破，伏斷一切業習故。厚集一切善法",
    "T24n1485_001:1012a28": "八萬四千般若波羅蜜，一切諸法門攝我心",
    "T24n1485_001:1012a29": "中，念念不去心。",
    "T24n1485_001:1012b01": "「佛子！有十不可悔戒，應受應持。一、不殺人，",
    "T24n1485_001:1012b02": "乃至二十八天諸佛菩薩。二、不盜，乃至草葉。",
    "T24n1485_001:1012b03": "三、不婬，乃至非人。四、不妄語，乃至非人。五、不",
    "T24n1485_001:1012b04": "說出家在家菩薩罪過。六、不沽酒。七、不自讚",
    "T24n1485_001:1012b05": "毀他。八、不慳。九、不瞋，乃至非人。十、不謗三",
    "T24n1485_001:1012b06": "寶。若破十戒，不可悔過，入波羅夷。十劫中一",
    "T24n1485_001:1012b07": "日受罪八萬四千，滅八萬四千生，故不可破。",
    "T24n1485_001:1012b08": "是故佛子！失發心住，乃至二住、三住、十地一",
    "T24n1485_001:1012b09": "切皆失。是故此戒是一切佛、一切菩薩行之",
    "T24n1485_001:1012b10": "根本。若一切佛、一切菩薩，不由此十戒法門",
    "T24n1485_001:1012b11": "得賢聖果者，無有是處。是初住相習種性中",
    "T24n1485_001:1012b12": "第一人，如是下九人法行漸漸增廣，乃至九",
    "T24n1485_001:1012b13": "住、十行、十向、十地、無垢地，亦漸增廣不可思",
    "T24n1485_001:1012b14": "議行。佛子！吾今略說，如海一渧。」",
    "T24n1485_001:1012b15": "3 賢聖學觀品菩薩瓔珞本業經賢聖學觀品第三",
    "T24n1485_001:1012b16": "爾時敬首菩薩白佛言：「云何菩薩學觀名字",
    "T24n1485_001:1012b17": "義相？及心所行法復當云何？」佛言：「佛子！汝之",
    "T24n1485_001:1012b18": "所問，同十方佛土中一切佛皆坐道場時能",
    "T24n1485_001:1012b19": "問者，皆名敬首所問無異。諦聽諦聽，思念正",
    "T24n1485_001:1012b20": "觀，如法修行。佛子！一切諸佛皆說六明焰三",
    "T24n1485_001:1012b21": "三昧門、我亦如是說。六種性者，是一切菩薩",
    "T24n1485_001:1012b22": "功德瓔珞，嚴持菩薩二種法身，菩薩所著百",
    "T24n1485_001:1012b23": "萬阿僧祇功德行為瓔珞。若一切菩薩不入",
    "T24n1485_001:1012b24": "瓔珞功德門得入正位者，無有是處。",
    "T24n1485_001:1012b25": "「佛子！性者，所謂習種性、性種性、道種性、聖種",
    "T24n1485_001:1012b26": "性、等覺性、妙覺性。復名六堅，亦名堅信、亦",
    "T24n1485_001:1012b27": "名堅法、亦名堅修、亦名堅德、亦名堅頂、亦",
    "T24n1485_001:1012b28": "名堅覺。復名六忍，信忍、法忍、修忍、正忍、無垢",
    "T24n1485_001:1012b29": "忍、一切智忍。復名六慧，聞慧、思慧、修慧、無相",
    "T24n1485_001:1012c01": "慧、照寂慧、寂照慧。復名六定，習相定、性定、",
    "T24n1485_001:1012c02": "道慧定、道種慧定、大慧定、正觀定。復名六",
    "T24n1485_001:1012c03": "觀，住觀、行觀、向觀、地觀、無相觀、一切種智觀。",
    "T24n1485_001:1012c04": "佛子！一切菩薩及佛，無不入此六種明觀",
    "T24n1485_001:1012c05": "決定了義實相法門。",
    "T24n1485_001:1012c06": "「佛子！汝先言名字者，所謂銅寶瓔珞菩薩",
    "T24n1485_001:1012c07": "字者，所謂習種性中有十人，其名發心住菩",
    "T24n1485_001:1012c08": "薩、治地菩薩、修行菩薩、生貴菩薩、方便具足菩",
    "T24n1485_001:1012c09": "薩、正心菩薩、不退菩薩、童真菩薩、法王子菩薩、",
    "T24n1485_001:1012c10": "灌頂菩薩。",
    "T24n1485_001:1012c11": "「佛子！銀寶瓔珞菩薩字者，性種性中有十",
    "T24n1485_001:1012c12": "人，其名歡喜菩薩、饒益菩薩、無瞋恨菩薩、無",
    "T24n1485_001:1012c13": "盡菩薩、離癡亂菩薩、善現菩薩、無著菩薩、尊重",
    "T24n1485_001:1012c14": "菩薩、善法菩薩、真實菩薩。",
    "T24n1485_001:1012c15": "「佛子！金寶瓔珞菩薩字者，道種性中有十",
    "T24n1485_001:1012c16": "人，其名救護一切眾生離眾生相菩薩、不壞",
    "T24n1485_001:1012c17": "菩薩、等一切佛菩薩、至一切處菩薩、無盡功德",
    "T24n1485_001:1012c18": "藏菩薩、平等善根菩薩、順觀眾生菩薩、如",
    "T24n1485_001:1012c19": "相菩薩、無縛解脫菩薩、法界無量菩薩。",
    "T24n1485_001:1012c20": "「佛子！琉璃寶瓔珞菩薩字者，聖種性中有",
    "T24n1485_001:1012c21": "十人，其名歡喜菩薩、離垢菩薩、明慧菩薩、焰",
    "T24n1485_001:1012c22": "光菩薩、難勝菩薩、現前菩薩、遠行菩薩、不動菩",
    "T24n1485_001:1012c23": "薩、慧光菩薩、法雲菩薩。",
    "T24n1485_001:1012c24": "「佛子！如是百萬阿僧祇功德瓔珞，嚴持菩薩",
    "T24n1485_001:1012c25": "二種法身，是四十人名為學行，入法流水中",
    "T24n1485_001:1012c26": "以自灌注。",
    "T24n1485_001:1012c27": "「佛子！摩尼寶瓔珞菩薩字者，等覺性中一",
    "T24n1485_001:1012c28": "人，其名金剛慧幢菩薩。住頂寂定，以大願力",
    "T24n1485_001:1012c29": "住壽百劫，修千三昧已入金剛三昧，同一切",
    "T24n1485_001:1013a01": "法性，二諦一諦一合相。復住壽千劫學佛威",
    "T24n1485_001:1013a02": "儀，象王視觀，師子遊步，復修佛無量不可",
    "T24n1485_001:1013a03": "思議神通化導之法。是故一切佛法皆現在",
    "T24n1485_001:1013a04": "前，入佛行處、坐佛道場、超度三魔。復住壽萬",
    "T24n1485_001:1013a05": "劫化現成佛，入大寂定等覺諸佛，二諦界外",
    "T24n1485_001:1013a06": "非有非無、無心無色，因果二習無有遺餘。現",
    "T24n1485_001:1013a07": "同古佛但有應名，現諸色心教化眾生。現同",
    "T24n1485_001:1013a08": "古昔諸佛常行中道，大樂無為而生滅為異，",
    "T24n1485_001:1013a09": "而實非佛，現佛神通常住本境。「佛子！水精瓔",
    "T24n1485_001:1013a10": "珞內外明徹，妙覺常性湛然明淨，名一切",
    "T24n1485_001:1013a11": "智地。常處中道一切法上，超過四魔，非有非",
    "T24n1485_001:1013a12": "無一切相盡，頓解大覺窮化體神，二身常住",
    "T24n1485_001:1013a13": "為化有緣。是故佛子！吾今略說賢聖名字，汝",
    "T24n1485_001:1013a14": "等受持現行化人。",
    "T24n1485_001:1013a15": "「佛子！汝先言云何心所行法者？所謂十心：一、",
    "T24n1485_001:1013a16": "發心住；二、治地心住；三、修行心住；四、生貴心",
    "T24n1485_001:1013a17": "住；五、方便心住；六、正心住；七、不退心住；八、",
    "T24n1485_001:1013a18": "童真心住；九、法王子心住；十、灌頂心住。",
    "T24n1485_001:1013a19": "「復次，即十觀心所觀法者：一、厚集一切善根，",
    "T24n1485_001:1013a20": "所謂四弘誓，未度苦諦令度苦諦、未解集諦",
    "T24n1485_001:1013a21": "令解集諦、未安道諦令安道諦、未得涅槃令",
    "T24n1485_001:1013a22": "得涅槃。",
    "T24n1485_001:1013a23": "「佛子！二、修習無量善行，所謂四念處，觀身、受、",
    "T24n1485_001:1013a24": "心、法。若四皆空，四倒則無。不壞假名，一切法",
    "T24n1485_001:1013a25": "故。皆如幻化者，五陰色識受想行、六大識",
    "T24n1485_001:1013a26": "空、四大一切法，無自相、無他相，如虛空故。",
    "T24n1485_001:1013a27": "「佛子！三、善習佛道法，所謂觀十一切入：四",
    "T24n1485_001:1013a28": "大、四色、空處、識處，皆如實相故。「佛子！四、一切",
    "T24n1485_001:1013a29": "佛前受法而行，所謂八勝處：內實五陰中廣",
    "T24n1485_001:1013b01": "相略相二勝處、外假眾生法中廣相略相二",
    "T24n1485_001:1013b02": "勝處、四大法廣略四勝處。如是觀一切法空，",
    "T24n1485_001:1013b03": "無相故。",
    "T24n1485_001:1013b04": "「佛子！五修諸清白法，所謂八大人覺：少欲、知",
    "T24n1485_001:1013b05": "足、寂靜、精進、正念、正定、正慧、不諍論，順一切",
    "T24n1485_001:1013b06": "法故。",
    "T24n1485_001:1013b07": "「佛子！六為諸佛所護，所謂八解脫觀：聞慧得",
    "T24n1485_001:1013b08": "內假外假二相不可得故，一解脫思慧。內五",
    "T24n1485_001:1013b09": "法外一切法不可得故，二解脫修慧。六觀具",
    "T24n1485_001:1013b10": "足色界五陰空，三解脫、四空、五陰及滅定觀",
    "T24n1485_001:1013b11": "皆不可得故。五解脫如相故。",
    "T24n1485_001:1013b12": "「佛子！七、廣正法，所謂六和敬：三業同戒、同",
    "T24n1485_001:1013b13": "見、同行，同入此法和，畢竟空故、住不退位",
    "T24n1485_001:1013b14": "故。",
    "T24n1485_001:1013b15": "「佛子！八、信喜大法，所謂三空：一切因空故",
    "T24n1485_001:1013b16": "無作，一切果空故無相，因空果空復空故",
    "T24n1485_001:1013b17": "空空。如是法，如虛空故。",
    "T24n1485_001:1013b18": "「佛子！九、心住四等法，所謂化眾生教四諦法，",
    "T24n1485_001:1013b19": "三界非樂為苦，無明習因受生無窮，三空道",
    "T24n1485_001:1013b20": "品無為寂滅。四諦無二，一合相故。",
    "T24n1485_001:1013b21": "「佛子！十、好求佛功德，所謂六念：佛、法、僧、戒、捨、",
    "T24n1485_001:1013b22": "天，得一切佛功德。念念入不幻三昧，常所",
    "T24n1485_001:1013b23": "習現前修故。佛子！吾先忉利天說十觀名，初",
    "T24n1485_001:1013b24": "十住凡夫行。若一切菩薩，無不入此門向薩",
    "T24n1485_001:1013b25": "婆若海。",
    "T24n1485_001:1013b26": "「佛子！十行心者，一、歡喜心行；二、饒益心行；三、",
    "T24n1485_001:1013b27": "無瞋恨心行；四、無盡心行；五、離癡亂心行；六、",
    "T24n1485_001:1013b28": "善現心行；七、無著心行；八、尊重心行；九、善法",
    "T24n1485_001:1013b29": "心行；十、真實心行。",
    "T24n1485_001:1013c01": "「復次即十觀心所觀法者，一、為自得一切種",
    "T24n1485_001:1013c02": "智故。所謂四正法：善法未生方便令生、善",
    "T24n1485_001:1013c03": "法已生方便令增廣、惡法未生方便令不生、",
    "T24n1485_001:1013c04": "惡法已生方便令斷。菩薩爾時為求佛果故。",
    "T24n1485_001:1013c05": "「佛子！二、為得自身有大力故。所謂四如意足：",
    "T24n1485_001:1013c06": "念守境、精進馳求、定撿攝、慧照境。得法",
    "T24n1485_001:1013c07": "無生，自在法故。",
    "T24n1485_001:1013c08": "「佛子！三、願無畏具足故。所謂五根：信、念、精",
    "T24n1485_001:1013c09": "進、定、慧，皆無相故。",
    "T24n1485_001:1013c10": "「佛子！四、求具足三寶故。所謂五分法身：戒除",
    "T24n1485_001:1013c11": "形非，定無心亂，慧悟想虛，解脫無累，無累知",
    "T24n1485_001:1013c12": "見一切眾生無縛。為知見解脫故，諸法虛空",
    "T24n1485_001:1013c13": "無二故。",
    "T24n1485_001:1013c14": "「佛子！五為化一切眾生故。所謂八正道：從",
    "T24n1485_001:1013c15": "師生慧名正知見；得法生思名正思惟；策勵",
    "T24n1485_001:1013c16": "不倦名正精進；出家受道得三道分，名正語、",
    "T24n1485_001:1013c17": "正業、正命；入法性空名正定、正慧。於無生無",
    "T24n1485_001:1013c18": "二觀，一合相故。",
    "T24n1485_001:1013c19": "「佛子！六、得大慈悲故。所謂七觀：擇法、念法、",
    "T24n1485_001:1013c20": "精進法、護法、喜法、定法、慧法，是名觀門，入一相",
    "T24n1485_001:1013c21": "故。「佛子！七、為得四無礙故。所謂五善根：正",
    "T24n1485_001:1013c22": "觀、煗觀、頂觀、忍觀、三界空第一觀，能生十地",
    "T24n1485_001:1013c23": "無相大明慧故、聖人胎未變故、第一空平等",
    "T24n1485_001:1013c24": "故。「佛子！八、入一切佛國中行故。所謂四化",
    "T24n1485_001:1013c25": "法：法辯、議辯、語辯、樂說辯。是四名慧性，照",
    "T24n1485_001:1013c26": "一切法無生，入第一義諦中行故。",
    "T24n1485_001:1013c27": "「佛子！九為於一念中照一切法故。所謂三世",
    "T24n1485_001:1013c28": "十二因緣：過去二，無明、諸行。現在，識、名色、六",
    "T24n1485_001:1013c29": "處、觸、受、愛、取、有。未來，生滅。皆假合會成，",
    "T24n1485_001:1014a01": "性實不可得故。",
    "T24n1485_001:1014a02": "「佛子！十、為自在轉大法輪故。所謂菩薩三寶：",
    "T24n1485_001:1014a03": "菩薩爾時於第一義中道，智為覺寶。一切法",
    "T24n1485_001:1014a04": "無生動與，則用為法寶。常行六道與六道眾",
    "T24n1485_001:1014a05": "生和合，故名僧寶。轉一切眾生，流入佛海",
    "T24n1485_001:1014a06": "故。",
    "T24n1485_001:1014a07": "「佛子！吾於焰天，為諸天說凡夫十行。今於",
    "T24n1485_001:1014a08": "此眾略說法要，汝等受持，一切佛亦同是說。",
    "T24n1485_001:1014a09": "「佛子！十迴向心者，一、救護一切眾生離相迴",
    "T24n1485_001:1014a10": "向心；二、不壞迴向心；三、等一切佛迴向心；",
    "T24n1485_001:1014a11": "四、至一切處迴向心；五、無盡功德藏迴向心；",
    "T24n1485_001:1014a12": "六、隨順平等善根迴向心；七、隨順等觀一切",
    "T24n1485_001:1014a13": "眾生迴向心；八、如相迴向心；九、無縛解脫迴",
    "T24n1485_001:1014a14": "向心；十、法界無量迴向心。",
    "T24n1485_001:1014a15": "「復次十觀心所觀法者，一、二諦正直。所謂",
    "T24n1485_001:1014a16": "學習第一義諦，觀一切法相如，不可得故。以",
    "T24n1485_001:1014a17": "慈悲喜捨教授六天人，剃頭被三寶衣，出",
    "T24n1485_001:1014a18": "家菩薩共一切僧，佛法無二故、第一清淨故。",
    "T24n1485_001:1014a19": "「佛子！二、深第一義智。所謂五神通：是慧性差",
    "T24n1485_001:1014a20": "別用，故天名神心，是以天身通。天眼見三世",
    "T24n1485_001:1014a21": "中一切法，見微細色等。天耳得聞十方聲等。",
    "T24n1485_001:1014a22": "天他心智知一切人心故。天宿命智知三世",
    "T24n1485_001:1014a23": "六道命分故。以無生智見一切法故。",
    "T24n1485_001:1014a24": "「佛子！三、淳至。所謂於無生慧中四不壞淨：於",
    "T24n1485_001:1014a25": "佛、法、僧、戒中信不壞故。",
    "T24n1485_001:1014a26": "「佛子！四、量同佛力。所謂三相：諸法本無假名",
    "T24n1485_001:1014a27": "生，已有還無假名滅，不空有法假名住。是故",
    "T24n1485_001:1014a28": "一切通達空而不二名世諦相空，空一諦相",
    "T24n1485_001:1014a29": "故。",
    "T24n1485_001:1014b01": "「佛子！五、善計量眾生力。所謂五陰：色者，異空",
    "T24n1485_001:1014b02": "色集，成大色分故，色相空。剎那剎那成心故，",
    "T24n1485_001:1014b03": "心相空；受想行識無集無散，一相無相故。",
    "T24n1485_001:1014b04": "「佛子！六、佛教化力。所謂十二入：外六境到",
    "T24n1485_001:1014b05": "內六根，為識所入處，故名為入。其慧觀者，不",
    "T24n1485_001:1014b06": "在內、不在外、不在中間，一切法無自無他故。",
    "T24n1485_001:1014b07": "「佛子！七、趣向無礙智。所謂十八界：六境、六",
    "T24n1485_001:1014b08": "根、六識一合相，一切法亦一合相故。",
    "T24n1485_001:1014b09": "「佛子！八、隨順自然智。所謂因果，善惡名因、苦",
    "T24n1485_001:1014b10": "樂名果。所由為因、所起為果。由起相待，通為",
    "T24n1485_001:1014b11": "因果故。因果二空無生無滅，皆一合相故。",
    "T24n1485_001:1014b12": "「佛子！九、能受佛法僧故。所謂二諦空：因緣集",
    "T24n1485_001:1014b13": "故謂之有，非曰有是有。因緣散故謂之無，非",
    "T24n1485_001:1014b14": "曰有是無。故有無無無，般若解脫無二相故。",
    "T24n1485_001:1014b15": "「佛子！十、以自在慧化一切眾生。所謂中道第",
    "T24n1485_001:1014b16": "一義諦，般若處中而觀達一切法而無二，其",
    "T24n1485_001:1014b17": "觀慧轉轉入聖地，故名相似第一義諦觀，而",
    "T24n1485_001:1014b18": "非真中道第一義諦觀。其正觀者，初地已上",
    "T24n1485_001:1014b19": "有三觀心入一切地。三觀者，從假名入空二",
    "T24n1485_001:1014b20": "諦觀，從空入假名平等觀。是二觀方便道。因",
    "T24n1485_001:1014b21": "是二空觀，得入中道第一義諦觀，雙照二諦",
    "T24n1485_001:1014b22": "心心寂滅，進入初地法流水中，名摩訶薩聖",
    "T24n1485_001:1014b23": "種性。無相法中行於中道而無二故。",
    "T24n1485_001:1014b24": "「佛子！是三十心入一乘信，一乘因法非近行",
    "T24n1485_001:1014b25": "可得，廣行大心三阿僧祇劫行伏道忍方始",
    "T24n1485_001:1014b26": "滿足。",
    "T24n1485_001:1014b27": "「佛子！若退若進者，十住以前一切凡夫法中",
    "T24n1485_001:1014b28": "發三菩提心，有恒河沙眾生學行佛法信想",
    "T24n1485_001:1014b29": "心中行者，是退分善根。諸善男子！若一劫二",
    "T24n1485_001:1014c01": "劫乃至十劫修行十信得入十住，是人爾時",
    "T24n1485_001:1014c02": "從初一住至第六住中，若修第六般若波羅",
    "T24n1485_001:1014c03": "蜜正觀現在前，復值諸佛菩薩知識所護",
    "T24n1485_001:1014c04": "故，出到第七住常住不退。自此七住以前名",
    "T24n1485_001:1014c05": "為退分。",
    "T24n1485_001:1014c06": "「佛子！若不退者，入第六般若修行，於空無我",
    "T24n1485_001:1014c07": "人主者，畢竟無生，必入定位。佛子！若不值善",
    "T24n1485_001:1014c08": "知識者，若一劫二劫乃至十劫退菩提心。如",
    "T24n1485_001:1014c09": "我初會眾中有八萬人退，如淨目天子、法才",
    "T24n1485_001:1014c10": "王子、舍利弗等欲入第七住，其中值惡因緣",
    "T24n1485_001:1014c11": "故，退入凡夫不善惡中，不名習種性人，退入",
    "T24n1485_001:1014c12": "外道。若一劫若十劫乃至千劫，作大邪見及",
    "T24n1485_001:1014c13": "五逆無惡不造，是為退相。佛子！吾先第四",
    "T24n1485_001:1014c14": "天中廣開此凡夫十向法，今在此樹下略說",
    "T24n1485_001:1014c15": "法要，汝諸人等善自受行。",
    "T24n1485_001:1014c16": "「佛子！十地心者，一、四無量心；二、十善心；三、明",
    "T24n1485_001:1014c17": "光心；四、焰慧心；五、大勝心；六、現前心；七、無生",
    "T24n1485_001:1014c18": "心；八、不思議心；九、慧光心；十、受位心。",
    "T24n1485_001:1014c19": "「復次，十觀心所觀法者，一、歡喜地住中道第",
    "T24n1485_001:1014c20": "一義諦慧。所謂二十歡喜心、十無盡願，現",
    "T24n1485_001:1014c21": "法身入十方佛土，作五神通入如幻三昧，現",
    "T24n1485_001:1014c22": "作佛化無量功德，不受三界凡夫時果，常入",
    "T24n1485_001:1014c23": "一乘位一心四諦集苦道滅。二種法身變易",
    "T24n1485_001:1014c24": "受生，三觀現前常修其心入百法明門，所謂",
    "T24n1485_001:1014c25": "十信，一信十故百法明門，十三故煩惱畢竟",
    "T24n1485_001:1014c26": "不受，心心寂滅法流水中，自然流入薩婆若",
    "T24n1485_001:1014c27": "海。",
    "T24n1485_001:1014c28": "「佛子！二、金剛海藏法寶。所謂自行十善、教人",
    "T24n1485_001:1014c29": "行十善，讚歎行十善者、讚歎十善法，現千佛",
    "T24n1485_001:1015a01": "土教化一切眾生，無相達觀皆成就故。",
    "T24n1485_001:1015a02": "「佛子！三、入如幻三昧。所謂十二門禪，初覺、觀、",
    "T24n1485_001:1015a03": "喜、樂、一心五支為因，第六默然心為定體。喜、",
    "T24n1485_001:1015a04": "樂、倚、一心四支為因，第五默然心為定體。樂、",
    "T24n1485_001:1015a05": "護、念、智、一心五支為因，第六默然心為定體。",
    "T24n1485_001:1015a06": "不苦不樂、護、念、一心四支為因，因名方便，第",
    "T24n1485_001:1015a07": "五默然心為定體。禪名支林，定名撿攝。經",
    "T24n1485_001:1015a08": "劫不散，故名為定。四空定同有五支，體用相",
    "T24n1485_001:1015a09": "似故方便道同。支者，想、護、正、觀、一心五支為",
    "T24n1485_001:1015a10": "因，第六默然心為定體。從定生四無量心，名",
    "T24n1485_001:1015a11": "四無量定，聖人現同凡夫法故。以自在力，復",
    "T24n1485_001:1015a12": "過是法入無量定，百千佛土教化一切眾生",
    "T24n1485_001:1015a13": "故。",
    "T24n1485_001:1015a14": "「佛子！四、遍行法寶藏。所謂身受心法、正進、如",
    "T24n1485_001:1015a15": "意足、根、力、八正、七覺，是菩薩大行，現億法身",
    "T24n1485_001:1015a16": "化一切眾生故。",
    "T24n1485_001:1015a17": "「佛子！五、入法界智觀。所謂十六諦，有諦、無諦、",
    "T24n1485_001:1015a18": "中道第一義諦、苦諦、集諦、滅諦、道諦、相諦、差",
    "T24n1485_001:1015a19": "別諦、視成諦、說諦、事諦、生起諦、盡無生諦、入",
    "T24n1485_001:1015a20": "道諦、如來智諦。五明論、一切法，盡在一念心",
    "T24n1485_001:1015a21": "中一時行。現無量身一切佛土，受佛法化",
    "T24n1485_001:1015a22": "故。「佛子！六達有法緣故起智。所謂十十二",
    "T24n1485_001:1015a23": "因緣、十種照：一、我見十二緣；二、心為十二緣；",
    "T24n1485_001:1015a24": "三、無明十二緣；四、相緣由十二緣；五、助成十",
    "T24n1485_001:1015a25": "二緣；六、三業十二緣；七、三世十二緣；八、三",
    "T24n1485_001:1015a26": "苦十二緣；九、性空十二緣；十、縛生十二緣。",
    "T24n1485_001:1015a27": "逆順觀故現無量身，入一切佛土化一切眾",
    "T24n1485_001:1015a28": "生故。",
    "T24n1485_001:1015a29": "「佛子！七盡果報無障無礙智。所謂以三空智",
    "T24n1485_001:1015b01": "觀三界二習，色心果報滅無遺餘，一切行功",
    "T24n1485_001:1015b02": "德功用造作以竟，一切變通所為所作不一",
    "T24n1485_001:1015b03": "不二，無不滿足修行開發。一切功德行功用",
    "T24n1485_001:1015b04": "開發，乃至上地一切功德行已修竟，開發功",
    "T24n1485_001:1015b05": "用亦悉具足。一切行根本已十度為本：施、戒、",
    "T24n1485_001:1015b06": "忍、進、定、慧、願、方便、通力、無相慧。十度行法功",
    "T24n1485_001:1015b07": "用已竟，無為無作法流水中心心寂滅，自然",
    "T24n1485_001:1015b08": "流入薩婆若海故。",
    "T24n1485_001:1015b09": "「佛子！八、不思議無功用觀。所謂無相大慧方",
    "T24n1485_001:1015b10": "便大用，無有色習無明亦盡，百萬劫事無量",
    "T24n1485_001:1015b11": "佛土事已一念心一時行，現如佛形、一切",
    "T24n1485_001:1015b12": "眾生形，一念心中一時行已，無功用故。",
    "T24n1485_001:1015b13": "「佛子！九、入法際智。所謂四十辯才一切功德",
    "T24n1485_001:1015b14": "行皆成就，心習已滅無明亦除，一切佛藏一",
    "T24n1485_001:1015b15": "切變通藏已一心中一時行，無量大千世",
    "T24n1485_001:1015b16": "界中作佛形、作眾生形，教化無量眾生法",
    "T24n1485_001:1015b17": "故。",
    "T24n1485_001:1015b18": "「佛子！十、無礙智觀。所謂無量法雲雨澍及一",
    "T24n1485_001:1015b19": "切眾生，二習無明今已盡滅受大職位，神變",
    "T24n1485_001:1015b20": "無量不可具說，現同如佛無相用故。",
    "T24n1485_001:1015b21": "「佛子！如是一切賢人，同入此門修行成覺。",
    "T24n1485_001:1015b22": "「佛子！吾先第六天說十地導化天人，今故略",
    "T24n1485_001:1015b23": "開，汝等受行。",
    "T24n1485_001:1015b24": "「佛子！第四十一地心者，名入法界心。復次心",
    "T24n1485_001:1015b25": "所行法者，所謂勇伏定入法光三昧。入此",
    "T24n1485_001:1015b26": "定中修行十法：一、學佛不思議變通；二、集菩",
    "T24n1485_001:1015b27": "薩眷屬；三、重修先所行法門；四、順一切佛",
    "T24n1485_001:1015b28": "國問訊一切佛；五、與無明父母別；六、入重玄",
    "T24n1485_001:1015b29": "門；七、現同如佛現一切形相；八、二種法身具",
    "T24n1485_001:1015c01": "足；九、無有二習；十、登中道第一義諦山頂。是",
    "T24n1485_001:1015c02": "故無垢菩薩從發心住來，至此一地，經無量",
    "T24n1485_001:1015c03": "劫修四十心無量功德法門，復從喜地修行",
    "T24n1485_001:1015c04": "二種法身無量功德，經百千劫法藏始滿，入",
    "T24n1485_001:1015c05": "相盡三昧成就一切智位，常行佛行故。佛子！",
    "T24n1485_001:1015c06": "吾先於第三禪中集八禪眾，說一生補處菩",
    "T24n1485_001:1015c07": "薩入佛華三昧定百萬億偈，今以略說一偈",
    "T24n1485_001:1015c08": "之義開眾生心，汝等受持。",
    "T24n1485_001:1015c09": "「佛子！第四十二地名寂滅心妙覺地常住一",
    "T24n1485_001:1015c10": "相，第一無極湛若虛空，一切種智照達無生",
    "T24n1485_001:1015c11": "有諦始終。唯佛窮盡眾生根本有始有終，佛",
    "T24n1485_001:1015c12": "亦照盡乃至一切煩惱、一切眾生果報。佛一",
    "T24n1485_001:1015c13": "心念稱量盡原，一切佛國一切佛因果、一",
    "T24n1485_001:1015c14": "切佛菩薩神變，亦一念一時知住不可思",
    "T24n1485_001:1015c15": "議二諦之外獨在無二。",
    "T24n1485_001:1015c16": "「佛子！吾先在此樹下說法界海時，有八萬無",
    "T24n1485_001:1015c17": "垢菩薩現身得佛故。今為此大眾略開佛果",
    "T24n1485_001:1015c18": "行處，汝應頂受。」",
    "T24n1485_001:1015c19": "敬首菩薩白佛言：「世尊！從初地至後一地，",
    "T24n1485_001:1015c20": "有果報神變二種法身：一、法性身；二、應化法",
    "T24n1485_001:1015c21": "身。為何色相？為何心相？」佛言：",
    "T24n1485_001:1015c22": "「佛子！出世間果者，從初地至佛地，各有二種",
    "T24n1485_001:1015c23": "法身。於第一義諦法流水中，從實性生智故，",
    "T24n1485_001:1015c24": "實智為法身。法名自體，集藏為身。一切眾生",
    "T24n1485_001:1015c25": "善根，感此實智法身故。法身能現應無量法",
    "T24n1485_001:1015c26": "身，所謂一切界國土身、一切眾生身、一切",
    "T24n1485_001:1015c27": "佛身、一切菩薩身，皆悉能現不可思議身；國",
    "T24n1485_001:1015c28": "土亦然。",
    "T24n1485_001:1015c29": "「佛子！土名一切賢聖所居之處。是故一切眾",
    "T24n1485_001:1016a01": "生賢聖，各自居果報之土。若凡夫眾生住五",
    "T24n1485_001:1016a02": "陰中為正報之土，山林大地共有名依報之",
    "T24n1485_001:1016a03": "土。初地聖人亦有二土，一、實智土，前智住後",
    "T24n1485_001:1016a04": "智為土；二、變化淨穢經劫數量應現之土，",
    "T24n1485_001:1016a05": "乃至無垢地土亦如是。一切眾生乃至無垢",
    "T24n1485_001:1016a06": "地，盡非淨土住果報故。唯佛居中道第一法",
    "T24n1485_001:1016a07": "性之土。是故我昔於普光堂上，廣為一切",
    "T24n1485_001:1016a08": "眾生說淨土之門。",
    "T24n1485_001:1016a09": "「佛子！初地一念無相法身智身，成就百萬阿",
    "T24n1485_001:1016a10": "僧祇功德法，雙照二諦心心寂滅法流水中。",
    "T24n1485_001:1016a11": "不可以凡夫心識思量二種法身，何況二地",
    "T24n1485_001:1016a12": "三地乃至妙覺地。但就應化道中，可以初",
    "T24n1485_001:1016a13": "地有百身千身萬身乃至無量身。有縛有解，",
    "T24n1485_001:1016a14": "其法身處心心寂滅法流水中，上不見一切",
    "T24n1485_001:1016a15": "佛法，一切果報可求；下不見無明諸見可斷、",
    "T24n1485_001:1016a16": "眾生可化。但以世諦應化法中，見佛可求、諸",
    "T24n1485_001:1016a17": "見可斷、眾生可化。佛子！亦可得言修三堅法",
    "T24n1485_001:1016a18": "入聖人位，但法流水中心心寂滅，自然流入",
    "T24n1485_001:1016a19": "妙覺大海。佛子！乃至三賢十地之名，亦無名",
    "T24n1485_001:1016a20": "無相，但以應化故，古佛道法有十地之名。佛",
    "T24n1485_001:1016a21": "子！汝應受持一切佛法等無有異。",
    "T24n1485_001:1016a22": "「佛子！世間果報者，所謂十住。銅寶瓔珞銅輪",
    "T24n1485_001:1016a23": "王，百福子為眷屬，生一佛土受佛學行，教",
    "T24n1485_001:1016a24": "二天下。銀寶瓔珞銀輪王，五百福子為眷屬，",
    "T24n1485_001:1016a25": "生二佛國中受佛教行，化三天下。金剛寶",
    "T24n1485_001:1016a26": "瓔珞金輪王，千福子為眷屬，入十方佛國中",
    "T24n1485_001:1016a27": "化一切眾生，處四天下。",
    "T24n1485_001:1016a28": "「歡喜地。百寶瓔珞七寶相輪四天王，萬子為",
    "T24n1485_001:1016a29": "眷屬，百法身為百佛國中化十方天下。千",
    "T24n1485_001:1016b01": "寶瓔珞八寶相輪忉利王，二萬子為眷屬。萬",
    "T24n1485_001:1016b02": "寶瓔珞九寶相輪焰天王，眷屬亦然不可稱",
    "T24n1485_001:1016b03": "數。億寶瓔珞十寶相輪兜率陀天王，眷屬亦",
    "T24n1485_001:1016b04": "然不可稱數。天光寶瓔珞十一寶相輪化樂",
    "T24n1485_001:1016b05": "天王，眷屬亦然。摩尼寶光瓔珞十二寶相輪",
    "T24n1485_001:1016b06": "他化天王，眷屬亦然。千色龍寶光慧瓔珞十",
    "T24n1485_001:1016b07": "三寶相輪梵天王，眷屬亦然。梵師子寶光瓔",
    "T24n1485_001:1016b08": "珞大應寶相輪光音天王，眷屬亦然。不可思",
    "T24n1485_001:1016b09": "議寶光瓔珞白雲光寶相輪淨天王，眷屬亦",
    "T24n1485_001:1016b10": "然。百萬神通寶光瓔珞無畏珠寶相輪靜居",
    "T24n1485_001:1016b11": "天王，眷屬亦然。千萬天色寶光瓔珞覺德寶",
    "T24n1485_001:1016b12": "光相輪三界王，一切菩薩為眷屬。無量功德",
    "T24n1485_001:1016b13": "藏寶光瓔珞千福相輪法界王，一生補處菩",
    "T24n1485_001:1016b14": "薩為眷屬。佛子！是上瓔珞相輪，一切佛及菩",
    "T24n1485_001:1016b15": "薩動止俱遊常隨其身，亦化一切眾生，故有",
    "T24n1485_001:1016b16": "如是果報之名數法。佛子！三賢菩薩，伏三界",
    "T24n1485_001:1016b17": "煩惱麁業道、麁相續果，亦不起麁。是見道",
    "T24n1485_001:1016b18": "喜忍伏三道業道。離忍伏人中業道，明忍伏",
    "T24n1485_001:1016b19": "六天業道，焰忍伏諸見業道，勝忍伏疑見業",
    "T24n1485_001:1016b20": "道，現忍伏因業道，無生忍伏果業道，不動忍",
    "T24n1485_001:1016b21": "伏色因業道，光忍伏心因業道，寂滅忍伏心",
    "T24n1485_001:1016b22": "色二習業道，無垢忍伏習果道。習前已除而",
    "T24n1485_001:1016b23": "果不敗亡。是故佛子！三賢名為伏斷喜忍，以",
    "T24n1485_001:1016b24": "上亦伏亦斷。一切煩惱覺忍現時，法界中一",
    "T24n1485_001:1016b25": "切無明頓斷無餘。",
    "T24n1485_001:1016b26": "「佛子！無明者，名不了一切法，迷法界而起三",
    "T24n1485_001:1016b27": "界業果。是故我言從無明藏起十三煩惱，所",
    "T24n1485_001:1016b28": "謂：邪見、我見、常見、斷見、戒盜見、果盜見、疑見",
    "T24n1485_001:1016b29": "七見，見一切處求故說見。從見復起六著心：",
    "T24n1485_001:1016c01": "貪、愛、瞋、癡、欲、慢，於法界中一切時起。",
    "T24n1485_001:1016c02": "「佛子！一切煩惱以十三為本，無明與十三作",
    "T24n1485_001:1016c03": "本，是以就法界中別為三界報。佛子！見、著",
    "T24n1485_001:1016c04": "二業迷法界中一切色欲心，所起報故分，",
    "T24n1485_001:1016c05": "為欲界報。",
    "T24n1485_001:1016c06": "「佛子！見、著二業迷法界中一切色心故，色",
    "T24n1485_001:1016c07": "心所起報分，為色界報。",
    "T24n1485_001:1016c08": "「佛子！見、著二業迷法界中一切定心故，定心",
    "T24n1485_001:1016c09": "所起報分，為無色界報。",
    "T24n1485_001:1016c10": "「是故於一法界中，有三界報。一切有為法，若",
    "T24n1485_001:1016c11": "凡若聖、若見著、若因果法，不出法界。唯佛一",
    "T24n1485_001:1016c12": "人在法界外，然後為復來入法界藏中，為無",
    "T24n1485_001:1016c13": "明眾生示一切善惡道果報差別無量。",
    "T24n1485_001:1016c14": "「佛子！前三賢伏三界無明，而用麁業。何以故？",
    "T24n1485_001:1016c15": "當受生時，善為緣子、愛為潤業，故受未來果，",
    "T24n1485_001:1016c16": "故名息用而不斷愛用。又十一人亦伏法界",
    "T24n1485_001:1016c17": "中三界業果故。初地乃至七地，三界業果俱",
    "T24n1485_001:1016c18": "伏盡無餘，八地乃盡故。從此以上示現作",
    "T24n1485_001:1016c19": "佛，王宮受生、出家得道、轉法輪、滅度，亦現",
    "T24n1485_001:1016c20": "一切佛界，故無子愛三界之報。唯有無明習",
    "T24n1485_001:1016c21": "在，以大願力故變化生。是以我昔天中說生",
    "T24n1485_001:1016c22": "不生義，業生變生。佛子！聖位中二種業：一",
    "T24n1485_001:1016c23": "慧業。無相無生智，心心緣法性而生無照，",
    "T24n1485_001:1016c24": "是名慧業。二功德業。實智出有諦中，有為無",
    "T24n1485_001:1016c25": "漏集百萬阿僧祇功德，故名為功德業。從初",
    "T24n1485_001:1016c26": "聖以上而現受生，以變易故畢故不造新，以",
    "T24n1485_001:1016c27": "願力故住壽百劫千劫變化生一切。」",
    "T24n1485_001:1016c28": "菩薩瓔珞本業經卷上"
}