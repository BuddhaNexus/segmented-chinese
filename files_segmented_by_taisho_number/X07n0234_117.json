{
    "X07n0234_117:0933b15": "大方廣佛華嚴經疏卷第一百一十七(入第七十八經)",
    "X07n0234_117:0933b16": "清涼山沙門　澄觀　述",
    "X07n0234_117:0933b17": "晉水沙門　(淨源)　錄疏注經",
    "X07n0234_117:0933b18": "△二諮問。文二。初自陳發心。",
    "X07n0234_117:0933b19": "爾時善財童子(至)發阿耨多羅三藐三菩提心。",
    "X07n0234_117:0933b20": "△二正問法要三。初標所問。",
    "X07n0234_117:0933b21": "而我未知菩薩云何學菩薩行云何修菩薩道。",
    "X07n0234_117:0933b22": "△二歎慈氏有能答之德。即以此德而為問端。",
    "X07n0234_117:0933b23": "大聖一切如來授尊者記(至)阿耨多羅三藐三菩提。",
    "X07n0234_117:0933b24": "上總。下別。",
    "X07n0234_117:0933c01": "若一生當得無上菩提(至)已能速踐一切智位。",
    "X07n0234_117:0933c02": "別有五十句。皆因圓果滿德。△三結問請說。兼顯",
    "X07n0234_117:0933c03": "問意。",
    "X07n0234_117:0933c04": "大聖菩薩云何學菩薩行(至)如是等事願皆為說。",
    "X07n0234_117:0933c05": "△三稱歎授法二。先稱歎二。初為大眾歎善財。即",
    "X07n0234_117:0933c06": "是難人二。初指人示眾。",
    "X07n0234_117:0933c07": "爾時彌勒菩薩摩訶薩(至)問菩薩行諸功德不。",
    "X07n0234_117:0933c08": "△二正讚其德四。初求友精勤二。初總顯精勤。",
    "X07n0234_117:0933c09": "諸仁者此長者子勇猛精進(至)處處尋求承事請法。",
    "X07n0234_117:0933c10": "△二別示精勤之相。",
    "X07n0234_117:0933c11": "諸仁者此長者子(至)未曾暫起一念疲懈。",
    "X07n0234_117:0933c12": "謂一時之勤。猶未可歎。以其善財自始暨末。一念",
    "X07n0234_117:0933c13": "無懈。故為可稱。言一百一十善知識者。古有多釋。",
    "X07n0234_117:0933c14": "一云理應具有。但文脫漏。賢首釋云。前後諸友。總",
    "X07n0234_117:0933c15": "五十四位。分出德生有德為二。則五十五人各有",
    "X07n0234_117:0933c16": "自分勝進。故有一百一十。若依此解。違此已言。既",
    "X07n0234_117:0933c17": "云經由百一十已方至彌勒。彌勒等三非在一",
    "X07n0234_117:0933c18": "百一十之數。其義明矣。有云百一十。言減數十耳。",
    "X07n0234_117:0933c19": "約實唯有一百八人。謂此前除去徧友。但五十一。",
    "X07n0234_117:0933c20": "各具主伴。成百二人。徧友童子指示眾藝。雖非主",
    "X07n0234_117:0933c21": "友。而是伴友。為一百三。更加無厭足王處空天瞿",
    "X07n0234_117:0933c22": "波處無憂德神摩耶處蓮華法德身眾神及妙華",
    "X07n0234_117:0933c23": "光明神守護法堂善眼羅剎。合前總有一百八人。",
    "X07n0234_117:0933c24": "以空天等相問答故。得在友數。非前主友稱名指",
    "X07n0234_117:0934a01": "示。故非主友。但名伴友。若爾則違下餘城之言。下",
    "X07n0234_117:0934a02": "自釋云。前至童子童女。已經一百一十。今更往後",
    "X07n0234_117:0934a03": "文殊所。故云餘也。謂若以此為百八者。加於慈氏。",
    "X07n0234_117:0934a04": "尚為百九。并後文殊。方成一十。何有餘耶。若通會",
    "X07n0234_117:0934a05": "者。三釋皆得一種。取前更加不動處覺悟菩薩天",
    "X07n0234_117:0934a06": "如來使天。足成一百一十之數。餘義亦成。以彼二",
    "X07n0234_117:0934a07": "聖亦教善財故。得為伴友。其餘己之言。但是譯者",
    "X07n0234_117:0934a08": "之意。晉經中無餘己之言。通取前後。於義無妨。然",
    "X07n0234_117:0934a09": "下復云百一十城。又云過百一十由旬。皆言百一",
    "X07n0234_117:0934a10": "十者。有所表故。謂除佛位。取其證入十地等覺。為",
    "X07n0234_117:0934a11": "百一十。一中具十。是故成其一百一十。亦顯位位",
    "X07n0234_117:0934a12": "十十相融。設有三賢。亦唯具十。若合等覺。屬在十",
    "X07n0234_117:0934a13": "地勝進中攝。則開十信。以為其一。進退行布及與",
    "X07n0234_117:0934a14": "圓融。皆順百一十之言。何必須要剋定前後。△二",
    "X07n0234_117:0934a15": "所乘廣大三。初總難希奇。",
    "X07n0234_117:0934a16": "諸仁者此長者子(至)修諸廣大助道之法。",
    "X07n0234_117:0934a17": "△二別明難遇二。初標舉。",
    "X07n0234_117:0934a18": "如是之人難可得聞難可得見難得親近同居共行。",
    "X07n0234_117:0934a19": "△二徵釋二。初徵。",
    "X07n0234_117:0934a20": "何以故。",
    "X07n0234_117:0934a21": "△二釋。釋意云。非濟深廣故。即開前總中救護眾",
    "X07n0234_117:0934a22": "生。於中又二。初總護一切。",
    "X07n0234_117:0934a23": "此長者子發心救護(至)斷癡惑出生死。",
    "X07n0234_117:0934a24": "△二約類別明。",
    "X07n0234_117:0934b01": "諸仁者此長者子為被四流漂汩者造大法船。",
    "X07n0234_117:0934b02": "汩者流急之貌。",
    "X07n0234_117:0934b03": "為被見泥沒溺者(至)住界城者示諸脫門。",
    "X07n0234_117:0934b04": "言界城者。即十八界。一一根境識中。別別解脫故。",
    "X07n0234_117:0934b05": "在險難者導安隱處(至)界蛇所纏解以聖道。",
    "X07n0234_117:0934b06": "界蛇即地等四界。",
    "X07n0234_117:0934b07": "著於六處空聚落者以智慧光引之令出。",
    "X07n0234_117:0934b08": "六處空聚。癡闇無人。不以智光引之。必為塵賊所",
    "X07n0234_117:0934b09": "劫。",
    "X07n0234_117:0934b10": "住邪濟者令入正濟(至)令其趣入一切智城。",
    "X07n0234_117:0934b11": "△三總結所作。",
    "X07n0234_117:0934b12": "諸仁者此長者子(至)常樂順行未曾違逆。",
    "X07n0234_117:0934b13": "△三具德無缺。",
    "X07n0234_117:0934b14": "諸仁者若有眾生(至)應知展轉倍更難得。",
    "X07n0234_117:0934b15": "有十三句。有一在已。已為希有。況有二三乃至全",
    "X07n0234_117:0934b16": "具。是故經云。展轉難得。又復後後難於前前。故云",
    "X07n0234_117:0934b17": "展轉。△四速證超權。",
    "X07n0234_117:0934b18": "諸仁者餘諸菩薩(至)乃能親近諸佛菩提。",
    "X07n0234_117:0934b19": "此依權修。",
    "X07n0234_117:0934b20": "此長者子於一生內則能淨佛剎則能化眾生。",
    "X07n0234_117:0934b21": "以依實教修行故也。謂以即於凡身。一生亦解行",
    "X07n0234_117:0934b22": "生故。千年之烏。不及朝生之鳳。普賢行位。互融攝",
    "X07n0234_117:0934b23": "故。依實修者。悉皆能爾。胡不勉旃。文有十句。上二",
    "X07n0234_117:0934b24": "句總明具諸位行。",
    "X07n0234_117:0934c01": "則能以智慧深入法界。",
    "X07n0234_117:0934c02": "三入十住。",
    "X07n0234_117:0934c03": "則能成就諸波羅蜜則能增廣一切諸行。",
    "X07n0234_117:0934c04": "四五入十行。",
    "X07n0234_117:0934c05": "則能圓滿一切大願。",
    "X07n0234_117:0934c06": "六入迴向。又上四句。亦皆十地行。又上四義。義含",
    "X07n0234_117:0934c07": "通別。",
    "X07n0234_117:0934c08": "則能超出一切魔業(至)則能具足普賢諸行。",
    "X07n0234_117:0934c09": "此之四句。通諸地位。△二為善財讚菩提心。即是",
    "X07n0234_117:0934c10": "歎法。文二。初結前生後。",
    "X07n0234_117:0934c11": "爾時彌勒菩薩(至)令無量百千眾生發菩提心已。",
    "X07n0234_117:0934c12": "△二正歎四。初標歎發心。",
    "X07n0234_117:0934c13": "告善財言善哉善哉(至)發阿耨多羅三藐三菩提心。",
    "X07n0234_117:0934c14": "△二正明讚歎發心之器。成其利益。",
    "X07n0234_117:0934c15": "善男子汝獲善利(至)已為善友共所攝受。",
    "X07n0234_117:0934c16": "△三廣舉菩提心德釋成二。初徵。",
    "X07n0234_117:0934c17": "何以故。",
    "X07n0234_117:0934c18": "徵意云。所以歎善哉獲善利者何耶。△二釋。意云。",
    "X07n0234_117:0934c19": "大菩提心具眾德故。文有二百二十一句。皆通三",
    "X07n0234_117:0934c20": "種發心。頓具諸位功德。且分為二。初一百一十八",
    "X07n0234_117:0934c21": "句。明菩提心。徧該諸地。後一百三句。明菩提心。頓",
    "X07n0234_117:0934c22": "具諸位功德。又前多明信成就及解行發心。後段",
    "X07n0234_117:0934c23": "多明證位發心。是故經文多云得也。又前段明菩",
    "X07n0234_117:0934c24": "提心殊勝功德。高齊佛果。後段喻菩提心自在功",
    "X07n0234_117:0935a01": "德。廣多無量。今初段中分二。初別明。文通橫豎。橫",
    "X07n0234_117:0935a02": "則一一發心。皆具諸句之德。豎則別配諸位發心。",
    "X07n0234_117:0935a03": "以從菩薩種性。至於究竟。不出三種發心。故光統",
    "X07n0234_117:0935a04": "配十二住。分十二段。初種性住。",
    "X07n0234_117:0935a05": "善男子菩提心者(至)能持一切諸世間故。",
    "X07n0234_117:0935a06": "今初三句。即種性住。故云如種如田亦如大地。皆",
    "X07n0234_117:0935a07": "是種子發生之義。△二明勝解行住中之益。",
    "X07n0234_117:0935a08": "菩提心者猶如淨水(至)能放種種法光明故。",
    "X07n0234_117:0935a09": "△三極喜增上住。",
    "X07n0234_117:0935a10": "菩提心者猶如淨目(至)一切願中得自在故。",
    "X07n0234_117:0935a11": "皆初地中義故。△四戒增上住。",
    "X07n0234_117:0935a12": "菩提心者猶如大海(至)不染一切世間法故。",
    "X07n0234_117:0935a13": "△五增上心住。",
    "X07n0234_117:0935a14": "菩提心者如調慧象(至)能熏法界悉周徧故。",
    "X07n0234_117:0935a15": "△六覺分相應增上慧住。",
    "X07n0234_117:0935a16": "菩提心者如善見藥王(至)菩提心者如毗笈摩藥。",
    "X07n0234_117:0935a17": "毗笈摩者此云普去。",
    "X07n0234_117:0935a18": "能拔一切諸惑箭故(至)能清一切煩惱濁故。",
    "X07n0234_117:0935a19": "△七諸諦相應增上住。",
    "X07n0234_117:0935a20": "菩提心者如如意珠(至)能護一切理心故。",
    "X07n0234_117:0935a21": "△八緣起流轉止息相應增上住。",
    "X07n0234_117:0935a22": "菩提心者猶如利刀(至)能拔一切身見刺故。",
    "X07n0234_117:0935a23": "△九無相有功用住。",
    "X07n0234_117:0935a24": "菩提心者猶如臥具(至)能雨一切妙法雨故。",
    "X07n0234_117:0935b01": "△十無相無功用住。",
    "X07n0234_117:0935b02": "菩提心者猶如命根(至)出生一切覺分寶故。",
    "X07n0234_117:0935b03": "△十一無礙解住。",
    "X07n0234_117:0935b04": "菩提心者如好種性(至)不取聲聞解脫果故。",
    "X07n0234_117:0935b05": "言壽行者。梵本云。則為磁石不吸聲聞解脫果故。",
    "X07n0234_117:0935b06": "△十二最上菩薩住。",
    "X07n0234_117:0935b07": "菩提心者如淨瑠璃(至)能伏煩惱阿修羅故。",
    "X07n0234_117:0935b08": "梵本云。因陀羅網。網取煩惱阿修羅故。",
    "X07n0234_117:0935b09": "菩提心者如婆樓那風。",
    "X07n0234_117:0935b10": "此云迅猛風也。",
    "X07n0234_117:0935b11": "能動一切所應化故(至)一切世間應供養故。",
    "X07n0234_117:0935b12": "其中文義。皆與彼位相應。恐繁不屬。故始於種子。",
    "X07n0234_117:0935b13": "終於惑習。明豎義彰矣。然斷習等推功歸本。由初",
    "X07n0234_117:0935b14": "發心。則橫具諸德。於理明矣。△二總結。",
    "X07n0234_117:0935b15": "善男子菩提心者(至)普能攝取一切智道。",
    "X07n0234_117:0935b16": "即知功成。由於始簣。故初心具於諸德況復初後",
    "X07n0234_117:0935b17": "圓融。△二有一百三句。明菩提心自在功德。於中",
    "X07n0234_117:0935b18": "各有喻合之文。說聽之人所見深遠。故所引喻多",
    "X07n0234_117:0935b19": "非凡境。亦顯不共菩提心故。雖通橫豎。且約豎配。",
    "X07n0234_117:0935b20": "文分五段。初有七句。攝十住德。次有十句。攝十行",
    "X07n0234_117:0935b21": "德。三有九喻。攝十迴向。四六十句。攝十地德。五十",
    "X07n0234_117:0935b22": "七句。攝等覺位。以金剛智。終成無上大菩提故。其",
    "X07n0234_117:0935b23": "間梵語。廣如音義。翻對解釋。今初攝十住德。",
    "X07n0234_117:0935b24": "善男子譬如有人(至)諸覺觀煙不能熏害。",
    "X07n0234_117:0935c01": "覺心自性。離惡覺等。",
    "X07n0234_117:0935c02": "善男子譬如有人(至)一切智樹初無所損。",
    "X07n0234_117:0935c03": "△二攝十行德。",
    "X07n0234_117:0935c04": "善男子譬如帝釋著摩尼冠(至)煩惱龍蛇不能為害。",
    "X07n0234_117:0935c05": "△三攝十迴向德。",
    "X07n0234_117:0935c06": "善男子譬如帝釋著摩尼冠(至)猶如法界性清淨故。",
    "X07n0234_117:0935c07": "△四有六十喻。攝十地德。即分為十。初四攝初地",
    "X07n0234_117:0935c08": "德。",
    "X07n0234_117:0935c09": "善男子譬如有寶(至)一切功德悉於中現。",
    "X07n0234_117:0935c10": "△二有三喻。攝二地德。",
    "X07n0234_117:0935c11": "善男子如有寶珠(至)心王大寶餘無及者。",
    "X07n0234_117:0935c12": "謂持戒頭陀等淨功德故。△三有四喻。攝三地德。",
    "X07n0234_117:0935c13": "善男子譬如有人(至)令其具足智慧清涼。",
    "X07n0234_117:0935c14": "入諸禪定。離惑熱等故。△四有四喻。攝四地德。",
    "X07n0234_117:0935c15": "善男子如須彌山(至)悉得同其一切智色。",
    "X07n0234_117:0935c16": "同一切智燄。得無漏故。",
    "X07n0234_117:0935c17": "善男子譬如波利質多羅樹(至)百千劫熏所不能及。",
    "X07n0234_117:0935c19": "大方廣佛華嚴經疏卷第一百一十七"
}