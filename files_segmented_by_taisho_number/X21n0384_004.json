{
    "X21n0384_004:0718c04": "地藏菩薩本願經卷中科注卷之四",
    "X21n0384_004:0718c05": "古鹽匡菴青蓮苾蒭靈椉父輯",
    "X21n0384_004:0718c06": "△二利益存亡分二初品題。",
    "X21n0384_004:0718c07": "利益存亡品第七",
    "X21n0384_004:0718c08": "△二品文三初地藏正明二大辯助顯三鬼神發",
    "X21n0384_004:0718c09": "心初三初通示眾生善退惡增二正示習惡宜為",
    "X21n0384_004:0718c10": "設福三結顯修善多少自得初又三初法示。",
    "X21n0384_004:0718c11": "爾時。地藏菩薩摩訶薩白佛言。世尊。我觀是閻浮眾",
    "X21n0384_004:0718c12": "生舉心動念。無非是罪。脫獲善利。多退初心。若遇惡",
    "X21n0384_004:0718c13": "緣。念念增益。",
    "X21n0384_004:0718c14": "心念指六識。舉動是功能。由六七二識和合。濁亂",
    "X21n0384_004:0718c15": "八識主人。八識復令前五識。貪聲著色。甞味嗅香。",
    "X21n0384_004:0718c16": "觸身軟滑。處處夤緣。故曰無非是罪。脫獲善利二",
    "X21n0384_004:0718c17": "句。言持心不固。僧護經云。閻浮提人。為性難信。由",
    "X21n0384_004:0718c18": "行善而獲利益。自宜進功無間。乃因獲利。反退初",
    "X21n0384_004:0718c19": "心。故佛說寶雨經云。菩薩見一切有情。受諸苦惱。",
    "X21n0384_004:0718c20": "雖復成就微少善根。暫時非久。是也。若遇惡緣等。",
    "X21n0384_004:0718c21": "謂四大毒器。有穢斯充。六賊狂主。是境皆著。無復",
    "X21n0384_004:0718c22": "逆流之期。唯有循環之勢。淪滯生死。封執有為。諸",
    "X21n0384_004:0718c23": "佛為其斂眉。菩薩於茲泣血。此由執心不定。而致",
    "X21n0384_004:0718c24": "斯惡。故大師云。應知諸身。皆由心造。譬如大地一。",
    "X21n0384_004:0719a01": "能生種種芽。是也(淨度三昧經云。罪福相累。重數分明。後當受罪福之報。一一不",
    "X21n0384_004:0719a02": "失。一念受一身。善念受天上人中身。惡念受三惡道身。百念受百身。千念千身。一日一夜種生死根。後當",
    "X21n0384_004:0719a03": "受八億五十萬襍類之身。百年之中。種後世裁。甚為難數。魂神逐種受形。徧三千大千剎土。體骨皮毛徧",
    "X21n0384_004:0719a04": "大千剎土地。間無空處。又處胎經云。吾從無數劫。往來生死道。捨身復受身。不離胞胎法。純作白狗形。積",
    "X21n0384_004:0719a05": "骨億須彌。何況襍色狗。其數不可量。故賢愚經云。人身難得。遇惡因緣。則便易失。以惡多善少。一日之中。",
    "X21n0384_004:0719a06": "罪念百千。善念無一)。故知人能伏心為道者。其力最多。其奈",
    "X21n0384_004:0719a07": "閻浮眾生。襍慮紛飛。不能固守。善退惡增。是其慣",
    "X21n0384_004:0719a08": "習也歟。△二喻顯。",
    "X21n0384_004:0719a09": "是等輩人。如履泥塗。負於重石。漸困漸重。足步深邃。",
    "X21n0384_004:0719a10": "初喻南洲眾生。善退惡增。如履淖泥之途。常處生",
    "X21n0384_004:0719a11": "死之界。既深且邃。求出應難也。△三事明。",
    "X21n0384_004:0719a12": "若得遇知識。替與減負。或全與負。是知識有大力故。",
    "X21n0384_004:0719a13": "復相扶助。勸令牢脚。若達平地。須省惡路。無再經歷。",
    "X21n0384_004:0719a14": "若得者。含幸不幸二意。謂其人儻有微善。即遇知",
    "X21n0384_004:0719a15": "識。何幸如之。儻無善緣。終不一遇。不幸甚矣。知識",
    "X21n0384_004:0719a16": "有近遠。近指父母眷屬。為作福事者。遠指佛．菩薩",
    "X21n0384_004:0719a17": "等。銷滅其罪者。替。代也。負(防父切。音附)。背荷物也。減負．",
    "X21n0384_004:0719a18": "全負。論作福之功。有半有全。使死者減罪。即減負",
    "X21n0384_004:0719a19": "也。罪若全銷。即全負也。下釋能負意。謂此知識有",
    "X21n0384_004:0719a20": "大力故。增一阿含說。因人五力(信等五力)。佛果十力。準",
    "X21n0384_004:0719a21": "大論。菩薩亦具十力。有是力故。不惟替負。復能扶",
    "X21n0384_004:0719a22": "持相助。勸令堅牢脚跟。儻滑倒泥塗。終難起矣。又",
    "X21n0384_004:0719a23": "復勸其若達平穩之地。應須迴省前履之惡路。無",
    "X21n0384_004:0719a24": "再經過涉歷也。相扶。喻教十善。牢脚。喻持心無退。",
    "X21n0384_004:0719b01": "平路。譬升出人天。省惡。譬念三塗苦。再經。喻莫更",
    "X21n0384_004:0719b02": "重入苦趣也。△二正示習惡宜為設福二初總示。",
    "X21n0384_004:0719b03": "世尊。習惡眾生。從纖毫間。便至無量。",
    "X21n0384_004:0719b04": "此合前舉心動念等文。謂何以舉心動念。乃至遇",
    "X21n0384_004:0719b05": "惡增益耶。以習惡故。惡習。指種子。習惡。指現行。由",
    "X21n0384_004:0719b06": "有惡習種子。故使習惡現行。是以從纖毫而至無",
    "X21n0384_004:0719b07": "量也。占察經云。求心形狀。無一區分而可得者。但",
    "X21n0384_004:0719b08": "以眾生無明癡暗熏習因緣。現妄境界。令心念著。",
    "X21n0384_004:0719b09": "於種種法上。妄生種種法想。謂有．謂無。謂彼．謂此。",
    "X21n0384_004:0719b10": "謂是．謂非。謂好．謂惡。乃至妄生無量無邊法想。故",
    "X21n0384_004:0719b11": "光明玄云。登難墜易。多緣諸惡身故。記云。良以眾",
    "X21n0384_004:0719b12": "生。無始熏習。惡多善少。致令心念。多緣惡身。五乘",
    "X21n0384_004:0719b13": "未駕。先遊四趣。登難墜易。誰曰不然。修觀行人。於",
    "X21n0384_004:0719b14": "十界心。常當循省。不可不知。止觀所以簡非心也。",
    "X21n0384_004:0719b15": "△二別釋二初設福存亡利益二造惡亡人增罪",
    "X21n0384_004:0719b16": "初二初臨終說福二死後造善設福分三初示意。",
    "X21n0384_004:0719b17": "是諸眾生。有如此習。臨命終時。父母眷屬。宜為設福。",
    "X21n0384_004:0719b18": "以資前路。",
    "X21n0384_004:0719b19": "初二句。示修福戒殺意。以眾生有如此惡習故。種",
    "X21n0384_004:0719b20": "現交熏。因果相感。若眷屬不為設福。憑何以資前",
    "X21n0384_004:0719b21": "路乎。無常偈云。常求諸欲境。不行於善事。死王催",
    "X21n0384_004:0719b22": "伺命。親屬徒相守。諸識皆昏昧。行入險城中。將至",
    "X21n0384_004:0719b23": "琰魔王。隨業而受報。勝因生善道。惡業墮泥犁。唯",
    "X21n0384_004:0719b24": "有佛菩提。是真歸仗處。故宜設善福。資前路也。△",
    "X21n0384_004:0719c01": "二設福。",
    "X21n0384_004:0719c02": "或懸旛葢。及然油燈。或轉讀尊經。或供養佛像及諸",
    "X21n0384_004:0719c03": "聖像。乃至念佛．菩薩及辟支佛名字。一名一號。歷臨",
    "X21n0384_004:0719c04": "終人耳根。或聞在本識。",
    "X21n0384_004:0719c05": "此中修福有二栽果。一修事福果。懸旛設葢然燈。",
    "X21n0384_004:0719c06": "一敬三寶果。轉經供像稱名。普廣經云。若四輩男",
    "X21n0384_004:0719c07": "女。若臨終時。若已過命。於其亡日。造作黃旛。懸著",
    "X21n0384_004:0719c08": "剎上。使獲福德。離八難苦。得生十方諸佛淨土。旛",
    "X21n0384_004:0719c09": "葢供養。隨心所願。至成菩提。旛隨風轉。破碎都盡。",
    "X21n0384_004:0719c10": "至成微塵。旛一轉時。轉輪王位。乃至吹塵。小王之",
    "X21n0384_004:0719c11": "位。其報無量。然燈供養。照諸幽冥。苦痛眾生。蒙此",
    "X21n0384_004:0719c12": "光明。得互相見。緣此福德。拔彼眾生。悉得休息(文)。",
    "X21n0384_004:0719c13": "有此福利。故為懸旛．然燈也。供像如前。念佛如後。",
    "X21n0384_004:0719c14": "正法念經。夜摩天王為諸天說偈云。若人心念佛。",
    "X21n0384_004:0719c15": "是名善命人。不離念佛故。是為命中命。念法念僧",
    "X21n0384_004:0719c16": "亦然。使是名號得歷耳根。納在八識。終無毀壞。譬",
    "X21n0384_004:0719c17": "之金剛入腹。經久不爛。要必穿腸而出。故須熏聞",
    "X21n0384_004:0719c18": "佛種。所謂法音經耳。功報彌劫。一歷耳根。永為道",
    "X21n0384_004:0719c19": "種。不其然乎。△三得益。",
    "X21n0384_004:0719c20": "是諸眾生。所造惡業。計其感果。必墮惡趣。緣是眷屬。",
    "X21n0384_004:0719c21": "為臨終人。修此聖因。如是眾罪。悉皆銷滅。",
    "X21n0384_004:0719c22": "此合前文。遇知識與全負也。死者既多習惡。能無",
    "X21n0384_004:0719c23": "業累牽纏。因不爽果。惡必遭殃。若不修聖福之因。",
    "X21n0384_004:0719c24": "何能免將來之果。毗曇論云。趣者。名到。亦名為道。",
    "X21n0384_004:0720a01": "謂彼善惡業因道。能運到生趣處故。亦可依所造",
    "X21n0384_004:0720a02": "之業。趣彼生處。又歸向義。謂所造業。歸向於天及",
    "X21n0384_004:0720a03": "地獄也。如大乘同性經。楞伽王白佛。云何眾生捨",
    "X21n0384_004:0720a04": "此壽命。受彼壽命。捨此故身。受彼新身。佛言。眾生",
    "X21n0384_004:0720a05": "捨此身已。業風力吹。移識將去。自所受業。而受其",
    "X21n0384_004:0720a06": "果。故圭峯大師云。欲驗臨終受生自在不自在。但",
    "X21n0384_004:0720a07": "驗尋常行心自由不自由。二六時中。常當省察。旨",
    "X21n0384_004:0720a08": "哉言乎。是則既造惡業。必墮惡趣。今得免者。緣眷",
    "X21n0384_004:0720a09": "屬為修種種聖因。故使如是眾罪。如猛風之吹浮",
    "X21n0384_004:0720a10": "雲。似大水之滅小火。故知眾罪消滅。乃知識大力。",
    "X21n0384_004:0720a11": "全為負之也。△二死後造善。",
    "X21n0384_004:0720a12": "若能更為身死之後。七七日內。廣造眾善。能使是諸",
    "X21n0384_004:0720a13": "眾生。永離惡趣。得生人天。受勝妙樂。現在眷屬。利益",
    "X21n0384_004:0720a14": "無量。",
    "X21n0384_004:0720a15": "此合復相扶助等五句文。謂有力知識。不惟為其",
    "X21n0384_004:0720a16": "全負重石。且能扶其達於平地。正指死後為其修",
    "X21n0384_004:0720a17": "福也。梵語末剌諵。此云死。如十二品生死經。人死",
    "X21n0384_004:0720a18": "有十二品(云云)。故法句云。夫身者。眾苦之本。患禍",
    "X21n0384_004:0720a19": "之元。吾我縛著。生死不息。皆由身歟。今欲離世苦",
    "X21n0384_004:0720a20": "本。應須為其造善也。七七日。如後。譬夫亢陽如久。",
    "X21n0384_004:0720a21": "必思甘雨之澤。災癘若多。剋待良醫之藥。病得藥",
    "X21n0384_004:0720a22": "以身安。旱霑雨而土潤。故得永離惡趣。得生人天。",
    "X21n0384_004:0720a23": "若達平地矣。既生天上。而永處福堂。或在人間。而",
    "X21n0384_004:0720a24": "長享豪富。受勝妙快樂之時。亦須省其惡路。固守",
    "X21n0384_004:0720b01": "此心。無令退失善念。再經惡道也。優婆塞戒經云。",
    "X21n0384_004:0720b02": "為亡追福。施已命終。是人福德。隨所施物。任用久",
    "X21n0384_004:0720b03": "近。福德常生。是福追人。如影隨形。或有說言。終已",
    "X21n0384_004:0720b04": "便失。是義不然。何以故。物壞不用。二時中失。非命",
    "X21n0384_004:0720b05": "盡失(文)。故得資生人天。受勝妙樂。不惟亡者獲樂",
    "X21n0384_004:0720b06": "超升。即現在獲益。亦無量矣。△二造惡亡人增罪",
    "X21n0384_004:0720b07": "二初法示二喻合法中二初躡前正勸。",
    "X21n0384_004:0720b08": "是故我今對佛世尊及天龍八部人非人等。勸於閻",
    "X21n0384_004:0720b09": "浮提眾生。臨終之日。慎勿殺害及造惡緣。拜祭鬼神。",
    "X21n0384_004:0720b10": "求諸魍魎。",
    "X21n0384_004:0720b11": "此承上臨終修福。存亡俱獲利益。而勸諭之言。我",
    "X21n0384_004:0720b12": "今者。將利益存亡事一肩擔任也。臨終日者。四自",
    "X21n0384_004:0720b13": "侵經云。五欲之樂。不可常得。病著牀時。擾動不安。",
    "X21n0384_004:0720b14": "死命忽至。身當敗壞。安得久乎。慎勿等者。慎。恒謹",
    "X21n0384_004:0720b15": "也。人心有假。修於昭昭。肆於冥冥。惟慎為真心。故",
    "X21n0384_004:0720b16": "从心从真。勿者。禁止也。慎而復禁。斷斷誓不殺害",
    "X21n0384_004:0720b17": "矣。惡緣。助成殺害事者。拜祭鬼神。拜者。頫伏致敬",
    "X21n0384_004:0720b18": "也。人之拜。詘一身為之。獨指其手者。手容主恭。禮",
    "X21n0384_004:0720b19": "之所以為美也。說苑云。祭之為言索也。索也者。盡",
    "X21n0384_004:0720b20": "也。乃孝子所以自盡於親也。然祭。生於報本之心。",
    "X21n0384_004:0720b21": "心怵何以將之。因以食道饋焉。庶其或歆。一精誠",
    "X21n0384_004:0720b22": "之教也。今是拜祭鬼神魍魎。詳乳記(普曜經。迦葉云。自念祠祀",
    "X21n0384_004:0720b23": "來。已歷八十年。奉風水火神。日月諸山川。夙夜不懈廢。心中無他念。至竟無所獲。值佛乃安寧。是也)。△",
    "X21n0384_004:0720b24": "二轉釋所以二初直釋。",
    "X21n0384_004:0720c01": "何以故。爾所殺害乃至拜祭。無纖毫之力利益亡人。",
    "X21n0384_004:0720c02": "但結罪緣。轉增深重。",
    "X21n0384_004:0720c03": "十方譬喻經云。天上天下鬼神。知人壽命罪福。當",
    "X21n0384_004:0720c04": "至未至。不能活人。不能殺人。不能使人富貴貧賤。",
    "X21n0384_004:0720c05": "但欲使人作惡犯殺。因人衰耗。而往亂之。語其禍",
    "X21n0384_004:0720c06": "福。令人設祠祀耳。故知空祭鬼神。無纖毫之刀。利",
    "X21n0384_004:0720c07": "益亡人也。灌頂經亦云。襍物之精。浮遊人村。既其",
    "X21n0384_004:0720c08": "無食。作諸變怪。扇動人心。或有魃魅邪師。以倚為",
    "X21n0384_004:0720c09": "福。覓諸福祐。欲得長生。愚癡邪見。殺生祠祀。死入",
    "X21n0384_004:0720c10": "地獄．餓鬼．畜生。無有出時。可不慎之。故但結罪緣。",
    "X21n0384_004:0720c11": "轉增深重。故四自侵經云。有事天地水火日月山",
    "X21n0384_004:0720c12": "川諸鬼神者。永無所益。故在周旋生死之裏。不能",
    "X21n0384_004:0720c13": "脫出羅網牢獄。諸經廣明其事。惜世人不能信也。",
    "X21n0384_004:0720c14": "△二複疎二初應報善者反得惡。",
    "X21n0384_004:0720c15": "假使來世。或現在生。得獲聖分。生人天中。緣是臨終。",
    "X21n0384_004:0720c16": "被諸眷屬。造是惡因。亦令是命終人。殃累對辯。晚生",
    "X21n0384_004:0720c17": "善處。",
    "X21n0384_004:0720c18": "文分二節。初應生善處。二惡牽不生。聖分即七菩",
    "X21n0384_004:0720c19": "提分．八聖道分．菩薩果分。即法華我等亦應有分。",
    "X21n0384_004:0720c20": "分字同。謂亡者平日自有善因。應得善果之分。及",
    "X21n0384_004:0720c21": "生人天之中。秪緣臨終之時。被眷屬造殺業因。受",
    "X21n0384_004:0720c22": "殺者索命。必經歷冥司對辯。殃累雖清。遲延生處。",
    "X21n0384_004:0720c23": "道世師云。父母喪亡。廣殺生命。父亡于斯重苦。母",
    "X21n0384_004:0720c24": "終偏增湯炭。是以宛轉三界。綿歷六道。四趣易歸。",
    "X21n0384_004:0721a01": "萬劫難啟。痛慈母之幽靈。愍逆子之酬毒。正斯謂",
    "X21n0384_004:0721a02": "矣。可不傷哉。△二應受惡者更增業。",
    "X21n0384_004:0721a03": "何況臨命終人。在生未曾有少善根。各據本業。自受",
    "X21n0384_004:0721a04": "惡趣。何忍眷屬更為增業。",
    "X21n0384_004:0721a05": "此中況意謂上之有善業而應生善處者。尚被惡",
    "X21n0384_004:0721a06": "業拘牽。晚生善處。況其自無善根。應受惡趣者。今",
    "X21n0384_004:0721a07": "更加殺害。寧不重增惡業耶。譬如抱石沉淵。人更",
    "X21n0384_004:0721a08": "投物壓之。求出應難矣。故優婆塞戒經云。若父喪",
    "X21n0384_004:0721a09": "已。墮餓鬼中。子為追福。當知即得。若說殺生祠祀",
    "X21n0384_004:0721a10": "得福。是義不然。何以故。不見世人種伊蘭子。生栴",
    "X21n0384_004:0721a11": "檀樹。斷眾生命。而得福德。若欲祀者。當用香華乳",
    "X21n0384_004:0721a12": "酪酥果。為亡追福(文)。故下何忍二字。謂忍心甚矣。",
    "X21n0384_004:0721a13": "增業多矣。△二喻合。",
    "X21n0384_004:0721a14": "譬如有人。從遠地來。絕糧三日。所負擔物。強過百觔。",
    "X21n0384_004:0721a15": "忽遇隣人。更附少物。以是之故。轉復困重。",
    "X21n0384_004:0721a16": "有人。喻閻浮眾生。從遠地來等。譬自從無始生死",
    "X21n0384_004:0721a17": "曠大劫來。久乏三善根之資糧。腹空力怯可知矣。",
    "X21n0384_004:0721a18": "而所負五陰重擔。又強過於百觔。此謂於五陰法",
    "X21n0384_004:0721a19": "中。不知本空。妄計人我。具造十惡。一一互具。如百",
    "X21n0384_004:0721a20": "觔重擔。此正合上臨命終人自無善根也。忽遇下。",
    "X21n0384_004:0721a21": "合各據本業等文。隣人合眷屬。體心者是親友。不",
    "X21n0384_004:0721a22": "體心者如隣人。更附少物。合臨終更加殺害。轉優",
    "X21n0384_004:0721a23": "困重。合更增業也。△三結顯修善多少自得。",
    "X21n0384_004:0721a24": "世尊。我觀閻浮眾生。但能於諸佛教中。乃至善事。一",
    "X21n0384_004:0721b01": "毛一渧。一沙一塵。如是利益。悉皆自得。",
    "X21n0384_004:0721b02": "此言於佛法所修善事。即毛渧等。亦皆自得也(大悲",
    "X21n0384_004:0721b03": "經云。若有眾生於諸佛所。一發信心。如是善根。終不敗亡。如人析一毛為百分。取一分毛。霑一滴水。持寄",
    "X21n0384_004:0721b04": "我所。言莫令此水而有增減。如來即受彼寄。置恒河中。如是水滴。不增不減。共大水聚。漸入大海。假使是",
    "X21n0384_004:0721b05": "人。住世一劫。我亦得住一劫。彼人至劫盡時。而來我所。作如是言。我本寄水。今有無耶。如來爾時知彼水",
    "X21n0384_004:0721b06": "滴在大海中。見知住水不增不減。平等如故。持還彼人。阿難。如來有大神通。於受寄人中。最尊最勝。若於",
    "X21n0384_004:0721b07": "佛所寄付如是微細水滴。經於久遠而不虧損。細毛喻心意識。恒河喻生死流。一滴水諭一發心微少善",
    "X21n0384_004:0721b08": "根。大海喻如來。所寄人喻清信等。住一劫喻如來受彼寄水。終不虧損。如是阿難。若於佛所。一發信心。善",
    "X21n0384_004:0721b09": "根不失。何況諸餘勝妙善根。我說是人。一切悉是趣涅槃果)。△二大辯助顯三",
    "X21n0384_004:0721b10": "初大辯興問。",
    "X21n0384_004:0721b11": "說是語時。會中有一長者。名曰大辯。是長者久證無",
    "X21n0384_004:0721b12": "生。化度十方。現長者身。合掌恭敬。問地藏菩薩言。大",
    "X21n0384_004:0721b13": "士。是南閻浮提眾生。命終之後。小大眷屬。為修功德。",
    "X21n0384_004:0721b14": "乃至設齋。造眾善因。是命終人。得大利益及解脫不。",
    "X21n0384_004:0721b15": "初．經家敘讚。二．長者正問。長者如前。梵語鉢底婆。",
    "X21n0384_004:0721b16": "此云辯才。辯。說也。展轉無滯。辯別分明。故曰辯才",
    "X21n0384_004:0721b17": "無礙。有四種。一義。二法。三詞。四樂說。長者具此四",
    "X21n0384_004:0721b18": "德。故名大辯。辯言大者。一義中演無量義。一法中",
    "X21n0384_004:0721b19": "演無量法。一詞中演無量詞。盡未來際。樂說此三",
    "X21n0384_004:0721b20": "法門。故立此嘉稱。此出名。下讚德。久證無生者。無。",
    "X21n0384_004:0721b21": "訓為不。所謂諸法不生。般若不生。不生不生。名大",
    "X21n0384_004:0721b22": "涅槃。如是涅槃。久已證得。地位高廣。等覺之流。因",
    "X21n0384_004:0721b23": "欲化度十方。故現長者之身。正問中。是南閻浮提",
    "X21n0384_004:0721b24": "等。因前文廣明臨終死後。應宜修福。故躡而問之。",
    "X21n0384_004:0721c01": "功德。指懸旛等。設齋。即飯僧等。善因。布施造像等。",
    "X21n0384_004:0721c02": "命終下。正疑問。命者。帝降之衷。性之天根也。學者",
    "X21n0384_004:0721c03": "要自得之。氣稟於天。亦謂之命。清濁厚薄差。而智",
    "X21n0384_004:0721c04": "愚賢不肖攸分矣。天之氣數。亦謂之命。凡厥有生。",
    "X21n0384_004:0721c05": "壽夭貧富貴賤。皆前定矣。此皆命之借義也。君有",
    "X21n0384_004:0721c06": "大令曰命。从令从口。會意。君尊如天。萬物天所命。",
    "X21n0384_004:0721c07": "萬事君所命。故云命。故朱文公云。命。猶令也。此儒",
    "X21n0384_004:0721c08": "宗精妙之義。然未知命之所以然。乃乘前世業因",
    "X21n0384_004:0721c09": "緣。中有託胎之時。八識投入其中。一息隨母出入。",
    "X21n0384_004:0721c10": "命根立於此時。是則識託身存。命在其中。故曰色",
    "X21n0384_004:0721c11": "心連持不斷為命。若一息不還。色質敗壞。則魂神",
    "X21n0384_004:0721c12": "去矣。謂之命終。是則生之也。非天命之而生。終之",
    "X21n0384_004:0721c13": "也。非天奪之而終。乃緣會而生。緣盡而終也。造者。",
    "X21n0384_004:0721c14": "造作。凡諸善事之作。必假身口七支。構造經營。然",
    "X21n0384_004:0721c15": "必由心而起也。得利益解脫者。謂陽上修福。能使",
    "X21n0384_004:0721c16": "死者實得利益。而解脫生死耶。謂不得利益。而不",
    "X21n0384_004:0721c17": "脫生死耶。△二地藏垂答二初許說。",
    "X21n0384_004:0721c18": "地藏答言。長者。我今為未來現在一切眾生。承佛威",
    "X21n0384_004:0721c19": "力。略說是事。",
    "X21n0384_004:0721c20": "如文。△二答示二初示臨終聞名悉脫。",
    "X21n0384_004:0721c21": "長者。未來現在諸眾生等。臨命終日。得聞一佛名。一",
    "X21n0384_004:0721c22": "菩薩名。一辟支佛名。不問有罪無罪。悉得解脫。",
    "X21n0384_004:0721c23": "既言臨終得聞。則平時不念可知。既言聞一名等。",
    "X21n0384_004:0721c24": "不及其餘。又可知。然其不問有罪無罪。悉得解脫",
    "X21n0384_004:0722a01": "者。何功力之神妙若此耶。良由事急而心專也。如",
    "X21n0384_004:0722a02": "人或就刑戮。或禁狴牢。成被怨賊所追。或為水火",
    "X21n0384_004:0722a03": "所逼。一心求脫斯苦。故於念處即成。其平時念者。",
    "X21n0384_004:0722a04": "或言行不稱。或信力輕微。無相續之心。有間斷之",
    "X21n0384_004:0722a05": "意。故平日之功反緩。而臨終之念速成。如昔國王",
    "X21n0384_004:0722a06": "問那先沙門言。人在世間作惡。至百歲臨終時念",
    "X21n0384_004:0722a07": "佛。死後得生佛國。我不信是語。那先言。如持百枚",
    "X21n0384_004:0722a08": "大石置船上。因船故不沒。人雖有本惡。一時念佛。",
    "X21n0384_004:0722a09": "不入泥犁中。其小石沒者。如人作惡。不知念佛。便",
    "X21n0384_004:0722a10": "入泥犁(文)。豈非事急心專。故功勝平時。如人入陣。",
    "X21n0384_004:0722a11": "不惜身命。名為健人。故知善惡無定。因緣體空。跡",
    "X21n0384_004:0722a12": "有升沉。事分優劣。真金一兩。勝百兩之疊華。爝火",
    "X21n0384_004:0722a13": "微光。爇萬仞之聚草。即觀張鍾(一名善和。一名馗)。臨終之",
    "X21n0384_004:0722a14": "事。便信此經解脫之言。△二示終後造福獲一二",
    "X21n0384_004:0722a15": "初略明二詳示初又二初直明終後獲一。",
    "X21n0384_004:0722a16": "若有男子女人。在生不修善因。多造眾罪。命終之後。",
    "X21n0384_004:0722a17": "眷屬小大為造福利。一切聖事。七分之中。而乃獲一。",
    "X21n0384_004:0722a18": "六分功德。生者自利。",
    "X21n0384_004:0722a19": "我佛為俗眾說法。必先戒論．施論．生天論。以施．戒",
    "X21n0384_004:0722a20": "乃生天之善因也。無奈一切眾生。不了世間所有。",
    "X21n0384_004:0722a21": "一歸空無。安隱之時。多事萬端。不為身計。已招萬",
    "X21n0384_004:0722a22": "罪。殃禍響應。無常對至。縛著相隨。不離五陰六衰",
    "X21n0384_004:0722a23": "之獄。故曰不修善因。多造眾罪。命終下。為修福利",
    "X21n0384_004:0722a24": "者。懸旛．設葢．然鐙。皆是福業。迴此福業。資生天上",
    "X21n0384_004:0722b01": "福堂。人間福處。故云福利。聖事者。聖訓為正。誦經．",
    "X21n0384_004:0722b02": "供像．念佛等。皆法門正事。能令出世。獲三乘聖果。",
    "X21n0384_004:0722b03": "故云聖事。七分獲一。得之甚少也。然功不唐捐。生",
    "X21n0384_004:0722b04": "者自得六分矣。故往生經云。亡後作福。死者七分",
    "X21n0384_004:0722b05": "獲一。餘者屬現在者。兩經相同也。△二反顯自修",
    "X21n0384_004:0722b06": "悉得。",
    "X21n0384_004:0722b07": "以是之故。未來現在善男女等。聞健自修。分分己獲。",
    "X21n0384_004:0722b08": "此承上文。反顯自修全得利益也。聞健者。謂耳聰",
    "X21n0384_004:0722b09": "強健之時。健者。建也。能有所建為也。此勸人極早",
    "X21n0384_004:0722b10": "為之耳。葢健乃乾德純陽之精。从人从建。乃法天",
    "X21n0384_004:0722b11": "立志。志立。氣自隨之。易曰。天行健。君子以自強不",
    "X21n0384_004:0722b12": "息。是也。故隨願往生經。普廣菩薩白佛言。若善男",
    "X21n0384_004:0722b13": "女。未終之時。逆修生七。然鐙懸旛。請僧轉經。得福",
    "X21n0384_004:0722b14": "多不。佛言。其福無量。又言父母親族。命終受苦。為",
    "X21n0384_004:0722b15": "其修福。得福多不。佛言。七分獲一。緣前生不信道",
    "X21n0384_004:0722b16": "德故。若以亡者嚴身之具。屋宅園林。以施三寶。可",
    "X21n0384_004:0722b17": "拔地獄之苦(文)。案夷堅志。載鄂渚王媼作寄庫。令",
    "X21n0384_004:0722b18": "僕李大書押事。聞健自修。不可不為。今世人有作",
    "X21n0384_004:0722b19": "生七者。有預寄庫者。毋謂癡媼村嫗妄想事。而輕",
    "X21n0384_004:0722b20": "之忽之也。△二詳示二初示亡人望救二勸眷屬",
    "X21n0384_004:0722b21": "修齋初分二初罪福未定二審定受報初又二初",
    "X21n0384_004:0722b22": "求救之意。",
    "X21n0384_004:0722b23": "無常大鬼。不期而到。冥冥遊神。未知罪福。七七日內。",
    "X21n0384_004:0722b24": "如癡如聾。或在諸司。辯論業果。審定之後。據業受生。",
    "X21n0384_004:0722c01": "未測之間。千萬愁苦。何況墮於諸惡趣等。",
    "X21n0384_004:0722c02": "梵語薩迦耶薩。此云無常。大論云。一切有為法。盡",
    "X21n0384_004:0722c03": "屬因緣。新新生滅。故曰無常。一．相續法壞無常。二．",
    "X21n0384_004:0722c04": "念念生滅無常。宗鏡明二種四相。一．約麤果報說。",
    "X21n0384_004:0722c05": "即生老病死。二．約細惑業說。即生住異滅。與大論",
    "X21n0384_004:0722c06": "二無常同。大鬼者。按孝經援神契云。泰山天帝孫",
    "X21n0384_004:0722c07": "主召人魂。(東嶽府有太保。追攝生魂鄂元帥。追攝死魂孟元帥。酆都九曲追魂斬鬼韋元",
    "X21n0384_004:0722c08": "帥。故青靈經云。人物之死俱有鬼。如冥報記。載唐校尉馮翊．李山龍。武德中暴亡。心上不冷。家人未殮。七",
    "X21n0384_004:0722c09": "日而甦。自說被冥收錄。升王階。王命陞座誦法華經。山龍開經題。同罪千人。承福獲免。王命吏放還。有三",
    "X21n0384_004:0722c10": "人謂山龍曰。王放君。可不多少遺我等。吏曰。是前收錄君使。一是繩主。以赤繩縛君者。一是棒主。以棒擊",
    "X21n0384_004:0722c11": "君頭者。一是袋主。以袋吸君氣者。見君得還。故乞物耳。云云)。故華嚴經云。人欲",
    "X21n0384_004:0722c12": "終時。見中陰相。若行惡業者。見閻羅持諸兵杖。囚",
    "X21n0384_004:0722c13": "執將去。故云無常大鬼。正法念云。有於胎中死。有",
    "X21n0384_004:0722c14": "生時命終。有纔行便亡。有能走忽卒。故云不期而",
    "X21n0384_004:0722c15": "到。內德論云。百齡易盡。五福難常。命川流而電逝。",
    "X21n0384_004:0722c16": "業地久而天長。是此之謂也。神者。大論云。凡夫人",
    "X21n0384_004:0722c17": "憶想分別。隨我心取相。故計有神。即中陰身也。如",
    "X21n0384_004:0722c18": "天人陸玄暢云。人稟七識。識各有神。心識為主。在",
    "X21n0384_004:0722c19": "黑闇中。遊行虗空。所謂三塗極迍而杳杳。四流無",
    "X21n0384_004:0722c20": "際而茫茫。故云冥冥遊神。罪福。即十惡十善。魂神",
    "X21n0384_004:0722c21": "既未知自己罪福何如。故於七七日內。如癡狂無",
    "X21n0384_004:0722c22": "知。如耳聾無聞。正初死時也。或在下。明死後考較。",
    "X21n0384_004:0722c23": "諸司準道藏。有攝魄追魂。捉生落死。賞善罰惡。察",
    "X21n0384_004:0722c24": "過糾非。嶽府顯應太保攝魂朱將軍。更有勾押推",
    "X21n0384_004:0723a01": "勘判官。管追罪人照證案主者。準淨度三昧經。閻",
    "X21n0384_004:0723a02": "羅王下。有五官。一鮮官禁殺。二水官禁盜。三銕官",
    "X21n0384_004:0723a03": "禁淫。四土官禁兩舌。五天官禁酒。此皆冥府諸司",
    "X21n0384_004:0723a04": "也。辯論業果善惡。各有三品。造時心境不同。各隨",
    "X21n0384_004:0723a05": "所作。得其果報。天無枉濫。平直無二。隨其所作。天",
    "X21n0384_004:0723a06": "網治之。故須辯論也。若審定之後。據業受生者。如",
    "X21n0384_004:0723a07": "論云。一切不善。皆是地獄因。此不善之餘。生畜生",
    "X21n0384_004:0723a08": "餓鬼中等。按冥祥記。趙泰死。府君令泰作水官都",
    "X21n0384_004:0723a09": "督。知諸獄事。見一城。方二百餘里。名為受變形城。",
    "X21n0384_004:0723a10": "地獄考治已畢者。當於此城更受變報。泰入其城。",
    "X21n0384_004:0723a11": "見數百局吏。對校文書。云殺生者。當作蜉蝣。朝生",
    "X21n0384_004:0723a12": "暮死。劫盜者。當作猪羊。受人屠割。婬泆者。作鶴騖",
    "X21n0384_004:0723a13": "麞麋。兩舌者。作鵄梟鵂鶹。捍債者。為驢騾牛馬。故",
    "X21n0384_004:0723a14": "云據業受生。準正法念經及俱舍論。直是罪人惡",
    "X21n0384_004:0723a15": "業熏心。令心變異。無中妄見。實無閻羅在中。判諸",
    "X21n0384_004:0723a16": "罪人也。但既以業熏。妄見其境。罪人謂實非虗。故",
    "X21n0384_004:0723a17": "於初死之後。未審之前。未測自己罪福多少。千思",
    "X21n0384_004:0723a18": "萬慮。愁憂多苦。已不可言。況墮諸惡趣。此苦尤甚",
    "X21n0384_004:0723a19": "也矣。△二求救之時。",
    "X21n0384_004:0723a20": "是命終人。未得受生。在七七日內。念念之間。望諸骨",
    "X21n0384_004:0723a21": "肉眷屬。與造福力捄拔。",
    "X21n0384_004:0723a22": "統紀明七七齋。瑜伽論謂人死。中有身若未得生",
    "X21n0384_004:0723a23": "緣。極七日住。死而復生。如是展轉生死至七七日。",
    "X21n0384_004:0723a24": "決定得生。若有生緣即不定。今尋經旨。極善惡。無",
    "X21n0384_004:0723b01": "中有(中有亦名中陰。極善即生淨土。其次生人天。極惡即入地獄。即日死亡。不經中陰)。又",
    "X21n0384_004:0723b02": "引釋氏要覽云。今人亡。每七日必營齋追福。謂齋",
    "X21n0384_004:0723b03": "七者。令中有種子。不轉生惡趣也。今世人於七七",
    "X21n0384_004:0723b04": "日作功德者。正所以慰亡人之望救耳。△二審定",
    "X21n0384_004:0723b05": "受報。",
    "X21n0384_004:0723b06": "過是日後。隨業受報。若是罪人。動經千百歲中無解",
    "X21n0384_004:0723b07": "脫日。若是五無間罪。墮大地獄。千劫萬劫。永受眾苦。",
    "X21n0384_004:0723b08": "隨業受報。因果不忘也。法苑云。有形則影現。有聲",
    "X21n0384_004:0723b09": "則響應。不見形存而影亡。聲續而響乖。善惡相報。",
    "X21n0384_004:0723b10": "理路然矣。幸願深信不猜來肖。準經。有現報．生報．",
    "X21n0384_004:0723b11": "後報不同。長阿含六。佛言。夫不善行。有不善報。為",
    "X21n0384_004:0723b12": "黑冥行。則有黑冥報。夫行善法。必有善報。行清白",
    "X21n0384_004:0723b13": "行。必有白報。是罪人等。則受黑冥報矣。此乃中下",
    "X21n0384_004:0723b14": "之品。或墮邊小之獄。及餓鬼．畜生。展轉三塗。故動",
    "X21n0384_004:0723b15": "經千百歲。解脫無日。五無間罪。乃十惡上品。故永",
    "X21n0384_004:0723b16": "無出期。四始經云。身行不善。口行不善。意行不善。",
    "X21n0384_004:0723b17": "身壞命終。極受苦報。是也。△二勸眷屬修齋三初",
    "X21n0384_004:0723b18": "示營齋法。",
    "X21n0384_004:0723b19": "復次。長者。如是罪業眾生命終之後。眷屬骨肉為修",
    "X21n0384_004:0723b20": "營齋。資助業道。未齋食竟。及營齋之次。米泔菜葉。不",
    "X21n0384_004:0723b21": "棄於地。乃至諸食未獻佛僧。勿得先食。",
    "X21n0384_004:0723b22": "初勸營齋。此明奉齋三寶。非指過午為齋。米泔菜",
    "X21n0384_004:0723b23": "葉不棄地者。當盛於器中。齋後施與畜生。準佛說",
    "X21n0384_004:0723b24": "護淨經。必須清淨手濤米洗菜。亦不得以不淨手",
    "X21n0384_004:0723c01": "觸淨食。未獻等。示齋法。大論引經。佛金剛身。不恃",
    "X21n0384_004:0723c02": "仰食。為度眾生。現有所噉。其實不食。為佛設食。佛",
    "X21n0384_004:0723c03": "未食者。人不能消。故未獻佛僧。勿得先食。護淨云。",
    "X21n0384_004:0723c04": "一切賢者施設福會。於先甞啜。此食多作殘食。唐",
    "X21n0384_004:0723c05": "作此會。不如不作。何故。諸天不歡。鬼神不喜。此人",
    "X21n0384_004:0723c06": "於先甞者。五百世中。受餓鬼苦。故誡斷勿先食也。",
    "X21n0384_004:0723c07": "△二明供養力。",
    "X21n0384_004:0723c08": "如有違食及不精勤。是命終人了不得力。如精勤護",
    "X21n0384_004:0723c09": "淨奉獻佛僧。是命終人七分獲一。",
    "X21n0384_004:0723c10": "初明不如法。次明能如法。精勤護淨等經云。諸有",
    "X21n0384_004:0723c11": "設食之處。一切如法作齋飯。不可不慎。自今已後。",
    "X21n0384_004:0723c12": "欲得福者。如法作齋食。可得福德。諸天歡喜。百神",
    "X21n0384_004:0723c13": "慶悅。天神擁護。經不虗言。福報如影響。經文明示",
    "X21n0384_004:0723c14": "如此。惜世人不知信也。△三結存亡利。",
    "X21n0384_004:0723c15": "是故長者。閻浮眾生。若能為其父母乃至眷屬。命終",
    "X21n0384_004:0723c16": "之後。設齋供養。志心勤懇。如是之人。存亡獲利。",
    "X21n0384_004:0723c17": "志心勤懇。即精勤護淨之意。唯精。能志心。精者。功",
    "X21n0384_004:0723c18": "夫造極也。從米从青者。初脫粟而黃。猶麤也。米。舂",
    "X21n0384_004:0723c19": "近心。色微若青。此生意所函。天真之至粹者也。如",
    "X21n0384_004:0723c20": "是慇勤懇切。自得存亡獲利。大辯助顯竟。△三鬼",
    "X21n0384_004:0723c21": "神發心。",
    "X21n0384_004:0723c22": "說是語時。忉利天宮有千萬億那由他閻浮鬼神。悉",
    "X21n0384_004:0723c23": "發無量菩提之心。",
    "X21n0384_004:0723c24": "何故鬼神至此發心。上明祭祀鬼神無益。徒自令",
    "X21n0384_004:0724a01": "人造業。鬼亦有良。寧不愧耻。故發心為護法鬼神",
    "X21n0384_004:0724a02": "耳。問。鬼神自發心。佛與地藏教之發心。答。自它共",
    "X21n0384_004:0724a03": "離皆不可。但是感應道交而論發心耳。△三長者",
    "X21n0384_004:0724a04": "禮退。",
    "X21n0384_004:0724a05": "大辯長者作禮而退。",
    "X21n0384_004:0724a06": "既同在會。退至何處。以問法時。出位前禮。酬唱既",
    "X21n0384_004:0724a07": "竟。禮退歸位。即表各各自住三摩地耳。",
    "X21n0384_004:0724a08": "△二閻羅興問讚歎二初品題。",
    "X21n0384_004:0724a09": "閻羅王眾讚歎品第八",
    "X21n0384_004:0724a10": "△二品文二初經家敘二正興問敘中三初主伴",
    "X21n0384_004:0724a11": "來儀。",
    "X21n0384_004:0724a12": "爾時。銕圍山內有無量鬼王。與閻羅天子。俱詣忉利。",
    "X21n0384_004:0724a13": "來到佛所。",
    "X21n0384_004:0724a14": "閻羅宮城住處已備前文。閻羅。鬼官之總司。無量",
    "X21n0384_004:0724a15": "鬼王俱為所統。王來。臣必隨之。主到。伴必衛之故。",
    "X21n0384_004:0724a16": "俱詣忉利。同到佛所。此承世尊之光音。地藏之威",
    "X21n0384_004:0724a17": "神也(準智度論。一切山河樹木土地城郭。一切鬼神。皆屬四天王管。故皆隨從共來)。△二",
    "X21n0384_004:0724a18": "列鬼王號。",
    "X21n0384_004:0724a19": "所謂惡毒鬼王．多惡鬼王．大諍鬼王．白虎鬼王．血虎",
    "X21n0384_004:0724a20": "鬼王．赤虎鬼王．散殃鬼王．飛身鬼王．電光鬼王．狼牙",
    "X21n0384_004:0724a21": "鬼王．千眼鬼王．噉獸鬼王．負石鬼王．主耗鬼王．主禍",
    "X21n0384_004:0724a22": "鬼王．主食鬼王．主財鬼王．主畜鬼王．主禽鬼王．主獸",
    "X21n0384_004:0724a23": "鬼王．主魅鬼王．主產鬼王．主命鬼王．主疾鬼王．主險",
    "X21n0384_004:0724a24": "鬼王．三目鬼王．四目鬼王．五目鬼王．祁利失王．大祁",
    "X21n0384_004:0724b01": "利失王．祁利叉王．大祁利叉王．阿那吒王．大阿那吒",
    "X21n0384_004:0724b02": "王。",
    "X21n0384_004:0724b03": "惡毒乃鬼王之首。故前列之。惡毒即十惡三毒。既",
    "X21n0384_004:0724b04": "惡且毒。立斯穢稱。三毒屬意。為身口七惡之本。本",
    "X21n0384_004:0724b05": "末兼明。故名惡毒。然此等鬼王。皆是不思議菩薩。",
    "X21n0384_004:0724b06": "大權應化。以惡攻惡。以毒出毒。意令人人了修惡",
    "X21n0384_004:0724b07": "即性惡。會事毒即理毒。故用惡毒。以為化門。即大",
    "X21n0384_004:0724b08": "經毒皷之喻。亦外書亭毒之意。列子云。生之育之。",
    "X21n0384_004:0724b09": "亭之毒之(亭謂品其形。毒謂成其質)。後人第知毒之為大不善。",
    "X21n0384_004:0724b10": "詎知其為篤義(毒轉聲為篤)。乃大善也。○多惡者。一念",
    "X21n0384_004:0724b11": "尚具諸惡。增廣多有無量。外現忿怒之惡相。內起",
    "X21n0384_004:0724b12": "慈悲之善心。○大諍。諍即鬬諍。長阿含。佛告帝釋。",
    "X21n0384_004:0724b13": "怨結之生。皆由貪嫉。故使眾生等刀杖相加。帝釋",
    "X21n0384_004:0724b14": "白言。實爾。貪嫉之生。何由而起。佛言。貪嫉之生。皆",
    "X21n0384_004:0724b15": "由愛憎。故祖師云。但離憎愛。洞然明白。然世人不",
    "X21n0384_004:0724b16": "了五蘊本空。故爭咽喉下不急之氣。莊子所謂。婦",
    "X21n0384_004:0724b17": "姑勃豀。此由心為毒主。口為禍器。未有諍訟違形。",
    "X21n0384_004:0724b18": "而存大化者。故鬼王以大諍法門化人無諍也。○",
    "X21n0384_004:0724b19": "白虎．血虎．赤虎。虎乃山獸。亦名大蟲。猛而有威。慢",
    "X21n0384_004:0724b20": "而多暴。白虎。西方之獸。血虎。口似血盆。赤虎。毛如",
    "X21n0384_004:0724b21": "火赤。鬼頭如虎。故各以虎名。○散殃。殃。咎也．禍也。",
    "X21n0384_004:0724b22": "東岳經云。世間眾生不信因緣善惡果報。不敬天",
    "X21n0384_004:0724b23": "地。不孝父母。不尊師長。欺負神理。背前面後。口是",
    "X21n0384_004:0724b24": "心非。已被岳府曹官聖眾。晨夕考較。紀錄罪咎。致",
    "X21n0384_004:0724c01": "令災禍橫生。官司牢獄。累歲經年。不能安泰。家門",
    "X21n0384_004:0724c02": "啾唧。每遇凶衰。盜賊侵欺。希見太平(文)。故致鬼王",
    "X21n0384_004:0724c03": "臨其家門。有殃者。禍者之事矣。○飛身。飛行夜叉",
    "X21n0384_004:0724c04": "之類也。○電光。眼光如電閃爍。令見者怕怖。○狼",
    "X21n0384_004:0724c05": "牙。狼大如狗。青色。善逐獸。古之造式者。木用槐癭",
    "X21n0384_004:0724c06": "棗瘤。而以狼牙為柱。取其靈智。故字从良。此鬼牙",
    "X21n0384_004:0724c07": "尖外向。如狼之牙。按白澤圖。丘墓之精。名狼鬼。善",
    "X21n0384_004:0724c08": "與人鬬。為桃矢鵄羽射之。化為飄風。脫履捉之。不",
    "X21n0384_004:0724c09": "能化也。○千眼。觀音千眼在手。獄卒六十四眼在",
    "X21n0384_004:0724c10": "角。此鬼千眼。不知如何安立。○噉獸。此鬼以獸為",
    "X21n0384_004:0724c11": "食者。然鬼亦獸耳。婆沙明鬼趣形狀。多分如人。亦",
    "X21n0384_004:0724c12": "有面似猪。或似餘惡禽獸。○負石。即負石擔沙。填",
    "X21n0384_004:0724c13": "河塞海之類。○主耗．主禍。二事相因。故太上云。天",
    "X21n0384_004:0724c14": "地有司過之神。依人所犯輕重。以奪人算。算減則",
    "X21n0384_004:0724c15": "貧耗。多逢憂患。人皆惡之。刑禍隨之。吉慶避之。惡",
    "X21n0384_004:0724c16": "星災之。是也(昔櫟陽尉郭鄩。官不得調。奇蹇屯厄。動與物忤。至親密友。亦漸疎斥。常有",
    "X21n0384_004:0724c17": "二物。狀如猿猴。跳躑其旁。出入相隨。一夕愁寐。忽來告別。云。吾乃主世虗耗者。君以隱慝獲罪。神命隨主",
    "X21n0384_004:0724c18": "君厄。今數滿當去。可安享矣)。○主食。食乃民生之祿。善者享之。",
    "X21n0384_004:0724c19": "惡者減之。故散弃五穀者。太上惡之。收其華息。世",
    "X21n0384_004:0724c20": "多饑饉。及暴殄天物者。每凍餒而死也。○主財。岳",
    "X21n0384_004:0724c21": "府有主財案主者。浮陀摩尼鉢。主護人財物。故有",
    "X21n0384_004:0724c22": "財不施。鬼瞰其傍而妬之。然太上尤禁橫取人財",
    "X21n0384_004:0724c23": "者。故其妻子家口。漸至死喪。若不死喪。則有水火",
    "X21n0384_004:0724c24": "盜賊．遺亡器物．疾病口舌諸事。以當妄取之直。財",
    "X21n0384_004:0725a01": "各有所主也。○主畜。畜有四生。住有三處。岳府有",
    "X21n0384_004:0725a02": "管胎卵濕化及水族案者。○主禽。主獸皆岳府之",
    "X21n0384_004:0725a03": "神。飛曰禽。羽族之總名。言為人禽制。故名禽。走曰",
    "X21n0384_004:0725a04": "獸。毛蟲之總名。言力多難擒。圍守可獲。故名獸。此",
    "X21n0384_004:0725a05": "諸禽獸。各有鬼王主之。若止觀引大集十二時獸",
    "X21n0384_004:0725a06": "者。輔行云。五行中。名十二肖。肖。似也。此十二神似",
    "X21n0384_004:0725a07": "彼故也。準大集。東海瑠璃山。有虎．兔．龍。南海玻璃",
    "X21n0384_004:0725a08": "山。有蛇．馬．羊。西海白銀山。有猴．雞．犬。北海黃金山。",
    "X21n0384_004:0725a09": "有猪．鼠．牛(所住之窟。經各有名)。一一方各有二羅剎女。供養",
    "X21n0384_004:0725a10": "三神。其窟。皆菩薩住處。一一獸。皆修聲聞慈。曾於",
    "X21n0384_004:0725a11": "過去佛所發願。一獸每一日夜遍閻浮提。餘安住",
    "X21n0384_004:0725a12": "修慈。從七月一日。鼠為首。二日牛。乃至十三日。還",
    "X21n0384_004:0725a13": "從鼠起。此即獸王菩薩。故他方恭敬也。○主魅。魅",
    "X21n0384_004:0725a14": "謂魑魅。老精物也。詳香乳記。○主產。東岳懺云。結",
    "X21n0384_004:0725a15": "秀成胎。稟兩儀之造化。送生保產。乃二聖之綱維。",
    "X21n0384_004:0725a16": "普濟普度。九天監生。明素真君。多男多女。九天衛",
    "X21n0384_004:0725a17": "房。聖母元君。又鬼子母姊。名炙匿。亦主人產生。○",
    "X21n0384_004:0725a18": "主命。準經。毗沙門主護四天下人命。岳府有管天",
    "X21n0384_004:0725a19": "下生死案判官。更有保生真人碧霞元君。○主疾。",
    "X21n0384_004:0725a20": "如前。○主險。高山峻嶺。大海溟淵。險難之處。身命",
    "X21n0384_004:0725a21": "所係。應死者錄之。不應死者護之。此猶險之小處。",
    "X21n0384_004:0725a22": "準大論。地獄有二部。一寒冰。二炎火。皆以身觸受",
    "X21n0384_004:0725a23": "罪。此名大黑暗處。危難嶮道。即鬼所主之處耳。○",
    "X21n0384_004:0725a24": "三目。二目中間豎亞一目。如摩醯狀。四目。額上又",
    "X21n0384_004:0725b01": "橫開二目。與蒼頡同。五目。於上下中。豎生一目也。",
    "X21n0384_004:0725b02": "○祁利失王等。未見翻譯。金光明有薩多琦黎。翻",
    "X21n0384_004:0725b03": "大力天。名義集載惡祁尼。此翻火神。然考立世阿",
    "X21n0384_004:0725b04": "毗曇。的是山名。論夜叉品云。時閻浮提中。有兩眾",
    "X21n0384_004:0725b05": "山。恒河之南。名婆多耆利山。恒河之北。名醯摩跋",
    "X21n0384_004:0725b06": "多山。一切神住河南者。皆名婆多耆利。在河北山",
    "X21n0384_004:0725b07": "者。皆名醯摩跋多。婆多耆利領河南一切諸神。醯",
    "X21n0384_004:0725b08": "摩跋多領河北一切諸神。故名為王(文)。今閻王界",
    "X21n0384_004:0725b09": "既在閻浮之南。而祁利山又在恒河之南。南屬離",
    "X21n0384_004:0725b10": "火。故祁尼祁利。而翻大力火神。均屬火天也。失字",
    "X21n0384_004:0725b11": "未詳。叉具云。叉耶。秦言盡。即大力盡王。統領小王",
    "X21n0384_004:0725b12": "鬼神也。阿那吒。準大經。八臂那吒。乃天中力士。則",
    "X21n0384_004:0725b13": "未可的指。然其名既同。未可知也(那吒即多聞天王之長子)。△",
    "X21n0384_004:0725b14": "三承力俱來。",
    "X21n0384_004:0725b15": "如是等大鬼王。各各與百千諸小鬼王。盡居閻浮提。",
    "X21n0384_004:0725b16": "各有所執。各有所主。是諸鬼王與閻羅天子。承佛威",
    "X21n0384_004:0725b17": "神及地藏菩薩摩訶薩力。俱詣忉利。在一面[大/一]。",
    "X21n0384_004:0725b18": "已上三十四位。皆是大鬼王。每一王下。各有眷屬",
    "X21n0384_004:0725b19": "小王。數有百千。此非他方之鬼。盡住南洲也。各有",
    "X21n0384_004:0725b20": "執者。執。守法也。取彼有罪。明正典刑。指其事也。天",
    "X21n0384_004:0725b21": "文有執法。代天討罪。豈得而容私乎。葢言守法之",
    "X21n0384_004:0725b22": "執事也。太上亦云。天地有司過之神。依人所犯輕",
    "X21n0384_004:0725b23": "重。以奪人算。是也。言主者。古之制字。這丶即主心",
    "X21n0384_004:0725b24": "之神明。實主我身。居其所不動。而應萬物。象天君",
    "X21n0384_004:0725c01": "奠位之形。丶神也。不得形則不顯。故配他字乃成",
    "X21n0384_004:0725c02": "形。故从丶。而配王。王。君也。天地萬物。咸統於一。王",
    "X21n0384_004:0725c03": "心無丶。身且不能治。何以治天下乎。今諸鬼王。內",
    "X21n0384_004:0725c04": "各有丶。故能主萬物也。如取人枷鬼。提點鬼神。追",
    "X21n0384_004:0725c05": "魂斬魄。捉生落死。及各案主者。諸司法錄事等。故",
    "X21n0384_004:0725c06": "言各有所執．所主也。是諸下。明來意。幽冥鬼王何",
    "X21n0384_004:0725c07": "能上隮忉利。此承我佛與地藏威神之力也。一面",
    "X21n0384_004:0725c08": "[大/一]者。住足名[大/一]。人縱而生。[大/一]則戴天履地。儼然正",
    "X21n0384_004:0725c09": "直之容。故从大。在地上為意。敬佛尊君。故[大/一]而不",
    "X21n0384_004:0725c10": "坐也。△二正興問二初閻羅興問正歎二鬼王護",
    "X21n0384_004:0725c11": "法助揚初分五初經家提起。",
    "X21n0384_004:0725c12": "爾時。閻羅天子胡跪合掌。",
    "X21n0384_004:0725c13": "按道明和尚所傳十殿冥王。閻羅天子在五殿。統",
    "X21n0384_004:0725c14": "紀云。十王名字。藏典傳記可考者六。閻羅。五官(二名。",
    "X21n0384_004:0725c15": "見三長齋引提謂經)。平等(華嚴感應傳。郭神亮為使者。追至平等王所。因誦若人欲了知偈。得",
    "X21n0384_004:0725c16": "放迴)。泰山(譯經圖紀法炬譯金貢泰山贖罪經)。初江(夷堅志。郭生夢入冥府。王揖坐。謂曰。",
    "X21n0384_004:0725c17": "我是西門王郎。冥司錄我忠孝正直。不害物。得作初江王一紀)。秦廣(夷堅志。南劍陳生既死。其",
    "X21n0384_004:0725c18": "弟之女見二鬼導至宮殿。曰秦廣王也。王謂女曰。欲救伯可轉入師經。女寤。家人來得經。請僧誦千徧。兄",
    "X21n0384_004:0725c19": "夢弟來謝曰。已獲生天也)。今唯閻羅一王興問者。大約第五殿",
    "X21n0384_004:0725c20": "乃正中之位。統攝諸王。故特加天子之名。以帝釋",
    "X21n0384_004:0725c21": "天為父王。命閻羅為天子。主攝冥司。所謂地下縛",
    "X21n0384_004:0725c22": "囉呬天是也。△二天子述意。",
    "X21n0384_004:0725c23": "白佛言。世尊。我等今者與諸鬼王。承佛威神及地藏",
    "X21n0384_004:0725c24": "菩薩摩訶薩力。方得詣此忉利大會。亦是我等獲善",
    "X21n0384_004:0726a01": "利故。我今有小疑事。敢問世尊。唯願世尊慈悲宣說。",
    "X21n0384_004:0726a02": "初敘來意。等者。非等餘九殿獄王也。準長阿含。小",
    "X21n0384_004:0726a03": "千世界。有一千閻羅王。況三千大千。又況十方沙",
    "X21n0384_004:0726a04": "界之三千大千閻羅乎。然佛出此南洲。此界冥王",
    "X21n0384_004:0726a05": "為正。亦是等。慶幸之語。由閻羅鬼王等。竝以業緣",
    "X21n0384_004:0726a06": "感報。三時受苦。如弟子死復生經。吏白王言。大王",
    "X21n0384_004:0726a07": "為奉佛淨戒耶。王曰。坐我不奉佛故。追罪來作此",
    "X21n0384_004:0726a08": "獄王。今到天宮。見佛聞法。自然獲得增上善利。故",
    "X21n0384_004:0726a09": "下此慶語。我今下。諮請。雖云小疑。障信則大。故須",
    "X21n0384_004:0726a10": "問明。唯願以大慈悲。為我宣說此旨。作與樂拔苦",
    "X21n0384_004:0726a11": "之因緣也。△三許問為說。",
    "X21n0384_004:0726a12": "佛告閻羅天子。恣汝所問。吾為汝說。",
    "X21n0384_004:0726a13": "恣。縱也。謂凡有所疑。不必隱匿。縱意問來。吾無不",
    "X21n0384_004:0726a14": "為汝說者。如洪鐘在架。隨扣隨鳴。表佛心慈悲無",
    "X21n0384_004:0726a15": "齊限也。△四申疑致請三初敘儀。",
    "X21n0384_004:0726a16": "是時。閻羅天子瞻禮世尊。及迴視地藏菩薩。",
    "X21n0384_004:0726a17": "瞻禮。敬佛求法之儀。迴視。事有所專也。何以迴視",
    "X21n0384_004:0726a18": "之。問法之儀。必對佛而禮。身在中央。則菩薩在傍。",
    "X21n0384_004:0726a19": "故迴首視之。△二申請二初直歎神通。",
    "X21n0384_004:0726a20": "而白佛言。世尊。我觀地藏菩薩。在六道中。百千方便",
    "X21n0384_004:0726a21": "而度罪苦眾生。不辭疲倦。是大菩薩。有如是不可思",
    "X21n0384_004:0726a22": "議神通之事。",
    "X21n0384_004:0726a23": "在六道等。占察經云。依本願自在力故。權巧現化。",
    "X21n0384_004:0726a24": "影應十方。而於五濁惡世。化益偏厚。巧演說法。能",
    "X21n0384_004:0726b01": "善開導。此皆方便力也。大要現梵天。令除憍慢。化",
    "X21n0384_004:0726b02": "人道。令修施戒。地獄代其受苦。餓鬼令其飽滿。修",
    "X21n0384_004:0726b03": "羅調伏惡心。畜生使得智慧。竝令俱出苦輪。同到",
    "X21n0384_004:0726b04": "智地。無量劫來。不辭疲倦。此智慧勇猛不思議之",
    "X21n0384_004:0726b05": "神通也。言婁者。人所作也。其上从之。其下从又(古右",
    "X21n0384_004:0726b06": "字)。持中。何也。曰。天下萬事。皆本於心中者。非他也。",
    "X21n0384_004:0726b07": "人心天然之矩。事來。執吾中而往。貫萬若一。無過",
    "X21n0384_004:0726b08": "不及。是謂天則。今地藏以百千方便。現種種神通。",
    "X21n0384_004:0726b09": "皆本中道一心。而應萬機之事。度苦眾生。竝歸中",
    "X21n0384_004:0726b10": "道。其為大事因緣可思議乎哉。△二轉申疑事二",
    "X21n0384_004:0726b11": "初正陳疑本。",
    "X21n0384_004:0726b12": "然諸眾生。脫獲罪報。未久之間。又墮惡道。",
    "X21n0384_004:0726b13": "未久云者。如等活地獄。對四天王壽。人間五十年。",
    "X21n0384_004:0726b14": "為上天一日夜。縱經百年。冥司秪得二日。豈非纔",
    "X21n0384_004:0726b15": "出即來。深惡其不憚煩也。△二覆申疑事。",
    "X21n0384_004:0726b16": "世尊。是地藏菩薩。既有如是不可思議神力。云何眾",
    "X21n0384_004:0726b17": "生而不依止善道。永取解脫。",
    "X21n0384_004:0726b18": "此中問意兩關發疑。一謂菩薩既有如是神力。自",
    "X21n0384_004:0726b19": "應令彼依善道而永取解脫矣。二謂六道既受大",
    "X21n0384_004:0726b20": "士之化。亦應久依善道而永取解脫矣。今不然者。",
    "X21n0384_004:0726b21": "為地藏神力不逮歟。為眾生心力不及歟。梵語膩",
    "X21n0384_004:0726b22": "地。此云依。維摩經云。十善是菩薩淨土。眾生能依",
    "X21n0384_004:0726b23": "十善。自然解脫生死。△三願說。",
    "X21n0384_004:0726b24": "唯願世尊。為我解說。",
    "X21n0384_004:0726c01": "△五答示顯德二初總示難化。",
    "X21n0384_004:0726c02": "佛告閻羅天子。南閻浮提眾生。其性剛強。難調難伏。",
    "X21n0384_004:0726c03": "其性者。習性也。故曰剛強。若是法性。從本柔和。剛",
    "X21n0384_004:0726c04": "者。堅強也。此非中正純粹之乾[伉几+○](音剛)。乃動於血氣",
    "X21n0384_004:0726c05": "之剛暴。譬之惡象駑馬。難於調伏也。△二別歎方",
    "X21n0384_004:0726c06": "便三初以法直示二以喻釋明三以法合顯初又",
    "X21n0384_004:0726c07": "二初約地藏方便救拔。",
    "X21n0384_004:0726c08": "是大菩薩。於百千劫。頭頭救拔如是眾生。早令解脫。",
    "X21n0384_004:0726c09": "是罪報人。乃至墮大惡趣。菩薩以方便力。拔出根本",
    "X21n0384_004:0726c10": "業緣。而遣悟宿世之事。",
    "X21n0384_004:0726c11": "眾生性雖剛強。難於調伏。在地藏不捨大慈。而頭",
    "X21n0384_004:0726c12": "頭救拔。頭頭。猶言處處。謂千頭萬頭也。如是眾生",
    "X21n0384_004:0726c13": "句。正點難調伏者。剛者教之以柔。強者教之以和。",
    "X21n0384_004:0726c14": "難調伏者必令調伏。如王良．造父。善能調伏馬性。",
    "X21n0384_004:0726c15": "必令中軌而後已。今於三寶施戒。必令修持。清淨",
    "X21n0384_004:0726c16": "戒生。得淨解脫。故罪報之輕小者。即與救拔。縱犯",
    "X21n0384_004:0726c17": "上罪。應墮阿鼻大惡趣者。亦以巧方便力。使拔根",
    "X21n0384_004:0726c18": "本業緣。梵名阿浮訶那。此云拔除罪根。須知諸惡。",
    "X21n0384_004:0726c19": "隨業受報。而以三毒為本。三毒之中。貪愛為根。如",
    "X21n0384_004:0726c20": "捉布一頭。餘則盡隨。智論云。若不斷愛。愛則潤生。",
    "X21n0384_004:0726c21": "是故四生。皆由愛起。故成論云。如樹根不拔。其樹",
    "X21n0384_004:0726c22": "猶生。貪根不拔。苦樹常在。故知生死。貪愛為本。若",
    "X21n0384_004:0726c23": "滅貪欲。名第三諦。十輪經云。滅除一切惑障習氣。",
    "X21n0384_004:0726c24": "猶如烈日銷釋輕冰。故無常偈云。明眼無過慧。黑",
    "X21n0384_004:0727a01": "暗不過癡。今根本業緣既拔。自悟宿世之若。譬古",
    "X21n0384_004:0727a02": "鏡之重揩。其常光而自現矣。△二約眾生惡習難",
    "X21n0384_004:0727a03": "脫。",
    "X21n0384_004:0727a04": "自是閻浮眾生。結惡習重。旋出旋入。勞斯菩薩。久經",
    "X21n0384_004:0727a05": "劫數。而作度脫。",
    "X21n0384_004:0727a06": "自者。謂如此方便救拔。自應頭頭解脫已。今不能",
    "X21n0384_004:0727a07": "者。乃眾生自造惡業。以自縛之。非菩薩之咎。結惡",
    "X21n0384_004:0727a08": "習重。緊要之語。生死根元略言三結(身見．戒取．疑)。廣說",
    "X21n0384_004:0727a09": "八十八使(云云)。由此結惡。造十習因(婬習．貪．慢．瞋．詐．誑．怨．見．枉．",
    "X21n0384_004:0727a10": "訟習)。受六交報。是以纔出三塗。而旋入劇處。致勞地",
    "X21n0384_004:0727a11": "藏。久經塵劫。起無量方便。作度脫因緣。豈非眾生",
    "X21n0384_004:0727a12": "惡習牽連。致累化門。久不能扃耶。△二以喻釋明",
    "X21n0384_004:0727a13": "三初迷入險道。",
    "X21n0384_004:0727a14": "譬如有人。迷失本家。譌入險道。其險道中。多諸夜叉。",
    "X21n0384_004:0727a15": "及虎狼師子蚖蛇蝮蠍。如是迷人。在險道中。須臾之",
    "X21n0384_004:0727a16": "間。即遭諸毒。",
    "X21n0384_004:0727a17": "文分三節。初．迷本入險。有人。譬惡道眾生。因果不",
    "X21n0384_004:0727a18": "忘名有。人者。忍也。能忍五濁之苦也。常寂光土為",
    "X21n0384_004:0727a19": "本家。十惡眾生。原是如來之子。三塗苦處。無非常",
    "X21n0384_004:0727a20": "寂之家。以不知真如法一。不覺無明風動。漂流異",
    "X21n0384_004:0727a21": "國。墮落他鄉。既忘本處。便迷歸路。遊行逐境。險道",
    "X21n0384_004:0727a22": "斯臻。文句釋法華險難惡道。通譬九界生死因果。",
    "X21n0384_004:0727a23": "故曰分段變易。即果險難。見思五住。即因險難。由",
    "X21n0384_004:0727a24": "此因緣。故言惡道。今據下文生人天中。令受妙樂。",
    "X21n0384_004:0727b01": "秪以三塗為險道。由不依施戒生天之論。致譌墮",
    "X21n0384_004:0727b02": "三惡道中。二．險道多惡。以多諸夜叉等。夜叉。有智",
    "X21n0384_004:0727b03": "有通。飛行捷疾。譬利使邪見。謗無因果。智辯速疾",
    "X21n0384_004:0727b04": "也。正心地觀云。心如夜叉。能噉種種功德法。故虎",
    "X21n0384_004:0727b05": "狼等。畜類愚頑。以譬鈍使。準俱舍論。憍慢盛故。生",
    "X21n0384_004:0727b06": "於師子虎狼中。瞋恚盛故。生於蚖蛇蝮蠍中。則虎",
    "X21n0384_004:0727b07": "狼師子。應俱譬慢使。今約三毒為身口之本。故以",
    "X21n0384_004:0727b08": "虎喻慢使。如分別善惡經。憍慠常慢人。後生為猛",
    "X21n0384_004:0727b09": "虎故也。狼譬貪使。以狼求食不滿不止。故曰貪狼。",
    "X21n0384_004:0727b10": "師子表癡使。由昔持戒雖嚴。而無淨慧。執戒慢人。",
    "X21n0384_004:0727b11": "故墮畜類。因戒力故。得為獸王。無慧即癡。故以譬",
    "X21n0384_004:0727b12": "之。蚖蛇蝮蠍譬瞋使。蚖名守宮。在壁曰蝘蜓。在洲",
    "X21n0384_004:0727b13": "曰蜥蜴。以毒盛故。不觸而螫。譬非理瞋。楊子云。蚖",
    "X21n0384_004:0727b14": "其肆矣。蝮。蜪蝝(上音陶。下音延)也。螫手則斬手。螫足則斬",
    "X21n0384_004:0727b15": "足。為害於身也。蠍虎。螫人毒蟲。然觸則螫。譬執理",
    "X21n0384_004:0727b16": "瞋。不以蜈蚣譬戲論瞋者。以三塗無戲論也。三．在",
    "X21n0384_004:0727b17": "險遭毒。如是迷人。謂迷真重故。不識四諦。以致流",
    "X21n0384_004:0727b18": "落十使險道之中。須臾遭毒者。以一念有九十剎",
    "X21n0384_004:0727b19": "那。一剎那中九百生滅。念念減損。無有增長。猶山",
    "X21n0384_004:0727b20": "瀑水。不得停住。亦如朝露。勢不久停。故曰遭毒只",
    "X21n0384_004:0727b21": "在須臾。諸毒者。準涅槃。蛇。有四毒。見毒．觸毒．齧毒．",
    "X21n0384_004:0727b22": "螫毒。虎狼師子熊羆貓貍鷹鷂之屬。諸毒備具。非",
    "X21n0384_004:0727b23": "險道而何哉。△二知識指迷。",
    "X21n0384_004:0727b24": "有一知識。多解大術。善禁是毒。乃及夜叉諸惡毒等。",
    "X21n0384_004:0727c01": "忽逢迷人。欲進險道。而語之言。咄哉。男子。為何事故。",
    "X21n0384_004:0727c02": "而入此路。有何異術。能制諸毒。",
    "X21n0384_004:0727c03": "知識指地藏。所謂唯我一人能為救護。故云一。思",
    "X21n0384_004:0727c04": "益經云。於墮邪道眾生。生大悲心。令入正道。不求",
    "X21n0384_004:0727c05": "恩報。故名導師。即知識也。以多解大術。善禁是毒。",
    "X21n0384_004:0727c06": "故名知識。以妙方便。隨機開導。廣說施戒生天之",
    "X21n0384_004:0727c07": "論。普示諦緣道品之門。智慧弘深名多解。方便巧",
    "X21n0384_004:0727c08": "妙曰大術。善禁毒者。說道品對治集諦之毒。如多",
    "X21n0384_004:0727c09": "貪不淨觀等(善信經。有神藥樹。名摩羅陀祗王厭天下萬毒。有神蛇。身長一百二十尺。",
    "X21n0384_004:0727c10": "蛇行索食。有黑頭蟲。身長丈五。與蛇相逢。適舉頭嚙蟲。聞藥香。屈頭欲走。身羅藥樹。斷作兩段。頭半生得",
    "X21n0384_004:0727c11": "走。尾便臭爛。諸毒聞此蛇臭。眾惡毒氣悉皆消滅)。忽逢下。明大士指出三",
    "X21n0384_004:0727c12": "塗。莫知遇而遇之。曰忽逢。將入而未入。曰欲進。正",
    "X21n0384_004:0727c13": "與譌入照應。語之者。示其道也。葢昔已化令出苦。",
    "X21n0384_004:0727c14": "無奈志性不定。復造惡業。重入三塗。故憂驚而告",
    "X21n0384_004:0727c15": "語之。咄哉。喚醒之辭。男子。警惕之意。男子名丈夫。",
    "X21n0384_004:0727c16": "大經云。能見佛性。名為丈夫。今既迷佛性。故以男",
    "X21n0384_004:0727c17": "子警知本有。十輪云。如迷方者。所逢示導。是也。何",
    "X21n0384_004:0727c18": "事者。驚問也。此路。指三塗。佛言眾生以三惡道為",
    "X21n0384_004:0727c19": "家。故指為此。以此路。二種人到。所謂威神．業力。非",
    "X21n0384_004:0727c20": "此二事。終不能到。故驚問云。為是神通救苦而入。",
    "X21n0384_004:0727c21": "為是造業感報而來耶。有何異術等。審難之辭。謂",
    "X21n0384_004:0727c22": "汝有何等奇異法術。力能制御諸毒耶。異術。表異",
    "X21n0384_004:0727c23": "方便。對治諸惡法門。助顯第一義諦。△二迷求出",
    "X21n0384_004:0727c24": "路二初迷聞退步求路。",
    "X21n0384_004:0728a01": "是迷路人。忽聞是語。方知惡道。即便退步。求出此路。",
    "X21n0384_004:0728a02": "忽聞者。聞四諦也。以昔未聞。今忽聞之耳。例同須",
    "X21n0384_004:0728a03": "達初聞佛字。身毛皆豎。忽見光明也。知惡道者。畏",
    "X21n0384_004:0728a04": "苦集也。輔行云。念念恒簡是非。設起非心。應以當",
    "X21n0384_004:0728a05": "教是心滅之。非心。即是險道。寶雨經云。謂諸有情",
    "X21n0384_004:0728a06": "安住世間。具足顛倒。墜險惡路。隨於非處。我今令",
    "X21n0384_004:0728a07": "彼諸有情等入真實路。由是如來。為諸有情。起於",
    "X21n0384_004:0728a08": "大悲。是也。便退步。止十惡修十善也。求出路。離三",
    "X21n0384_004:0728a09": "塗求人天也。△二知識接引告語二初接引。",
    "X21n0384_004:0728a10": "是善知識提携接手。引出險道。免諸惡毒。至於好道。",
    "X21n0384_004:0728a11": "令得安樂。",
    "X21n0384_004:0728a12": "準涅槃經。具足梵行。自修種種善法。令諸學人。漸",
    "X21n0384_004:0728a13": "遠惡法。增長善法。名善知識提携接手。如前復相",
    "X21n0384_004:0728a14": "扶助。提之携之。接手挽之。引出險道。離三塗之苦",
    "X21n0384_004:0728a15": "事。免諸惡毒。斷習惡之結使。生人天之好道。得涅",
    "X21n0384_004:0728a16": "槃之安樂也。十輪云。譬如明月。於夜分中。能示一",
    "X21n0384_004:0728a17": "切失道眾生平坦正路。隨其欲往。皆令得至。此善",
    "X21n0384_004:0728a18": "男子亦復如是。於無明夜。能示一切迷三乘道．馳",
    "X21n0384_004:0728a19": "騁生死曠野眾生。三乘正路。隨其所應。方便安立。",
    "X21n0384_004:0728a20": "令得出離(文)。據此亦應約九界因果明險道。過五",
    "X21n0384_004:0728a21": "百由旬。到涅槃寶所。方為安隱。今秪約三塗人天",
    "X21n0384_004:0728a22": "敵論者。化五濁迷流之要著也。先以小接。次令入",
    "X21n0384_004:0728a23": "大。方便巧逗。妙化隨機。毋謂是經秪生人天也。點",
    "X21n0384_004:0728a24": "逗於此。前後例之。△二告語二初正告迷人。",
    "X21n0384_004:0728b01": "而語之言。咄哉。迷人。自今已後。勿履是道。此路入者。",
    "X21n0384_004:0728b02": "卒難得出。復損性命。是迷路人亦生感重。",
    "X21n0384_004:0728b03": "語言者。勸修善道。咄哉者。重警令寤。以廢盡方便",
    "X21n0384_004:0728b04": "之力。纔令得免惡道。故重警醒。汝當深念此苦。更",
    "X21n0384_004:0728b05": "不可重造惡業。載入三塗也。所以勸告者。嗟惡慧",
    "X21n0384_004:0728b06": "之邪修。自甘心於險道。遇斯境界。豈可緘言。念彼",
    "X21n0384_004:0728b07": "愚癡。寧容坐視。況世尊悲心付囑。留大願而普濟",
    "X21n0384_004:0728b08": "迷津。菩薩如教奉行。示同事而化令成佛。如其見",
    "X21n0384_004:0728b09": "迷路而不指正途。慈悲安在。覩沉溺而不思拯接。",
    "X21n0384_004:0728b10": "方便何存。故語之言。此生死路。一入難出。復損害",
    "X21n0384_004:0728b11": "法身慧命。真險處也。迷人亦感重者。曩因不知。譌",
    "X21n0384_004:0728b12": "入生死險處。今忽提醒。重登安樂之鄉。如飄流者",
    "X21n0384_004:0728b13": "忽爾還家。沉淵者俄然登岸。豈不深感而極重哉。",
    "X21n0384_004:0728b14": "大論云。應先以眼見道而後行。行時當精勤。精勤",
    "X21n0384_004:0728b15": "行時。常念如導師所教。念已。一心進路。不順非道。",
    "X21n0384_004:0728b16": "正此謂也。△二囑令轉告。",
    "X21n0384_004:0728b17": "臨別之時。知識又言。若見親知及諸路人。若男若女。",
    "X21n0384_004:0728b18": "言於此路多諸毒惡。喪失性命。無令是眾自取其死。",
    "X21n0384_004:0728b19": "臨別時。將他化也。令轉勸者。冀展轉傳化。化化不",
    "X21n0384_004:0728b20": "絕也。親知。稟內道未解脫者。路人。未受道在生死",
    "X21n0384_004:0728b21": "者。男女。表授定慧。言此路者。復以苦集。轉教前人",
    "X21n0384_004:0728b22": "以路多惡毒。必失性命。故須知苦斷集。慕滅修道。",
    "X21n0384_004:0728b23": "毋自喪失法身慧命也。已上正教轉告。下示轉告",
    "X21n0384_004:0728b24": "意。言是眾。則何異同胞。言取死。則實切吾念。重自",
    "X21n0384_004:0728c01": "取死句。如五苦章句經云。昔閻羅王有弘普之慈。",
    "X21n0384_004:0728c02": "諸墮地獄者。現身問之。汝等何為是間。罪人對曰。",
    "X21n0384_004:0728c03": "我等死時。不知行諸惡。自然追逐。送我來到是間。",
    "X21n0384_004:0728c04": "王曰。自汝所作。今當受之。吾不枉汝(文)。豈非自取",
    "X21n0384_004:0728c05": "死耶。譬如抱石投淵。自沉自墜。飛蛾赴火。自燋自",
    "X21n0384_004:0728c06": "爛。非天與人授也。△三以法合顯二初合方便捄",
    "X21n0384_004:0728c07": "拔二合惡習難脫初又二初直以法合。",
    "X21n0384_004:0728c08": "是故地藏菩薩具大慈悲。救拔罪苦眾生。生人天中。",
    "X21n0384_004:0728c09": "令受妙樂。是諸罪眾。知業道苦。脫得出離。永不載歷。",
    "X21n0384_004:0728c10": "此承險道之喻。以法合明也。具大慈悲。以同體故",
    "X21n0384_004:0728c11": "言具。與樂即拔苦。拔苦即與樂。故言大。從理具體",
    "X21n0384_004:0728c12": "上起事。造神通而救拔也。生人天等。正顯慈悲實",
    "X21n0384_004:0728c13": "用。人天。乃受道之器。故須先生人天。受諸快樂。正",
    "X21n0384_004:0728c14": "合前是善知識提携接手。乃至令得安樂之文。是",
    "X21n0384_004:0728c15": "諸下。明罪眾知悔。諸罪眾。乃所化之機。知業苦。是",
    "X21n0384_004:0728c16": "親歷之事。故願脫獲出離。永不載歷乎此。起世經。",
    "X21n0384_004:0728c17": "閻羅王受洋銅灌口苦後。自發願言。願我從今捨",
    "X21n0384_004:0728c18": "身已。更得身時。但於人間受生。如來法中信解。剃",
    "X21n0384_004:0728c19": "除鬚髮。著袈裟衣。既出家已。願得道證。不復於後",
    "X21n0384_004:0728c20": "世受生(文)。閻王尚爾。況其它乎。故觀佛三昧經。諸",
    "X21n0384_004:0728c21": "菩薩訶責餓鬼言。汝於前身無量世時。作無限罪。",
    "X21n0384_004:0728c22": "謗誹不信。墮阿鼻獄。受諸苦惱不可具說。汝今應",
    "X21n0384_004:0728c23": "當發慈悲心。諸餓鬼聞已。稱南無佛。尋即命終。生",
    "X21n0384_004:0728c24": "四天處。悔過自責。發菩提心。諸佛心光。不捨是等。",
    "X21n0384_004:0729a01": "攝受是輩。如羅睺羅。教避地獄。如愛眼耳。今地藏",
    "X21n0384_004:0729a02": "亦然。故罪苦眾生。發此悔心也。正合咄哉迷人。乃",
    "X21n0384_004:0729a03": "至自取其死之文。△二法喻合釋二初合迷人入",
    "X21n0384_004:0729a04": "險。",
    "X21n0384_004:0729a05": "如迷路人譌入險道。",
    "X21n0384_004:0729a06": "合上譬如有人乃至即遭諸毒之文。△二合知識",
    "X21n0384_004:0729a07": "指迷二初迷人自出。",
    "X21n0384_004:0729a08": "遇善知識。引接令出。永不復入。",
    "X21n0384_004:0729a09": "合上有一知識乃至亦生感重之文。△二轉告他",
    "X21n0384_004:0729a10": "人。",
    "X21n0384_004:0729a11": "逢見他人。復勸莫入。自言因是迷故。得解脫竟。更不",
    "X21n0384_004:0729a12": "復入。",
    "X21n0384_004:0729a13": "合上臨別之時。乃至無令是眾自取其死之文。合",
    "X21n0384_004:0729a14": "方便救拔竟。△二合惡習難脫二初喻合。",
    "X21n0384_004:0729a15": "若載履踐。猶尚迷譌。不覺舊曾所落險道。或致失命。",
    "X21n0384_004:0729a16": "如墮惡趣。",
    "X21n0384_004:0729a17": "直合上難調難伏。結惡習重。旋出旋入之文。謂既",
    "X21n0384_004:0729a18": "出三塗。已生人天。自應精勤修習。無奈習惡未除。",
    "X21n0384_004:0729a19": "重造惡業。更入三塗。猶尚迷本。譌入險道。竟不覺",
    "X21n0384_004:0729a20": "舊日曾所漏落之險難惡道。或有落險不失命者。",
    "X21n0384_004:0729a21": "以夙微善。出險亦速。或有入險。致失命者。如墮惡",
    "X21n0384_004:0729a22": "趣相似。不惟不拔根本業緣。併迷宿世之事矣。△",
    "X21n0384_004:0729a23": "二法合。",
    "X21n0384_004:0729a24": "地藏菩薩方便力故。使令解脫。生人天中。旋又載入。",
    "X21n0384_004:0729b01": "若業結重。永處地獄。無解脫時。",
    "X21n0384_004:0729b02": "地藏等三句。遠合前菩薩以方便力。乃至遣悟宿",
    "X21n0384_004:0729b03": "世之事。近合地藏菩薩具大慈悲。乃至令受妙樂",
    "X21n0384_004:0729b04": "之文。旋又載入句。合前自是眾生結惡習重。乃至",
    "X21n0384_004:0729b05": "而作度脫之文。故央掘云。我亦不為負債之人。如",
    "X21n0384_004:0729b06": "申頭羅。速往速反。與今文雅合(申頭羅者。外國幻人作飛人戲。令空",
    "X21n0384_004:0729b07": "中來去。往反至速)。業結重者。造上品十惡一類。既結此業。",
    "X21n0384_004:0729b08": "寧望解脫乎。葢於無我法中。執有造業。既迷真諦。",
    "X21n0384_004:0729b09": "自違寂理。故云。縛從自縛。解從自解。若於法法求",
    "X21n0384_004:0729b10": "空。自然門門解脫。閻羅正歎竟。△二鬼王護助二",
    "X21n0384_004:0729b11": "初惡毒擁護二主命助修初分二初鬼王護世二",
    "X21n0384_004:0729b12": "如來讚喜初又二初敘己行處。",
    "X21n0384_004:0729b13": "爾時惡毒鬼王合掌恭敬白佛言。世尊。我等諸鬼王。",
    "X21n0384_004:0729b14": "其數無量。在閻浮提。或利益人。或損害人。各各不同。",
    "X21n0384_004:0729b15": "然是業報。使我眷屬遊行世界。多惡少善。",
    "X21n0384_004:0729b16": "惡毒為眾鬼王首。故率先陳白。先敘鬼數．住處。數",
    "X21n0384_004:0729b17": "無量者。絓是九州房廟。萬國之靈。水府山精。風師",
    "X21n0384_004:0729b18": "雨伯。三千眷屬。五百徒黨。其為數也。無能量之。若",
    "X21n0384_004:0729b19": "論住處。有正邊不同。正處。在閻浮提五百由旬之",
    "X21n0384_004:0729b20": "下。閻羅所統。邊處不定。有威德者。住山谷空中海",
    "X21n0384_004:0729b21": "邊。皆有宮殿。無威德者。依不淨糞穢草木塚墓屏",
    "X21n0384_004:0729b22": "廁故塸。皆無舍宅。竝在閻浮提中。或利益下。明鬼",
    "X21n0384_004:0729b23": "行業。準長阿含。佛告比丘。一切男女生時。皆鬼神",
    "X21n0384_004:0729b24": "隨逐守護。今人何故有為鬼神所觸嬈者。有不為",
    "X21n0384_004:0729c01": "鬼神所觸嬈者。以世人為非法．行邪見．作十惡業。",
    "X21n0384_004:0729c02": "如是百千人。乃有一神護耳。若修善法．見正信．修",
    "X21n0384_004:0729c03": "十善業。如是一人有百千神護。故有為鬼神觸嬈",
    "X21n0384_004:0729c04": "有不為觸嬈。故善者利人處多。惡者損人處多。夫",
    "X21n0384_004:0729c05": "論鬼神之法。特喜妖邪冥密之中。或處幽巖。乍依",
    "X21n0384_004:0729c06": "高隴。絕澗深叢之裏。荒郊野芿之中。異種音聲。特",
    "X21n0384_004:0729c07": "奇形勢。搖動凡識。恐怖愚情。假使威光。虗偽怪相。",
    "X21n0384_004:0729c08": "擅作威福。妄行損增。萬別千差。所行不等。然是下。",
    "X21n0384_004:0729c09": "明鬼感報。準正法念經。明其因行。乃由貪嫉．邪倿．",
    "X21n0384_004:0729c10": "諂曲．欺誑．積財不施。乘是業因。報生鬼道。惡心",
    "X21n0384_004:0729c11": "熏種。殊難悛革。故我之眷屬。遊行世間。多惡少善。",
    "X21n0384_004:0729c12": "外書云。鬼神者。其禍福發揚之驗乎世者也(宜律師問",
    "X21n0384_004:0729c13": "天人陸玄暢云。涪州相思寺古跡。曰。此迦葉佛時。山神羅子明。是佛弟子。生憎破戒者。發願作惡鬼。噉破",
    "X21n0384_004:0729c14": "戒人。因願受身。作此山神。所主土地七千餘里。年噉萬人以上。迦葉教化調伏。受五戒。因不噉人。恐後心",
    "X21n0384_004:0729c15": "變。故佛留跡。又南海循州北山。興寧縣界靈龕寺。多有靈跡。此文殊弟子。為此山神。多造惡業。文殊愍化。",
    "X21n0384_004:0729c16": "遂識宿命。請留跡禮事。得離諸惡。文殊為現。今者是。於貞觀三年。山神命終。生兜率天。別有一鬼來居。即",
    "X21n0384_004:0729c17": "舊神親家。大造諸惡。舊神憐之。請文殊為現小跡。後神又從正法。故大小跡現)。△二護人",
    "X21n0384_004:0729c18": "修為二初所歷善處。",
    "X21n0384_004:0729c19": "過人家庭。或城邑聚落．莊園房舍。或有男子女人。修",
    "X21n0384_004:0729c20": "毛髮善事。乃至懸一旛一葢。少香少華。供養佛像及",
    "X21n0384_004:0729c21": "菩薩像。或轉讀尊經。燒香供養。一句一偈。",
    "X21n0384_004:0729c22": "初明鬼神遊處。竊原世人。造善於幽。得報於顯。世",
    "X21n0384_004:0729c23": "謂陰德。人咸信矣。造惡於顯。得報於幽。斯理灼然。",
    "X21n0384_004:0729c24": "寧不信耶。故聖人陳福以勸善。示禍以戒惡。夫殃",
    "X21n0384_004:0730a01": "福葢有其根。不可無因而妄致。善惡當收其報。必",
    "X21n0384_004:0730a02": "非無應而徒已。葢準長阿含二十。佛告比丘。一切",
    "X21n0384_004:0730a03": "人民所居舍宅。皆有鬼神。無有空者(云云)。況有行",
    "X21n0384_004:0730a04": "空諸天。遊世眾鬼。冥祥記。載普趙泰(字文和。清河貝丘人)。心",
    "X21n0384_004:0730a05": "痛而死。二人引至太山。南入黑門。有絳衣人坐大",
    "X21n0384_004:0730a06": "屋下。以次呼名。問生時所作罪福。汝等實言。此恒",
    "X21n0384_004:0730a07": "遣六部使者。常在人間。疏記善惡。具有條狀。不可",
    "X21n0384_004:0730a08": "得虗。故太上云。天地有司過之神。又有三台北斗",
    "X21n0384_004:0730a09": "神君．三尸神．竈神。凡人有過。大則奪紀。小則奪算。",
    "X21n0384_004:0730a10": "故不可不慎也。次明所修善事。無論多少。乃至極",
    "X21n0384_004:0730a11": "小如毛．極細如髮之善事。又無論其營建精蘭。裝",
    "X21n0384_004:0730a12": "塑聖像。乃至懸掛一旛一葢。燒散少香少華。供養",
    "X21n0384_004:0730a13": "佛菩薩像。如趙泰按行地獄。出獄門。見有二人。賷",
    "X21n0384_004:0730a14": "文書來。語獄吏言。有三人。其家為其於塔寺懸旛",
    "X21n0384_004:0730a15": "燒香。救解其罪。可出福舍。俄見三人。自獄而出。已",
    "X21n0384_004:0730a16": "有自然衣服。完整在身。南詣開光大舍。泰亦隨入。",
    "X21n0384_004:0730a17": "金玉牀上。見一神人。殊好非常。府君恭敬作禮。泰",
    "X21n0384_004:0730a18": "問何人。吏曰。號名世尊。度人之師。有願令惡道中",
    "X21n0384_004:0730a19": "人皆出聽經。時有百萬九千人皆出地獄。故大品",
    "X21n0384_004:0730a20": "云。一華散空。乃至畢苦。其福不盡。論云。言至畢苦",
    "X21n0384_004:0730a21": "者。二死盡也。葢言成佛散華之福。猶尚不盡(文)。燒",
    "X21n0384_004:0730a22": "香之福。其例實多。或轉讀地藏本經及諸大乘經。",
    "X21n0384_004:0730a23": "燒香供養。不論全部全卷。乃至一句一偈。荊谿云。",
    "X21n0384_004:0730a24": "一句一偈。增進菩提。一色一香。永無退轉。正此謂",
    "X21n0384_004:0730b01": "也歟哉。△二令護惡事。",
    "X21n0384_004:0730b02": "我等鬼王。敬禮是人。如過去現在未來諸佛。敕諸小",
    "X21n0384_004:0730b03": "鬼。各有大力。及土地分。便令衛護。不令惡事橫事。惡",
    "X21n0384_004:0730b04": "病橫病。乃至不如意事。近於此舍等處。何況入門。",
    "X21n0384_004:0730b05": "我等句。示鬼王敬善。敕諸下。示遣護却惡。問。鬼是",
    "X21n0384_004:0730b06": "惡儔。何能見作毫善。敬禮如三世佛耶。答。所言佛",
    "X21n0384_004:0730b07": "者。修一切善法而得。今男女修諸善事。佛果斯栽。",
    "X21n0384_004:0730b08": "故鬼神敬之。如過去莊嚴劫之千佛。現在仁賢劫",
    "X21n0384_004:0730b09": "之千佛。未來星宿劫之千佛。一體無二也。抑豈敬",
    "X21n0384_004:0730b10": "禮如佛。現在能却諸惡。以由諸王。即勅小鬼。各有",
    "X21n0384_004:0730b11": "大力者。及土地分者。便令擁衛門戶。分內所司之",
    "X21n0384_004:0730b12": "地。云土地分。即今方隅社令是也。惡事橫事。如羅",
    "X21n0384_004:0730b13": "雲忍辱經云。願與福違。夜常惡夢。妖怪首尾。飛禍",
    "X21n0384_004:0730b14": "縱橫。今既修福。無惡橫之事。所生常安。眾禍消滅",
    "X21n0384_004:0730b15": "矣。惡病橫病者。梵語迦摩羅。此云黃病。又惡垢。亦",
    "X21n0384_004:0730b16": "癩病。珊若婆。此云癈風病。一發不起。阿薩闍。此云",
    "X21n0384_004:0730b17": "不可治病。弘明集云。必死之病。雖聖莫蠲。可療之",
    "X21n0384_004:0730b18": "疾。待醫方愈。上皆不治之惡病也。更有瘟災疫氣。",
    "X21n0384_004:0730b19": "相染相侵。或耗家財。或致喪命。如宋司馬文宣。頗",
    "X21n0384_004:0730b20": "信佛法。弟喪月餘。忽一鬼附其靈座。時南林．靈味",
    "X21n0384_004:0730b21": "二寺僧與鬼言論欵曲。鬼云。昔為尊貴。以犯眾惡。",
    "X21n0384_004:0730b22": "受此鬼身。去寅年。有四百部鬼。大行疾癘。所應鍾",
    "X21n0384_004:0730b23": "災者。不忤道人耳。而犯橫極眾。多濫福善。故使我",
    "X21n0384_004:0730b24": "來監察。則橫病所觸。皆不修善所致。今既修福。身",
    "X21n0384_004:0730c01": "強少病。財福榮尊也。不如意者。家業衰耗。事不諧",
    "X21n0384_004:0730c02": "偶。所處不寧。心常恐怖。今既修福。鬼神衛護。尚不",
    "X21n0384_004:0730c03": "令諸惡近其住處。況縱之使入門耶。△二如來讚",
    "X21n0384_004:0730c04": "喜。",
    "X21n0384_004:0730c05": "佛讚鬼王。善哉。善哉。汝等及與閻羅。能如是擁護善",
    "X21n0384_004:0730c06": "男女等。吾亦告梵王帝釋。令衛護汝。",
    "X21n0384_004:0730c07": "何故如來讚喜。葢鬼王率多凶惡。如鬼子母千子。",
    "X21n0384_004:0730c08": "五百在天上嬈害諸天。五百在世間嬈諸人民。極",
    "X21n0384_004:0730c09": "嫉害惡。令人祠祀烹殺。使入地獄。今諸鬼王與閻",
    "X21n0384_004:0730c10": "羅天子。既能如此擁護修善男女。使無橫事惡病",
    "X21n0384_004:0730c11": "及不如意事。不許近舍。可謂善之至矣。故一善其",
    "X21n0384_004:0730c12": "改惡以護世。一善其却橫以增禧。故雙歎之。吾今",
    "X21n0384_004:0730c13": "亦告語統小千世界之大梵主。攝欲界之桓因。均",
    "X21n0384_004:0730c14": "以天力衛護汝等。轉銕牀洋銅之現厄。脫幽冥主",
    "X21n0384_004:0730c15": "攝之宿緣。竝由護法衛善而致之也。△二主命助",
    "X21n0384_004:0730c16": "修二初當機白事二如來發本初分三初主命述",
    "X21n0384_004:0730c17": "意二世尊讚勸三鬼王受命初又二初陳我業緣",
    "X21n0384_004:0730c18": "主命二轉釋人不會意初復分二初經家敘名。",
    "X21n0384_004:0730c19": "說是語時。會中有一鬼王。名曰主命。",
    "X21n0384_004:0730c20": "惡毒陳事既竟。主命越班白己事者。何也。夫世人",
    "X21n0384_004:0730c21": "之生也。有命而已矣。其修善者。謂之衛生。其作惡",
    "X21n0384_004:0730c22": "者。謂之戕生。春秋成公篇云。民受天地之中以生。",
    "X21n0384_004:0730c23": "所謂命也。是以有動作禮義威儀之則。以定命也。",
    "X21n0384_004:0730c24": "能者養之以福。不能者敗以取禍。今世人不會鬼",
    "X21n0384_004:0731a01": "王護人之意。唯循惡趂毒。可謂自戕生命。逆天甚",
    "X21n0384_004:0731a02": "矣。然命之所重。在生死之間。生也命存。死也命絕。",
    "X21n0384_004:0731a03": "寶雨經云。如因風力。有出入息。能令一切有情活",
    "X21n0384_004:0731a04": "命。然命之生死。如日月之出沒。而業之善惡。如形",
    "X21n0384_004:0731a05": "影之追隨。故於生死之際。必須修善衛生。主命白",
    "X21n0384_004:0731a06": "事。意在斯乎。然言主者。不過司命存亡。非能與奪",
    "X21n0384_004:0731a07": "人命。令生之死之。獄府主死生案者。是其職事耳。",
    "X21n0384_004:0731a08": "△二鬼王陳事二初陳己所主事。",
    "X21n0384_004:0731a09": "白佛言。世尊。我本業緣。主閻浮人命。生時死時。我皆",
    "X21n0384_004:0731a10": "主之。",
    "X21n0384_004:0731a11": "首舉業緣者。以一切眾生。隨自業轉。若造作增上",
    "X21n0384_004:0731a12": "慳貪身語意惡行。往生琰摩界中。感饑渴業。經百",
    "X21n0384_004:0731a13": "千歲。不聞水名。豈能得見。況復得觸。此餓鬼之最",
    "X21n0384_004:0731a14": "劣者。若惡中兼布施因。生鬼道中。大有威德。為諸",
    "X21n0384_004:0731a15": "鬼王。雖威德為王。恒為諸天駈役。守門防邏。導從",
    "X21n0384_004:0731a16": "給使。亦繫往業。其主命之職。亦循業而為之。故云",
    "X21n0384_004:0731a17": "我本業緣。主南洲人命。其生時死時。乃吾之專司",
    "X21n0384_004:0731a18": "而不能違也。△二明人不會意。",
    "X21n0384_004:0731a19": "在我本願。甚欲利益。自是眾生不會我意。致令生死",
    "X21n0384_004:0731a20": "俱不得安。",
    "X21n0384_004:0731a21": "意者。思量之稱。謂我心思量要如此。無奈人不體",
    "X21n0384_004:0731a22": "心。拂戾我意。既觸吾心。便不護彼。故令生者死者。",
    "X21n0384_004:0731a23": "俱不得安樂。乃人自取殃禍。非我之過咎也。△二",
    "X21n0384_004:0731a24": "轉釋人不會意二初禁生時殺害二勸死時修善",
    "X21n0384_004:0731b01": "初又二初修善得樂。",
    "X21n0384_004:0731b02": "何以故。是閻浮提人初生之時。不問男女。或欲生時。",
    "X21n0384_004:0731b03": "但作善事。增益舍宅。自令土地無量歡喜。擁護子母。",
    "X21n0384_004:0731b04": "得大安樂。利益眷屬。",
    "X21n0384_004:0731b05": "轉釋之意在何。夫人託胎。皆乘夙業。修行道地經",
    "X21n0384_004:0731b06": "云。人行不純。或善或惡。當至人道。父母合會。精不",
    "X21n0384_004:0731b07": "失時。子來應生。其母胎通。無所拘礙。心懷歡喜。父",
    "X21n0384_004:0731b08": "時精下。即失中陰。則入胞胎。故勸此時但作善事。",
    "X21n0384_004:0731b09": "益舍宅之威光。增土地之歡喜。舍。於中舍。息也。宅。",
    "X21n0384_004:0731b10": "擇也。擇吉處而營之也。土。吐也。吐生萬物也。地。諦",
    "X21n0384_004:0731b11": "也。五土所生。莫不信諦也。準長阿含。初生之人。互",
    "X21n0384_004:0731b12": "相是非。地膚不現。共取粳米食之。其身麤醜。有男",
    "X21n0384_004:0731b13": "女形。互相瞻視。遂生欲想。共在屏處。為不淨行。餘",
    "X21n0384_004:0731b14": "人呵責。自悔過言。我所為非。即身投地。女人見其",
    "X21n0384_004:0731b15": "投地不起。即便送食。故世間便有不善夫主之名。",
    "X21n0384_004:0731b16": "以送飯與夫。遂名為妻。其後眾生遂為淫泆。為自",
    "X21n0384_004:0731b17": "障蔽。遂造屋舍。以此因緣。始有舍名。婬泆轉盛。遂",
    "X21n0384_004:0731b18": "成夫妻。有餘眾生。壽行福盡。從光音天命終。來生",
    "X21n0384_004:0731b19": "此間。在母胎中。因此世間有處胎名。此夫妻舍宇",
    "X21n0384_004:0731b20": "胎產之源也。土地乃護宅護身之主。既歡喜已。自",
    "X21n0384_004:0731b21": "來擁護。令子母均得大安。併利益眷屬。利益有二。",
    "X21n0384_004:0731b22": "生時子母無恙。初令合門懽喜。子既增隆福善。後",
    "X21n0384_004:0731b23": "能昌熾門闌。夙行善者。彌增福壽。夙行惡者。亦消",
    "X21n0384_004:0731b24": "其罪也。△二作惡受殃二初直示勿殺。",
    "X21n0384_004:0731c01": "或已生下。慎勿殺害。取諸鮮味。供給產母。及廣聚眷",
    "X21n0384_004:0731c02": "屬。飲酒食肉。歌樂絃管。能令子母不得安樂。",
    "X21n0384_004:0731c03": "殺害一事。今古同憐。無非體天道好生之心。存人",
    "X21n0384_004:0731c04": "生難得之命。豈可為我口體之養。誕兒之慶。傷生",
    "X21n0384_004:0731c05": "杌命。剖腹刮鱗。違天之仁。干神之怒乎。故雲棲大",
    "X21n0384_004:0731c06": "師曰。生子不宜殺生。人無子則悲。有子則喜。不思",
    "X21n0384_004:0731c07": "一切禽獸。亦各愛其子。慶我子生。令他子死。於心",
    "X21n0384_004:0731c08": "安乎。夫嬰孩始生。不為積福。而反殺生造業。亦太",
    "X21n0384_004:0731c09": "愚矣。昔周豫學士甞煑鱔。見其鞠身向上。而以首",
    "X21n0384_004:0731c10": "尾就湯。剖之。見腹中有子。乃知鞠身避湯者。以愛",
    "X21n0384_004:0731c11": "子之故。烏呼。雖人畜不同。愛子之心一也。何得慶",
    "X21n0384_004:0731c12": "我母子之生。使彼母子抱苦就終。含悲向盡。既受",
    "X21n0384_004:0731c13": "屠割。復嬰煎熬。苦痛難言。徹骨入髓。當此之時。吾",
    "X21n0384_004:0731c14": "之一點仁心蚤殄。彼之無窮怨氣長存。欲求不索",
    "X21n0384_004:0731c15": "報於來生。吾未之信也。廣聚眷屬等。所以慶己子",
    "X21n0384_004:0731c16": "之生也。主命禁勿殺者。所以增子之福壽也。古云。",
    "X21n0384_004:0731c17": "酒是和神之藥。肉為充饑之饍。古今同味。今何見",
    "X21n0384_004:0731c18": "鄙。良以肉由殺命。酒能亂神。不食是理。寧可為非。",
    "X21n0384_004:0731c19": "鴦掘經。佛言。一切眾生。生死輪轉。無非父母兄弟",
    "X21n0384_004:0731c20": "姊妹。猶如伎兒。變易無常。自肉他肉。則是一肉。是",
    "X21n0384_004:0731c21": "故諸佛。悉不食肉。況飲酒斷智慧種。食肉斷慈悲",
    "X21n0384_004:0731c22": "種。來種尚斷。安保現種之不斷乎。若遵主命之訓。",
    "X21n0384_004:0731c23": "不惟消災謝過。併能集福延齡。請細思之。毋泥俗",
    "X21n0384_004:0731c24": "習。歌樂如前。絃管絲竹之音。併此亦誡者。葢飲酒",
    "X21n0384_004:0732a01": "食肉亂性而傷慈。歌樂管絃蕩情而逸志。既違天",
    "X21n0384_004:0732a02": "地之仁德。大乖主命之慈心。減舍宅之威光。觸土",
    "X21n0384_004:0732a03": "地之護意。子母不得安樂。其過也將誰歸。△二轉",
    "X21n0384_004:0732a04": "釋其意二初產時惡鬼噉血。",
    "X21n0384_004:0732a05": "何以故。是產難時。有無數惡鬼及魍魎精魅。欲食腥",
    "X21n0384_004:0732a06": "血。",
    "X21n0384_004:0732a07": "轉釋之意。謂有惡鬼欲食腥血也。以生時在地之",
    "X21n0384_004:0732a08": "血。惡露臭處。鬼魅來嬈。癎邪所中。死屍所觸。蠱道",
    "X21n0384_004:0732a09": "顛鬼。各伺犯之。如四交道所墮肉段。烏鵄鵰狼各",
    "X21n0384_004:0732a10": "來爭之。諸邪妖鬼。欲得兒便。周帀圍繞。亦復如是。",
    "X21n0384_004:0732a11": "護淨經云。餓鬼常守捕婦女產。藏血不淨。以為飲",
    "X21n0384_004:0732a12": "食。分別善惡經偈云。好調嬈老小。乞兒與病人。後",
    "X21n0384_004:0732a13": "為臊餓鬼。食產乳惡露。鬼之惡業。殊可憐愍矣。△",
    "X21n0384_004:0732a14": "二我令土地荷護三初護令安樂。",
    "X21n0384_004:0732a15": "是我早令舍宅土地靈祇荷護子母。使令安樂。而得",
    "X21n0384_004:0732a16": "利益。",
    "X21n0384_004:0732a17": "主命自謂。我既主人之命。人之將生。干係在我。故",
    "X21n0384_004:0732a18": "先令土地荷護子母。是使其如背負物。不可失墜",
    "X21n0384_004:0732a19": "一般。故云荷護。醯摩跋陀。翻舍主。恐是護宅神名。",
    "X21n0384_004:0732a20": "安樂利益者。使安隱而生。聽呱聲之報。父有添丁",
    "X21n0384_004:0732a21": "之喜。家無斷火之憂。固土地之荷護。實主命之遣",
    "X21n0384_004:0732a22": "令。準道藏。人間生男女時。九天玄女。遣天神於空",
    "X21n0384_004:0732a23": "中稱唱奉恭。生男。唱奉一千六百聲。欲其在家之",
    "X21n0384_004:0732a24": "奉親。出仕之奉君也。生女。唱恭一千六百聲。令其",
    "X21n0384_004:0732b01": "歸夫家時。恭敬其公姑與夫也。奉恭欲唱。吉凶只",
    "X21n0384_004:0732b02": "在片時。此之謂也。△二不知設福。",
    "X21n0384_004:0732b03": "如是之人。見安樂故。便合設福。答諸土地。翻為殺害。",
    "X21n0384_004:0732b04": "集聚眷屬。",
    "X21n0384_004:0732b05": "初句。點產家男女。既見產育安樂。應思安樂之故。",
    "X21n0384_004:0732b06": "功由土地。便合設福善之業。以酬宅主之恩。今翻",
    "X21n0384_004:0732b07": "殺害生靈。聚集眷屬。飲酒食肉。歌樂絃管。觸神之",
    "X21n0384_004:0732b08": "怒。失思甚矣。先明萬曆三十三年。槐亭蔡公(諱承植)",
    "X21n0384_004:0732b09": "守嘉興。禁諭殺牲祀神。其略曰。鬼神享用。與人間",
    "X21n0384_004:0732b10": "不同。人好酒肉。便以酒肉祀神。譬如蛆蟲噉糞。便",
    "X21n0384_004:0732b11": "以糞貢人。豈不得罪於人。葢神明清淨。聞人間酒",
    "X21n0384_004:0732b12": "肉污穢。厭惡不暇。豈肯鑒甞。故郊祀者。止用淡酒。",
    "X21n0384_004:0732b13": "承祭者。戒酒戒葷。意可知已。至於餓鬼不能飲水。",
    "X21n0384_004:0732b14": "何能食肉。目連救母事可鑒已。凡祀神明。宜焚香",
    "X21n0384_004:0732b15": "設齋。并誦金剛經一卷。神自鑑納。陰司極重此經。",
    "X21n0384_004:0732b16": "若仍前殺牲污神。不惟無益。且遭罪譴。余謂蔡明",
    "X21n0384_004:0732b17": "府。真是現宰官身。為萬鬼萬民說法了也。惜世人",
    "X21n0384_004:0732b18": "不知信奉。自取過咎。奈之何哉。",
    "X21n0384_004:0732b19": "△三結示殃損。",
    "X21n0384_004:0732b20": "以是之故。犯殃自受。子母俱損。",
    "X21n0384_004:0732b21": "犯殃等者。經云。有夜叉羅剎。常喜噉人胎。能令人",
    "X21n0384_004:0732b22": "無子。傷害於胞胎。及生時奪命。為其作嬈害。則生",
    "X21n0384_004:0732b23": "子夭殤。乃由人殺害自致。非土地不護也。△二勸",
    "X21n0384_004:0732b24": "死時修善二初陳己本意二示人不會初又二初",
    "X21n0384_004:0732c01": "示善惡俱超。",
    "X21n0384_004:0732c02": "又閻浮提臨命終人。不問善惡。我欲令是命終之人。",
    "X21n0384_004:0732c03": "不落惡道。何況自修善根。增我力故。",
    "X21n0384_004:0732c04": "法句經云。命如華果熟。常恐會零落。已生皆有苦。",
    "X21n0384_004:0732c05": "孰能致不死。古云。生則八識扶持。死則四大離散。",
    "X21n0384_004:0732c06": "迅矣百齡。終歸磨滅。巡環三界。運轉靡停。故經云。",
    "X21n0384_004:0732c07": "有始有終。既生則滅。誰能禁其不死耶。但臨終之",
    "X21n0384_004:0732c08": "時。平時所造善惡之業。其相俱時頓現。隨業趣生。",
    "X21n0384_004:0732c09": "法句云。人作善惡。殃福隨人。雖更生死。不可得免。",
    "X21n0384_004:0732c10": "然在我本意。不問其生平作善作惡。俱令生於善",
    "X21n0384_004:0732c11": "處。不令落於惡道也者。何況其人原不作惡。自修",
    "X21n0384_004:0732c12": "施戒。彼既善根修成。令我亦增威熾。其感報之時。",
    "X21n0384_004:0732c13": "必生天上人間矣。△二明鬼神變惡。",
    "X21n0384_004:0732c14": "是閻浮提行善之人。臨命終時。亦有百千惡道鬼神。",
    "X21n0384_004:0732c15": "或變作父母。乃至諸眷屬。引接亡人。令落惡道。何況",
    "X21n0384_004:0732c16": "本造惡者。",
    "X21n0384_004:0732c17": "淨度三昧經云。若人造善惡業。生天墮獄。各有迎",
    "X21n0384_004:0732c18": "人。病欲死時。眼自見來迎。應生天上者。天神持天",
    "X21n0384_004:0732c19": "衣伎樂來迎。應生它方者。眼見尊人。為說妙言。若",
    "X21n0384_004:0732c20": "為惡墮地獄者。眼見兵士持刀盾矛戟索圍繞。所",
    "X21n0384_004:0732c21": "見不同。口不能言。各隨所作。各得其果(文)。故知臨",
    "X21n0384_004:0732c22": "終之時。實有惡鬼嬈亂。即使向行善者。尚難却其",
    "X21n0384_004:0732c23": "播弄。或變作父母兄弟。伯叔姑姨。令心著愛。精神",
    "X21n0384_004:0732c24": "瞀亂。鬼即以似父母等身。引入惡道。何況本造惡",
    "X21n0384_004:0733a01": "者。葢世人將死。天帝行下文書。死期未到。太山鬼",
    "X21n0384_004:0733a02": "神。促令造罪。令落惡道。當知即此輩播弄。更有誰",
    "X21n0384_004:0733a03": "乎。故大論引分別業經。佛告阿難。行惡人好處生。",
    "X21n0384_004:0733a04": "行善人惡處生。阿難曰。是事云何。佛言。惡人今世",
    "X21n0384_004:0733a05": "罪業未熟。宿世善業已熟。故今雖為惡。而生好處。",
    "X21n0384_004:0733a06": "或臨死時。善心心數法生。亦生好處。行善人生惡",
    "X21n0384_004:0733a07": "處者。今世善未熟。過去惡已熟。故今雖為善。而生",
    "X21n0384_004:0733a08": "惡處。或臨死時。不善心心數法生。亦生惡處。故俱",
    "X21n0384_004:0733a09": "舍云。若人臨終。起邪見心。是人以先不善為緣。故",
    "X21n0384_004:0733a10": "墮地獄。是則即使無鬼引接。尚難必其善者決生",
    "X21n0384_004:0733a11": "善處。惡者定生惡處。況本造惡之人。自然引入惡",
    "X21n0384_004:0733a12": "道矣。△二示人不會二初亡者神識惛昧。",
    "X21n0384_004:0733a13": "世尊。如是閻浮提男子女人。臨命終時。神識惛昧。不",
    "X21n0384_004:0733a14": "辯善惡。乃至眼耳更無見聞。",
    "X21n0384_004:0733a15": "臨終識惛者。人身中識神。或時頓去。或去有先後。",
    "X21n0384_004:0733a16": "唯第八識最後去。亦何有知。涅槃云。如人捨命。受",
    "X21n0384_004:0733a17": "大苦時。宗親圍繞。號哭懊惱。其人惶怖。莫知依救。",
    "X21n0384_004:0733a18": "雖有五情。無所知覺。肢節戰動。不能自持。身體虗",
    "X21n0384_004:0733a19": "冷。暖氣欲盡。見先所修善惡報相。如日垂沒。山陵",
    "X21n0384_004:0733a20": "堆阜。影現東移。理無西逝。眾生業果亦復如是。故",
    "X21n0384_004:0733a21": "臨終時。諸根黯然。識不能辯。眼耳雖在。何能見聞。",
    "X21n0384_004:0733a22": "△二眷屬當為修福二初多善緣離惡道苦。",
    "X21n0384_004:0733a23": "是諸眷屬。當須設大供養。轉讀尊經。念佛菩薩名號。",
    "X21n0384_004:0733a24": "如是善緣。能令亡者離諸惡道。諸魔鬼神。悉皆退散。",
    "X21n0384_004:0733b01": "當須設供者。事之要處也。譬船行險處。急宜著力。",
    "X21n0384_004:0733b02": "稍有錯時。人船俱失。良由前陰將絕。中陰身起。中",
    "X21n0384_004:0733b03": "陰有二種。一善業果。二惡業果。因善業故。得善覺",
    "X21n0384_004:0733b04": "觀。因惡業故。得惡覺觀。隨業因緣。向受生處。五戒",
    "X21n0384_004:0733b05": "經云。生死險難。實可驚怖。故須設大供養。轉經稱",
    "X21n0384_004:0733b06": "名。供言大者。謂傾己資財。竭力營辦。然於供養之",
    "X21n0384_004:0733b07": "際。須離謂實之心。若香若華。體是法界。能供所供。",
    "X21n0384_004:0733b08": "性本真空。稱量出生。順性常住。普獻三寶。等供十",
    "X21n0384_004:0733b09": "方。雖曰施財。是真法供。故名為大。念佛菩薩。若光",
    "X21n0384_004:0733b10": "明疏云。觀心既然。觀佛亦爾。故言念佛。此指理觀。",
    "X21n0384_004:0733b11": "今但稱名也。大品云。若有一人稱南無佛。乃至畢",
    "X21n0384_004:0733b12": "苦。其福不盡。大論問。云何但空稱名字。便得畢苦。",
    "X21n0384_004:0733b13": "其福不盡。答。是曾聞佛功德。能度人老病死苦。若",
    "X21n0384_004:0733b14": "多若少供養。及稱佛名字。得無量福(文)。故大悲經",
    "X21n0384_004:0733b15": "云。若能至誠心念佛功德。乃至一華散於空中。於",
    "X21n0384_004:0733b16": "未來世作天梵王。其福不盡。以其不盡。終至涅槃。",
    "X21n0384_004:0733b17": "今既資以供經稱名之善緣。自能令亡者離三塗",
    "X21n0384_004:0733b18": "惡道。變形魔鬼。不却而自退散矣。△二少善緣除",
    "X21n0384_004:0733b19": "無間罪。",
    "X21n0384_004:0733b20": "世尊。一切眾生。臨命終時。若得聞一佛名．一菩薩名。",
    "X21n0384_004:0733b21": "或大乘經典一句一偈。我觀如是輩人。除五無間殺",
    "X21n0384_004:0733b22": "害之罪。小小惡業。合墮惡趣者。尋即解脫。",
    "X21n0384_004:0733b23": "上言設供．讀經．稱名三種功德。資冥福。離惡道。却",
    "X21n0384_004:0733b24": "鬼神。多福之功也。今但於佛菩薩。秪一名而已。於",
    "X21n0384_004:0733c01": "經典只一句一偈而已。即能除極重五無間罪。一",
    "X21n0384_004:0733c02": "偈。天竺但數字滿三十二。即為一偈。號阿耨窣覩",
    "X21n0384_004:0733c03": "婆或輸盧迦波。此亦有大因緣。故臨終得聞。上品",
    "X21n0384_004:0733c04": "大罪既除。其小小中下惡業。合當墮邊小獄者。當",
    "X21n0384_004:0733c05": "下解脫超昇。如赫日銷霜。寧有餘愆。故華嚴云。寧",
    "X21n0384_004:0733c06": "受地獄苦。得聞諸佛名。不受無量樂。而不聞佛名。",
    "X21n0384_004:0733c07": "所以於往昔。無數劫受苦。流轉生死中。不聞佛名",
    "X21n0384_004:0733c08": "故。問。云何但聞佛名。便得道耶。答。有眾生福德淳",
    "X21n0384_004:0733c09": "熟。結使心薄。若聞佛名。即時得道。如新淨白氈。易",
    "X21n0384_004:0733c10": "為受色。聞佛名福。功叵量矣。主命述意竟。△二世",
    "X21n0384_004:0733c11": "尊讚勸。",
    "X21n0384_004:0733c12": "佛告主命鬼王。汝大慈故。能發如是大願。於生死中",
    "X21n0384_004:0733c13": "護諸眾生。若未來世中。有男子女人。至生死時。汝莫",
    "X21n0384_004:0733c14": "退是願。總令解脫。永得安樂。",
    "X21n0384_004:0733c15": "此如來讚勸之文。言大慈則同諸佛之心。發大願",
    "X21n0384_004:0733c16": "則同菩薩之念。今既以佛心為心。能發如是大願。",
    "X21n0384_004:0733c17": "即是佛菩薩矣。今故勸汝。凡未來世中男女臨生",
    "X21n0384_004:0733c18": "死時。汝莫退救護之願。不間有罪無罪。大惡小惡。",
    "X21n0384_004:0733c19": "總令解脫三塗。得在人天安樂。真不負我今日之",
    "X21n0384_004:0733c20": "叮嚀矣。△三鬼王受命二初明已擁護。",
    "X21n0384_004:0733c21": "鬼王白佛言。願不有慮。我畢是形。念念擁護閻浮眾",
    "X21n0384_004:0733c22": "生。生時死時。俱得安樂。",
    "X21n0384_004:0733c23": "如文。△二願生信受。",
    "X21n0384_004:0733c24": "但願諸眾生。於生死時。信受我語。無不解脫。獲大利",
    "X21n0384_004:0734a01": "益。",
    "X21n0384_004:0734a02": "世記經。佛言一切男子女人。初始生時。皆有鬼神",
    "X21n0384_004:0734a03": "隨逐擁護。若其死時。彼守護鬼。攝其精氣。其人則",
    "X21n0384_004:0734a04": "死。故主命願人生時死時。慎勿殺害。應修善緣。大",
    "X21n0384_004:0734a05": "集云。若修慈者。當捨身命時。見十方佛。手摩其頂。",
    "X21n0384_004:0734a06": "蒙手觸故。心安快樂。尋得往生清淨佛土。故雲棲",
    "X21n0384_004:0734a07": "有祭先不宜殺生。以資冥福。夫八珍羅於前。安能",
    "X21n0384_004:0734a08": "起九泉之遺骨。而使之食乎。無益而有害。智者不",
    "X21n0384_004:0734a09": "為也。△二如來發本三初發遠本。",
    "X21n0384_004:0734a10": "爾時。佛告地藏菩薩。是大鬼王主命者。已曾經百千",
    "X21n0384_004:0734a11": "生作大鬼王。於生死中。擁護眾生。是大士慈悲願故。",
    "X21n0384_004:0734a12": "現大鬼身。實非鬼也。",
    "X21n0384_004:0734a13": "凡論本跡。本同而跡異。葢從本垂跡。跡不異本。因",
    "X21n0384_004:0734a14": "跡顯本。本不離迹。本迹雖殊。不思議一。故舉百千",
    "X21n0384_004:0734a15": "劫已前為本。是與佛無二道也。今此鬼身。乃慈悲",
    "X21n0384_004:0734a16": "願上所現。譬一月在天。影臨眾水。若執影為真。則",
    "X21n0384_004:0734a17": "失本矣。故曰現大鬼身。實非鬼也。昔生公說法虎",
    "X21n0384_004:0734a18": "丘。有一鬼現身。日來聽法。生公諭其託生。鬼答以",
    "X21n0384_004:0734a19": "詩云。做鬼經今五百秋。也無煩惱也無愁。生公勸",
    "X21n0384_004:0734a20": "我為人去。只恐為人不到頭。今大鬼王。經百千生。",
    "X21n0384_004:0734a21": "豈非乘願力來。現鬼身而說法也者。△二記劫國。",
    "X21n0384_004:0734a22": "却後過一百七十劫。當得成佛。號曰無相如來。劫名",
    "X21n0384_004:0734a23": "安樂。世界名淨住。其佛壽命不可計劫。",
    "X21n0384_004:0734a24": "當得成佛者。初住百界作佛也。無相者。不但無生",
    "X21n0384_004:0734b01": "住異滅之相。無相亦無。故名無相。然以鬼相而成",
    "X21n0384_004:0734b02": "無相。非頑同太虗。空無一物。無相即相也。以後之",
    "X21n0384_004:0734b03": "無相而觀鬼相。非猙獰凶惡。示有諸怖相即無相",
    "X21n0384_004:0734b04": "也。今日之鬼相。即不思議之妙有。它世之無相。即",
    "X21n0384_004:0734b05": "不思議之真空。有即空故。有不可得。空即有故。空",
    "X21n0384_004:0734b06": "不可名。空有既亡。中道不立。若鬼若佛。其名安寄。",
    "X21n0384_004:0734b07": "若相無相。其體奚存。名號既爾。劫界亦然。孰謂鬼",
    "X21n0384_004:0734b08": "神恒受駈使不安樂乎。劫劫本自安樂。孰謂鬼神",
    "X21n0384_004:0734b09": "攝屬冥司。不淨住乎。界界由來淨住。孰謂鬼壽所",
    "X21n0384_004:0734b10": "有日月。秪五百歲乎。佛壽不可計劫。故知以本而",
    "X21n0384_004:0734b11": "驗跡。跡還同本。以因而望果。果不異因。發本之意。",
    "X21n0384_004:0734b12": "妙在斯乎。△三結度人。",
    "X21n0384_004:0734b13": "地藏。是大鬼王。其事如是不可思議。所度天人。亦不",
    "X21n0384_004:0734b14": "可限量。",
    "X21n0384_004:0734b15": "其事不可思議者。約本而歎跡也。如阿難救燄口",
    "X21n0384_004:0734b16": "經云。其中為於主宰。統領上首之者。皆是住不可",
    "X21n0384_004:0734b17": "思議解脫菩薩。慈悲誓願。分形布影。示現化身在",
    "X21n0384_004:0734b18": "六道中。同類受苦。設於方便。為善知識。成熟利樂",
    "X21n0384_004:0734b19": "一切有情。證大涅槃(文)。是則主命鬼王等及閻羅",
    "X21n0384_004:0734b20": "天子。亦豈實業受生。三時受苦者哉。又復應知一",
    "X21n0384_004:0734b21": "切皆是浮塵諸幻化相。當處出生。隨處滅盡。幻妄",
    "X21n0384_004:0734b22": "稱相。其性真為妙覺明體。若了此意。則於諸聖權",
    "X21n0384_004:0734b23": "實化門。思過半矣。",
    "X21n0384_004:0734b24": "△大章第四明成佛因分二初示成佛正行二顯",
    "X21n0384_004:0734c01": "成佛助道今初品題。",
    "X21n0384_004:0734c02": "稱佛名號品第九",
    "X21n0384_004:0734c03": "△二品文分三初地藏為說利益二如來許救罪",
    "X21n0384_004:0734c04": "苦三大士正稱佛名今初。",
    "X21n0384_004:0734c05": "爾時。地藏菩薩摩訶薩白佛言。世尊。我今為未來眾",
    "X21n0384_004:0734c06": "生。演利益事。於生死中。得大利益。唯願世尊聽我說",
    "X21n0384_004:0734c07": "之。",
    "X21n0384_004:0734c08": "大士特說此佛名品者。由前來多番說稱念佛菩",
    "X21n0384_004:0734c09": "薩名。不問有罪無罪。悉皆消滅。得生人天。乃至畢",
    "X21n0384_004:0734c10": "苦。今故略出十名。以為杓(音標)鵠。次顯多佛。以至沙",
    "X21n0384_004:0734c11": "河也。為未來眾生有二意。一體佛天宮付囑之心。",
    "X21n0384_004:0734c12": "二顯己南洲救拔之念。佛慈未艾。我願無窮。良由",
    "X21n0384_004:0734c13": "過去者已獲超淪。現在者今沾至化。唯是未來眾",
    "X21n0384_004:0734c14": "生。罔知出要。偏造惡緣。若不垂超脫之方。乃甘與",
    "X21n0384_004:0734c15": "淪胥之苦。如詒厥孫謀。所慮深遠。故云為未來眾",
    "X21n0384_004:0734c16": "生演利益事。利益有世間．出世間之不同。及藏．通．",
    "X21n0384_004:0734c17": "別．圓之不等。今是出世上利。圓教果益。然言於生",
    "X21n0384_004:0734c18": "死中得大利益者。夫論生死。乃眾生大患。如佛說",
    "X21n0384_004:0734c19": "四不可得經。佛言。世有四事。不可以護致。一曰年",
    "X21n0384_004:0734c20": "幼。顏色煒燁。眾人愛敬。一旦忽耄。頭白齒落。欲使",
    "X21n0384_004:0734c21": "常少不老者。終不可得。二謂身體強健。謂為豪強。",
    "X21n0384_004:0734c22": "疾病卒至。眾患難喻。欲免常安無病。終不可得。三",
    "X21n0384_004:0734c23": "謂欲求長壽。五欲永存。非常對至。如風吹雲。冀念",
    "X21n0384_004:0734c24": "長生。終不可得。四謂父母兄弟。恩愛榮樂。宿對卒",
    "X21n0384_004:0735a01": "至。如湯消雪。欲求不死。終不可得。古今以來。天地",
    "X21n0384_004:0735a02": "成立。無免四難之患。以斯四苦。佛興於世(文)。今欲",
    "X21n0384_004:0735a03": "脫此四苦。莫過稱佛名號之利益矣。大經云。假使",
    "X21n0384_004:0735a04": "一月常以衣食供養一切眾生。不如有人一念念",
    "X21n0384_004:0735a05": "佛所得功德十六分之一。假使鍛金為人。車馬運",
    "X21n0384_004:0735a06": "載。乃至眾寶。各滿百數。以用布施。不如發一心向",
    "X21n0384_004:0735a07": "佛。舉足一步。所得功德。無量無邊(文)。以故東土倡",
    "X21n0384_004:0735a08": "始於遠公。西京大盛於善導。吾祖疏觀經而論十",
    "X21n0384_004:0735a09": "疑。四明鈔妙宗而修大悲。永明萬善同歸。慈雲二",
    "X21n0384_004:0735a10": "門要行。展轉沿習。代不乏人。至明萬曆間。雲棲和",
    "X21n0384_004:0735a11": "尚出。德業充符。聲名洋益。純提淨土。戶曉家傳。葢",
    "X21n0384_004:0735a12": "由此法門。能橫截惡道。直造本源。是故西天東土。",
    "X21n0384_004:0735a13": "咸稱異妙方便。功德不可思議。誠非餘行可及。然",
    "X21n0384_004:0735a14": "須諦信不疑。精勤無間。行住坐臥之中。春夏秋冬",
    "X21n0384_004:0735a15": "之內。穢心滌蕩。淨念聯綿。有不脫苦超昇者。佛祖",
    "X21n0384_004:0735a16": "皆為誑語矣。故今地藏說此救世妙法。令未來眾",
    "X21n0384_004:0735a17": "生。出苦有方也。△二如來許救罪苦二初敦逼速",
    "X21n0384_004:0735a18": "說。",
    "X21n0384_004:0735a19": "佛告地藏菩薩。汝今欲興慈悲。救拔一切罪苦六道",
    "X21n0384_004:0735a20": "眾生。演不思議事。今正是時。唯當速說。",
    "X21n0384_004:0735a21": "初述所說事。謂汝欲救六道眾生。起此無緣同體",
    "X21n0384_004:0735a22": "慈悲。誠拔苦之要門。乃利生之妙術。神丹點銕。至",
    "X21n0384_004:0735a23": "理革凡。功德巍巍。誠難思議。汝欲說者。今正是時。",
    "X21n0384_004:0735a24": "如來化緣將熄。滅度靡常。不此申救。更待何時。故",
    "X21n0384_004:0735b01": "敦逼其速說也。△二讚慰無憂。",
    "X21n0384_004:0735b02": "吾即涅槃。使汝早畢是願。吾亦無憂現在未來一切",
    "X21n0384_004:0735b03": "眾生。",
    "X21n0384_004:0735b04": "此示敦逼之意。涅槃。奘三藏翻圓寂。德無不備稱",
    "X21n0384_004:0735b05": "圓。障無不盡稱寂。肇公云。泥洹盡諦者。豈直結盡",
    "X21n0384_004:0735b06": "而已。則生死永寂滅故。謂之盡矣。然吾即涅槃句。",
    "X21n0384_004:0735b07": "人不忍聞。如遊行經。天人等皆歎言。如來滅度。何",
    "X21n0384_004:0735b08": "其駛哉。世尊滅度。何其疾哉。大法淪翳。何其速哉。",
    "X21n0384_004:0735b09": "羣生長衰。世間眼滅。譬如大樹根拔。枝條摧折。又",
    "X21n0384_004:0735b10": "如斬蛇。宛轉迴遑。莫知所湊。是時諸天。亦復皆於",
    "X21n0384_004:0735b11": "空中。徘徊騷擾。悲號躃踊。是也。然機薪既盡。孰能",
    "X21n0384_004:0735b12": "留應火之不亡耶。使汝早畢是願者。亦縱辭也。大",
    "X21n0384_004:0735b13": "士之願。何能蚤畢。甚言此法之妙。縱吾即入涅槃。",
    "X21n0384_004:0735b14": "縱使汝早畢是願。吾亦不憂現在未來一切眾生",
    "X21n0384_004:0735b15": "矣。何也。有此稱名之法。人人可不墮苦。竝趣人天",
    "X21n0384_004:0735b16": "修行。終至成佛無疑。能體佛心而達佛意。善繼志",
    "X21n0384_004:0735b17": "而述事者。莫過我地藏慈尊矣。故許令速說而讚",
    "X21n0384_004:0735b18": "慰之也。△三大士正稱佛名二初稱名二結益初",
    "X21n0384_004:0735b19": "分二初別出十名自為十一無邊身佛乃至第十",
    "X21n0384_004:0735b20": "大通山王佛今初為二初稱名二顯益下九例此。",
    "X21n0384_004:0735b21": "地藏菩薩白佛言。世尊。過去無量阿僧祇劫。有佛出",
    "X21n0384_004:0735b22": "世。號無邊身如來。若有男子女人。聞是佛名。暫生恭",
    "X21n0384_004:0735b23": "敬。即得超越四十劫生死重罪。何況塑畵形像。供養",
    "X21n0384_004:0735b24": "讚歎。其人獲福無量無邊。",
    "X21n0384_004:0735c01": "佛佛皆指過去者。自地藏發心已來所值之諸佛",
    "X21n0384_004:0735c02": "也。凡所舉佛名。皆後遠於前。顯己發心。遠且久也。",
    "X21n0384_004:0735c03": "有佛出世四字。慶幸之語。觀經疏云。若佛出世。方",
    "X21n0384_004:0735c04": "能闡智慧日。識三寶之光明。開甘露門。知十號之",
    "X21n0384_004:0735c05": "妙味。因說生解。於寶適悅。故喻如優曇華。時一現",
    "X21n0384_004:0735c06": "耳。無邊身者。三身皆有此意。唯識論云。一自性身。",
    "X21n0384_004:0735c07": "謂諸如來真淨法界。具無邊際真實功德。是一切",
    "X21n0384_004:0735c08": "平等實性。即自性身。亦名法身。此法身之無邊也。",
    "X21n0384_004:0735c09": "又云。自受用身。謂諸如來三無數劫。修習無量福",
    "X21n0384_004:0735c10": "德資糧。所起無邊真實功德。此報身之無邊也。華",
    "X21n0384_004:0735c11": "嚴云。清淨妙法身。湛然應一切。應。即應身。一切。即",
    "X21n0384_004:0735c12": "無邊。此應身之無邊也。故知三身即一。一即三身",
    "X21n0384_004:0735c13": "也。下顯益。男子女人。標能聞機。初聞佛名。暫生恭",
    "X21n0384_004:0735c14": "敬者。暫謂歷時不久。生謂當下發心。恭謂束身翹",
    "X21n0384_004:0735c15": "仰。敬謂心無異緣。即此一念微解。無非本性佛法。",
    "X21n0384_004:0735c16": "故於暫生恭敬心中。早已成名字佛。超越四十劫",
    "X21n0384_004:0735c17": "生死重罪。復奚疑哉。然此聞名暫敬。但得理性初",
    "X21n0384_004:0735c18": "開。便能超極重罪。又何況塑畵形像而嚴餝之。陳",
    "X21n0384_004:0735c19": "羅香華而供養之。梵唄功德而讚歎之。其人所獲",
    "X21n0384_004:0735c20": "之福。自然量不可測。邊莫能窮。唯佛與佛乃能知",
    "X21n0384_004:0735c21": "見耳。△二寶性如來。",
    "X21n0384_004:0735c22": "又於過去恒河沙劫。有佛出世。號寶性如來。若有男",
    "X21n0384_004:0735c23": "子女人聞是佛名。一彈指頃。發心歸依。是人於無上",
    "X21n0384_004:0735c24": "道。永不退轉。",
    "X21n0384_004:0736a01": "恒河沙劫。較前更多矣。寶性者。蓮華面經云。諸佛",
    "X21n0384_004:0736a02": "如來。是眾生寶。寶有七種。而金寶居首。真諦釋金",
    "X21n0384_004:0736a03": "四義。一色無變。二體無染。三轉作無礙。四令人富。",
    "X21n0384_004:0736a04": "以譬法身常淨我樂四德。乃性寶也。顯益中。聞是",
    "X21n0384_004:0736a05": "佛名。一彈指等者。三乘之士。歷僧祇劫而功行無",
    "X21n0384_004:0736a06": "成。念佛之門。於彈指頃而位階不退。異哉奇功也。",
    "X21n0384_004:0736a07": "發心歸依。希有經。廣較三歸功德。云教四天下。及",
    "X21n0384_004:0736a08": "六欲天。得四果。不如三歸依功德多。故增一阿含。",
    "X21n0384_004:0736a09": "佛說偈云。諸有歸依佛。不墮三惡趣。盡漏處人天。",
    "X21n0384_004:0736a10": "便當至涅槃。此憑自性佛寶。以歸寶性。故於無上",
    "X21n0384_004:0736a11": "之道。永不退轉。此唯約圓教。纔聞佛名。以根利故。",
    "X21n0384_004:0736a12": "或超入十信。即淨六根。或頓入初住。開佛知見。故",
    "X21n0384_004:0736a13": "位不退。從初信至七信。見思麤垢。任運先落。見圓",
    "X21n0384_004:0736a14": "真諦理。行不退。在八九十信。入假位中。起四門諸",
    "X21n0384_004:0736a15": "行。斷內外塵沙。備俗諦理。念不退。在圓初住去。念",
    "X21n0384_004:0736a16": "念進趣果海。任運流入真源。故智論云。無生忍法。",
    "X21n0384_004:0736a17": "即是阿惟越致地。若約得意為言。名字即佛。橫具",
    "X21n0384_004:0736a18": "三不退(云云)。問。纔聞寶性佛名。彈指發心歸依。何",
    "X21n0384_004:0736a19": "能於無上道。得永不退轉耶。答。北齊悟中論。而頓",
    "X21n0384_004:0736a20": "入初住。南岳證法華。而位登十信。其例可識。奚復",
    "X21n0384_004:0736a21": "疑斯。準觀經疏引涅槃云。一切眾生即是佛。如貧",
    "X21n0384_004:0736a22": "女舍寶。眾物具存。力士額珠。圓明頓在。但未遇智",
    "X21n0384_004:0736a23": "者點示其處。日受貧窮之厄。時懷失珠之憂。纔聞",
    "X21n0384_004:0736a24": "指示。即知本有。貧女發藏。受用靡窮。力士見珠。歡",
    "X21n0384_004:0736b01": "喜無量。故知眾生解後。與佛毫無差忒。永不退轉。",
    "X21n0384_004:0736b02": "自應仰信也。△三波頭摩勝如來。",
    "X21n0384_004:0736b03": "又於過去有佛出世。號波頭摩勝如來。若有男子女",
    "X21n0384_004:0736b04": "人。聞是佛名。歷於耳根。是人當得千返生於六欲天",
    "X21n0384_004:0736b05": "中。何況志心稱念。",
    "X21n0384_004:0736b06": "波頭摩。亦名鉢特摩。此云紅蓮華。勝者。佛地論云。",
    "X21n0384_004:0736b07": "四蓮。以紅蓮為勝。故央掘云。第一鉢曇摩。清淨柔",
    "X21n0384_004:0736b08": "輭義。塵水所不污。是故稽首禮。顯益中。千返生六",
    "X21n0384_004:0736b09": "欲天中者何。以蓮華處泥不染。出水恒芬。表聞名",
    "X21n0384_004:0736b10": "者。雖生欲天。實不著麤弊五塵。以解離聞性本空。",
    "X21n0384_004:0736b11": "生天亦寂。以空處即假。權示天身。以度實生著欲",
    "X21n0384_004:0736b12": "之者。聞名尚爾。況志心稱念者乎。他日必證波頭",
    "X21n0384_004:0736b13": "摩勝矣。佛蓮千瓣。表千法明門。故云千返。△四師",
    "X21n0384_004:0736b14": "子吼佛。",
    "X21n0384_004:0736b15": "又於過去不可說不可說阿僧祇劫。有佛出世。號師",
    "X21n0384_004:0736b16": "子吼如來。若有男子女人。聞是佛名。一念歸依。是人",
    "X21n0384_004:0736b17": "得遇無量諸佛摩頂授記。",
    "X21n0384_004:0736b18": "長阿含十六。佛告迦葉婆羅門云。所謂師子者。是",
    "X21n0384_004:0736b19": "如來至真等正覺。於大眾中。廣說法時。自在無畏。",
    "X21n0384_004:0736b20": "故號師子。汝謂如來師子吼時。不勇悍耶。勿造斯",
    "X21n0384_004:0736b21": "觀。如來師子吼。勇悍無畏。故云。譬如師子吼。蠕動",
    "X21n0384_004:0736b22": "皆怖畏。如來震法音。降伏諸外道。則佛號師子吼。",
    "X21n0384_004:0736b23": "正取說法之相也。故今一念歸依。便得遇無量諸",
    "X21n0384_004:0736b24": "佛。各與摩頂授記。將來必得種智。說法如師子吼。",
    "X21n0384_004:0736c01": "其有聞者。或喜或怖。穴處者隱縮。水居者深入。山",
    "X21n0384_004:0736c02": "藏者潛伏。廐象振鎖。狂逸而去。鳥飛空中。高翔而",
    "X21n0384_004:0736c03": "遠逝矣。△五拘留孫佛。",
    "X21n0384_004:0736c04": "又於過去。有佛出世。號拘留孫佛。若有男子女人。聞",
    "X21n0384_004:0736c05": "是佛名。志心瞻禮。或復讚歎。是人於賢劫千佛會中。",
    "X21n0384_004:0736c06": "為大梵王。得授上記。",
    "X21n0384_004:0736c07": "拘留孫。梵名也。此云所應斷(此約五住二死。斷處立名)。又翻作",
    "X21n0384_004:0736c08": "用莊嚴(此約修因證果為名)。此非賢劫第九。減至六萬歲時",
    "X21n0384_004:0736c09": "出世之佛。準萬佛名經。有無量七佛之名。若謂下",
    "X21n0384_004:0736c10": "有賢劫之語。應是賢劫首佛。則於上過去之言既",
    "X21n0384_004:0736c11": "妨。復於下恒沙之劫有礙也。顯益中。聞佛名屬意。",
    "X21n0384_004:0736c12": "是顯正因佛性。瞻禮屬身。是顯緣因佛性。讚歎屬",
    "X21n0384_004:0736c13": "口。是顯了因佛性。由此三因種緣。故於賢劫千佛",
    "X21n0384_004:0736c14": "會中。皆為大梵天王。修四等心。行業清淨。普為三",
    "X21n0384_004:0736c15": "有。請轉法輪。故於佛佛之下。親受上妙之記。即以",
    "X21n0384_004:0736c16": "梵身。成大覺果。法苑曰。今據賢劫一代。分為壞空",
    "X21n0384_004:0736c17": "成住。就此今住劫。有千佛出現。三佛已往。今是第",
    "X21n0384_004:0736c18": "四。依立世阿毗曇論。十一劫是未來。八劫是過去。",
    "X21n0384_004:0736c19": "今釋迦佛。當第九劫內成佛。問。此賢劫中。成壞空",
    "X21n0384_004:0736c20": "劫。佛不出世。唯取住劫。此住劫中。未來唯十一小",
    "X21n0384_004:0736c21": "劫。何得頓有九百九十六佛。一時出世耶。答。實如",
    "X21n0384_004:0736c22": "所難。會意稍難。今依二經。略知途路。藥王藥上經",
    "X21n0384_004:0736c23": "云。佛言。我曾往昔無數劫時。於妙光佛末法之中。",
    "X21n0384_004:0736c24": "出家學道。聞是五十三佛名。心生歡喜。復教它人。",
    "X21n0384_004:0737a01": "令得聞持。展轉相教。乃至三千人。異口同音。一心",
    "X21n0384_004:0737a02": "敬禮。即得超越無數億劫生死之罪。其前千人者。",
    "X21n0384_004:0737a03": "華光佛為首。下至毗舍浮佛。於莊嚴劫得成為佛。",
    "X21n0384_004:0737a04": "過去千佛是也。此中千佛者。拘留孫佛為首。下至",
    "X21n0384_004:0737a05": "樓至如來。於賢劫中。次第成佛。後千佛者。日光如",
    "X21n0384_004:0737a06": "來為首。下至須彌相佛。於星宿劫中。當得成佛。若",
    "X21n0384_004:0737a07": "依佛名經。過去九十一劫。有佛名毗婆尸如來。過",
    "X21n0384_004:0737a08": "去三十劫。有佛出世。名尸棄如來。即此劫中。復有",
    "X21n0384_004:0737a09": "佛出世。名毗舍浮如來。問。此九十一劫。為大。為小。",
    "X21n0384_004:0737a10": "答。是大劫也。何以得知。依舊婆沙論云。釋迦菩薩",
    "X21n0384_004:0737a11": "因地。從毗婆尸佛以來。種相好業。至今第九住劫。",
    "X21n0384_004:0737a12": "以經九十一大劫。故舊俱舍論云。由禮底沙佛。精",
    "X21n0384_004:0737a13": "進力故。即得超九大劫。究竟成佛。故知九劫既大。",
    "X21n0384_004:0737a14": "餘九十一劫。寧不是大耶。既是大劫。故千佛出世。",
    "X21n0384_004:0737a15": "無所疑也。又依立世阿毗曇。二十住劫中。過去八",
    "X21n0384_004:0737a16": "劫。已有三佛出世。釋迦當現在第九劫出世。即以",
    "X21n0384_004:0737a17": "前九劫。已有四佛出世。未來猶有十一劫。焉知不",
    "X21n0384_004:0737a18": "有多佛出世。準此義意。縱是小劫。多佛出世。亦自",
    "X21n0384_004:0737a19": "無妨。良由眾生根有強弱。故感見不同。恐後賢致",
    "X21n0384_004:0737a20": "疑。略示梗槩耳。△六毗婆尸佛。",
    "X21n0384_004:0737a21": "又於過去。有佛出世。號毗婆尸。若有男子女人聞是",
    "X21n0384_004:0737a22": "佛名。永不墮惡道。常生人天。受勝妙樂。",
    "X21n0384_004:0737a23": "毗婆尸。亦名維衛。此云勝觀。俱舍論云。三無數劫",
    "X21n0384_004:0737a24": "滿。逆次逢勝觀。此由釋迦於勝觀佛。初種相好故。",
    "X21n0384_004:0737b01": "然若以此為過去莊嚴劫千佛中之後三佛。則拘",
    "X21n0384_004:0737b02": "留孫為賢劫中之首佛。更無疑矣。須知應依前論。",
    "X21n0384_004:0737b03": "不可近指。以毗婆尸佛甚多。安可專指釋迦種相",
    "X21n0384_004:0737b04": "初逢之勝觀也。顯益中。聞是佛名。即不墮三惡道。",
    "X21n0384_004:0737b05": "此非易事。準論。釋迦世尊。初阿僧祇。從此常離女",
    "X21n0384_004:0737b06": "身．及四惡趣。準玅玄釋籤。第三僧祇。始離五障。方",
    "X21n0384_004:0737b07": "乃不墮。常生人天者。如戒疏。初僧祇。得五種功德。",
    "X21n0384_004:0737b08": "一生人天。二生貴家。三男身。四根具。五知宿命。文",
    "X21n0384_004:0737b09": "句云。不生三惡。位不退。不生邊地。諸根完具。不受",
    "X21n0384_004:0737b10": "女身。即行不退。常識宿命。即念不退(文)。故知不墮",
    "X21n0384_004:0737b11": "惡道。常生人天。誠非易易者。今圓根最利。故纔聞",
    "X21n0384_004:0737b12": "佛名。即解自性。故能頓得。人天勝妙樂者。詳長阿",
    "X21n0384_004:0737b13": "含世記經。雖生人天。唯以法喜禪悅為樂。如大莊",
    "X21n0384_004:0737b14": "嚴論。佛說偈云。無病第一利。知足第一富。善友第",
    "X21n0384_004:0737b15": "一親。涅槃第一樂。此乃受即不受。無受即受也。△",
    "X21n0384_004:0737b16": "七寶勝如來。",
    "X21n0384_004:0737b17": "又於過去無量無數恒河沙劫。有佛出世。號寶勝如",
    "X21n0384_004:0737b18": "來。若有男子女人聞是佛名。畢竟不墮惡道。常在天",
    "X21n0384_004:0737b19": "上。受勝妙樂。",
    "X21n0384_004:0737b20": "梵名囉怛曩毗婆。囉怛曩。翻寶。毗婆。翻勝。寶之勝",
    "X21n0384_004:0737b21": "者。必是何物。華嚴云。如海中有四珠。一切眾寶。皆",
    "X21n0384_004:0737b22": "從之生。若無此四珠。一切寶物。漸就滅盡。諸小龍",
    "X21n0384_004:0737b23": "神。不能得見。唯娑竭羅龍王。密置深寶藏中。此深",
    "X21n0384_004:0737b24": "寶藏。有四種名。一名眾寶積聚。二名無盡寶藏。三",
    "X21n0384_004:0737c01": "名遠熾然。四名一切莊嚴聚。此雖寶中之勝。然是",
    "X21n0384_004:0737c02": "世寶。次第以對常樂我淨出世之寶。此之四德。唯",
    "X21n0384_004:0737c03": "佛與佛。乃能證得。如娑竭羅龍王。密置寶藏是也。",
    "X21n0384_004:0737c04": "餘人未證。如小龍神。不能得見是也。此四德出生",
    "X21n0384_004:0737c05": "不貲。如一切眾寶。皆從之生是也。故光明玄云。如",
    "X21n0384_004:0737c06": "世珍寶。凡情所貴。乃則如理究竟可貴之寶。名於",
    "X21n0384_004:0737c07": "凡情可重之寶。故佛號寶勝也。顯益。大意如前。光",
    "X21n0384_004:0737c08": "明流水品。十千魚得聞寶勝之名。尚盡生忉利。況",
    "X21n0384_004:0737c09": "男女聞名。寧有不得勝妙樂者。△八寶相佛。",
    "X21n0384_004:0737c10": "又於過去。有佛出世。號寶相如來。若有男子女人聞",
    "X21n0384_004:0737c11": "是佛名。生恭敬心。是人不久得阿羅漢果。",
    "X21n0384_004:0737c12": "佛名寶相者。亦約相寶。以譬性寶。華嚴云。又大海",
    "X21n0384_004:0737c13": "中。有四熾然光明大寶。一名日藏。二名離潤。三名",
    "X21n0384_004:0737c14": "火珠。四名究竟無餘。若大海無此四寶。四天下金",
    "X21n0384_004:0737c15": "剛圍山。乃至非想非非想處。皆悉漂沒(即大論所謂消水珠",
    "X21n0384_004:0737c16": "是也)。日藏。表大圓鏡智。離潤。表妙觀察智。火珠。表平",
    "X21n0384_004:0737c17": "等性智。究竟。表成所作智。若如來法海。無此四智",
    "X21n0384_004:0737c18": "饒益眾生。三界六道。悉皆漂沒。故大師云。無去無",
    "X21n0384_004:0737c19": "來。法性實相。實相尊貴。故名寶相是也。顯益中。聞",
    "X21n0384_004:0737c20": "佛名已。生恭敬心。則身不瞻禮。口不讚歎。審矣。而",
    "X21n0384_004:0737c21": "男女輩。不久之間。得阿羅漢果。功德深矣。若約三",
    "X21n0384_004:0737c22": "藏論。如經。日藏光明。能變海水為酪。今謂世第一。",
    "X21n0384_004:0737c23": "十五心見道。十六心入須陀洹果。轉賢為聖。正如",
    "X21n0384_004:0737c24": "變水為酪。離潤光明。能變海酪為酥。今言見道後。",
    "X21n0384_004:0738a01": "起於修道。斷欲界九品思中前六品盡。入斯陀含。",
    "X21n0384_004:0738a02": "正如變酪為酥。火珠光明。能然海酥。以三果斷欲",
    "X21n0384_004:0738a03": "界後三品思盡。永不來欲界受生。正如燒然海酥。",
    "X21n0384_004:0738a04": "究竟無餘光明。能然海酥永盡無餘。以四果斷上",
    "X21n0384_004:0738a05": "下五分俱盡。無復餘思。永不受後世之生。正如然",
    "X21n0384_004:0738a06": "海酥永盡無餘矣。今約藏教以對圓位。則初信至",
    "X21n0384_004:0738a07": "七信。三界見思任運斷盡。與藏教第四果阿羅漢",
    "X21n0384_004:0738a08": "齊。故妙玄云。同住四住。此處為齊。若伏無明。三藏",
    "X21n0384_004:0738a09": "則劣。正斯之謂。今本約圓為正。所以先約三藏小",
    "X21n0384_004:0738a10": "果者。欲開藏教之阿羅漢。成圓佛之阿羅漢果也。",
    "X21n0384_004:0738a11": "△九袈裟幢佛。",
    "X21n0384_004:0738a12": "又於過去無量阿僧祇劫。有佛出世。號袈裟幢如來。",
    "X21n0384_004:0738a13": "若有男子女人聞是佛名者。超一百大劫生死之罪。",
    "X21n0384_004:0738a14": "此約莊嚴標相。以彰佛德洪名。心地觀云。袈裟。即",
    "X21n0384_004:0738a15": "是如來寶幢之相。著袈裟時。生寶幢想。能滅眾罪。",
    "X21n0384_004:0738a16": "生諸福德。猶如良田。能善增長菩薩道故。猶如甲",
    "X21n0384_004:0738a17": "冑。煩惱毒箭不能害故。以如來因修萬行。致此果",
    "X21n0384_004:0738a18": "德莊嚴。故男女聞名。頓超百劫生死之罪。△十大",
    "X21n0384_004:0738a19": "通山王佛。",
    "X21n0384_004:0738a20": "又於過去。有佛出世。號大通山王如來。若有男子女",
    "X21n0384_004:0738a21": "人間是佛名者。是人得遇恒河沙佛。廣為說法。必成",
    "X21n0384_004:0738a22": "菩提。",
    "X21n0384_004:0738a23": "山王。即須彌山。七金環拱。峙立海中。故特稱王。大",
    "X21n0384_004:0738a24": "者。高八萬四千由旬。通者。光明四面照映。此喻報",
    "X21n0384_004:0738b01": "身佛也。小般若云。譬如有人。身如須彌山王。是身",
    "X21n0384_004:0738b02": "為大不。須菩提言。甚大。大師云。此即非果而果。因",
    "X21n0384_004:0738b03": "大故果大。得法五陰。成就法身。故言大如須彌。以",
    "X21n0384_004:0738b04": "譬性色。色大故。般若大。如山大。神亦大。習果既圓。",
    "X21n0384_004:0738b05": "報果亦滿。故言大身。則大通是般若因。山王是報",
    "X21n0384_004:0738b06": "身果。四智究竟莊嚴也。顯益中。凡有聞此佛名者。",
    "X21n0384_004:0738b07": "得遇恒河沙佛為說法者。因聞大通之般若。故感",
    "X21n0384_004:0738b08": "諸佛為說般若。令全性以起修。既聞山王之果體。",
    "X21n0384_004:0738b09": "故感諸佛授記。令從因而至果。聞一佛名。而得修",
    "X21n0384_004:0738b10": "性一如。因果成就。佛力不可思議。果報亦不可思",
    "X21n0384_004:0738b11": "議矣。△三總指諸佛。",
    "X21n0384_004:0738b12": "又於過去有淨月佛．山王佛．智勝佛．淨名王佛．智成",
    "X21n0384_004:0738b13": "就佛．無上佛．妙聲佛．滿月佛．月面佛。有如是等不可",
    "X21n0384_004:0738b14": "說佛。",
    "X21n0384_004:0738b15": "淨月者。佛真法身。猶若虗空。應物現形。如水中月。",
    "X21n0384_004:0738b16": "月喻佛身。法身如空。心光皎潔。從真垂應。影現水",
    "X21n0384_004:0738b17": "中。此明三身一體也。○山王。梵名勢禮捺囉惹。此",
    "X21n0384_004:0738b18": "云山王。大方等陀羅尼經。華聚菩薩讚佛云。世尊",
    "X21n0384_004:0738b19": "金色如金山。猶如日光照世間。能拔一切諸苦惱。",
    "X21n0384_004:0738b20": "我今稽首大法王。同。○智勝。即一切種智。大品云。",
    "X21n0384_004:0738b21": "薩婆若(秦言一切智相)是聲聞．辟支佛智。道種智是菩薩",
    "X21n0384_004:0738b22": "智。一切種智是諸佛智。以一切種類相貌皆知。故",
    "X21n0384_004:0738b23": "於諸智稱勝。○淨名王。五住二死淨盡淨。自在故。",
    "X21n0384_004:0738b24": "立此勝稱(集一切福德三昧經。東方去此三十二剎。國名普無垢。佛號淨名王。釋迦於久",
    "X21n0384_004:0738c01": "遠阿僧祇劫。為最勝仙。從聞集一切福德三昧。後生彼國。今得成佛)。○智成就。以權",
    "X21n0384_004:0738c02": "實二智悉成就故。○無上者。尊極之號也。有所斷",
    "X21n0384_004:0738c03": "者。名有上士。既無所斷。名無上矣。如佛說無上處",
    "X21n0384_004:0738c04": "經云。若眾生於佛無上處。起信向心者。於天人中",
    "X21n0384_004:0738c05": "得無上果。○妙聲。正法念云。山谷曠野。其中多有",
    "X21n0384_004:0738c06": "迦陵頻伽。出妙音聲。如是美音。若天人緊那羅等。",
    "X21n0384_004:0738c07": "無能及者。唯除如來音聲。故曰妙聲。○滿月。月面",
    "X21n0384_004:0738c08": "二佛。大意相同。如經云。如十五日月。圓滿具足。眾",
    "X21n0384_004:0738c09": "星中王。最上最勝。佛面清淨圓滿。亦如月耳。有如",
    "X21n0384_004:0738c10": "是等不可說佛者。不復具出劫數。及聞名利益。故",
    "X21n0384_004:0738c11": "總結之。則知地藏自發心來。迄至今日。其所值如",
    "X21n0384_004:0738c12": "釋迦者。各各付囑度脫。亦如今日天宮。不可得而",
    "X21n0384_004:0738c13": "思議矣。稱名竟。△二結益二初生時稱名益又二",
    "X21n0384_004:0738c14": "初約一多況益。",
    "X21n0384_004:0738c15": "世尊。現在未來一切眾生。若天若人．若男若女。但念",
    "X21n0384_004:0738c16": "得一佛名號。功德無量。何況多名。",
    "X21n0384_004:0738c17": "夫道與俗反。名與實乖。得其趣者。玄會幽理。何以",
    "X21n0384_004:0738c18": "然耶。如俗中祖考。不許述其名字。而法門佛名。稱",
    "X21n0384_004:0738c19": "揚獲福無量。良以諸佛如來。大慈愍物。降靈在俗。",
    "X21n0384_004:0738c20": "濟度為先。有心希仰。無不蒙益。或以口稱。或以心",
    "X21n0384_004:0738c21": "念。或以身禮。三業加敬。三毒清涼。漸拔有根。出於",
    "X21n0384_004:0738c22": "界繫。有斯大德。稱者得福。彼流俗者。與上相違。十",
    "X21n0384_004:0738c23": "輪云。若念一佛。則見一佛。若念多佛。則見多佛。若",
    "X21n0384_004:0738c24": "念小身佛。則見小身佛。若念大身佛。則見大身佛。",
    "X21n0384_004:0739a01": "若念無量身佛。則見無量身佛等。故以一佛。況多",
    "X21n0384_004:0739a02": "名也。△二約生死得利。",
    "X21n0384_004:0739a03": "是眾生等。生時死時。自得大利。終不墮惡道。",
    "X21n0384_004:0739a04": "圓澄法師云。六道凡夫。三乘賢聖。性覺寶光。各各",
    "X21n0384_004:0739a05": "圓滿。本不名諸佛。亦不名眾生。但此心不守自性。",
    "X21n0384_004:0739a06": "隨迷悟之緣。作業受苦。名曰眾生。修道證真。遂名",
    "X21n0384_004:0739a07": "諸佛。佛愍眾生妄想執著。而不證得。猶是稱法界",
    "X21n0384_004:0739a08": "性。說念佛門。儻得其門。則等諸佛於一朝。不得其",
    "X21n0384_004:0739a09": "門。則徒修因於曠劫。故凡眾生於生死時。果能念",
    "X21n0384_004:0739a10": "佛。或一佛。或多佛。各自得諸大利。終不墮於惡道。",
    "X21n0384_004:0739a11": "但此是大士所值之佛。親承供養。得諸利益者。然",
    "X21n0384_004:0739a12": "諸經論。唯讚西方阿彌陀佛。接引娑婆。願力偏重。",
    "X21n0384_004:0739a13": "是以普賢行願。獨指彌陀為至。若人於生死時。果",
    "X21n0384_004:0739a14": "能真誠稱念。感應尤多。所謂不動步而歸淨土。安",
    "X21n0384_004:0739a15": "俟階梯。非思量而證彌陀。豈存言念。悟迷只在自",
    "X21n0384_004:0739a16": "心。超沉豈由他法。諦信力行。自見功程耳。△二臨",
    "X21n0384_004:0739a17": "終稱名益三初示稱名滅罪。",
    "X21n0384_004:0739a18": "若有臨命終時。家中眷屬。乃至一人。為是病人。高聲",
    "X21n0384_004:0739a19": "念一佛名。是命終人。除五無間罪。餘業報等。悉得銷",
    "X21n0384_004:0739a20": "滅。",
    "X21n0384_004:0739a21": "乃至一人念一佛名者。此從多人多佛。略至極少",
    "X21n0384_004:0739a22": "也。大悲經云。一稱南無佛名者。以是善根。入涅槃",
    "X21n0384_004:0739a23": "界。不可盡也。更何疑五無間罪之不銷耶。極重逆",
    "X21n0384_004:0739a24": "罪既銷。餘之中下業報。豈不悉滅哉(除者。去之也。非聽除而不",
    "X21n0384_004:0739b01": "銷也)。昔大智律師。發願常生娑婆。作大導師。復見慧",
    "X21n0384_004:0739b02": "布法師云。方土雖淨。非吾所願。由是於淨土門。略",
    "X21n0384_004:0739b03": "無歸向。見修淨業。復生輕謗。後遭重病。神識迷茫。",
    "X21n0384_004:0739b04": "頓覺前非。深自剋責。仍覽天台十疑論。初心菩薩。",
    "X21n0384_004:0739b05": "未得無生忍。要須常不離佛。又智論云。具縛凡夫。",
    "X21n0384_004:0739b06": "有大悲心。願生惡世救苦眾生。無有是處。譬如嬰",
    "X21n0384_004:0739b07": "兒。不得離母。又如弱羽。只可傅枝。自是盡棄平生",
    "X21n0384_004:0739b08": "所學。專尋淨土教門。十餘年來。未甞暫捨。又唐法",
    "X21n0384_004:0739b09": "照大師。往五臺竹林寺。見文殊在西。普賢在東。為",
    "X21n0384_004:0739b10": "眾說法。照作禮。問曰。末代凡夫。智識淺劣。佛性心",
    "X21n0384_004:0739b11": "地。無由顯現。未審修何法門。最為其要。文殊曰。諸",
    "X21n0384_004:0739b12": "修行門。無如念佛。我因念佛故。得一切種智。又問。",
    "X21n0384_004:0739b13": "當云何念。文殊曰。此世界西。有阿彌陀。願力難思。",
    "X21n0384_004:0739b14": "汝當繫念。令無間斷。命終決定往生。說已。為照摩",
    "X21n0384_004:0739b15": "頂而退。慧日法師求黑觀音。感現光相。所說略同。",
    "X21n0384_004:0739b16": "故念佛一門。斷斷不可不信也。△二釋滅無間疑。",
    "X21n0384_004:0739b17": "是五無間罪。雖至極重。動經億劫。了不得出。承斯臨",
    "X21n0384_004:0739b18": "命終時。他人為其稱念佛名。於是罪中。亦漸銷滅。",
    "X21n0384_004:0739b19": "疑云。無間業重。何得一人稱一佛名。即得銷滅耶。",
    "X21n0384_004:0739b20": "如增一經云。眾生三業造惡。臨終憶念如來功德",
    "X21n0384_004:0739b21": "者。必離惡道趣。得生天上。正使極惡之人。以念佛",
    "X21n0384_004:0739b22": "故。亦得生天。故知無間罪業雖重。經劫難出。承臨",
    "X21n0384_004:0739b23": "終念佛之力。則倒惑不起。法性現前。故能滅也。故",
    "X21n0384_004:0739b24": "華嚴經云。設聞如來名。及與所說法。不生信解。亦",
    "X21n0384_004:0739c01": "能成種。況今眷屬。信心為稱佛名。豈有不滅者乎。",
    "X21n0384_004:0739c02": "譬如師子筋為琴絃。一奏。一切餘絃悉斷。亦如牛",
    "X21n0384_004:0739c03": "羊驢馬諸乳。同置一器。若以一滴師子乳投之。悉",
    "X21n0384_004:0739c04": "化為水。今既行菩提心。為其念佛。銷滅重罪。何俟",
    "X21n0384_004:0739c05": "致疑。△三況自稱福罪。",
    "X21n0384_004:0739c06": "何況眾生自稱自念。獲福無量。滅無量罪。",
    "X21n0384_004:0739c07": "此況結者。正勸人自念為勝。以它人代念。滅罪尚",
    "X21n0384_004:0739c08": "爾。何況自念者哉。故大論二十四問。臨終時少許",
    "X21n0384_004:0739c09": "時心。云何能勝終身行力。答。是心雖少。而力猛利。",
    "X21n0384_004:0739c10": "如火如毒雖少。能成大事。是垂死時心。決定猛健。",
    "X21n0384_004:0739c11": "故勝百歲行力。是後心。名大心。以捨身及諸根事",
    "X21n0384_004:0739c12": "急。故念佛時。罪皆成福。如耆婆攬草。無非藥者。普",
    "X21n0384_004:0739c13": "能愈病。釋摩男所執一切砂礫。皆變為寶。全心滿",
    "X21n0384_004:0739c14": "日。無非佛境。所觀罪福。即是實相。既純實相。覓罪",
    "X21n0384_004:0739c15": "福了不可得。復何論有量無量耶。今且順俗。故言",
    "X21n0384_004:0739c16": "自稱自念。獲福滅罪。尤勝於前倍倍矣。",
    "X21n0384_004:0739c18": "地藏菩薩本願經卷中科注卷之四"
}