{
    "X60n1137_001:0812b06": "梵網經懺悔行法",
    "X60n1137_001:0812b08": "明　菩薩戒弟子　藕益智旭　述",
    "X60n1137_001:0812b09": "經云。若有犯十戒者。應教懺悔。在佛菩薩形像前。",
    "X60n1137_001:0812b10": "日夜六時誦十重四十八輕戒。苦到禮三世千佛。",
    "X60n1137_001:0812b11": "若一七日。二三七日。乃至一年。要見好相。便得滅",
    "X60n1137_001:0812b12": "罪。此金口明訓也。故知法華方等大悲占察等種",
    "X60n1137_001:0812b13": "種行法。雖各有滅罪得戒功能。而於犯十戒者。仍",
    "X60n1137_001:0812b14": "須別依梵網行法。方使標心不泛。所謂如從地倒。",
    "X60n1137_001:0812b15": "還從地起。又此經所明千里無師。像前自受。但云",
    "X60n1137_001:0812b16": "當以七日。佛前懺悔。得見好相。便得戒。若不得好",
    "X60n1137_001:0812b17": "相。應二七三七。乃至一年。要得好相。而不云苦到",
    "X60n1137_001:0812b18": "禮三世千佛。葢大意與瓔珞地持之自誓受戒同",
    "X60n1137_001:0812b19": "耳。故向年已曾述學戒法。今則特為受菩薩戒之",
    "X60n1137_001:0812b20": "後。犯十重者。別明懺儀。俾依三世諸佛出罪。既見",
    "X60n1137_001:0812b21": "好相。則戒體完復。雖於比丘法中。不任僧用。而或",
    "X60n1137_001:0812b22": "為菩薩沙彌。或為菩薩優婆塞。可無慚德。且密默",
    "X60n1137_001:0812b23": "進道。直證無生。亦非分外事矣。其或八戒五戒。及",
    "X60n1137_001:0812b24": "沙彌戒破根本者。依此懺法。見好相已。既得菩薩",
    "X60n1137_001:0812c01": "大戒。亦仍可許進比丘戒。若小乘比丘破根本者。",
    "X60n1137_001:0812c02": "依此懺悔見好相已。密達無生。或仍可附與學之",
    "X60n1137_001:0812c03": "科。縱令障深。未成感應。而永斷相續。懇惻求哀。必",
    "X60n1137_001:0812c04": "能閉惡趣門。植出世種也。略為十意。一嚴道場。二",
    "X60n1137_001:0812c05": "淨三業。三香華供養。四讚禮歸依。五陳罪悔除。六",
    "X60n1137_001:0812c06": "立誓誦戒。七苦到禮佛。八重修願行。九旋遶自歸。",
    "X60n1137_001:0812c07": "十坐念實相。",
    "X60n1137_001:0812c08": "一嚴道場",
    "X60n1137_001:0812c09": "擇取閒靜堂室。掃灑清淨。中安盧舍那像。或釋迦",
    "X60n1137_001:0812c10": "像。更安諸菩薩像亦得。但須有佛像為主。懸設幢",
    "X60n1137_001:0812c11": "蓋。及繒綵旛華。種種莊嚴。須傾竭己財。盡心盡力。",
    "X60n1137_001:0812c12": "至誠為之。勿得苟簡。亦勿輙化施主。必其貧窶無",
    "X60n1137_001:0812c13": "措。方可隨緣求辦。",
    "X60n1137_001:0812c14": "二淨三業",
    "X60n1137_001:0812c15": "行者自念繇夙善故。今生幸得受戒。繇惡障故。而",
    "X60n1137_001:0812c16": "復毀犯。我既毀犯三世諸佛所設淨戒。現今即是",
    "X60n1137_001:0812c17": "地獄中人。生大慚愧。生大怖畏。如處溷廁。一心求",
    "X60n1137_001:0812c18": "出。如繫牢獄。一心求脫。不得剎那念世間事。沐浴",
    "X60n1137_001:0812c19": "清淨。著新潔衣。秉志虔誠。口無雜語。如捧滿油。懼",
    "X60n1137_001:0812c20": "其滴墮。獨自專精。勿求伴侶。設有一二同犯戒者。",
    "X60n1137_001:0812c21": "慚懼專志決定是一。方可同修。必以得見好相為",
    "X60n1137_001:0812c22": "期。不論一七。二七。乃至一年。乃至畢世。心無中懈。",
    "X60n1137_001:0812c23": "三香華供養",
    "X60n1137_001:0812c24": "行者初至像前。緣想十方一切三寶。性同虗空。無",
    "X60n1137_001:0813a01": "所不在。我罪障故。不見不知。然諸佛菩薩。於我向",
    "X60n1137_001:0813a02": "所作罪。今所修行。悉知悉見。無有遺餘。譬如盲人。",
    "X60n1137_001:0813a03": "在大眾中。所作所為。盲不見眾。眾皆見盲。今我亦",
    "X60n1137_001:0813a04": "爾。無明所覆。妄於清淨法界體中。違犯禁戒。造極",
    "X60n1137_001:0813a05": "重罪。早為諸佛菩薩所見所知。今日覺悟。慚懼悔",
    "X60n1137_001:0813a06": "過。諸佛菩薩。亦必現前。知我見我。先起如是深信",
    "X60n1137_001:0813a07": "解已。於十方三寶。如對目前。敷具竦立。口當唱云。",
    "X60n1137_001:0813a08": "一切恭敬。",
    "X60n1137_001:0813a09": "一心頂禮十方常住三寶。",
    "X60n1137_001:0813a10": "總一禮已。燒香捧華。胡跪唱云。",
    "X60n1137_001:0813a11": "嚴持香華。如法供養。",
    "X60n1137_001:0813a12": "　願此香華雲　　徧滿十方界　　供養一切佛",
    "X60n1137_001:0813a13": "　尊法諸菩薩　　無邊聲聞眾　　緣覺獨覺仙",
    "X60n1137_001:0813a14": "　無邊佛土中　　受用作佛事　　普熏諸眾生",
    "X60n1137_001:0813a15": "　皆發菩提心",
    "X60n1137_001:0813a16": "以手散華。次復想云。我此香華徧十方。以為微妙",
    "X60n1137_001:0813a17": "光明臺。諸天音樂天寶香。諸天肴饍天寶衣。不可",
    "X60n1137_001:0813a18": "思議妙法塵。一一塵出一切塵。一一塵出一切法。",
    "X60n1137_001:0813a19": "旋轉無礙互莊嚴。徧至十方三寶前。十方法界三",
    "X60n1137_001:0813a20": "寶前。皆有我身修供養。一一皆悉徧法界。彼彼無",
    "X60n1137_001:0813a21": "雜無障礙。盡未來際作佛事。普熏法界諸眾生。蒙",
    "X60n1137_001:0813a22": "熏皆發菩提心。同入無生證佛智。想已起立。唱云。",
    "X60n1137_001:0813a23": "供養已。一切恭敬(一拜)。",
    "X60n1137_001:0813a24": "四讚禮歸依",
    "X60n1137_001:0813b01": "行者修供養竟。一心緣念三寶真實功德。哀慕眷",
    "X60n1137_001:0813b02": "變。誓不捨離。胡跪合掌。口出梵音。作是讚歎。",
    "X60n1137_001:0813b03": "　如來妙色身　　世間無與等　　無比不思議",
    "X60n1137_001:0813b04": "　是故今敬禮",
    "X60n1137_001:0813b05": "　如來色無盡　　智慧亦復然　　一切法常住",
    "X60n1137_001:0813b06": "　是故我歸依",
    "X60n1137_001:0813b07": "　善調心過惡　　及與身四種　　到不思議地",
    "X60n1137_001:0813b08": "　故我今敬禮",
    "X60n1137_001:0813b09": "　知諸爾燄法　　智身無罣礙　　於法無忘失",
    "X60n1137_001:0813b10": "　故我今敬禮",
    "X60n1137_001:0813b11": "　稽首過無量　　稽首無倫等　　稽首法自在",
    "X60n1137_001:0813b12": "　稽首超思惟",
    "X60n1137_001:0813b13": "　哀愍覆護我　　令法種增長　　逮及最後身",
    "X60n1137_001:0813b14": "　常在如來前",
    "X60n1137_001:0813b15": "　我所修福業　　此世及餘生　　由斯善根力",
    "X60n1137_001:0813b16": "　願佛恒攝受",
    "X60n1137_001:0813b17": "(偈出大寶積經勝鬘夫人會第四十八)。",
    "X60n1137_001:0813b18": "讚已。一叩首。起立唱云。",
    "X60n1137_001:0813b19": "一心頂禮過去世。盡過去際一切諸佛。",
    "X60n1137_001:0813b20": "拜下想云。能禮所禮性空寂。感應道交難思議。我",
    "X60n1137_001:0813b21": "此道場如常珠。一切諸佛影現中。我身影現諸佛",
    "X60n1137_001:0813b22": "前。頭面接足歸命禮。至禮賢聖即以諸佛二字改",
    "X60n1137_001:0813b23": "作賢聖二字。",
    "X60n1137_001:0813b24": "一心頂禮未來世。盡未來際一切諸佛。",
    "X60n1137_001:0813c01": "一心頂禮現在世。盡現在際一切諸佛。",
    "X60n1137_001:0813c02": "一心頂禮過去世。盡過去際一切尊法。",
    "X60n1137_001:0813c03": "想云。真空法性如虗空。常住法寶難思議。我身影",
    "X60n1137_001:0813c04": "現法寶前。一心如法歸命禮。",
    "X60n1137_001:0813c05": "一心頂禮未來世。盡未來際一切尊法。",
    "X60n1137_001:0813c06": "一心頂禮現在世。盡現在際一切尊法。",
    "X60n1137_001:0813c07": "一切頂禮過去世。盡過去際一切賢聖。",
    "X60n1137_001:0813c08": "一心頂禮未來世。盡未來際一切賢聖。",
    "X60n1137_001:0813c09": "一心頂禮現在世。盡現在際一切賢聖。",
    "X60n1137_001:0813c10": "各一禮已。胡跪唱云。",
    "X60n1137_001:0813c11": "我弟子某甲。從今時。盡未來際身。歸依佛。歸依法。歸",
    "X60n1137_001:0813c12": "依賢聖僧。歸依正法戒。",
    "X60n1137_001:0813c13": "三說已。一叩首。隨俯伏想云。我及眾生。無始常為",
    "X60n1137_001:0813c14": "三業六根重罪所障。不見諸佛。不知出要。但順生",
    "X60n1137_001:0813c15": "死。不知妙理。我今雖知。猶與眾生。同為一切重罪",
    "X60n1137_001:0813c16": "所障。今對舍那。十方佛前。普為眾生。歸命懺悔。惟",
    "X60n1137_001:0813c17": "願加護。令障消滅。",
    "X60n1137_001:0813c18": "五陳罪悔除",
    "X60n1137_001:0813c19": "行者歸依及運想竟。次應胡跪合掌。作是唱云。",
    "X60n1137_001:0813c20": "普為法界。一切眾生。悉願斷除三障。至誠懺悔。",
    "X60n1137_001:0813c21": "唱已。五體投地。復作是念。我與眾生。無始來今。由",
    "X60n1137_001:0813c22": "愛見故。內計我人(一)。外加惡友(二)。不隨喜他一毫",
    "X60n1137_001:0813c23": "之善(三)。惟徧三業。廣造眾罪(四)。事雖不廣惡心徧",
    "X60n1137_001:0813c24": "布(五)。晝夜相續。無有間斷(六)。覆諱過失。不欲人知",
    "X60n1137_001:0814a01": "(七)。不畏惡道(八)。無慚無愧(九)。撥無因果(十)。故於今",
    "X60n1137_001:0814a02": "日。深信因果(一)。生重慚愧(二)。生大怖畏(三)。發露懺",
    "X60n1137_001:0814a03": "悔(四)。斷相續心(五)。發菩提心。斷惡修善(六)。勤策三",
    "X60n1137_001:0814a04": "業。翻昔重過(七)。隨喜凡聖一毫之善(八)。念十方佛。",
    "X60n1137_001:0814a05": "有大福慧。能救㧞我。及諸眾生。從二死海。置三德",
    "X60n1137_001:0814a06": "岸(九)。從無始來。不知諸法本性空寂。廣造眾惡。今",
    "X60n1137_001:0814a07": "知空寂。為求菩提。為眾生故。廣修諸善。徧斷眾惡。",
    "X60n1137_001:0814a08": "(十)。惟願盧舍那佛。一切世尊。慈悲攝受。聽我懺悔",
    "X60n1137_001:0814a09": "運此順逆十心已。次應胡跪合掌。發露犯戒之罪。",
    "X60n1137_001:0814a10": "求於十方。現住世間諸佛菩薩。以大慈悲。為我洗",
    "X60n1137_001:0814a11": "滌。令得還淨。涕淚號泣。作如是說。",
    "X60n1137_001:0814a12": "我弟子某甲至心懺悔。我及眾生。自性清淨。無明所",
    "X60n1137_001:0814a13": "覆。不自覺知。以是因緣。長淪生死。今者。幸逢正法。秉",
    "X60n1137_001:0814a14": "受律儀。煩惱亂心。復違學處。造作如是(應隨所犯。或殺生。或偷盜。",
    "X60n1137_001:0814a15": "或邪婬。或妄語。依事說之)。無羞恥法。於佛法海。便為永棄。應墮阿",
    "X60n1137_001:0814a16": "毗。大地獄中。猛火熾然。受無量苦。乃至備歷惡趣。無",
    "X60n1137_001:0814a17": "解脫期。如是罪障。因果不虗。",
    "X60n1137_001:0814a18": "諸佛菩薩。悉知悉見。我今發露。不敢覆藏。起正直心。",
    "X60n1137_001:0814a19": "離謟曲行。奉對",
    "X60n1137_001:0814a20": "十方。一切如來。已入大地。諸菩薩眾。不惜身命。悔過",
    "X60n1137_001:0814a21": "求哀。普與眾生。洗滌往業。從前所作。願悉消除。自今",
    "X60n1137_001:0814a22": "以後。誓不更造。惟願",
    "X60n1137_001:0814a23": "諸佛。諸大菩薩。以大慈悲。憐愍於我。拔我罪根。施我",
    "X60n1137_001:0814a24": "淨戒。",
    "X60n1137_001:0814b01": "應須具足三說竟。起立唱云。",
    "X60n1137_001:0814b02": "懺悔已。禮三寶(一拜)。",
    "X60n1137_001:0814b03": "六立願誦戒",
    "X60n1137_001:0814b04": "行者發露悔除已竟。應想罪無實性。既從緣生。還",
    "X60n1137_001:0814b05": "從緣滅。罪惡既滅。堪住菩薩三聚淨戒。胡跪合掌。",
    "X60n1137_001:0814b06": "作如是白。",
    "X60n1137_001:0814b07": "仰啟十方。一切如來。已入大地。諸菩薩眾。我從今日。",
    "X60n1137_001:0814b08": "盡於未來。誓不退捨。大菩提願。誓不遠離。三聚淨戒。",
    "X60n1137_001:0814b09": "惟願十方。無邊無際。諸世界中。諸佛菩薩。第一真聖。",
    "X60n1137_001:0814b10": "於我某甲。重願受持淨戒律儀。咸為作證。",
    "X60n1137_001:0814b11": "白已。至誠展誦十重四十八輕戒法。於朗誦時。心",
    "X60n1137_001:0814b12": "緣文義。勿令散亂。若一時不能全誦者。分作二時",
    "X60n1137_001:0814b13": "三時。乃至六時共誦一周。亦可。",
    "X60n1137_001:0814b14": "七苦到禮佛",
    "X60n1137_001:0814b15": "行者隨誦戒經多少竟。叩首起立。添香致敬。一心",
    "X60n1137_001:0814b16": "緣念三世諸佛。如對日前。殷重懇切。一一頂禮。",
    "X60n1137_001:0814b17": "一心頂禮梵網教主盧舍那佛(三禮)。",
    "X60n1137_001:0814b18": "一心頂禮本師釋迦牟尼佛。",
    "X60n1137_001:0814b19": "次即頂禮三世三千諸佛。一佛一禮。或每時百拜。",
    "X60n1137_001:0814b20": "或八十五十。或四十三十拜亦可。隨力多少。但令",
    "X60n1137_001:0814b21": "相續無間。禮一部已。未獲好相。再禮一部。乃至十",
    "X60n1137_001:0814b22": "部百部。直以得見好相為期。又行人色力若康。能",
    "X60n1137_001:0814b23": "於七日中。禮三千佛一周。如是每七一部。相續無",
    "X60n1137_001:0814b24": "間。彌善。設不能者。二七日方得一周。亦可。如是次",
    "X60n1137_001:0814c01": "第。隨意多少禮竟。次復總禮一拜云。",
    "X60n1137_001:0814c02": "一心頂禮盡十方三世一切諸佛。",
    "X60n1137_001:0814c03": "一心頂禮梵網經菩薩心地品微妙尊法(三禮)。",
    "X60n1137_001:0814c04": "一心頂禮大小乘毗奈耶藏。及十方三世一切尊法。",
    "X60n1137_001:0814c05": "一心頂禮玄通華光主菩薩。華光王大智明菩薩摩",
    "X60n1137_001:0814c06": "訶薩。",
    "X60n1137_001:0814c07": "一心頂禮一生補處彌勒菩薩。及十方三世一切菩",
    "X60n1137_001:0814c08": "薩摩訶薩。",
    "X60n1137_001:0814c09": "一心頂禮持律大師優波離尊者。及一切聲聞緣覺",
    "X60n1137_001:0814c10": "賢聖僧。",
    "X60n1137_001:0814c11": "觀想偈如前應知。",
    "X60n1137_001:0814c12": "八重修願行",
    "X60n1137_001:0814c13": "行者禮三寶竟。添香致敬。胡跪合掌。隨順彌勒菩",
    "X60n1137_001:0814c14": "薩往昔所修微妙勝行。奉對三寶。如在目前。作是",
    "X60n1137_001:0814c15": "唱云。",
    "X60n1137_001:0814c16": "　我今歸命禮　　十方一切佛　　菩薩聲聞眾",
    "X60n1137_001:0814c17": "　大仙天眼者",
    "X60n1137_001:0814c18": "　亦禮菩提心　　遠離諸惡道　　能得生天上",
    "X60n1137_001:0814c19": "　乃至證涅槃",
    "X60n1137_001:0814c20": "　若我作少罪　　隨心之所生　　今對諸佛前",
    "X60n1137_001:0814c21": "　懺悔令除滅",
    "X60n1137_001:0814c22": "　我今身口意　　所集諸功德　　願作菩提因",
    "X60n1137_001:0814c23": "　當成無上道",
    "X60n1137_001:0814c24": "　十方國土中　　供養如來者　　及佛無上智",
    "X60n1137_001:0815a01": "　我今盡隨喜",
    "X60n1137_001:0815a02": "　有罪悉懺悔　　是福皆隨喜　　我今禮諸佛",
    "X60n1137_001:0815a03": "　願成無上智",
    "X60n1137_001:0815a04": "　十方大菩薩　　證於十地者　　我今稽首禮",
    "X60n1137_001:0815a05": "　願速證菩提",
    "X60n1137_001:0815a06": "　得證菩提已　　摧伏於魔軍　　轉清淨法輪",
    "X60n1137_001:0815a07": "　饒益眾生類",
    "X60n1137_001:0815a08": "　常願住世間　　無量俱胝劫　　擊於大法鼓",
    "X60n1137_001:0815a09": "　度脫苦眾生",
    "X60n1137_001:0815a10": "　我沒於欲泥　　貪繩之所繫　　種種多纏縛",
    "X60n1137_001:0815a11": "　願佛垂觀察",
    "X60n1137_001:0815a12": "　眾生雖垢重　　諸佛不厭捨　　願以大慈悲",
    "X60n1137_001:0815a13": "　度脫生死海",
    "X60n1137_001:0815a14": "　現在諸世尊　　過去未來佛　　所行菩薩道",
    "X60n1137_001:0815a15": "　我今願修學",
    "X60n1137_001:0815a16": "　具足波羅蜜　　成就六神通　　度脫諸眾生",
    "X60n1137_001:0815a17": "　證於無上道",
    "X60n1137_001:0815a18": "　了知諸法空　　無相無自性　　無住無表示",
    "X60n1137_001:0815a19": "　不生亦不滅",
    "X60n1137_001:0815a20": "　又如大仙尊　　善了於無我　　無補特伽羅",
    "X60n1137_001:0815a21": "　乃至無壽者",
    "X60n1137_001:0815a22": "　於諸布施事　　不執我我所　　為安樂眾生",
    "X60n1137_001:0815a23": "　施與無慳悋",
    "X60n1137_001:0815a24": "　願我所施物　　不假功用生　　觀察了知空",
    "X60n1137_001:0815b01": "　具施波羅蜜",
    "X60n1137_001:0815b02": "　持戒無缺減　　得佛淨尸羅　　以無所住故",
    "X60n1137_001:0815b03": "　具戒波羅蜜",
    "X60n1137_001:0815b04": "　忍辱如四大　　不生分別心　　以無瞋恚故",
    "X60n1137_001:0815b05": "　具忍波羅蜜",
    "X60n1137_001:0815b06": "　願以身心力　　發起大精進　　堅固無懈怠",
    "X60n1137_001:0815b07": "　具勤波羅蜜",
    "X60n1137_001:0815b08": "　以如幻如化　　及勇猛精進　　金剛等三昧",
    "X60n1137_001:0815b09": "　具禪波羅蜜",
    "X60n1137_001:0815b10": "　願證三昧智　　入於三脫門　　了三世平等",
    "X60n1137_001:0815b11": "　具慧波羅蜜",
    "X60n1137_001:0815b12": "　諸佛妙色身　　光明大威德　　菩薩精進行",
    "X60n1137_001:0815b13": "　願我皆圓滿",
    "X60n1137_001:0815b14": "(偈出大寶積經。彌勒菩薩所問會第四十二。云彌勒名稱者。勤修如是行。具六波羅蜜。安住於十地)。",
    "X60n1137_001:0815b15": "說已起立。作如是唱。",
    "X60n1137_001:0815b16": "迴向發願已。歸命禮三寶(一拜)。",
    "X60n1137_001:0815b17": "九旋遶自歸",
    "X60n1137_001:0815b18": "禮竟起立。整理衣服。手執香爐。立定少頃。緣想三",
    "X60n1137_001:0815b19": "寶賢聖。畟塞道場。各坐法座。以次旋身。一一徧遶。",
    "X60n1137_001:0815b20": "安詳而轉。口作梵音唱云。",
    "X60n1137_001:0815b21": "南無十方佛南無十方法",
    "X60n1137_001:0815b22": "南無十方僧南無盧舍那佛",
    "X60n1137_001:0815b23": "南無釋迦牟尼佛南無三世三千佛",
    "X60n1137_001:0815b24": "南無梵網經菩薩心地品南無彌勒菩薩摩訶薩",
    "X60n1137_001:0815c01": "如是稱名。或三或七。旋遶畢。還至像前。結三自歸。",
    "X60n1137_001:0815c02": "自歸依佛　當願眾生　體解大道　發無上心",
    "X60n1137_001:0815c03": "自歸依法　當願眾生　深入經藏　智慧如海",
    "X60n1137_001:0815c04": "自歸依僧　當願眾生　統理大眾　一切無礙",
    "X60n1137_001:0815c05": "和南聖眾",
    "X60n1137_001:0815c06": "十坐念實相",
    "X60n1137_001:0815c07": "行者禮懺竟。次應別就坐處。端身正坐。閉目合口。",
    "X60n1137_001:0815c08": "調和氣息。如止觀前方便中廣明。次即諦觀向所",
    "X60n1137_001:0815c09": "犯罪。為因心故犯。為因境故犯。為亦因心亦因境",
    "X60n1137_001:0815c10": "故犯。為不因心。不因境故犯。若因心故犯。彼境不",
    "X60n1137_001:0815c11": "現前時。何以無犯。若因境故犯。境自犯罪。不應我",
    "X60n1137_001:0815c12": "犯。又若我因境犯。則聖人於境。何以不犯。若亦因",
    "X60n1137_001:0815c13": "心亦因境故犯者為是心境各有犯性。待合方犯。",
    "X60n1137_001:0815c14": "為是心境各無犯性。合乃生犯。若心境各有犯性",
    "X60n1137_001:0815c15": "者。何須待合。又合時便有二犯。若心境各無犯性",
    "X60n1137_001:0815c16": "者。合何能犯。如一砂無油。眾砂豈能出油。如是因",
    "X60n1137_001:0815c17": "心。因境。雙因心境。尚自不得犯之生處。況復不因",
    "X60n1137_001:0815c18": "心不因境而生犯耶。當知犯性。本自不生。我迷倒",
    "X60n1137_001:0815c19": "故。於無心無境無持無犯性。妄計有心有境有於",
    "X60n1137_001:0815c20": "違犯。如是違犯。本性空寂。非滅故空。作是觀已。於",
    "X60n1137_001:0815c21": "心無所得。於境無所取。不見罪生相。不見罪滅相。",
    "X60n1137_001:0815c22": "但以虗妄顛倒因緣故。非生似生以覺悟虗妄顛",
    "X60n1137_001:0815c23": "倒因緣無性故。非滅說滅。是名觀罪性空。此觀若",
    "X60n1137_001:0815c24": "得相續現前。自然煩惱漸薄。慧性漸開。即是得戒",
    "X60n1137_001:0816a01": "之先容也。又觀此罪。為在內。為在外。為在中間。為",
    "X60n1137_001:0816a02": "在過去。為在現在。為在未來。過去已滅。現在不住。",
    "X60n1137_001:0816a03": "未來未有。云何有罪。又觀此罪為身造耶。為心造",
    "X60n1137_001:0816a04": "耶。若身造者。地大造耶。水火風大造耶。空大造耶。",
    "X60n1137_001:0816a05": "若心造者。心復云何。青黃赤白耶。長短方圓耶內",
    "X60n1137_001:0816a06": "外中間耶。過現未來耶。心尚無形。安能造罪。如是",
    "X60n1137_001:0816a07": "觀已。不得能造。不得所造但以無明熏習。虗妄顛",
    "X60n1137_001:0816a08": "倒因緣。於無能無所性中。幻見能造所造。今以正",
    "X60n1137_001:0816a09": "智如實觀察。身心既空。罪福無主。如彼霜露。慧日",
    "X60n1137_001:0816a10": "能消。如久闇室。一燈能破。又觀此心。雖復本性空",
    "X60n1137_001:0816a11": "寂。無能無所。無罪相。無福相。繇無相故。無礙無際。",
    "X60n1137_001:0816a12": "不可思議。橫徧豎窮。無法不具。無法不造。隨其所",
    "X60n1137_001:0816a13": "造一法。仍復即是全體大用。還具一切法。還造一",
    "X60n1137_001:0816a14": "切法。無有一法而非所造。亦無一法而非能造。如",
    "X60n1137_001:0816a15": "是觀已。即於罪相深達實相。實相即是本源成佛",
    "X60n1137_001:0816a16": "常住法身三昧。此觀若成。必發戒體。是故經云。應",
    "X60n1137_001:0816a17": "當靜觀察諸法真實相。不生亦不滅。不常復不斷。",
    "X60n1137_001:0816a18": "不一亦不異。不來亦不去。如是一心中。方便勤莊",
    "X60n1137_001:0816a19": "嚴也。如上事儀。名福德莊嚴。如上理觀。名智慧莊",
    "X60n1137_001:0816a20": "嚴。有事儀而無理觀。不能清罪之源。有理觀而無",
    "X60n1137_001:0816a21": "事儀。不能竭罪之流。譬如舊井。忽墜穢觸。宿水臭",
    "X60n1137_001:0816a22": "濁新泉不來。理須汲盡。并撤汙泥。則泉脉泠然。不",
    "X60n1137_001:0816a23": "改渫冽也。問曰。經中制令要見好相。坐時何不諦",
    "X60n1137_001:0816a24": "觀諸佛相好乃令。推簡入空耶。答曰。欲觀諸佛相",
    "X60n1137_001:0816b01": "好。須是戒根清淨。及了達是心作佛是心是佛者。",
    "X60n1137_001:0816b02": "方可修習。今戒既有缺。解未必圓。若作意觀相。恐",
    "X60n1137_001:0816b03": "招魔事。故必以空觀洗滌罪塵也。問曰。經云觀佛",
    "X60n1137_001:0816b04": "相好。滅無量劫生死重罪。豈不能滌破戒垢。答曰。",
    "X60n1137_001:0816b05": "觀相好者。實能滅罪。然須利智上根。方堪修習妙",
    "X60n1137_001:0816b06": "觀。而惟簡性空。則是大乘初門。正治破戒心垢。問",
    "X60n1137_001:0816b07": "曰。彼韋提希及五百侍女。何必盡是利智上根。答",
    "X60n1137_001:0816b08": "曰。梵語韋提希。此翻思惟修。豈非利智。生值佛世。",
    "X60n1137_001:0816b09": "親感佛臨。豈非上根。問曰五停心中。多障眾生應",
    "X60n1137_001:0816b10": "修念佛觀。豈反招魔答曰。報障重者。令念佛功德",
    "X60n1137_001:0816b11": "以除夙罪。亦未必單念相好。若現罪未㧞輒求好",
    "X60n1137_001:0816b12": "相。戒慧俱劣。魔必得便。問曰。若爾。則經中不應令",
    "X60n1137_001:0816b13": "得好相。答曰。夫好相者。不可以有心求。不可以無",
    "X60n1137_001:0816b14": "心得。今但深觀罪性本空。罪既拔已。自成感應。譬",
    "X60n1137_001:0816b15": "如磨鏡。垢淨像現。方超有心無心二過。問曰圓覺",
    "X60n1137_001:0816b16": "經明修三觀者非彼所聞一切境界。終不可取。今",
    "X60n1137_001:0816b17": "既觀罪性空。設復得見好相。豈不境觀相違。答曰。",
    "X60n1137_001:0816b18": "此事理二懺。秪期滅罪。原無著意求相之心。惟其",
    "X60n1137_001:0816b19": "空觀既深。罪根永㧞。感應道交。好相斯現。雖見好",
    "X60n1137_001:0816b20": "相。仍了性空。故無喜動擾心。亦不驚愕亂意。如此",
    "X60n1137_001:0816b21": "方是罪滅戒復之相。若見好相時。不與空觀相應。",
    "X60n1137_001:0816b22": "或復喜動擾心。不能寂靜。或復驚愕亂意。不得輕",
    "X60n1137_001:0816b23": "安。當知即是魔事。切須諳識。勿被境迷。爾時仍須",
    "X60n1137_001:0816b24": "深入空觀。但念惟心。若是魔事。必漸隱沒。若實好",
    "X60n1137_001:0816c01": "相。倍復增明。而能助發空慧。令無取著。故知推簡",
    "X60n1137_001:0816c02": "法門。於滅罪障。有大功能。初心易入。令蕩無始虗",
    "X60n1137_001:0816c03": "妄我法二執。頓達大乘實相正理。行者若能如是",
    "X60n1137_001:0816c04": "事理二懺。精進勤修。不惟滅罪。亦有三根證相不",
    "X60n1137_001:0816c05": "同。下根先獲戒品清淨。復有三品。一下品者。得諸",
    "X60n1137_001:0816c06": "好夢。并覺諸根明淨。四大輕安。道心增長。二中品",
    "X60n1137_001:0816c07": "者。於坐禪中。見諸靈瑞。光華。異香。善聲稱讚等。得",
    "X60n1137_001:0816c08": "法喜樂。三上品者。於靜心中自見身相端嚴。威儀",
    "X60n1137_001:0816c09": "無缺。篇聚戒相。次第現前。安隱無怖。中根證得定",
    "X60n1137_001:0816c10": "品清淨。或發世間淨禪。或發亦世間亦出世禪。或",
    "X60n1137_001:0816c11": "復發出世禪。是為三品。上根證得慧品清淨。或發",
    "X60n1137_001:0816c12": "觀行。或階相似。或入分真。具如法華。三昧等廣明。",
    "X60n1137_001:0816c14": "梵網經懺悔行法(終)"
}