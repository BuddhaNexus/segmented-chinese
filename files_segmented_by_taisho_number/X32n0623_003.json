{
    "X32n0623_003:0652b03": "妙法蓮華經授手卷第三",
    "X32n0623_003:0652b05": "楚衡雲峯沙門　智祥　集",
    "X32n0623_003:0652b06": "譬喻品第三",
    "X32n0623_003:0652b07": "品節云。此品大意。由前品世尊直吐本懷。身子為",
    "X32n0623_003:0652b08": "智慧上首。故先領悟。因悟證佛知見。故始識前愚。",
    "X32n0623_003:0652b09": "悔過自責。遂蒙授成佛之記。夫聲聞人。久滯權乘。",
    "X32n0623_003:0652b10": "今一聞便信。即得授記作佛者。由悟知一切法。即",
    "X32n0623_003:0652b11": "心自性。成就慧身。不由他悟也。既許作佛。又必應",
    "X32n0623_003:0652b12": "歷多劫者。以無明未盡。直須久遠。歷事多佛。磨煉",
    "X32n0623_003:0652b13": "淨盡。方取實證。授記之義。大都如此。至於四眾。向",
    "X32n0623_003:0652b14": "以小乘執情深重。懷疑不信。各各自謂。決無成佛",
    "X32n0623_003:0652b15": "之分。亦無志願。今見身子得記。而一眾皆生歡喜。",
    "X32n0623_003:0652b16": "故解衣供佛。以表解脫之意。身子智慧增勝。已得",
    "X32n0623_003:0652b17": "信入。而大眾尚多信不及者。故特請世尊。說其因",
    "X32n0623_003:0652b18": "緣。令離疑悔。然世尊說火宅喻。以敘三界生死之",
    "X32n0623_003:0652b19": "狀。明如來悲救之心。先許三車。而後等賜。正顯今",
    "X32n0623_003:0652b20": "日廢權立實之意。諸聲聞人。縱有執吝涅槃而不",
    "X32n0623_003:0652b21": "捨者。今聞其說。亦決定信向矣。故次以信解品名。",
    "X32n0623_003:0652b22": "譬者比呪也。喻者曉訓也。借事比譬。以曉了法說",
    "X32n0623_003:0652b23": "之意。故云譬喻品。△二身子述承教開解。分二。一",
    "X32n0623_003:0652b24": "經家敘儀。",
    "X32n0623_003:0652c01": "爾時舍利弗踊躍歡喜即起合掌瞻仰尊顏。",
    "X32n0623_003:0652c02": "爾時者。即承上說法。開解一大事因緣。已悟佛知",
    "X32n0623_003:0652c03": "見時也。踊躍歡喜。由前聞法開解之所至。妙法既",
    "X32n0623_003:0652c04": "得。而妙悟全彰。安得不喜。合掌瞻顏者。經家將述",
    "X32n0623_003:0652c05": "其自陳。先敘容貌。已見三業至敬也。躍(音約)。△二",
    "X32n0623_003:0652c06": "身子自陳。分二。一長行。又三。一標喜。",
    "X32n0623_003:0652c07": "而白佛言今從世尊聞此法音心懷踊躍得未曾有。",
    "X32n0623_003:0652c08": "法音者。即上開三顯一。種種因緣。以及授記聲聞",
    "X32n0623_003:0652c09": "成佛等之法音也。葢此法音。昔所未聞。今始聞之。",
    "X32n0623_003:0652c10": "故得踊躍而未曾有也。[△@△]須知身子此喜。不得于",
    "X32n0623_003:0652c11": "今。而得于昨也。前品如來謂汝等既已知諸佛方",
    "X32n0623_003:0652c12": "便事。無復諸疑惑。心生大歡喜。自知當作佛。則歡",
    "X32n0623_003:0652c13": "喜之懷。已為如來預陳之矣。至于身子。此去如是",
    "X32n0623_003:0652c14": "披肝露膽。說盡從前數十年迷態。正見今日得之",
    "X32n0623_003:0652c15": "深。所以悔之極也。△二特釋。分三。一釋。昔感傷。",
    "X32n0623_003:0652c16": "所以者何我昔從佛(至)失於如來無量知見。",
    "X32n0623_003:0652c17": "昔字。指方等時也。意謂我今日踊躍歡喜。而謂得",
    "X32n0623_003:0652c18": "未曾有者何。葢以如是之大法。我于方等時。何嘗",
    "X32n0623_003:0652c19": "不聞。又何嘗不見如來授記諸菩薩成佛。但我在",
    "X32n0623_003:0652c20": "會。似無所預。而竟不能及於斯事。真甚感傷也。夫",
    "X32n0623_003:0652c21": "同居同處。同見同聞。而獨不同記。是自失於如來",
    "X32n0623_003:0652c22": "無量知見矣。此葢述其自憤自責。所以有今日之",
    "X32n0623_003:0652c23": "歡喜者。皆由昔日之感傷致之也。預者及也。參入",
    "X32n0623_003:0652c24": "也。△二釋昔懷念。",
    "X32n0623_003:0653a01": "世尊我常獨處山林樹下(至)是我等咎非世尊也。",
    "X32n0623_003:0653a02": "此申明感傷不預之故。敘其平常所用心也。常獨",
    "X32n0623_003:0653a03": "處者。非偶然處也。山林樹下。乃離喧別雜之地。行",
    "X32n0623_003:0653a04": "坐。乃作思惟時也。每作是念者。非一翻思念也。法",
    "X32n0623_003:0653a05": "性。即此妙法之實性。同入者。自謂與諸菩薩。共入",
    "X32n0623_003:0653a06": "法性。謂我昔獨處時。或坐或行。常自思惟。我與菩",
    "X32n0623_003:0653a07": "薩。同證是性。宜同與授記。何故如來獨以小乘法。",
    "X32n0623_003:0653a08": "濟度乎我。復又思惟。此必是我心未廣。力未充。志",
    "X32n0623_003:0653a09": "願不堪。而不勤求之罪。實是我咎。非世尊二其心",
    "X32n0623_003:0653a10": "也。△三釋昔不待。",
    "X32n0623_003:0653a11": "所以者何若我等待說(至)終曰竟夜每自尅責。",
    "X32n0623_003:0653a12": "此申明自咎之由也。待字。有功力純熟時至氣化",
    "X32n0623_003:0653a13": "之候。因字。是佛因二乘時未至。而不疾以授記也。",
    "X32n0623_003:0653a14": "謂二十年前。如來忍待不言者。皆因我等功力未",
    "X32n0623_003:0653a15": "純時未至也。若我等以此待意。而自待之。銳志精",
    "X32n0623_003:0653a16": "脩。能忘舊劣。佛必以大乘。而度脫我矣。乃竟不識",
    "X32n0623_003:0653a17": "如來方便開權。初聞所說。便孟浪信受。一著思惟。",
    "X32n0623_003:0653a18": "便孟浪取證。緣此之故。在昔日夜。所以無時無處",
    "X32n0623_003:0653a19": "不自尅責者也。[△@△]遇便信受。乃形容不實之因。思",
    "X32n0623_003:0653a20": "惟取證。是形容不實之果。每自尅責。雖是憤小向",
    "X32n0623_003:0653a21": "大之志。其勤學勇敢之誠。又不啻如來因中之剜",
    "X32n0623_003:0653a22": "燈割肉也。豈真以小乘目之哉。尅(音客)。△三結",
    "X32n0623_003:0653a23": "成。",
    "X32n0623_003:0653a24": "而今從佛聞所未聞(至)從法化生得佛法分。",
    "X32n0623_003:0653b01": "此方明今日得真知實證也。未曾有法。乃即權即",
    "X32n0623_003:0653b02": "實之智慧也。斷疑悔者。既知權即實。不復更疑己",
    "X32n0623_003:0653b03": "疑人。葢疑有三。一疑法。謂如來所有之法。若果不",
    "X32n0623_003:0653b04": "二。我今已證也。何得獨記諸菩薩。豈我之證非真",
    "X32n0623_003:0653b05": "法耶。二疑人。謂佛無不以等心濟諸子也。何今記",
    "X32n0623_003:0653b06": "有差別。而獨不念吾儕耶。三疑已。謂坐道場轉法",
    "X32n0623_003:0653b07": "輪。事任非輕。或非吾輩所堪擔荷耶。悔有二。一悔",
    "X32n0623_003:0653b08": "過不能改。二悔善不能遷。如是疑悔。今皆永斷。故",
    "X32n0623_003:0653b09": "曰斷諸疑悔。泰然者。明身心徧歡喜也。若疑悔不",
    "X32n0623_003:0653b10": "除。終嬰長嘆。曷克使身心徧樂。今快疑盡信真。始",
    "X32n0623_003:0653b11": "脫然無慮。得安穩矣。信既真。則知己與佛又何嘗",
    "X32n0623_003:0653b12": "異。故吾即真佛子也。口生法化。為法身之所由生。",
    "X32n0623_003:0653b13": "是知佛法即吾法。故得其分矣。[△@△]身子謂今日乃",
    "X32n0623_003:0653b14": "知。非泛常知也。正是徹頭徹尾。實悟實證處。所謂",
    "X32n0623_003:0653b15": "豁頂門正眼。跨向上玄關。豈不曰未曾有而得法",
    "X32n0623_003:0653b16": "分乎。△二偈頌。分三。一頌標喜。",
    "X32n0623_003:0653b17": "爾時舍利弗欲重宣此義而說偈言。",
    "X32n0623_003:0653b18": "我聞是法音得所未曾有(至)聞亦除憂惱。",
    "X32n0623_003:0653b19": "此頌敘今得。而陳喜幸也。法音者。即聞上開顯佛",
    "X32n0623_003:0653b20": "佛不二之權實法音也。得所未曾有。謂四十年來。",
    "X32n0623_003:0653b21": "今纔聞得。故心大歡喜。然從前所紆絕分之疑網",
    "X32n0623_003:0653b22": "悉除矣。昔蒙佛教。雖曰小乘。而大已寓其間。是知",
    "X32n0623_003:0653b23": "佛音圓妙。權實咸彰。故甚為希有聞之者。各得所",
    "X32n0623_003:0653b24": "解。塵累斯脫。故曰。苦惱悉除也。如我今日。聞此法",
    "X32n0623_003:0653c01": "音。諸漏俱盡。憂愁俱釋。其明騐也。△二特釋。分三。",
    "X32n0623_003:0653c02": "一頌感傷。",
    "X32n0623_003:0653c03": "我處於山谷或在林樹下(至)而我皆已失。",
    "X32n0623_003:0653c04": "此頌復明感傷。我處二句。標感傷之地。行坐句。標",
    "X32n0623_003:0653c05": "感傷之時。思惟句。標感傷之由。嗚呼。哀歎聲。自責。",
    "X32n0623_003:0653c06": "感傷之實。謂我不得預斯事。實恠不得佛。云何。自",
    "X32n0623_003:0653c07": "問之詞。自欺。謂我不得授記。實自欺自昧。不肯勇",
    "X32n0623_003:0653c08": "猛精進。皆標感傷之心也。所以感傷者何。謂我亦",
    "X32n0623_003:0653c09": "佛子也。一解脫義。我亦得也。既與諸菩薩。同入無",
    "X32n0623_003:0653c10": "漏。曷彼獨得記。而我獨不能於將來演無上道。具",
    "X32n0623_003:0653c11": "相嚴身。以及十力等諸功德耶。此感傷之實也。無",
    "X32n0623_003:0653c12": "漏乃前所謂思惟取證之有餘涅槃。非究竟無漏。",
    "X32n0623_003:0653c13": "同共一法者。謂我與菩薩。同共入於一法性中。我",
    "X32n0623_003:0653c14": "獨不得者。謂菩薩獨得也。如是等二句。結上所有",
    "X32n0623_003:0653c15": "一切功德。而我皆失之矣。○金色者。即佛全體。皆",
    "X32n0623_003:0653c16": "紫金光色。三十二者。一足下安平如奩底。二足下",
    "X32n0623_003:0653c17": "千輻輪相。乃至第三十一眉間白毫相。三十二頂",
    "X32n0623_003:0653c18": "上肉髻相。十力者。始從是處非處力。乃至第十漏",
    "X32n0623_003:0653c19": "盡力。諸解脫。即八解脫。八十種好。始從無見頂相。",
    "X32n0623_003:0653c20": "終至手足有德相。十八不共法者。始從身業不失。",
    "X32n0623_003:0653c21": "終至智慧。知三世無礙。皆不與二乘人共。△二頌",
    "X32n0623_003:0653c22": "懷念。又二。一懷不得佛。",
    "X32n0623_003:0653c23": "我獨經行時見佛在大眾(至)為失為不失。",
    "X32n0623_003:0653c24": "前是自惟失佛自證功德。此是自惟失佛利生功",
    "X32n0623_003:0654a01": "德也。謂每見如來。處於海會眾中。廣宣道法。我獨",
    "X32n0623_003:0654a02": "不能說也。見佛名聞。周徧十方。我獨無此名也。見",
    "X32n0623_003:0654a03": "佛能廣利群生。我獨無此利也。然每自思惟。未嘗",
    "X32n0623_003:0654a04": "不撫心痛愧也。退思如來所證所宣所懷所示。我",
    "X32n0623_003:0654a05": "皆有之。今不能證不能行。是自欺也。妄以有餘涅",
    "X32n0623_003:0654a06": "槃。為有得有證。而不求無上乘。是自誑也。我昔常",
    "X32n0623_003:0654a07": "于日夜。幾經思惟。不得此事。將欲請問。如來自利",
    "X32n0623_003:0654a08": "利人一段妙用。我果失耶。我不失耶。此二十年前",
    "X32n0623_003:0654a09": "之懷也。[△@△]觀身子謂獨經行見佛之語。非徒謂見",
    "X32n0623_003:0654a10": "今佛也。乃親見法身如是尊特。而法身所具之妙",
    "X32n0623_003:0654a11": "用。如是廣大。從前不肯承當。乃自欺自誑也。思欲",
    "X32n0623_003:0654a12": "求佛印可。而故以問世尊也。",
    "X32n0623_003:0654a13": "我常見世尊稱讚諸菩薩(至)令眾至道場。",
    "X32n0623_003:0654a14": "常見者。言於方等會上。見如來彈斥小乘。而褒圓",
    "X32n0623_003:0654a15": "妙。極讚諸菩薩也。是以我常曰夜。而籌量此大乘",
    "X32n0623_003:0654a16": "妙境。我豈絕分耶。如來豈私我不施以大乘。而濟",
    "X32n0623_003:0654a17": "之耶。今聞會權歸實之法音。始知昔所說者。乃隨",
    "X32n0623_003:0654a18": "宜之妙應也。雖曰說小。其實無漏難思之一乘。意",
    "X32n0623_003:0654a19": "已建矣。而必使我等至道場矣。[△@△]前曰常於曰夜",
    "X32n0623_003:0654a20": "思惟是事。念不得佛。則是事。即名聞十方饒益眾",
    "X32n0623_003:0654a21": "生之事也。此曰日夜籌量者。念不得法。則是事。即",
    "X32n0623_003:0654a22": "為佛所稱讚付佛法事。無漏二句。明今皆得矣。則",
    "X32n0623_003:0654a23": "無漏句。是得法。至道場。乃得佛也。△二念證小果。",
    "X32n0623_003:0654a24": "我本著邪見為諸梵志師(至)得至於滅度。",
    "X32n0623_003:0654b01": "此頌念昔証小。有負如來悲救之深心也。謂我昔",
    "X32n0623_003:0654b02": "日本一著邪之人。不唯自著。而復為著邪之師。說",
    "X32n0623_003:0654b03": "著邪之法。安知有此正知正見。世尊以佛眼。觀知",
    "X32n0623_003:0654b04": "我後來決定作佛。目前不過著邪迷之耳。故為我",
    "X32n0623_003:0654b05": "說諸空法。拔去邪根。我即因空得證。生安隱想。殊",
    "X32n0623_003:0654b06": "不知如來說此空法。原是應病之藥。權巧方便。令",
    "X32n0623_003:0654b07": "離諸著。而我遂謂得至涅槃。豈不負此一段深心",
    "X32n0623_003:0654b08": "乎。梵志。即婆羅門外道也。△三頌今得。分四。一頌",
    "X32n0623_003:0654b09": "自覺。",
    "X32n0623_003:0654b10": "而今乃自覺非是實滅度(至)永盡滅無餘。",
    "X32n0623_003:0654b11": "此頌述今覺。以明前非也。前自謂得至滅度。由不",
    "X32n0623_003:0654b12": "覺耳。今得佛印可。始知非實。惟滅度非實。在我必",
    "X32n0623_003:0654b13": "不能具種種相好。在人等必不志誠敬信。若得福",
    "X32n0623_003:0654b14": "智圓滿相好嚴身。為天人恭敬。始可謂永滅無餘",
    "X32n0623_003:0654b15": "之究竟大涅槃耳。身子至此。權執已斷矣。△二頌",
    "X32n0623_003:0654b16": "除疑。",
    "X32n0623_003:0654b17": "佛於大眾中說我當作佛(至)我聞疑網斷。",
    "X32n0623_003:0654b18": "此頌述今除疑。以表當日之多疑也。謂我昔請佛",
    "X32n0623_003:0654b19": "宣揚此事。佛于人天眾前。說我等定當作佛。聞如",
    "X32n0623_003:0654b20": "是法。言自省自責。積至今日。疑悔方得悉除。如初",
    "X32n0623_003:0654b21": "聞此說。心大驚疑。意中自揣。莫非是魔現作佛。以",
    "X32n0623_003:0654b22": "惱我之心。亂我之定耶。不然。何輕謂佛道人人可",
    "X32n0623_003:0654b23": "得而成耶。佛又不惜婆心。以種種因緣。巧說諸法。",
    "X32n0623_003:0654b24": "引導我等。我方痛自尅責。精進愈堅。今始得雲消",
    "X32n0623_003:0654c01": "霧散。則此心安然如海。不復更有諸疑惑矣。身子",
    "X32n0623_003:0654c02": "至此。權疑已絕矣。△三頌知權。",
    "X32n0623_003:0654c03": "佛說過去世無量滅度佛(至)謂是魔所為。",
    "X32n0623_003:0654c04": "此頌明心安如海。由于知權即實也。從前尚有大",
    "X32n0623_003:0654c05": "驚怖大疑慮。何故一旦心安如海。葢因我佛廣引",
    "X32n0623_003:0654c06": "諸佛開權顯實。皆以種種方便。引接眾生。又如今",
    "X32n0623_003:0654c07": "日世尊。示生出家得道。說法中間。一動一靜。一語",
    "X32n0623_003:0654c08": "一默。無非以方便誘進。使人人如己也。故知世尊",
    "X32n0623_003:0654c09": "所說。一一皆稱真妙義。如實而說。彼波旬萬不能",
    "X32n0623_003:0654c10": "到。而我前所謂魔來致惱者。定知我墮疑網。自心",
    "X32n0623_003:0654c11": "沉孽。故作此語。今始知魔之與佛。皆吾自致之也。",
    "X32n0623_003:0654c12": "身子至此。已知權中實矣。△四頌證實。",
    "X32n0623_003:0654c13": "聞佛柔軟音深遠甚微妙(至)教化諸菩薩。",
    "X32n0623_003:0654c14": "此頌表疑悔永盡。自證作佛也。聞柔軟音者。說之",
    "X32n0623_003:0654c15": "深遠故柔。歎之微妙故軟。則下句承上而有也。世",
    "X32n0623_003:0654c16": "尊以此極柔軟之音。演極清淨之法。令我等聞之。",
    "X32n0623_003:0654c17": "疑斷信生。安住于一乘實智之地。則身心徧喜。定",
    "X32n0623_003:0654c18": "知當來決定成佛。亦如今日世尊。無二無別。仍為",
    "X32n0623_003:0654c19": "人天所敬。仍轉如是法輪。仍于最後。開一乘道。教",
    "X32n0623_003:0654c20": "諸菩薩。此皆是我親聞法音時。真知實證也。身子",
    "X32n0623_003:0654c21": "至此。已承當圓滿覺矣。述承教開解已竟。△三如",
    "X32n0623_003:0654c22": "來述久修授記。分四。一昔曾教大。",
    "X32n0623_003:0654c23": "爾時佛告舍利弗(至)引導汝故生我法中。",
    "X32n0623_003:0654c24": "前是身子述己得證之由。其憂疑尅責。已非一日。",
    "X32n0623_003:0655a01": "今如來將欲授記。亦即于此。明教化之緣。其方便",
    "X32n0623_003:0655a02": "引導。亦不自今日始。但此大事因緣。疑不盡不可",
    "X32n0623_003:0655a03": "說。知不真不可說。故含忍至今。待其時至也。今幸",
    "X32n0623_003:0655a04": "身子親自證得。所以在人天眾前。將彼遠本。盡情",
    "X32n0623_003:0655a05": "吐露。以明當機之得解。由真積之已久。至此始可",
    "X32n0623_003:0655a06": "為真佛子也。二萬佛者。當佛在二萬億威音王佛",
    "X32n0623_003:0655a07": "時為常不輕菩薩。求無上道所親近者。教汝者。謂",
    "X32n0623_003:0655a08": "我為菩薩時。尚不以小乘化汝。況今日耶。長夜隨",
    "X32n0623_003:0655a09": "學者。明身子從上劫來。已親勤道法。不徒此生此",
    "X32n0623_003:0655a10": "時也。但以長夜二字。表其不得大乘之實。由無明",
    "X32n0623_003:0655a11": "未破。惑暗未盡也。我以方便等。謂我從前亦設權",
    "X32n0623_003:0655a12": "設巧。引爾知歸。故爾根種未昧。今雖失足外道。我",
    "X32n0623_003:0655a13": "但以方便引汝。汝便生我法中。為佛真子也。生字。",
    "X32n0623_003:0655a14": "正應當機口生法化之意。△二中忘取小。",
    "X32n0623_003:0655a15": "舍利弗我昔教汝(至)而便自謂已得滅度。",
    "X32n0623_003:0655a16": "昔教者。謂于二萬佛時。曾教汝立大志。發大願。求",
    "X32n0623_003:0655a17": "成佛果。依依如昨。觀汝今來。竟爾悉忘。以致纔得",
    "X32n0623_003:0655a18": "除邪證空三昧。便謂已得滅度。此正為汝不思之",
    "X32n0623_003:0655a19": "過。豈是我如來。真以小乘。故限汝哉。[△@△]身子適來。",
    "X32n0623_003:0655a20": "已自陳滅度非實。自知佛果已證。從前志願。那得",
    "X32n0623_003:0655a21": "忘却。我佛之所以重宣者。借身子以啟諸聲聞之",
    "X32n0623_003:0655a22": "疑也。△三還為說大。",
    "X32n0623_003:0655a23": "我今還欲令汝憶念(至)教菩薩法佛所護念。",
    "X32n0623_003:0655a24": "還欲。對昔教言。憶念。對忘失言。謂我昔固以此教",
    "X32n0623_003:0655b01": "汝。汝今既忘。我必還欲令汝憶昔本願之所行。原",
    "X32n0623_003:0655b02": "不為求聲聞而止。本願所行無上道也。是以今對",
    "X32n0623_003:0655b03": "人天。為爾輩住聲聞者。故說大乘妙法也。然喻如",
    "X32n0623_003:0655b04": "蓮者。根莖華果。皆蓮自具。不待外求。此乃為教菩",
    "X32n0623_003:0655b05": "薩法。非教聲聞法。此乃為佛所護念。非佛所彈斥",
    "X32n0623_003:0655b06": "者。遡前騐今。原無兩事。汝試憶念本所行道。豈非",
    "X32n0623_003:0655b07": "此耶。知音云。為諸聲聞下五句。一經文字之大關",
    "X32n0623_003:0655b08": "鍵。一經義理之大肯綮。大關鍵者。上三句。自此品",
    "X32n0623_003:0655b09": "直案。至授學無學人記品止。下二句。自法師品直",
    "X32n0623_003:0655b10": "案。至普賢勸發品止。總為一經之關要也。大肯綮",
    "X32n0623_003:0655b11": "者。謂諸佛出世。本為一大事因緣。開示眾生成佛",
    "X32n0623_003:0655b12": "知見。原不為諸聲聞說小乘也。△四正與作記。分",
    "X32n0623_003:0655b13": "二。一長行。分十。一明時節。",
    "X32n0623_003:0655b14": "舍利弗汝於未來世過無量無邊不可思議劫。",
    "X32n0623_003:0655b15": "此正與授記。然作佛必經多劫者。以福智未具。行",
    "X32n0623_003:0655b16": "解未圓。惑習未盡。無明未融故也。待時成道。理所",
    "X32n0623_003:0655b17": "必然。天台云。若論圓發大解。自知成佛。何須授記。",
    "X32n0623_003:0655b18": "所以欲作記者。有四意。一昔未記二乘。而今始記。",
    "X32n0623_003:0655b19": "二中下未悟者。以作記勉之。三令聞者得結緣種。",
    "X32n0623_003:0655b20": "四滿其本願。故須記也。○又此下。正是為聲聞說",
    "X32n0623_003:0655b21": "大乘經處。以結成世尊為一大事因緣出世。上節",
    "X32n0623_003:0655b22": "述于二萬佛所為無上道。是佛與身子。述過去大",
    "X32n0623_003:0655b23": "事之因。此節是佛與身子。成未來大事之緣也。△",
    "X32n0623_003:0655b24": "二行因。",
    "X32n0623_003:0655c01": "供養若干千萬億佛奉持正法具足菩薩所行之道。",
    "X32n0623_003:0655c02": "此先言行因。供養等。舉得福慧之深因。供養是福",
    "X32n0623_003:0655c03": "門。供既多。福必廣也。奉法是慧門。法既持。慧必深",
    "X32n0623_003:0655c04": "也。然此二種。皆是因中所當行者。故曰具足菩薩",
    "X32n0623_003:0655c05": "所行之道。△三得果。",
    "X32n0623_003:0655c06": "當得作佛號曰華光(至)天人師佛世尊。",
    "X32n0623_003:0655c07": "次言果德。直指云。華表如如理。光表如如智。以智",
    "X32n0623_003:0655c08": "契理。故曰華光。此別號也。通號如常釋。△四國土。",
    "X32n0623_003:0655c09": "國名離垢其土平正(至)七寶行樹常有花果。",
    "X32n0623_003:0655c10": "次言國土。上明正報莊嚴。此彰依報莊嚴也。直指",
    "X32n0623_003:0655c11": "云。國喻一真法界。離垢者。迷悟雙超也。平正。乃真",
    "X32n0623_003:0655c12": "俗不二。此屬如如理境。清淨嚴飾。喻十度互融。安",
    "X32n0623_003:0655c13": "隱者。謂安然而處。穩然而樂也。豐樂。喻方便具足。",
    "X32n0623_003:0655c14": "人天。况戒善增盛。此屬如如智境。總以理智而得",
    "X32n0623_003:0655c15": "是名也。琉璃。喻一真清淨。八交道。即大乘八正道。",
    "X32n0623_003:0655c16": "乃遊戲法界之道路也。金繩。是琉璃地上縱橫之",
    "X32n0623_003:0655c17": "界線。喻萬善之寶。以理統之。七行樹者。喻七覺支",
    "X32n0623_003:0655c18": "傍嚴妙境也。華果。喻萬行莊嚴。因果具足也。此皆",
    "X32n0623_003:0655c19": "由差別智所感。△五說法。",
    "X32n0623_003:0655c20": "華光如來亦以三乘(至)以本願故說三乘法。",
    "X32n0623_003:0655c21": "次明說法。亦以者。準諸佛儀式也。諸佛出濁惡世。",
    "X32n0623_003:0655c22": "故說三乘。身子之國安隱豐樂。況且菩薩眾多。天",
    "X32n0623_003:0655c23": "人又盛。何亦說三乘耶。本願故耳。準大悲空藏經",
    "X32n0623_003:0655c24": "云。身子于六十劫。行菩薩道。因婆羅門乞眼唾而",
    "X32n0623_003:0656a01": "踐之。身子起嗔。退作凡夫。發願成佛之日。開三乘",
    "X32n0623_003:0656a02": "法。△六劫名。",
    "X32n0623_003:0656a03": "其劫名大寶莊嚴(至)其國中以菩薩為大寶故。",
    "X32n0623_003:0656a04": "次言劫名。劫名大寶者。以菩薩為出世大寶故。況",
    "X32n0623_003:0656a05": "數不可記。豈易易得哉。記云。楚國無以為寶。惟善",
    "X32n0623_003:0656a06": "以為寶是也。△七眾數。",
    "X32n0623_003:0656a07": "彼諸菩薩無量無邊(至)如是菩薩充滿其國。",
    "X32n0623_003:0656a08": "次言眷屬。直指云。華承足者。喻智為理載。福慧如",
    "X32n0623_003:0656a09": "如。即德本也。能所不到。始謂淨修。由深契佛心。故",
    "X32n0623_003:0656a10": "為佛所歎。況又常修佛慧。具大神通。由佛慧修。所",
    "X32n0623_003:0656a11": "以諸法之門。無不善知也。由質直念堅。所以得神",
    "X32n0623_003:0656a12": "通廣大也。有如是福智具足之大菩薩。充滿其國。",
    "X32n0623_003:0656a13": "[△@△]菩薩非佛智而莫知。是見其不可數也。非徒不",
    "X32n0623_003:0656a14": "可數。其為已也智慧深。而福德廣。神運無方。質直",
    "X32n0623_003:0656a15": "無偽。兼為至尊所歎。遠劫真修。如是者一亦可珍。",
    "X32n0623_003:0656a16": "況數不可計耶。△八壽量。",
    "X32n0623_003:0656a17": "舍利弗華光佛壽十二小劫(至)其國人民壽八小劫。",
    "X32n0623_003:0656a18": "次言壽量。梵語劫波。此云時分。以劫初人壽十歲",
    "X32n0623_003:0656a19": "時。子年倍父年。如是增至八萬四千歲。後百歲又",
    "X32n0623_003:0656a20": "減一歲。如是又減至十歲。此一增一減。名一小劫。",
    "X32n0623_003:0656a21": "二十翻增減。名一中劫。成住壞空。各二十翻增減。",
    "X32n0623_003:0656a22": "名一大劫。空劫亦言二十翻增減者。且約住劫數",
    "X32n0623_003:0656a23": "量言之也。今釋迦出世。正當二十小劫中第九減",
    "X32n0623_003:0656a24": "劫也。[△@△]今言華光壽十二劫。除為王子時。獨言成",
    "X32n0623_003:0656b01": "佛之壽。後出人民八小劫。方是槩論。然則彼國人",
    "X32n0623_003:0656b02": "之壽分。亦極長矣。△九補處。",
    "X32n0623_003:0656b03": "華光如來過十二小劫(至)其佛國土亦復如是。",
    "X32n0623_003:0656b04": "次明華光轉記者。作補處大士也。堅滿是因名。華",
    "X32n0623_003:0656b05": "足為果號。三德具足。而堅固圓滿者。始稱佛矣。多",
    "X32n0623_003:0656b06": "陀阿伽等。解現序品。次言華足如來之依報國土",
    "X32n0623_003:0656b07": "眷屬莊嚴。一皆與華光佛等。[△@△]以華足安行。為佛",
    "X32n0623_003:0656b08": "號者。顯即事即理因果具足也。觀今會不唯記授",
    "X32n0623_003:0656b09": "華光。而堅滿亦得為釋迦親口作記。于無量無邊",
    "X32n0623_003:0656b10": "劫前。豈非宿世因緣耶。△十流通。",
    "X32n0623_003:0656b11": "舍利弗是華光佛滅度之後(至)亦三十二小劫。",
    "X32n0623_003:0656b12": "次明法住久近。敘流通之記也。直指云。佛住時依",
    "X32n0623_003:0656b13": "佛而修。則修證無二。佛滅後依教而修。亦得證果",
    "X32n0623_003:0656b14": "故曰正法。像法之時。眾生但依教明理而已。于中",
    "X32n0623_003:0656b15": "起行証果者少。但知名相。不悟自心。故曰像法。三",
    "X32n0623_003:0656b16": "十二者。由此法薰修。轉八識成智。轉八邪為正。轉",
    "X32n0623_003:0656b17": "八苦為解脫。轉八倒為正見。則可為正法住世之",
    "X32n0623_003:0656b18": "數。[△@△]經文自佛說經入定放光動地已來到此。方",
    "X32n0623_003:0656b19": "為一結局。可見佛為一大事因緣。出現于世。開示",
    "X32n0623_003:0656b20": "悟入之明證也。△二偈頌。分二。一正頌。分九。一超",
    "X32n0623_003:0656b21": "頌得果。",
    "X32n0623_003:0656b22": "爾時世尊欲重宣此義而說偈言。",
    "X32n0623_003:0656b23": "舍利弗來世成佛普智尊號名曰華光當度無量眾。",
    "X32n0623_003:0656b24": "此頌授第二果記十號之文。普智者。佛有正徧知",
    "X32n0623_003:0656c01": "覺故也。△二追頌行因。",
    "X32n0623_003:0656c02": "供養無數佛具足菩薩行十力等功德證於無上道。",
    "X32n0623_003:0656c03": "供佛行道。乃二嚴之因。具足者。無法不修也。由福",
    "X32n0623_003:0656c04": "智俱修。使力無畏不共等諸功德。漸漸具足。則無",
    "X32n0623_003:0656c05": "上道始證入矣。△三超頌劫名。",
    "X32n0623_003:0656c06": "過無量劫已劫名大寶嚴。",
    "X32n0623_003:0656c07": "頌明授依報莊嚴之記。既曰大寶莊嚴。當是實報",
    "X32n0623_003:0656c08": "土也。△四正頌國淨。",
    "X32n0623_003:0656c09": "世界名離垢清淨無瑕穢(至)常有花果實。",
    "X32n0623_003:0656c10": "直指云。上二句。當是一真法界之相。故曰清淨無",
    "X32n0623_003:0656c11": "穢。次二句。方成實報土境。末二句。顯萬行圓滿理",
    "X32n0623_003:0656c12": "智一如也。△五頌明眾數。",
    "X32n0623_003:0656c13": "彼國諸菩薩志念常堅固(至)善學菩薩道。",
    "X32n0623_003:0656c14": "志念堅固。是廣行六度。不休息也。得根本實智。神",
    "X32n0623_003:0656c15": "通。即六通。波羅蜜。即十度。為萬行之本。得差別權",
    "X32n0623_003:0656c16": "智。故曰皆悉具足。權實既具。於諸佛所。始為善學",
    "X32n0623_003:0656c17": "其道也。△六正頌說法。",
    "X32n0623_003:0656c18": "如是等大士華光佛所化。",
    "X32n0623_003:0656c19": "如是等。指上不可稱數菩薩。雖眾多如是。皆是補",
    "X32n0623_003:0656c20": "處一生。故曰大士。次句遡其原由。乃華光佛所化",
    "X32n0623_003:0656c21": "也。△七頌明壽量。",
    "X32n0623_003:0656c22": "佛為王子時棄國捨世榮(至)壽命八小劫。",
    "X32n0623_003:0656c23": "凡佛必以王子出家者。亦以見其榮不可恃。貴亦",
    "X32n0623_003:0656c24": "當修下。此者可悉知也。真指云。內不住根。曰棄國。",
    "X32n0623_003:0657a01": "外不住塵。曰捨榮。始出十八界家。終出無明家。故",
    "X32n0623_003:0657a02": "日最後成佛。△八頌法久近。",
    "X32n0623_003:0657a03": "佛滅度之後正法住於世(至)像法三十二。",
    "X32n0623_003:0657a04": "正法有教有行。果證不虗也。像法有教無行。但存",
    "X32n0623_003:0657a05": "三寶像貌名字而已。頌意照前可知。△九頌供舍",
    "X32n0623_003:0657a06": "利。",
    "X32n0623_003:0657a07": "舍利廣流布天人普供養。",
    "X32n0623_003:0657a08": "舍利流布。以顯法身常住世間。令無量眾作大佛",
    "X32n0623_003:0657a09": "事。此又見真慈不盡也。正頌已竟。△二歎結。",
    "X32n0623_003:0657a10": "華光佛所為其事皆如是(至)宜應自欣慶。",
    "X32n0623_003:0657a11": "所為者。謂從因至果。所作為事。皆如此也。下二句。",
    "X32n0623_003:0657a12": "言福智雙滿。為世出世之最勝者。孰與之為倫匹",
    "X32n0623_003:0657a13": "哉。後始結云。彼即是汝。正顯十世古今始終不隔",
    "X32n0623_003:0657a14": "當念。豈離此而另有彼耶。至此始還復身子所問。",
    "X32n0623_003:0657a15": "為是究竟法。為是所行道。故先與述明二萬佛中",
    "X32n0623_003:0657a16": "之事。乃所行之道也。後與劫國莊嚴。即究竟之法",
    "X32n0623_003:0657a17": "也。如謂汝云願出妙音。為如實說。汝之始終所為。",
    "X32n0623_003:0657a18": "我已如實說之矣。汝宜應寶惜自慶可也。如來述",
    "X32n0623_003:0657a19": "久修授記已竟。△四會眾述歡喜求請。分二。一長",
    "X32n0623_003:0657a20": "行。又二。一經家敘眾喜陳供。",
    "X32n0623_003:0657a21": "爾時四部眾(至)各各脫身所著上衣以供養佛。",
    "X32n0623_003:0657a22": "此眾乃序分中所列之人。見身子前有願樂。為天",
    "X32n0623_003:0657a23": "人所敬。佛即對天人。與之授記。故今大眾皆生歡",
    "X32n0623_003:0657a24": "喜。供養慶讚。而發回向。是亦希成佛道也。此歡喜",
    "X32n0623_003:0657b01": "踴躍一句。便是會眾將來得記之原委。與身子之",
    "X32n0623_003:0657b02": "大歡喜同意。脫上衣供佛。一以見虔誠之極。一以",
    "X32n0623_003:0657b03": "表不執權疑。能解能脫也。此見四眾八部之自慶",
    "X32n0623_003:0657b04": "如此。闥(音答)。緊(音謹)。踴(音勇)。躍(音藥)。",
    "X32n0623_003:0657b05": "釋提桓因梵天王等(至)一時俱作雨眾天華。",
    "X32n0623_003:0657b06": "此述三界天子歡喜之狀。亦以妙衣為供養者。是",
    "X32n0623_003:0657b07": "執習俱除也。衣乃一向著而不解者。況日上衣。是",
    "X32n0623_003:0657b08": "可謂難捨者矣。今以供佛。則知有所重而捨也。直",
    "X32n0623_003:0657b09": "指云。約理。見身子以二乘得記。各各自悟所依之",
    "X32n0623_003:0657b10": "偏空。及人天十善幻福。與色界四禪八定八背捨",
    "X32n0623_003:0657b11": "等。悉皆如夢。故假脫衣。以表捨凡小法執也。散四",
    "X32n0623_003:0657b12": "花者。花乃天人所愛。此表捨諸愛見也。理契佛心。",
    "X32n0623_003:0657b13": "曰供養佛。衣住而轉者。喜心感之也。意明迴小向",
    "X32n0623_003:0657b14": "大。轉三為一耳。樂自作。花自雨。表眼色耳聲。皆成",
    "X32n0623_003:0657b15": "大乘空相。△二會眾解開權顯實。",
    "X32n0623_003:0657b16": "而作是言佛昔於波羅奈(至)無上最大法輪。",
    "X32n0623_003:0657b17": "佛昔下。領解從前開權之意。今乃下。領解顯實之",
    "X32n0623_003:0657b18": "心。無上最大者。領知前云但說無上道。又云。最妙",
    "X32n0623_003:0657b19": "之法輪也。△二偈頌。分二。一頌前開顯。",
    "X32n0623_003:0657b20": "爾時諸天子欲重宣此義而說偈言。",
    "X32n0623_003:0657b21": "昔於波羅奈轉四諦法輪(至)少有能信者。",
    "X32n0623_003:0657b22": "前四句。頌昔權說。波羅奈。說小乘之地。五眾。得小",
    "X32n0623_003:0657b23": "果之人。生滅。謂生滅四諦。異乎無生無作四諦也。",
    "X32n0623_003:0657b24": "後四句。頌今實。法深奧故。難解難入。所以能信者",
    "X32n0623_003:0657c01": "少也。△二自述回向。",
    "X32n0623_003:0657c02": "我等從昔來數聞世尊說(至)最尊無有上。",
    "X32n0623_003:0657c03": "此述陳從事世尊已來。每常聞法。未有如今之甚",
    "X32n0623_003:0657c04": "深難解。然世尊今日。說此妙法。幸我等得聞隨喜。",
    "X32n0623_003:0657c05": "必有成佛之時。況世尊明言。但有聞法者。無不成",
    "X32n0623_003:0657c06": "佛。且今見尊者。得受妙記。擬知我等必當作佛。於",
    "X32n0623_003:0657c07": "一切世間天人之中。我亦必為最尊無上士矣。一",
    "X32n0623_003:0657c08": "切世間者。即該三種世間。一器世間。二有情世間。",
    "X32n0623_003:0657c09": "三至正覺世間。",
    "X32n0623_003:0657c10": "佛道叵思議方便隨宜說(至)盡回向佛道。",
    "X32n0623_003:0657c11": "佛道下二句。申明法華之權實莫測。結上深妙之",
    "X32n0623_003:0657c12": "義。末四句。是不住三世福業。亦不住現前慧業。以",
    "X32n0623_003:0657c13": "福慧雙施。回小向大。而結成隨喜之義。為上根法",
    "X32n0623_003:0657c14": "說一周竟。△二為中根作喻說。分四。一譬喻開顯。",
    "X32n0623_003:0657c15": "又二。一世尊述譬喻開示。又二。一當機述請。分三。",
    "X32n0623_003:0657c16": "一自述無疑。",
    "X32n0623_003:0657c17": "爾時舍利弗白佛言(至)三藐三菩提記。",
    "X32n0623_003:0657c18": "知音云。此是身子要同列者。開佛知見。亦同己之",
    "X32n0623_003:0657c19": "除疑得記。故代為致請。以發起種種譬喻之端。亦",
    "X32n0623_003:0657c20": "應方便品中知四眾心疑自亦未了之文。佛既與",
    "X32n0623_003:0657c21": "授記。則自疑已了。今為欲完四眾心疑。故作此請",
    "X32n0623_003:0657c22": "也。△二同輩有感。",
    "X32n0623_003:0657c23": "是諸千二百心自在者(至)聞所未聞皆墮疑惑。",
    "X32n0623_003:0657c24": "若論自己。幸已得記。不敢更問。今為會眾。潛疑深",
    "X32n0623_003:0658a01": "篤。又不得不問也。心自在者。即真窮惑盡也。住學",
    "X32n0623_003:0658a02": "地者。遠指過去。近指阿含方等時。故以言昔。教化",
    "X32n0623_003:0658a03": "者。佛教以真窮惑盡得果之法也。生死。是世間之",
    "X32n0623_003:0658a04": "苦。涅槃。是出世之樂。如來教彼離苦得樂。故曰我",
    "X32n0623_003:0658a05": "法能離等。彼諸學人。即得承教開解。始離諸見也。",
    "X32n0623_003:0658a06": "我見者。三界苦因。我見為本。即身見也。有無。即斷",
    "X32n0623_003:0658a07": "常見。等字。即攝一切見。言離者。即諸見忘也。二乘",
    "X32n0623_003:0658a08": "人纔離諸見。便謂已得涅槃。無復進求。此是述前",
    "X32n0623_003:0658a09": "權執之相。今聞下。方述有疑。由未至究竟。今聞開",
    "X32n0623_003:0658a10": "權顯實。普令成佛之言。竟不識為何等因緣。故致",
    "X32n0623_003:0658a11": "生疑欲請也。△三普為四眾。",
    "X32n0623_003:0658a12": "善哉世尊願為四眾說其因緣令離疑悔。",
    "X32n0623_003:0658a13": "善哉者。乃身子代請懇切之誠也。謂我等已蒙慈",
    "X32n0623_003:0658a14": "濟。於如來所有方便。前權後實之因緣。業已知矣。",
    "X32n0623_003:0658a15": "而疑網亦斷矣。奈何今會四眾。促難領悟。故必欲",
    "X32n0623_003:0658a16": "再請垂慈。重為敷演。使其疑悔消除。證真實道。始",
    "X32n0623_003:0658a17": "不廢如來出世所為之大事因緣也。此欲完結方",
    "X32n0623_003:0658a18": "便品中所謂何因何緣殷勤稱嘆之案。故至重舉",
    "X32n0623_003:0658a19": "因緣而請也。當機述請已竟。△二如來委答。分三。",
    "X32n0623_003:0658a20": "一發起。又二。一抑令憤勇。",
    "X32n0623_003:0658a21": "爾時佛告舍利弗(至)是諸所說皆為化菩薩故。",
    "X32n0623_003:0658a22": "我先不言。舉前以醒。今疑之。不當復作也。謂先已",
    "X32n0623_003:0658a23": "言諸佛橫說竪說。無非逗此一實。其間或許或呵。",
    "X32n0623_003:0658a24": "無非引人了此一大事。是方便品中。業已盡情吐",
    "X32n0623_003:0658b01": "露。復有何疑何悔。云何更許如來再說。△二引令",
    "X32n0623_003:0658b02": "速進。",
    "X32n0623_003:0658b03": "然舍利弗今當復以(至)諸有智者以譬喻得解。",
    "X32n0623_003:0658b04": "然身子既以婆心為眾復請。佛亦只得垂手為眾",
    "X32n0623_003:0658b05": "再說因緣。到此顯實。即無別因緣可語。譬喻借事",
    "X32n0623_003:0658b06": "顯理何妨。又假喻以明斯義。古之覺物。不廢比況。",
    "X32n0623_003:0658b07": "正以物之得解。因彼達此。易為明也。△二譬喻。分",
    "X32n0623_003:0658b08": "二。一長行。此去長文。并後一百行偈說譬喻。後六",
    "X32n0623_003:0658b09": "十五行偈勸信。又分二。一開譬。又二一總譬。分六。",
    "X32n0623_003:0658b10": "一大長者譬。又二。一出名位。",
    "X32n0623_003:0658b11": "舍利弗若國邑聚落有大長者。",
    "X32n0623_003:0658b12": "此下總一譬喻。顯明如來出世本為一大事因緣。",
    "X32n0623_003:0658b13": "由三界眾生著諸欲境。痴惑所蒙。不求出要。只得",
    "X32n0623_003:0658b14": "開權拯接。如後文云。若我但以神力智慧。捨於方",
    "X32n0623_003:0658b15": "便。眾生不能以是得度。故今因當機重請。再為中",
    "X32n0623_003:0658b16": "根。說方便因緣也。於中事相配合。諸家各有所長。",
    "X32n0623_003:0658b17": "但依文義契合者就之。若字。即假若設若也。乃立",
    "X32n0623_003:0658b18": "譬喻之本。國邑聚落。皆自廣而狹。各能統攝也。國",
    "X32n0623_003:0658b19": "能攝邑。邑攝聚落。論長者之宅。猶為聚落多宅中",
    "X32n0623_003:0658b20": "之一宅也。今先明能度之主。以依正二報合舉。內",
    "X32n0623_003:0658b21": "含隱勝現劣從實施權之義。既以一火宅喻三界。",
    "X32n0623_003:0658b22": "則國應喻一真法界。邑喻實報莊嚴。聚落喻凡聖",
    "X32n0623_003:0658b23": "同居。聚落中一宅。始喻一三界。則以宅中五百人。",
    "X32n0623_003:0658b24": "喻五道。方為允當。由寂光攝實報。實報攝同居。如",
    "X32n0623_003:0658c01": "國之大小統攝。義無不明。以事合理。顯然可見。是",
    "X32n0623_003:0658c02": "為能居之依土也。次出能化之主。長者。乃通稱之",
    "X32n0623_003:0658c03": "名。作一宅主也。即喻佛化身。於同居土中。為引導",
    "X32n0623_003:0658c04": "師。天台云。如世長者。具足十德。一姓貴。即三皇五",
    "X32n0623_003:0658c05": "帝之裔。二位高。乃鹽梅阿衡之相。三大富。則銅陵",
    "X32n0623_003:0658c06": "金谷。豐饒不盡。四威猛。如嚴霜隆重。不肅而威。五",
    "X32n0623_003:0658c07": "智深。胸如武庫。而權奇超拔。六年耆。蒼蒼稜稜。而",
    "X32n0623_003:0658c08": "物儀所伏。七行淨。如白圭之無玷。八禮備。見節度",
    "X32n0623_003:0658c09": "以安庠。九上敬。為至尊之敬仰。十下歸。令四海以",
    "X32n0623_003:0658c10": "瞻依。十德具足。故所稱大也。出世長者。即是如來。",
    "X32n0623_003:0658c11": "姓從真如實際中生。位則九界眾生。為無有上。富",
    "X32n0623_003:0658c12": "以萬德莊嚴。威具雄猛無敵。智則三智融。而正徧",
    "X32n0623_003:0658c13": "具盡。年則亘古今。而塵沙莫計。行以智運三業。無",
    "X32n0623_003:0658c14": "過無失。禮以道統恒沙。為模為範。上為十方智覺",
    "X32n0623_003:0658c15": "之所稱。下使萬方含識之所戴。是名出世大長者",
    "X32n0623_003:0658c16": "也。△二論德業。",
    "X32n0623_003:0658c17": "其年衰邁財富無量多有田宅及諸僮僕。",
    "X32n0623_003:0658c18": "衰邁句。所說不一。況此喻乃四十年後之言。又在",
    "X32n0623_003:0658c19": "本會唱滅。當以化緣將終。涅槃時至為喻。不必另",
    "X32n0623_003:0658c20": "喻多種也。財富無量。總喻萬德。如云無量知見波",
    "X32n0623_003:0658c21": "羅蜜皆以具足。田宅與僮僕。云多有者。正出上財",
    "X32n0623_003:0658c22": "富無量之義。田宅皆不能移動者。喻實智。所謂法",
    "X32n0623_003:0658c23": "空為室也。僮僕。乃運用之人。喻權智。所謂權能作",
    "X32n0623_003:0658c24": "事也。邁(音賣)。僮(同音)。僕(音撲)。△廣舍宅譬。",
    "X32n0623_003:0659a01": "其家廣大。",
    "X32n0623_003:0659a02": "前既以長者。喻佛化身。則此大家。當喻同居土。無",
    "X32n0623_003:0659a03": "疑矣。家以廣大言者。由三界廣含萬有。無不包容。",
    "X32n0623_003:0659a04": "則二十五有。皆藉之以安身命也。△三惟一門譬。",
    "X32n0623_003:0659a05": "惟有一門。",
    "X32n0623_003:0659a06": "一門者。凡聖共遊之門。喻真心也。類中雖有聖凡。",
    "X32n0623_003:0659a07": "心外別無出入。但眾生迷此。而成生滅。諸聖悟此。",
    "X32n0623_003:0659a08": "即是真如。出入之迷悟不同。而聖凡總由一心。故",
    "X32n0623_003:0659a09": "日惟有一門。△四五百人譬。",
    "X32n0623_003:0659a10": "多諸人眾一百二百乃至五百人止住其中。",
    "X32n0623_003:0659a11": "此槩舉二十五有而言也。直指云。多諸人眾。喻十",
    "X32n0623_003:0659a12": "二類生。五百者。喻五道眾生。同居三界。止住其中",
    "X32n0623_003:0659a13": "者。喻眾生各著我法二執。貪戀三界。不肯棄捨。知",
    "X32n0623_003:0659a14": "音謂。此準化城喻。先以五百由旬為譬。是通喻三",
    "X32n0623_003:0659a15": "界眾生。數合五百。至後過三百由旬。化作一城。是",
    "X32n0623_003:0659a16": "別喻二乘出三界得涅槃。△五大火起譬。分二。一",
    "X32n0623_003:0659a17": "明所燒宅相。",
    "X32n0623_003:0659a18": "堂閣朽故墻壁隤落柱根腐敗梁棟傾危。",
    "X32n0623_003:0659a19": "堂是下層。喻自地已上至欲界。閣是上層。喻色界",
    "X32n0623_003:0659a20": "朽故者。屬有漏無常也。墻壁。喻四大地水火風。況",
    "X32n0623_003:0659a21": "三界皆依四大執持。而仍為四大所壞。隤落者。四",
    "X32n0623_003:0659a22": "大減損也。柱根喻三界有為。福善腐敗者。善根微",
    "X32n0623_003:0659a23": "弱也。梁喻欲界戒善福梁。棟喻色界禪定慧棟。傾",
    "X32n0623_003:0659a24": "危者。喻福慧力薄而不能支撑也。是知三界所有",
    "X32n0623_003:0659b01": "皆為幻化。隤(音頹)。敗(音拜)。△二出能燒火境。",
    "X32n0623_003:0659b02": "周帀俱時歘然火起焚燒舍宅。",
    "X32n0623_003:0659b03": "此譬三界中總八苦五濁煎逼之相。於頌中詳演。",
    "X32n0623_003:0659b04": "言八苦五濁。徧在四生四大之間。故云周帀。以業",
    "X32n0623_003:0659b05": "同同現。故云俱時。歘然者。本無今有也。焚燒舍宅。",
    "X32n0623_003:0659b06": "即世界壞相。然古以堂閣等。喻一身皮肉毛髮。似",
    "X32n0623_003:0659b07": "與前後諸文落落不合。況明以火宅。喻一三界。則",
    "X32n0623_003:0659b08": "於此諸譬。似不敢多錄。歘(音虗)。△六三十子譬。",
    "X32n0623_003:0659b09": "長者諸子若十二十或至三十在此宅中。",
    "X32n0623_003:0659b10": "此指聖凡共一處也。直指云。前曰多諸人眾。指五",
    "X32n0623_003:0659b11": "道言。今曰長者諸子。是別舉三乘。受佛法分。故有",
    "X32n0623_003:0659b12": "子義。一十喻菩薩。二十喻緣覺。三十喻聲聞。三乘",
    "X32n0623_003:0659b13": "人同居三界。因細惑未除。根本無明未破。故同受",
    "X32n0623_003:0659b14": "斯報。但與下凡。分麤細耳。人以百言。子以十言。見",
    "X32n0623_003:0659b15": "三界五道眾生。受佛化為子者。僅十而矣。足知得",
    "X32n0623_003:0659b16": "斯道。出三界者。無幾也。總譬竟。△二別譬。分四。一",
    "X32n0623_003:0659b17": "長者見火譬。",
    "X32n0623_003:0659b18": "長者見是大火從四面起即大驚怖。",
    "X32n0623_003:0659b19": "長者見。乃標出能見之人。起同體大悲。示生三界。",
    "X32n0623_003:0659b20": "應上文我以佛眼觀也。大火起者。即標所見之境。",
    "X32n0623_003:0659b21": "應上見六道眾生也。大火。即五濁八苦。有煎逼義。",
    "X32n0623_003:0659b22": "從四面者。下文明以生老病死為四面。但不恰火",
    "X32n0623_003:0659b23": "起之義。且生死等。是苦果。由貪嗔痴等四分煩惱",
    "X32n0623_003:0659b24": "所集。則火從貪等四分中起義為當。大驚怖者。示",
    "X32n0623_003:0659c01": "垂慈拔苦之心。此等眾生。如來從久遠劫。教以大",
    "X32n0623_003:0659c02": "乘。今一旦廢忘。故見而驚也。不但退失先心。而返",
    "X32n0623_003:0659c03": "起種種重惡。故曰大怖。",
    "X32n0623_003:0659c04": "而作是念我雖能於此(至)心不厭患無求出意。",
    "X32n0623_003:0659c05": "作念者。應前三七思惟。將欲隱勝現劣也。所燒之",
    "X32n0623_003:0659c06": "門。即聖凡同具之一心。佛亦從凡夫地上。知生滅",
    "X32n0623_003:0659c07": "為苦。修不生滅性。而證此心。故得成佛。觀我雖二",
    "X32n0623_003:0659c08": "字。即是如來不忍捨諸眾生而自求安樂也。謂我",
    "X32n0623_003:0659c09": "雖以智炤之力。於此所燒之門。則安隱至於菩提。",
    "X32n0623_003:0659c10": "得不生滅。而諸子下。正是起悲救之心。後文云。三",
    "X32n0623_003:0659c11": "界眾生。皆是吾子。於火宅內樂著嬉戲者。天台云。",
    "X32n0623_003:0659c12": "著見名嬉。著愛名戲。即眾生貪著五欲。諸邪見執。",
    "X32n0623_003:0659c13": "而不捨離。所謂入生死險道。相續苦不斷也。不覺",
    "X32n0623_003:0659c14": "知者。失佛知見。不覺五陰八苦。而醉心役役塵勞",
    "X32n0623_003:0659c15": "者也。不驚怖者。如諸天人。雖有天眼悉見諸苦。每",
    "X32n0623_003:0659c16": "聞天皷法音悉知是苦。而不求出要。所謂深著於",
    "X32n0623_003:0659c17": "五欲。以貪愛自蔽也。火逼等四句。謂三界中人。欲",
    "X32n0623_003:0659c18": "界已下。為三毒八苦之火所逼。是麤相。如果報火",
    "X32n0623_003:0659c19": "業火等。色界已上。為五陰熾盛。及細惑煩惱之火",
    "X32n0623_003:0659c20": "所逼。至於苦惑當前。極難堪忍。實為切己。而是中",
    "X32n0623_003:0659c21": "眾生。竟不生一念厭患之心。而求出意。所謂不求",
    "X32n0623_003:0659c22": "大勢佛。及與斷苦法也。△二捨几用車譬。分二。一",
    "X32n0623_003:0659c23": "先捨几譬。又二。一勸門擬宜。",
    "X32n0623_003:0659c24": "舍利弗是長者作是思惟(至)若以几案從舍出之。",
    "X32n0623_003:0660a01": "應上觀樹經行。初作思惟時也。身譬神通。而能荷",
    "X32n0623_003:0660a02": "負。手譬智慧。而能運為。有力者。由智慧神通具足。",
    "X32n0623_003:0660a03": "是有力義。衣裓。是外國盛華之具。又云。胸前護衣",
    "X32n0623_003:0660a04": "裓服也。几即香几。案即案牘。今取譬。如後文云。若",
    "X32n0623_003:0660a05": "我但以神力及智慧力。讚如來知見力無畏者。眾",
    "X32n0623_003:0660a06": "生不能以是得度。上既以神力為身。慧力為手。則",
    "X32n0623_003:0660a07": "衣裓當喻佛知見。几喻十力。案喻無畏。謂我今衣",
    "X32n0623_003:0660a08": "裓在身。几案在手。以吾之力。亦可以載諸子從舍",
    "X32n0623_003:0660a09": "出之也。此是如來最初成道。擬用大法濟之。如華",
    "X32n0623_003:0660a10": "嚴耳。裓(音格)。",
    "X32n0623_003:0660a11": "復更思惟是舍惟有一門(至)或當墮落為火所燒。",
    "X32n0623_003:0660a12": "復更者。即受天王請。而又作思惟時也。應前若但",
    "X32n0623_003:0660a13": "讚佛乘。眾生沒在苦。是舍唯一門者。謂三界生死。",
    "X32n0623_003:0660a14": "苦樂升沉。所出入者。皆此一心也。由信力輕微。智",
    "X32n0623_003:0660a15": "不廣大。故云狹小。幼稚者。以善根微弱。無大乘想",
    "X32n0623_003:0660a16": "也。未有識者。因無明濃厚。乏佛知見也。此為善弱。",
    "X32n0623_003:0660a17": "次明惡強。戀著戲處者。即深著諸見。而迷戀欲境。",
    "X32n0623_003:0660a18": "以苦為樂。所謂眾生諸根鈍。著樂痴所蒙也。或當",
    "X32n0623_003:0660a19": "墮落。應前破法不信故。墜墮三惡道。或當者。擬或",
    "X32n0623_003:0660a20": "有之也。謂我雖身手有力。兼得濟勝之具。奈火大",
    "X32n0623_003:0660a21": "門小。子幼無識。以無知好戲之子。出愴惶狹小之",
    "X32n0623_003:0660a22": "門。不惟無益恐見其為火所燒也。應前云如斯之",
    "X32n0623_003:0660a23": "等類。云何而可度。稚(音治)。△二誡門擬宜。",
    "X32n0623_003:0660a24": "我當為說怖畏之事(至)具告諸子汝等速出。",
    "X32n0623_003:0660b01": "此正出陳作思惟之意。我當為說等句。即是世尊",
    "X32n0623_003:0660b02": "為諸眾生。說眾患難也。此舍已燒下四句。見其懇",
    "X32n0623_003:0660b03": "切之甚。惟恐其錯。足失身也。作是念已下。方是將",
    "X32n0623_003:0660b04": "思惟已成之念。出示於人。而具告諸子。有急急乎。",
    "X32n0623_003:0660b05": "不能少待之意。故曰汝等速出。即此一語。斬釘截",
    "X32n0623_003:0660b06": "鐵。有如春雷出蟄也。直指云。觀初云歘然火起。次",
    "X32n0623_003:0660b07": "云四面火起。又云火來逼身。又云此舍已燒。語意",
    "X32n0623_003:0660b08": "何等至緊。又豈止有痛哭流涕之狀。如云一失人",
    "X32n0623_003:0660b09": "身。萬劫不復也。下云。宜時疾出。無令為火之所燒",
    "X32n0623_003:0660b10": "害。又不啻有捶胸頓足之情也。",
    "X32n0623_003:0660b11": "父雖憐愍善言誘諭(至)但東西走戲視父而已。",
    "X32n0623_003:0660b12": "此喻一往迷理逐妄之狀。直指云。如來屢經接引。",
    "X32n0623_003:0660b13": "而三界眾生。全不肯信。且不以生死為驚。不以五",
    "X32n0623_003:0660b14": "陰為畏。業識茫茫。了無超出之想。不知三毒為火。",
    "X32n0623_003:0660b15": "不識三界是大牢獄。亦復不知各各本具之佛性。",
    "X32n0623_003:0660b16": "如何喪失。但任其從劫至劫。馬腹驢胎。死此生彼。",
    "X32n0623_003:0660b17": "而無休息。輪迴六道。以苦為樂。故云東西走戲也。",
    "X32n0623_003:0660b18": "如華嚴有眼不見。當面錯過。不得大法受用。故云",
    "X32n0623_003:0660b19": "視父而已。△二用車譬。分四。一擬宜三車。",
    "X32n0623_003:0660b20": "爾時長者即作是念(至)令諸子等得免斯害。",
    "X32n0623_003:0660b21": "應上尋念過去佛所行諸方便從一立三之意。前",
    "X32n0623_003:0660b22": "言苦痛切己。猶是近死。今云必為所焚。即有死義。",
    "X32n0623_003:0660b23": "當設方便。是隱勝現劣。說三乘法也。我及諸子等。",
    "X32n0623_003:0660b24": "喻說無議法說。似難通會。須知佛以對機而言。如",
    "X32n0623_003:0660c01": "來以慈心。徧視一切。猶如己子。眾生病即佛病也。",
    "X32n0623_003:0660c02": "若獨以眾生分中而言。雖在最迷最苦之間。而此",
    "X32n0623_003:0660c03": "靈明不昧之佛性。未曾暫捨。是我及諸子義。△二",
    "X32n0623_003:0660c04": "父知子心。",
    "X32n0623_003:0660c05": "父知諸子先心(至)奇異之物情必樂著。",
    "X32n0623_003:0660c06": "天台明有小乘得度之機。先心各有所好者。是遠",
    "X32n0623_003:0660c07": "劫受薰種子。大小不同。而性欲各別也。又智曾習",
    "X32n0623_003:0660c08": "大。故曰先心。中厭老死。是各有所好。珍玩奇異。喻",
    "X32n0623_003:0660c09": "證偏空等理。觀以宿因。投其所好。是知情必樂著。",
    "X32n0623_003:0660c10": "所謂隨順方便也。△三歎車希有。",
    "X32n0623_003:0660c11": "而告之言汝等所可玩好(至)汝若不取後必憂悔。",
    "X32n0623_003:0660c12": "此歎車希有。譬上正施三乘。思惟是事已。即趣波",
    "X32n0623_003:0660c13": "羅奈。示苦集滅道之相。此最初示相轉也。",
    "X32n0623_003:0660c14": "如此種種羊車鹿車牛車今在門外可以遊戲。",
    "X32n0623_003:0660c15": "聲聞人聞四諦法。而出三界。喻羊車。緣覺人觀十",
    "X32n0623_003:0660c16": "二因緣性空。而出三界。喻鹿車。中乘菩薩。修六度",
    "X32n0623_003:0660c17": "行。出三界。喻牛車。車喻所證之理。獸喻能證之智。",
    "X32n0623_003:0660c18": "三車雖指現成。其實要他依法修行。斷見思惑。越",
    "X32n0623_003:0660c19": "分斷生死。出離火宅。方得一一受用。故曰今在門。",
    "X32n0623_003:0660c20": "外。可以遊戲。此第二作證轉也。要解云。車表果法。",
    "X32n0623_003:0660c21": "不屬三界。故云在門外。可以遊戲者。喻法樂自娛",
    "X32n0623_003:0660c22": "也。牛乃服乘之有力者。正譬大根以任大乘。羊鹿",
    "X32n0623_003:0660c23": "非可服乘。徒以像牛。為幼稚玩好之具。權譬小根。",
    "X32n0623_003:0660c24": "以任小乘。知羊鹿非可服乘。徒為玩好之具。則二",
    "X32n0623_003:0661a01": "乘不足致道。徒為戲論之法而已。",
    "X32n0623_003:0661a02": "汝等於此火宅宜速出來隨汝所欲皆當與汝。",
    "X32n0623_003:0661a03": "宜速出者。策進之辭。末二句。含有大白牛車之意。",
    "X32n0623_003:0661a04": "此第三勸修轉也。直指云。門外無車。而云三車並",
    "X32n0623_003:0661a05": "在。三車無一。而云隨汝所欲。皆示以方便之智也。",
    "X32n0623_003:0661a06": "故向後有非為虗妄之證。△四適子所願。",
    "X32n0623_003:0661a07": "爾時諸子聞父所說(至)競共馳走爭出火宅。",
    "X32n0623_003:0661a08": "天台云。適願者。機教相稱。即聞慧也。心勇銳者。思",
    "X32n0623_003:0661a09": "心動慮。即思慧也。互相推排者。推四真諦理。排伏",
    "X32n0623_003:0661a10": "見惑。由邪正未決。故名互相。此入脩慧。屬煖頂位。",
    "X32n0623_003:0661a11": "競者。競所勝理。初則徧觀上下八諦。歷十六行相。",
    "X32n0623_003:0661a12": "競趣真諦。後則縮觀。至欲界苦諦下趣苦法忍。名",
    "X32n0623_003:0661a13": "忍法位也。共者。是世第一位。同觀欲界苦諦。與忍",
    "X32n0623_003:0661a14": "位不別。故云共也。馳走者。入見道十五心。速疾見",
    "X32n0623_003:0661a15": "理也。既斷見惑。分得涅槃。合上有涅槃音也。爭出",
    "X32n0623_003:0661a16": "者。即修道位。爭出三界。成無學果。斷思惑盡。合上",
    "X32n0623_003:0661a17": "及以阿羅漢法僧差別名也。知音云。經文讀之。雖",
    "X32n0623_003:0661a18": "似平淡。而敘事脉胳。自有輕重。如初云。歘然火起。",
    "X32n0623_003:0661a19": "次云。或當墮落為火所燒。雖有歘然所燒之患。而",
    "X32n0623_003:0661a20": "曰起。曰或。何等緩頰。至是則曰已為大火所燒。而",
    "X32n0623_003:0661a21": "曰我及諸子必為所焚。則又何等愴惶。先曰了無",
    "X32n0623_003:0661a22": "出心。東西走戲。視父。而已。何等怠頑。今曰心各勇",
    "X32n0623_003:0661a23": "銳。互相推排。爭出火宅。則又何等精勤。可見方便",
    "X32n0623_003:0661a24": "力用。而實相容易難言也。銳(音胃)。△三等賜諸子。",
    "X32n0623_003:0661b01": "分四。一喜子免難。",
    "X32n0623_003:0661b02": "是時長者見諸子等(至)其心泰然歡喜踊躍。",
    "X32n0623_003:0661b03": "正喻開權顯實也。直指云。見思既盡。分斷已離。不",
    "X32n0623_003:0661b04": "被三毒五欲所逼。故曰。安隱得出。正應前我能於",
    "X32n0623_003:0661b05": "所燒之門安隱得出也。至此則四諦皆是真常。故",
    "X32n0623_003:0661b06": "曰四衢道中。爾雅云。四達謂之衢。偏空是其所守。",
    "X32n0623_003:0661b07": "故為露地而坐。言露者。已不為諸惑所被。而十八",
    "X32n0623_003:0661b08": "界籓籬已撒。故無障礙。賴耶習盡。故謂泰然。得六",
    "X32n0623_003:0661b09": "通自在。故踊躍歡喜。然心泰然者。即當歸於父言。",
    "X32n0623_003:0661b10": "據前見火起於四面。即大驚怖。今幸得安隱而出。",
    "X32n0623_003:0661b11": "故泰然矣。前云。若不時出必為所焚。何等痛惜。見",
    "X32n0623_003:0661b12": "諸子東西走戲。何等憂慼。今見露地坐故。歡喜矣。",
    "X32n0623_003:0661b13": "足見父子天性相關色身法身體俱不二。衢(音渠)。",
    "X32n0623_003:0661b14": "△二諸子索車。",
    "X32n0623_003:0661b15": "時諸子等各白父言(至)羊車鹿車牛車願時賜與。",
    "X32n0623_003:0661b16": "天台云。應前我見佛子等。志求佛道者。咸以恭敬",
    "X32n0623_003:0661b17": "心。皆來至佛所。文中雖無索字。就此即明索車之",
    "X32n0623_003:0661b18": "意。據二乘之索意有三。一機索。即於鹿苑證小之",
    "X32n0623_003:0661b19": "後。至方等中。冥有大益。每被斥不謗。則索意有在",
    "X32n0623_003:0661b20": "也。二情索。於般若中。領知大法。而樂大心起。縱未",
    "X32n0623_003:0661b21": "彰言。而索義亦切矣。三口索。即本會發言三請。誠",
    "X32n0623_003:0661b22": "然欲乞門外三車。原為假立。諸子未出。擬必得車",
    "X32n0623_003:0661b23": "于門外。一出乎門。則父之權設方便。不喻而知矣。",
    "X32n0623_003:0661b24": "既跨足門外。即父果有三車。與之諸子。亦無可用。",
    "X32n0623_003:0661c01": "是知此處索車。正所以得父心矣。故謂夢裏明明",
    "X32n0623_003:0661c02": "有六趣。覺後空空無大千也。但所言各白者。由悟",
    "X32n0623_003:0661c03": "有深淺。智者知本無車。而故從父索。如獅子兒有",
    "X32n0623_003:0661c04": "返躑之踪也。或滯迹者。欲究其底蘊。亦容有斯索",
    "X32n0623_003:0661c05": "意。△三等賜無二。分三。一正標等賜。",
    "X32n0623_003:0661c06": "舍利弗爾時長者各賜諸子等一大車。",
    "X32n0623_003:0661c07": "應前正直捨方便。但說無上道。天台云。既言賜諸",
    "X32n0623_003:0661c08": "子。則視子無二。譬觀一切眾生。等有佛性。於車亦",
    "X32n0623_003:0661c09": "等者。皆是一相一種。聖所稱歎。教菩薩法也。直指",
    "X32n0623_003:0661c10": "云。此隱伏三周普記之案。本具之理。如天普葢。故",
    "X32n0623_003:0661c11": "喻以大車。諸子迷故索三。慈父開故等一。是知前",
    "X32n0623_003:0661c12": "品三乘。原止一乘。此中三車。原是一車。以其法等",
    "X32n0623_003:0661c13": "人等。正等正覺。故曰等賜。△二廣明車相。又二。一",
    "X32n0623_003:0661c14": "敘車體。",
    "X32n0623_003:0661c15": "其車高廣眾寶莊校(至)重敷婉筵安置丹枕。",
    "X32n0623_003:0661c16": "此正喻無量義定。以理得名也。唯理能載物。故以",
    "X32n0623_003:0661c17": "車喻之也。直指云。真俗並持。故曰大車。竪窮三際",
    "X32n0623_003:0661c18": "名高。橫徧十方曰廣。萬行修飾。如眾寶莊校。周帀",
    "X32n0623_003:0661c19": "欄楯。喻總持。持萬善。遮眾惡也。四面懸鈴。喻四無",
    "X32n0623_003:0661c20": "礙辯。下化眾生也。幰葢。喻慈悲普覆也。雜寶嚴飾。",
    "X32n0623_003:0661c21": "喻萬善。以嚴慈悲。大經云。慈若具足十力無畏等。",
    "X32n0623_003:0661c22": "名如來慈。寶繩交絡。喻四弘誓。堅固大慈心也。垂",
    "X32n0623_003:0661c23": "諸華瓔。喻四攝。神通等。悅動眾生也。重敷婉筵者。",
    "X32n0623_003:0661c24": "譬五十七位。真如理境。安置丹枕。喻妙覺果海。正",
    "X32n0623_003:0662a01": "寢絕待也。天台云。枕乃休息身首者。譬一行三昧。",
    "X32n0623_003:0662a02": "息一切智一切行也。已上總明車上莊嚴。喻如如",
    "X32n0623_003:0662a03": "理。寂而常照。從體起用。是一為無量。成理無礙法",
    "X32n0623_003:0662a04": "界。幰(音顯)。婉(音宛)。",
    "X32n0623_003:0662a05": "駕以白牛膚色充潔(至)又多僕從而侍衛之。",
    "X32n0623_003:0662a06": "此正喻無量義經。從根本智得名也。直指云。智為",
    "X32n0623_003:0662a07": "前導。故曰駕。此智不受一塵。曰白牛。體具萬德。如",
    "X32n0623_003:0662a08": "膚充。煩惱不染而色潔。又實智能出生一切差別",
    "X32n0623_003:0662a09": "智。故曰膚色充潔。權實二智。不離其體。曰形體姝",
    "X32n0623_003:0662a10": "好。具十如是大義。曰有大筋力。全體即用。全俗即",
    "X32n0623_003:0662a11": "真。因果一如。曰行步平正。智無內外剎那三世。曰",
    "X32n0623_003:0662a12": "其疾如風。又多僕從者。譬方便波羅蜜。隨處運用。",
    "X32n0623_003:0662a13": "即二乘小行。眾魔外道。皆隨方便智用。又果地神",
    "X32n0623_003:0662a14": "通運役。亦僕從義。姝(音樞)。△二釋車由。",
    "X32n0623_003:0662a15": "所以者何是大長者財富無量種種諸藏悉皆充溢。",
    "X32n0623_003:0662a16": "此喻佛自住大乘。終不以小乘教人。直指云。財富",
    "X32n0623_003:0662a17": "無量者。即權實二智。禪定解脫力無畏等。皆具足",
    "X32n0623_003:0662a18": "也。種種諸藏者。即行藏理藏。空不空藏。自行圓滿",
    "X32n0623_003:0662a19": "名充。以之化物名溢。",
    "X32n0623_003:0662a20": "而作是念我財物無極(至)各各與之不宜差別。",
    "X32n0623_003:0662a21": "天台云。正明以等心與之之故。由財物無極。於子",
    "X32n0623_003:0662a22": "無偏。安得不等與大車。七寶無量者。喻今經開顯。",
    "X32n0623_003:0662a23": "若教若行。皆摩訶衍法。幼童皆子者。即三無差別",
    "X32n0623_003:0662a24": "也。等賜大車。是法無差別也。",
    "X32n0623_003:0662b01": "所以者何以我此物周給一國猶尚不匱何況諸子。",
    "X32n0623_003:0662b02": "釋成財富無量之意。此物。即喻佛知見。乃如來普",
    "X32n0623_003:0662b03": "為人天所開所示之物。周給者。徧該善惡信不信",
    "X32n0623_003:0662b04": "種。於無緣尚度。況機熟有緣。而曾受大法薰習者",
    "X32n0623_003:0662b05": "耶。△四得車歡喜。",
    "X32n0623_003:0662b06": "是時諸子各乘大車得未曾有非本所望。",
    "X32n0623_003:0662b07": "譬上菩薩聞是法。疑網皆已除也。天台云。三乘之",
    "X32n0623_003:0662b08": "人。本求羊鹿牛車。期出分段。今得大白牛車。盡於",
    "X32n0623_003:0662b09": "變易。過本所望。豈不歡喜。△四無所虗妄譬。分三。",
    "X32n0623_003:0662b10": "一問。",
    "X32n0623_003:0662b11": "舍利弗於汝意云何(至)珍寶大車寧有虗妄不。",
    "X32n0623_003:0662b12": "此承上等賜一大車來。直指謂。前許三車在門外。",
    "X32n0623_003:0662b13": "其事似虗。今所賜等一大車。乃昔未許者。而今與",
    "X32n0623_003:0662b14": "之。其實似妄。你試看。如此者。果虗妄耶。非虗妄耶。",
    "X32n0623_003:0662b15": "正喻三乘之設。不過藉以出三界而已。究竟非實。",
    "X32n0623_003:0662b16": "故先有而後無。一實之理。雖先未說。而開佛知見。",
    "X32n0623_003:0662b17": "究竟是實。故先無而後有。以此虗妄二字。打通前",
    "X32n0623_003:0662b18": "後關鍵。從非本所望一句生來。△二答。分二。一免",
    "X32n0623_003:0662b19": "難不虗。",
    "X32n0623_003:0662b20": "舍利弗言不也世尊(至)於彼火宅而拔濟之。",
    "X32n0623_003:0662b21": "身子因問。領知不虗之意。謂前云。長者所設方便。",
    "X32n0623_003:0662b22": "令諸子等得免斯害。則三車之設。乃方便耳。今諸",
    "X32n0623_003:0662b23": "子爭出火宅。意在於車。而長者之意。本在脫苦。今",
    "X32n0623_003:0662b24": "苦難既脫。則方便之驗正著。豈返受虗妄不實之",
    "X32n0623_003:0662c01": "咎哉。何也。全身免火。已得玩具。譬得小乘五分法",
    "X32n0623_003:0662c02": "身人空慧命。則為已得心所好也。況此本是如來",
    "X32n0623_003:0662c03": "方便拔濟之心。何成虗妄。△二過望不虗。",
    "X32n0623_003:0662c04": "世尊若是長者(至)欲饒益諸子等與大車。",
    "X32n0623_003:0662c05": "此明大車之錫非本所望也。即使長者到火宅之",
    "X32n0623_003:0662c06": "外。一車不與。尚非虗妄。何故。以車為免難之由。今",
    "X32n0623_003:0662c07": "免難後。不唯與車。而且與大車。是諸子所不望者。",
    "X32n0623_003:0662c08": "豈反責父。有虗妄罪乎。此喻世尊雖說三乘。而作",
    "X32n0623_003:0662c09": "念實在大乘。是絕無虗妄之意。身子於此證成不",
    "X32n0623_003:0662c10": "虗。已為四大弟子千二百人立斷疑生信之案。故",
    "X32n0623_003:0662c11": "品後則自陳信解矣。△三歎。",
    "X32n0623_003:0662c12": "佛告舍利弗善哉善哉如汝所言。",
    "X32n0623_003:0662c13": "如來欲當機自陳賜車之意。故以虗妄不虗妄。發",
    "X32n0623_003:0662c14": "彼所見。幸而身子同聲相應。即函稱之以善哉也。",
    "X32n0623_003:0662c15": "如云誠如所言。即此一語。便知身子謂從佛口生。",
    "X32n0623_003:0662c16": "得佛法分。果為不妄。開譬一科已竟。△二合譬。分",
    "X32n0623_003:0662c17": "二。一合總譬。分五。一合大長者。",
    "X32n0623_003:0662c18": "舍利弗如來亦復如是則為一切世間之父。",
    "X32n0623_003:0662c19": "天台云。因前品單以法說難明。故許以譬喻得解。",
    "X32n0623_003:0662c20": "至喻後再將法合。是欲為中根開解。而亦顯如來",
    "X32n0623_003:0662c21": "說法理事兼至也。舉一切世間者。約處以定名位",
    "X32n0623_003:0662c22": "也。上云。國邑聚落。今合譬直言一切世間。則該攝",
    "X32n0623_003:0662c23": "三土。皆是妙色心果報之處。如來福應三土。故為",
    "X32n0623_003:0662c24": "一切世間之父。",
    "X32n0623_003:0663a01": "於諸怖畏衰惱憂患(至)恒求善事利益一切。",
    "X32n0623_003:0663a02": "此言如來獨得真常。而起利生之悲智也。怖畏下",
    "X32n0623_003:0663a03": "三句。皆世間苦境。如來於因中。五住盡。二死忘。無",
    "X32n0623_003:0663a04": "惡不斷。故曰永盡無餘。而悉成就等。皆出世妙樂。",
    "X32n0623_003:0663a05": "如來於果上。權實融。智悲運。萬德具備。故曰利益",
    "X32n0623_003:0663a06": "一切。正合上財富無量。而冥應眾機也。知見言無",
    "X32n0623_003:0663a07": "量者。即權實諸智。應有無量力無畏。皆智德中攝。",
    "X32n0623_003:0663a08": "合上財富。明矣。大神力亦應有無量二字。如本經",
    "X32n0623_003:0663a09": "彈指謦欬三變淨土放光現瑞等。皆神力中少分。",
    "X32n0623_003:0663a10": "合上田意。全權即實。全實即權。是智慧之力。智為",
    "X32n0623_003:0663a11": "一切所寄託處。合上宅意。具足方便等。即十度諸",
    "X32n0623_003:0663a12": "智。合上及諸僮僕意。慈悲。乃施化之本。無懈。即不",
    "X32n0623_003:0663a13": "盡之心。此等功德而悉成就也。此明自證。下方出",
    "X32n0623_003:0663a14": "利物之心。來生三界也。恒求善事。即應機濟物。利",
    "X32n0623_003:0663a15": "益一切。即誓度眾生也。△二舍宅。",
    "X32n0623_003:0663a16": "而生三界朽故火宅。",
    "X32n0623_003:0663a17": "天台云。三界者。自地獄已至人間。名五趣雜居。自",
    "X32n0623_003:0663a18": "人間至他化天。名欲界。四禪十八梵天。皆有形色。",
    "X32n0623_003:0663a19": "名色界。四空天。惟識性安居。名無色界。三處各有",
    "X32n0623_003:0663a20": "界限種族。故曰三界。[△@△]生三界者。即承上無倦之",
    "X32n0623_003:0663a21": "心。為利益故生。非有所感招而生也。朽是壞劫相。",
    "X32n0623_003:0663a22": "故是住劫相。三界乃如來行化之場。曰故宅。合上",
    "X32n0623_003:0663a23": "其家廣大。△三合五百人。",
    "X32n0623_003:0663a24": "為度眾生。",
    "X32n0623_003:0663b01": "眾生乃諸聖之根本。佛不度生。聖何從立。故佛佛",
    "X32n0623_003:0663b02": "成道。誓度眾生。乃化化不絕之意也。眾生之性。本",
    "X32n0623_003:0663b03": "來是佛。由諸惑染。覆彼心靈。所以如來隨其根性",
    "X32n0623_003:0663b04": "而度脫之。則三乘五性。總曰眾生。故五百人與三",
    "X32n0623_003:0663b05": "十子。并此合也。△四合大火起。",
    "X32n0623_003:0663b06": "生老病死憂悲苦惱愚痴闇蔽三毒之火。",
    "X32n0623_003:0663b07": "生老病死。是盡世間所不免者。天之與人。但分麤",
    "X32n0623_003:0663b08": "細。是根本苦。憂悲苦惱四字。總言即一切苦。別論。",
    "X32n0623_003:0663b09": "憂即怨憎會。悲即愛別離。苦即五陰熾盛。惱即求",
    "X32n0623_003:0663b10": "不得也。以愚痴暗蔽為苦者。葢一切眾生。本具如",
    "X32n0623_003:0663b11": "來德用。由愚痴暗故。失佛見。愚痴蔽故。失佛知。因",
    "X32n0623_003:0663b12": "失佛知見。所以枉受輪迴也。是知生死苦果。及三",
    "X32n0623_003:0663b13": "毒苦因。皆從愚痴建立。則愚痴為苦大矣。三毒者。",
    "X32n0623_003:0663b14": "謂以迷心對一切順情之境。引取無厭。名貪。以迷",
    "X32n0623_003:0663b15": "心對一切違情之境。而生恚怒。名嗔。迷一切事理",
    "X32n0623_003:0663b16": "之法。無明不了。起諸邪行。名痴。三皆名毒者。因能",
    "X32n0623_003:0663b17": "壞出世善根故。以此合上歘然火起。△五合惟一",
    "X32n0623_003:0663b18": "門。",
    "X32n0623_003:0663b19": "教化令得阿耨多羅三藐三菩提。",
    "X32n0623_003:0663b20": "菩提覺道。似難以合一門。但諸聖所證。凡愚所迷。",
    "X32n0623_003:0663b21": "亦不外此也。今如來出世。以己所證。發彼所迷。多",
    "X32n0623_003:0663b22": "方巧示。使諸眾生。念念熏脩。轉生滅。成一真如。出",
    "X32n0623_003:0663b23": "離生死。而證涅槃。唯此一門而已。故合上一門。△",
    "X32n0623_003:0663b24": "二合別譬。分四。一合長者見火。分三。一合能所見。",
    "X32n0623_003:0663c01": "見諸眾生為生老病死(至)如是等種種諸苦。",
    "X32n0623_003:0663c02": "見諸眾生的見字。是能觀智。諸眾生下。方是所觀",
    "X32n0623_003:0663c03": "境。合上大火從四面起。火既大。則所聚之患必多。",
    "X32n0623_003:0663c04": "故如來以佛眼。見諸眾生。為種種患之所燒煑。總",
    "X32n0623_003:0663c05": "三苦八苦為火也。八苦者。生死等是四。貪著等。是",
    "X32n0623_003:0663c06": "求不得苦。地獄天上受生。有五陰熾盛苦。加冤會",
    "X32n0623_003:0663c07": "愛離為八。三苦者。憂悲燒煑及地獄三途。是苦苦。",
    "X32n0623_003:0663c08": "捨所愛境而別離。是壞苦。五陰不停。是行苦。一切",
    "X32n0623_003:0663c09": "眾苦。從四顛倒生。故合上四面火起。△二合廣所",
    "X32n0623_003:0663c10": "見。",
    "X32n0623_003:0663c11": "眾生沒在其中(至)雖遭大苦不以為患。",
    "X32n0623_003:0663c12": "直指云。如來見三界五道三乘諸子。恒被八苦所",
    "X32n0623_003:0663c13": "燒。乃為總標苦本。稍有福者。為財色名食睡五欲",
    "X32n0623_003:0663c14": "所醉。受種種苦。無福德者。追求五欲之因。後受三",
    "X32n0623_003:0663c15": "塗之果。三途報盡。生人間天上。又不免貧窮困苦。",
    "X32n0623_003:0663c16": "於父母妻子之間。有愛別離苦。於水火盜賊債主",
    "X32n0623_003:0663c17": "讐家。有冤憎會苦。仍復生老病死。輪迴六道。苦不",
    "X32n0623_003:0663c18": "可窮。而此諸子。返以為樂。遊戲四生。于本具之佛",
    "X32n0623_003:0663c19": "性。不覺不知。於生死之危險。不驚不怖。明知是苦",
    "X32n0623_003:0663c20": "而不生厭離。明知有佛而不求解脫。甘於此三界",
    "X32n0623_003:0663c21": "火宅。隨業受報。東西馳走。雖遭如是大苦。而不以",
    "X32n0623_003:0663c22": "為患。此即誠為可憐愍者。正合上苦痛切己心不",
    "X32n0623_003:0663c23": "厭患無求出意。△三合起驚怖。",
    "X32n0623_003:0663c24": "舍利弗佛見此已(至)佛智慧樂令其遊戲。",
    "X32n0623_003:0664a01": "合上身手有力一節。然眾生以愚痴自蔽。固為三",
    "X32n0623_003:0664a02": "毒等火。煎逼不已。我既為彼父。豈不當為救濟之",
    "X32n0623_003:0664a03": "方。與拔其苦難耶。即以大悲力。化諸眾生。拔五濁",
    "X32n0623_003:0664a04": "苦也。若但拔苦。而不令至樂。則父道亦有缺焉。故",
    "X32n0623_003:0664a05": "又與佛智之樂。令其遊戲。是以大慈力。令諸眾生。",
    "X32n0623_003:0664a06": "得二嚴樂也。火宅中之諸子。以五欲樂。歡喜遊戲。",
    "X32n0623_003:0664a07": "乃自取之耳。此以佛智慧樂。令其遊戲。乃佛與之",
    "X32n0623_003:0664a08": "也。雖苦樂之境不同。惟其心之一轉耳。△二合捨",
    "X32n0623_003:0664a09": "几用車。分二。一合捨几。又二。一合擬宜。",
    "X32n0623_003:0664a10": "舍利弗如來復作是念(至)眾生不能以是得度。",
    "X32n0623_003:0664a11": "天台云。上譬有勸誡二門擬宜。今但合勸門者。勸",
    "X32n0623_003:0664a12": "是正修。而誡乃傍助之耳。今擬宜中。神力合身。智",
    "X32n0623_003:0664a13": "慧合手。如來知見合衣裓。力無畏合几案。眾生不",
    "X32n0623_003:0664a14": "能以是得度者。由法大機小不相投也。",
    "X32n0623_003:0664a15": "所以者何是諸眾生(至)何由能解佛之智慧。",
    "X32n0623_003:0664a16": "此釋成所以不得度之故。合上諸子幼稚未有所",
    "X32n0623_003:0664a17": "識戀著戲處一節。其所以不能得度者。由五濁障",
    "X32n0623_003:0664a18": "深。正為諸火所逼。大乘微玅難思之法。何由得解。",
    "X32n0623_003:0664a19": "△二明息機。",
    "X32n0623_003:0664a20": "舍利弗如彼長者(至)然後各與珍寶大車。",
    "X32n0623_003:0664a21": "此重舉前文。以明用權顯實之意。△二合用車。分",
    "X32n0623_003:0664a22": "四。一合擬宜三車。",
    "X32n0623_003:0664a23": "如來亦復如是(至)於三界火宅拔濟眾生。",
    "X32n0623_003:0664a24": "以法對喻。一一可見。故知如來隱勝現劣。以一說",
    "X32n0623_003:0664b01": "三。于三界火宅。用方便者。豈得已耶。△二合父知",
    "X32n0623_003:0664b02": "子意。",
    "X32n0623_003:0664b03": "為說三乘聲聞辟支佛佛乘。",
    "X32n0623_003:0664b04": "此明佛說三乘也。乘以運載為義。天台云。聲聞以",
    "X32n0623_003:0664b05": "四諦為乘。緣覺以十二因緣為乘。菩薩以六度為",
    "X32n0623_003:0664b06": "乘。運出三界。歸於涅槃也。六度菩薩。於當教內。亦",
    "X32n0623_003:0664b07": "稱大乘。今名佛乘者。菩薩三十四心。頓斷見思習",
    "X32n0623_003:0664b08": "氣。而得成佛。故亦名佛乘。△三合歎車希有。",
    "X32n0623_003:0664b09": "而作是言汝等莫得樂住(至)聲聞辟支佛佛乘。",
    "X32n0623_003:0664b10": "此明佛諭捨貪取樂也。天台曰。三界火宅。是指明",
    "X32n0623_003:0664b11": "苦諦。色聲香等。是集諦。皆由五塵積聚增多。而有",
    "X32n0623_003:0664b12": "火宅諸苦也。五塵俱有親疎。色親者。為男女美好",
    "X32n0623_003:0664b13": "之色。疎即世間玄黃赤白等。聲親者。即男女歌詠",
    "X32n0623_003:0664b14": "之聲。疎如絲竹環珮及種種聲等。香親者。即男女",
    "X32n0623_003:0664b15": "身香。疎如世之沉檀龍麝種種香等。味親。如肴[貝*善]",
    "X32n0623_003:0664b16": "飲食等種種美味。疎如藥艸果食等。觸親。即男女",
    "X32n0623_003:0664b17": "身分柔軟諸觸。疎如冷煖澁滑等。此名五塵。亦名",
    "X32n0623_003:0664b18": "五欲。為諸苦所因。故為集諦。速出三界。即指出滅",
    "X32n0623_003:0664b19": "道二諦。示三界外有智斷三乘之果。故令速出。當",
    "X32n0623_003:0664b20": "得三乘。合上三車。今在門外。於三轉四諦中。此即",
    "X32n0623_003:0664b21": "示相轉也。",
    "X32n0623_003:0664b22": "我今為汝保任此事(至)如來以是方便誘進眾生。",
    "X32n0623_003:0664b23": "保任者。是擔當不失也。由此行徑。俱為己歷之途。",
    "X32n0623_003:0664b24": "今使汝等勤行于中。所有一切關要。我皆為汝擔",
    "X32n0623_003:0664c01": "當保任。必至得此聲聞辟支佛佛乘而後已。豈復",
    "X32n0623_003:0664c02": "有悞於汝等哉。但諸子當專志前行。勿生退墮可",
    "X32n0623_003:0664c03": "也。如此語意。何等苦切。何等緊要。此是第二作證",
    "X32n0623_003:0664c04": "轉也。",
    "X32n0623_003:0664c05": "復作是言汝等當知(至)便得無量安隱快樂。",
    "X32n0623_003:0664c06": "此合上汝等所可玩好希有難得一節。天台云。如",
    "X32n0623_003:0664c07": "此三乘。是諸佛方便引物儀式。故曰聖所稱歎。得",
    "X32n0623_003:0664c08": "無生智。曰自在。得無盡智。曰無繫。我生已盡。不受",
    "X32n0623_003:0664c09": "後有。名無所依。所作已辦。梵行已立。名無所求。此",
    "X32n0623_003:0664c10": "皆序權智之功。乘是三乘下。方序實智。以無漏二",
    "X32n0623_003:0664c11": "字。總下力無畏等。皆是無漏。非權乘之有漏智也。",
    "X32n0623_003:0664c12": "五根五力七覺支八正道四禪八定八解脫及正",
    "X32n0623_003:0664c13": "定等。總屬實智。故便得無量安隱快樂。此是第三",
    "X32n0623_003:0664c14": "勸修轉也。△四合適子所願。分三。一合羊車。",
    "X32n0623_003:0664c15": "舍利弗若有眾生(至)為求羊車出於火宅。",
    "X32n0623_003:0664c16": "此明諸子從化而證道果也。先明聲聞乘。直指云。",
    "X32n0623_003:0664c17": "若有眾生。是汎指六道而言。宿習有三乘種子。故",
    "X32n0623_003:0664c18": "曰內有智性。今從佛聞三乘聖教。即便信受。即聞",
    "X32n0623_003:0664c19": "慧也。殷勤精進者。指三十七品助道功夫。見思惑",
    "X32n0623_003:0664c20": "盡。方出三界。即思慧也。自求涅槃者。得人空慧。證",
    "X32n0623_003:0664c21": "有餘涅槃。即修慧也。從教生解。故名聲聞乘。聲聞",
    "X32n0623_003:0664c22": "力弱。只能自利。如諸子求羊車出火宅也。△二合",
    "X32n0623_003:0664c23": "鹿車。",
    "X32n0623_003:0664c24": "若有眾生從佛世尊(至)為求鹿車出於火宅。",
    "X32n0623_003:0665a01": "此明緣覺乘也。梵語辟支迦。此云緣覺。亦名獨覺。",
    "X32n0623_003:0665a02": "出無佛世。以宿習智種。自知生死是苦。自發斷苦",
    "X32n0623_003:0665a03": "之慧。今從佛聞十二因緣。則深增慧種。返覆推窮",
    "X32n0623_003:0665a04": "十二緣理。況此緣理。本自有之。非佛天所作。故曰",
    "X32n0623_003:0665a05": "自然慧。好樂獨居。直下照了緣理如幻。證偏寂境。",
    "X32n0623_003:0665a06": "故曰善寂。深知諸法因緣者。能于流轉還滅二門。",
    "X32n0623_003:0665a07": "觀因緣理。諸法。即十二緣法也。緣覺人從他聞法",
    "X32n0623_003:0665a08": "少。自推義多。取喻如鹿不依人也。又性兼通教。有",
    "X32n0623_003:0665a09": "回顧之慈。亦如鹿之回顧群類也。△三合牛車。",
    "X32n0623_003:0665a10": "若有眾生從佛世尊(至)為求牛車出於火宅。",
    "X32n0623_003:0665a11": "此明別教菩薩乘也。直指云。約所破之惑。始從陰",
    "X32n0623_003:0665a12": "處界三。以至七大同轉。約能破之智。始從信位。及",
    "X32n0623_003:0665a13": "住行向地等妙二覺。一切皆欲了達。故云。求一切",
    "X32n0623_003:0665a14": "智。真俗并觀。曰佛智。權實雙融。曰自然。以本玅明",
    "X32n0623_003:0665a15": "應物。曰無師。如來知見十力等。即法身般若。屬實",
    "X32n0623_003:0665a16": "智。慜念安樂等。屬權智。由權實雙運。故曰大乘。名",
    "X32n0623_003:0665a17": "為摩訶薩者。以自他俱利故。此菩薩體用相稱。自",
    "X32n0623_003:0665a18": "在雄猛。有普載之德。故取喻牛車。若約時判。羊鹿",
    "X32n0623_003:0665a19": "二車。是序方等阿含前二十年事。牛車。是序般若",
    "X32n0623_003:0665a20": "會上後二十年事。若約機判。則前後互顯。△三合",
    "X32n0623_003:0665a21": "等賜大車。分二。一雙牒二喻。",
    "X32n0623_003:0665a22": "舍利弗如彼長者(至)等以大車而賜諸子。",
    "X32n0623_003:0665a23": "此明等賜無二心也。前喻中。有免難索車等賜歡",
    "X32n0623_003:0665a24": "喜四科。今合唯二者。以到無畏處。兼索車意。以等",
    "X32n0623_003:0665b01": "賜中。兼歡喜也。△二雙合二譬。分二。一合免難。",
    "X32n0623_003:0665b02": "如來亦復如是(至)怖畏險道得涅槃樂。",
    "X32n0623_003:0665b03": "此以如來亦復如是。應成等賜大車之義。天台云。",
    "X32n0623_003:0665b04": "如來以一乘妙法。為大車。則體具萬德。空有雙持。",
    "X32n0623_003:0665b05": "真俗並駕故耳。以佛教門者。即四諦十二因緣六",
    "X32n0623_003:0665b06": "度等法也。怖畏者。即三界火宅。險道者。即六趣升",
    "X32n0623_003:0665b07": "沉。極險惡道也。△二合等賜。",
    "X32n0623_003:0665b08": "如來爾時便作是念(至)皆以如來滅度而滅度之。",
    "X32n0623_003:0665b09": "此合其車高廣眾寶莊嚴。以至種種諸藏悉皆充",
    "X32n0623_003:0665b10": "溢一節。如來作念。正是法華。廣集諸王。付囑家業",
    "X32n0623_003:0665b11": "之時。無量智慧力無畏等者。即此諸法。便是如來",
    "X32n0623_003:0665b12": "大法寶藏等。與大乘者。即將上無量智慧等三德",
    "X32n0623_003:0665b13": "秘藏。付囑諸子也。不令有人獨滅度者。即三周普",
    "X32n0623_003:0665b14": "記。令一切人普皆成佛。如至此會。攝三乘歸一。收",
    "X32n0623_003:0665b15": "權小入實。則人無異人。法無異法。生佛不二。聖凡",
    "X32n0623_003:0665b16": "一致。是名以如來滅度。而滅度之也。",
    "X32n0623_003:0665b17": "是諸眾生脫三界者(至)能生淨妙第一之樂。",
    "X32n0623_003:0665b18": "此合我財物無極。并各乘大車非本所望一節。直",
    "X32n0623_003:0665b19": "指云。先舉三乘眾生依權智而出三界。如諸子於",
    "X32n0623_003:0665b20": "露地坐矣。悉與諸佛禪定等。即等心賜與之意。諸",
    "X32n0623_003:0665b21": "佛之禪。真俗一體。屬般若德。諸佛之定。空有一如。",
    "X32n0623_003:0665b22": "屬法身德。諸佛之解脫。權實並運。屬解脫德。三德",
    "X32n0623_003:0665b23": "體具。四智圓明。是為佛娛樂之具。悉皆與三乘諸",
    "X32n0623_003:0665b24": "子。名付家業。如上所付之法。皆是一相一種。斷非",
    "X32n0623_003:0665c01": "權小可得。而持一相一種者。心佛眾生。三無差別。",
    "X32n0623_003:0665c02": "成一真法界。故曰一相。十方諦求。更無餘乘。故曰",
    "X32n0623_003:0665c03": "一種。然此諸法。皆為眾聖。共相守護者。直至常樂",
    "X32n0623_003:0665c04": "我淨薩婆若海。故曰能生淨妙第一之樂。△四合",
    "X32n0623_003:0665c05": "無虗妄。",
    "X32n0623_003:0665c06": "舍利弗如彼長者(至)然後但以大乘而度脫之。",
    "X32n0623_003:0665c07": "此明權實無虗妄也。牒喻可知。如來無虗妄者。是",
    "X32n0623_003:0665c08": "總結權實不虗也。初說三乘權。引眾生出於三界。",
    "X32n0623_003:0665c09": "是如來施權不虗。後以大乘。而度脫之。普令三根",
    "X32n0623_003:0665c10": "同成正覺。是與實不虗也。",
    "X32n0623_003:0665c11": "何以故如來有無量智慧(至)於一佛乘分別說三。",
    "X32n0623_003:0665c12": "何以故。乃徵釋無虗妄之故。謂何故如來必欲先",
    "X32n0623_003:0665c13": "權後實耶。以如來智慧禪定諸法寶藏。本無窮極。",
    "X32n0623_003:0665c14": "而先說權教者。由機小不能領受。今皆盡與大乘",
    "X32n0623_003:0665c15": "之法。雖如來盡與。而眾生不能盡受故。只得於一",
    "X32n0623_003:0665c16": "佛乘。說二說三也。身子前問。願為四眾。說其因緣。",
    "X32n0623_003:0665c17": "故今曰以是因緣也。汝前謂千二百人。聞所未聞",
    "X32n0623_003:0665c18": "皆墮疑惑。汝等今日。當知皆是諸佛方便之力。其",
    "X32n0623_003:0665c19": "實元一佛乘。但分別而說三也。如來如此委曲垂",
    "X32n0623_003:0665c20": "慈。則疑者之心。應氷判矣。長行譬喻已竟。△二偈",
    "X32n0623_003:0665c21": "頌。分二。初一百偈頌前。又分二。一頌開譬。又二。一",
    "X32n0623_003:0665c22": "頌總譬。分四。一頌大長者。",
    "X32n0623_003:0665c23": "佛欲重宣此義而說偈言。",
    "X32n0623_003:0665c24": "譬如長者。",
    "X32n0623_003:0666a01": "此頌明能救之人。為一宅主也。天台云。頌上位號。",
    "X32n0623_003:0666a02": "亦兼名行。德業為國邑聚落所崇。乃年德俱高之",
    "X32n0623_003:0666a03": "長者。喻舍那如來為三土之大教法王也。△二頌",
    "X32n0623_003:0666a04": "廣舍宅。",
    "X32n0623_003:0666a05": "有一大宅其宅久故(至)周障屈曲雜穢充徧。",
    "X32n0623_003:0666a06": "大宅。喻三界之總相。久故者。由眾生從曠大劫。迷",
    "X32n0623_003:0666a07": "真逐妄。幻成此三界妄境也。頓弊者。喻壞劫將至。",
    "X32n0623_003:0666a08": "總標三界不牢固之相也。堂舍下。至雜穢充徧。總",
    "X32n0623_003:0666a09": "明三界火宅成住壞空之四相也。色界為堂。欲界",
    "X32n0623_003:0666a10": "為舍。不免墮落。故曰高危。柱根。乃業識命根也。以",
    "X32n0623_003:0666a11": "業運識。曰摧朽。梁棟傾危者。即善福減損也。基陛。",
    "X32n0623_003:0666a12": "乃運生運業之無明。隤毀者。即久故深沉也。墻壁",
    "X32n0623_003:0666a13": "圮坼。即四大減損也。泥塗。乃四大中雜染之心。陁",
    "X32n0623_003:0666a14": "落者。即雜染紛縈也。覆苫。乃以障四面之風雨。喻",
    "X32n0623_003:0666a15": "我人四相念念生滅。故曰亂墜。一切散善戒法。乃",
    "X32n0623_003:0666a16": "三界覆護之椽梠。差脫者。即廢忘不修也。周障。是",
    "X32n0623_003:0666a17": "六識周迴障隔也。屈曲。是六根屈折不合也。由識",
    "X32n0623_003:0666a18": "依根。而取諸塵。故曰雜穢充徧。良以三界雖廣。乃",
    "X32n0623_003:0666a19": "一切眾生妄惑所成。所謂迷妄有虗空。依空立世",
    "X32n0623_003:0666a20": "界。則所譬皆不離眾生虗妄成就也。若以之喻人",
    "X32n0623_003:0666a21": "一。體雖甚相當。不若喻明三界之相為切。此世界",
    "X32n0623_003:0666a22": "相續也。圮(音痞)。坼(音冊)。阤(音矢)。苫(閃平聲)。椽(音傳)",
    "X32n0623_003:0666a23": "梠(音呂)。差(音雌)。△三頌五百人。",
    "X32n0623_003:0666a24": "有五百人止住其中。",
    "X32n0623_003:0666b01": "三界分二十五處。以所依之處不同。則能依之類。",
    "X32n0623_003:0666b02": "亦種種矣。總皆為五道眾生。則三十子亦攝于其",
    "X32n0623_003:0666b03": "間。此眾生相續也。△四頌大火起。分四。一明地上",
    "X32n0623_003:0666b04": "火譬欲界。又四。一明所燒之類譬十使。又二。一正",
    "X32n0623_003:0666b05": "明所燒。又曲分二。初明禽獸被燒譬五鈍使。",
    "X32n0623_003:0666b06": "且三界眾生。形由業感。業由妄生。于中善惡升降。",
    "X32n0623_003:0666b07": "橫竪大小。雖報受不同。有種種千萬。其展轉輪迴",
    "X32n0623_003:0666b08": "皆由無明三毒并五濁十使之所運。則成業果相",
    "X32n0623_003:0666b09": "續矣。如來今欲詳陳三界所有一切弊惡之相。使",
    "X32n0623_003:0666b10": "人知此皆是眾生迷惑所成。若一念頓發妙智。翻",
    "X32n0623_003:0666b11": "染成淨。始信其清淨本然中。由諸眾生不守自性。",
    "X32n0623_003:0666b12": "則忽生山河大地及諸眾生之有為相也。故自此",
    "X32n0623_003:0666b13": "下。詳明三界中極苦眾生。受三途苦報。有如此情",
    "X32n0623_003:0666b14": "狀。先出畜生報。為貪嗔痴慢疑五鈍使。所招感也。",
    "X32n0623_003:0666b15": "此下多依天台釋。但以圓圈代之。科分為二。一",
    "X32n0623_003:0666b16": "別開五鈍。分五。一慢使。",
    "X32n0623_003:0666b17": "鴟梟鵰鷲烏鵲鳩鴿。",
    "X32n0623_003:0666b18": "○慢者。自舉輕他。如鳥之陵高視下也。故以八鳥",
    "X32n0623_003:0666b19": "譬之。陵他為慢。自貴為憍。依文殊問經。有八慢。壯",
    "X32n0623_003:0666b20": "盛憍如鴟。性憍如梟。富憍如鵰。自在憍如鷲。壽命",
    "X32n0623_003:0666b21": "憍如烏。聰明憍如鵲。行善憍如鳩。色憍如鴿。是八",
    "X32n0623_003:0666b22": "者。皆慢之所使也。鴟(音笞)。梟(音驕)。鵰(音貂)。鷲(音袖)",
    "X32n0623_003:0666b23": "鴿(音閤)。△二嗔使。",
    "X32n0623_003:0666b24": "蚖蛇蝮蠍蜈蚣蚰蜒。",
    "X32n0623_003:0666c01": "○嗔者。不忍諸惡也。有三種。一非理嗔。不問可否。",
    "X32n0623_003:0666c02": "歘然而起也。二順理嗔。謂人實惱我而起也。三爭",
    "X32n0623_003:0666c03": "論嗔。謂以己為是。以他為非也。蚖蛇最大而毒。不",
    "X32n0623_003:0666c04": "觸而螫。如非理嗔。蝮者復也。觸之則復。怒時毒在",
    "X32n0623_003:0666c05": "於頭。又云蝮蛇。鼻反。其上有針。此唯胎生。生時輙",
    "X32n0623_003:0666c06": "坼其母蝮。觸之其毒不可當。喻執理嗔。蜈蚣。一名",
    "X32n0623_003:0666c07": "蝍蛆。見大蛇。緣而食惱。莊子中。有蝍蛆甘帶者。是",
    "X32n0623_003:0666c08": "也。蚰蜒即蜈蚣類。頸赤者為蜈蚣。頸不赤者名蚰",
    "X32n0623_003:0666c09": "蜒。有百足。亦名馬蚿。亦名商距。莊子謂商距馳河",
    "X32n0623_003:0666c10": "者。是也。喻戲論嗔。且世之懷嗔毒人者。雖異其形",
    "X32n0623_003:0666c11": "不異其嗔。聞此當須知悔。蚖(音元)。蝮(音福)。蠍(音歇)",
    "X32n0623_003:0666c12": "蜈(音吳)。蚣(音公)。蚰(音尤)。蜒(音延)。△三痴使。",
    "X32n0623_003:0666c13": "守宮百足鼬貍鼷鼠(至)蜣蜋諸蟲而集其上。",
    "X32n0623_003:0666c14": "○痴者。於境不了。即無明也。有二種。一獨頭。二相",
    "X32n0623_003:0666c15": "應。守宮者。即蜥蜴也。亦名蝘蜓。以朱飼之。其體盡",
    "X32n0623_003:0666c16": "赤。擣之萬杵。以點女身。終身不滅。與人交則隱矣。",
    "X32n0623_003:0666c17": "俗謂蠍虎。善緣籬壁。此譬獨頭無明也。鼬。即野鼠。",
    "X32n0623_003:0666c18": "赤黃色。善食群鼠。貍。善卜者也。行則止。而擬度之。",
    "X32n0623_003:0666c19": "鼷鼠。最小之鼠。一名甘口鼠。傷人不知痛。此譬相",
    "X32n0623_003:0666c20": "應無明也。諸惡蟲者。從痴根本。備起諸結使也。交",
    "X32n0623_003:0666c21": "橫句。明諸使相緣。或緣三界。如交橫起之速疾。如",
    "X32n0623_003:0666c22": "馳走屎尿句。明痴心所著之境。皆不淨也。蜣蜋亦",
    "X32n0623_003:0666c23": "名蛣蜣。衝波。傳曰蜣蜋。無鼻而聞香。經營穢場之",
    "X32n0623_003:0666c24": "下。故曰。蜣蜋之智。在於轉丸也。世人著諸欲境。痴",
    "X32n0623_003:0667a01": "心延綿。不少異也。鼬(音右)。貍(音離)。鼷(音奚)。蜣(音腔)",
    "X32n0623_003:0667a02": "蜋(音良)。△四貪使。",
    "X32n0623_003:0667a03": "狐狼野干咀嚼踐蹋(至)饑羸慞惶處處求食。",
    "X32n0623_003:0667a04": "○貪者。迷戀不捨也。有二種。一有力。二無力。狐乃",
    "X32n0623_003:0667a05": "妖媚之獸。禮北斗而致靈。善于變化者。狼大如狗。",
    "X32n0623_003:0667a06": "野干即狗類。夜鳴而為恠。此為獸中著妖著魅者。",
    "X32n0623_003:0667a07": "麤嚼曰咀。細嚼曰嚼。嚌者啖其肉。囓者齒其骨。此",
    "X32n0623_003:0667a08": "譬有力貪。以威勢競取。如狐狼等。無力貪。但能從",
    "X32n0623_003:0667a09": "他乞索麤弊。如野干等。況貪心取境。有用不用。有",
    "X32n0623_003:0667a10": "用而取。如咀嚼。無用而取。如踐蹋。又貪心取境。或",
    "X32n0623_003:0667a11": "取一物。或取多物。如嚌齧也。骨肉狼藉者。積聚五",
    "X32n0623_003:0667a12": "塵。不知止也。群狗摶撮者。譬以有力奪無力者之",
    "X32n0623_003:0667a13": "狀。兩足翻尋曰摶。收聚一處曰撮。狐狼所食之餘。",
    "X32n0623_003:0667a14": "狗來摶撮也。曰群狗。曰競來。形容無力妄奪者。可",
    "X32n0623_003:0667a15": "發一咲。貪不知足。如饑。求不能得。如羸。慞惶者。種",
    "X32n0623_003:0667a16": "種營覔也。處處求食者。馳逐五塵之境也。又慞惶",
    "X32n0623_003:0667a17": "者。恐懼不安。多貪之人。雖富而貧。故曰慞惶處處",
    "X32n0623_003:0667a18": "求也。干(音岸)。咀(雎上聲)。嚼(墻入聲)。蹋(音踏)。嚌(音齊)",
    "X32n0623_003:0667a19": "齧(音孽)。摶(音團)。撮(鑽入聲)。羸(音雷)。慞(音張)。惶(音黃)。△五",
    "X32n0623_003:0667a20": "疑使。",
    "X32n0623_003:0667a21": "闘諍摣掣啀喍嘷吠。",
    "X32n0623_003:0667a22": "○疑者。猶豫二邊也。向前相奪曰摣。往後相扯曰",
    "X32n0623_003:0667a23": "掣。乃鬪諍之狀。[銜-金+缶]物死爭。曰啀喍。失物潑呌。曰嘷",
    "X32n0623_003:0667a24": "吠。此爭鬪之聲。喻世人持疑不決。發言爭論彼我",
    "X32n0623_003:0667b01": "是非之相。有如此者。別開五鈍已竟。摣(音楂)。掣",
    "X32n0623_003:0667b02": "(音徹)。啀(音崖)。喍(音柴)。嘷(音豪)。△二總結變狀。",
    "X32n0623_003:0667b03": "其舍恐怖變狀如是。",
    "X32n0623_003:0667b04": "此總結上五使也。其舍喻三界。言三界人心。具此",
    "X32n0623_003:0667b05": "貪嗔痴慢疑。可恐可怖。其變態真如上鳥獸蟲蛇。",
    "X32n0623_003:0667b06": "莫能測度也。△二明鬼神被燒譬五利使。分二。一",
    "X32n0623_003:0667b07": "總明利使。",
    "X32n0623_003:0667b08": "處處皆有魑魅魍魎。",
    "X32n0623_003:0667b09": "此以三界中鬼趣。譬眾生具足五利之心。形狀如",
    "X32n0623_003:0667b10": "此。前貪嗔痴慢疑。尚只使得凡夫。故曰鈍。惟此身",
    "X32n0623_003:0667b11": "邊邪見戒。這五樁無論凡夫逃脫他不得。即四諦",
    "X32n0623_003:0667b12": "五陰。觸著皆有。如我欲學佛學聖。他便在學佛學",
    "X32n0623_003:0667b13": "聖中。令人不知不覺。使你差錯了路頭。故曰處處。",
    "X32n0623_003:0667b14": "以其利于上五使也。魑魅者。物之精。山澤之恠也。",
    "X32n0623_003:0667b15": "西京賦云。山神虎形曰魑。宅神猪頭人形曰魅。魍",
    "X32n0623_003:0667b16": "魎者。木石變恠也。此四者。能隱能顯。若有若無。巧",
    "X32n0623_003:0667b17": "恠百種。變幻不一。故以此譬眾生身邊邪見戒之",
    "X32n0623_003:0667b18": "心也。△二別開五利。分五。一邪見。",
    "X32n0623_003:0667b19": "夜叉惡鬼食噉人肉(至)鬪諍之聲甚可怖畏。",
    "X32n0623_003:0667b20": "○此譬邪見。由計斷常。不信因果。故名邪見。夜叉",
    "X32n0623_003:0667b21": "此云捷疾鬼。譬邪見者。撥無因果也。人是善報。譬",
    "X32n0623_003:0667b22": "出世因果。邪見之人撥無善報。如食人肉也。毒蟲",
    "X32n0623_003:0667b23": "是惡報。譬世間因果。邪見之人撥無惡報。如噉毒",
    "X32n0623_003:0667b24": "蟲也。孚乳句。廣雅云。孚亦生也。乳者養也。卵屬以",
    "X32n0623_003:0667c01": "爪護所生曰孚。胎屬以身藏所產曰乳。凡世間之",
    "X32n0623_003:0667c02": "法。善惡各從其類。從同類因。生同類果。藏護者。因",
    "X32n0623_003:0667c03": "能有果名藏。必得不失名護。此言世間善惡。各有",
    "X32n0623_003:0667c04": "所藏所護也。夜叉爭食者。譬邪見人撥無善惡因",
    "X32n0623_003:0667c05": "果。是爭取食之也。食既飽者。乃邪見之心成就也。",
    "X32n0623_003:0667c06": "惡心轉熾者。增廣邪見之心也。鬪爭聲者。內心成",
    "X32n0623_003:0667c07": "就。外彰言教。宣無因果之法致令聞者墮落三途。",
    "X32n0623_003:0667c08": "故言甚可怖畏。△二戒取見。",
    "X32n0623_003:0667c09": "鳩槃茶鬼蹲踞土埵(至)往返遊行縱逸嬉戲。",
    "X32n0623_003:0667c10": "○此譬戒取。執邪為道。名非因計因。如外道持牛",
    "X32n0623_003:0667c11": "狗等戒也。鳩槃茶此云甕形。亦名可畏。即無常殺",
    "X32n0623_003:0667c12": "鬼。譬修有漏善。能勝諸蟲也。虗坐曰蹲。實坐曰踞。",
    "X32n0623_003:0667c13": "土捶。即壟斷也。譬外道修十善戒。能生六欲天高",
    "X32n0623_003:0667c14": "處。如土埵也。離地一二尺者。增修諸禪。得色界定。",
    "X32n0623_003:0667c15": "如上一尺。得無色定。如二尺也。得升上界為往。退",
    "X32n0623_003:0667c16": "墮下界為返。妄起戒取之見。如縱逸嬉戲。蹲(音存)",
    "X32n0623_003:0667c17": "踞(音據)。埵(音朵)。",
    "X32n0623_003:0667c18": "捉狗兩足撲令失聲以脚加頸怖狗自樂。",
    "X32n0623_003:0667c19": "○狗即苦果。足譬苦因也。邪戒本非是因。虗妄計",
    "X32n0623_003:0667c20": "之為因。堅持不捨。如捉狗兩足也。又謗世間無苦",
    "X32n0623_003:0667c21": "因果。是撲令失聲。返著邪戒為正修。以苦捨苦。如",
    "X32n0623_003:0667c22": "以脚加頸。將苦為樂。持說不定。如怖狗自樂也。[△@△]",
    "X32n0623_003:0667c23": "問。佛令人持十善戒法。為生天因。亦是方便。此何",
    "X32n0623_003:0667c24": "故作鳩槃茶譬答。因不同也。佛教正因。久令增進。",
    "X32n0623_003:0668a01": "必得正果。今外道所持邪戒。又謗世間無苦因果。",
    "X32n0623_003:0668a02": "由其因果差錯。故作此譬也。頸(音景)。△三身見。",
    "X32n0623_003:0668a03": "復有諸鬼其身長大(至)發大惡聲呌呼求食。",
    "X32n0623_003:0668a04": "○此譬身見。於陰入界中。妄計為身。名身見。竪入",
    "X32n0623_003:0668a05": "三世計我名長。橫徧五陰計我名大。計我自在。不",
    "X32n0623_003:0668a06": "修善法。即無慚愧。名躶形。以惡莊嚴故黑。無功德",
    "X32n0623_003:0668a07": "資故瘦。計我者。不出三界。故言常在其中。計我在",
    "X32n0623_003:0668a08": "心。發言宣說有我之相。故言發大惡聲。冀因此說。",
    "X32n0623_003:0668a09": "望得道果。故言呌呼求食也。躶(音裸)。瘦(音[口*敕])。△四",
    "X32n0623_003:0668a10": "見取。",
    "X32n0623_003:0668a11": "復有諸鬼其咽如針。",
    "X32n0623_003:0668a12": "○此譬見取。謂因此妄見。通至非想。名見取。非想",
    "X32n0623_003:0668a13": "無常。而計涅槃。如咽細命危而保其壽。故言其咽",
    "X32n0623_003:0668a14": "如針。△五邊見。",
    "X32n0623_003:0668a15": "復有諸鬼首如牛頭(至)饑渴所逼呌喚馳走。",
    "X32n0623_003:0668a16": "○此譬邊見。於身見上計我。復計斷常。執常非斷。",
    "X32n0623_003:0668a17": "執斷非常。隨執一邊。名邊見。斷常二邊。如牛頭二",
    "X32n0623_003:0668a18": "角。為身是我。為我是身。依我見起邊見。如頭兩角",
    "X32n0623_003:0668a19": "也。計斷常之過。能斷出世善根。如食人肉。能斷世",
    "X32n0623_003:0668a20": "善根。如復噉狗。或時計常。或復計斷。前後迴轉。如",
    "X32n0623_003:0668a21": "頭髮髼亂。計常即破斷。計斷即破常。如殘害兇險。",
    "X32n0623_003:0668a22": "無有智定飲食自資。如饑渴所逼。各陳一見。如呌",
    "X32n0623_003:0668a23": "喚馳走也。正明所燒已竟。髼(音蓬)。△二總結利",
    "X32n0623_003:0668a24": "鈍。",
    "X32n0623_003:0668b01": "夜叉餓鬼諸惡鳥獸(至)如是諸難恐畏無量。",
    "X32n0623_003:0668b02": "○初二句總結欲界煩惱之相。上句結利使。下句",
    "X32n0623_003:0668b03": "結鈍使。次二句通結利鈍。並是有漏之心。無道味",
    "X32n0623_003:0668b04": "充食曰饑。生死速疾曰急。四向者。見惑雖多。不出",
    "X32n0623_003:0668b05": "斷常有無四句也。窺窻牖者。窺小視也。明其邪觀",
    "X32n0623_003:0668b06": "空理。雖有觀察。非為正見。所以不得廣大真空之",
    "X32n0623_003:0668b07": "境。故如窺窻見空也。後二句收廣總結。由眾生不",
    "X32n0623_003:0668b08": "修正法。邪解成非。故至墮苦。所以恐畏無量也。明",
    "X32n0623_003:0668b09": "所燒之類。譬十使已竟。窺(音奎)。牖(音有)。△二明火",
    "X32n0623_003:0668b10": "起之由。譬五濁。",
    "X32n0623_003:0668b11": "是朽故宅屬於一人其人近出未久之間。",
    "X32n0623_003:0668b12": "○三界是佛應化之處。往來八千返。豈非久故耶。",
    "X32n0623_003:0668b13": "大窾云。此譬如來在世教化眾生。令伏煩惱。由應",
    "X32n0623_003:0668b14": "化他方。暫時不在。致令眾生煩惱火起。問。上纔言",
    "X32n0623_003:0668b15": "屬。此便言出。既屬則不出。既出則不屬也。此義何",
    "X32n0623_003:0668b16": "如。答。上不言屬。則於己無干。何有救濟之情。下不",
    "X32n0623_003:0668b17": "言出。則并己被焚。何有救濟之功。則屬與出。皆有",
    "X32n0623_003:0668b18": "關係也。△三明火起之勢。譬濁相。",
    "X32n0623_003:0668b19": "於後宅舍忽然火起(至)摧折墮落墻壁崩到。",
    "X32n0623_003:0668b20": "此去正明三界壞劫之相。又前敘畜鬼。二道境界。",
    "X32n0623_003:0668b21": "已如是矣。此似明地獄境界。況地獄諸苦。唯火為",
    "X32n0623_003:0668b22": "重。又獄乃囚繫之所。況三界九地眾生。無時解脫。",
    "X32n0623_003:0668b23": "豈不成囹圄之場。故知凡有繫處。獄義在也。天台",
    "X32n0623_003:0668b24": "云。三界為宅。五陰為舍。四面是處所。即身受心法",
    "X32n0623_003:0668c01": "也。於四法中。起四倒見。則五濁八苦俱作。故云一",
    "X32n0623_003:0668c02": "時。相續漸增。故云俱熾。後宅舍者。應即壞劫時至。",
    "X32n0623_003:0668c03": "由眾生無明濃厚。五濁渾深。則四大四相。我人熾",
    "X32n0623_003:0668c04": "盛。則將三界有為福善。并皆毀盡。便是棟梁等震",
    "X32n0623_003:0668c05": "裂之相也。爆(音報)。△四明被燒之相。譬眾苦。",
    "X32n0623_003:0668c06": "諸鬼神等揚聲大呌(至)周慞惶怖不能自出。",
    "X32n0623_003:0668c07": "○壞劫既至。眾生福盡。而起種種惡業。與諸邪見。",
    "X32n0623_003:0668c08": "是皆為業火之所逼也。上以鬼神。譬利使。今言揚",
    "X32n0623_003:0668c09": "聲大呌者。如計常者。謂法定常。以有還無。無即是",
    "X32n0623_003:0668c10": "所計之常也。計斷者。謂法定斷。唯此一死。更無復",
    "X32n0623_003:0668c11": "續。各執一見。皆成決定宣說。故云揚聲大呌。鵰鷲。",
    "X32n0623_003:0668c12": "譬鈍使。鳩槃茶。乃利使中戒取。本不計斷。今見無",
    "X32n0623_003:0668c13": "常。但生疑怖。而利鈍諸使。并著不知出離之方。故",
    "X32n0623_003:0668c14": "云惶怖不能出也。明地上火起。譬欲界竟。△二明",
    "X32n0623_003:0668c15": "穴中火。譬色界。",
    "X32n0623_003:0668c16": "惡獸毒蟲藏竄孔穴毗舍闍鬼亦住其中。",
    "X32n0623_003:0668c17": "○四禪之定。如孔穴不深。雖出於欲界。不及門外",
    "X32n0623_003:0668c18": "虗豁。猶得免於欲界之麤惡猛燄。利使眾生。亦得",
    "X32n0623_003:0668c19": "禪定。故曰毗舍住中也。毗舍。即噉精氣鬼。初二句",
    "X32n0623_003:0668c20": "鈍使。次二句利使。以十使麤細。分高下也。竄",
    "X32n0623_003:0668c21": "(音爨)。",
    "X32n0623_003:0668c22": "薄福德故為火所逼。",
    "X32n0623_003:0668c23": "此方出其被燒之由。然所以被燒者。由薄福德故。",
    "X32n0623_003:0668c24": "惡業增熾也。天台云。孔穴中。雖無猛燄。猶有熱惱。",
    "X32n0623_003:0669a01": "如四禪中人。亦為喜樂等愛細相煎逼也。",
    "X32n0623_003:0669a02": "共相殘害飲血噉肉(至)臭烟熢[火*孛]四面充塞。",
    "X32n0623_003:0669a03": "○利鈍眾生。得禪是同。所計各異。互相是非。是共",
    "X32n0623_003:0669a04": "相殘害也。既于禪定中起諸見。則不能生無漏定",
    "X32n0623_003:0669a05": "慧。躭著禪味。如飲血。著觀等五支。如噉肉。野干。譬",
    "X32n0623_003:0669a06": "欲界貪。於欲界修未來定。已斷此貪。故曰前死。禪",
    "X32n0623_003:0669a07": "定之貪。如大惡獸。能吞欲界諸貪。故曰競來食噉。",
    "X32n0623_003:0669a08": "欲界四倒八苦。如猛燄。色界四倒八苦。如臭烟。以",
    "X32n0623_003:0669a09": "輕重分上下也。又通身受心法。及以四大。故云四",
    "X32n0623_003:0669a10": "面充塞。[火*孛](音孛)。△三明空裡火。譬無色。",
    "X32n0623_003:0669a11": "蜈蚣蚰蜒毒蛇之類為火所燒爭走出穴。",
    "X32n0623_003:0669a12": "○前欲界中。以蜈蚣譬嗔。今無色界中。亦以蜈蚣",
    "X32n0623_003:0669a13": "譬嗔。色界中言毒蟲。即蜈蚣類。故知嗔通三界。毒",
    "X32n0623_003:0669a14": "蛇等。厭色界定。貪向無色。厭色麤境。觀無色法。亦",
    "X32n0623_003:0669a15": "業運遷流。是火燒出穴義。[△@△]問。上二界不行嗔。何",
    "X32n0623_003:0669a16": "得言無色亦有蜈蚣等也。答。但言二界不行。非謂",
    "X32n0623_003:0669a17": "二界絕無嗔也。今言爭走出穴。是猶為業火所逼。",
    "X32n0623_003:0669a18": "厭有趨空。正是斷嗔之相。",
    "X32n0623_003:0669a19": "鳩盤茶鬼隨取而食(至)饑渴熱惱周障悶走。",
    "X32n0623_003:0669a20": "○若得無色定。以滅下界緣。故云隨取而食。非想",
    "X32n0623_003:0669a21": "居於最頂。尚不免顛倒諸苦。如頭上火然。非想亦",
    "X32n0623_003:0669a22": "有八苦。心生異念。名生苦。念念不住。名老苦。行心",
    "X32n0623_003:0669a23": "擾擾妨定。名病苦。退定是死苦。求定不得。是求不",
    "X32n0623_003:0669a24": "得。求定不得。皆緣有障。是怨憎會。失定之時。名愛",
    "X32n0623_003:0669b01": "別離。四陰心。即五陰盛。無無漏飲食所資。故為饑",
    "X32n0623_003:0669b02": "渴所惱。猶是輪迴。故慞悶走。△四總結眾難非一。",
    "X32n0623_003:0669b03": "其宅如是甚可怖畏毒害火災眾難非一。",
    "X32n0623_003:0669b04": "此總結三界上下。從麤至細。俱不免為三毒諸惑",
    "X32n0623_003:0669b05": "之所逼迫。是皆眾生情思萬變。則所感之毒害火",
    "X32n0623_003:0669b06": "灾。非一種也。此中諸家。譬合新新特出。唯天台所",
    "X32n0623_003:0669b07": "釋。理事不背經。既以火宅喻三界。則鬼畜火難。皆",
    "X32n0623_003:0669b08": "宅中所有之事。若或以三途及事相。隨情釋者。只",
    "X32n0623_003:0669b09": "能盡五趣雜居人間之相似。不能盡釋三界也。故",
    "X32n0623_003:0669b10": "余從天台而參。以三相續。及三途之相。則可完火",
    "X32n0623_003:0669b11": "宅眾生所有之事。而亦見一三界情境。宛如畵矣。",
    "X32n0623_003:0669b12": "頌總譬已竟。△二頌別譬。分三。一頌長者見火。",
    "X32n0623_003:0669b13": "是時宅主在門外立(至)長者聞已驚入火宅。",
    "X32n0623_003:0669b14": "○宅主。是能見之人。門外立者。如來在法身地上。",
    "X32n0623_003:0669b15": "常懷大悲。欲救眾生。不處第一義空法座。故云立",
    "X32n0623_003:0669b16": "也。聞人言等。即十地菩薩。作梵王帝釋。而請轉法",
    "X32n0623_003:0669b17": "輪也。又文句引經云。十方諸佛。語釋迦佛云。汝有",
    "X32n0623_003:0669b18": "緣諸子。在三界中。善根將滅。汝往濟之。皆是聞有",
    "X32n0623_003:0669b19": "人言之義。因遊戲等句。乃是聞人所語之言也。三",
    "X32n0623_003:0669b20": "乘諸子。本未出三界。何言來入。曰。或在大通佛時。",
    "X32n0623_003:0669b21": "曾發大心。是將出。而尋即廢忘。則又入矣。如人出",
    "X32n0623_003:0669b22": "門。纔至門側而返。亦名出而復入。約理。自性本淨。",
    "X32n0623_003:0669b23": "非三界可拘。因無明不覺起諸戲論。便成生死。故",
    "X32n0623_003:0669b24": "云遊戲來入也。昔結緣淺。大善未著。名稚小。退大",
    "X32n0623_003:0669c01": "已後。流轉三界。無明所覆。名無知。躭三界有為善",
    "X32n0623_003:0669c02": "法及五欲樂。名歡喜樂著。長者聞而驚入者。應前",
    "X32n0623_003:0669c03": "四面火起。前曰見。此曰聞。乃全佛知見之義。驚入",
    "X32n0623_003:0669c04": "者。即智悲雙運也。△二頌捨几用車。分二。一捨几。",
    "X32n0623_003:0669c05": "方宜救濟令無燒害(至)此苦難處況復大火。",
    "X32n0623_003:0669c06": "方宜者。以大教擬宜。是權實並行也。告喻者。即是",
    "X32n0623_003:0669c07": "說眾患難。而教誡之也。長行中。但言火來逼身。苦",
    "X32n0623_003:0669c08": "痛切已。今頌中。廣陳火相。前四句。明如來擬宜欲",
    "X32n0623_003:0669c09": "救。惡鬼毒蟲。總出利鈍見思之惑。灾火蔓筵。是所",
    "X32n0623_003:0669c10": "燒之勢。蔓筵者。連綿不斷也。毒蛇蚖蝮下。廣明燒",
    "X32n0623_003:0669c11": "相。文中雜列利鈍。不復次第。皆是總陳三界苦因",
    "X32n0623_003:0669c12": "苦果。令人極生厭離。而求出三界也。蔓(音萬)。",
    "X32n0623_003:0669c13": "諸子無知雖聞父誨猶故樂著嬉戲不已。",
    "X32n0623_003:0669c14": "○頌上諸子不肯信受。妙樂云。不受即無知。亦是",
    "X32n0623_003:0669c15": "稚小。無知之文略耳。猶故樂著嬉戲不已者。即躭",
    "X32n0623_003:0669c16": "戀見思。而不求出要也。無有大乘心願。如來只得",
    "X32n0623_003:0669c17": "施小教也。△二頌用車。分三。一擬用三車。",
    "X32n0623_003:0669c18": "是時長者而作是念(至)即便思惟設諸方便。",
    "X32n0623_003:0669c19": "初四句。明擬宜之意。益愁惱者。眾生不受教化。則",
    "X32n0623_003:0669c20": "如來悲心轉甚。舍宅無樂者。明三界因果無一法",
    "X32n0623_003:0669c21": "可樂也。躭湎嬉戲者。出其用小教之由。良以眾生",
    "X32n0623_003:0669c22": "深著五欲。如犛牛愛尾。由見思深重。只得于一佛",
    "X32n0623_003:0669c23": "乘。分別說三。若不用小。則大小俱亡。必為火害。而",
    "X32n0623_003:0669c24": "身命皆失矣。躭(音單)。湎(音勉)。△二歎車希有。",
    "X32n0623_003:0670a01": "告諸子等我有種種(至)隨意所樂可以遊戲。",
    "X32n0623_003:0670a02": "妙寶者。即權中蘊實。乃方便中之妙寶也。在門外",
    "X32n0623_003:0670a03": "者。如示四諦。令知出世。即初示相也。汝等出來。即",
    "X32n0623_003:0670a04": "勸修也。吾為下。即作證也。既曰造作。則門外之車。",
    "X32n0623_003:0670a05": "明權矣。但如來以無數方便。隨眾生樂欲。因機與",
    "X32n0623_003:0670a06": "教。以見所說不謬。亦證成所賜之不虗也。△三適",
    "X32n0623_003:0670a07": "子所願。",
    "X32n0623_003:0670a08": "諸子聞說如此諸車(至)到於空地離諸苦難。",
    "X32n0623_003:0670a09": "此應長行諸子聞說心勇銳一節。奔競馳走。喻二",
    "X32n0623_003:0670a10": "乘見諦三十七品助道工夫。前已釋明。空地。指偏",
    "X32n0623_003:0670a11": "空。苦難。即五趣諸苦。△三頌等賜大車。分四。一頌",
    "X32n0623_003:0670a12": "免難歡喜。",
    "X32n0623_003:0670a13": "長者見子得出火宅住於四衢坐師子座。",
    "X32n0623_003:0670a14": "○向言在門外立者。以子未出故。今子既出。故得",
    "X32n0623_003:0670a15": "安坐。又大機未會。故云立。小機已周。故言安坐。則",
    "X32n0623_003:0670a16": "立是冥利。坐乃顯益也。四諦俱屬真常出世大道。",
    "X32n0623_003:0670a17": "曰四衢。貪著滅諦。不前進寶所。故曰住。[△@△]師子以",
    "X32n0623_003:0670a18": "表無畏。見子免難。可以施化。故言今我喜無畏。是",
    "X32n0623_003:0670a19": "不畏諸子墮苦也。",
    "X32n0623_003:0670a20": "而自慶言我今快樂(至)是故諸人我今快樂。",
    "X32n0623_003:0670a21": "○自慶者。慶其得所化之機也。佛于二萬億佛所。",
    "X32n0623_003:0670a22": "曾教大乘緣種。是生。中間常熏小果成熟。是育。經",
    "X32n0623_003:0670a23": "多劫教道。是長養甚難。由大種弱微。故云愚小。妄",
    "X32n0623_003:0670a24": "起五濁。故云無知。由因感果。故云入險宅。多諸二",
    "X32n0623_003:0670b01": "句述其所起見思之火。大火二句。述其被燒之勢。",
    "X32n0623_003:0670b02": "而此二句。正合著二惑之心。我已下。明歡喜之由。",
    "X32n0623_003:0670b03": "是故下。結歡喜之意。△二諸子索車。",
    "X32n0623_003:0670b04": "爾時諸子知父安坐(至)今正是時惟垂給與。",
    "X32n0623_003:0670b05": "此處見彼父子機投好光景也。父云隨汝所欲。子",
    "X32n0623_003:0670b06": "云惟垂給興。如是一許一索。多少切實。直指云。約",
    "X32n0623_003:0670b07": "理。諸子出界。已悟性體。故曰知父。了知性無來往。",
    "X32n0623_003:0670b08": "曰安坐。以人空智。向真空理。曰皆詣父所。不因索",
    "X32n0623_003:0670b09": "權。無以開實。此正是伊父子抑揚縱奪妙境。切不",
    "X32n0623_003:0670b10": "得作死句讀。△三等賜大車。",
    "X32n0623_003:0670b11": "長者大富庫藏眾多金銀琉璃硨磲碼碯。",
    "X32n0623_003:0670b12": "如來藏中。徧含一切。未發現者。故曰藏。已發現者。",
    "X32n0623_003:0670b13": "貯于庫中。如前謂取要言之。無量無邊未曾有法。",
    "X32n0623_003:0670b14": "即庫中所有微少之物。非如來藏中之廣有也。今",
    "X32n0623_003:0670b15": "總庫藏之所有。故言大富。下言金銀等。乃七支法",
    "X32n0623_003:0670b16": "財具足充滿也。屋盛稱庫。地盛稱藏。",
    "X32n0623_003:0670b17": "以眾寶物造諸大車(至)四面懸鈴金繩交絡。",
    "X32n0623_003:0670b18": "○因果之法。總名眾寶。約教。修得有造義。行多子",
    "X32n0623_003:0670b19": "多。故車非一。所以造諸車而復大也。又須示方知。",
    "X32n0623_003:0670b20": "起行修習名造。以性泯修。造還本有之理。即諸大",
    "X32n0623_003:0670b21": "車之義。餘皆如前釋。",
    "X32n0623_003:0670b22": "真珠羅網張施其上(至)眾彩雜飾周匝圍遶。",
    "X32n0623_003:0670b23": "○真珠等。出幰葢之相。喻慈門非一。猶如網孔。一",
    "X32n0623_003:0670b24": "一孔中。皆一真珠。如眾慈門。並稱於實。前文但云",
    "X32n0623_003:0670c01": "垂諸華瓔。秪是直令見者欣悅。今云處處垂下。乃",
    "X32n0623_003:0670c02": "明眾機徧悅也。眾彩雜飾。譬垂化之處設應不同。",
    "X32n0623_003:0670c03": "周匝圍遶。譬攝物之宜無所闕少也。",
    "X32n0623_003:0670c04": "柔輭繒纊以為茵褥(至)以是妙車等賜諸子。",
    "X32n0623_003:0670c05": "前文曰重敷。今加柔輭者。以喻諸禪自在也。又以",
    "X32n0623_003:0670c06": "細氎覆上。乃增勝妙禪。是以妙冠麤也。茵者。說文",
    "X32n0623_003:0670c07": "云。車中重席。喻具足事禪。異諸分小。故云蘚白淨",
    "X32n0623_003:0670c08": "潔。餘皆如前釋。繒(音曾)。纊(音曠)。茵(音因)。褥(音肉)。氎",
    "X32n0623_003:0670c09": "(音牒)。△四得車歡喜。",
    "X32n0623_003:0670c10": "諸子是時歡喜踴躍(至)嬉戲快樂自在無礙。",
    "X32n0623_003:0670c11": "○歡喜者。得非所望之大乘。故喜也。遊四方者。乘",
    "X32n0623_003:0670c12": "中道慧。橫遊四種四門。四種四諦。竪遊四十一位。",
    "X32n0623_003:0670c13": "究竟常樂我淨四德。隨處侍佛。隨處度生。故曰自",
    "X32n0623_003:0670c14": "在無礙也。頌開譬已竟。△二頌合譬。分二。一合總",
    "X32n0623_003:0670c15": "譬。",
    "X32n0623_003:0670c16": "告舍利弗我亦如是眾聖中尊世間之父。",
    "X32n0623_003:0670c17": "○上二句合位號。下二句合名行。兼合歎德義。如",
    "X32n0623_003:0670c18": "來是七種方便。賢聖中尊。九種世間之父。七方便",
    "X32n0623_003:0670c19": "者。于九界中。除四惡趣。開藏通別三教菩薩。共為",
    "X32n0623_003:0670c20": "七。以子義通于一切故。為九界之父。由結緣者不",
    "X32n0623_003:0670c21": "多故。方便只言七處也。",
    "X32n0623_003:0670c22": "一切眾生皆是吾子深著世樂無有慧心。",
    "X32n0623_003:0670c23": "以佛眼等觀一切眾生。皆有子義。由世樂深著。則",
    "X32n0623_003:0670c24": "慧心不發。所以不肖佛也。此合五道眾生兼三十",
    "X32n0623_003:0671a01": "子。又通論三乘五性。皆無其實。故曰無有慧心。",
    "X32n0623_003:0671a02": "三界無安猶如火宅。",
    "X32n0623_003:0671a03": "○合上其家廣大。試觀三界中。何事可樂。猶之火",
    "X32n0623_003:0671a04": "宅。不可躭戀也。",
    "X32n0623_003:0671a05": "眾苦充滿甚可怖畏(至)如是等火熾然不息。",
    "X32n0623_003:0671a06": "○初二句。總標諸苦。次二句。釋成三苦八苦。即大",
    "X32n0623_003:0671a07": "火起之相。末二句結成。熾然者。念念增盛也。不息",
    "X32n0623_003:0671a08": "者。念念生長也。△二頌合別譬。分四。一頌合長者",
    "X32n0623_003:0671a09": "見火。",
    "X32n0623_003:0671a10": "如來已離三界火宅寂然閑居安處林野。",
    "X32n0623_003:0671a11": "合上如來安隱得出。寂則無著。苦因除也。安處無",
    "X32n0623_003:0671a12": "生。苦果忘也。此所以得五住盡矣。正由寂然無事。",
    "X32n0623_003:0671a13": "方見五濁諸子為火所逼。起救濟之心。安處林野",
    "X32n0623_003:0671a14": "者。乃居他受用土。與慈運悲之處。",
    "X32n0623_003:0671a15": "今此三界皆是我有(至)而今此處多諸患難。",
    "X32n0623_003:0671a16": "此合上見火譬。上四句。明是處是人。皆係屬我矣。",
    "X32n0623_003:0671a17": "既為我有。得不設方便而救濟耶。下二句如前。文",
    "X32n0623_003:0671a18": "云。見諸眾生。為生老病死之所燒煑。",
    "X32n0623_003:0671a19": "惟我一人能為救護。",
    "X32n0623_003:0671a20": "合上佛見此已便作是念。我為眾生之父。應拔其",
    "X32n0623_003:0671a21": "苦難一節。△二頌合捨几用車。又二。一合捨几。",
    "X32n0623_003:0671a22": "雖復教詔而不信受於諸欲染貪著深故。",
    "X32n0623_003:0671a23": "合上未免生老死等。教詔不信。是法大機小。貪著",
    "X32n0623_003:0671a24": "深者。是情戀諸欲也。由戀諸欲。所以不信教詔。△",
    "X32n0623_003:0671b01": "二合用車。",
    "X32n0623_003:0671b02": "以是方便為說三乘(至)開示演說出世間道。",
    "X32n0623_003:0671b03": "以是方便一句。正擬用車之方便也。合上但以智",
    "X32n0623_003:0671b04": "慧捨方便。眾生不能得度。示出世道者。即三乘權",
    "X32n0623_003:0671b05": "小有餘涅槃也。",
    "X32n0623_003:0671b06": "是諸子等若心決定(至)有得緣覺不退菩薩。",
    "X32n0623_003:0671b07": "○若心決定者。從苦法忍已上。是真決定。此一句。",
    "X32n0623_003:0671b08": "總頌三乘馳走之位。具足下四句。各頌三乘爭出",
    "X32n0623_003:0671b09": "之位。三明者。輔行引婆沙論云。宿命知過去苦。生",
    "X32n0623_003:0671b10": "大厭離。天眼知未來苦。生大厭離。漏盡能作正觀。",
    "X32n0623_003:0671b11": "斷諸煩惱。此三名明。神境通。但工巧而已。天耳通。",
    "X32n0623_003:0671b12": "但聞聲而已。他心通。但緣他別想而已。故不名明。",
    "X32n0623_003:0671b13": "不退義通。亦兼三藏菩薩也。此三乘人。有聞演說",
    "X32n0623_003:0671b14": "四諦因緣者。即具足三明六通。成聲聞緣覺之出",
    "X32n0623_003:0671b15": "世間道。有聞演說六度者。即得不退菩薩之出世",
    "X32n0623_003:0671b16": "道也。△三頌合等賜大車。分二。一正明等賜。",
    "X32n0623_003:0671b17": "汝舍利弗我為眾生(至)一切皆當成得佛道。",
    "X32n0623_003:0671b18": "說一佛乘。合上悉與諸佛禪定解脫等。汝等下。合",
    "X32n0623_003:0671b19": "上是諸眾生脫三界者一節。是語者。即說一佛乘",
    "X32n0623_003:0671b20": "之語。一切皆當成佛者。由決定信也。又見如來語",
    "X32n0623_003:0671b21": "無虗妄。",
    "X32n0623_003:0671b22": "是乘微妙清淨第一(至)所應稱讚供養禮拜。",
    "X32n0623_003:0671b23": "此合上皆是一相一種聖所稱歎。直指云。真俗融。",
    "X32n0623_003:0671b24": "權實會。故曰微妙。超能所。泯聖凡。故曰清淨。世出",
    "X32n0623_003:0671c01": "世間無有過者。曰第一。十方諦求。更無餘乘。曰無",
    "X32n0623_003:0671c02": "有上。如妙蓮華。故佛所悅可。[△@△]言此一乘。於三界",
    "X32n0623_003:0671c03": "中。為第一者。過去現在已成之諸佛。由乘此而出",
    "X32n0623_003:0671c04": "三界。是為佛所悅可也。一切眾生。皆未成之諸佛。",
    "X32n0623_003:0671c05": "亦將乘此而出三界。則宜乎所應稱讚供養也。是",
    "X32n0623_003:0671c06": "則三世十方一切諸佛。唯乘此故。而得出離。豈不",
    "X32n0623_003:0671c07": "曰無有上耶。",
    "X32n0623_003:0671c08": "無量億千諸力解脫禪定智慧及佛餘法。",
    "X32n0623_003:0671c09": "合上我有無量無邊智慧等。此釋成所以有一乘",
    "X32n0623_003:0671c10": "之由。皆由如來具足諸力解脫禪定等。故能普為",
    "X32n0623_003:0671c11": "一切眾生。說一佛乘。△二合得車歡喜。",
    "X32n0623_003:0671c12": "得如是乘令諸子等(至)乘此寶乘直至道場。",
    "X32n0623_003:0671c13": "○日夜者。初得佛知見中道智。如日。由一分無明",
    "X32n0623_003:0671c14": "未盡。如夜。又自具中道智光。如日。以慈悲入生死",
    "X32n0623_003:0671c15": "濟物。如夜。劫數者。常行二法。從劫至劫。利己利人。",
    "X32n0623_003:0671c16": "于此界他方。故云遊戲。三乘之人。同入佛智。是謂",
    "X32n0623_003:0671c17": "乘此寶乘。直至者。中間更無屈曲回還。自發大心",
    "X32n0623_003:0671c18": "直至成佛。",
    "X32n0623_003:0671c19": "以是因緣十方諦求更無餘乘除佛方便。",
    "X32n0623_003:0671c20": "此方結勸信受。我唯說一乘。更無二三者。何也。以",
    "X32n0623_003:0671c21": "我本願。元為此一大事因緣。使一切人決定成佛。",
    "X32n0623_003:0671c22": "豈實有二三乘法。為眾生說耶。任汝向十方審諦",
    "X32n0623_003:0671c23": "誠求。唯一佛乘。更無餘法。唯除諸佛作方便說。容",
    "X32n0623_003:0671c24": "有之耳。△四頌合無虗妄。分二。一正合不虗。",
    "X32n0623_003:0672a01": "告舍利弗汝諸人等(至)我皆濟拔令出三界。",
    "X32n0623_003:0672a02": "至此始出成不虗之言。從前許三。而今普與一乘",
    "X32n0623_003:0672a03": "者。為其皆吾子也。既皆是子。則賜應平等。況汝輩",
    "X32n0623_003:0672a04": "累劫受苦。而我累劫救濟。必令脫諸苦。而至於樂。",
    "X32n0623_003:0672a05": "始完我為父者之職也。",
    "X32n0623_003:0672a06": "我雖先說汝等滅度(至)今所應作唯佛智慧。",
    "X32n0623_003:0672a07": "先說者。即佛于阿含。已許滅度也。謂我雖先說汝",
    "X32n0623_003:0672a08": "等已得滅度。但不過盡分段出三界而已。其實變",
    "X32n0623_003:0672a09": "易未忘。故非真滅。今所應作者。即悟入佛知見道。",
    "X32n0623_003:0672a10": "始融真俗。歸第一義。則一色一華。舉手低頭。皆為",
    "X32n0623_003:0672a11": "成佛正因。總皆融入佛智。而證一乘實相也。△二",
    "X32n0623_003:0672a12": "合釋不虗。",
    "X32n0623_003:0672a13": "若有菩薩於是眾中(至)所化眾生皆是菩薩。",
    "X32n0623_003:0672a14": "直指云。此應長行如彼長者初以三車誘引諸子。",
    "X32n0623_003:0672a15": "至於一佛乘分別說三一節。長行先敘羊鹿。後及",
    "X32n0623_003:0672a16": "牛車。今頌先牛車。以見小大互融權實不二也。自",
    "X32n0623_003:0672a17": "未度先度人。乃菩薩發心也。其發心之初。貴在直",
    "X32n0623_003:0672a18": "心。正念真如。真如之理。即是實相。達實相則權實",
    "X32n0623_003:0672a19": "可融。故曰皆是菩薩。[△@△]又若有菩薩者。即指發大",
    "X32n0623_003:0672a20": "心之人。於是眾中。即于此法華眾中。一心聽者。是",
    "X32n0623_003:0672a21": "無異緣也。實法者。即一乘妙法也。末四句。明此諸",
    "X32n0623_003:0672a22": "人從前雖因權得入。未是菩薩。迄今會。則權亦成",
    "X32n0623_003:0672a23": "實矣。故言皆是菩薩。",
    "X32n0623_003:0672a24": "若人小智深著愛欲(至)佛說苦諦真實無異。",
    "X32n0623_003:0672b01": "此下明有作四諦也。佛所說法。本無大小。由人機",
    "X32n0623_003:0672b02": "不同。故法亦有異。先明苦諦。以逼惱為義。總不出",
    "X32n0623_003:0672b03": "六道生死。諦者。審實不虗。聲聞人怖畏生死。不慕",
    "X32n0623_003:0672b04": "大乘。故曰小智。然所以無慕大之心者。由深著愛",
    "X32n0623_003:0672b05": "欲。著愛既深。苦曷以盡。故為之宣示苦諦也。心喜",
    "X32n0623_003:0672b06": "者。以機教相契也。既曰小智。非無智者。但於大乘。",
    "X32n0623_003:0672b07": "不生忻樂。今見投以苦諦。稱適所懷。故至心喜。得",
    "X32n0623_003:0672b08": "未曾有也。真實無異者。佛說苦。決定是苦。而不能",
    "X32n0623_003:0672b09": "令樂。",
    "X32n0623_003:0672b10": "若有眾生不知苦本(至)諸苦所因貪欲為本。",
    "X32n0623_003:0672b11": "前四句明集諦。以招感為義。則集是苦因。眾生集",
    "X32n0623_003:0672b12": "諸欲。而不能捨。豈識其為苦本。故如來以方便力。",
    "X32n0623_003:0672b13": "說諸苦因。皆以集諸欲。而致諸苦果也。方便說道",
    "X32n0623_003:0672b14": "之道字。非謂道諦。如云方便說與。此是世間因果",
    "X32n0623_003:0672b15": "也。",
    "X32n0623_003:0672b16": "若滅貪欲無所依止滅盡諸苦名第三諦。",
    "X32n0623_003:0672b17": "此明滅諦。以可證為義。眾生由諸苦所逼。不忘貪",
    "X32n0623_003:0672b18": "欲。則涅槃永失。若集盡苦滅。則滅諦之理。可證入",
    "X32n0623_003:0672b19": "矣。欲之一字。攝法甚寬。該三界所有一切諸欲。貪",
    "X32n0623_003:0672b20": "字。即攝嗔痴。為三毒。則貪欲二字。總六道輪迴之",
    "X32n0623_003:0672b21": "本。是生因也。滅字。即永息輪迴之義。是轉生死為",
    "X32n0623_003:0672b22": "涅槃也。若貪欲滅盡。則六道因亡。因亡而苦果永",
    "X32n0623_003:0672b23": "息。生死何依。苦盡而滅諦證矣。故曰滅盡等。",
    "X32n0623_003:0672b24": "為滅諦故修行於道。",
    "X32n0623_003:0672c01": "此明道諦。以可修為義。欲證滅諦。須修諸道品也。",
    "X32n0623_003:0672c02": "略則戒定慧。廣則三十七品。此為出世因果也。",
    "X32n0623_003:0672c03": "離諸苦縛名得解脫(至)我意不欲令至滅度。",
    "X32n0623_003:0672c04": "此出陳三乘非實之故。初二句重舉得脫也。集為",
    "X32n0623_003:0672c05": "能縛。苦為所縛。今但離苦集。名得解脫。其實非真",
    "X32n0623_003:0672c06": "也。次二句。徵云。是人於何法得解脫。而曰非真。下",
    "X32n0623_003:0672c07": "二句。謂但離虗妄也。況無明已是虗妄。而見思依",
    "X32n0623_003:0672c08": "無明起。則更為虗妄。今二乘見思惑斷。是但離虗",
    "X32n0623_003:0672c09": "妄。稱解脫也。此秪脫分段。而未脫變易。故不得一",
    "X32n0623_003:0672c10": "切解脫。一切解脫者。即無作無滅之四諦也。佛說",
    "X32n0623_003:0672c11": "未實滅度者。以未得無上道故。況如來出世。本欲",
    "X32n0623_003:0672c12": "令人至無上菩提。方稱本懷。原不欲令人至有餘",
    "X32n0623_003:0672c13": "涅槃。但斷見思而便謂已得滅度也。今欲普令三",
    "X32n0623_003:0672c14": "乘同歸實相。故唯說一佛乘。",
    "X32n0623_003:0672c15": "我為法王於法自在安隱眾生故現於世。",
    "X32n0623_003:0672c16": "此明佛欲使人必至究竟。然我本為三界大法之",
    "X32n0623_003:0672c17": "王。於權實諸智。皆得自在。所謂舉權則實在其中",
    "X32n0623_003:0672c18": "矣。今乘此無礙輪。示生三界。無非為欲安隱眾生。",
    "X32n0623_003:0672c19": "而出現於世。豈忍人不至究竟。而便謂滅度。此結",
    "X32n0623_003:0672c20": "前為一大事因緣出現之案。百行偈頌前長行已",
    "X32n0623_003:0672c21": "竟。△二六十五行勸信。分二。一標章。又二。一標可",
    "X32n0623_003:0672c22": "說不可說。",
    "X32n0623_003:0672c23": "汝舍利弗我此法印為欲利益世間故說。",
    "X32n0623_003:0672c24": "此正囑付身子。於法當鄭重也。法印者。即如來三",
    "X32n0623_003:0673a01": "昧海印。所謂森羅萬象一法所印也。況如來持此",
    "X32n0623_003:0673a02": "法印。印定九界眾生必至佛果。以利益世間故。特",
    "X32n0623_003:0673a03": "為開示演說。但非機不說。說之恐至起謗法因緣。",
    "X32n0623_003:0673a04": "此為如來鑑機妙用。汝當知也。△二標可通不可",
    "X32n0623_003:0673a05": "通。",
    "X32n0623_003:0673a06": "在所遊方勿妄宣傳。",
    "X32n0623_003:0673a07": "此方囑身子等。他後須觀機逗教。勿亂通也。或在",
    "X32n0623_003:0673a08": "此界天上人間五道類中。或他界乘通乘願。隨處",
    "X32n0623_003:0673a09": "行化。皆是所遊之方。勿妄宣者。非機勿說也。勿妄",
    "X32n0623_003:0673a10": "傳者。是機當授也。若非機為說。必至生謗墮苦。則",
    "X32n0623_003:0673a11": "失自拔苦之悲心也。是機不與。必悞玅嚴之樂。是",
    "X32n0623_003:0673a12": "失自與樂之慈門也。此是囑持法印者之當慎。△",
    "X32n0623_003:0673a13": "二釋義。分二。一釋可說不可說。",
    "X32n0623_003:0673a14": "若有聞者隨喜頂受當知是人阿惟越致。",
    "X32n0623_003:0673a15": "此下總標三種能信之人。即得大利益也。直指云。",
    "X32n0623_003:0673a16": "先出一類大乘之機。聞此生佛平等之法。一念隨",
    "X32n0623_003:0673a17": "喜者。即現生證不退果。以顯頓教頓機之利益也。",
    "X32n0623_003:0673a18": "須知此中更有況顯之意。言隨喜頂受。不過暫時",
    "X32n0623_003:0673a19": "聞經生信樂者。隨喜尚得阿惟越致。況一心誠求",
    "X32n0623_003:0673a20": "者。況專心修習者。其益可較。",
    "X32n0623_003:0673a21": "若有信受此經法者(至)恭敬供養亦聞是法。",
    "X32n0623_003:0673a22": "此明中乘之機。一念信受此生佛平等之理者。是",
    "X32n0623_003:0673a23": "久遠劫。曾種大乘之因也。見佛是緣因。供養是福",
    "X32n0623_003:0673a24": "因。聞法是慧因。遠因既深。一聞即信。此以顯昔緣",
    "X32n0623_003:0673b01": "之不昧也。",
    "X32n0623_003:0673b02": "若人有能信汝所說(至)及比丘僧并諸菩薩。",
    "X32n0623_003:0673b03": "此又明一種大心凡夫。從身子處。聞此生佛平等",
    "X32n0623_003:0673b04": "之理。能深信者。便得入四聖流矣。一見佛。二并汝",
    "X32n0623_003:0673b05": "者。即聲聞。三比丘僧。攝緣覺。四并諸菩薩。已上三",
    "X32n0623_003:0673b06": "段。見承法華之力。而開佛知見。深達實相。便見心",
    "X32n0623_003:0673b07": "佛眾生三無差別矣。則知信字。即根本智。以顯信",
    "X32n0623_003:0673b08": "為入道之本。信能開佛知見。故信真則悟入無難。",
    "X32n0623_003:0673b09": "斯法華經為深智說(至)隨順此經非己智分。",
    "X32n0623_003:0673b10": "此總結三乘淺深。以明法因機別也。深智。即實相",
    "X32n0623_003:0673b11": "根本智。如文殊等。淺識者。即五趣識情。如不覩不",
    "X32n0623_003:0673b12": "聞等。迷者不信。由識所使也。悟者深信。因智而契",
    "X32n0623_003:0673b13": "也。一切聲聞下四句。揀三乘人。偏空力弱。不及受",
    "X32n0623_003:0673b14": "大。汝舍利下四句。指當機。以信解而得親證。是初",
    "X32n0623_003:0673b15": "住位。末四句。指千二百人。因聞譬喻。乃依佛語。隨",
    "X32n0623_003:0673b16": "順法性。而得證入。終非己力所能入也。三乘聖眾",
    "X32n0623_003:0673b17": "尚於此經。信分深淺。況凡夫耶。可見如來智慧甚",
    "X32n0623_003:0673b18": "深難入。但以如來知見力故。知一切三乘五性之",
    "X32n0623_003:0673b19": "機。若深智聞而生信。即可說也。淺智不信。則不可",
    "X32n0623_003:0673b20": "說。△二釋可通不可通。又二。一用大悲門惡人莫",
    "X32n0623_003:0673b21": "說。",
    "X32n0623_003:0673b22": "又舍利弗憍慢懈怠(至)聞不能解亦勿為說。",
    "X32n0623_003:0673b23": "此詳明勿妄宣傳之誡。憍慢者非他。即是聞法未",
    "X32n0623_003:0673b24": "證之人。妄謂有所取證。故多憍[怡-台+居]慠慢也。懈怠者。",
    "X32n0623_003:0673c01": "亦即是不勤求無上乘人。此等既著我見。必無樂",
    "X32n0623_003:0673c02": "欲之心。若強為說之。是妄宣說。此為計我取證者。",
    "X32n0623_003:0673c03": "不可說也。次明凡夫人但知著欲為樂。況深著者。",
    "X32n0623_003:0673c04": "迷之猶甚。必不欲聞。縱聞無心領解。如此者說之",
    "X32n0623_003:0673c05": "何益。此為凡夫無智者。不可說也。且而妙法實相。",
    "X32n0623_003:0673c06": "為諸佛之所護念。豈容妄宣。故以此兩種不聞不",
    "X32n0623_003:0673c07": "信人。對前三種能聞能信者。罪福皎然。如上文。纔",
    "X32n0623_003:0673c08": "能隨喜頂受。便現生住不退地。續佛慧命。則知為",
    "X32n0623_003:0673c09": "親近諸佛者。必成佛子。暫時隨喜信受之人。其利",
    "X32n0623_003:0673c10": "益廣大如此。況久修實證者耶。今以此不信受者。",
    "X32n0623_003:0673c11": "必生毀謗。由謗故苦。故下出陳不信之罪。亦甚苦",
    "X32n0623_003:0673c12": "甚重也。要知玅法功力不可思議。致令信者之福。",
    "X32n0623_003:0673c13": "與不信者之罪。皆不可得而思議也。",
    "X32n0623_003:0673c14": "若人不信毀謗此經(至)汝當聽說此人罪報。",
    "X32n0623_003:0673c15": "此言毀謗經斷佛種。是大惡。不啻出佛身血也。不",
    "X32n0623_003:0673c16": "信者。即自斷善根。雖則如來廣大知見智慧神通",
    "X32n0623_003:0673c17": "種種三昧無量方便本自具足。由不信故。則皆失",
    "X32n0623_003:0673c18": "之。因失其樂。必致墮苦也。毀謗者。毀其無有將來",
    "X32n0623_003:0673c19": "成佛之因。謗其無有將來出世之果。因果雙亡。是",
    "X32n0623_003:0673c20": "斷滅義。一切世間者。此經為九界之根本也。既謗",
    "X32n0623_003:0673c21": "此經。即斷九界成佛之因。故曰斷一切世間佛種。",
    "X32n0623_003:0673c22": "顰蹙者。謂顰眉蹙額。不欲聞也。不信二字為總。毀",
    "X32n0623_003:0673c23": "謗。是不信之言。顰蹙。是不信之貌。疑惑。是不信之",
    "X32n0623_003:0673c24": "心。以三業俱犯故。感報不輕。顰(音貧)。蹙(音足)。",
    "X32n0623_003:0674a01": "若佛在世若滅度後(至)此人罪報汝今復聽。",
    "X32n0623_003:0674a02": "上明斷世佛種。罪已難逭。此又兼謗三寶。故共陳",
    "X32n0623_003:0674a03": "罪相。若佛在世一句。是謗佛兼謗佛所說之法。佛",
    "X32n0623_003:0674a04": "滅度後。乃單謗其所說經也。見有讀誦書持經者。",
    "X32n0623_003:0674a05": "或輕賤。或憎嫉。或懷恨。此皆謗持法華之弟子。故",
    "X32n0623_003:0674a06": "曰罪報復聽。向下總前謗佛謗法謗僧之罪。共出",
    "X32n0623_003:0674a07": "陳之始。不致文繁也。誹(音斐)。嫉(音疾)。",
    "X32n0623_003:0674a08": "其人命終入阿鼻獄(至)如是展轉至無數劫。",
    "X32n0623_003:0674a09": "然謗經不信之邪人。多是法中假名冐竊者。所謂",
    "X32n0623_003:0674a10": "師子身中蟲也。非世俗無知識者。能致謗法因緣",
    "X32n0623_003:0674a11": "也。此償報中。依直指。分為十段。一明謗經者。初生",
    "X32n0623_003:0674a12": "地獄報。由現生不信妙法謗佛法僧。皆是輕毀最",
    "X32n0623_003:0674a13": "上最尊之果。故死墮地獄。亦墜最下最苦之塗。由",
    "X32n0623_003:0674a14": "生謗時。迷己迷人。故感報劫數。展轉增長也。問。何",
    "X32n0623_003:0674a15": "故不陳地獄苦狀。答。以受罪不一。地獄不一。而況",
    "X32n0623_003:0674a16": "劫數長久。謗能盡說。",
    "X32n0623_003:0674a17": "從地獄出當墮畜生(至)斷佛種故受斯罪報。",
    "X32n0623_003:0674a18": "二明謗經者。轉入畜生報。照常論謗大乘經者。從",
    "X32n0623_003:0674a19": "地獄出。墮餓鬼中。此不標鬼趣。理應有之。或文略",
    "X32n0623_003:0674a20": "耳。又則鬼道受報。人無知者。如地獄苦報。亦不詳",
    "X32n0623_003:0674a21": "陳。況鬼但受苦。畜生兼償債。故今以人所共知見",
    "X32n0623_003:0674a22": "者為言。使人必當敬信大乘經典。勿毀謗也。然所",
    "X32n0623_003:0674a23": "以墮畜生者。由前生憍慢之時。披師子服。作野干",
    "X32n0623_003:0674a24": "鳴。故今作如此報也。正當誑妄說法之時。不知三",
    "X32n0623_003:0674b01": "德一心之正宗。故感形[乞*頁]瘦。權實不明。報之黧黮。",
    "X32n0623_003:0674b02": "將俚語外飾。故報以疥癩。假法虗妄。損正信故。感",
    "X32n0623_003:0674b03": "人觸嬈。恃法惡賤他賢。仍報之為人惡賤。過受利",
    "X32n0623_003:0674b04": "養。故報之饑渴。失人正慧。故報骨肉枯竭。生時自",
    "X32n0623_003:0674b05": "無實益。故受楚毒。死後移污於人。故被瓦石。此為",
    "X32n0623_003:0674b06": "謗經所招之畜生。報應一也。[乞*頁](音窟)。黧(音離)。黮",
    "X32n0623_003:0674b07": "(音坦)。嬈(音饒)。",
    "X32n0623_003:0674b08": "若作馲駝或生驢中(至)謗斯經故獲罪如是。",
    "X32n0623_003:0674b09": "三明負重畜生報。馲駝與驢。惟以負重為用。是謗",
    "X32n0623_003:0674b10": "法之人。還其憍慢自重之報。因中毀謗之言加人。",
    "X32n0623_003:0674b11": "果上杖捶之苦加己也。因中多諸邪解。誑惑于人。",
    "X32n0623_003:0674b12": "果上但念水艸。無別所知也。馲(音洛)。",
    "X32n0623_003:0674b13": "有作野干來入聚落(至)受諸苦痛或時致死。",
    "X32n0623_003:0674b14": "四明病苦畜生報。先世於聚落中。妄自稱尊。受人",
    "X32n0623_003:0674b15": "恭敬。故今還來於此。作野狐精。以昔不明法體。故",
    "X32n0623_003:0674b16": "感疥癩。昔時權實未融。故感一目。昔時皷弄妖惑。",
    "X32n0623_003:0674b17": "烏合群黨。無法利於人。故感童子無知者打擲之。",
    "X32n0623_003:0674b18": "昔時惑人。不知休止故感受痛苦。而致於死。",
    "X32n0623_003:0674b19": "於此死已更受蟒身(至)謗斯經故獲罪如是。",
    "X32n0623_003:0674b20": "五明嗔毒畜生報。因中見持經者。而懷結恨。故感",
    "X32n0623_003:0674b21": "蟒身。況妙法具五分法身。真理由謗。故感五百由",
    "X32n0623_003:0674b22": "旬之量。聞大法而顰蹙不喜。故感聾騃無足。腹行",
    "X32n0623_003:0674b23": "用酬多伎。咂食以償貪饕。因中假法終身受樂。果",
    "X32n0623_003:0674b24": "中受苦應無休息也。蟒(音莾)。騃(涯上聲)。",
    "X32n0623_003:0674c01": "若得為人諸根闇鈍(至)若有所得尋復忘失。",
    "X32n0623_003:0674c02": "六明轉生人道報。償理智無知。報有三種。一六根",
    "X32n0623_003:0674c03": "不具。二悞醫增疾。三橫罹他殃。因中法眼不明。故",
    "X32n0623_003:0674c04": "報以諸根暗鈍。三身不能別白。故報以矬陋。權實",
    "X32n0623_003:0674c05": "不明。報以兩手癵曲。正信不立。報以兩足躄折。無",
    "X32n0623_003:0674c06": "擇法眼。故盲。厭聞玅法。故聾。不信常住法身。故背",
    "X32n0623_003:0674c07": "傴。因中以妄語惑人。故感人不信。法說非法。故口",
    "X32n0623_003:0674c08": "臭。教惑愚人。故為魑魅所著。虗受恭敬。故貧賤。理",
    "X32n0623_003:0674c09": "行俱虧。故多病痟瘦。理智俱失。故無所依怙。憎嫌",
    "X32n0623_003:0674c10": "持經之人。故感人不在意。不以法為懷。故尋復忘",
    "X32n0623_003:0674c11": "失。總為不明大法。妄談般若。以謗法故。感報如是。",
    "X32n0623_003:0674c12": "矬(坐平聲)。陋(音漏)。癵(音連)。躄(音碧)。傴(於上聲)。痟",
    "X32n0623_003:0674c13": "(音宵)。",
    "X32n0623_003:0674c14": "若修醫道順方治病(至)設服良藥而復增劇。",
    "X32n0623_003:0674c15": "七明貪利謬說報。佛為三界醫王。能瘥五趣三乘",
    "X32n0623_003:0674c16": "生死等病。瘥病之藥。悉具此經。凡人一受師教。便",
    "X32n0623_003:0674c17": "得悟佛知見。則身心病盡。頓出輪迴。邪見眾生。不",
    "X32n0623_003:0674c18": "信佛大乘正法。為利養故。謬妄宣傳。自悞悞人。故",
    "X32n0623_003:0674c19": "報以為醫。但知順方治病。不得藥理。不識病原。而",
    "X32n0623_003:0674c20": "返增他疾。如眾生本求妙果。而貪利者。妄說空相。",
    "X32n0623_003:0674c21": "致令聞者錯亂脩習。喪法身。斷慧命。故報以醫人",
    "X32n0623_003:0674c22": "致死。己實未得。而返不受人教化。故自病無人救",
    "X32n0623_003:0674c23": "療。設有以正法開導。即生嗔惱。故服良藥。而增他",
    "X32n0623_003:0674c24": "疾也。",
    "X32n0623_003:0675a01": "若他反逆抄劫竊盜(至)生輙聾啞根不具。",
    "X32n0623_003:0675a02": "八明展轉訛傳報。前人為利妄說。後人遞相沿習。",
    "X32n0623_003:0675a03": "故感報橫殃。宜矣。以下總結。如上三種謗經墮苦",
    "X32n0623_003:0675a04": "之人。以因中謗佛故永不見。謗法故永不聞。因嫌",
    "X32n0623_003:0675a05": "恨眾僧。故常生難處。失三寶種。則狂亂。遠離正法。",
    "X32n0623_003:0675a06": "故長劫受苦。邪見眾生。因無慧目。甘心不聽。而起",
    "X32n0623_003:0675a07": "謗法因緣。故生時即便聾啞。輙(音懾)。",
    "X32n0623_003:0675a08": "常處地獄如遊園觀(至)謗斯經故獲罪如是。",
    "X32n0623_003:0675a09": "九明復處地獄報。以償背法自適之愆也。由不向",
    "X32n0623_003:0675a10": "正理。故常居地獄。以正法為戲。故如遊園觀。戲法",
    "X32n0623_003:0675a11": "之心不捨。故報之如己房舍。所作不淨。故與畜生",
    "X32n0623_003:0675a12": "同處。",
    "X32n0623_003:0675a13": "若得為人聾盲瘖瘂(至)謗斯經故獲罪如是。",
    "X32n0623_003:0675a14": "十明再生人道報。以酬所餘之業也。若得者。不定",
    "X32n0623_003:0675a15": "之辭。謂罪重必更生地獄。設若罪苦稍輕。或得為",
    "X32n0623_003:0675a16": "人。依然六根不具。四事俱衰。因中假法得富樂莊",
    "X32n0623_003:0675a17": "嚴。果中得貧苦眾病莊嚴。智人弘法。以三身四智",
    "X32n0623_003:0675a18": "六度萬行。而為衣服。邪人謗法。以水腫乾痟。而自",
    "X32n0623_003:0675a19": "莊嚴。弘法之人。口吐華香。身心皎潔。謗法之者。身",
    "X32n0623_003:0675a20": "常臭處。垢穢不淨。智人悟佛知見。四相頓空。三毒",
    "X32n0623_003:0675a21": "永息。邪者迷佛知見。深著我人。三毒增長。戀著生",
    "X32n0623_003:0675a22": "死。故婬欲熾盛。智性昏迷。故不擇禽獸。以上十段",
    "X32n0623_003:0675a23": "總屬謗經之報。故一一結云。獲罪如是。悲哉。謗法",
    "X32n0623_003:0675a24": "者可不懼乎。疥(音戒)。癩(音賴)。癰(音雍)。疽(音苴)。",
    "X32n0623_003:0675b01": "告舍利弗謗斯經者(至)無智人中莫說此經。",
    "X32n0623_003:0675b02": "此結前謗者莫說。起後信者當說也。前十段。既將",
    "X32n0623_003:0675b03": "罪相一一出陳。使人知謗經乃眾罪根本也。故告",
    "X32n0623_003:0675b04": "當機領旨。且云。此但略說耳。若盡為說者。劫可窮。",
    "X32n0623_003:0675b05": "而罪相不可窮也。末四句。照應章初。我此法印。在",
    "X32n0623_003:0675b06": "所遊方。無智者勿妄傳也。妙樂問。謗經生罪。則經",
    "X32n0623_003:0675b07": "返為致罪之緣。何益於人。答。罪福皆由心自起。佛",
    "X32n0623_003:0675b08": "意本為接濟眾生。出生死海。在聞經之人。一念真",
    "X32n0623_003:0675b09": "信。當下妙契本心。即是成佛之緣。不信之人。反生",
    "X32n0623_003:0675b10": "謗毀。便是不信自心是佛。失其根本。轉無量妙樂。",
    "X32n0623_003:0675b11": "而成極苦。此唯自心取致也。於經何涉焉。如迷方",
    "X32n0623_003:0675b12": "者。乃迷者過。非聚落過也。△二依大慈門。善者當",
    "X32n0623_003:0675b13": "說。分二。一分五對釋。",
    "X32n0623_003:0675b14": "若有利根智慧明了(至)如是之人乃可為說。",
    "X32n0623_003:0675b15": "此以過現作對。雖標五雙。不出十度。唯行十波羅",
    "X32n0623_003:0675b16": "蜜法者。可以為說。前六句明現在機。直指云。以智",
    "X32n0623_003:0675b17": "度為體。故首言利根。性相雙融。故曰明了。差別了",
    "X32n0623_003:0675b18": "了萬行圓明。故曰多聞強識。此為求經緣也。若人",
    "X32n0623_003:0675b19": "曾見下。方是明過去因。以施度為體。億千佛所植",
    "X32n0623_003:0675b20": "福修善。則其施殊勝。無以喻也。能所兩忘。曰深心。",
    "X32n0623_003:0675b21": "施不退轉。曰堅固。知音云。所施植福。不求人天小",
    "X32n0623_003:0675b22": "果。故云深心堅固。由此因緣具足。故當為說也。",
    "X32n0623_003:0675b23": "若人精進常修慈心(至)如是之人乃可為說。",
    "X32n0623_003:0675b24": "此以上下作對。精進脩慈。是愍下也。以進度為體。",
    "X32n0623_003:0675c01": "知音云。常修慈心。勤與樂也。不惜身命。勤拔苦也",
    "X32n0623_003:0675c02": "恭敬無異。是尊上也。以禪度為體。無異心。是心定。",
    "X32n0623_003:0675c03": "離愚處山。是身定。又無異心。是入息不居陰界。乃",
    "X32n0623_003:0675c04": "一理恭敬也。離愚處山。是出息不涉眾緣。為無染",
    "X32n0623_003:0675c05": "恭敬也。",
    "X32n0623_003:0675c06": "又舍利弗若見有人(至)如是之人乃可為說。",
    "X32n0623_003:0675c07": "此以內外作對。捨惡近善。是外求。以方便度為體。",
    "X32n0623_003:0675c08": "捨惡。是離俗方便。得近權智。近善。是趨真方便。得",
    "X32n0623_003:0675c09": "近實智也。清淨持戒。是內護。以戒度為體。知音云。",
    "X32n0623_003:0675c10": "持戒如珠。成六根清淨之因。求大乘經。得開佛知",
    "X32n0623_003:0675c11": "見之緣。",
    "X32n0623_003:0675c12": "若人無嗔質直柔輭(至)如是之人乃可為說。",
    "X32n0623_003:0675c13": "此以自他作對。愍眾敬佛。是自行。以忍度為體。知",
    "X32n0623_003:0675c14": "音云。質直柔輭。不為人所辱也。愍眾敬佛。是不辱",
    "X32n0623_003:0675c15": "於人也。質直者。心如直弦。一切真實。以真實故。不",
    "X32n0623_003:0675c16": "為人嗔。以柔輭故。自亦無嗔。自既證得柔順忍三",
    "X32n0623_003:0675c17": "昧。故常愍念一切嗔恨虗假眾生也。自既知諸佛",
    "X32n0623_003:0675c18": "所證如是三昧。故常生恭敬也。淨心說法。方是化",
    "X32n0623_003:0675c19": "他。以慧度為體。於眾中得心淨。是以慧自利也。譬",
    "X32n0623_003:0675c20": "喻說法。以慧利人也。問。此人既能於大眾中。以淨",
    "X32n0623_003:0675c21": "心說法。可謂具真慧矣。況又能以種種因緣譬喻",
    "X32n0623_003:0675c22": "言辭。說無礙法。似乎自利。已得何言。如是之人。乃",
    "X32n0623_003:0675c23": "可為說。答。豈不聞諸佛開權。但曰以種種因緣等。",
    "X32n0623_003:0675c24": "隨宜說法。此雖曰譬喻言辭說法無礙。但得權乘。",
    "X32n0623_003:0676a01": "未竟實理。故須當為說此玅法也。",
    "X32n0623_003:0676a02": "若有比丘為一切智(至)如是之人乃可為說。",
    "X32n0623_003:0676a03": "此與下段始終作對。四方求法。乃參請之始也。以",
    "X32n0623_003:0676a04": "力度為體。知音云。為智求法。則信力甚深也。樂大",
    "X32n0623_003:0676a05": "不小。乃慧力甚大也。一切智者。實智乃為一切智",
    "X32n0623_003:0676a06": "之本。今所求者。求如來妙智也。四方求者。是廣求",
    "X32n0623_003:0676a07": "福慧。合掌頂受。乃受持之切也。求大乘經。是欲趨",
    "X32n0623_003:0676a08": "佛果。不受餘經者。欲起利人之行。故不習小乘以",
    "X32n0623_003:0676a09": "求自了也。",
    "X32n0623_003:0676a10": "如人至心求佛舍利(至)如是之人乃可為說。",
    "X32n0623_003:0676a11": "頂受專修。是歸憑之終也。以願度為體。知音云。不",
    "X32n0623_003:0676a12": "求餘經。願不欲小也。未嘗外典。願遠諸邪也。舍利。",
    "X32n0623_003:0676a13": "乃佛身之分。正求之當切。故言如人志心。謂求經",
    "X32n0623_003:0676a14": "之心。如求舍利等也。如是至誠求得。一心頂受。如",
    "X32n0623_003:0676a15": "獲至寶。既得深信大乘。豈復有志念小乘。而更欲",
    "X32n0623_003:0676a16": "外道典籍者乎。△二總結應說。",
    "X32n0623_003:0676a17": "告舍利弗我說是相(至)汝當為說玅法華經。",
    "X32n0623_003:0676a18": "是相者。即上十種善相。然亦略言之耳。若廣說持",
    "X32n0623_003:0676a19": "經得益者。窮劫不致盡也。前教勿妄說者。由不信",
    "X32n0623_003:0676a20": "不解。返為墮苦之緣。故歷舉謗者十種罪相令聞",
    "X32n0623_003:0676a21": "之。縱不信不解。亦勿生謗。則於將來。亦為漸入佛",
    "X32n0623_003:0676a22": "慧之緣也。此舉十種信解者。必得成就聖智。繼佛",
    "X32n0623_003:0676a23": "妙果。須當為說妙法華經也。然世尊將信毀二種。",
    "X32n0623_003:0676a24": "善惡果報。顯然舉出。使人知疑信善惡。翻覆成敗。",
    "X32n0623_003:0676b01": "有如此者。斯可謂分別解說之極矣。此六十五行。",
    "X32n0623_003:0676b02": "以罪福勸信已竟。直指云。此品因千二百不悟佛",
    "X32n0623_003:0676b03": "知見。乃重煩世尊入泥入水。立此譬喻。由此喻。知",
    "X32n0623_003:0676b04": "三界空華。知眾生如夢。知定業難迯。知惡習當斷。",
    "X32n0623_003:0676b05": "知權實不二。知真俗一如。知心佛平等。知佛為一",
    "X32n0623_003:0676b06": "大事因緣出世。知深信定入佛乘。知毀謗定當墮",
    "X32n0623_003:0676b07": "落。知信解必得受記。惟此一品。前含方便。後攝因",
    "X32n0623_003:0676b08": "緣。黑白二門。皎如日月。善哉譬喻。真不可得而思",
    "X32n0623_003:0676b09": "議者也。",
    "X32n0623_003:0676b11": "妙法蓮華經授手卷第三"
}