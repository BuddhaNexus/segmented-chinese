{
    "X04n0223_117:0765b23": "大方廣佛新華嚴經合論卷第一百十七",
    "X04n0223_117:0765b24": "唐于闐國三藏沙門實叉難陀譯經",
    "X04n0223_117:0765c01": "唐太原方山長者李通玄造論",
    "X04n0223_117:0765c02": "唐福州開元寺沙門志寧釐經合論",
    "X04n0223_117:0765c03": "入法界品第三十九之三十",
    "X04n0223_117:0765c04": "【經】　此是大悲清淨智　　利益世間慈氏尊",
    "X04n0223_117:0765c05": "　灌頂地中佛長子　　入如來境之住處",
    "X04n0223_117:0765c06": "　一切名聞諸佛子　　已入大乘解脫門",
    "X04n0223_117:0765c07": "　遊行法界心無著　　此無等者之住處",
    "X04n0223_117:0765c08": "　施戒忍進禪智慧　　方便願力及神通",
    "X04n0223_117:0765c09": "　如是大乘諸度法　　悉具足者之住處",
    "X04n0223_117:0765c10": "　智慧廣大如虗空　　普知三世一切法",
    "X04n0223_117:0765c11": "　無礙無依無所取　　了諸有者之住處",
    "X04n0223_117:0765c12": "　善能解了一切法　　無性無生無所依",
    "X04n0223_117:0765c13": "　如鳥飛空得自在　　此大智者之住處",
    "X04n0223_117:0765c14": "　了知三毒真實性　　分別因緣虗妄起",
    "X04n0223_117:0765c15": "　亦不厭彼而求出　　此寂靜人之住處",
    "X04n0223_117:0765c16": "　三解脫門八聖道　　諸蘊處界及緣起",
    "X04n0223_117:0765c17": "　悉能觀察不趣寂　　此善巧人之住處",
    "X04n0223_117:0765c18": "　十方國土及眾生　　以無礙智咸觀察",
    "X04n0223_117:0765c19": "　了性皆空不分別　　此寂滅人之住處",
    "X04n0223_117:0765c20": "　普行法界悉無礙　　而求行性不可得",
    "X04n0223_117:0765c21": "　如風行空無所行　　此無依者之住處",
    "X04n0223_117:0765c22": "　普見惡道羣生類　　受諸楚毒無所歸",
    "X04n0223_117:0765c23": "　放大慈光悉除滅　　此哀愍者之住處",
    "X04n0223_117:0765c24": "　見諸眾生失正道　　譬如生盲踐畏途",
    "X04n0223_117:0766a01": "　引其令入解脫城　　此大導師之住處",
    "X04n0223_117:0766a02": "　見諸眾生入魔網　　生老病死常逼迫",
    "X04n0223_117:0766a03": "　令其解脫得慰安　　此勇健人之住處",
    "X04n0223_117:0766a04": "　見諸眾生嬰惑病　　而興廣大悲愍心",
    "X04n0223_117:0766a05": "　以智慧藥悉除滅　　此大醫王之住處",
    "X04n0223_117:0766a06": "　見諸羣生沒有海　　沈淪憂迫受眾苦",
    "X04n0223_117:0766a07": "　悉以法船而救之　　此善度者之住處",
    "X04n0223_117:0766a08": "　見諸眾生在惑海　　能發菩提妙寶心",
    "X04n0223_117:0766a09": "　悉入其中而濟拔　　此善漁人之住處",
    "X04n0223_117:0766a10": "　恒以大願慈悲眼　　普觀一切諸眾生",
    "X04n0223_117:0766a11": "　從諸有海而拔出　　此金翅王之住處",
    "X04n0223_117:0766a12": "　譬如日月在虗空　　一切世間魔不蜀",
    "X04n0223_117:0766a13": "　智慧光明亦如是　　此照世者之住處",
    "X04n0223_117:0766a14": "　菩薩為化一眾生　　普盡未來無量劫",
    "X04n0223_117:0766a15": "　如為一人一切爾　　此救世者之住處",
    "X04n0223_117:0766a16": "　於一國土化眾生　　盡未來劫無休息",
    "X04n0223_117:0766a17": "　一一國土咸如是　　此堅固意之住處",
    "X04n0223_117:0766a18": "　十方諸佛所說法　　一座普受咸令盡",
    "X04n0223_117:0766a19": "　盡未來劫恒悉然　　此智海人之住處",
    "X04n0223_117:0766a20": "　徧遊一切世界海　　普入一切道場海",
    "X04n0223_117:0766a21": "　供養一切如來海　　此修行者之住處",
    "X04n0223_117:0766a22": "　修行一切妙行海　　發起無邊大願海",
    "X04n0223_117:0766a23": "　如是經於眾劫海　　此功德者之住處",
    "X04n0223_117:0766a24": "　一毛端處無量剎　　佛眾生劫不可說",
    "X04n0223_117:0766b01": "　如是明見靡不周　　此無礙眼之住處",
    "X04n0223_117:0766b02": "　一念普攝無邊劫　　國土諸佛及眾生",
    "X04n0223_117:0766b03": "　智慧無礙悉正知　　此具德人之住處",
    "X04n0223_117:0766b04": "　十方國土碎為塵　　一切大海以毛滴",
    "X04n0223_117:0766b05": "　菩薩發願數如是　　此無礙者之住處",
    "X04n0223_117:0766b06": "　成就總持三昧門　　大願諸禪及解脫",
    "X04n0223_117:0766b07": "　一一皆住無邊劫　　此真佛子之住處",
    "X04n0223_117:0766b08": "　無量無邊諸佛子　　種種說法度眾生",
    "X04n0223_117:0766b09": "　亦說世間眾技術　　此修行者之住處",
    "X04n0223_117:0766b10": "　成就神通方便智　　修行如幻妙法門",
    "X04n0223_117:0766b11": "　十方五趣悉現生　　此無礙者之住處",
    "X04n0223_117:0766b12": "　菩薩始從初發心　　具足修行一切行",
    "X04n0223_117:0766b13": "　化身無量徧法界　　此神力者之住處",
    "X04n0223_117:0766b14": "　一念成就菩提道　　普作無邊智慧業",
    "X04n0223_117:0766b15": "　世情思慮悉發狂　　此難量者之住處",
    "X04n0223_117:0766b16": "　成就神通無障礙　　遊行法界靡不周",
    "X04n0223_117:0766b17": "　其心未嘗有所得　　此淨慧者之住處",
    "X04n0223_117:0766b18": "　菩薩修行無礙慧　　入諸國土無所著",
    "X04n0223_117:0766b19": "　以無二智普照明　　此無我者之住處",
    "X04n0223_117:0766b20": "　了知諸法無依止　　本性寂滅同虗空",
    "X04n0223_117:0766b21": "　常行如是境界中　　此離垢人之住處",
    "X04n0223_117:0766b22": "　普見羣生受諸苦　　發大仁慈智慧心",
    "X04n0223_117:0766b23": "　願常利益諸世間　　此悲愍者之住處",
    "X04n0223_117:0766b24": "　佛子住於此　　普現眾生前　　猶如日月輪",
    "X04n0223_117:0766c01": "　徧除生死暗　　佛子住於此　　普順眾生心",
    "X04n0223_117:0766c02": "　變現無量身　　充滿十方剎　　佛子住於此",
    "X04n0223_117:0766c03": "　徧遊諸世界　　一切如來所　　無量無數劫",
    "X04n0223_117:0766c04": "　佛子住於此　　思量諸佛法　　無量無數劫",
    "X04n0223_117:0766c05": "　其心無厭倦　　佛子住於此　　念念入三昧",
    "X04n0223_117:0766c06": "　一一三昧門　　闡明諸佛境　　佛子住於此",
    "X04n0223_117:0766c07": "　悉知一切剎　　無量無數劫　　眾生佛名號",
    "X04n0223_117:0766c08": "　佛子住於此　　一念攝諸劫　　但隨眾生心",
    "X04n0223_117:0766c09": "　而無分別想　　佛子住於此　　修習諸三昧",
    "X04n0223_117:0766c10": "　一一心念中　　了知三世法　　佛子住於此",
    "X04n0223_117:0766c11": "　結跏身不動　　普現一切剎　　一切諸趣中",
    "X04n0223_117:0766c12": "　佛子住於此　　飲諸佛法海　　深入智慧海",
    "X04n0223_117:0766c13": "　具足功德海　　佛子住於此　　悉知諸剎數",
    "X04n0223_117:0766c14": "　世數眾生數　　佛名數亦然　　佛子住於此",
    "X04n0223_117:0766c15": "　一念悉能了　　一切三世中　　國土之成壞",
    "X04n0223_117:0766c16": "　佛子住於此　　普知佛行願　　菩薩所修行",
    "X04n0223_117:0766c17": "　眾生根性欲　　佛子住於此　　見一微塵中",
    "X04n0223_117:0766c18": "　無量剎道場　　眾生及諸劫　　如一微塵內",
    "X04n0223_117:0766c19": "　一切塵亦然　　種種咸具足　　處處皆無礙",
    "X04n0223_117:0766c20": "　佛子住於此　　普觀一切法　　眾生剎及世",
    "X04n0223_117:0766c21": "　無起無所有　　觀察眾生等　　法等如來等",
    "X04n0223_117:0766c22": "　剎等諸願等　　三世悉平等　　佛子住於此",
    "X04n0223_117:0766c23": "　教化諸羣生　　供養諸如來　　思惟諸法性",
    "X04n0223_117:0766c24": "　無量千萬劫　　所修願智行　　廣大不可量",
    "X04n0223_117:0767a01": "　稱揚莫能盡　　彼諸大勇猛　　所行無障礙",
    "X04n0223_117:0767a02": "　安住於此中　　我合掌敬禮　　諸佛之長子",
    "X04n0223_117:0767a03": "　聖德慈氏尊　　我今恭敬禮　　願垂顧念我",
    "X04n0223_117:0767a04": "【論】已上八十九行頌是善財童子重頌前慈氏菩",
    "X04n0223_117:0767a05": "薩所居樓閣住處并歎慈氏菩薩之德如文具明。",
    "X04n0223_117:0767a06": "【經】爾時善財童子以如是等一切菩薩無量稱揚讚",
    "X04n0223_117:0767a07": "歎法而讚毗盧遮那莊嚴藏大樓閣中諸菩薩已曲",
    "X04n0223_117:0767a08": "躬合掌恭敬頂禮一心願見彌勒菩薩親近供養乃",
    "X04n0223_117:0767a09": "見彌勒菩薩摩訶薩從別處來無量天龍夜叉乾闥",
    "X04n0223_117:0767a10": "婆阿脩羅迦樓羅緊那羅摩[目*候]羅伽王釋梵護世及",
    "X04n0223_117:0767a11": "本生處無量眷屬婆羅門眾及餘無數百千眾生前",
    "X04n0223_117:0767a12": "後圍遶而共來向莊嚴藏大樓觀所善財見已歡喜",
    "X04n0223_117:0767a13": "踊躍五體投地時彌勒菩薩觀察善財指示大眾歎",
    "X04n0223_117:0767a14": "其功德而說頌曰。",
    "X04n0223_117:0767a15": "　汝等觀善財　　智慧心清淨　　為求菩提行",
    "X04n0223_117:0767a16": "　而來至我所　　善來圓滿慈　　善來清淨悲",
    "X04n0223_117:0767a17": "　善來寂滅眼　　修行無懈倦　　善來清淨意",
    "X04n0223_117:0767a18": "　善來廣大心　　善來不退根　　修行無懈倦",
    "X04n0223_117:0767a19": "　善來不動行　　常求善知識　　了達一切法",
    "X04n0223_117:0767a20": "　調伏諸羣生　　善來行妙道　　善來住功德",
    "X04n0223_117:0767a21": "　善來趣佛果　　未曾有疲倦　　善來德為體",
    "X04n0223_117:0767a22": "　善來法所滋　　善來無邊行　　世間難可見",
    "X04n0223_117:0767a23": "　善來離迷惑　　世法不能染　　利衰毀譽等",
    "X04n0223_117:0767a24": "　一切無分別　　善來施安樂　　調柔堪受化",
    "X04n0223_117:0767b01": "　諂誑瞋慢心　　一切悉除滅　　善來真佛子",
    "X04n0223_117:0767b02": "　普詣於十方　　增長諸功德　　調柔無懈倦",
    "X04n0223_117:0767b03": "　善來三世智　　徧知一切法　　普生功德藏",
    "X04n0223_117:0767b04": "　修行不疲厭　　文殊德雲等　　一切諸佛子",
    "X04n0223_117:0767b05": "　令汝至我所　　示汝無礙處　　具修菩薩行",
    "X04n0223_117:0767b06": "　普攝諸羣生　　如是廣大人　　今來至我所",
    "X04n0223_117:0767b07": "　為求諸如來　　清淨之境界　　問諸廣大願",
    "X04n0223_117:0767b08": "　而來至我所　　去來現在佛　　所成諸行業",
    "X04n0223_117:0767b09": "　汝欲皆修學　　而來至我所　　汝於善知識",
    "X04n0223_117:0767b10": "　欲求微妙法　　欲受菩薩行　　而來至我所",
    "X04n0223_117:0767b11": "　汝念善知識　　諸佛所稱歎　　令汝成菩提",
    "X04n0223_117:0767b12": "　而來至我所　　汝念善知識　　生我如父母",
    "X04n0223_117:0767b13": "　養我如乳母　　增我菩提分　　如醫療眾疾",
    "X04n0223_117:0767b14": "　如天灑甘露　　如日示正道　　如月轉淨輪",
    "X04n0223_117:0767b15": "　如山不動搖　　如海無增減　　如船師濟渡",
    "X04n0223_117:0767b16": "　而來至我所　　汝觀善知識　　猶如大猛將",
    "X04n0223_117:0767b17": "　亦如大商主　　又如大導師　　能建正法幢",
    "X04n0223_117:0767b18": "　能示佛功德　　能滅諸惡道　　能開善趣門",
    "X04n0223_117:0767b19": "　能顯諸佛身　　能守諸佛藏　　能持諸佛法",
    "X04n0223_117:0767b20": "　是故願瞻奉　　欲滿清淨智　　欲具端正身",
    "X04n0223_117:0767b21": "　欲生尊貴家　　而來至我所　　汝等觀此人",
    "X04n0223_117:0767b22": "　親近善知識　　隨其所修學　　一切應順行",
    "X04n0223_117:0767b23": "　以昔福因緣　　文殊令發心　　隨順無違逆",
    "X04n0223_117:0767b24": "　修行不懈倦　　父母與親屬　　宮殿及財產",
    "X04n0223_117:0767c01": "　一切皆捨離　　謙下求知識　　淨治如是意",
    "X04n0223_117:0767c02": "　永離世間身　　當生佛國土　　受諸勝果報",
    "X04n0223_117:0767c03": "　善財見眾生　　生老病死苦　　為發大悲意",
    "X04n0223_117:0767c04": "　勤修無上道　　善財見眾生　　五趣常流轉",
    "X04n0223_117:0767c05": "　為求金剛智　　破彼諸苦輪　　善財見眾生",
    "X04n0223_117:0767c06": "　心田甚荒穢　　為除三毒刺　　專求利智犂",
    "X04n0223_117:0767c07": "　眾生處癡暗　　盲冥失正道　　善財為導師",
    "X04n0223_117:0767c08": "　示其安隱處　　忍鎧解脫乘　　智慧為利劒",
    "X04n0223_117:0767c09": "　能於三有內　　破諸煩惱賊　　善財法船師",
    "X04n0223_117:0767c10": "　普濟諸含識　　令過爾燄海　　疾至淨寶州",
    "X04n0223_117:0767c11": "　善財正覺日　　智光大願輪　　周行法界空",
    "X04n0223_117:0767c12": "　普照羣迷宅　　善財正覺月　　白法悉圓滿",
    "X04n0223_117:0767c13": "　慈定清涼光　　等照眾生心　　善財勝智海",
    "X04n0223_117:0767c14": "　依於直心住　　菩提行漸深　　出生眾法寶",
    "X04n0223_117:0767c15": "　善財大心龍　　昇於法界空　　興雲霔甘澤",
    "X04n0223_117:0767c16": "　生成一切果　　善財然法燈　　信炷慈悲油",
    "X04n0223_117:0767c17": "　念器功德光　　滅除三毒暗　　覺心迦羅邏",
    "X04n0223_117:0767c18": "　悲胞慈為肉　　菩提分肢節　　長於如來藏",
    "X04n0223_117:0767c19": "　增長福德藏　　清淨智慧藏　　開顯方便藏",
    "X04n0223_117:0767c20": "　出生大願藏　　如是大莊嚴　　救護諸羣生",
    "X04n0223_117:0767c21": "　一切天人中　　難聞難可見　　如是智慧樹",
    "X04n0223_117:0767c22": "　根深不可動　　眾行漸增長　　普蔭諸羣生",
    "X04n0223_117:0767c23": "　欲生一切德　　欲問一切法　　欲斷一切疑",
    "X04n0223_117:0767c24": "　專求善知識　　欲破諸惑魔　　欲除諸見垢",
    "X04n0223_117:0768a01": "　欲解眾生縛　　專求善知識　　當滅諸惡道",
    "X04n0223_117:0768a02": "　當示人天路　　令修功德行　　疾入涅槃城",
    "X04n0223_117:0768a03": "　當度諸見難　　當截諸見網　　當枯愛欲水",
    "X04n0223_117:0768a04": "　當示三有道　　當為世依怙　　當作世光明",
    "X04n0223_117:0768a05": "　當成三界師　　示其解脫處　　亦當令世間",
    "X04n0223_117:0768a06": "　普離諸想著　　普覺煩惱睡　　普出愛欲泥",
    "X04n0223_117:0768a07": "　當了種種法　　當淨種種剎　　一切咸究竟",
    "X04n0223_117:0768a08": "　其心大歡喜　　汝行極調柔　　汝心甚清淨",
    "X04n0223_117:0768a09": "　所欲修功德　　一切當圓滿　　不久見諸佛",
    "X04n0223_117:0768a10": "　了達一切法　　嚴淨眾剎海　　成就大菩提",
    "X04n0223_117:0768a11": "　當滿諸行海　　當知諸法海　　當度眾生海",
    "X04n0223_117:0768a12": "　如是修諸行　　當到功德岸　　當生諸善品",
    "X04n0223_117:0768a13": "　當與佛子等　　如是心決定　　當斷一切惑",
    "X04n0223_117:0768a14": "　當淨一切業　　當伏一切魔　　滿足如是願",
    "X04n0223_117:0768a15": "　當生妙智道　　當開正法道　　不久當捨離",
    "X04n0223_117:0768a16": "　惑業諸苦道　　一切眾生輪　　沈迷諸有輪",
    "X04n0223_117:0768a17": "　汝當轉法輪　　令其斷苦輪　　汝當持佛種",
    "X04n0223_117:0768a18": "　汝當淨法種　　汝能集僧種　　三世悉周徧",
    "X04n0223_117:0768a19": "　當斷眾愛網　　當裂眾見網　　當救眾苦網",
    "X04n0223_117:0768a20": "　當成此願網　　當度眾生界　　當淨國土界",
    "X04n0223_117:0768a21": "　當習智慧界　　當成此心界　　當令眾生喜",
    "X04n0223_117:0768a22": "　當令菩薩喜　　當令諸佛喜　　當成此歡喜",
    "X04n0223_117:0768a23": "　當見一切趣　　當見一切剎　　當見一切佛",
    "X04n0223_117:0768a24": "　當成此佛見　　當放破暗光　　當放息熱光",
    "X04n0223_117:0768b01": "　當放滅惡光　　滌除三有苦　　當開天趣門",
    "X04n0223_117:0768b02": "　當開佛道門　　當示解脫門　　普使眾生入",
    "X04n0223_117:0768b03": "　當示於正道　　當絕於邪道　　如是勤修行",
    "X04n0223_117:0768b04": "　成就菩提道　　當修功德海　　當渡三有海",
    "X04n0223_117:0768b05": "　普使羣生海　　出於眾苦海　　當於眾生海",
    "X04n0223_117:0768b06": "　消竭煩惱海　　令修諸行海　　疾入大智海",
    "X04n0223_117:0768b07": "　汝當增智海　　汝當修行海　　諸佛大願海",
    "X04n0223_117:0768b08": "　汝當咸滿足　　汝當入剎海　　汝當觀眾海",
    "X04n0223_117:0768b09": "　汝當以智力　　普飲諸法海　　當覲諸佛雲",
    "X04n0223_117:0768b10": "　當起供養雲　　當聽妙法雲　　當興此願雲",
    "X04n0223_117:0768b11": "　普遊三有室　　普壞眾惑室　　普入如來室",
    "X04n0223_117:0768b12": "　當行如是道　　普入三昧門　　普遊解脫門",
    "X04n0223_117:0768b13": "　普住神通門　　周行於法界　　普現眾生前",
    "X04n0223_117:0768b14": "　普對諸佛前　　譬如日月光　　當成如是力",
    "X04n0223_117:0768b15": "　所行無動亂　　所行無染著　　如鳥行虗空",
    "X04n0223_117:0768b16": "　當成此妙用　　譬如因陀網　　剎網如是住",
    "X04n0223_117:0768b17": "　汝當悉往詣　　如風無所礙　　汝當入法界",
    "X04n0223_117:0768b18": "　徧往諸世界　　普見三世佛　　心生大欣慶",
    "X04n0223_117:0768b19": "　汝於諸法門　　已得及當得　　應生大喜躍",
    "X04n0223_117:0768b20": "　無貪亦無厭　　汝是功德器　　能隨諸佛教",
    "X04n0223_117:0768b21": "　能修菩薩行　　得見此奇特　　如是諸佛子",
    "X04n0223_117:0768b22": "　億劫難可遇　　況見其功德　　所修諸妙道",
    "X04n0223_117:0768b23": "　汝生於人中　　大獲諸善利　　得見文殊等",
    "X04n0223_117:0768b24": "　無量諸功德　　已離諸惡道　　已出諸難處",
    "X04n0223_117:0768c01": "　已超眾苦患　　善哉勿懈怠　　已離凡夫地",
    "X04n0223_117:0768c02": "　已住菩薩地　　當滿智慧地　　速入如來地",
    "X04n0223_117:0768c03": "　菩薩行如海　　佛智同虗空　　汝願亦復然",
    "X04n0223_117:0768c04": "　應生大欣慶　　諸根不懈倦　　志願恒決定",
    "X04n0223_117:0768c05": "　親近善知識　　不久悉成滿　　菩薩種種行",
    "X04n0223_117:0768c06": "　皆為調眾生　　普行諸法門　　慎勿生疑惑",
    "X04n0223_117:0768c07": "　汝具難思福　　及以真實信　　是故於今日",
    "X04n0223_117:0768c08": "　得見諸佛子　　汝見諸佛子　　悉獲廣大利",
    "X04n0223_117:0768c09": "　一一諸大願　　一切咸信受　　汝於三有中",
    "X04n0223_117:0768c10": "　能修菩薩行　　是故諸佛子　　示汝解脫門",
    "X04n0223_117:0768c11": "　非是法器人　　與佛子同住　　設經無量劫",
    "X04n0223_117:0768c12": "　莫知其境界　　汝見諸菩薩　　得聞如是法",
    "X04n0223_117:0768c13": "　世間甚難有　　應生大喜慶　　諸佛護念汝",
    "X04n0223_117:0768c14": "　菩薩攝受汝　　能順其教行　　善哉住壽命",
    "X04n0223_117:0768c15": "　已生菩薩家　　已具菩薩德　　已長如來種",
    "X04n0223_117:0768c16": "　當昇灌頂位　　不久汝當得　　與諸佛子等",
    "X04n0223_117:0768c17": "　見苦惱眾生　　悉置安隱處　　如下如是種",
    "X04n0223_117:0768c18": "　必獲如是果　　我今慶慰汝　　汝應大忻悅",
    "X04n0223_117:0768c19": "　無量諸菩薩　　無量劫行道　　未能成此行",
    "X04n0223_117:0768c20": "　今汝皆獲得　　信樂堅進力　　善財成此行",
    "X04n0223_117:0768c21": "　若有敬慕心　　亦當如是學　　一切功德行",
    "X04n0223_117:0768c22": "　皆從願欲生　　善財已了知　　常樂勤修習",
    "X04n0223_117:0768c23": "　如龍布密雲　　必當霔大雨　　菩薩起願智",
    "X04n0223_117:0768c24": "　決定修諸行　　若有善知識　　示汝普賢行",
    "X04n0223_117:0769a01": "　汝當好承事　　慎勿生疑惑　　汝於無量劫",
    "X04n0223_117:0769a02": "　為欲妄捨身　　今為求菩提　　此捨方為善",
    "X04n0223_117:0769a03": "　汝於無量劫　　具受生死苦　　不曾事諸佛",
    "X04n0223_117:0769a04": "　未聞如是行　　汝今得人身　　值佛善知識",
    "X04n0223_117:0769a05": "　聽受菩提行　　云何不歡喜　　雖遇佛興世",
    "X04n0223_117:0769a06": "　亦值善知識　　其心不清淨　　不聞如是法",
    "X04n0223_117:0769a07": "　若於善知識　　信樂心尊重　　離疑不疲厭",
    "X04n0223_117:0769a08": "　乃聞如是法　　若有聞此法　　而興誓願心",
    "X04n0223_117:0769a09": "　當知如是人　　已獲廣大利　　如是心清淨",
    "X04n0223_117:0769a10": "　當得近諸佛　　亦近諸菩薩　　決定成菩提",
    "X04n0223_117:0769a11": "　若入此法門　　則具諸功德　　永離眾惡趣",
    "X04n0223_117:0769a12": "　不受一切苦　　不久捨此身　　往生佛國土",
    "X04n0223_117:0769a13": "　常見十方佛　　及以諸菩薩　　往因今淨解",
    "X04n0223_117:0769a14": "　及事善友力　　增長諸功德　　如水生蓮華",
    "X04n0223_117:0769a15": "　樂事善知識　　勤供一切佛　　專心聽聞法",
    "X04n0223_117:0769a16": "　當行勿懈倦　　汝是真法器　　當具一切法",
    "X04n0223_117:0769a17": "　當修一切道　　當滿一切願　　汝以信解心",
    "X04n0223_117:0769a18": "　而來禮敬我　　不久當普入　　一切諸佛會",
    "X04n0223_117:0769a19": "　善哉真佛子　　恭敬一切佛　　不久具諸行",
    "X04n0223_117:0769a20": "　到佛功德岸　　汝當往大智　　文殊師利所",
    "X04n0223_117:0769a21": "　彼當令汝得　　普賢深妙行",
    "X04n0223_117:0769a22": "爾時彌勒菩薩摩訶薩在眾會前稱讚善財大功德",
    "X04n0223_117:0769a23": "藏善財聞已歡喜踊躍身毛皆豎悲泣哽噎起立合",
    "X04n0223_117:0769a24": "掌恭敬瞻仰遶無量帀以文殊師利心念力故眾華",
    "X04n0223_117:0769b01": "纓絡種種妙寶不覺忽然自盈其手善財歡喜即以",
    "X04n0223_117:0769b02": "奉散彌勒菩薩摩訶薩上時彌勒菩薩摩善財頂為",
    "X04n0223_117:0769b03": "說頌言。",
    "X04n0223_117:0769b04": "　善哉善哉真佛子　　普策諸根無懈倦",
    "X04n0223_117:0769b05": "　不久當具諸功德　　猶如文殊及與我",
    "X04n0223_117:0769b06": "時善財童子以頌答曰。",
    "X04n0223_117:0769b07": "　我念善知識　　億劫難值遇　　今得咸親近",
    "X04n0223_117:0769b08": "　而來詣尊所　　我以文殊故　　見諸難見者",
    "X04n0223_117:0769b09": "　彼大功德尊　　願速還瞻覲",
    "X04n0223_117:0769b10": "【論】第五爾時善財童子以如是等一切菩薩無量",
    "X04n0223_117:0769b11": "稱揚讚歎法已下是善財欲見彌勒菩薩彌勒從",
    "X04n0223_117:0769b12": "外而來為大眾歎善財功德分此明菩薩常以不",
    "X04n0223_117:0769b13": "居自報隨俗攝生所有隨後之眾是所攝之眾化",
    "X04n0223_117:0769b14": "來至果餘如文自明。",
    "X04n0223_117:0769b15": "【經】爾時善財童子合掌恭敬重白彌勒菩薩摩訶薩",
    "X04n0223_117:0769b16": "言大聖我已先發阿耨多羅三藐三菩提心而我未",
    "X04n0223_117:0769b17": "知菩薩云何學菩薩行云何修菩薩道大聖一切如",
    "X04n0223_117:0769b18": "來授尊者記一生當得阿耨多羅三藐三菩提若一",
    "X04n0223_117:0769b19": "生當得無上菩提則已超越一切菩薩所住處則已",
    "X04n0223_117:0769b20": "出過一切菩薩離生位則已圓滿一切波羅蜜則已",
    "X04n0223_117:0769b21": "深入一切諸忍門則已具足一切菩薩地則已遊戲",
    "X04n0223_117:0769b22": "一切解脫門則已成就一切三昧法則已通達一切",
    "X04n0223_117:0769b23": "菩薩行則已證得一切陀羅尼辯才則已於一切菩",
    "X04n0223_117:0769b24": "薩自在中而得自在則已積集一切菩薩助道法則",
    "X04n0223_117:0769c01": "已遊戲智慧方便則已出生大神通智則已成就一",
    "X04n0223_117:0769c02": "切學處則已圓滿一切妙行則已滿足一切大願則",
    "X04n0223_117:0769c03": "已領受一切佛所記則已了知一切諸乘門則已堪",
    "X04n0223_117:0769c04": "受一切如來所護念則已能攝一切佛菩提則已能",
    "X04n0223_117:0769c05": "持一切佛法藏則已能持一切諸佛菩薩祕密藏則",
    "X04n0223_117:0769c06": "已能於一切菩薩眾中為上首則已能為破煩惱魔",
    "X04n0223_117:0769c07": "軍大勇將則已能作出生死曠野大導師則已能作",
    "X04n0223_117:0769c08": "治諸惑重病大醫王則已能於一切眾生中為最勝",
    "X04n0223_117:0769c09": "則已能於一切世主中得自在則已能於一切聖人",
    "X04n0223_117:0769c10": "中最第一則已能於一切聲聞獨覺中最增上則已",
    "X04n0223_117:0769c11": "能於生死海中為船師則已能布調伏一切眾生網",
    "X04n0223_117:0769c12": "則已能觀一切眾生根則已能攝一切眾生界則已",
    "X04n0223_117:0769c13": "能守護一切菩薩眾則已能談議一切菩薩事則已",
    "X04n0223_117:0769c14": "能往詣一切如來所則已能住止一切如來會則已",
    "X04n0223_117:0769c15": "能現身一切眾生前則已能於一切世法無所染則",
    "X04n0223_117:0769c16": "已能超越一切魔境界則已能安住一切佛境界則",
    "X04n0223_117:0769c17": "已能到一切菩薩無礙境則已能精勤供養一切佛",
    "X04n0223_117:0769c18": "則已與一切諸佛法同體性已繫妙法繒已受佛灌",
    "X04n0223_117:0769c19": "頂已住一切智已能普生一切佛法已能速踐一切",
    "X04n0223_117:0769c20": "智位大聖菩薩云何學菩薩行云何修菩薩道隨所",
    "X04n0223_117:0769c21": "修學疾得具足一切佛法悉能度脫所念眾生普能",
    "X04n0223_117:0769c22": "成滿所發大願普能究竟所起諸行普能安慰一切",
    "X04n0223_117:0769c23": "天人不負自身不斷三寶不虗一切佛菩薩種能持",
    "X04n0223_117:0769c24": "一切諸佛法眼如是等事願皆為說爾時彌勒菩薩",
    "X04n0223_117:0770a01": "摩訶薩觀察一切道場眾會指示善財而作是言諸",
    "X04n0223_117:0770a02": "仁者汝等見此長者子今於我所問菩薩行諸功德",
    "X04n0223_117:0770a03": "不諸仁者此長者子勇猛精進志願無雜深心堅固",
    "X04n0223_117:0770a04": "恒不退轉具勝希望如救頭然無有厭足樂善知識",
    "X04n0223_117:0770a05": "親近供養處處尋求承事請法諸仁者此長者子曩",
    "X04n0223_117:0770a06": "於福城受文殊教展轉南行求善知識經由一百一",
    "X04n0223_117:0770a07": "十善知識已然後而來至於我所未曾暫起一念疲",
    "X04n0223_117:0770a08": "懈諸仁者此長者子甚為難有趣向大乘乘於大慧",
    "X04n0223_117:0770a09": "發大勇猛擐大悲甲以大慈心救護眾生起大精進",
    "X04n0223_117:0770a10": "波羅蜜行作大商主護諸眾生為大法船渡諸有海",
    "X04n0223_117:0770a11": "住於大道集大法寶修諸廣大助道之法如是之人",
    "X04n0223_117:0770a12": "難可得聞難可得見難得親近同居共行何以故此",
    "X04n0223_117:0770a13": "長者子發心救護一切眾生令一切眾生解脫諸苦",
    "X04n0223_117:0770a14": "超諸惡趣離諸險難破無明暗出生死野息諸趣輪",
    "X04n0223_117:0770a15": "度魔境界不著世法出欲淤泥斷貪鞅解見縛壞想",
    "X04n0223_117:0770a16": "宅絕迷道摧慢幢拔惑箭撤睡蓋裂愛網滅無明渡",
    "X04n0223_117:0770a17": "有流離諂幻淨心垢斷癡惑出生死諸仁者此長者",
    "X04n0223_117:0770a18": "子為被四流漂汩者造大法船為被見泥沒溺者立",
    "X04n0223_117:0770a19": "大法橋為被癡暗昏迷者然大智燈為行生死曠野",
    "X04n0223_117:0770a20": "者開示聖道為嬰煩惱重病者調和法藥為遭生老",
    "X04n0223_117:0770a21": "死苦者飲以甘露令其安隱為入貪恚癡火者沃以",
    "X04n0223_117:0770a22": "定水使得清涼多憂惱者慰喻使安繫有獄者曉誨",
    "X04n0223_117:0770a23": "令出入見網者開以智劒住界城者示諸脫門在險",
    "X04n0223_117:0770a24": "難者導安隱處懼結賊者與無畏法墮惡趣者授慈",
    "X04n0223_117:0770b01": "悲手拘害蘊者示涅槃城界蛇所纏解以聖道著於",
    "X04n0223_117:0770b02": "六處空聚落者以智慧光引之令出住邪濟者令入",
    "X04n0223_117:0770b03": "正濟近惡友者示其善友樂凡法者誨以聖法著生",
    "X04n0223_117:0770b04": "死者令其趣入一切智城諸仁者此長者子恒以此",
    "X04n0223_117:0770b05": "行救護眾生發菩提心未嘗休息求大乘道曾無懈",
    "X04n0223_117:0770b06": "倦飲諸法水不生厭足恒勤積集助道之行常樂清",
    "X04n0223_117:0770b07": "淨一切法門修菩薩行不捨精進成滿諸願善行方",
    "X04n0223_117:0770b08": "便見善知識情無厭足事善知識身不疲懈聞善知",
    "X04n0223_117:0770b09": "識所有教誨常樂順行未曾違逆諸仁者若有眾生",
    "X04n0223_117:0770b10": "能發阿耨多羅三藐三菩提心是為希有若發心已",
    "X04n0223_117:0770b11": "又能如是精進方便習諸佛法倍為希有又能如是",
    "X04n0223_117:0770b12": "求菩薩道又能如是淨菩薩行又能如是事善知識",
    "X04n0223_117:0770b13": "又能如是如救頭然又能如是順知識教又能如是",
    "X04n0223_117:0770b14": "堅固修行又能如是集菩提分又能如是不求一切",
    "X04n0223_117:0770b15": "名聞利養又能如是不捨菩薩純一之心又能如是",
    "X04n0223_117:0770b16": "不樂家宅不著欲樂不戀父母親戚知識但樂追求",
    "X04n0223_117:0770b17": "菩薩伴侶又能如是不顧身命唯願勤修一切智道",
    "X04n0223_117:0770b18": "應知展轉倍更難得諸仁者餘諸菩薩經於無量百",
    "X04n0223_117:0770b19": "千萬億那由他劫乃能滿足菩薩願行乃能親近諸",
    "X04n0223_117:0770b20": "佛菩提此長者子於一生內則能淨佛剎則能化眾",
    "X04n0223_117:0770b21": "生則能以智慧深入法界則能成就諸波羅蜜則能",
    "X04n0223_117:0770b22": "增廣一切諸行則能圓滿一切大願則能超出一切",
    "X04n0223_117:0770b23": "魔業則能承事一切善友則能清淨諸菩薩道則能",
    "X04n0223_117:0770b24": "具足普賢諸行爾時彌勒菩薩摩訶薩如是稱歎善",
    "X04n0223_117:0770c01": "財童子種種功德令無量百千眾生發菩提心已告",
    "X04n0223_117:0770c02": "善財言善哉善哉善男子汝為饒益一切世間汝為",
    "X04n0223_117:0770c03": "救護一切眾生汝為勤求一切佛法故發阿耨多羅",
    "X04n0223_117:0770c04": "三藐三菩提心善男子汝獲善利汝善得人身汝善",
    "X04n0223_117:0770c05": "住壽命汝善值如來出現汝善見文殊師利大善知",
    "X04n0223_117:0770c06": "識汝身是善器為諸善根之所潤澤汝為白法之所",
    "X04n0223_117:0770c07": "資持所有解欲悉已清淨已為諸佛共所護念已為",
    "X04n0223_117:0770c08": "善友共所攝受何以故善男子菩提心者猶如種子",
    "X04n0223_117:0770c09": "能生一切諸佛法故菩提心者猶如良田能長眾生",
    "X04n0223_117:0770c10": "白淨法故菩提心者猶如大地能持一切諸世間故",
    "X04n0223_117:0770c11": "菩提心者猶如淨水能洗一切煩惱垢故菩提心者",
    "X04n0223_117:0770c12": "猶如大風普於世間無所礙故菩提心者猶如盛火",
    "X04n0223_117:0770c13": "能燒一切諸見薪故菩提心者猶如淨日普照一切",
    "X04n0223_117:0770c14": "諸世間故菩提心者猶如盛月諸白淨法悉圓滿故",
    "X04n0223_117:0770c15": "菩提心者猶如明燈能放種種法光明故菩提心者",
    "X04n0223_117:0770c16": "猶如淨目普見一切安危處故菩提心者猶如大道",
    "X04n0223_117:0770c17": "普令得入大智城故菩提心者猶如正濟令其得離",
    "X04n0223_117:0770c18": "諸邪法故菩提心者猶如大車普能運載諸菩薩故",
    "X04n0223_117:0770c19": "菩提心者猶如門戶開示一切菩薩行故菩提心者",
    "X04n0223_117:0770c20": "猶如宮殿安住修習三昧法故菩提心者猶如園苑",
    "X04n0223_117:0770c21": "於中遊戲受法樂故菩提心者猶如舍宅安隱一切",
    "X04n0223_117:0770c22": "諸眾生故菩提心者則為所歸利益一切諸世間故",
    "X04n0223_117:0770c23": "菩提心者則為所依諸菩薩行所依處故菩提心者",
    "X04n0223_117:0770c24": "猶如慈父訓導一切諸菩薩故菩提心者猶如慈母",
    "X04n0223_117:0771a01": "生長一切諸菩薩故菩提心者猶如乳母養育一切",
    "X04n0223_117:0771a02": "諸菩薩故菩提心者猶如善友成益一切諸菩薩故",
    "X04n0223_117:0771a03": "菩提心者猶如君主勝出一切二乘人故菩提心者",
    "X04n0223_117:0771a04": "猶如帝王一切願中得自在故菩提心者猶如大海",
    "X04n0223_117:0771a05": "一切功德悉入中故菩提心者如須彌山於諸眾生",
    "X04n0223_117:0771a06": "心平等故菩提心者如鐵圍山攝持一切諸世間故",
    "X04n0223_117:0771a07": "菩提心者猶如雪山長養一切智慧藥故菩提心者",
    "X04n0223_117:0771a08": "猶如香山出生一切功德香故菩提心者猶如虗空",
    "X04n0223_117:0771a09": "諸妙功德廣無邊故菩提心者猶如蓮華不染一切",
    "X04n0223_117:0771a10": "世間法故菩提心者如調慧象其心善順不獷[仁-二+戾]故",
    "X04n0223_117:0771a11": "菩提心者如良善馬遠離一切諸惡性故菩提心者",
    "X04n0223_117:0771a12": "如調御師守護大乘一切法故菩提心者猶如良藥",
    "X04n0223_117:0771a13": "能治一切煩惱病故菩提心者猶如坑穽陷沒一切",
    "X04n0223_117:0771a14": "諸惡法故菩提心者猶如金剛悉能穿徹一切法故",
    "X04n0223_117:0771a15": "菩提心者猶如香篋能貯一切功德香故菩提心者",
    "X04n0223_117:0771a16": "猶如妙華一切世間所樂見故菩提心者如白旃檀",
    "X04n0223_117:0771a17": "除眾欲熱使清涼故菩提心者如黑沈香能熏法界",
    "X04n0223_117:0771a18": "悉周徧故菩提心者如善見藥王能破一切煩惱病",
    "X04n0223_117:0771a19": "故菩提心者如毗笈摩藥能拔一切諸惑箭故菩提",
    "X04n0223_117:0771a20": "心者猶如帝釋一切主中最為尊故菩提心者如毗",
    "X04n0223_117:0771a21": "沙門能斷一切貧窮苦故菩提心者如功德天一切",
    "X04n0223_117:0771a22": "功德所莊嚴故菩提心者如莊嚴具莊嚴一切諸菩",
    "X04n0223_117:0771a23": "薩故菩提心者如劫燒火能燒一切諸有為故菩提",
    "X04n0223_117:0771a24": "心者如無生根藥長養一切諸佛法故菩提心者猶",
    "X04n0223_117:0771b01": "如龍珠能銷一切煩惱毒故菩提心者如水清珠能",
    "X04n0223_117:0771b02": "清一切煩惱濁故菩提心者如如意珠周給一切諸",
    "X04n0223_117:0771b03": "貧乏故菩提心者如功德瓶滿足一切眾生心故菩",
    "X04n0223_117:0771b04": "提心者如如意樹能雨一切莊嚴具故菩提心者如",
    "X04n0223_117:0771b05": "鵞羽衣不受一切生死垢故菩提心者如白氎線從",
    "X04n0223_117:0771b06": "本已來性清淨故菩提心者如快利犂能治一切眾",
    "X04n0223_117:0771b07": "生田故菩提心者如那羅延能摧一切我見敵故菩",
    "X04n0223_117:0771b08": "提心者猶如快箭能破一切諸苦的故菩提心者猶",
    "X04n0223_117:0771b09": "如利矛能穿一切煩惱甲故菩提心者猶如堅甲能",
    "X04n0223_117:0771b10": "護一切如理心故菩提心者猶如利刀能斬一切煩",
    "X04n0223_117:0771b11": "惱首故菩提心者猶如利劒能斷一切憍慢鎧故菩",
    "X04n0223_117:0771b12": "提心者如勇將幢能伏一切諸魔軍故菩提心者猶",
    "X04n0223_117:0771b13": "如利鋸能截一切無明樹故菩提心者猶如利斧能",
    "X04n0223_117:0771b14": "伐一切諸苦樹故菩提心者猶如兵仗能防一切諸",
    "X04n0223_117:0771b15": "苦難故菩提心者猶如善手防護一切諸度身故菩",
    "X04n0223_117:0771b16": "提心者猶如好足安立一切諸功德故菩提心者猶",
    "X04n0223_117:0771b17": "如眼藥滅除一切無明瞖瞙故菩提心者猶如鉗鑷",
    "X04n0223_117:0771b18": "能拔一切身見刺故菩提心者猶如臥具息除生死",
    "X04n0223_117:0771b19": "諸勞苦故菩提心者如善知識能解一切生死縛故",
    "X04n0223_117:0771b20": "菩提心者如好珍財能除一切貧窮事故菩提心者",
    "X04n0223_117:0771b21": "如大導師善知菩薩出要道故菩提心者猶如伏藏",
    "X04n0223_117:0771b22": "出功德財無匱乏故菩提心者猶如涌泉生智慧水",
    "X04n0223_117:0771b23": "無窮盡故菩提心者猶如明鏡普現一切法門像故",
    "X04n0223_117:0771b24": "菩提心者猶如蓮華不染一切諸罪垢故菩提心者",
    "X04n0223_117:0771c01": "猶如大河流引一切度攝法故菩提心者如大龍王",
    "X04n0223_117:0771c02": "能雨一切妙法雨故菩提心者猶如命根任持菩薩",
    "X04n0223_117:0771c03": "大悲身故菩提心者猶如甘露能令安住不死界故",
    "X04n0223_117:0771c04": "菩提心者猶如大網普攝一切諸眾生故菩提心者",
    "X04n0223_117:0771c05": "猶如罥索攝取一切所應化故菩提心者猶如鉤餌",
    "X04n0223_117:0771c06": "出有淵中所居者故菩提心者如阿伽陀藥能令無",
    "X04n0223_117:0771c07": "病永安隱故菩提心者如除毒藥悉能消歇貪愛毒",
    "X04n0223_117:0771c08": "故菩提心者如善持呪能除一切顛倒毒故菩提心",
    "X04n0223_117:0771c09": "者猶如疾風能卷一切諸障霧故菩提心者如大寶",
    "X04n0223_117:0771c10": "洲出生一切覺分寶故菩提心者如好種性出生一",
    "X04n0223_117:0771c11": "切白淨法故菩提心者猶如住宅諸功德法所依處",
    "X04n0223_117:0771c12": "故菩提心者猶如市肆菩薩商人貿易處故菩提心",
    "X04n0223_117:0771c13": "者如鍊金藥能治一切煩惱垢故菩提心者猶如好",
    "X04n0223_117:0771c14": "蜜圓滿一切功德味故菩提心者猶如正道令諸菩",
    "X04n0223_117:0771c15": "薩入智城故菩提心者猶如好器能持一切白淨法",
    "X04n0223_117:0771c16": "故菩提心者猶如時雨能滅一切煩惱塵故菩提心",
    "X04n0223_117:0771c17": "者則為住處一切菩薩所住處故菩提心者則為壽",
    "X04n0223_117:0771c18": "行不取聲聞解脫果故菩提心者如淨琉璃自性明",
    "X04n0223_117:0771c19": "潔無諸垢故菩提心者如帝青寶出過世間二乘智",
    "X04n0223_117:0771c20": "故菩提心者如更漏鼓覺諸眾生煩惱睡故菩提心",
    "X04n0223_117:0771c21": "者如清淨水性本澄潔無垢濁故菩提心者如閻浮",
    "X04n0223_117:0771c22": "金暎奪一切有為善故菩提心者如大山王超出一",
    "X04n0223_117:0771c23": "切諸世間故菩提心者則為所歸不拒一切諸來者",
    "X04n0223_117:0771c24": "故菩提心者則為義利能除一切衰惱事故菩提心",
    "X04n0223_117:0772a01": "者則為妙寶能令一切心歡喜故菩提心者如大施",
    "X04n0223_117:0772a02": "會充滿一切眾生心故菩提心者則為尊勝諸眾生",
    "X04n0223_117:0772a03": "心無與等故菩提心者猶如伏藏能攝一切諸佛法",
    "X04n0223_117:0772a04": "故菩提心者如因陀羅網能伏煩惱阿脩羅故菩提",
    "X04n0223_117:0772a05": "心者如婆樓那風能動一切所應化故菩提心者如",
    "X04n0223_117:0772a06": "因陀羅火能燒一切諸惑習故菩提心者如佛支提",
    "X04n0223_117:0772a07": "一切世間應供養故。",
    "X04n0223_117:0772a09": "大方廣佛新華嚴經合論卷第一百十七",
    "X04n0223_117:0772a11": "音切",
    "X04n0223_117:0772a12": "擐(患音)。撤(丑列切)。汩(古沒切)。飲(於禁切)。[仁-二+戾](郎計切)。穽(靜音)。笈(居業切)。",
    "X04n0223_117:0772a13": "氎(徒葉切)。鋸(九御切)。矛(莫矦切)。鉗(巨淹切)。鑷(疑業切)。餌(二音)。椰(耶音)。",
    "X04n0223_117:0772a14": "[卯/貝](莫侯切)。拒(其呂切)。"
}