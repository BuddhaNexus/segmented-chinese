{
    "T14n0529_001:0804a24": "No. 529",
    "T14n0529_001:0804a25": "佛說阿鳩留經",
    "T14n0529_001:0804a27": "僧祐錄云安公古典經今附漢錄",
    "T14n0529_001:0804a28": "聞如是：一時，佛在舍衛國祇樹給孤獨園。佛",
    "T14n0529_001:0804a29": "告諸比丘言：「昔者有賈客，名阿鳩留，居處",
    "T14n0529_001:0804b01": "甚富，金銀珍寶，奴婢眾多。阿鳩留不信有",
    "T14n0529_001:0804b02": "後世生、作善不得善、作惡不得惡。阿鳩留",
    "T14n0529_001:0804b03": "言：『人死後身地外地，身水外水，身火外火，",
    "T14n0529_001:0804b04": "身風外風：身皆共和合，人死後終不復生",
    "T14n0529_001:0804b05": "也。人所作善惡——心所念，口所言，身所行——皆",
    "T14n0529_001:0804b06": "當棄捐，後不復生。』「時，阿鳩留持財貨數千萬，",
    "T14n0529_001:0804b07": "與賈客五百人俱行，阿鳩留最尊豪相隨行",
    "T14n0529_001:0804b08": "賈客。當經劇道無水草處，所持糧食、水草",
    "T14n0529_001:0804b09": "皆已盡，行一日、二日不見水草，行三日、四",
    "T14n0529_001:0804b10": "日不見水草。賈客皆恐怖言：『今我皆悉當於",
    "T14n0529_001:0804b11": "此荒澤中餓死耶！』各自啼哭，呼父母妻子。阿",
    "T14n0529_001:0804b12": "鳩留遣騎四布，行求水草。阿鳩留自行",
    "T14n0529_001:0804b13": "遙見一樹，樹葉青青果蓏繁熾，自念此樹",
    "T14n0529_001:0804b14": "下猶當有水，便前趣樹。見一男子，端正無",
    "T14n0529_001:0804b15": "比，遙見阿鳩留騎馬來前，迎趣之，言：『多賀",
    "T14n0529_001:0804b16": "來到，在所求索。』阿鳩留見樹下人答之，即",
    "T14n0529_001:0804b17": "大喜，如得更生。樹下人言：『從何所來？欲所",
    "T14n0529_001:0804b18": "之到？』阿鳩留言：『索救我命及五百人、畜生命。』",
    "T14n0529_001:0804b19": "樹下人言：『欲何求索？』言：『我欲得水。』樹下人",
    "T14n0529_001:0804b20": "便舉右手，水從五指端出，如流泉，甚香味，",
    "T14n0529_001:0804b21": "語阿鳩留言：『自極飲。』飲已復從索飯，樹",
    "T14n0529_001:0804b22": "下人便舉右手，美食從指端出。阿鳩留得",
    "T14n0529_001:0804b23": "飽食已，便舉聲大啼哭。樹下人因問：『仁者！",
    "T14n0529_001:0804b24": "啼哭為？』阿鳩留言：『我等伴五百人及畜生，",
    "T14n0529_001:0804b25": "從三四日以來皆不得飲食，飢餓甚極，命",
    "T14n0529_001:0804b26": "在須臾，是故我啼哭耳！』樹下人語阿鳩留：『若",
    "T14n0529_001:0804b27": "行將五百人及畜生來，我悉為若飽之。』「阿鳩",
    "T14n0529_001:0804b28": "留即馳行，呼伴人語之言：『勿復憂也！已",
    "T14n0529_001:0804b29": "得飲食處，隨我去來。』伴人大喜，便隨去到",
    "T14n0529_001:0804c01": "樹下，皆叉手，為樹下人作禮。樹下人問言：",
    "T14n0529_001:0804c02": "『欲何得？』人皆言：『大飢渴。』樹下人即復舉右",
    "T14n0529_001:0804c03": "手五指端，即復大水出，水如流泉，人馬畜",
    "T14n0529_001:0804c04": "生皆飲；復從索飯，樹下人復舉右手五指端，",
    "T14n0529_001:0804c05": "出名美飲食與之，五百人及畜生皆飽滿。樹",
    "T14n0529_001:0804c06": "下人因問五百人等：『卿皆欲至到何等求索？』",
    "T14n0529_001:0804c07": "賈人言：『我皆欲到大海求索珍寶。』樹下人",
    "T14n0529_001:0804c08": "因問：『卿皆欲索珍寶者，便可從我手中出。』樹",
    "T14n0529_001:0804c09": "下人便舉右手，從五指端出金、銀、水精、琉璃、",
    "T14n0529_001:0804c10": "珊瑚、虎魄、白珠，人便斂取，取各自重如去。",
    "T14n0529_001:0804c11": "「樹下人語阿鳩留：『持此金銀歸鄉里，用布",
    "T14n0529_001:0804c12": "施貧窮者，欲得飯者飯之，欲得金銀、錢財、衣",
    "T14n0529_001:0804c13": "被者極與之。令道人皆呪願我，令我得其",
    "T14n0529_001:0804c14": "福，令我手中出琦物，又多使我早脫此荒",
    "T14n0529_001:0804c15": "澤中。』阿鳩留聞此語大驚怖，便以頭面著",
    "T14n0529_001:0804c16": "地，問：『仁者為何等人乎？是天耶？龍耶？鬼神耶？",
    "T14n0529_001:0804c17": "是人耶？』「樹下人言：『我亦非天、亦非龍、亦非",
    "T14n0529_001:0804c18": "鬼、亦非人，我是豪薜荔也。我前世時，於國",
    "T14n0529_001:0804c19": "中大貧窮，常在城門下坐，雖貧窮心淨潔，愛",
    "T14n0529_001:0804c20": "樂沙門道人，我貧窮不能施人，見他人布",
    "T14n0529_001:0804c21": "施，代其喜。時迦葉佛般泥洹去，諸比丘來",
    "T14n0529_001:0804c22": "從我乞匃食，我應比丘言：「我無所有。」但遙",
    "T14n0529_001:0804c23": "指示城中，某家善可得飯，某家不善不可得",
    "T14n0529_001:0804c24": "飯。比丘乞來出，我見有所得，即歡喜。又迦",
    "T14n0529_001:0804c25": "葉佛般泥洹去，其國王名為基立，為迦葉",
    "T14n0529_001:0804c26": "佛起七寶塔，我輒持手著其上言：「令我得",
    "T14n0529_001:0804c27": "其福。」王上好物於佛塔，我輒持手著之言：「使",
    "T14n0529_001:0804c28": "我得其福。」但用貧故未曾齋，飯食無時又",
    "T14n0529_001:0804c29": "飲酒，是故死後，以作豪薜荔耳。但用我前",
    "T14n0529_001:0805a01": "世見人作善，代其歡喜，手著其物上，是故令",
    "T14n0529_001:0805a02": "我五指端在所出；但用生時未曾齋，故使我",
    "T14n0529_001:0805a03": "作是間薜荔。』「阿鳩留自念言：『我前不信有後",
    "T14n0529_001:0805a04": "世生、作善不得善、作惡不得惡。今我眼見，是",
    "T14n0529_001:0805a05": "為審有後世，復生審有作善得善、作惡得惡。",
    "T14n0529_001:0805a06": "從今日以去，歸鄉里，快當作善，布施與人，恣",
    "T14n0529_001:0805a07": "所求索，人有欲得金銀、珍寶、飲食、衣被者，皆",
    "T14n0529_001:0805a08": "與之，不逆人也。』阿鳩留歸到鄉里，語一國",
    "T14n0529_001:0805a09": "中人：『誰有欲得金銀、珍寶、衣被、飲食者，恣所",
    "T14n0529_001:0805a10": "求索，皆來取之。』如是布施無央數，日日飯",
    "T14n0529_001:0805a11": "八萬四千道人，但瀾汗流出門，人用擿船而",
    "T14n0529_001:0805a12": "行。阿鳩留作善極意，死後便上第二忉利",
    "T14n0529_001:0805a13": "天上作天人，去離天帝座四百八十里。「其",
    "T14n0529_001:0805a14": "國中有乞匃女人，名曰㜗，以善心持一杅",
    "T14n0529_001:0805a15": "米粥，與沙門摩訶迦葉。女人死後，亦生忉",
    "T14n0529_001:0805a16": "利天上作天人，在天帝釋邊第三座，復勝",
    "T14n0529_001:0805a17": "餘天五事。何謂五事？一者、長壽；二者、端正；",
    "T14n0529_001:0805a18": "三者、安樂；四者、智慧；五者、威神。勝於餘天。",
    "T14n0529_001:0805a19": "「後佛母忽故，生忉利天，時佛天上為母說經。",
    "T14n0529_001:0805a20": "說經已，佛母及諸天無央數，皆得須陀洹",
    "T14n0529_001:0805a21": "道。佛因見阿鳩留布施與人，遠在天帝釋",
    "T14n0529_001:0805a22": "邊四百八十里坐；復見乞匃女人，持米粥",
    "T14n0529_001:0805a23": "與沙門摩訶迦葉，在天帝釋邊第三座，又勝",
    "T14n0529_001:0805a24": "餘天五事。佛見悉皆識知，即遙呼阿鳩留言：",
    "T14n0529_001:0805a25": "『布施善人！來相見。』阿鳩留即來前，持頭面著",
    "T14n0529_001:0805a26": "地，為佛作禮，白佛言：『我布施大眾多，但得",
    "T14n0529_001:0805a27": "凡人耳，不得須陀洹、斯陀含、阿那含、阿羅",
    "T14n0529_001:0805a28": "漢、辟支佛，佛道也。今見乞匃女人，持米粥",
    "T14n0529_001:0805a29": "與沙門摩訶迦葉，今世在帝釋邊第三坐，又",
    "T14n0529_001:0805b01": "勝餘天五事。』人持小物與摩訶迦葉，得福乃",
    "T14n0529_001:0805b02": "爾，是故身自致豪貴如此。」天便為佛作禮而",
    "T14n0529_001:0805b03": "去。",
    "T14n0529_001:0805b04": "佛說阿鳩留經"
}