{
    "T20n1182_001:0781a19": "曼殊室利菩薩呪藏中一字呪",
    "T20n1182_001:0781a20": "王經",
    "T20n1182_001:0781a22": "唐三藏法師義淨奉　制譯",
    "T20n1182_001:0781a23": "爾時釋迦牟尼佛。在淨居天上。於天眾中跏",
    "T20n1182_001:0781a24": "趺正念。普觀大眾而告之曰。汝諸天子。當至",
    "T20n1182_001:0781a25": "心聽曼殊室利童子微妙之行。所謂壇場神",
    "T20n1182_001:0781a26": "呪作法。所須療病護身。第一祕密最上呪",
    "T20n1182_001:0781a27": "心。一切如來所共宣說咸皆稱歎。是大呪王。",
    "T20n1182_001:0781a28": "若有善男子善女人。能誦此呪者。則為受持",
    "T20n1182_001:0781a29": "一切神呪。汝諸天眾。此大呪王無能違者。假",
    "T20n1182_001:0781b01": "使曼殊室利童子菩薩摩訶薩。此呪亦能隨",
    "T20n1182_001:0781b02": "心自在引攝將來。令使現前為作眾事。況復",
    "T20n1182_001:0781b03": "諸餘菩薩。世出世間所有神呪。一切障礙悉",
    "T20n1182_001:0781b04": "皆除遣。有大勇猛有大威力。神驗第一。諸",
    "T20n1182_001:0781b05": "呪中上一字中尊。此之一字悉能成就一切",
    "T20n1182_001:0781b06": "事業。悉能圓滿所有善法。常在一切世出世",
    "T20n1182_001:0781b07": "間。呪術之上不可毀壞。是一切佛心。悉能滿",
    "T20n1182_001:0781b08": "足所有求願。汝諸天眾。咸皆一心聽此不可",
    "T20n1182_001:0781b09": "思議具大威力最上神呪。即說呪曰。",
    "T20n1182_001:0781b10": "唵叱洛呬焰(此有四字總成一字是故梵漢二體俱存)",
    "T20n1182_001:0781b11": "汝等天眾。此是一切祕密中勝一字呪王。一",
    "T20n1182_001:0781b12": "切有情無敢違者。一切鬼神不敢親近。一切",
    "T20n1182_001:0781b13": "諸佛為吉祥事。一切呪中最能成立隨意所",
    "T20n1182_001:0781b14": "為。一切世間作大尊勝。於求財者有大自在",
    "T20n1182_001:0781b15": "能令富盛。諸瞋恚中此令慈善。於諸含識",
    "T20n1182_001:0781b16": "悲愍為性。有違逆者皆悉順從。要而言之。",
    "T20n1182_001:0781b17": "凡有所為悉皆成就。縱不作法入壇場等直",
    "T20n1182_001:0781b18": "爾誦持。手觸彼時即便隨意。呪衣著時。人皆",
    "T20n1182_001:0781b19": "愛樂見者歡喜若呪齒木用揩齒時。齒疼即",
    "T20n1182_001:0781b20": "差。若患眼時。取先陀婆鹽研之為末。呪七",
    "T20n1182_001:0781b21": "遍已少置眼中。其痛便止。若患耳者。取象馬",
    "T20n1182_001:0781b22": "糞聚上地菌。并苣蕂油先陀婆鹽。各取少",
    "T20n1182_001:0781b23": "許呪之七遍。一處研使碎絞取汁煖之。渧耳",
    "T20n1182_001:0781b24": "孔中其痛便止。若有女人。將產之時。被胎所",
    "T20n1182_001:0781b25": "惱腹中結痛不能疾出。取阿吒留灑根或牛",
    "T20n1182_001:0781b26": "膝根。取無蟲水磨擣令碎。呪之七遍塗在臍",
    "T20n1182_001:0781b27": "下。即能易出。若人被射。箭鏃入身不能出者。",
    "T20n1182_001:0781b28": "可取陳酥呪一百八遍。令彼飲之其鏃便出。",
    "T20n1182_001:0781b29": "若患宿食不消。腹中結痛上變下瀉癨亂",
    "T20n1182_001:0781c01": "畏死者。可取烏鹽或先陀婆鹽或諸雜鹽類。",
    "T20n1182_001:0781c02": "呪之七遍。研碎煖水令服便差。或復苦痢",
    "T20n1182_001:0781c03": "不能斷者。取橘柚根及榠樝根。磨擣呪之七",
    "T20n1182_001:0781c04": "遍。和水服之即差。",
    "T20n1182_001:0781c05": "若是石女無產生法。欲求男女者。應取阿說",
    "T20n1182_001:0781c06": "健陀根。以酥熟煎擣之令碎。和黃牛乳呪",
    "T20n1182_001:0781c07": "二十五遍。待彼女人身淨之時令飲其藥。妻",
    "T20n1182_001:0781c08": "莫犯他男。夫莫犯他女。未久之間即便有娠。",
    "T20n1182_001:0781c09": "或復女人斷緒無子。經三五年或復多年。或",
    "T20n1182_001:0781c10": "被他禁呪或由厭禱。或因諸病或他所惱",
    "T20n1182_001:0781c11": "或遭毒藥。遇此惡緣遂無子息者。應取少許",
    "T20n1182_001:0781c12": "孔雀尾。安陳酥中箭之數沸。研令相得。投",
    "T20n1182_001:0781c13": "少石蜜量如棗許。呪二十七遍服之令盡。",
    "T20n1182_001:0781c14": "於後七日中日日常以石蜜和乳。每呪七遍",
    "T20n1182_001:0781c15": "飲之。女身清淨諸病皆差即便有娠。若有女",
    "T20n1182_001:0781c16": "人月水不息。應以阿藍部根或以藍根一握",
    "T20n1182_001:0781c17": "擣之。和乳熟煎呪一百八遍服之即差。若患",
    "T20n1182_001:0781c18": "頭痛者。應以烏羽呪之七遍。掃拂痛處即便",
    "T20n1182_001:0781c19": "永差。若人患瘧。或一日二日三日四日發",
    "T20n1182_001:0781c20": "者。或常熱病或暫時熱病。應以乳粥和酥呪",
    "T20n1182_001:0781c21": "一百八遍。食之即差。若人被他厭魅蠱毒",
    "T20n1182_001:0781c22": "所中。應作反緣心。呪自己面一百八遍。觀彼",
    "T20n1182_001:0781c23": "病人所患便差。若人被邪鬼羯吒布單那等",
    "T20n1182_001:0781c24": "諸鬼所著。或小兒諸病。但是一切非人所為",
    "T20n1182_001:0782a01": "共相惱者。應呪自手一百八遍。摩病人頭即",
    "T20n1182_001:0782a02": "眾病皆差。若人被蛇蠍所蜇或狂狗所傷。以",
    "T20n1182_001:0782a03": "氣急吹瘡上。呪之七七遍即差。若有人患癩",
    "T20n1182_001:0782a04": "病瘦病者。應洗浴潔淨於閑靜處。常誦此呪",
    "T20n1182_001:0782a05": "悉皆除愈。凡誦呪之人。常須遠離惡人不淨",
    "T20n1182_001:0782a06": "臭穢之處不近酒肉五辛。一心受持無不驗",
    "T20n1182_001:0782a07": "者。若有一日常誦一遍。能護自身。若誦二遍",
    "T20n1182_001:0782a08": "能護同伴。若誦三遍能護一家。若誦四遍能",
    "T20n1182_001:0782a09": "護一村。若誦五遍能護一城。若誦百遍能護",
    "T20n1182_001:0782a10": "一國。若誦千遍能護四天下。以要言之略述",
    "T20n1182_001:0782a11": "如是。療病護身隨時利益。若更有餘所為之",
    "T20n1182_001:0782a12": "事。皆隨意作無不成就。爾時諸天大眾聞佛",
    "T20n1182_001:0782a13": "說此一字呪王經已。歡喜奉行(若復有人志求解脫希大利益現望",
    "T20n1182_001:0782a14": "果證者當可至心依呪藏中作大呪法廣說如經)。",
    "T20n1182_001:0782a15": "佛說一字呪王經"
}