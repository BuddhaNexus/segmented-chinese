{
    "T28n1546_021:0152b02": "阿毘曇毘婆沙論卷第二十一",
    "T28n1546_021:0152b04": "迦旃延子造　五百羅漢釋",
    "T28n1546_021:0152b05": "北涼天竺沙門浮陀跋摩",
    "T28n1546_021:0152b06": "共道泰等譯",
    "T28n1546_021:0152b07": "7 無義品1雜揵度無義品第七上",
    "T28n1546_021:0152b08": "諸他修苦行，　　當知無義俱，",
    "T28n1546_021:0152b09": "畢竟無有利，　　如陸地船𥱼。",
    "T28n1546_021:0152b10": "如此章及解章義，此中應廣說優波提舍。問",
    "T28n1546_021:0152b11": "曰：何故作此論？答曰：雖一切阿毘曇盡皆說",
    "T28n1546_021:0152b12": "佛經，然此品偏多。所以者何？此論品多以經",
    "T28n1546_021:0152b13": "為論。復次所以作此論者，此是佛經。佛經中",
    "T28n1546_021:0152b14": "說：佛在優樓頻螺村尼連禪河邊菩提樹下",
    "T28n1546_021:0152b15": "成佛未久，爾時世尊告諸比丘：我遠離苦行，",
    "T28n1546_021:0152b16": "於此苦行快得解脫，以自願力故今得第一",
    "T28n1546_021:0152b17": "菩提。時諸比丘聞佛所說，深生愛樂，一心不",
    "T28n1546_021:0152b18": "亂攝耳聽法。爾時惡魔波旬作如是念：沙門",
    "T28n1546_021:0152b19": "瞿曇今在尼連禪河邊優樓頻螺村菩提樹",
    "T28n1546_021:0152b20": "下坐，為弟子說法，乃至攝耳聽法。我今應往",
    "T28n1546_021:0152b21": "為作留難。爾時惡魔化作婆羅門摩納婆像，",
    "T28n1546_021:0152b22": "往詣佛所。到已說如是偈言：",
    "T28n1546_021:0152b23": "「汝今捨苦行，　　眾生清淨道，",
    "T28n1546_021:0152b24": "若更行餘道，　　畢竟無有淨。」",
    "T28n1546_021:0152b25": "此偈義者，時魔語世尊言：汝捨古先苦行",
    "T28n1546_021:0152b26": "之道所依耶？不能令人淨而生淨想。魔以無",
    "T28n1546_021:0152b27": "是淨，種種苦行是淨道。佛語惡魔：非我不能",
    "T28n1546_021:0152b28": "行於苦行而捨之也。我諦觀察此道不能斷",
    "T28n1546_021:0152b29": "煩惱，以無所能故，而我捨之。以是事故，而說",
    "T28n1546_021:0152c01": "此偈：",
    "T28n1546_021:0152c02": "「諸他修苦行，　　當知無義俱，",
    "T28n1546_021:0152c03": "畢竟無有利，　　如陸地船𥱼。」",
    "T28n1546_021:0152c04": "諸修苦行有何義耶？答曰：或有說者，此法之",
    "T28n1546_021:0152c05": "外所行，盡言為他說法者，謂八聖道及聖道",
    "T28n1546_021:0152c06": "方便，除此餘是也。以道是邪道故，與無義",
    "T28n1546_021:0152c07": "俱，以是事故說，諸他修苦行當知無義俱。復",
    "T28n1546_021:0152c08": "有說者，他者言下賤，非他言妙勝。諸外道所",
    "T28n1546_021:0152c09": "行苦行是下賤法。所以者何？以計我故。是故",
    "T28n1546_021:0152c10": "說諸修苦行當知無義俱。復有說者，他言不",
    "T28n1546_021:0152c11": "死，不死者惡魔也。是故世尊告不死者，諸",
    "T28n1546_021:0152c12": "他修苦行當知無義俱。復有說者，諸為生天",
    "T28n1546_021:0152c13": "修苦行者，是苦行皆言不死苦行。以是事故",
    "T28n1546_021:0152c14": "而作是說，諸他修苦行當知無義俱，必竟無",
    "T28n1546_021:0152c15": "有利如陸地船𥱼。無用邪見所行苦行不能",
    "T28n1546_021:0152c16": "斷結，無用亦如是。時魔復語佛言：若種種苦",
    "T28n1546_021:0152c17": "行是邪行者，汝以何道而自淨耶？爾時世尊",
    "T28n1546_021:0152c18": "即說此偈：",
    "T28n1546_021:0152c19": "「我修戒定慧，　　如是究竟道，",
    "T28n1546_021:0152c20": "今已逮清淨，　　無有上菩提。」",
    "T28n1546_021:0152c21": "佛經雖作是說而不廣分別。此論即是佛經",
    "T28n1546_021:0152c22": "優波提舍，佛經是此論根本，諸佛經中所不",
    "T28n1546_021:0152c23": "說者今欲說故，而作此論。",
    "T28n1546_021:0152c24": "問曰：世尊何故說：諸他修苦行，當知無義俱。",
    "T28n1546_021:0152c25": "答曰：此是老死道，近老死法、隨順老死法，不",
    "T28n1546_021:0152c26": "能以是法得盡老死道。所以者何？眾生欲度",
    "T28n1546_021:0152c27": "老死海，行此苦行、此諸邪見，所行苦行還令",
    "T28n1546_021:0152c28": "眾生沒老死海。尊者瞿沙說曰：一切增長法",
    "T28n1546_021:0152c29": "是無義，一切寂滅法是有義。邪見苦行苦",
    "T28n1546_021:0153a01": "行是隨順增長法，以隨順增長故不能生寂",
    "T28n1546_021:0153a02": "滅法。眾生欲度老死海故修諸苦行，而此苦",
    "T28n1546_021:0153a03": "行必令眾生墮老死海。所以者何？以行邪方",
    "T28n1546_021:0153a04": "便。邪方便者，為生天故。行此苦行，是故言墮",
    "T28n1546_021:0153a05": "老死海中。",
    "T28n1546_021:0153a06": "又世尊言：正身結跏趺坐，繫念在前，乃",
    "T28n1546_021:0153a07": "至廣說。問曰：如一切威儀盡中行道，何故但",
    "T28n1546_021:0153a08": "說結跏趺坐？答曰：或有說者，此是舊所行",
    "T28n1546_021:0153a09": "法。所以者何？過去恒河沙諸佛及佛弟子盡",
    "T28n1546_021:0153a10": "行此法。復有說者，能生他人恭敬心故。若",
    "T28n1546_021:0153a11": "結跏趺坐起於惡覺，猶生他人恭敬之心，是",
    "T28n1546_021:0153a12": "故欲生他人恭敬心故。復有說者，此法非是",
    "T28n1546_021:0153a13": "世俗愛欲法故，餘威儀者世俗用之。復次",
    "T28n1546_021:0153a14": "此法能生三種菩提道故。聲聞、辟支佛、佛菩",
    "T28n1546_021:0153a15": "提，不以餘威儀得，但以是得。復次此法行道",
    "T28n1546_021:0153a16": "時隨順安隱，非餘威儀故。復次此法能壞魔",
    "T28n1546_021:0153a17": "軍。如佛世尊結跏趺坐，能破煩惱及天魔軍。",
    "T28n1546_021:0153a18": "復次此法能適可天人心故。復次此法不與",
    "T28n1546_021:0153a19": "外道共故，餘威儀與外道共。云何名結跏趺",
    "T28n1546_021:0153a20": "坐？尊者波奢說曰：跏趺坐者，累兩足正觀",
    "T28n1546_021:0153a21": "境界，則得隨順定。跏趺坐云何繫念在前？",
    "T28n1546_021:0153a22": "面上故名繫念在前。復次背煩惱在後，正觀",
    "T28n1546_021:0153a23": "寂滅在前，故名繫念在前。復次背生死在後，",
    "T28n1546_021:0153a24": "正觀涅槃在前，故名繫念在前。復次背色等",
    "T28n1546_021:0153a25": "境界在後，正觀所緣在前，故名繫念在前。復",
    "T28n1546_021:0153a26": "次繫念在眼中間，故名繫念在前。復次以勝",
    "T28n1546_021:0153a27": "慧力正觀境界，念念不散，故名繫念在前。",
    "T28n1546_021:0153a28": "復次念與不貪俱緣於境界，故名繫念在前。",
    "T28n1546_021:0153a29": "復次繫念在眉中間，故名繫念在前。",
    "T28n1546_021:0153b01": "觀青想等，乃至廣說。問曰：何故繫念在面上",
    "T28n1546_021:0153b02": "耶？答曰：無始以來，男於女身起欲心、女於男",
    "T28n1546_021:0153b03": "身起欲心，多因於面。復有說者，以面是七入",
    "T28n1546_021:0153b04": "所依處，行者欲觀察諸入故。復有說者，面是",
    "T28n1546_021:0153b05": "隨順不淨觀。所以者何？面上有七孔流出不",
    "T28n1546_021:0153b06": "淨。以此處多出不淨故，行者偏觀。復有說",
    "T28n1546_021:0153b07": "者，非因照不於自面而生於愛，以不生愛故",
    "T28n1546_021:0153b08": "繫念在面。復次以面上能生猗樂然後遍身。",
    "T28n1546_021:0153b09": "猶如受欲時，男女根邊生樂然後遍身。復",
    "T28n1546_021:0153b10": "次面上速能生欲心故，如見眼耳鼻口好相",
    "T28n1546_021:0153b11": "即生欲心。問曰：繫念在面者，為是初行、為",
    "T28n1546_021:0153b12": "是已行、為是久行人耶？答曰：是久行人。行人",
    "T28n1546_021:0153b13": "有三種，謂初行、已行、久行。初行者，往至塚間",
    "T28n1546_021:0153b14": "善取死屍相，謂若青若脹、若爛若壞、若骨若",
    "T28n1546_021:0153b15": "瑣若骨瑣。善取如是相已，復觀脚骨踝骨、",
    "T28n1546_021:0153b16": "膞骨膝骨、腦骨臗骨、腰骨脊骨、臂骨手骨、腕",
    "T28n1546_021:0153b17": "骨肩骨、項骨額骨、齒骨髑髏骨。於塚間善取",
    "T28n1546_021:0153b18": "如是相已，憶而不忘，速還住處洗足坐繩床",
    "T28n1546_021:0153b19": "上若草敷上，憶念所見死屍，我身亦爾。如是",
    "T28n1546_021:0153b20": "名為初行。行者於所觀境界，能令廣亦能令",
    "T28n1546_021:0153b21": "略。云何名廣？如觀自身骨，觀所坐床亦復是",
    "T28n1546_021:0153b22": "骨。次觀屋舍所住之坊、僧伽阿藍、村落田地",
    "T28n1546_021:0153b23": "所有國土人民，乃至大海內所有大地，皆觀",
    "T28n1546_021:0153b24": "是骨，是名為廣。云何為略？捨大海內所有骨，",
    "T28n1546_021:0153b25": "觀一國土所有骨。捨國土內骨，乃至捨觀外",
    "T28n1546_021:0153b26": "骨唯觀己身骨。能作如是廣略觀，是名已",
    "T28n1546_021:0153b27": "行。捨自脚骨，觀自踝骨。捨踝骨，乃至觀髑髏",
    "T28n1546_021:0153b28": "骨。髑髏骨有二種：有左分、右分。若捨左分觀",
    "T28n1546_021:0153b29": "於右分，若捨右分觀於左分。捨於二分，繫念",
    "T28n1546_021:0153c01": "眉間，是名久行。是時名為始入身念處觀。",
    "T28n1546_021:0153c02": "不淨觀，或有緣少自在多、或有自在少緣多、",
    "T28n1546_021:0153c03": "或有緣少自在少、或有緣多自在多。初句者，",
    "T28n1546_021:0153c04": "謂能數數觀自身，於所觀境界不能令轉",
    "T28n1546_021:0153c05": "廣。第二句者，謂能觀大海內骨，不能令此觀",
    "T28n1546_021:0153c06": "數數現在前。第三句者，謂唯觀自身，不能",
    "T28n1546_021:0153c07": "令此觀數數現在前。第四句者，謂能觀大海",
    "T28n1546_021:0153c08": "內骨，復令此觀數數現在前。不淨觀，或有緣",
    "T28n1546_021:0153c09": "無量非自在無量、或有自在無量非緣無量、",
    "T28n1546_021:0153c10": "或有緣亦無量自在亦無量、或有緣亦非無",
    "T28n1546_021:0153c11": "量自在亦非無量。初句者，謂行者能觀大海",
    "T28n1546_021:0153c12": "內骨，不能令此觀數數現在前。第二句者，謂",
    "T28n1546_021:0153c13": "能觀自身骨數數現在前，不能令此觀廣。第",
    "T28n1546_021:0153c14": "三句者，能觀大海內骨數數現在前。第四",
    "T28n1546_021:0153c15": "句者，能觀自身骨，不能令此觀數數現在前。",
    "T28n1546_021:0153c16": "是名行者觀於骨想。云何觀揣食？不淨想行",
    "T28n1546_021:0153c17": "者觀手中若器中食：此食為從何處來？知從",
    "T28n1546_021:0153c18": "倉中種種穀中來。觀倉中穀復從何來？知從",
    "T28n1546_021:0153c19": "田中種種種子中來。復觀以何長養種子？知",
    "T28n1546_021:0153c20": "以糞水。糞復從何來？知從屎尿糞掃聚中來。",
    "T28n1546_021:0153c21": "如是觀時，見不淨物還增益不淨物。行者或",
    "T28n1546_021:0153c22": "時入村乞食、或在僧中，欲入村時，所受用水",
    "T28n1546_021:0153c23": "而作尿想，所嚼楊枝作臂骨想，所取衣作人",
    "T28n1546_021:0153c24": "肉想、帶作腸想，鉢作髑髏想，杖作髀骨想，",
    "T28n1546_021:0153c25": "行石道上時作髑髏骨想。若至村時，見牆壁",
    "T28n1546_021:0153c26": "屋舍作骨聚想，見男女大小作骨人想，其所",
    "T28n1546_021:0153c27": "得食󰉓作骨󰉓想，鹽作碎齒想，種種菜作髮",
    "T28n1546_021:0153c28": "想，󰉔作皮想，飯作虫想，羹作膿糞穢想，生",
    "T28n1546_021:0153c29": "酥乳酪作腦想，酥油蜜石蜜作人肪想，蒱",
    "T28n1546_021:0154a01": "桃漿作血想，肉作人肉想。若入僧時，所受",
    "T28n1546_021:0154a02": "淨草作人髮想，得󰉓等作骨󰉓想，餘如前",
    "T28n1546_021:0154a03": "說。問曰：行者何故作如是想耶？答曰：彼行者",
    "T28n1546_021:0154a04": "作是念：無始已來不淨為淨念，應觀此物",
    "T28n1546_021:0154a05": "不淨。即作不淨想。能作如是想者，能對治欲",
    "T28n1546_021:0154a06": "愛。復次欲對治欲愛故，作如是觀。義言行者",
    "T28n1546_021:0154a07": "作師子吼，語不淨分：我無始已來取汝淨",
    "T28n1546_021:0154a08": "相，今欲廣取汝不淨相。",
    "T28n1546_021:0154a09": "問曰：何以說不淨觀繫念在前，不說阿那波",
    "T28n1546_021:0154a10": "那念、觀界方便耶？答曰：或有說者，此說初起",
    "T28n1546_021:0154a11": "方便。如說不淨觀繫念在前，亦應說阿那波",
    "T28n1546_021:0154a12": "那念、觀界方便。而不說者，當知此說有餘。復",
    "T28n1546_021:0154a13": "有說者，隨多分故。諸比丘多修不淨觀，少有",
    "T28n1546_021:0154a14": "修阿那波那念者，是故說不淨觀，不說阿那",
    "T28n1546_021:0154a15": "波那念。尊者瞿沙說曰：隨其入法時所用繫",
    "T28n1546_021:0154a16": "念在前，不必以不淨觀也，尊者迦旃延子解",
    "T28n1546_021:0154a17": "佛經故。佛經說：正心繫念在前，除世貪心住",
    "T28n1546_021:0154a18": "無貪法中，乃至斷疑蓋亦如是。五蓋之中，何",
    "T28n1546_021:0154a19": "者最重？謂貪欲蓋。不淨觀是貪欲蓋近對治，",
    "T28n1546_021:0154a20": "不淨觀次第亦能斷餘蓋亦能起禪，是故以",
    "T28n1546_021:0154a21": "不淨想繫念在前。問曰：不淨觀體性是何？答",
    "T28n1546_021:0154a22": "曰：是無貪。若取其相應共有則體是五陰。",
    "T28n1546_021:0154a23": "諸阿練若說體是慧。所以者何？佛經說：若能",
    "T28n1546_021:0154a24": "善攝諸根，是名見不淨觀。復有說者，不淨觀",
    "T28n1546_021:0154a25": "體是厭，厭名相應心數法在如是等，是名",
    "T28n1546_021:0154a26": "心數法中。評曰：不應作是說，說是不貪者好，",
    "T28n1546_021:0154a27": "若取相應共有體是四陰五陰。",
    "T28n1546_021:0154a28": "界者，是欲色界。地者，是十地，謂欲界、中間禪、",
    "T28n1546_021:0154a29": "根本四禪、四禪邊。身者，在欲界。行者，非十六",
    "T28n1546_021:0154b01": "行，別行不淨行。緣者，緣欲界色入。問曰：此為",
    "T28n1546_021:0154b02": "緣欲界一切色入不？答曰：盡緣。問曰：若然者，",
    "T28n1546_021:0154b03": "何以尊者阿尼盧頭不能於快意天身作不",
    "T28n1546_021:0154b04": "淨觀耶？曾聞尊者阿尼盧頭於一林中跏趺",
    "T28n1546_021:0154b05": "坐禪，有四快意天女自化其形端正極妙，來",
    "T28n1546_021:0154b06": "詣尊者阿尼盧頭所，作如是言：尊者阿尼盧",
    "T28n1546_021:0154b07": "頭！我是快意天，能於四處自在變化。若欲見",
    "T28n1546_021:0154b08": "我身何色者，我悉能現以娛樂之。是時阿尼",
    "T28n1546_021:0154b09": "盧頭作是思惟：我今應當作不淨觀。即起初",
    "T28n1546_021:0154b10": "禪不淨觀，而不能令此觀現在前，乃至欲起",
    "T28n1546_021:0154b11": "第四禪不淨觀亦復不能。復作是念：彼是種",
    "T28n1546_021:0154b12": "種色，若當純是一色，我則能起。即語天女言：",
    "T28n1546_021:0154b13": "諸姊妹！盡作青色。是時天女即作青色。復作",
    "T28n1546_021:0154b14": "不淨觀，猶故不能。復作是言：諸姊妹！盡作黃",
    "T28n1546_021:0154b15": "色。是時天女即作黃色。復起不淨觀，猶故不",
    "T28n1546_021:0154b16": "能。復語之言：諸姊妹！盡作赤色。是時天女即",
    "T28n1546_021:0154b17": "作赤色。復起不淨觀，猶故不能。問曰：尊者阿",
    "T28n1546_021:0154b18": "尼盧頭何故語諸天女作種種色耶？答曰：彼",
    "T28n1546_021:0154b19": "作是念：移轉其色，我或能起不淨觀。復次欲",
    "T28n1546_021:0154b20": "觀彼色好不好相故如是語。復作是念：白色",
    "T28n1546_021:0154b21": "隨順骨相，彼若作白色者，我能作不淨觀。即",
    "T28n1546_021:0154b22": "語言：姊妹！汝作白色。是時天女即作白色。",
    "T28n1546_021:0154b23": "起不淨觀，猶故不能。復作是念：此諸天女端",
    "T28n1546_021:0154b24": "正殊妙。即時默然，閉目不看。是時天女忽然",
    "T28n1546_021:0154b25": "不現。如是義云何通耶？答曰：彼尊者阿尼盧",
    "T28n1546_021:0154b26": "頭雖不能觀，餘利根者能。如尊者目犍連、",
    "T28n1546_021:0154b27": "舍利弗、辟支佛、佛。問曰：有能於佛身作不淨",
    "T28n1546_021:0154b28": "觀不耶？答曰：一切聲聞辟支佛能觀，而不能",
    "T28n1546_021:0154b29": "作不淨想。所以者何？佛身極明淨、極妙極勝、",
    "T28n1546_021:0154c01": "無諸過咎，眾生樂見故。是故一切聲聞辟支",
    "T28n1546_021:0154c02": "佛不能作不淨觀，唯佛能觀。復有說者，聲",
    "T28n1546_021:0154c03": "聞亦能觀。所以者何？不淨有二種：一是色過",
    "T28n1546_021:0154c04": "患；二是色緣起，不能觀色過患，而能觀色緣",
    "T28n1546_021:0154c05": "起。不淨觀復有二種：一是總相；二是別相，",
    "T28n1546_021:0154c06": "能觀總相，不能觀別相。念處者，根本而言非",
    "T28n1546_021:0154c07": "念處，方便而言是身念處。智者，與等智相應。",
    "T28n1546_021:0154c08": "根者，總與三根相應。定者，不與定相應。過",
    "T28n1546_021:0154c09": "去未來現在者是三世法，緣過去未來現在",
    "T28n1546_021:0154c10": "者，過去即緣過去法、現在者即緣現在法、未",
    "T28n1546_021:0154c11": "來不生者緣三世、當生者緣未來。善不善無",
    "T28n1546_021:0154c12": "記者，是善緣善，不善無記者三種盡緣，緣無",
    "T28n1546_021:0154c13": "記法多。三界繫者欲色繫，緣三界者緣欲界。",
    "T28n1546_021:0154c14": "學無學非學非無學者，是非學非無學。緣學",
    "T28n1546_021:0154c15": "無學非學非無學者緣非學非無學。見道斷",
    "T28n1546_021:0154c16": "修道斷無斷是修道斷，緣見道斷修道斷不",
    "T28n1546_021:0154c17": "斷者是緣修道斷。緣自身他身者，緣自身亦",
    "T28n1546_021:0154c18": "緣他身。緣名緣義者，是緣義是離欲得，方便",
    "T28n1546_021:0154c19": "得者亦是離欲亦是方便，離欲得者離欲界。",
    "T28n1546_021:0154c20": "欲得初禪地者，乃至離三禪。欲得第四禪地",
    "T28n1546_021:0154c21": "者，最後身凡夫人聖人，得曾所得亦得未曾",
    "T28n1546_021:0154c22": "得；其餘凡夫得曾所得。離欲得者，離欲時得，",
    "T28n1546_021:0154c23": "後作方便起現在前。佛不以方便起現在前，",
    "T28n1546_021:0154c24": "辟支佛起下方便，聲聞或作中方便或作上",
    "T28n1546_021:0154c25": "方便，起現在前。不淨觀，有作方便而得，後作",
    "T28n1546_021:0154c26": "方便起現在前。問曰：何等人能起不淨觀耶？",
    "T28n1546_021:0154c27": "答曰：凡夫聖人俱能。聖人者，從須陀洹乃",
    "T28n1546_021:0154c28": "至阿羅漢。何處起者？答曰：先作是說，欲界中",
    "T28n1546_021:0154c29": "是三方，非欝單越。欲界天中不能使初行現",
    "T28n1546_021:0155a01": "在前。所以者何？以無青等死屍故，先於人中",
    "T28n1546_021:0155a02": "得，後於彼起現在前。聞思修者，是三種：欲界",
    "T28n1546_021:0155a03": "者是聞思修，色界者是聞修。問曰：觀一切",
    "T28n1546_021:0155a04": "是骨，而一切非骨，云何此觀非顛倒耶？答曰：",
    "T28n1546_021:0155a05": "能斷結故，非是顛倒。問曰：觀房舍是骨，此觀",
    "T28n1546_021:0155a06": "何所緣耶？答曰：或有說者，緣本所見塚間骨",
    "T28n1546_021:0155a07": "瑣。復有說者，緣房舍中所有虛空界。評曰：此",
    "T28n1546_021:0155a08": "是虛想。觀其所觀，即緣彼法，如是說者妙。",
    "T28n1546_021:0155a09": "問曰：此不淨觀，為在意地、為在六識身耶？答",
    "T28n1546_021:0155a10": "曰：是意地緣於形色，非五識身。問曰：若是意",
    "T28n1546_021:0155a11": "地非五識身者，此經云何通？如說：眼見色作",
    "T28n1546_021:0155a12": "不淨思惟。答曰：先眼識見色，後意地作不淨",
    "T28n1546_021:0155a13": "思惟。復有說者，從其門、從其道。如六喜觀行",
    "T28n1546_021:0155a14": "是意識地，從眼門道生乃至身門道生。是故",
    "T28n1546_021:0155a15": "說六不淨觀，當知亦如是。問曰：從眼門道生",
    "T28n1546_021:0155a16": "不淨觀，作如是說者可爾。如彼經說：耳聞聲、",
    "T28n1546_021:0155a17": "鼻嗅香、身覺觸、意知法，作不淨思惟。此云何",
    "T28n1546_021:0155a18": "通？所以者何？除色入，餘入非不淨觀境界。答",
    "T28n1546_021:0155a19": "曰：或有說者，不淨觀不緣聲等，更有勝行能",
    "T28n1546_021:0155a20": "厭離聲等。復有說者，為色愛所覆修不淨觀，",
    "T28n1546_021:0155a21": "為聲香味觸法愛所覆亦修不淨觀，故作如",
    "T28n1546_021:0155a22": "是說。復有說者，行者觀形色是不淨，形色所",
    "T28n1546_021:0155a23": "依聲香味觸法更以勝不淨觀厭離行觀，故",
    "T28n1546_021:0155a24": "作如是說。復有說者，行者善修不淨觀能伏",
    "T28n1546_021:0155a25": "作色，復欲伏於聲等境界。若能伏者善，若不",
    "T28n1546_021:0155a26": "能者還修不淨觀。猶如鬪軍時先安營壘，然",
    "T28n1546_021:0155a27": "後出陣與怨共鬪。若勝怨者善；若不勝者，便",
    "T28n1546_021:0155a28": "還營壘。彼亦如是，是故作如是說。經說：有",
    "T28n1546_021:0155a29": "五現見三昧。云何為五？如說：汝等比丘當",
    "T28n1546_021:0155b01": "如實觀察此身，從足至頂髮，種種不淨充滿",
    "T28n1546_021:0155b02": "其中，所謂髮毛爪齒、薄皮厚皮、筋脈肉骨、心",
    "T28n1546_021:0155b03": "肺脾腎、肝膽澹蔭、大小腸胃、屎尿涕唾口",
    "T28n1546_021:0155b04": "中流涎、肪𦙽髓腦及以腦腕、膿血汗淚生藏",
    "T28n1546_021:0155b05": "熟藏。猶如有人於門窓向觀見倉中種種雜",
    "T28n1546_021:0155b06": "穀，謂胡麻粳米、大小諸豆、大麥小麥等。比丘",
    "T28n1546_021:0155b07": "如實觀察此身亦復如是。若能如是觀者，是",
    "T28n1546_021:0155b08": "名初現見三昧。復次比丘如實觀察此身，乃",
    "T28n1546_021:0155b09": "至廣說。除去血肉，唯觀白骨，識於中行。若",
    "T28n1546_021:0155b10": "能如是觀者，是名第二現見三昧。復次比丘",
    "T28n1546_021:0155b11": "如實觀察此身，乃至廣說。觀於骨身，識於中",
    "T28n1546_021:0155b12": "行，亦住今世亦住來世。若能如是觀者，是名",
    "T28n1546_021:0155b13": "第三現見三昧。復次比丘如實觀察此身，乃",
    "T28n1546_021:0155b14": "至廣說。但觀骨身，識在中行，住於來世、不住",
    "T28n1546_021:0155b15": "今世。若能如是觀者，是名第四現見三昧。復",
    "T28n1546_021:0155b16": "次比丘，乃至觀身白骨，識在中行，不住今世",
    "T28n1546_021:0155b17": "亦不住來世。若能如是觀者，是名第五現見",
    "T28n1546_021:0155b18": "三昧。問曰：此五現見三昧，誰之所有？答曰：",
    "T28n1546_021:0155b19": "第一第二現見三昧，凡夫聖人所有。第三者，",
    "T28n1546_021:0155b20": "是須陀洹、斯陀含所有，第四者阿那含所有，",
    "T28n1546_021:0155b21": "第五者阿羅漢所有。問曰：第一第二三昧是",
    "T28n1546_021:0155b22": "現見可爾。所以者何？因現見生故。觀識行時，",
    "T28n1546_021:0155b23": "云何是現見？答曰：現見是其方便，從現見生",
    "T28n1546_021:0155b24": "故亦名現見。諸法立名處多，或以自體故",
    "T28n1546_021:0155b25": "立名、或以所依故立名、或以相應故立名、或",
    "T28n1546_021:0155b26": "以對治故立名，或以行、或以緣、或以行緣故",
    "T28n1546_021:0155b27": "立名，或以方便故立名。自體立名者，如諦如",
    "T28n1546_021:0155b28": "陰。諦者，體是逼切故名苦諦，乃至體是求故",
    "T28n1546_021:0155b29": "名道諦；體是色故名色陰，乃至體是識故名",
    "T28n1546_021:0155c01": "識陰。所依立名者，如眼識依眼生故名眼識，",
    "T28n1546_021:0155c02": "乃至意識依意生故名意識。相應立名者，如",
    "T28n1546_021:0155c03": "意業意行、如意觸生愛，此法與意相應故立",
    "T28n1546_021:0155c04": "名。對治立名者，如法智、比智，若法對治欲界",
    "T28n1546_021:0155c05": "是名法智，若法對治色無色界是名比智。",
    "T28n1546_021:0155c06": "行立名者，如苦智、集智。所以者何？此智緣同",
    "T28n1546_021:0155c07": "行不同。緣立名者，如無相三昧，緣無十想",
    "T28n1546_021:0155c08": "法故名無相行。緣立名者，如滅智、道智。所以",
    "T28n1546_021:0155c09": "者何？此二智行不同，緣亦不同。方便立名者，",
    "T28n1546_021:0155c10": "如他心智、空處、識處。五現見三昧，以現見為",
    "T28n1546_021:0155c11": "方便生此定故，名現見三昧。問曰：不淨",
    "T28n1546_021:0155c12": "觀何故名現見三昧耶？答曰：能生現見三昧",
    "T28n1546_021:0155c13": "故。",
    "T28n1546_021:0155c14": "問曰：何故佛不淨觀獨名無上耶？答曰：或有",
    "T28n1546_021:0155c15": "說者，佛不淨觀能勝伏一切境界故，獨名無",
    "T28n1546_021:0155c16": "上。聲聞辟支佛所有不淨觀，不能勝伏一切",
    "T28n1546_021:0155c17": "境界，如尊者阿尼盧頭不能勝伏境界，不名",
    "T28n1546_021:0155c18": "無上。復有說者，佛不淨觀是骨觀，觀骨是骨，",
    "T28n1546_021:0155c19": "觀筋肉等是筋肉，乃至廣說。評曰：若作是說，",
    "T28n1546_021:0155c20": "通佛是少境界不淨觀者；如前說者好，能勝",
    "T28n1546_021:0155c21": "一切境界故，獨稱無上。",
    "T28n1546_021:0155c22": "如佛告目揵連：提舍梵天何以不為汝說第",
    "T28n1546_021:0155c23": "六人住無相，乃至廣說。問曰：何故作此論？答",
    "T28n1546_021:0155c24": "曰：此是佛經。佛經中，佛住舍衛國祇陀林",
    "T28n1546_021:0155c25": "中給孤獨精舍。爾時有三梵天，身光明照",
    "T28n1546_021:0155c26": "曜，以夜初分來詣佛所。到佛所已，頂禮佛足，",
    "T28n1546_021:0155c27": "在一面立。時一梵天白佛言：世尊！婆翅多國",
    "T28n1546_021:0155c28": "有眾多比丘尼命過。第二梵天復白佛言：世",
    "T28n1546_021:0155c29": "尊！彼命過者，有是有餘涅槃者。第三梵天復",
    "T28n1546_021:0156a01": "白佛言：世尊！彼命過者，有是無餘涅槃者。時",
    "T28n1546_021:0156a02": "諸梵天說是語已，繞佛三匝，忽然不現。爾時",
    "T28n1546_021:0156a03": "世尊過此夜已，使敷床坐，於僧中坐已，告諸",
    "T28n1546_021:0156a04": "比丘作如是言：昨夜初分，有三梵天光明照",
    "T28n1546_021:0156a05": "曜來詣我所，乃至第三梵天說是語已，繞我",
    "T28n1546_021:0156a06": "三匝，忽然不現。爾時大目揵連在彼眾中，作",
    "T28n1546_021:0156a07": "是思惟：彼天有如是知見，言是有餘涅槃、無",
    "T28n1546_021:0156a08": "餘涅槃者，是何天耶？爾時大目揵連隨其所",
    "T28n1546_021:0156a09": "應即入三昧。三昧力故，於祇陀林忽然不現，",
    "T28n1546_021:0156a10": "住梵天上，去提舍梵天不遠。爾時目揵連從",
    "T28n1546_021:0156a11": "三昧起，詣提舍梵天所。到已作如是言：提舍！",
    "T28n1546_021:0156a12": "何等梵天有如是知見，知是有餘涅槃、知是",
    "T28n1546_021:0156a13": "無餘涅槃。問曰：如目揵連知見，勝於梵天百",
    "T28n1546_021:0156a14": "千萬分，何以問於梵天耶？答曰：欲顯提舍梵",
    "T28n1546_021:0156a15": "天功德故。此天本是目揵連弟子，得阿那含",
    "T28n1546_021:0156a16": "果，有大功德。彼諸梵天無有識者，欲顯彼功",
    "T28n1546_021:0156a17": "德令諸梵眾恭敬尊重故，是以問之。時提舍",
    "T28n1546_021:0156a18": "梵天答目揵連言：此梵身諸天有如是知見，",
    "T28n1546_021:0156a19": "能知有餘涅槃者。爾時目揵連問提舍梵天：",
    "T28n1546_021:0156a20": "一切梵身諸天盡有此知見，知有餘涅槃無",
    "T28n1546_021:0156a21": "餘涅槃不也？提舍梵天答曰：非一切梵身",
    "T28n1546_021:0156a22": "天有如是知見，乃至廣說。此諸梵天雖有天",
    "T28n1546_021:0156a23": "壽妙色名譽而不知足，不知如實最上遠離",
    "T28n1546_021:0156a24": "法者無是知見。若諸梵天有壽色名譽而行",
    "T28n1546_021:0156a25": "知足，能知如實最上遠離法者有如是知見。",
    "T28n1546_021:0156a26": "尊者目揵連復問提舍梵天：此諸梵天云何",
    "T28n1546_021:0156a27": "能知？提舍言：尊者目揵連！若諸比丘得阿",
    "T28n1546_021:0156a28": "羅漢道是俱解脫，是諸梵天作是思惟：若此",
    "T28n1546_021:0156a29": "大德有身之時人天皆見，若身壞命終人天",
    "T28n1546_021:0156b01": "更不復見。不但俱解脫，若比丘得阿羅漢是",
    "T28n1546_021:0156b02": "慧解脫，是諸梵天作是思惟：此比丘得阿羅",
    "T28n1546_021:0156b03": "漢是慧解脫，此大德有身之時人天皆見，乃",
    "T28n1546_021:0156b04": "至廣說。不但慧解脫也，若比丘是身證，此大",
    "T28n1546_021:0156b05": "德亦能勝進。得無學根見到、信解脫，語亦如",
    "T28n1546_021:0156b06": "是。問曰：彼諸梵天何以不說堅信、堅法耶？答",
    "T28n1546_021:0156b07": "曰：或有說者，若是彼天境界者則說，堅信、堅",
    "T28n1546_021:0156b08": "法非其境界是故不說。復有說者、若是諸梵",
    "T28n1546_021:0156b09": "所行法者則說、此法非其所行是故不說。爾",
    "T28n1546_021:0156b10": "時目揵連聞提舍梵天所說，心生歡喜，隨",
    "T28n1546_021:0156b11": "其所應即入三昧。以三昧力，從梵天沒到祇",
    "T28n1546_021:0156b12": "陀林。爾時尊者目揵連從三昧起，往詣佛所，",
    "T28n1546_021:0156b13": "頂禮佛足，在一面坐，先共提舍梵天所論說",
    "T28n1546_021:0156b14": "事具以白佛。爾時世尊告目揵連言：提舍梵",
    "T28n1546_021:0156b15": "天不說第六人行無相耶？爾時大目揵連即",
    "T28n1546_021:0156b16": "從座起，合掌向佛而白佛言：世尊！今正是時，",
    "T28n1546_021:0156b17": "唯願世尊說第六人行無相。若諸比丘聞已，",
    "T28n1546_021:0156b18": "當奉行之。佛告目揵連：諦聽，善思念之，我今",
    "T28n1546_021:0156b19": "當說。目連當知，若比丘不觀一切相入心無",
    "T28n1546_021:0156b20": "相三昧，是名第六人行無相。佛經雖作是說",
    "T28n1546_021:0156b21": "而不分別。佛經是此論所為根本，此論是佛",
    "T28n1546_021:0156b22": "經優波提舍，諸經所不說今欲說故，而作此",
    "T28n1546_021:0156b23": "論。",
    "T28n1546_021:0156b24": "云何第六人行無相？答曰：堅信、堅法是第六",
    "T28n1546_021:0156b25": "人行無相人。所以者何？七種聖人攝一切聖",
    "T28n1546_021:0156b26": "人。提舍梵天已說五種，不說此二種，是以知",
    "T28n1546_021:0156b27": "之。問曰：此二人何以說行無相者耶？答曰：",
    "T28n1546_021:0156b28": "彼尊者不可施設立名在此在彼，乃至廣說。",
    "T28n1546_021:0156b29": "問曰：此是二人，何以說一耶？答曰：即如文",
    "T28n1546_021:0156c01": "說，此二俱不可施設立名在此在彼，以義同",
    "T28n1546_021:0156c02": "故說名為一。復有說者，此二俱不起不相似",
    "T28n1546_021:0156c03": "心。復有說者，此二所行心等，俱有十五心故。",
    "T28n1546_021:0156c04": "復有說者，此二俱不起期心故。復有說者，此",
    "T28n1546_021:0156c05": "二俱是不可施設、俱是無言說、俱是速疾道，",
    "T28n1546_021:0156c06": "以是義故二人為第六人。問曰：彼五人是行",
    "T28n1546_021:0156c07": "無相人耶？何以說此行無相者名第六行無",
    "T28n1546_021:0156c08": "相人。答曰：彼五人者非行無相人，唯此名",
    "T28n1546_021:0156c09": "行無相人。問曰：若然者，何以說此是第六行",
    "T28n1546_021:0156c10": "無相人？答曰：此是數法第六，非是行無相第",
    "T28n1546_021:0156c11": "六。餘處亦說已害第五常行，前四非是常，",
    "T28n1546_021:0156c12": "唯第五者是常。以數法故，第五者是常，非",
    "T28n1546_021:0156c13": "四盡是常。如說第六增上，五亦如是。如是",
    "T28n1546_021:0156c14": "以數法故言第六，非無相故言第六也。問曰：",
    "T28n1546_021:0156c15": "此所說無相，無相解脫門、不動法心解脫亦",
    "T28n1546_021:0156c16": "說是無相，非想非非想處亦說是無相，此四",
    "T28n1546_021:0156c17": "有何差別？答曰：此中說見道是無相。所以者",
    "T28n1546_021:0156c18": "何？此是速疾道，不起期心。若人入此法者，不",
    "T28n1546_021:0156c19": "可施設在此在彼，故說無相。無相解脫門言",
    "T28n1546_021:0156c20": "無相者，以緣無十相法，故言無相。不動法心",
    "T28n1546_021:0156c21": "解脫言無相者，不為諸煩惱相所覆蔽，亦不",
    "T28n1546_021:0156c22": "更生煩惱相，故言無相。非想非非想處言無",
    "T28n1546_021:0156c23": "相者，以彼處愚劣不猛利不決定，所行以疑，",
    "T28n1546_021:0156c24": "彼無了了想相、無了了非想相，是故言無相。",
    "T28n1546_021:0156c25": "見道有十五心，第十六心俱道比智是修道。",
    "T28n1546_021:0156c26": "聲聞能知見道中二心，謂苦法忍、苦法智。若",
    "T28n1546_021:0156c27": "欲觀第三苦比忍心，是時乃知第十六道比",
    "T28n1546_021:0156c28": "智相應心。辟支佛知見道中三心，謂苦法忍、",
    "T28n1546_021:0156c29": "苦法智。若欲知苦比忍時，是時乃知第八集",
    "T28n1546_021:0157a01": "比智相應心。佛世尊知見道中所更相續心。",
    "T28n1546_021:0157a02": "問曰：何故聲聞知見道中二心、辟支佛知三",
    "T28n1546_021:0157a03": "心、佛悉知耶？答曰：他心智知相似境界、不",
    "T28n1546_021:0157a04": "知不相似境界，世俗知世俗心心數法，無漏",
    "T28n1546_021:0157a05": "知無漏心心數法，法智知法智分，比智知比",
    "T28n1546_021:0157a06": "智分。聲聞辟支佛作方便，他心智乃現在前。",
    "T28n1546_021:0157a07": "行者欲入見道，聲聞他心智現在前，是時知",
    "T28n1546_021:0157a08": "見道中二心，謂苦法忍俱心、苦法智俱心。行",
    "T28n1546_021:0157a09": "者入比智分，聲聞作比智分他心智方便，起",
    "T28n1546_021:0157a10": "比智分他心智現在前，欲知第三心乃知第",
    "T28n1546_021:0157a11": "十六心。行者欲入見道，辟支佛作法智分他",
    "T28n1546_021:0157a12": "心智方便。行者入見道，辟支佛起法智分他",
    "T28n1546_021:0157a13": "心現在前知二心，謂苦法忍、苦法智。行者入",
    "T28n1546_021:0157a14": "比智分，辟支佛作比智分他心智方便，起比",
    "T28n1546_021:0157a15": "智分他心智現在前，欲知第三苦比忍心，乃",
    "T28n1546_021:0157a16": "知第八集比智心。佛不作方便，他心智現在",
    "T28n1546_021:0157a17": "前。如行者起見道中一一剎那現在前，佛亦",
    "T28n1546_021:0157a18": "起他心智，知見道一一所更相續心。",
    "T28n1546_021:0157a19": "問曰：有能施堅信、堅法人食者不也？答曰：不",
    "T28n1546_021:0157a20": "能。若施衣服床座則能，食則不能。所以者何？",
    "T28n1546_021:0157a21": "此是速疾道故。若入此道，必不起期心，不可",
    "T28n1546_021:0157a22": "施設在此在彼，是故不能施其食。問曰：若不",
    "T28n1546_021:0157a23": "能施其食者，《優伽長者經》云何通？如說：居士！",
    "T28n1546_021:0157a24": "此是須陀洹、此是向須陀洹，乃至廣說。答曰：",
    "T28n1546_021:0157a25": "此是天語此天。或有說是魔王眷屬欲嬈亂",
    "T28n1546_021:0157a26": "居士心故。復有說者，彼天是餘鬼，欲欺誑",
    "T28n1546_021:0157a27": "居士故，作如是說。復有說者，此天是居士家",
    "T28n1546_021:0157a28": "中受記祠神，欲令居士心生歡喜，亦欲示現",
    "T28n1546_021:0157a29": "情相親近故，作如是說。復有說者，此天是彼",
    "T28n1546_021:0157b01": "居士本日親屬，欲示其福田非福田故，作如",
    "T28n1546_021:0157b02": "是說。問曰：天於居士縱令極親，非其境界，",
    "T28n1546_021:0157b03": "何由而知？答曰：向須陀洹果有二種：一是假",
    "T28n1546_021:0157b04": "名；二是真實。若真實者，非其境界；若假名",
    "T28n1546_021:0157b05": "者，是其境界。復有說者，有能施其食者，而",
    "T28n1546_021:0157b06": "彼未食。所以者何？如行者入見道，若弟子、若",
    "T28n1546_021:0157b07": "比坐為其受食，若檀越以食著其草上、若衣",
    "T28n1546_021:0157b08": "裓上，如餘經說：婆陀利！於意云何？若比丘",
    "T28n1546_021:0157b09": "是堅信，我語之言：汝於污泥，以身為橋，我欲",
    "T28n1546_021:0157b10": "從上而過。為違我言不？答言：不。此亦說假名",
    "T28n1546_021:0157b11": "須陀洹向，非是真實。所以者何？真實須陀洹",
    "T28n1546_021:0157b12": "向者，不起不相似心聞佛所說故。復有說者，",
    "T28n1546_021:0157b13": "此中亦說真實須陀洹向。問曰：彼不起不相",
    "T28n1546_021:0157b14": "似心，能聞佛所說，云何言是真實耶？答曰：",
    "T28n1546_021:0157b15": "雖不聞佛所說，以深心敬重佛故，假令見道",
    "T28n1546_021:0157b16": "可起者亦當隨順佛言。是故佛作是言：有如",
    "T28n1546_021:0157b17": "是功德者隨順我言，何況汝無功德者也。",
    "T28n1546_021:0157b18": "如說：世尊轉法輪，地神唱言，乃至廣說。問",
    "T28n1546_021:0157b19": "曰：何故作此論？答曰：為斷疑故。人謂地神有",
    "T28n1546_021:0157b20": "現前了了智，知佛轉法輪，非是比相智。欲說",
    "T28n1546_021:0157b21": "地神無有現前了了智，有比相智，知佛轉法",
    "T28n1546_021:0157b22": "輪故，而作此論。",
    "T28n1546_021:0157b23": "問曰：轉法輪非是生得智境界，地神云何",
    "T28n1546_021:0157b24": "知耶？答曰：以五事故知：一、世尊起世俗心故",
    "T28n1546_021:0157b25": "知。問曰：何故世尊起世俗心？答曰：見三阿僧",
    "T28n1546_021:0157b26": "祇劫所行今有果報，生歡喜故，起世俗心。復",
    "T28n1546_021:0157b27": "有說者，見本所立弘誓今已果故。復有說者，",
    "T28n1546_021:0157b28": "見本所立願今已果故。復有說者，欲饒益他",
    "T28n1546_021:0157b29": "意令滿足故。以是事故，世尊欲令他知起世",
    "T28n1546_021:0157c01": "俗心，乃至畜生亦知，何況地神。世尊或起世",
    "T28n1546_021:0157c02": "俗心，舍利弗等諸大聲聞入頂第四禪，以願",
    "T28n1546_021:0157c03": "智力尚不能知；或時起世俗心，乃至畜生亦",
    "T28n1546_021:0157c04": "能知。二者亦告他。問曰：佛何故告他耶？答曰：",
    "T28n1546_021:0157c05": "欲現善說法中所言誠諦故。復有說者，欲現",
    "T28n1546_021:0157c06": "三阿僧祇劫所行有果報故。復有說者，欲顯",
    "T28n1546_021:0157c07": "憍陳如是世良福田故。復有說者，欲令人天",
    "T28n1546_021:0157c08": "生信敬心故。復有說者，欲現非如世師悋法，",
    "T28n1546_021:0157c09": "已破法悋故。復有說者，欲現己身是大人法",
    "T28n1546_021:0157c10": "故。復有說者，欲現己身是聰明人故。如說：有",
    "T28n1546_021:0157c11": "三事是聰明相，謂所思是善、所行是善、所言",
    "T28n1546_021:0157c12": "是善。以是事故告他。三者彼尊者亦起世俗",
    "T28n1546_021:0157c13": "心。問曰：彼尊者何故起世俗心耶？答曰：彼尊",
    "T28n1546_021:0157c14": "者令無始生死今有邊故，除無量苦、斷惡道",
    "T28n1546_021:0157c15": "因、生決定聚，得見真諦故。復有說者，見本所",
    "T28n1546_021:0157c16": "立誓、本所立願、本所行事今有果故，起世俗",
    "T28n1546_021:0157c17": "心。四者彼尊者亦告他。問曰：何故告他耶？答",
    "T28n1546_021:0157c18": "曰：欲現善說法中所言誠諦故。復次欲現世",
    "T28n1546_021:0157c19": "尊三阿僧祇劫所行今有果故。復次欲現佛",
    "T28n1546_021:0157c20": "法有大威勢故，亦欲現色身為世福田故。復",
    "T28n1546_021:0157c21": "次欲生五人等欣仰心故。復次欲顯現如來",
    "T28n1546_021:0157c22": "大功用故。復次欲現佛法是神變出離法故",
    "T28n1546_021:0157c23": "告他。五者從大威德天邊聞。問曰：何者是大",
    "T28n1546_021:0157c24": "威德天耶？答曰：或有說者，是淨居天。復有",
    "T28n1546_021:0157c25": "說者，是欲界天見真諦者。復有說者，是欲界",
    "T28n1546_021:0157c26": "天曾見過去佛者。所以者何？過去諸佛轉法",
    "T28n1546_021:0157c27": "輪時有如是相，今現是相，知佛欲轉法輪，即",
    "T28n1546_021:0157c28": "便告他，從彼得聞。",
    "T28n1546_021:0157c29": "問曰：云何是法輪義？答曰：或有說者，法體法",
    "T28n1546_021:0158a01": "性義是法輪義。復有說者，選擇法義是法輪",
    "T28n1546_021:0158a02": "義。復有說者，能現見法義是法輪義。復有說",
    "T28n1546_021:0158a03": "者，淨法眼義是法輪義。復有說者，對治非法",
    "T28n1546_021:0158a04": "輪義是法輪義。所以者何？如六師自言是",
    "T28n1546_021:0158a05": "天人師亦轉法輪。然其輪是八邪道，是故對",
    "T28n1546_021:0158a06": "非法輪是法輪義。問曰：何等是輪義？答曰：",
    "T28n1546_021:0158a07": "速疾義是輪義。復有說者，捨此趣彼義是輪",
    "T28n1546_021:0158a08": "義。復次破煩惱義是輪義。",
    "T28n1546_021:0158a09": "問曰：何故此輪名梵法輪耶？答曰：以梵世在",
    "T28n1546_021:0158a10": "初具聖道故，名梵法輪。第二第三禪不在初，",
    "T28n1546_021:0158a11": "亦不具聖道。第四禪雖是佛身初得，而不具",
    "T28n1546_021:0158a12": "聖道。復次梵行者身中可得故，名梵法輪。復",
    "T28n1546_021:0158a13": "次對非梵行故，名梵法輪。復次破非梵煩惱",
    "T28n1546_021:0158a14": "故，名梵法輪。復次如來等正覺是梵，彼分別",
    "T28n1546_021:0158a15": "解說施設顯現，名梵法輪。復次以梵音說故，",
    "T28n1546_021:0158a16": "名梵法輪。復次若具有八聖道處，名梵法輪。",
    "T28n1546_021:0158a17": "復次若有三界見道修道所斷煩惱對治法可",
    "T28n1546_021:0158a18": "得處，名梵法輪。不善、無記，有報、無報，能生二",
    "T28n1546_021:0158a19": "果、能生一果，無慚無愧相應、無慚無愧不相",
    "T28n1546_021:0158a20": "應，有聚體、無聚體，忍對治、智對治可得處，",
    "T28n1546_021:0158a21": "名梵法輪。復次若有九斷知果道，名梵法輪。",
    "T28n1546_021:0158a22": "餘三禪中有五斷知果道，無色中有一斷知",
    "T28n1546_021:0158a23": "果道，初禪中俱有九斷知果道，故名梵法輪。",
    "T28n1546_021:0158a24": "亦如經說四十法，二十是不善分、二十是善",
    "T28n1546_021:0158a25": "分，若分別解此四十法，名梵法輪四十法者，如十邪道自稱",
    "T28n1546_021:0158a26": "勝有十謗，十直道十正見等十直亦如是。問曰：如善法隨順法輪，可",
    "T28n1546_021:0158a27": "是梵法輪；不善法不隨順法輪，云何言是梵",
    "T28n1546_021:0158a28": "法輪耶？答曰：不以善不善體言是法輪，以緣",
    "T28n1546_021:0158a29": "善不善智名梵法輪。所以者何？此是寂靜，無",
    "T28n1546_021:0158b01": "有過咎、不害於他，故名梵法輪。",
    "T28n1546_021:0158b02": "問曰：何故說見道是法輪，修道非法輪耶？答",
    "T28n1546_021:0158b03": "曰：或有說者，速疾義是法輪義。見道是速疾",
    "T28n1546_021:0158b04": "道，不起期心道故。復有說者，捨此趣彼是法",
    "T28n1546_021:0158b05": "輪義。見道捨苦趣集、捨集趣滅、捨滅趣道。復",
    "T28n1546_021:0158b06": "有說者，以四事故名法輪：一、捨此；二、趣彼；三、",
    "T28n1546_021:0158b07": "未選者選；四、已選者不捨。捨此者，見道中捨",
    "T28n1546_021:0158b08": "苦。趣彼者，趣集。未選擇選擇者，是集。已選擇",
    "T28n1546_021:0158b09": "不捨者，是苦。復有說者，上下義是法輪義。",
    "T28n1546_021:0158b10": "猶如輪輻，或時在上、或時在下。見道亦爾，或",
    "T28n1546_021:0158b11": "時智忍緣欲界苦在下、或時智忍緣於有頂",
    "T28n1546_021:0158b12": "在上，緣於有頂已復緣欲界，是故上下義是",
    "T28n1546_021:0158b13": "法輪義。復有說者，降伏四方天下義是法輪",
    "T28n1546_021:0158b14": "義。如轉輪王所有輪寶，則能降伏四方天下。",
    "T28n1546_021:0158b15": "行者亦爾，以見道輪降伏四諦四方天下。復",
    "T28n1546_021:0158b16": "有說者，猶如輻轂輞法，輻用持輞、轂用持輻。",
    "T28n1546_021:0158b17": "見道，苦忍、苦智、集忍、集智如輻，滅忍、滅智如",
    "T28n1546_021:0158b18": "轂，道忍、道智如輞。所以者何？此忍智緣一切",
    "T28n1546_021:0158b19": "道故，法智緣法智分，比智緣比智分。復有說",
    "T28n1546_021:0158b20": "者，見道所斷結能生非法八邪法輪，見道能",
    "T28n1546_021:0158b21": "對治此法，故名法輪。尊者瞿沙說曰：八聖道",
    "T28n1546_021:0158b22": "一時在此身中轉，故名法輪。正見、正覺、正精",
    "T28n1546_021:0158b23": "進、正念如輻，正語、正業、正命如轂，正定如輞，",
    "T28n1546_021:0158b24": "此八法皆是中道中修，故名法輪。",
    "T28n1546_021:0158b25": "佛在波羅㮈國初轉法輪。問曰：菩提樹下",
    "T28n1546_021:0158b26": "已轉法輪，何以言波羅㮈國初轉法輪？答",
    "T28n1546_021:0158b27": "曰：轉法輪有二種：一在自身；二在他身。在菩",
    "T28n1546_021:0158b28": "提樹下是自身轉法輪，波羅㮈國是他身",
    "T28n1546_021:0158b29": "轉法輪。以在波羅㮈國他身中初轉法輪故，",
    "T28n1546_021:0158c01": "名初轉法輪。復有說者，轉法輪有二種：有",
    "T28n1546_021:0158c02": "共、不共。如聲聞辟支佛是共法輪，佛是不共",
    "T28n1546_021:0158c03": "法輪。以轉共法輪故，言初轉法輪。復有說者，",
    "T28n1546_021:0158c04": "以最初得無我證人故，言初轉法輪。復有說",
    "T28n1546_021:0158c05": "者，若是時得勝辟支佛者，言初轉法輪。所以",
    "T28n1546_021:0158c06": "者何？辟支佛亦於自身能轉法輪，不能於他",
    "T28n1546_021:0158c07": "身而轉法輪；唯佛能於他身而轉法輪。復有",
    "T28n1546_021:0158c08": "說者，若於三阿僧祇劫所行得其果處，名初",
    "T28n1546_021:0158c09": "轉法輪。所以者何？佛若欲於過去諸佛所般",
    "T28n1546_021:0158c10": "涅槃者，即得隨意。所以身心不解作百",
    "T28n1546_021:0158c11": "千苦行者，但欲利益他故。若我得無上智時，",
    "T28n1546_021:0158c12": "當令無量眾生，於生死牢獄而得解脫。如是",
    "T28n1546_021:0158c13": "願行，於波羅㮈國而得滿足，故名初轉法",
    "T28n1546_021:0158c14": "輪。復有說者，能降伏他故名輪。猶如國王降",
    "T28n1546_021:0158c15": "伏城村一切人民故得名為王，不但降伏宮",
    "T28n1546_021:0158c16": "人彼直名之為王。如是能降伏他身名為",
    "T28n1546_021:0158c17": "法王，不獨己身名為法王。問曰：若聖道所在",
    "T28n1546_021:0158c18": "身中即自身名轉法輪者，何以名佛轉法輪",
    "T28n1546_021:0158c19": "耶？答曰：或有說者，以覺悟故言佛轉法輪。",
    "T28n1546_021:0158c20": "所以者何？隨彼身中有聖道，若不以佛語光",
    "T28n1546_021:0158c21": "照則聖道不生，若以佛語光照則彼身中聖",
    "T28n1546_021:0158c22": "道便生。如池水中，雖有波頭摩、拘物頭、分陀",
    "T28n1546_021:0158c23": "利華，若日光不照則不開不敷不香，日光",
    "T28n1546_021:0158c24": "若照則開敷香。彼亦如是。復有說者，雖有",
    "T28n1546_021:0158c25": "聖道在彼身中，若不以如來言說之手而轉",
    "T28n1546_021:0158c26": "之者，則聖道不生。如轉輪王，若不以金輪寶",
    "T28n1546_021:0158c27": "置右手中以左手轉之，作如是言：我今輪",
    "T28n1546_021:0158c28": "寶當有所降伏者。是時諸神則不為轉行其",
    "T28n1546_021:0158c29": "輪。若以輪寶置左手中，以右手旋之，是時",
    "T28n1546_021:0159a01": "諸神則為轉行其輪。然轉其輪者是神，而王",
    "T28n1546_021:0159a02": "受其名；彼亦如是。復有說者，彼身中雖有聖",
    "T28n1546_021:0159a03": "道，若不得如來緣顯發者，則聖道不生。猶如",
    "T28n1546_021:0159a04": "倉中有諸種子，若不以緣發者，牙則不生；",
    "T28n1546_021:0159a05": "彼亦如是。復有說者，彼身中雖有聖道，若如",
    "T28n1546_021:0159a06": "來不以善巧方便名句味身除彼身中障礙者，",
    "T28n1546_021:0159a07": "則聖道不生，若除其障礙則聖道生。復有說",
    "T28n1546_021:0159a08": "者，有二因二緣生於正見：一、從他聞法；二、內",
    "T28n1546_021:0159a09": "自思惟。如從他聞法，名佛轉法輪。如內自思",
    "T28n1546_021:0159a10": "惟，言身中自有聖道。如是得於人身，成就四",
    "T28n1546_021:0159a11": "法者，名多有所作。如近善知識、從其聞法，名",
    "T28n1546_021:0159a12": "佛轉法輪。如內自思惟、如法修行，言身中有",
    "T28n1546_021:0159a13": "聖道。",
    "T28n1546_021:0159a14": "問曰：如住苦法忍時已轉法輪，何以道比智",
    "T28n1546_021:0159a15": "時言轉法輪耶？答曰：或有說者，住苦法忍時",
    "T28n1546_021:0159a16": "雖轉法輪而轉義未足，道比智時轉義乃足。",
    "T28n1546_021:0159a17": "復有說者，以道比智時有五事應：一、得未曾",
    "T28n1546_021:0159a18": "得道；二、捨曾得道；三、斷煩惱同一味故；四、頓",
    "T28n1546_021:0159a19": "得八智；五、修十六行，是時名轉法輪。憍陳如",
    "T28n1546_021:0159a20": "汝解法耶，乃至廣說。問曰：此五人皆是解",
    "T28n1546_021:0159a21": "法者，何以獨問憍陳如耶？答曰：或有說者，",
    "T28n1546_021:0159a22": "以憍陳如先見聖諦，後及餘者。憍陳如見聖",
    "T28n1546_021:0159a23": "諦時，餘者方在達分善根。復有說者，以本願",
    "T28n1546_021:0159a24": "故先告憍陳如汝解法耶。答言已解，乃至廣",
    "T28n1546_021:0159a25": "說。問曰：世尊何故三問憍陳如耶？答曰：或",
    "T28n1546_021:0159a26": "有說者，憍陳如見聖諦已，世尊起於知見觀",
    "T28n1546_021:0159a27": "前後際，為憍陳如應在惡道陰界入多、為我",
    "T28n1546_021:0159a28": "於三阿僧祇劫所經剎那須臾頃多？作是觀",
    "T28n1546_021:0159a29": "時，見憍陳如應在惡道陰界入多，非我三阿",
    "T28n1546_021:0159b01": "僧祇劫所種剎那須臾頃多。佛見是已，作是",
    "T28n1546_021:0159b02": "思惟：我於三阿僧祇劫修集無量苦行，今得",
    "T28n1546_021:0159b03": "無上智，但能使憍陳如應在惡道陰界入，在",
    "T28n1546_021:0159b04": "不生法中，不更為餘事者，於我便足。是以三",
    "T28n1546_021:0159b05": "問。復有說者，憍陳如能緣縛一切眾生身，一",
    "T28n1546_021:0159b06": "切眾生亦能緣縛憍陳如身。憍陳如見諦已，",
    "T28n1546_021:0159b07": "佛作是念：我今得阿耨多羅三藐三菩提，更",
    "T28n1546_021:0159b08": "不作餘事，但斷憍陳如及一切眾生展轉緣",
    "T28n1546_021:0159b09": "縛者，於我便足。是故三問。更相吞噉、更相斷",
    "T28n1546_021:0159b10": "命，說亦如是。復有說者，為近誹謗故。佛本為",
    "T28n1546_021:0159b11": "菩薩時，出迦毘羅城。是時迦毘羅諸釋遣侍",
    "T28n1546_021:0159b12": "者五人：二人是母親，三人是父親。二人言受",
    "T28n1546_021:0159b13": "欲得淨，三人言苦行得淨。當於菩薩修苦行",
    "T28n1546_021:0159b14": "時，言受欲得淨者即便捨去，言苦行得淨者",
    "T28n1546_021:0159b15": "而故給侍菩薩。菩薩捨苦行處已，酥油塗身、",
    "T28n1546_021:0159b16": "食諸飯食，彼言苦行得淨者心生惱亂即便",
    "T28n1546_021:0159b17": "捨去。是時菩薩身力轉增，詣菩提樹，降伏",
    "T28n1546_021:0159b18": "眾魔，得阿耨多羅三藐三菩提。成正覺已，遍",
    "T28n1546_021:0159b19": "觀世間，誰先應聞法？我當為說。見欝陀迦子",
    "T28n1546_021:0159b20": "應先得聞。是時有天即便白言：欝陀迦子昨",
    "T28n1546_021:0159b21": "日命終。爾時如來亦說知見，知昨日命終。復",
    "T28n1546_021:0159b22": "作是念：誰次應聞法？我當為說。見阿蘭迦蘭",
    "T28n1546_021:0159b23": "次應得聞。天復白言：阿蘭迦蘭喪來七日。佛",
    "T28n1546_021:0159b24": "亦說知見，知阿蘭迦蘭喪來七日。佛作是念：",
    "T28n1546_021:0159b25": "阿蘭迦蘭不聞我法：便為大失。問曰：佛已成",
    "T28n1546_021:0159b26": "道，應為彼人說法而不為說，云何不名教化",
    "T28n1546_021:0159b27": "失時？尊者瞿沙說曰：佛初成道，心愛敬法，不",
    "T28n1546_021:0159b28": "思餘食，未觀眾生誰應得度。復有說曰，如來",
    "T28n1546_021:0159b29": "大悲未及彼人，而便命終。復有說者，佛未分",
    "T28n1546_021:0159c01": "眾生立為三聚。復有說者，受佛化者必須根",
    "T28n1546_021:0159c02": "熟，彼根未熟而便命終。又諸根成熟必由",
    "T28n1546_021:0159c03": "自心，彼人慢意行禪，自稱是一切智，必須久",
    "T28n1546_021:0159c04": "時諸根乃熟。問曰：若此人根未熟者，佛何以",
    "T28n1546_021:0159c05": "言彼人不聞我法便為大失？答曰：若彼人不",
    "T28n1546_021:0159c06": "命終者，佛能除其自稱一切智心，亦生信佛",
    "T28n1546_021:0159c07": "是一切智心，亦可先令憍陳如前諸根得熟",
    "T28n1546_021:0159c08": "而得受化。若彼一人佛得道後四十二日",
    "T28n1546_021:0159c09": "有餘命者，能令彼人於我法中大得利益。而",
    "T28n1546_021:0159c10": "彼命行盡故，世尊捨之。若有眾生應受化者，",
    "T28n1546_021:0159c11": "如來能自住壽，如待須跋陀羅等；若能住他",
    "T28n1546_021:0159c12": "壽命者，無有是處。復有說者，佛本為菩薩時，",
    "T28n1546_021:0159c13": "是彼人弟子。若當彼人不命終者，當示其師",
    "T28n1546_021:0159c14": "法，亦令彼人知佛所得法非是彼人本所受",
    "T28n1546_021:0159c15": "法。以是事故，言彼人大失。佛作是念：誰次應",
    "T28n1546_021:0159c16": "聞法？天復白言：阿若憍陳如等五人次應得",
    "T28n1546_021:0159c17": "聞。亦起知見，知阿若憍陳如等次應聞法。",
    "T28n1546_021:0159c18": "佛復作是念：今在何所？天復白言：在波羅",
    "T28n1546_021:0159c19": "㮈國。佛亦起知見，知在波羅㮈國。於時世",
    "T28n1546_021:0159c20": "尊漸次向波羅㮈國，趣彼五人。是時五人",
    "T28n1546_021:0159c21": "見世尊來，即共立制，如修多羅廣說。憍陳如",
    "T28n1546_021:0159c22": "見真諦已，佛告之言：汝於法解耶？乃至廣說。",
    "T28n1546_021:0159c23": "汝今觀我有懈慢耶？多行法耶？於離欲法有",
    "T28n1546_021:0159c24": "退失耶？我得甘露法耶？是時憍陳如極生慚",
    "T28n1546_021:0159c25": "愧而答佛言：今觀世尊，無有懈慢、不行多",
    "T28n1546_021:0159c26": "法、於離欲法亦無退失、得甘露法，我悉證",
    "T28n1546_021:0159c27": "知。以是事故，而三問之。復次欲滿本誓願故。",
    "T28n1546_021:0159c28": "曾聞此賢劫中有王名惡行，有仙人名忍辱。",
    "T28n1546_021:0159c29": "時王除去男子，將諸伎女遊戲林間，種種",
    "T28n1546_021:0160a01": "快意。時王疲厭而便眠臥。時諸伎女為花",
    "T28n1546_021:0160a02": "果故，於林樹間處處求覓。是時仙人於自住",
    "T28n1546_021:0160a03": "處閑靜禪思，時諸伎女遙見仙人，即詣其",
    "T28n1546_021:0160a04": "所，頂禮足已在一面坐。是時仙人為諸伎",
    "T28n1546_021:0160a05": "女說欲過患。時王眠覺，四方觀視不見侍",
    "T28n1546_021:0160a06": "人，作是思惟：將無有人將我伎女去耶？其",
    "T28n1546_021:0160a07": "王即時瞋恚拔劍，遍林樹間而推求之。見諸",
    "T28n1546_021:0160a08": "伎女坐仙人邊，心生是念：今此大鬼將我",
    "T28n1546_021:0160a09": "伎來。前問之言：汝是誰耶？仙人答言：我是",
    "T28n1546_021:0160a10": "仙人。王復問言：汝於此間何所作耶？仙人",
    "T28n1546_021:0160a11": "答言：行忍辱道。王作是念：此人見我瞋恚，自",
    "T28n1546_021:0160a12": "稱忍辱。我今當試為實爾不？復更問言：汝得",
    "T28n1546_021:0160a13": "初禪耶？答言：不得。汝乃至得非想非非想定",
    "T28n1546_021:0160a14": "耶？答言：不得。其王聞已，瞋恚轉增，語仙人",
    "T28n1546_021:0160a15": "言：可申汝臂。以刀斷之，而問之言：汝是何",
    "T28n1546_021:0160a16": "人？仙人答言：是忍辱人。如是復斷一臂，亦",
    "T28n1546_021:0160a17": "斷兩足，割其耳鼻，令仙人身使為七分，復問",
    "T28n1546_021:0160a18": "之言：汝是何人？仙人答言：是忍辱人。仙人語",
    "T28n1546_021:0160a19": "王：今何故生疲厭心？汝若以刀割我身體令",
    "T28n1546_021:0160a20": "如微塵者，我言忍辱終無有異。爾時仙人復",
    "T28n1546_021:0160a21": "作是念：如彼今日斷我身體使為七分，我得",
    "T28n1546_021:0160a22": "阿耨多羅三藐三菩提時，先以大悲令汝修",
    "T28n1546_021:0160a23": "七種道斷汝七使。時惡行王者，今憍陳如是。",
    "T28n1546_021:0160a24": "忍辱仙人者，今世尊是。憍陳如見真諦已，",
    "T28n1546_021:0160a25": "佛之威力，自見己身本是惡行王，斷仙人身",
    "T28n1546_021:0160a26": "使為七分。亦憶本誓願，是時世尊告憍陳如：",
    "T28n1546_021:0160a27": "非我違本誓耶？遵本所願耶？是時憍陳如即",
    "T28n1546_021:0160a28": "從座起，極懷慚愧白佛言：世尊不違本誓，",
    "T28n1546_021:0160a29": "遵本所願。我愚小作是罪，今重懺悔。以本願",
    "T28n1546_021:0160b01": "滿故，三問阿若憍陳如。",
    "T28n1546_021:0160b02": "阿毘曇毘婆沙論卷第二十一"
}