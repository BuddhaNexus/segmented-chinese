{
    "T30n1579_086:0778b15": "瑜伽師地論卷第八十六",
    "T30n1579_086:0778b17": "彌勒菩薩說",
    "T30n1579_086:0778b18": "三藏法師玄奘奉　詔譯",
    "T30n1579_086:0778b19": "攝事分中契經事行擇攝第一之二",
    "T30n1579_086:0778b20": "復次嗢拕南曰。",
    "T30n1579_086:0778b21": "　想行愚相眼勝利　　九智無癡與勝進",
    "T30n1579_086:0778b22": "　我見差別三相行　　法總等品三後廣",
    "T30n1579_086:0778b23": "於諸行中修無常想行有五種。謂由無常",
    "T30n1579_086:0778b24": "性。無恒性。非久住性。不可保性。變壞法性",
    "T30n1579_086:0778b25": "故。此中剎那剎那壞故。無常。自體繫屬有",
    "T30n1579_086:0778b26": "限住壽故。無恒。外事劫後決定無住故。非",
    "T30n1579_086:0778b27": "久住。壽量未滿容被緣壞非時而死故。不",
    "T30n1579_086:0778b28": "可保。乃至爾所時住。於其中間不定安樂",
    "T30n1579_086:0778b29": "故。變壞法。復次愚夫略有三種愚夫之相。",
    "T30n1579_086:0778c01": "何等為三。謂諸愚夫於一切行如上所說。",
    "T30n1579_086:0778c02": "五無常性不能思惟。於非真實勝劣性中。",
    "T30n1579_086:0778c03": "分別勝劣稱量自他。謂己為勝。是名第",
    "T30n1579_086:0778c04": "一愚夫之相。如謂己勝。謂等謂劣廣說亦",
    "T30n1579_086:0778c05": "爾。與此相違當知智者。亦有三種智者之",
    "T30n1579_086:0778c06": "相。",
    "T30n1579_086:0778c07": "復次由二種相當知聖者慧眼清淨。謂由",
    "T30n1579_086:0778c08": "遠塵及離垢故。由見所斷諸煩惱纏得離",
    "T30n1579_086:0778c09": "繫故。名為遠塵。由彼隨眠得離繫故。說",
    "T30n1579_086:0778c10": "名離垢。又現觀時有麁我慢隨入作意間無",
    "T30n1579_086:0778c11": "間轉。若遍了知所取能取所緣平等。彼即斷",
    "T30n1579_086:0778c12": "滅。彼斷滅故。說名遠塵。一切見道所斷煩惱",
    "T30n1579_086:0778c13": "隨眠斷故。說名離垢。",
    "T30n1579_086:0778c14": "復次遠塵離垢。於諸法中得法眼時。當知",
    "T30n1579_086:0778c15": "即得十種勝利。何等為十。一者於四聖諦",
    "T30n1579_086:0778c16": "已善見故。說名見法。二者隨獲一種沙門",
    "T30n1579_086:0778c17": "果故。說名得法。三者於已所證能自了知",
    "T30n1579_086:0778c18": "我今已盡所有那落迦傍生餓鬼。我證預流。",
    "T30n1579_086:0778c19": "乃至廣說。由如是故。說名知法。四者得四",
    "T30n1579_086:0778c20": "證淨。於佛法僧如實知故。名遍堅法。五者",
    "T30n1579_086:0778c21": "於自所證無惑。六者於他所證無疑。七者",
    "T30n1579_086:0778c22": "宣說聖諦相應教時。不藉他緣。八者不觀",
    "T30n1579_086:0778c23": "他面不看他口。於此正法毘奈耶中。一切",
    "T30n1579_086:0778c24": "他論所不能轉。九者記別一切所證解脫",
    "T30n1579_086:0778c25": "都無所畏。十者由二因緣隨入聖教。謂正",
    "T30n1579_086:0778c26": "世俗。及第一義故。",
    "T30n1579_086:0778c27": "復次有九種智。能於諸行遍知超越。謂諸",
    "T30n1579_086:0778c28": "行流轉智。諸行還滅智。雜染因緣智。清淨",
    "T30n1579_086:0778c29": "因緣智。清淨智。及苦智。集智。滅智。道智。此",
    "T30n1579_086:0779a01": "中諸行流轉智者。略由三種因緣集故。一切",
    "T30n1579_086:0779a02": "行集所有正智。謂憙集故。觸集故。名色集故。",
    "T30n1579_086:0779a03": "隨其所應若色集若受等集若識集。即此三",
    "T30n1579_086:0779a04": "種因緣滅故。三種行滅。是名諸行還滅智。雜",
    "T30n1579_086:0779a05": "染因緣智清淨因緣智及清淨智者。謂於愛",
    "T30n1579_086:0779a06": "味過患出離。如前應知。四聖諦中苦等四",
    "T30n1579_086:0779a07": "智。如前分別聖諦道理。應知其相。於異生",
    "T30n1579_086:0779a08": "位修前五智。能速證後四聖諦智。由證",
    "T30n1579_086:0779a09": "彼故。能於諸行如實了知。又若於前諸智",
    "T30n1579_086:0779a10": "有闕。必定不能以諦道理遍知諸行。要",
    "T30n1579_086:0779a11": "當證得方能遍知。若於諦理遍知行。智有",
    "T30n1579_086:0779a12": "所闕者。必定不能於上修道以對治力",
    "T30n1579_086:0779a13": "斷諸煩惱超一切行。與此相違乃能超越。",
    "T30n1579_086:0779a14": "是故說言有九種智能於諸行遍知超",
    "T30n1579_086:0779a15": "越。",
    "T30n1579_086:0779a16": "復次修觀行者由三處故。於諸行中無愚",
    "T30n1579_086:0779a17": "癡住。何等為三。一於過去諸行如實了知",
    "T30n1579_086:0779a18": "是無常性。二於現在諸行如實了知是滅",
    "T30n1579_086:0779a19": "法性。三於未來諸行如實了知生滅法性。",
    "T30n1579_086:0779a20": "彼由如是於三世行無有愚癡。不染污心",
    "T30n1579_086:0779a21": "安樂而住。墮在明數。與此相違當知即是",
    "T30n1579_086:0779a22": "有愚癡住。墮無明數。復有三種煩惱異名。",
    "T30n1579_086:0779a23": "多分說在煩惱品中。一貪異名。二瞋異名。三",
    "T30n1579_086:0779a24": "癡異名。貪異名者。亦名為喜。亦名為貪。亦",
    "T30n1579_086:0779a25": "名為顧。亦名為欣。亦名為欲。亦名為昵。亦",
    "T30n1579_086:0779a26": "名為樂。亦名為藏。亦名為護。亦名為著。亦",
    "T30n1579_086:0779a27": "名為希。亦名為耽。亦名為愛。亦名為染。亦",
    "T30n1579_086:0779a28": "名為渴。瞋異名者。亦名為恚。亦名為憎。亦",
    "T30n1579_086:0779a29": "名為瞋。亦名為忿。亦名為損。亦名不忍。亦",
    "T30n1579_086:0779b01": "名違戾。亦名暴惡。亦名[虫*旦]螫。亦名拒對。亦",
    "T30n1579_086:0779b02": "名慘毒。亦名憤發。亦名怒憾。亦名懷慼住。",
    "T30n1579_086:0779b03": "亦名生欻勃。癡異名者。亦名無智。亦名無",
    "T30n1579_086:0779b04": "見。亦名非現觀。亦名惛昧。亦名愚癡。亦名",
    "T30n1579_086:0779b05": "無明。亦名黑闇。如是等名當知如前攝異",
    "T30n1579_086:0779b06": "門分多分已辨。憙貪差別我今當說。緣依",
    "T30n1579_086:0779b07": "止受所生欣樂。說名為喜。緣生受境所",
    "T30n1579_086:0779b08": "起染著。說名為貪。又於將得境生名喜。",
    "T30n1579_086:0779b09": "若於已得境生名貪。又於已得臨將受",
    "T30n1579_086:0779b10": "用名憙。即於此事正受用時名貪。又於能",
    "T30n1579_086:0779b11": "得境界方便名喜。即於境界名貪。又",
    "T30n1579_086:0779b12": "於後有名喜。於現境界名貪。又於所",
    "T30n1579_086:0779b13": "愛他有情類榮利名喜。於自所得榮利名",
    "T30n1579_086:0779b14": "貪。",
    "T30n1579_086:0779b15": "復次於諸行中如理修者。有四勝進。謂勝",
    "T30n1579_086:0779b16": "進想略有三種。一未得為得。二未會為會。三",
    "T30n1579_086:0779b17": "未證為證。若為獲得現法樂住。名第四勝",
    "T30n1579_086:0779b18": "進。最初能得先所未得預流果故。當知是",
    "T30n1579_086:0779b19": "名未得為得。即此為依復能契會上學果",
    "T30n1579_086:0779b20": "故。當知是名未會為會。即此為依復能證",
    "T30n1579_086:0779b21": "得阿羅漢果。於諸惑斷能作證故。當知是",
    "T30n1579_086:0779b22": "名未證為證。若已證得阿羅漢果。更無未",
    "T30n1579_086:0779b23": "得為得乃至未證為證故。正勤修習但為現",
    "T30n1579_086:0779b24": "法樂住。正勤修習又依自義有三勝進想。",
    "T30n1579_086:0779b25": "謂於諸行中厭背想。過患想。實義想。厭背",
    "T30n1579_086:0779b26": "想者。復有四行。謂於諸行思惟如病如癰",
    "T30n1579_086:0779b27": "如箭惱害。如病者。謂如有一因界錯亂所",
    "T30n1579_086:0779b28": "生病苦。修厭背想。如癰者。謂如有一因",
    "T30n1579_086:0779b29": "於先業所生癰苦。修厭背想。如箭者。謂如",
    "T30n1579_086:0779c01": "有一因他怨箭所中之苦。修厭背想。惱",
    "T30n1579_086:0779c02": "害者。謂於親財等匱乏中因自邪計所生",
    "T30n1579_086:0779c03": "諸苦。修厭背想。如是名為修觀行者於諸",
    "T30n1579_086:0779c04": "行中修厭背想。過患想者。復有二行。謂於",
    "T30n1579_086:0779c05": "諸行思惟無常。及思惟苦。實義想者。亦有",
    "T30n1579_086:0779c06": "二行。謂於諸行思惟空性及無我性。此中",
    "T30n1579_086:0779c07": "先於過患想及實義想正修習已。然後方能",
    "T30n1579_086:0779c08": "住厭背想。當知此中先說其果。後說其",
    "T30n1579_086:0779c09": "因。",
    "T30n1579_086:0779c10": "復次有四種我見為所依止能生我慢。一",
    "T30n1579_086:0779c11": "有分別我見。謂諸外道所起。二俱生我見。",
    "T30n1579_086:0779c12": "謂下至禽獸等亦能生起。三緣自依止我",
    "T30n1579_086:0779c13": "見。謂於各別內身所起。四緣他依止我見。",
    "T30n1579_086:0779c14": "謂於他身所起。分別我見為所依止生我",
    "T30n1579_086:0779c15": "慢者。謂由此見觀自他身計有實我。由",
    "T30n1579_086:0779c16": "此二種我見為依。發生我慢。譬如清淨圓",
    "T30n1579_086:0779c17": "鏡面上質像為依發生影像。影像為依於",
    "T30n1579_086:0779c18": "自依止發生劣中勝想。如是由邪分別故。",
    "T30n1579_086:0779c19": "緣自依止我見為緣。發生緣他依止我見。",
    "T30n1579_086:0779c20": "如依質像發生影像。又此為緣發生我慢。",
    "T30n1579_086:0779c21": "方他謂己或勝或等或劣。俱生我見為緣",
    "T30n1579_086:0779c22": "生我慢者。當知譬喻與前差別。如明眼人",
    "T30n1579_086:0779c23": "臨淨水器自觀眼耳。所餘如前應知其相。",
    "T30n1579_086:0779c24": "此一切種薩迦耶見。唯依善說法毘奈耶方",
    "T30n1579_086:0779c25": "能永斷。非餘邪教。如是如來及眾共知同梵",
    "T30n1579_086:0779c26": "行者。或諸弟子同梵行者有大恩德。唯由",
    "T30n1579_086:0779c27": "如是一因緣故。名於大師或滅度後同梵",
    "T30n1579_086:0779c28": "行者真實報恩。又由第二。謂若有能即依",
    "T30n1579_086:0779c29": "如是差別句義。為利益故勤修正行。如是",
    "T30n1579_086:0780a01": "亦名隨分報恩。彼所希望未滿足故。",
    "T30n1579_086:0780a02": "復次由三種相諸行滅故。說名無餘依涅槃",
    "T30n1579_086:0780a03": "界。一者先所生起諸行滅故。二者自性滅壞",
    "T30n1579_086:0780a04": "諸行滅故。三者一切煩惱永離繫故。先所生",
    "T30n1579_086:0780a05": "起諸行滅者。謂於先世能感後有諸業煩惱",
    "T30n1579_086:0780a06": "之所造作。及由先願之所思求。今所生",
    "T30n1579_086:0780a07": "起諸行永滅。自性滅壞諸行滅者。謂彼生已",
    "T30n1579_086:0780a08": "任性滅壞。非究竟住諸行永滅。一切煩惱",
    "T30n1579_086:0780a09": "永離繫者。謂諸煩惱無餘斷滅。由今滅故",
    "T30n1579_086:0780a10": "後不更生。是故由此三相諸行滅。故說名",
    "T30n1579_086:0780a11": "寂滅。非永無相。其相異故。若永無相。不",
    "T30n1579_086:0780a12": "可施設說名寂滅。復次由三解脫門增上",
    "T30n1579_086:0780a13": "力故。當知建立四種法嗢拕南。謂空解脫",
    "T30n1579_086:0780a14": "門。無願解脫門。無相解脫門。一切行無常一",
    "T30n1579_086:0780a15": "切行苦者。依無願解脫門建立第一第二法",
    "T30n1579_086:0780a16": "嗢拕南。一切法無我者。依空解脫門建立第",
    "T30n1579_086:0780a17": "三法嗢拕南。涅槃寂靜者。依無相解脫門",
    "T30n1579_086:0780a18": "建立第四法嗢拕南。",
    "T30n1579_086:0780a19": "復次當知有二種法嗢拕南增上行欲。一者",
    "T30n1579_086:0780a20": "勝解俱行欲。二者意樂俱行欲。勝解俱行",
    "T30n1579_086:0780a21": "欲者。由四種法嗢拕南故。於諸行中而生",
    "T30n1579_086:0780a22": "樂欲。又於諸行寂靜生樂欲者。由意樂故",
    "T30n1579_086:0780a23": "獨處空閑作意思惟。由四種相於彼寂靜",
    "T30n1579_086:0780a24": "其心退還。一者於中由見勝利不趣入故。",
    "T30n1579_086:0780a25": "二者不信彼得不清信故。三者於彼所緣",
    "T30n1579_086:0780a26": "不生憙樂不安住故。四者於彼而起不樂",
    "T30n1579_086:0780a27": "勝解故。與彼相違當知即是意樂俱行欲。",
    "T30n1579_086:0780a28": "又由二緣依止無我勝解之欲。於彼涅槃",
    "T30n1579_086:0780a29": "由驚恐故。其心退還。一由於此欲不善串",
    "T30n1579_086:0780b01": "習未到究竟故。二於作意時由彼因緣",
    "T30n1579_086:0780b02": "念忘失故。又此忍欲未串習故。當爾之時",
    "T30n1579_086:0780b03": "於諸行中了唯行智。其心愚昧數數思惟",
    "T30n1579_086:0780b04": "我我爾時當何所在。尋求我行微細俱行",
    "T30n1579_086:0780b05": "障礙而轉。由此緣故。彼作是思我當不有",
    "T30n1579_086:0780b06": "不。作是念唯有諸行。當來不有。彼由如",
    "T30n1579_086:0780b07": "是隨逐身見為依止故。發生變異隨轉之",
    "T30n1579_086:0780b08": "識。由驚恐故。於彼寂滅其心退還。",
    "T30n1579_086:0780b09": "復次為斷如是驚恐。有二種法多有所作。",
    "T30n1579_086:0780b10": "一者於諸有智同梵行所如實自顯。二者",
    "T30n1579_086:0780b11": "因善法欲發解了心及調柔心。又發如是",
    "T30n1579_086:0780b12": "解了心者。聽聞正法由三種相發生歡喜。",
    "T30n1579_086:0780b13": "一者由補特伽羅增上故。二者由法增上",
    "T30n1579_086:0780b14": "故。三者由自增上故。補特伽羅增上者。謂",
    "T30n1579_086:0780b15": "由覩見深可讚仰具大威力端嚴大師。及",
    "T30n1579_086:0780b16": "所稱揚善說法者。法增上者。謂所說法能",
    "T30n1579_086:0780b17": "令出離煩惱業苦。及令信解最上深義。自",
    "T30n1579_086:0780b18": "增上者。謂有力能於所說法能隨覺悟。又",
    "T30n1579_086:0780b19": "發如是調柔心者。謂有三見。一者若依彼",
    "T30n1579_086:0780b20": "而轉。二者若由彼遍知。三者若應所引發。",
    "T30n1579_086:0780b21": "依彼而轉者。謂於諸諦未得現觀。為得",
    "T30n1579_086:0780b22": "現觀。依彼勝解俱行極善串習正見而轉。",
    "T30n1579_086:0780b23": "由彼遍知者。謂依隨順現觀正見。於三",
    "T30n1579_086:0780b24": "事我執薩迦耶見。及彼隨眠斷常兩見所依",
    "T30n1579_086:0780b25": "止性。并所得果。能遍了知。言三事者。一若",
    "T30n1579_086:0780b26": "所取。二若能取。三若如是取此。何所取。謂",
    "T30n1579_086:0780b27": "五取蘊。誰能取。謂四取。云何而取。謂四識",
    "T30n1579_086:0780b28": "住。隨其次第如前應知。為二取心之所",
    "T30n1579_086:0780b29": "依處。又即於彼所有諸纏非理所引。緣彼",
    "T30n1579_086:0780c01": "境界薩迦耶見生起執著及彼隨眠。如前",
    "T30n1579_086:0780c02": "應知。云何應所引發。謂住於彼而能永斷",
    "T30n1579_086:0780c03": "薩迦耶見三事執著及彼隨眠。於聖諦智",
    "T30n1579_086:0780c04": "不藉他緣。又若依彼應所遍知正見轉時。",
    "T30n1579_086:0780c05": "於其三處起我執著及有隨眠於諸行中",
    "T30n1579_086:0780c06": "若集若沒不善知故。於處中行尚不能",
    "T30n1579_086:0780c07": "入。況得出離。若隨順現觀正見住時。於三",
    "T30n1579_086:0780c08": "事中所有我執皆已離繫。猶被隨眠之所",
    "T30n1579_086:0780c09": "繫縛。於諸行中若集若沒能善知故。遠離",
    "T30n1579_086:0780c10": "二邊入處中行。雖未出離堪能出離。若已",
    "T30n1579_086:0780c11": "引發聖諦現觀。由正見故於三事中無我",
    "T30n1579_086:0780c12": "執著遠離隨眠。於處中行先趣入已。後",
    "T30n1579_086:0780c13": "由此故方得出離。當知如是三見轉時。有",
    "T30n1579_086:0780c14": "此差別。",
    "T30n1579_086:0780c15": "復次嗢拕南曰。",
    "T30n1579_086:0780c16": "　速通自體智境界　　流轉喜足行順流",
    "T30n1579_086:0780c17": "　知斷相想立違糧　　師所作等品後廣",
    "T30n1579_086:0780c18": "為欲證得未得真實究竟解脫。略有三法。",
    "T30n1579_086:0780c19": "能令獲得速疾通慧。一者智力。二者不放逸",
    "T30n1579_086:0780c20": "力。三者數習力。智力者。謂若住彼堪能無",
    "T30n1579_086:0780c21": "間永盡諸漏。當知即是有學智見。不放逸",
    "T30n1579_086:0780c22": "力者。謂已獲得如是智見。即依如是所",
    "T30n1579_086:0780c23": "得之道。方便勤修於心防護惡不善法。數",
    "T30n1579_086:0780c24": "習力者。謂即依此方便勤修常作常轉。終",
    "T30n1579_086:0780c25": "不謂我為於今日得盡諸漏心解脫耶。",
    "T30n1579_086:0780c26": "為於來日。為於後日。由此邪思令心厭",
    "T30n1579_086:0780c27": "倦。無厭倦已便無怯畏。無怯畏已不捨",
    "T30n1579_086:0780c28": "加行。能盡諸漏。問智見何差別。答若照過",
    "T30n1579_086:0780c29": "去及以未來非現見境此慧名智。照現在",
    "T30n1579_086:0781a01": "境此慧名見。又所取為緣此慧名智。能取",
    "T30n1579_086:0781a02": "為緣此慧名見。又聞思所成此慧名智。修",
    "T30n1579_086:0781a03": "所成者此慧名見。又能斷煩惱此慧名見。",
    "T30n1579_086:0781a04": "煩惱斷已能證解脫此慧名智。又緣自相",
    "T30n1579_086:0781a05": "境此慧名智。緣共相境此慧名見。又由",
    "T30n1579_086:0781a06": "假施設。遍於彼彼內外行中。或立為我。或",
    "T30n1579_086:0781a07": "立有情天龍藥叉健達縛阿素洛揭路茶緊",
    "T30n1579_086:0781a08": "捺洛牟呼洛伽等。或立軍林及舍山等。以",
    "T30n1579_086:0781a09": "如是等世俗理行。緣所知境。此慧名智。",
    "T30n1579_086:0781a10": "若能取於自相共相此慧名見。又尋求諸",
    "T30n1579_086:0781a11": "法此慧名智。既尋求已伺察諸法此慧名",
    "T30n1579_086:0781a12": "見。又緣無分別影像為境此慧名智。緣有",
    "T30n1579_086:0781a13": "分別影像為境此慧名見。又有色爾焰影像",
    "T30n1579_086:0781a14": "為緣此慧名見。無色爾焰影像為緣此慧名",
    "T30n1579_086:0781a15": "智。彼由如是若智若見為所依止方便修",
    "T30n1579_086:0781a16": "時。復更勤修四善巧事。一觀察事。二捨取",
    "T30n1579_086:0781a17": "事。三出受事。四方便事。觀察事者。謂四念",
    "T30n1579_086:0781a18": "住。為欲對治四顛倒故。如實遍知一切",
    "T30n1579_086:0781a19": "境故。捨取事者。謂四正斷。為欲斷除不善",
    "T30n1579_086:0781a20": "法故。及為修集諸善法故。出受事者。謂",
    "T30n1579_086:0781a21": "四神足。依四靜慮次第超出始從憂根乃",
    "T30n1579_086:0781a22": "至樂故。方便事者。謂諸根力覺支道支。當",
    "T30n1579_086:0781a23": "知即是能斷見修所斷煩惱正方便故。如",
    "T30n1579_086:0781a24": "是勤修善巧事者。當知有四種所依能依",
    "T30n1579_086:0781a25": "義。所依義者。謂觀行者正勤修習。能依義者。",
    "T30n1579_086:0781a26": "謂成就學諸無漏法。而未清淨。餘無明[穀-禾+卵]",
    "T30n1579_086:0781a27": "所纏裹故。又彼諸法由清淨道後方清淨。",
    "T30n1579_086:0781a28": "此清淨道當知復有四種差別。一者習近正",
    "T30n1579_086:0781a29": "法正審靜慮。二者親事善友。三者以尸羅",
    "T30n1579_086:0781b01": "根護少欲等法熏練其心。四者獨處空閑。",
    "T30n1579_086:0781b02": "用奢摩他毘鉢舍那勝正安樂以為翼從。又",
    "T30n1579_086:0781b03": "清淨者。謂即依彼清淨行道。多修習故。",
    "T30n1579_086:0781b04": "令有學法破無明[穀-禾+卵]趣無學地。又為得真",
    "T30n1579_086:0781b05": "實究竟解脫。當知略有五種漸次。一者先",
    "T30n1579_086:0781b06": "集資糧以為依止。二者以此為依。修奢摩",
    "T30n1579_086:0781b07": "他毘鉢舍那。三者以此為依。具諦現觀涅",
    "T30n1579_086:0781b08": "槃勝解。四者以此為依。於劣少證不生",
    "T30n1579_086:0781b09": "喜足亦不安住。於可厭法深生厭患。五",
    "T30n1579_086:0781b10": "者以此為依。證得最後金剛喻定相應學",
    "T30n1579_086:0781b11": "心。",
    "T30n1579_086:0781b12": "復次由五因緣。當知一切自體諸行皆悉無",
    "T30n1579_086:0781b13": "常。謂一切自體壽量有限。假使有人欲自",
    "T30n1579_086:0781b14": "祈驗。我今以手執持泥團或牛糞團能經",
    "T30n1579_086:0781b15": "幾時。作是願已隨取彼團。是人爾時任情",
    "T30n1579_086:0781b16": "所欲能執不捨。乃至於後欲棄即棄欲持",
    "T30n1579_086:0781b17": "即持。非如所受必死之身至壽盡際尚不",
    "T30n1579_086:0781b18": "能遂己之所欲延一剎那。況乎久住。又一",
    "T30n1579_086:0781b19": "切自體因所生故。彼因作故。是無常故。又",
    "T30n1579_086:0781b20": "有自體廣大興盛終歸磨滅而可得故。謂",
    "T30n1579_086:0781b21": "在色界欲界天人大梵帝釋轉輪王等。又由",
    "T30n1579_086:0781b22": "無倒阿笈摩故。謂佛世尊於諸自體無常法",
    "T30n1579_086:0781b23": "性。現見現證而宣說故。復有三種諸受欲者",
    "T30n1579_086:0781b24": "圓滿差別。由是因緣諸受欲者恒常戲論。",
    "T30n1579_086:0781b25": "何等為三。一資產圓滿。二自體圓滿。三廣大",
    "T30n1579_086:0781b26": "殊勝有情供養圓滿。當知復有三種因緣。",
    "T30n1579_086:0781b27": "能得如是圓滿差別。謂施戒調伏諸根俱",
    "T30n1579_086:0781b28": "行。及欲界慈修所得果。慈為先導慈為",
    "T30n1579_086:0781b29": "因處。於諸有情損害。寂靜行相轉故。復次",
    "T30n1579_086:0781c01": "當知於所知事有七種如實通達智行。一",
    "T30n1579_086:0781c02": "已得智。二未得智。三無顛倒智。四是處",
    "T30n1579_086:0781c03": "非有知非有智。五是處所餘知不空智。六苦",
    "T30n1579_086:0781c04": "不淨智。七速滅壞智。又由十五種相覺了",
    "T30n1579_086:0781c05": "諸行。能速斷滅一切行愚。何等十五。謂水界",
    "T30n1579_086:0781c06": "所生故無我。似我而顯現故不住。隨欲而",
    "T30n1579_086:0781c07": "造作故。覺了諸色猶如聚沫。三和合生相",
    "T30n1579_086:0781c08": "似法故。如雲地雨和合方便。覺了諸受喻",
    "T30n1579_086:0781c09": "若浮泡。於所知境能顯能燒能使迷亂相",
    "T30n1579_086:0781c10": "似法故。覺了諸想同於陽焰。薩迦耶見根",
    "T30n1579_086:0781c11": "本斷故。多品自體因差別故。剎那量後時",
    "T30n1579_086:0781c12": "無暫停相似法故。覺了諸行譬芭蕉柱。有",
    "T30n1579_086:0781c13": "取之識依四識住。發起種種自體。隨轉相似",
    "T30n1579_086:0781c14": "法故。覺了諸識方於幻事。此廣分別如前",
    "T30n1579_086:0781c15": "攝異門分應知。",
    "T30n1579_086:0781c16": "復次有二世間攝一切行。一有情世間。二",
    "T30n1579_086:0781c17": "器世間。有情世間名種類生死。器世間名",
    "T30n1579_086:0781c18": "器生死。種類生死不同其餘生死法故。望",
    "T30n1579_086:0781c19": "器生死當知略有五不同分。謂器生死共因",
    "T30n1579_086:0781c20": "所生。種類生死但由不共。是名第一因不",
    "T30n1579_086:0781c21": "同分。又器生死於無始終前後際斷。種類生",
    "T30n1579_086:0781c22": "死於無始終相續流轉常無斷絕。是名第",
    "T30n1579_086:0781c23": "二時不同分。又器生死或火水風之所斷壞。",
    "T30n1579_086:0781c24": "種類生死則不如是。是名第三治不同分。",
    "T30n1579_086:0781c25": "又器生死因無永斷。種類生死則不如是。",
    "T30n1579_086:0781c26": "是名第四斷不同分。又器生死斷而復續。種",
    "T30n1579_086:0781c27": "類生死斷已無續。是名第五續不同分。又",
    "T30n1579_086:0781c28": "於生死由五種相一切愚夫流轉不息。一",
    "T30n1579_086:0781c29": "由愛因故。二由愛果故。三由愛自性故。",
    "T30n1579_086:0782a01": "四由因展轉故。五即因展轉依止前際無窮",
    "T30n1579_086:0782a02": "盡故。此中無明是名愛因。能往善趣惡趣",
    "T30n1579_086:0782a03": "諸業。是名愛果。由往善趣業故。愛結所",
    "T30n1579_086:0782a04": "繫。愚夫自然樂往。由往惡趣業故。愛鎖",
    "T30n1579_086:0782a05": "所繫。愚夫雖不欲往強逼令去。愛自性者。",
    "T30n1579_086:0782a06": "略有三種。一後有愛。二憙貪俱行愛。三彼彼",
    "T30n1579_086:0782a07": "喜樂愛。如是三愛略攝為二。一者有愛。二",
    "T30n1579_086:0782a08": "者境愛。後有愛者。是名有愛。喜貪俱行愛",
    "T30n1579_086:0782a09": "者。謂於將得現前境界。及於已得未受",
    "T30n1579_086:0782a10": "用境。并於現前正受用境所有貪愛。彼彼",
    "T30n1579_086:0782a11": "喜樂愛者。謂於未來所希求境所有貪愛。",
    "T30n1579_086:0782a12": "當知此中由喜貪俱行愛故。名愛結繫。由",
    "T30n1579_086:0782a13": "後有愛及彼彼喜樂愛。故名愛鎖繫。若於",
    "T30n1579_086:0782a14": "彼事愛結所繫。名為馳走。若於彼事愛鎖",
    "T30n1579_086:0782a15": "所繫名為流轉。又於長世因展轉來諸行",
    "T30n1579_086:0782a16": "相續。前際難知後無窮盡。由是五相流轉",
    "T30n1579_086:0782a17": "愚夫當知復由五相所縛。一於彼處縛。二由",
    "T30n1579_086:0782a18": "彼而縛。三正是能縛。四依彼故縛。五有所",
    "T30n1579_086:0782a19": "領受。於彼處縛者。謂由能往善趣業故。",
    "T30n1579_086:0782a20": "於善趣柱而繫縛之。或由能往惡趣業",
    "T30n1579_086:0782a21": "故。於惡趣撅而繫縛之。又由喜貪俱行愛",
    "T30n1579_086:0782a22": "故。於自事柱而繫縛之。由彼彼喜樂愛及",
    "T30n1579_086:0782a23": "後有愛故。於自事撅而繫縛之。由彼而縛",
    "T30n1579_086:0782a24": "者。謂愚夫異生為無明縛。正是能縛者。謂",
    "T30n1579_086:0782a25": "自同類於苦無厭相似法故。依彼故縛者。",
    "T30n1579_086:0782a26": "謂依後蘊而被縛故。有所領受者。謂領",
    "T30n1579_086:0782a27": "受彼生等眾苦。",
    "T30n1579_086:0782a28": "復次愚夫異生於有漏事有四憙足。當",
    "T30n1579_086:0782a29": "知多分是諸外道。何等為四。一於人身憙",
    "T30n1579_086:0782b01": "足。二於欲界天身喜足。三於生梵世喜足。",
    "T30n1579_086:0782b02": "四於到邊際有頂喜足。愚夫於彼隨其次",
    "T30n1579_086:0782b03": "第。若趨若住若坐若臥。復有五種一切愚夫",
    "T30n1579_086:0782b04": "愛所行路。一者後有。二者未來所求境界。",
    "T30n1579_086:0782b05": "三者將得現前境界。四者已得所有境界。",
    "T30n1579_086:0782b06": "五者現前受用境界。當知於彼如其次第",
    "T30n1579_086:0782b07": "趨等差別應知。此中趣有二種。一於後有。",
    "T30n1579_086:0782b08": "二於未來所求境界。復有四種愛所行路。",
    "T30n1579_086:0782b09": "一者意業希求境界。二者身語二業。三者獲",
    "T30n1579_086:0782b10": "得。四者於所得中隨其所欲若轉若習。此",
    "T30n1579_086:0782b11": "是發業愛所行路。若求境界或復諸有。當",
    "T30n1579_086:0782b12": "知於彼四種行路。如其次第趨等差別。如",
    "T30n1579_086:0782b13": "說趨等。於餘所說諸有漏事所有憙足愛",
    "T30n1579_086:0782b14": "所行路。憙樂戲論染著耽湎四處差別。如",
    "T30n1579_086:0782b15": "其次第當知亦爾。復有二種遊愛行路果",
    "T30n1579_086:0782b16": "相差別。一心差別。二身差別。心差別者。復",
    "T30n1579_086:0782b17": "有二種。一品類差別。二雜染差別。品類差別",
    "T30n1579_086:0782b18": "者。謂由自性故。所依故。所緣故。助伴故。",
    "T30n1579_086:0782b19": "雜染差別者。謂由貪瞋癡等所有煩惱及隨",
    "T30n1579_086:0782b20": "煩惱。身差別者。亦有二種。一種種身差別",
    "T30n1579_086:0782b21": "故。二一種身差別故。當知此中心之所有雜",
    "T30n1579_086:0782b22": "染差別。能為二種身差別因。為斷彼故諸",
    "T30n1579_086:0782b23": "修行者應以無倒數數作意勤修觀行。復",
    "T30n1579_086:0782b24": "由四種因差別故令果差別。謂若於此差",
    "T30n1579_086:0782b25": "別。若由此差別。若即此差別。若如此差",
    "T30n1579_086:0782b26": "別。於此差別者。謂於善趣惡趣所有差別。",
    "T30n1579_086:0782b27": "由此差別者。謂由貪瞋癡所染污心令彼",
    "T30n1579_086:0782b28": "差別。即此差別者。謂五種行所攝受身種種",
    "T30n1579_086:0782b29": "差別。如此差別者。謂於諸行流轉雜染清",
    "T30n1579_086:0782c01": "淨因緣及清淨體。不如實知。生憙樂等及",
    "T30n1579_086:0782c02": "趨走等種種差別。",
    "T30n1579_086:0782c03": "復次不能了達諸行無常。薩迦耶見為所依",
    "T30n1579_086:0782c04": "止順流而行。諸愚夫類。由五種相當知",
    "T30n1579_086:0782c05": "順流而被漂溺。謂若於此漂溺。若由此漂",
    "T30n1579_086:0782c06": "溺。若依此漂溺。若如此漂溺。若漂溺時諸所",
    "T30n1579_086:0782c07": "有相。於此漂溺者。謂於善趣惡趣而被漂",
    "T30n1579_086:0782c08": "溺。如從兩岸彼此往來俱被漂溺。由此漂",
    "T30n1579_086:0782c09": "溺者。謂由愛河浸淫之性之所漂溺。當知",
    "T30n1579_086:0782c10": "此愛有五種相。一遊諸境界趣下分故。二",
    "T30n1579_086:0782c11": "微細隨行難覺了故。三於諸境界難迴轉",
    "T30n1579_086:0782c12": "故。四乃至有頂一切廣大種種諸行所隨逐",
    "T30n1579_086:0782c13": "故。五不寂靜相亂身心故。依此漂溺者。謂",
    "T30n1579_086:0782c14": "依色等五種諸行而被漂溺。即於善趣惡",
    "T30n1579_086:0782c15": "趣兩岸。有五種行品類差別。數數攀緣順流",
    "T30n1579_086:0782c16": "漂溺。如此漂溺者。云何漂溺。謂於諸行",
    "T30n1579_086:0782c17": "如前所說流轉等事。隨其次第不如實知。",
    "T30n1579_086:0782c18": "或計為我及我所故。於漂溺時所有相者。",
    "T30n1579_086:0782c19": "謂彼如是被漂溺時。雖寶愛身欲使長",
    "T30n1579_086:0782c20": "久。由自性滅不能令住。如為漂溺。與此",
    "T30n1579_086:0782c21": "相違當知即是逆流行者。又聰慧者有十種",
    "T30n1579_086:0782c22": "相。當知具攝諸聰慧相。謂成就俱生慧故。",
    "T30n1579_086:0782c23": "又成就方便聞思修所成慧故。又成就故",
    "T30n1579_086:0782c24": "無動搖故。善思所思善說所說善作所作。",
    "T30n1579_086:0782c25": "又能自依己所有性。未嘗為命依附於他。",
    "T30n1579_086:0782c26": "又有所求無不安樂。又有所求能依正",
    "T30n1579_086:0782c27": "行。皆悉以法不以非法。又自所宜資產眾",
    "T30n1579_086:0782c28": "具。能正防守不令散失。又觀過患而受用",
    "T30n1579_086:0782c29": "之。又於病緣所有醫藥。觀察思擇然後服",
    "T30n1579_086:0783a01": "行。又能善避非時死緣。如是十種聰慧者",
    "T30n1579_086:0783a02": "相。當知具攝諸聰慧相。",
    "T30n1579_086:0783a03": "復次於諸行中依無我理知者斷者。當知",
    "T30n1579_086:0783a04": "略由三相差別。謂於諸行能遍了知薩迦",
    "T30n1579_086:0783a05": "耶見而未斷者。彼於諸行忘念之行。多分",
    "T30n1579_086:0783a06": "現行少不忘念。薩迦耶見已永斷者。當知其",
    "T30n1579_086:0783a07": "相與彼相違。是名第一差別之相。又於諸",
    "T30n1579_086:0783a08": "行雖遍了知薩迦耶見。而未斷者。於諸廣",
    "T30n1579_086:0783a09": "大可愛事中多生喜樂。於諸下劣不可愛",
    "T30n1579_086:0783a10": "境多生憂苦。彼二境界現在前時。無縱逸者",
    "T30n1579_086:0783a11": "尚自不能繫守正念。況縱逸者。彼於爾時",
    "T30n1579_086:0783a12": "薩迦耶見纏繞其心。由彼令心不能解了。",
    "T30n1579_086:0783a13": "薩迦耶見已永斷者。當知其相與彼相違。是",
    "T30n1579_086:0783a14": "名第二差別之相。又於諸行薩迦耶見未",
    "T30n1579_086:0783a15": "永斷者。未能於內一切行中現前安立",
    "T30n1579_086:0783a16": "離有情想如於草木葉等外事。薩迦耶見",
    "T30n1579_086:0783a17": "已永斷者。當知其相與彼相違。是名第三",
    "T30n1579_086:0783a18": "差別之相。如是已斷薩迦耶見。有此三種",
    "T30n1579_086:0783a19": "差別之相。當知復有三種勝利。一者永斷",
    "T30n1579_086:0783a20": "能感後有一切煩惱。二者依彼不久獲得",
    "T30n1579_086:0783a21": "速能積集彼對治道。三者既作自義利已。",
    "T30n1579_086:0783a22": "即依彼道方便勤修現法樂住。由此獲得",
    "T30n1579_086:0783a23": "極安樂住。",
    "T30n1579_086:0783a24": "復次由四差別當知修習一切種行無常",
    "T30n1579_086:0783a25": "苦想。何等為四。一果差別故。二自性差別",
    "T30n1579_086:0783a26": "故。三品類差別故。四方便差別故。果差別者。",
    "T30n1579_086:0783a27": "謂修此想能遣一切欲貪色貪及無色貪掉",
    "T30n1579_086:0783a28": "慢無明。當知此中顯示三種本煩惱斷。及顯",
    "T30n1579_086:0783a29": "三種隨煩惱斷。欲貪煩惱掉為助伴。色貪煩",
    "T30n1579_086:0783b01": "惱慢為助伴。無色貪惑無明為伴。復有差",
    "T30n1579_086:0783b02": "別。謂於此中顯示下分上分結。盡自性差",
    "T30n1579_086:0783b03": "別者。謂於此中由正修習聞所成慧。說名",
    "T30n1579_086:0783b04": "親近。由正修習思所成慧能入修故。說名",
    "T30n1579_086:0783b05": "修習。由正修習修所成慧。名多修習。又由",
    "T30n1579_086:0783b06": "修習了相作意故。名親近。唯除加行究竟",
    "T30n1579_086:0783b07": "作意。由正修習諸餘作意故。名修習。修習",
    "T30n1579_086:0783b08": "加行究竟作意。名多修習。是名第二三種差",
    "T30n1579_086:0783b09": "別。又由所依所緣作意。隨其次第當知是",
    "T30n1579_086:0783b10": "名為乘為事為隨建立。又由長時串修習",
    "T30n1579_086:0783b11": "故。說名純熟數數無倒修方便故。說名善",
    "T30n1579_086:0783b12": "受及與善發。品類差別者。謂修如是無常",
    "T30n1579_086:0783b13": "想時。速能永拔一切隨眠。棄捨下地一切",
    "T30n1579_086:0783b14": "善法。攝受上地一切善法。於餘一切不淨想",
    "T30n1579_086:0783b15": "等最高廣性。能善住持。遍行一切猶如觀",
    "T30n1579_086:0783b16": "察所取之事。即如是觀能取之事。彼相解",
    "T30n1579_086:0783b17": "脫能得無漏無常之想。若有漏想若無漏想。",
    "T30n1579_086:0783b18": "如是一切皆於涅槃善能隨順趣向臨入。皆",
    "T30n1579_086:0783b19": "能對治無明大闇一切永斷。永斷彼故清淨",
    "T30n1579_086:0783b20": "鮮白。諸無學想皆由一切無漏學想增上故",
    "T30n1579_086:0783b21": "得。方便差別者。謂獨處空閑以無顛倒數",
    "T30n1579_086:0783b22": "數作意。觀察諸行無常之性。由無常想住",
    "T30n1579_086:0783b23": "無我想。於見道中既住無漏無我想已。於",
    "T30n1579_086:0783b24": "上修道由有學想永害我慢。隨得涅槃二",
    "T30n1579_086:0783b25": "種皆具。",
    "T30n1579_086:0783b26": "復次為住涅槃仍未積集善資糧者。略有",
    "T30n1579_086:0783b27": "五種違資糧法一者憶念往昔笑戲歡娛承",
    "T30n1579_086:0783b28": "奉等事。因發思慕俱行作意生愁歎等。二",
    "T30n1579_086:0783b29": "者由彼種種為依。於所領受究竟法中。多",
    "T30n1579_086:0783c01": "生忘念令於諸法不能顯了。三者所食或",
    "T30n1579_086:0783c02": "過或少。由此令身沈重羸劣。於諸梵行不",
    "T30n1579_086:0783c03": "樂修行。四者憙眠不串習斷。便為上品睡",
    "T30n1579_086:0783c04": "眠所纏。五者親近猥雜而住。遠離諦思正",
    "T30n1579_086:0783c05": "法加行。如是五種違資糧法。復有五種隨",
    "T30n1579_086:0783c06": "順彼法。一者於二離欲猶未能離隨一種",
    "T30n1579_086:0783c07": "欲。謂於諸纏遠分離欲勤修善品。及於隨",
    "T30n1579_086:0783c08": "眠永害離欲得正對治。二者不護根門。三者",
    "T30n1579_086:0783c09": "食不知量。四者初夜後夜不能勤修勉勵警",
    "T30n1579_086:0783c10": "覺。五者不能觀察善法究竟。與上相違。",
    "T30n1579_086:0783c11": "當知是名順資糧法及能隨順彼隨順法。又",
    "T30n1579_086:0783c12": "諸聲聞修行如是順資糧法及彼因緣。於其",
    "T30n1579_086:0783c13": "中間求涅槃時。大師為彼制立五種正道",
    "T30n1579_086:0783c14": "言教。一者由依觀察如所聞法。遍於一",
    "T30n1579_086:0783c15": "切諸行無常。諸法無我。涅槃寂靜。且以",
    "T30n1579_086:0783c16": "世間作意而得無惑無疑。二者即於住時",
    "T30n1579_086:0783c17": "不著三事。不正尋思。何等三事。一者資",
    "T30n1579_086:0783c18": "命眾具。二者他損害相。三者或他毀罵。或",
    "T30n1579_086:0783c19": "隨有一非愛現行。同梵行者不同分法。三者",
    "T30n1579_086:0783c20": "教授為先由依他音如理作意。能生正見",
    "T30n1579_086:0783c21": "能斷邪見。當知此三是名住時正道言教。",
    "T30n1579_086:0783c22": "復有二種於彼行時正道言教。謂諸有智",
    "T30n1579_086:0783c23": "同梵行者。為彼宣說處非處時不生忿怒。",
    "T30n1579_086:0783c24": "又由麁弊資命眾具若得不得。及由戒等所",
    "T30n1579_086:0783c25": "有災害心不熱惱。是名第一。於得所勝利",
    "T30n1579_086:0783c26": "養恭敬心不悒然。是名第二。彼由如是住",
    "T30n1579_086:0783c27": "時行時能正修行涅槃妙道。由此不久當",
    "T30n1579_086:0783c28": "得涅槃終無毀失。",
    "T30n1579_086:0783c29": "復次大師於諸聲聞略有五種師所作事。",
    "T30n1579_086:0784a01": "一者正折伏。二者正攝受。三者正訶責。四者",
    "T30n1579_086:0784a02": "正說雜染。五者正說清淨。復次由二因緣",
    "T30n1579_086:0784a03": "於諸諍事違越聲聞。覆相記別彼所諍事。",
    "T30n1579_086:0784a04": "一擾亂增廣故。二與律相應故。",
    "T30n1579_086:0784a05": "復次由七因緣大師驅擯諸聲聞眾。一者",
    "T30n1579_086:0784a06": "見一切種皆行邪行故。二者見彼多分故。",
    "T30n1579_086:0784a07": "三者由彼眾首上座阿遮利耶鄔波拕耶方",
    "T30n1579_086:0784a08": "便故。四者不堪共住故。五者被驅擯故。",
    "T30n1579_086:0784a09": "六者避現前過故。七者令不生起未來過",
    "T30n1579_086:0784a10": "故。",
    "T30n1579_086:0784a11": "復次由十因緣如來入於聚落乞食。一者",
    "T30n1579_086:0784a12": "當顯杜多功德故。二者為欲引彼一分",
    "T30n1579_086:0784a13": "令入乞食故。三者為欲以同事行攝彼",
    "T30n1579_086:0784a14": "一分故。四者為與未來眾生作大照明",
    "T30n1579_086:0784a15": "故。乃至令彼暫起觸證故。五者為欲引彼",
    "T30n1579_086:0784a16": "麁弊勝解諸外道故。六者為彼承聲起謗",
    "T30n1579_086:0784a17": "故。現妙色寂靜威儀。令其驚歎心生歸向",
    "T30n1579_086:0784a18": "故。七者為彼處中眾生以其少功而樹多",
    "T30n1579_086:0784a19": "福故。八者為令壞信放逸深生恥愧。雖",
    "T30n1579_086:0784a20": "用小功而獲大福故。如為放逸者懈怠",
    "T30n1579_086:0784a21": "者亦然。九者為彼盲聾癲狂心亂眾生種種",
    "T30n1579_086:0784a22": "災害皆令靜息故。十者為令無量無邊廣",
    "T30n1579_086:0784a23": "大威德天龍。藥叉。健達縛。阿素洛。揭路茶。",
    "T30n1579_086:0784a24": "緊捺洛。牟呼洛伽等。隨從如來至所入家。",
    "T30n1579_086:0784a25": "深生羨仰勤加賓衛。不為惱害故。",
    "T30n1579_086:0784a26": "復次由八因緣如來入於寂靜天住。一者",
    "T30n1579_086:0784a27": "為引樂雜住者令入遠離故。二者為欲",
    "T30n1579_086:0784a28": "以同事行攝遠離者故。三者自受現法樂",
    "T30n1579_086:0784a29": "住故。四者為與大族諸天示同集會故。",
    "T30n1579_086:0784b01": "五者為以佛眼觀察十方世界。現大神化",
    "T30n1579_086:0784b02": "隨其所應作饒益事故。六者為令諸聲聞",
    "T30n1579_086:0784b03": "眾於見如來深生渴仰故。七者為顯諸大",
    "T30n1579_086:0784b04": "聲聞於所略說善能悟入故。八者勸捨樂",
    "T30n1579_086:0784b05": "著戲論制作言詞故。復次由五種相。大師",
    "T30n1579_086:0784b06": "攝受諸聲聞眾。一以法故。二以財故。三與",
    "T30n1579_086:0784b07": "依止故。四初攝受故。五擯攝受故。",
    "T30n1579_086:0784b08": "復次由七因緣釋梵天等往如來所。一為",
    "T30n1579_086:0784b09": "供養如來故。二為聽聞正法故。三為決",
    "T30n1579_086:0784b10": "所生疑故。四為順他而為翼從故。五為",
    "T30n1579_086:0784b11": "愍他欲為饒益故。六由愛重如來聖教",
    "T30n1579_086:0784b12": "故。七知如來起世俗心欲令赴會故。",
    "T30n1579_086:0784b13": "復次由五種相。當知一切初新者性。一由",
    "T30n1579_086:0784b14": "晚出家故。二由幼出家故。三由少出家故。",
    "T30n1579_086:0784b15": "四由勞策出家故。五由受具出家故。",
    "T30n1579_086:0784b16": "復次由三種相。生起惡作。一違越所學增",
    "T30n1579_086:0784b17": "上故。二誓受法律增上故。三棄捨居家增",
    "T30n1579_086:0784b18": "上故。",
    "T30n1579_086:0784b19": "復次如來將欲為諸聲聞宣說正法。現四",
    "T30n1579_086:0784b20": "種相。一者從極下坐安詳而起昇極高",
    "T30n1579_086:0784b21": "座儼然而坐。二者安住隨順說法威儀。三",
    "T30n1579_086:0784b22": "者發謦欬音示將說法。四者面目顧視如",
    "T30n1579_086:0784b23": "龍象王。",
    "T30n1579_086:0784b24": "復次犯戒聲聞當於三處安住。慚羞往大",
    "T30n1579_086:0784b25": "師所。一者深知己犯為增上處。二者師事",
    "T30n1579_086:0784b26": "失儀為增上處。三者由事乖則當以方便",
    "T30n1579_086:0784b27": "調順威儀往大師所為增上處。",
    "T30n1579_086:0784b28": "復次由三種相。應正呵責犯戒聲聞。一曰",
    "T30n1579_086:0784b29": "汝期鄙劣活命。二曰汝意樂不清淨。三曰",
    "T30n1579_086:0784c01": "汝以活命意樂行非法行。復次於善說法",
    "T30n1579_086:0784c02": "毘奈耶中。略由六相當知遍攝一切邪行。",
    "T30n1579_086:0784c03": "一者現行過失故。二者意樂過失故。三者加",
    "T30n1579_086:0784c04": "行過失故。四者智慧過失故。五者尋思過失",
    "T30n1579_086:0784c05": "故。六者依止過失故。現行過失者。謂由貪",
    "T30n1579_086:0784c06": "纏故染瞋纏故憎。既懷猛利貪瞋等故遂",
    "T30n1579_086:0784c07": "無羞恥。無羞恥故住惡不捨。意樂過失者。",
    "T30n1579_086:0784c08": "謂於染者邊此貪意樂最為下劣。如是於",
    "T30n1579_086:0784c09": "憎者邊此瞋意樂最為下劣。加行過失者。謂",
    "T30n1579_086:0784c10": "或有不發精進。或有精進慢緩。智慧過失",
    "T30n1579_086:0784c11": "者。謂或於聞思所成慧中。忘失正念多住",
    "T30n1579_086:0784c12": "愚癡。於修所成心不寂定。尋思過失者。謂",
    "T30n1579_086:0784c13": "於隨順居家所有惡不善覺多分尋思。於",
    "T30n1579_086:0784c14": "正法律其心錯亂。依止過失者。謂彼依止",
    "T30n1579_086:0784c15": "於其往昔不修集因。由不修集因故。",
    "T30n1579_086:0784c16": "成就自性微褊小信。成就自性修住小戒。",
    "T30n1579_086:0784c17": "成就自性住守小念。成就自性俱生小慧。復",
    "T30n1579_086:0784c18": "次由四種相。能令彼人雖入聖教而行邪",
    "T30n1579_086:0784c19": "行。一由微劣不淨意樂故。二由伺求聖教",
    "T30n1579_086:0784c20": "瑕隙為正法賊故。三由專為飲食衣服活",
    "T30n1579_086:0784c21": "命因緣故。四由怖畏王賊債主所加迫切",
    "T30n1579_086:0784c22": "故。若行如是諸邪行者。便於二事有所",
    "T30n1579_086:0784c23": "稽留。一者失壞在家自義稽留。二者失壞",
    "T30n1579_086:0784c24": "出家自義稽留。復次如是邪行有二因緣。",
    "T30n1579_086:0784c25": "謂於三事不正尋思。及彼前行諸不正想。",
    "T30n1579_086:0784c26": "其三事者如前應知。於彼發起諸不正想",
    "T30n1579_086:0784c27": "隨取相好。自斯已後於其隨法。多隨尋思",
    "T30n1579_086:0784c28": "多隨伺察。",
    "T30n1579_086:0784c29": "復次為斷如是邪行因緣。當知亦有二種",
    "T30n1579_086:0785a01": "對治。一者為斷不正尋思。以無顛倒數數",
    "T30n1579_086:0785a02": "二行。於諸念住善住其心。二者為斷諸不",
    "T30n1579_086:0785a03": "正想。修習無相心三摩地。此修對治。要由",
    "T30n1579_086:0785a04": "於彼修對治中猛利樂欲。方得成辦。非彼",
    "T30n1579_086:0785a05": "樂欲不猛利者。此猛利欲由二緣生。謂",
    "T30n1579_086:0785a06": "此對治有大果故。不共一切諸外道故。有",
    "T30n1579_086:0785a07": "大果者。謂修習時便能剋證無相心定。及",
    "T30n1579_086:0785a08": "住二界妙甘露門。所謂斷界及無欲界。若有",
    "T30n1579_086:0785a09": "餘依及無餘依。安住此者近二涅槃。未於",
    "T30n1579_086:0785a10": "今時一切皆得言不共者。謂無相定唯內",
    "T30n1579_086:0785a11": "法有。諸外道無。何以故。由彼外道若有所",
    "T30n1579_086:0785a12": "得即便增益不如量觀。若無所得即妄分",
    "T30n1579_086:0785a13": "別。由我見故。愚於諸行。或唯於身或唯無",
    "T30n1579_086:0785a14": "色。或總於二生我執著。以執我故。謂我",
    "T30n1579_086:0785a15": "當無。便於涅槃心不欣樂。尚未能入。",
    "T30n1579_086:0785a16": "況乎安住。唯增驚怖其心退還。住內法者",
    "T30n1579_086:0785a17": "與彼相違。於般涅槃心無退轉。了唯苦滅",
    "T30n1579_086:0785a18": "見唯靜德。若諸有學唯祈內滅。非為生道",
    "T30n1579_086:0785a19": "更從他求教授教誡。若諸無學唯欣內滅。",
    "T30n1579_086:0785a20": "終不更求盡諸煩惱。唯有先因所生諸行。",
    "T30n1579_086:0785a21": "任運歸滅而般涅槃。",
    "T30n1579_086:0785a22": "瑜伽師地論卷第八十六"
}