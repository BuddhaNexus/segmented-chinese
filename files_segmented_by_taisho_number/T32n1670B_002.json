{
    "T32n1670B_002:0709c17": "那先比丘經卷中",
    "T32n1670B_002:0709c19": "失譯人名附東晉錄",
    "T32n1670B_002:0709c20": "王問：「人更樂者為善耶？不善也。人更苦為善",
    "T32n1670B_002:0709c21": "耶？為不善也。佛得無不說有樂或有苦。」王言：",
    "T32n1670B_002:0709c22": "「如使有為無有苦。」那先問王言：「如人燒鐵著",
    "T32n1670B_002:0709c23": "手中，寧燒人手不？復取氷著手中，其氷寧復",
    "T32n1670B_002:0709c24": "燒人手不？」王言：「然。兩手皆威也。」那先問王言：",
    "T32n1670B_002:0709c25": "「如是兩手中物皆熱耶？」王言：「不兩熱。」那先言：",
    "T32n1670B_002:0709c26": "「兩冷耶？」王言：「不兩冷也。」那先言：「兩手中皆燒。」",
    "T32n1670B_002:0709c27": "那先言：「我重問王，王前後兩熱，當言兩熱；兩",
    "T32n1670B_002:0709c28": "冷，當言兩冷。何緣一冷一熱，能同言燒人手",
    "T32n1670B_002:0709c29": "乎？」王言：「智慮甚淺近，不能及是難也。願那先",
    "T32n1670B_002:0710a01": "為我解之。」那先言：「佛經說之，凡有六事令人",
    "T32n1670B_002:0710a02": "內喜，有六事令人內愁，復有六事，令人不喜",
    "T32n1670B_002:0710a03": "亦不愁，外復有六事令人愁。」王問：「何等為六",
    "T32n1670B_002:0710a04": "事令人內喜？」那先言：「一者目有所視復有所",
    "T32n1670B_002:0710a05": "望，是故令人內喜；二者耳聞好聲復有所望，",
    "T32n1670B_002:0710a06": "是故令人內喜；三者鼻聞好香復有所望，是",
    "T32n1670B_002:0710a07": "故令人內喜；四者舌得美味復有所望，是故",
    "T32n1670B_002:0710a08": "令人內喜；五者身得細滑復有所望，是故令",
    "T32n1670B_002:0710a09": "人內喜；六者心得樂受復有所望，是故令人",
    "T32n1670B_002:0710a10": "內喜。如是六事令人內喜。」王復問：「何等為外",
    "T32n1670B_002:0710a11": "六事令人喜？」那先言：「一者眼見好色念之不",
    "T32n1670B_002:0710a12": "可常得，皆當棄捐，便自思惟審然無常，是故",
    "T32n1670B_002:0710a13": "令人外喜；二者耳聞好聲念之不可常得，皆",
    "T32n1670B_002:0710a14": "當棄捐，是故令人外喜；三者鼻聞好香念之",
    "T32n1670B_002:0710a15": "不可常得，皆當棄捐，是故令人外喜；四者口",
    "T32n1670B_002:0710a16": "得美味念之不可常得，皆當棄捐，是故令人",
    "T32n1670B_002:0710a17": "外喜；五者身得細滑念之不可常得，皆當棄",
    "T32n1670B_002:0710a18": "捐，是故令人外喜；六者心念愛欲，思惟念之",
    "T32n1670B_002:0710a19": "是皆無常，皆當棄捐，念之是以後更喜，是為",
    "T32n1670B_002:0710a20": "六事令人外喜。」王復問：「何等為內六事令人",
    "T32n1670B_002:0710a21": "內愁？」那先言：「一者令人內愁者，目所不喜而",
    "T32n1670B_002:0710a22": "見之，令人內愁；二者耳不欲所聞而聞之，令",
    "T32n1670B_002:0710a23": "人內愁；三者鼻不欲所臭而嗅之，令人內愁；",
    "T32n1670B_002:0710a24": "四者口不欲所得而得之，令人內愁；五者身",
    "T32n1670B_002:0710a25": "不欲所著而著之，令人內愁；六者心不可所",
    "T32n1670B_002:0710a26": "喜而有之，令人內愁。是為六事令人內愁。」王",
    "T32n1670B_002:0710a27": "復問：「何等為外六事令人不喜？」那先言：「一者",
    "T32n1670B_002:0710a28": "目見惡色令人不喜；二者耳聞惡聲令人不",
    "T32n1670B_002:0710a29": "喜；三者鼻聞臭腥令人不喜；四者舌得苦辛",
    "T32n1670B_002:0710b01": "令人不喜；五者身著麁堅令人不喜；六者心",
    "T32n1670B_002:0710b02": "有所憎令人不喜。是為外六事令人不喜。」王",
    "T32n1670B_002:0710b03": "復問：「何等為六事令人不愁亦不喜？」那先言：",
    "T32n1670B_002:0710b04": "「一者目有所見亦不喜不愁；二者耳有所聞",
    "T32n1670B_002:0710b05": "音亦不喜亦不愁；三者鼻有所嗅亦不喜亦",
    "T32n1670B_002:0710b06": "不愁；四者口有所得亦不喜亦不愁；五者身",
    "T32n1670B_002:0710b07": "有所觸亦不喜亦不愁；六者心有所念亦不",
    "T32n1670B_002:0710b08": "喜亦不愁。是為內六事令人不喜不愁。」王復",
    "T32n1670B_002:0710b09": "問：「何等為外六事令人愁者？」那先言：「一者目",
    "T32n1670B_002:0710b10": "所見死者因自念身及萬物無常，其人自念",
    "T32n1670B_002:0710b11": "言：我有是念，何以不得道？因外愁。二者耳不",
    "T32n1670B_002:0710b12": "樂好音，其人自念言：我有是念，何以不得道？",
    "T32n1670B_002:0710b13": "因外愁。三者鼻不喜臭香，其人自念言：我有",
    "T32n1670B_002:0710b14": "是念，何以不得道？因外愁。四者口不味苦甜，",
    "T32n1670B_002:0710b15": "其人自念：我有是念，何以不得？道因外愁。五",
    "T32n1670B_002:0710b16": "者身不好細滑亦不得麁堅，其人自念言：我",
    "T32n1670B_002:0710b17": "有是念，何以不得道？因外愁。六者心不喜愛",
    "T32n1670B_002:0710b18": "欲，其人自念言：我有是念，何以不得道？因外",
    "T32n1670B_002:0710b19": "愁。是為六事令人外愁。」王言：「善哉善哉！」王復",
    "T32n1670B_002:0710b20": "問那先：「人以死後，誰於後世生者？」那先言：「名",
    "T32n1670B_002:0710b21": "與身於後世生。」王問那先：「故人名身行生耶？」",
    "T32n1670B_002:0710b22": "那先言：「不也。非故名亦非故身，持是名身於",
    "T32n1670B_002:0710b23": "今世作善惡，乃於後世生耳。」王言：「如使今世",
    "T32n1670B_002:0710b24": "用是名身作善惡，於後世身不復生者，極可作",
    "T32n1670B_002:0710b25": "善惡，徑可得脫，不復更諸苦耶？」那先言：「於今",
    "T32n1670B_002:0710b26": "世作善後世不復生者，便可得脫無耶。人作",
    "T32n1670B_002:0710b27": "善惡不止，當後生耳，是故不得脫。」那先言：「譬",
    "T32n1670B_002:0710b28": "如人盜他人果蓏，其主得盜果者，將至王前白",
    "T32n1670B_002:0710b29": "言：『是人盜我果。』其盜者言：『我不盜是人果，是",
    "T32n1670B_002:0710c01": "人所種小栽耳，本不種果也。我自取果，我何",
    "T32n1670B_002:0710c02": "用為盜？我不盜是人果，我不應有罪過。』」那先",
    "T32n1670B_002:0710c03": "問王言：「如是兩人共爭，誰為直者、誰不直者？」",
    "T32n1670B_002:0710c04": "王言：「種栽家為直，本造所種。盜者無狀，應為有",
    "T32n1670B_002:0710c05": "罪。」那先言：「盜何用為有罪？」王言：「所以盜者有",
    "T32n1670B_002:0710c06": "罪，本種栽家所種，從栽根生故上有果耳。」那先",
    "T32n1670B_002:0710c07": "言：「人生亦譬如是，人今世用是名身作善惡，乃",
    "T32n1670B_002:0710c08": "生於後世，今世作善惡者是本也。」那先言：「譬",
    "T32n1670B_002:0710c09": "如人盜他人禾穟，其主得盜，便牽問之：『汝盜我",
    "T32n1670B_002:0710c10": "禾穟為？』盜者言：『我不盜卿禾穟。卿自種禾，我",
    "T32n1670B_002:0710c11": "自取穟。我何用為犯盜？』兩人相牽至王前白",
    "T32n1670B_002:0710c12": "如是，誰為直者、誰為不直？」王言：「種禾穀為直，",
    "T32n1670B_002:0710c13": "盜者為不直。」那先言：「何以知盜禾穟者為不",
    "T32n1670B_002:0710c14": "直？」王言：「是種禾者為本，有不種禾者為無，緣",
    "T32n1670B_002:0710c15": "何有穟？」那先言：「人生亦譬如是，人今世用是",
    "T32n1670B_002:0710c16": "名身作善惡，乃生於後世。今世作善惡者是",
    "T32n1670B_002:0710c17": "其本也。」那先言：「譬如人冬寒，於一舍中然火",
    "T32n1670B_002:0710c18": "欲自溫炙。其人棄火而去，稍稍然及壁土燒",
    "T32n1670B_002:0710c19": "屋，連及樓舍。舍主因言起火者，牽至王前白",
    "T32n1670B_002:0710c20": "言：『是人起火，延及燒我樓舍。』然火者言：『我然",
    "T32n1670B_002:0710c21": "小火自溫炙耳，我不燒樓舍。』」那先問王：「誰為",
    "T32n1670B_002:0710c22": "直者？」王言：「本然火者為不直，本所生也。」那先",
    "T32n1670B_002:0710c23": "言：「人生亦爾。譬如人今世用是名身作善惡，",
    "T32n1670B_002:0710c24": "乃生於後世。今世作善惡者是本也。」那先言：",
    "T32n1670B_002:0710c25": "「譬如人夜然燭火著壁，欲用自照飯食。燭稍",
    "T32n1670B_002:0710c26": "却及壁上及竹木林材，便燒一舍。火大熾，延",
    "T32n1670B_002:0710c27": "及燒一城中。舉城中人民共㖃言：『汝何為燒",
    "T32n1670B_002:0710c28": "一城中乃如是？』然火者言：『我但然小燭火以",
    "T32n1670B_002:0710c29": "自照飯食耳。是自大火，非我火也。』如是便共",
    "T32n1670B_002:0711a01": "爭訟，相牽至王前。」那先問王言：「如是誰為直",
    "T32n1670B_002:0711a02": "者、誰為不直者？」王言：「然火者為不直。」那先言：",
    "T32n1670B_002:0711a03": "「何以知？」王言：「本是火所生也。汝飯食已不，當",
    "T32n1670B_002:0711a04": "滅火也，而令火燒一城中。」那先言：「人生亦譬",
    "T32n1670B_002:0711a05": "如是。人今世用是名身作善惡，乃生於後世。",
    "T32n1670B_002:0711a06": "今世作善惡者是其本也。人用不知作善惡",
    "T32n1670B_002:0711a07": "故，不能得度脫。」那先言：「譬如人以錢娉求人",
    "T32n1670B_002:0711a08": "家小女。以後女長大，他人復更求娉求女，得",
    "T32n1670B_002:0711a09": "女以為婦。前所娉家來自說言：『汝反取婦為？』",
    "T32n1670B_002:0711a10": "後家言：『汝自小時娉女，我自大時娉婦，我何",
    "T32n1670B_002:0711a11": "用為嬰汝婦耶？』便相牽詣王前。」那先言：「王！如",
    "T32n1670B_002:0711a12": "是誰為直者、誰為不直者？」王言：「前娉家為直。」",
    "T32n1670B_002:0711a13": "那先言：「王何以知？」王言：「是女本小，今稍長大，",
    "T32n1670B_002:0711a14": "是故知為直也，是前娉家婦也。」那先言：「人生",
    "T32n1670B_002:0711a15": "亦譬如是。人今世用是名身作善惡，乃生於",
    "T32n1670B_002:0711a16": "後世。今世作善惡者是其本也。」那先言：「譬如",
    "T32n1670B_002:0711a17": "人持瓶從牧牛家買乳湩，得湩已復還寄其主，",
    "T32n1670B_002:0711a18": "言：『我今還不久。』其人須臾來還取瓶湩，湩以",
    "T32n1670B_002:0711a19": "轉作酪。買湩家言：『我持湩寄卿，今反持酪還",
    "T32n1670B_002:0711a20": "我。』牧牛者言：『是汝故乳，今自轉為酪。』兩人因",
    "T32n1670B_002:0711a21": "共爭訟，相牽詣王前。」那先問王言：「如是誰為",
    "T32n1670B_002:0711a22": "直者？」王言：「牧牛家為直。」那先言：「王何以知？」王",
    "T32n1670B_002:0711a23": "言：「汝自買湩停置地，自轉成酪。牧牛家當有",
    "T32n1670B_002:0711a24": "何過？」那先言：「人生亦譬如是。人今世用是名",
    "T32n1670B_002:0711a25": "身作善惡，乃生於後世。今世作善惡者是其",
    "T32n1670B_002:0711a26": "本也。」王復問：「今那先當復於後世生耶？」那先",
    "T32n1670B_002:0711a27": "報王言：「用是為問？我前說已，如使我有恩愛者，",
    "T32n1670B_002:0711a28": "後世當復生；如使我無恩愛者不復生。」那先",
    "T32n1670B_002:0711a29": "言：「譬如人竭力事王，王當知其善使賜其財",
    "T32n1670B_002:0711b01": "物。其人得物，極自施用衣被飲食歡樂自樂。",
    "T32n1670B_002:0711b02": "其人論議言：『我有功於王，王未曾有賞賜我",
    "T32n1670B_002:0711b03": "也。』」那先問王：「如彼人得賞賜，反言未曾得。其",
    "T32n1670B_002:0711b04": "人語寧可用不？」王言：「其人語不可用。」那先言：",
    "T32n1670B_002:0711b05": "「是故我語王言，如使我有恩愛者當復於後",
    "T32n1670B_002:0711b06": "世生，如使我無恩愛者不復於後世生。」王言：",
    "T32n1670B_002:0711b07": "「善哉善哉！」王問那先言：「卿前所說人名與身，",
    "T32n1670B_002:0711b08": "何等為名、何等為身者？」那先言：「今見在為身，",
    "T32n1670B_002:0711b09": "心所念者為名。」王復問：「人何故有名行於後",
    "T32n1670B_002:0711b10": "世生，而身不行生？」那先言：「人身以名前後相",
    "T32n1670B_002:0711b11": "連。譬如鷄子中汁及與上皮乃成鷄子。人名",
    "T32n1670B_002:0711b12": "與身相連，如是不分也。」王言：「善哉！」王復問那",
    "T32n1670B_002:0711b13": "先：「何等為久者？」那先言：「以過去事為久，當來",
    "T32n1670B_002:0711b14": "事亦為久；見在事為無有久。」王言：「善哉！」王復",
    "T32n1670B_002:0711b15": "問那先言：「審為有久不？」那先言：「或有久、或無",
    "T32n1670B_002:0711b16": "有久。」王復言：「何等為有久？何等為無有久？」那",
    "T32n1670B_002:0711b17": "先言：「其得道泥洹者為無久，未得道當復更",
    "T32n1670B_002:0711b18": "死生者為有久。人於今世好布施、孝於父母，",
    "T32n1670B_002:0711b19": "於當來世當得其福。」王言：「善哉善哉！」王復問",
    "T32n1670B_002:0711b20": "那先言：「諸以過去事、當來事、今見在事，是三",
    "T32n1670B_002:0711b21": "事何所為本者？」那先言：「已過去事、當來事、今",
    "T32n1670B_002:0711b22": "見在事，愚癡者是其本也。愚癡生即生神，神",
    "T32n1670B_002:0711b23": "生身，身生名，名生色，色生六知，一為眼知、二",
    "T32n1670B_002:0711b24": "為耳知、三為鼻知、四為口知、五為身知、六為",
    "T32n1670B_002:0711b25": "心知，是為六知，是六事皆外向。何等為外向？",
    "T32n1670B_002:0711b26": "眼向色、耳向聲、鼻向香、口向味、身向滑、心向貪",
    "T32n1670B_002:0711b27": "欲，是為六外。向名為沛，沛者合，沛者知苦知",
    "T32n1670B_002:0711b28": "樂，從苦樂生恩愛，從恩愛生貪欲，從貪欲生",
    "T32n1670B_002:0711b29": "有致便生因老，從老因病，從病因死，從死因",
    "T32n1670B_002:0711c01": "哭，從哭因憂，從憂因內心痛。凡合是諸勤苦，",
    "T32n1670B_002:0711c02": "合名為人。人以是故生死無有絕時，人故本",
    "T32n1670B_002:0711c03": "身不可得也。」那先言：「譬如人種五穀生根，從",
    "T32n1670B_002:0711c04": "根生莖葉實，至後得穀已。後年復種，得穀甚",
    "T32n1670B_002:0711c05": "多。」那先問王：「如人種穀，歲歲種穀，寧有絕不",
    "T32n1670B_002:0711c06": "生時不？」王言：「歲歲種穀，無有絕不生時也。」那",
    "T32n1670B_002:0711c07": "先言：「人生亦如是，展轉相生，無有絕時。」那先",
    "T32n1670B_002:0711c08": "言：「譬如鷄生卵、卵生鷄，從卵生卵、從鷄生鷄。",
    "T32n1670B_002:0711c09": "人生死亦如是，無有絕時。」那先便畫地作車",
    "T32n1670B_002:0711c10": "輪問王言：「今是輪寧有角無？」王言：「正圓無有",
    "T32n1670B_002:0711c11": "角。」那先言：「佛經說人生死如車輪，展轉相生",
    "T32n1670B_002:0711c12": "無有絕時。」那先言：「人從眼、萬物、色，識即覺知，",
    "T32n1670B_002:0711c13": "是三事合，從合生苦樂，從苦樂生恩愛，從恩",
    "T32n1670B_002:0711c14": "愛生貪欲，從貪欲生因有致，從有致因生，從生",
    "T32n1670B_002:0711c15": "因作善惡，從善惡便生。耳聞聲，識即覺知，三",
    "T32n1670B_002:0711c16": "事合，從合生苦樂，從苦樂生恩愛，從恩愛生",
    "T32n1670B_002:0711c17": "貪欲，從貪欲生因有致，從有致因生，從因生作",
    "T32n1670B_002:0711c18": "善惡，從善惡便生。鼻聞香，識即覺知，三事合，",
    "T32n1670B_002:0711c19": "從合生苦樂，從苦樂生恩愛，從恩愛生貪欲，從",
    "T32n1670B_002:0711c20": "貪欲生因有致，從有致因生，從生因作善惡，從",
    "T32n1670B_002:0711c21": "善惡便生。口得味，識即覺知，三事合，從合生",
    "T32n1670B_002:0711c22": "苦樂，從苦樂生恩愛，從恩愛生貪欲，從貪欲生",
    "T32n1670B_002:0711c23": "因有致，從有致因生，從因生作善惡，從善惡便",
    "T32n1670B_002:0711c24": "生。身得細滑，識即覺知，三事合，從合生苦",
    "T32n1670B_002:0711c25": "樂，從苦樂生恩愛，從恩愛生貪欲，從貪欲生因",
    "T32n1670B_002:0711c26": "有致，從有致因生，從生因作善惡，從善惡便",
    "T32n1670B_002:0711c27": "生。意有所念，識即覺知，三事合，從合生苦",
    "T32n1670B_002:0711c28": "樂，從苦樂生恩愛，從恩愛生貪欲，從貪欲生因",
    "T32n1670B_002:0711c29": "有致，從有致因生，從因生作善惡，從善惡便",
    "T32n1670B_002:0712a01": "生。」那先言：「人展轉相生無有絕。」王言：「善哉！」王",
    "T32n1670B_002:0712a02": "復問那先：「卿言人生死不可得本。不可得本意",
    "T32n1670B_002:0712a03": "云何？」那先言：「有本者當不復生。有本者當復",
    "T32n1670B_002:0712a04": "過去，用是為本？」王言：「無本者當不復生。見有",
    "T32n1670B_002:0712a05": "本者當過去，如是本為未絕耶？」那先言：「然。皆",
    "T32n1670B_002:0712a06": "當過去。」王復問那先：「人生死寧有從旁增益",
    "T32n1670B_002:0712a07": "者不？」那先問王言：「世間人及蚑行蠕動之類，",
    "T32n1670B_002:0712a08": "寧有從旁增益者不？」王言：「我不問那先世間",
    "T32n1670B_002:0712a09": "人及蚑行蠕動之類，我但欲問卿人生死本",
    "T32n1670B_002:0712a10": "耳。」那先言：「樹木生，以栽為本。五穀生，以穀為",
    "T32n1670B_002:0712a11": "本。天下萬物皆各以其類本生，人從六情恩",
    "T32n1670B_002:0712a12": "愛為本。」那先言：「人有眼、有色、有識，有耳、有聲、",
    "T32n1670B_002:0712a13": "有識，有鼻、有香、有識，有舌、有味、有識，有身、有",
    "T32n1670B_002:0712a14": "細滑、有識，有念、有法、有識，從是生苦樂，從苦",
    "T32n1670B_002:0712a15": "樂生恩愛，從恩愛生貪欲，從貪欲生，合是諸苦",
    "T32n1670B_002:0712a16": "乃成為人耳。眼、耳、鼻、口、身、神識念使有致，并",
    "T32n1670B_002:0712a17": "合為沛，從沛生苦樂，從苦樂生恩愛，從恩愛",
    "T32n1670B_002:0712a18": "生貪欲，從貪欲因生有致，從有致因生，從生因",
    "T32n1670B_002:0712a19": "老因病，從病因死因憂，從憂因哭，從哭因內心",
    "T32n1670B_002:0712a20": "痛，人生如是。」那先言：「無眼，不見色，不覺不知，",
    "T32n1670B_002:0712a21": "從不覺不知無有合，無有合無有苦樂，無有",
    "T32n1670B_002:0712a22": "苦樂便不生恩愛，無恩愛不生貪欲，無貪欲",
    "T32n1670B_002:0712a23": "無有致，無有致不生不老，不生不老不病不",
    "T32n1670B_002:0712a24": "死，不病不死不愁不哭，不愁不哭不內心痛，",
    "T32n1670B_002:0712a25": "無是諸苦便度脫得泥洹道。無耳無所聞，無",
    "T32n1670B_002:0712a26": "鼻無所嗅，無口無所味，無身無細滑，無識無所",
    "T32n1670B_002:0712a27": "念，無所念無沛，無沛無苦樂，無苦樂無恩愛，",
    "T32n1670B_002:0712a28": "無恩愛無貪欲，無貪欲無胞胎，無所胞胎無所",
    "T32n1670B_002:0712a29": "生，不生不老，不老不病，不病不死，不死不愁，不",
    "T32n1670B_002:0712b01": "愁不哭，不哭不內心痛，捐棄諸苦便得泥洹",
    "T32n1670B_002:0712b02": "道。」王言：「善哉！」王復問那先言：「世間寧有自然",
    "T32n1670B_002:0712b03": "生物無？」那先言：「無有自然生物，皆當有所因。」",
    "T32n1670B_002:0712b04": "那先因問王：「今王所坐殿，有人功夫作之耶？",
    "T32n1670B_002:0712b05": "自然生乎？」王言：「人功作之，材椽出於樹木，垣",
    "T32n1670B_002:0712b06": "牆泥土出於地。」那先言：「人生亦如是，界如和",
    "T32n1670B_002:0712b07": "合乃成為人。是故無自然生物也，皆有所因。」",
    "T32n1670B_002:0712b08": "那先言：「譬如窯家作器，取土水和以為泥，燒作",
    "T32n1670B_002:0712b09": "雜器物。其泥不能自成為器，會當須人工、有",
    "T32n1670B_002:0712b10": "薪火乃成為器耳。世間無有自然生者也。」那",
    "T32n1670B_002:0712b11": "先語王言：「譬如箜篌無絃無柱，無人鼓者寧",
    "T32n1670B_002:0712b12": "能作聲不？」王言：「不能自作聲。」那先言：「如使箜",
    "T32n1670B_002:0712b13": "篌有絃有柱，有人工鼓者，其聲寧出不？」王言：",
    "T32n1670B_002:0712b14": "「有聲。」那先言：「如是天下無自然生物，皆當有",
    "T32n1670B_002:0712b15": "所因。」那先問王：「如鑽火燧，無兩木、無人鑽者，",
    "T32n1670B_002:0712b16": "寧能得火不？」王言：「不能得火。」那先言：「設有兩",
    "T32n1670B_002:0712b17": "木、有人鑽之，寧能生火不？」王言：「然。即生火。」那",
    "T32n1670B_002:0712b18": "先言：「天下無有自然生物，皆當有所因。」那先",
    "T32n1670B_002:0712b19": "問王言：「譬如陽燧鉤，無人持之，亦無日無天，",
    "T32n1670B_002:0712b20": "寧能得火？」那先言：「如陽燧，有人持之、有天有",
    "T32n1670B_002:0712b21": "日，寧能得火不？」王言：「得火。」那先言：「天下無有",
    "T32n1670B_002:0712b22": "自然生物，皆當有因。」那先問王言：「若人，無鏡",
    "T32n1670B_002:0712b23": "無明，人欲自照，寧能自見其形不？」王言：「不能",
    "T32n1670B_002:0712b24": "自見。」那先言：「如有有鏡、有明，有人自照，寧能",
    "T32n1670B_002:0712b25": "自見形不？」王言：「然。即能自見。」那先言：「天下無",
    "T32n1670B_002:0712b26": "有自然生物，皆有所因。」王言：「善哉！」王復問那",
    "T32n1670B_002:0712b27": "先：「世間人寧為有人無？」那先言：「世間不能審",
    "T32n1670B_002:0712b28": "有人也。適當呼誰為人？」王言：「身中命即為人",
    "T32n1670B_002:0712b29": "不？」那先問王：「人身中命能用眼視色不？能用",
    "T32n1670B_002:0712c01": "耳聽音聲不？能用鼻聞香不？能用舌知味不？",
    "T32n1670B_002:0712c02": "能用身知細滑不？能用意有所知不？」王言：「能。」",
    "T32n1670B_002:0712c03": "那先言：「今我與王，其於殿上四面有窓，自在欲",
    "T32n1670B_002:0712c04": "從何窓者，寧能見不？」王言：「得見。」那先言：「設令",
    "T32n1670B_002:0712c05": "人命在身中，自在欲從何孔視耳。能以眼視色",
    "T32n1670B_002:0712c06": "不？能用耳視色不？能用鼻視色不？能用口視",
    "T32n1670B_002:0712c07": "色不？能用身視色不？能用意視色不？」王言：",
    "T32n1670B_002:0712c08": "「不能。」那先言：「設令命在耳，能以耳有所聞不？",
    "T32n1670B_002:0712c09": "能以耳有所見不？能以耳知香臭不？能以耳",
    "T32n1670B_002:0712c10": "知味不？能以耳知細滑不？能以耳有所念不？」",
    "T32n1670B_002:0712c11": "那先言：「設令命在鼻，能以鼻知香臭不？能以",
    "T32n1670B_002:0712c12": "鼻聞音聲不？能以鼻知味不？能以鼻知細滑",
    "T32n1670B_002:0712c13": "不？能以鼻有所念不？」那先言：「設令命在口，能",
    "T32n1670B_002:0712c14": "以口知味不？能以口有所見不？能以口聽音",
    "T32n1670B_002:0712c15": "聲不？能以口聞臭香不？能以口知細滑不？",
    "T32n1670B_002:0712c16": "能以口有所念不？」那先言：「設令命在身中，能",
    "T32n1670B_002:0712c17": "以身知細滑不？能以身有所見不？能以身聽",
    "T32n1670B_002:0712c18": "音聲不？能以身知臭香不？能以身知味不？能",
    "T32n1670B_002:0712c19": "以身有所念不？」那先言：「設令命在識，能以識",
    "T32n1670B_002:0712c20": "有所念不？能以識聽音聲不？能以識知臭香",
    "T32n1670B_002:0712c21": "不？能以識知味不？能以識知細滑不？」王言：「不",
    "T32n1670B_002:0712c22": "能知也。」那先言：「王所語前後不相副。」那先言：",
    "T32n1670B_002:0712c23": "「如我與王共在殿上坐，徹壞四窓者，視寧廣遠",
    "T32n1670B_002:0712c24": "不？」王言：「然。廣遠。」那先言：「設令命在身中，挒眼",
    "T32n1670B_002:0712c25": "去之，其視寧廣遠不？決耳令大，其聽寧能遠",
    "T32n1670B_002:0712c26": "不？決鼻令大，聞香寧能遠不？決口令大，知味",
    "T32n1670B_002:0712c27": "寧能多不？副剝皮膚，知細滑寧多不？決判",
    "T32n1670B_002:0712c28": "去意，其令寧大不？」王言：「不也。」那先言：「王亦語",
    "T32n1670B_002:0712c29": "前後不相副。」那先問王言：「王持藏人來入在",
    "T32n1670B_002:0713a01": "王前住，王寧覺知在前住不？」王言：「知在前。」那",
    "T32n1670B_002:0713a02": "先言：「持藏者即入王室，寧知入室不？」王言：「知",
    "T32n1670B_002:0713a03": "入室也。」那先言：「設令人命在身中，人持味著",
    "T32n1670B_002:0713a04": "口中，能知甜醋酸醎辛苦。」王言：「知之。」那先",
    "T32n1670B_002:0713a05": "言：「王所語前後不相副也。」那先言：「如人沽美",
    "T32n1670B_002:0713a06": "酒著大器中，急塞一人口，倒置酒中令甞酒，其",
    "T32n1670B_002:0713a07": "人寧知酒味不？」王言：「其人不知。」那先言：「何以",
    "T32n1670B_002:0713a08": "故不知味？」王言：「未入口到舌上，故不知味。」那",
    "T32n1670B_002:0713a09": "先言：「王所語前後不相副。」王言：「我愚癡，智未",
    "T32n1670B_002:0713a10": "及是難，願相解之。」那先言：「人從眼見色神動，",
    "T32n1670B_002:0713a11": "神動即生苦樂。意念合耳鼻口身，意皆同合，",
    "T32n1670B_002:0713a12": "為意有所念神動，神動即生苦樂，從苦樂生",
    "T32n1670B_002:0713a13": "意，從生念展轉相成，適無常主。」王言：「善哉！」王",
    "T32n1670B_002:0713a14": "復問那先：「人生眼時，眼與神俱生耶？」那先言：",
    "T32n1670B_002:0713a15": "「然。同時俱生。」王復問：「眼居前生耶？神居前生",
    "T32n1670B_002:0713a16": "耶？」那先言：「眼居前生，神居後生。」王言：「眼語神",
    "T32n1670B_002:0713a17": "言：我所行生處，汝當隨我後生。相語言兩耶？",
    "T32n1670B_002:0713a18": "神語眼言：汝所生處，我當隨汝後生。兩相語",
    "T32n1670B_002:0713a19": "不？」那先言：「兩不相與語。」王言：「卿不言同時俱",
    "T32n1670B_002:0713a20": "生，何以故不相語？」那先言：「有四事俱不相語。」",
    "T32n1670B_002:0713a21": "那先自言：「何等四？一為下行、二為向門、三為行",
    "T32n1670B_002:0713a22": "轍、四者為數。是四事俱不相語。」王復問：「何等",
    "T32n1670B_002:0713a23": "為下行者？」那先報王言：「高山上天雨，其水隨",
    "T32n1670B_002:0713a24": "流當如何行？」王言：「下行。」那先言：「後復天雨，其",
    "T32n1670B_002:0713a25": "水流當復如何行？」王言：「當隨前流水處行。」那",
    "T32n1670B_002:0713a26": "先問王言：「前水寧語後水言：汝當隨我後來。",
    "T32n1670B_002:0713a27": "後水寧語前水言：我當隨汝處流行。前水後",
    "T32n1670B_002:0713a28": "水相語言爾不？」王言：「水流各自行，前後不相",
    "T32n1670B_002:0713a29": "語也。」那先言：「眼亦如水。眼不語神言：汝當隨",
    "T32n1670B_002:0713b01": "我後生。神亦不語眼言：我當隨汝後行生也。",
    "T32n1670B_002:0713b02": "眼與神俱不相語也，是名為下行。耳目鼻口",
    "T32n1670B_002:0713b03": "身意亦爾。」王復問：「何等為向門者？」那先言：「譬",
    "T32n1670B_002:0713b04": "如大城都有一門，其中有一人欲出，當從何",
    "T32n1670B_002:0713b05": "向？」王言：「當從門出耳。」那先言：「後復有一人欲",
    "T32n1670B_002:0713b06": "出，當復從何向出？」王言：「故當從前一人門出",
    "T32n1670B_002:0713b07": "耳。」那先言：「王！前出人寧語後人言：汝當隨我",
    "T32n1670B_002:0713b08": "後出。後人寧語前人言：我當隨卿所從門出。",
    "T32n1670B_002:0713b09": "兩人寧相語言爾不？」王言：「前人後人俱不相",
    "T32n1670B_002:0713b10": "語也。」那先言：「眼亦如門。眼不語神言：汝當隨",
    "T32n1670B_002:0713b11": "我後生。神亦不語眼言：我今當隨汝後生。眼",
    "T32n1670B_002:0713b12": "與神俱不相語也，是為向門。耳鼻口身意亦",
    "T32n1670B_002:0713b13": "爾。」王復問那先言：「何等為轍行者？」那先問王",
    "T32n1670B_002:0713b14": "言：「前車行有轍，後車行當從何所行？」王言：「後",
    "T32n1670B_002:0713b15": "車當從前車轍中行。」那先言：「前車輪寧語後",
    "T32n1670B_002:0713b16": "輪言：汝當隨我處從後來。後車輪寧語前輪：",
    "T32n1670B_002:0713b17": "我當隨汝處行。寧相語言爾不？」王言：「俱不相",
    "T32n1670B_002:0713b18": "語也。」那先言：「人亦如是。眼不語神：我所生處，",
    "T32n1670B_002:0713b19": "汝當隨我生。神亦不語眼：我當隨卿後生。」那",
    "T32n1670B_002:0713b20": "先言：「耳鼻口身神俱不相語。」王復問那先：「何",
    "T32n1670B_002:0713b21": "等為數？」那先言：「數者校計也，書疏學問是為",
    "T32n1670B_002:0713b22": "數。耳目鼻口身神，稍稍習知共合，是六事",
    "T32n1670B_002:0713b23": "乃為有所知，不從一事有所知也。」王言：「善",
    "T32n1670B_002:0713b24": "哉！」王復問那先言：「人目生時，與苦樂俱生",
    "T32n1670B_002:0713b25": "不？」那先言：「目與苦樂俱生，皆根從合生。」王",
    "T32n1670B_002:0713b26": "復言：「何等為合者？」那先言：「兩相觸為合。合",
    "T32n1670B_002:0713b27": "者譬如兩羊相抵是為合。一羊如目、一羊如",
    "T32n1670B_002:0713b28": "色，合為名沛。譬如一手為目、一手為色，兩手",
    "T32n1670B_002:0713b29": "合為沛。譬如兩石，一石為目、一石為色，兩",
    "T32n1670B_002:0713c01": "石合為沛。耳目鼻身神皆同合為沛。譬如兩",
    "T32n1670B_002:0713c02": "石，一石如神、一石如志，兩石合為沛。神志合",
    "T32n1670B_002:0713c03": "如是，是名為沛。」王言：「善哉！」王復問那先：「樂何",
    "T32n1670B_002:0713c04": "等類？」那先言：「自覺知為樂。」那先言：「譬若人事",
    "T32n1670B_002:0713c05": "國王，其人賢善，王賜與財物。其人得之，用自",
    "T32n1670B_002:0713c06": "快樂，在所欲為。其人自念：我事王得賞賜，今",
    "T32n1670B_002:0713c07": "得樂樂如是。」那先言：「譬如人心念善、口言善、",
    "T32n1670B_002:0713c08": "身行善。行善如是，死後得生天上。其人於天",
    "T32n1670B_002:0713c09": "上極意自娛樂，自念言：我在世間時心念善、",
    "T32n1670B_002:0713c10": "口言善、身行善，是故我自致生此間，得樂甚",
    "T32n1670B_002:0713c11": "樂。是為覺。」王言：「善哉！」王復問那先：「何等為覺",
    "T32n1670B_002:0713c12": "者？」那先言：「從知為覺。譬如王有持藏者入藏",
    "T32n1670B_002:0713c13": "室中自視室中，自知有若干錢金銀珠玉、繒",
    "T32n1670B_002:0713c14": "帛雜香色，皆知雜處。是為覺知。」王言：「善哉！」王",
    "T32n1670B_002:0713c15": "復問那先言：「人有所念，何等類？」那先言：「人有",
    "T32n1670B_002:0713c16": "所念，因有所作。譬如人和毒藥自飲，亦復行",
    "T32n1670B_002:0713c17": "飲人，身自苦亦復苦他人身。」那先言：「譬如人",
    "T32n1670B_002:0713c18": "作惡，死後當入泥犁中，諸所教者皆入泥犁",
    "T32n1670B_002:0713c19": "中。惡人有所念所作言如是。」王言：「善哉！」王復",
    "T32n1670B_002:0713c20": "問那先言：「何等為內動者？」那先言：「志念內便",
    "T32n1670B_002:0713c21": "動。」王言：「動行時云何？」那先言：「譬如銅鋗銅釜，",
    "T32n1670B_002:0713c22": "有人往燒之，其器有聲，舉乎有餘音。而行",
    "T32n1670B_002:0713c23": "人如是，志動念因行。」那先言：「燒時為動，有餘",
    "T32n1670B_002:0713c24": "音為行。」王言：「善哉！」王復問那先言：「能合取分",
    "T32n1670B_002:0713c25": "別之不？是為合、是為智、是為念、是為意、是",
    "T32n1670B_002:0713c26": "為動？」那先言：「假令以合，不可復分別也。」那先",
    "T32n1670B_002:0713c27": "言：「王使宰人作美羹，中有水、有肉、有葱蒜、有",
    "T32n1670B_002:0713c28": "薑、有鹽豉、有糯。王勅厨下人言：『所作美羹，如",
    "T32n1670B_002:0713c29": "前取羹中水味來，次取葱味來，次取薑味",
    "T32n1670B_002:0714a01": "來，次取鹽豉味來，次取糯味來。』羹以成，人寧",
    "T32n1670B_002:0714a02": "能一一取羹味與王不？」王言：「羹一合以後，不能",
    "T32n1670B_002:0714a03": "一一別味也。」那先言：「諸事亦如是，一合不可",
    "T32n1670B_002:0714a04": "別也，是為苦樂、是為智、是為動、是為念？」王言：",
    "T32n1670B_002:0714a05": "「善哉善哉！」王復問那先言：「人持目視鹽味，寧",
    "T32n1670B_002:0714a06": "可別知不？」那先言：「王知乃如是耶？能持目視",
    "T32n1670B_002:0714a07": "知鹽味？」王言：「目不知鹽味耶？」那先言：「人持舌",
    "T32n1670B_002:0714a08": "能知鹽味耳，不能以目知鹽味也。」王復言：「人",
    "T32n1670B_002:0714a09": "用舌知味云。」那先言：「人皆用舌別知味。」王言：",
    "T32n1670B_002:0714a10": "「諸鹽味皆當用舌別知耶？」那先言：「然。諸鹽味",
    "T32n1670B_002:0714a11": "皆當用舌別知耳。」王復問那先言：「車載鹽、牛",
    "T32n1670B_002:0714a12": "軛鹽，車牛寧能別知鹽味不？」那先言：「車、牛不",
    "T32n1670B_002:0714a13": "能別知知鹽味也。」王問那先言：「鹽味寧可稱",
    "T32n1670B_002:0714a14": "不？」那先言：「王智乃爾，能稱鹽味。」王問那先言：",
    "T32n1670B_002:0714a15": "「鹽味不可稱也，其輕重可稱耳。」王言：「善哉！」王",
    "T32n1670B_002:0714a16": "復問那先：「凡人身中五知作眾事所成耶？作",
    "T32n1670B_002:0714a17": "一事成五知耶？」那先言：「作眾事所成，非一事",
    "T32n1670B_002:0714a18": "所成也。譬如一地，五穀當生時，各各自生。動",
    "T32n1670B_002:0714a19": "類、人身中五事，皆用眾事各所生。」王言：「善哉",
    "T32n1670B_002:0714a20": "善哉！」王復問那先：「世間人頭鬚髮膚面目",
    "T32n1670B_002:0714a21": "耳鼻口身體四支手足皆完具，何故中有壽",
    "T32n1670B_002:0714a22": "命長者、中有短命者，有多病者、中有少病者，",
    "T32n1670B_002:0714a23": "中有貧者、中有富者，中有貴者、中有賤者，中",
    "T32n1670B_002:0714a24": "有大士者、中有小士者，中有端正者、中有醜",
    "T32n1670B_002:0714a25": "者，中有為人所信者、中有為人所疑者，中有",
    "T32n1670B_002:0714a26": "明孝者、中有愚者？何故不同？」那先言：「譬如諸",
    "T32n1670B_002:0714a27": "樹木果，眾中有醋不甜者，中有苦者、中有辛",
    "T32n1670B_002:0714a28": "者、中有甜者、中有正醋者。」那先問王言：「是",
    "T32n1670B_002:0714a29": "皆樹木，何故不同？」王言：「所以不同者，其裁各",
    "T32n1670B_002:0714b01": "自異。」那先言：「人亦如是，心所念者各各異，是",
    "T32n1670B_002:0714b02": "故令世間人不同耳，中有短命者、中有長命",
    "T32n1670B_002:0714b03": "者，中有多病者、中有少病者，中有富者、中有貧",
    "T32n1670B_002:0714b04": "者，中有貴者、中有賤者，中有大士者、中有小士",
    "T32n1670B_002:0714b05": "者，中有端正者、中有醜者，中有語用者、中有語",
    "T32n1670B_002:0714b06": "不用者，中有明者、中有愚者。」那先言：「是故佛",
    "T32n1670B_002:0714b07": "所言，隨其人作善惡，自當得之。中有豪貴者、",
    "T32n1670B_002:0714b08": "中有貧窮者，皆是前世宿命世作善惡，各自",
    "T32n1670B_002:0714b09": "隨其德得之。」王言：「善哉善哉！」王復問那先言：",
    "T32n1670B_002:0714b10": "「人有欲作善者，當前作之耶？當後作之乎？」那",
    "T32n1670B_002:0714b11": "先言：「當居前作之。在後作之不能益人也，居",
    "T32n1670B_002:0714b12": "前作者有益於人。」那先問王言：「王渴欲飲時，",
    "T32n1670B_002:0714b13": "使人掘地作井，能赴王渴不？」王言：「不赴渴也，",
    "T32n1670B_002:0714b14": "當居前作井耳。」那先言：「人亦如是。人所居皆",
    "T32n1670B_002:0714b15": "當居前，在後作者無益也。」那先問王：「王飢時",
    "T32n1670B_002:0714b16": "乃使人耕地、糞地種穀，飢寧用飯耶？當豫有",
    "T32n1670B_002:0714b17": "儲？」王言：「不也。當先有儲貯。」那先言：「人亦如",
    "T32n1670B_002:0714b18": "是，當先作善，有急乃作善者無益身也。」那先",
    "T32n1670B_002:0714b19": "問王：「譬如王有怨，當臨時出戰鬪，王能使人",
    "T32n1670B_002:0714b20": "教馬教象、教人作戰鬪具乎？」王言：「不也。當宿",
    "T32n1670B_002:0714b21": "有儲貯，臨時便可戰鬪。臨時教馬教象、教人，",
    "T32n1670B_002:0714b22": "無益也。」那先言：「佛經說言：人當先自念身作",
    "T32n1670B_002:0714b23": "善，在後作善無益也。」那先言：「王莫棄大道就",
    "T32n1670B_002:0714b24": "邪道。無效愚人棄善作惡，後坐啼哭，無所益",
    "T32n1670B_002:0714b25": "也。人家棄捐忠正就於不正，臨死時悔在後。」",
    "T32n1670B_002:0714b26": "王言：「善哉善哉！」王復問那先：「卿曹諸沙門言：",
    "T32n1670B_002:0714b27": "世間火不如泥犁中火熱也。卿曹復言：持小",
    "T32n1670B_002:0714b28": "石著世間火中，至暮不消也。卿曹復言：極取",
    "T32n1670B_002:0714b29": "大石著泥犁火中，即消盡。是故我不信也。卿",
    "T32n1670B_002:0714c01": "曹復言：人作惡，死在泥犁中，數千萬歲，其人",
    "T32n1670B_002:0714c02": "不消死。是故我重不信是語也。」那先問王：「王",
    "T32n1670B_002:0714c03": "寧聞見水中有雌蟒雌蛟、雌鼈雌蟹懷子，以",
    "T32n1670B_002:0714c04": "沙石為食不？」王言：「然。皆以是為食。」那先問王：",
    "T32n1670B_002:0714c05": "「沙石在腹中寧消不？」王言：「然。皆消。」那先言：「其",
    "T32n1670B_002:0714c06": "腹中懷子寧復消不？」王言：「不消也。」那先言：「何",
    "T32n1670B_002:0714c07": "以故不消？」王言：「相祿獨當然故不消。」那先言：",
    "T32n1670B_002:0714c08": "「泥犁中人亦如是。數千萬歲不消死者，其人",
    "T32n1670B_002:0714c09": "所作罪過未盡故不消死。」那先問王言：「雌師",
    "T32n1670B_002:0714c10": "子雌虎、雌狗雌猫懷子，皆肉食噉骨，入腹中",
    "T32n1670B_002:0714c11": "時寧消不？」王言：「皆消盡。」那先問王言：「其腹懷",
    "T32n1670B_002:0714c12": "子寧復消不？」王言：「不消也。」那先言：「用何故不",
    "T32n1670B_002:0714c13": "消？」王言：「獨用祿相故不消也。」那先言：「泥犁中",
    "T32n1670B_002:0714c14": "人亦如是。數千萬歲不消死者，泥犁中人所",
    "T32n1670B_002:0714c15": "作過惡未解故不消死。」那先問王言：「雌牛雌",
    "T32n1670B_002:0714c16": "馬、雌驢雌麋、雌鹿懷子，皆食草芻為餐不？」王",
    "T32n1670B_002:0714c17": "言：「然。皆以是為食。」那先言：「其芻草寧於腹中",
    "T32n1670B_002:0714c18": "消盡不？」王言：「皆消盡。」那先言：「其腹中子寧消",
    "T32n1670B_002:0714c19": "盡不？」王言：「不消盡也。」那先言：「何故不消盡？」王",
    "T32n1670B_002:0714c20": "言：「獨以相祿當然故使不消盡。」那先言：「泥犁",
    "T32n1670B_002:0714c21": "中人亦如是，是罪過未盡故不消死。」那先問",
    "T32n1670B_002:0714c22": "王言：「夫人及長者富家女，飲食皆美恣意食。",
    "T32n1670B_002:0714c23": "食於腹中寧消不？」王言：「皆消。」那先問王言：「腹",
    "T32n1670B_002:0714c24": "中懷子寧消不？」王言：「不消也。」那先言：「何以故",
    "T32n1670B_002:0714c25": "不消？」王言：「獨相祿故使不消也。」那先言：「泥犁",
    "T32n1670B_002:0714c26": "中人亦如是。所以數千歲不消死者，用先世",
    "T32n1670B_002:0714c27": "作惡故未解故不消死。」那先言：「人在泥犁中",
    "T32n1670B_002:0714c28": "長、在泥犁中老，過盡乃當死。」王言：「善哉！」王復",
    "T32n1670B_002:0714c29": "問那先：「卿曹諸沙門言：天下地皆在水上，水",
    "T32n1670B_002:0715a01": "在風上，風在空上。我不信是也。」那先便前取",
    "T32n1670B_002:0715a02": "王書水，適以三指撮舉之，問王言：「是中水為",
    "T32n1670B_002:0715a03": "風所持不？」王言：「然。為風所持。」那先言：「風持水",
    "T32n1670B_002:0715a04": "亦如是。」王言：「善哉！」王復問那先言：「泥洹道皆",
    "T32n1670B_002:0715a05": "過去，無所復有耶？」那先言：「泥洹道無所復有",
    "T32n1670B_002:0715a06": "也。」那先言：「愚癡之人徑來索內外身愛，坐是",
    "T32n1670B_002:0715a07": "故不能得度脫於老病死。」那先言：「智者學道",
    "T32n1670B_002:0715a08": "人，內外身不著也，人無有恩愛，無有恩愛者",
    "T32n1670B_002:0715a09": "無貪欲，無貪欲者無有胞胎，無有胞胎者不",
    "T32n1670B_002:0715a10": "生不老，不生不老不病不死，不病不憂不",
    "T32n1670B_002:0715a11": "哭，不憂不哭不內心痛，便得泥洹道。」王言：",
    "T32n1670B_002:0715a12": "「善哉！」王復問那先言：「諸學道者悉能得泥洹",
    "T32n1670B_002:0715a13": "道不？」那先言：「不能悉得泥洹道也。正向善道",
    "T32n1670B_002:0715a14": "者學知正事，當所奉行者奉行之，不當奉",
    "T32n1670B_002:0715a15": "行者遠棄之；當所念者念，不當所念者棄之。",
    "T32n1670B_002:0715a16": "人如是者，得泥洹道。」王言：「善哉！」王復問那先：",
    "T32n1670B_002:0715a17": "「人不得泥洹道者，寧知泥洹道為快不？」那先",
    "T32n1670B_002:0715a18": "言：「然。雖未得泥洹道，由知泥洹道為快也。」王",
    "T32n1670B_002:0715a19": "言：「人未得泥洹道者，何以知為快耶？」那先問",
    "T32n1670B_002:0715a20": "王言：「人生未甞截手足，為痛處？」王言：「人雖未",
    "T32n1670B_002:0715a21": "甞更截手足，由知為痛也。」那先言：「何用知為",
    "T32n1670B_002:0715a22": "痛也？」王言：「其人截手足時𠲳呼，用是知為痛。」",
    "T32n1670B_002:0715a23": "那先言：「人亦如是。前得泥洹道者轉相語泥",
    "T32n1670B_002:0715a24": "洹道快，用是故信之。」王言：「善哉！」王復問那先：",
    "T32n1670B_002:0715a25": "「那先寧曾見佛不？」那先言：「未曾見也。」王言：「那",
    "T32n1670B_002:0715a26": "先諸師寧曾見佛不？」那先言：「諸師亦不見佛",
    "T32n1670B_002:0715a27": "也。」「如使那先及諸師不見佛者，定為無有佛",
    "T32n1670B_002:0715a28": "也。」那先問王言：「王見五百水所合聚處不？」王",
    "T32n1670B_002:0715a29": "言：「我不見也。」那先言：「王父及太父皆見是水",
    "T32n1670B_002:0715b01": "不？」王言：「皆不見也。」那先言：「王、父及太父皆不",
    "T32n1670B_002:0715b02": "見此五百水合聚處，天下定為無此五百水",
    "T32n1670B_002:0715b03": "所聚處耶？」王言：「雖我、父及太父皆不見此水",
    "T32n1670B_002:0715b04": "者，實有此水。」那先言：「雖我諸師不見佛者，其",
    "T32n1670B_002:0715b05": "實有佛。」王言：「善哉！」",
    "T32n1670B_002:0715b06": "那先比丘經卷中"
}