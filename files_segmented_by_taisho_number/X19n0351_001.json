{
    "X19n0351_001:0862b06": "勝鬘經義記卷上",
    "X19n0351_001:0862b08": "沙門釋　慧遠　撰",
    "X19n0351_001:0862b09": "聖教萬差。要唯有二。謂聲聞藏。及菩薩藏。教聲聞法。",
    "X19n0351_001:0862b10": "名聲聞藏。教菩薩法。名菩薩藏。聲聞藏中。所教有二。",
    "X19n0351_001:0862b11": "一聲聞聲聞。二緣覺聲聞。聲聞聲聞者。是人本來求",
    "X19n0351_001:0862b12": "聲聞道。常樂觀察四真諦法。成聲聞性。於最後身。值",
    "X19n0351_001:0862b13": "佛為說四真諦法。而得悟道。是人本來有聲聞種性。",
    "X19n0351_001:0862b14": "今復聞聲而得悟道。是故說為聲聞聲聞。如經中說。",
    "X19n0351_001:0862b15": "為求聲聞者說四真諦法。提斯為言。緣覺聲聞者。是",
    "X19n0351_001:0862b16": "人本來求緣覺道。常樂觀察十二緣法。成覺性。於最",
    "X19n0351_001:0862b17": "後身。值佛為說十二緣法。而得悟道。是人本有緣覺",
    "X19n0351_001:0862b18": "種性。於最後身。聞聲悟道。是故說為緣覺聲聞。如經",
    "X19n0351_001:0862b19": "中說。為求辟支佛者。說十二緣法。就此為論。聲聞聲",
    "X19n0351_001:0862b20": "聞根性是鈍。緣覺聲聞根性稍利。利鈍雖殊。同斯小",
    "X19n0351_001:0862b21": "果。藉教處等。是故對斯二人所說為聲聞藏。此二之",
    "X19n0351_001:0862b22": "中。各復有二。一種性聲聞。亦名決定。二退菩提心聲",
    "X19n0351_001:0862b23": "聞。言種性者。是人本來專習小法。成就小性。如來出",
    "X19n0351_001:0862b24": "世。現欲小法。佛依根欲。為說小法。證得小果。從本立",
    "X19n0351_001:0862c01": "稱。名種性聲聞。是人現在決定住小。不能入大。是故",
    "X19n0351_001:0862c02": "亦名決定聲聞。退菩提心聲聞者。是人過去曾習大",
    "X19n0351_001:0862c03": "法。流轉生死。忘失本心。志求小果。值佛出世。現欲小",
    "X19n0351_001:0862c04": "法。佛依根欲。為說小法。證得小果。是人過去有菩提",
    "X19n0351_001:0862c05": "心。今退住小。名退菩提心聲聞。種性聲聞。於佛一化。",
    "X19n0351_001:0862c06": "始終住小。不能入大。退菩提心聲聞。始小終大。去住",
    "X19n0351_001:0862c07": "雖殊。以其當時受小處一。是故對斯二人所說為聲",
    "X19n0351_001:0862c08": "聞藏也。菩薩藏中。所教亦二。一是漸悟。二是頓悟。言",
    "X19n0351_001:0862c09": "漸入者。即向退菩提心聲聞。始時住小。終能入大。大",
    "X19n0351_001:0862c10": "從小乘。謂之為漸。故經說言。除先修習學小乘者。我",
    "X19n0351_001:0862c11": "今亦令入是法中。此是漸也。言頓悟者。有諸眾生。久",
    "X19n0351_001:0862c12": "習大乘相應善根。今始見佛即能入大。大不由小。謂",
    "X19n0351_001:0862c13": "之為頓。故經說言。或有眾生。世世以來。常受我化。始",
    "X19n0351_001:0862c14": "見我身。聞我所說。即皆信受。入如來慧。此是頓悟。漸",
    "X19n0351_001:0862c15": "入菩薩。藉淺階遠。頓悟菩薩。一越解大。頓漸雖殊。以",
    "X19n0351_001:0862c16": "其當時受大處一故。對斯二人而說。為菩薩藏。聖教",
    "X19n0351_001:0862c17": "雖眾。要不出此。故龍樹云。佛滅度後。迦葉阿難。於王",
    "X19n0351_001:0862c18": "舍城。結集三藏。為聲聞藏。文殊阿難。於鐵圍山。集摩",
    "X19n0351_001:0862c19": "訶衍經。為菩薩藏。地持亦云。佛為聲聞菩薩行出苦",
    "X19n0351_001:0862c20": "道。說修多羅。結集經者。集為二藏。說聲聞行。為聲聞",
    "X19n0351_001:0862c21": "藏。說菩薩行。為菩薩藏。地持復云。十二部經唯方廣",
    "X19n0351_001:0862c22": "部是菩薩藏。餘十一部是聲聞藏。涅槃亦云。十二部",
    "X19n0351_001:0862c23": "經唯方廣部菩薩所持。餘十一部二乘所持。菩薩所",
    "X19n0351_001:0862c24": "持猶菩薩藏。二乘所持猶聲聞藏。故知聖教無出此",
    "X19n0351_001:0863a01": "二。此二亦名大乘小乘半滿教等。名雖變改。其義不",
    "X19n0351_001:0863a02": "殊。今此經者。二藏之中。菩薩藏收。為根熟人。頓教法",
    "X19n0351_001:0863a03": "輪。已知所在。",
    "X19n0351_001:0863a04": "次釋其名。勝鬘師子吼一乘大方便方廣經者。蓋乃",
    "X19n0351_001:0863a05": "標部別之名。眾經所以首題其名。欲示所明之法。此",
    "X19n0351_001:0863a06": "經所明。章別十五。始從欲佛。終至勝鬘師子吼章。章",
    "X19n0351_001:0863a07": "雖十五。要分為二。前十四章是自利行。後一利佗。今",
    "X19n0351_001:0863a08": "言勝鬘師子吼者。是第十五利佗行也。一乘方便及",
    "X19n0351_001:0863a09": "以方廣。是前十四自利行也。何故不次。前後一章標",
    "X19n0351_001:0863a10": "人顯德。標人在初。題接中便。故先舉之。言勝鬘者。外",
    "X19n0351_001:0863a11": "國名為尸利摩羅。尸利此翻名之為勝。亦名為首。亦",
    "X19n0351_001:0863a12": "名為德。摩羅名鬘。鬘是華鬘。華鬘中上。故號勝鬘。此",
    "X19n0351_001:0863a13": "人何故名曰勝鬘。據相以求。一切世人。多依世事。以",
    "X19n0351_001:0863a14": "名其子。勝鬘父母。借彼世間殊勝之鬘。以名其人。故",
    "X19n0351_001:0863a15": "號勝鬘。賢聖之名。雖依世事立。冥與德合。如彼純陀",
    "X19n0351_001:0863a16": "父母所立名解妙義。亦如維摩父母立字名無垢稱。",
    "X19n0351_001:0863a17": "如須菩提父母所立名曰空生。皆與德合。此亦如是。",
    "X19n0351_001:0863a18": "良以勝鬘肉備德慧而自莊飾。如世華鬘。故號為鬘。",
    "X19n0351_001:0863a19": "德慧為鬘。殊過世好。是以言勝。師子吼者。借喻名德。",
    "X19n0351_001:0863a20": "如世師子哮吼之時。有所摧伏。勝鬘外化能降惡人。",
    "X19n0351_001:0863a21": "是故就喻名師子吼。又復勝鬘。宜說此經決定不怯。",
    "X19n0351_001:0863a22": "如師子吼。是故就喻名師子吼矣。下一乘等相別如",
    "X19n0351_001:0863a23": "何。就前自行十四章中。初十三章是一乘體。真子一",
    "X19n0351_001:0863a24": "章明信順益。此但舉前十三章。後一不論。言一乘者。",
    "X19n0351_001:0863b01": "即是第五一乘章也。大方便者。是前四章。大方廣者。",
    "X19n0351_001:0863b02": "是後八章。良以一乘是此經中所明之字。故先標之。",
    "X19n0351_001:0863b03": "乘是行用。行能運通。故名為乘。隨化多乘。據實不殊。",
    "X19n0351_001:0863b04": "是以言一。經中說一。汎有四義。一簡別名一。二破別",
    "X19n0351_001:0863b05": "立一。三會別名一。四無別名一。言簡別者。如來於彼",
    "X19n0351_001:0863b06": "三藏教中。權說三乘。求聲聞者為說四諦。求緣覺者",
    "X19n0351_001:0863b07": "為說因緣。求大乘者為說六度。宣說菩薩三阿僧祗",
    "X19n0351_001:0863b08": "修習有漏。云波羅蜜。於最後身。斷結成佛。為簡別三。",
    "X19n0351_001:0863b09": "是故言一。言破別者。佛為化人權說三乘。眾生聞之。",
    "X19n0351_001:0863b10": "執為定實。佛為破之。是故言一。故經說言。唯此一實。",
    "X19n0351_001:0863b11": "餘二非真。其猶化城。非真息處。言會別者。如下文說。",
    "X19n0351_001:0863b12": "於一乘中。開云諸集。會之歸本。是以言一。言無別者。",
    "X19n0351_001:0863b13": "就實論實。由來無別。是故言一。今此所論。會別名一。",
    "X19n0351_001:0863b14": "以於實中因無異趣果無別德。故云一耳。大方便者。",
    "X19n0351_001:0863b15": "是乘因行之修善巧。故號方便。方便不同。汎有四種。",
    "X19n0351_001:0863b16": "一進趣方便。如見道前七方便等。二權巧方便。如二",
    "X19n0351_001:0863b17": "智中方便智等。實無三乘。權巧為之。三施造方便。凡",
    "X19n0351_001:0863b18": "所造作善巧施為。故號方便。如地持中所說十二巧",
    "X19n0351_001:0863b19": "方便等。四集成方便。諸法同體巧相集成。故曰方便。",
    "X19n0351_001:0863b20": "故地論云。此法善巧成名為方便。今此所論。是其第",
    "X19n0351_001:0863b21": "三施造方便。又前四章漸增向果。亦得說為進却方",
    "X19n0351_001:0863b22": "便。方便中極。是故云大。言方廣者。是一乘理。理正名",
    "X19n0351_001:0863b23": "方。苞含曰廣。此等所詮。經是能詮。外國正音名修多",
    "X19n0351_001:0863b24": "羅。此翻名綖。聖人言教。能貫諸法。如綖貫華。是故就",
    "X19n0351_001:0863c01": "喻名之為綖。何不名綖乃名經乎。綖能貫華。經能持",
    "X19n0351_001:0863c02": "理。其用相似。故號為經。名依俗訓。經者常也。教之一",
    "X19n0351_001:0863c03": "法。經歷古今。恒有日常。此經始終。文別有三。謂序正",
    "X19n0351_001:0863c04": "流通。初至嘆佛實功德來。是其由序。二從如來玅色",
    "X19n0351_001:0863c05": "身下。是其正宗。三放勝光下。是其流通。化必有由。放",
    "X19n0351_001:0863c06": "光明序。由序既興。宜顯所明之法。故次正宗。聖者為",
    "X19n0351_001:0863c07": "化。兼益末代。故次第三明其流通。",
    "X19n0351_001:0863c08": "就前序中。義要分二。一證信序。二發起序。辨此二序。",
    "X19n0351_001:0863c09": "略有五門。一釋序名。并解立意。二明兩序名之差別。",
    "X19n0351_001:0863c10": "并顯得失。三明二序名之通局。四定二序文之前却。",
    "X19n0351_001:0863c11": "五隨文解釋。就初門中。先解序名。後解立意。言發起",
    "X19n0351_001:0863c12": "者。佛將說經。先記時處。神力集眾。起發所說。名為發",
    "X19n0351_001:0863c13": "起。以此發起與說為由。名發起序。證信序者。阿難稟",
    "X19n0351_001:0863c14": "承如來所說。欲傳末代。先對眾生。云如是法我從佛",
    "X19n0351_001:0863c15": "聞。證成可信。名為證信。用此證信與經為由。名證信",
    "X19n0351_001:0863c16": "序。名義如是。次顯立意。何故有二。以經二故。住唯是",
    "X19n0351_001:0863c17": "一。何曾有二。經體雖一。隨時就人。故得分二。一如來",
    "X19n0351_001:0863c18": "所說。二阿難所傳。如來所說。益在當時。阿難所傳。傳",
    "X19n0351_001:0863c19": "在末代。對斯二經。故立兩序。對佛所說。立發起序。對",
    "X19n0351_001:0863c20": "阿難所傳。立證信序。故有兩序。第二門中。先彰名",
    "X19n0351_001:0863c21": "證信序及發起序。二隨人別。名如來序及阿難序。發",
    "X19n0351_001:0863c22": "起序者。名如來序。證信序者。名阿難序。三就時以分。",
    "X19n0351_001:0863c23": "明現在序及未來序。如來序者。名現在序。阿難序者。",
    "X19n0351_001:0863c24": "名未來序。四對經以別。名經前序及經後序。名佛所",
    "X19n0351_001:0864a01": "說以之為經。對此經故。彰別前後。如來序者是其經",
    "X19n0351_001:0864a02": "前。阿難序者說為經後。阿難序者更有一稱。名遺教",
    "X19n0351_001:0864a03": "序。以佛遺言教置此序。故名遺教。名別如此。得失云",
    "X19n0351_001:0864a04": "何。此四對中。證信發起名義無失。第二對中。阿難序",
    "X19n0351_001:0864a05": "者。名義無過。如來序者。義有不定。如此經中。有佛教",
    "X19n0351_001:0864a06": "主王及夫人栴提勝鬘。共為起發。諸經發起。多不獨",
    "X19n0351_001:0864a07": "佛。若言如來。則闕餘人發起之義。以如來序名有所",
    "X19n0351_001:0864a08": "闕。廢而不存。阿難序者不立。第三對中。現在無失。未",
    "X19n0351_001:0864a09": "來有過。是義云何。若佛現說名現序者。阿難傳時。亦",
    "X19n0351_001:0864a10": "是現在。何不名現。若便對佛現在說經名阿難序。為",
    "X19n0351_001:0864a11": "未來者亦對阿難現傳名如來序。以局過去為序之",
    "X19n0351_001:0864a12": "時。各是現在。不可偏名。一為未來。未來不立。對未之",
    "X19n0351_001:0864a13": "現。理亦宜癈。隨義且分。亦得無傷。第四對中。經前無",
    "X19n0351_001:0864a14": "過。經後有失。若言經前。可得為序。既言經後。云何稱",
    "X19n0351_001:0864a15": "序。若如來序者是佛說前。阿難序者亦是阿難所傳。",
    "X19n0351_001:0864a16": "經前經後之言。有過須癈。經前之對。理亦不立。今以",
    "X19n0351_001:0864a17": "諸名斯皆有過。故存證信發起之稱。第三門中。言",
    "X19n0351_001:0864a18": "通局者。通則二序。俱名證信。齊號發起。立序之意。同",
    "X19n0351_001:0864a19": "為生信。是故二序。通名證信。同為起發。故二序通名",
    "X19n0351_001:0864a20": "發起。兩義既齊。何故發起偏屬如來。證信序者獨在",
    "X19n0351_001:0864a21": "阿難。為別二序隱顯別稱等為別序。何不名彼阿難",
    "X19n0351_001:0864a22": "序者以為發起。如來序者為證信乎。釋言阿難位卑",
    "X19n0351_001:0864a23": "難信。懼人輕謗。立序之意。專為生信。故今釋者。望真",
    "X19n0351_001:0864a24": "本意。說阿難序以為證信。佛德尊高。人皆重信。不懼",
    "X19n0351_001:0864b01": "輕。立序之意。直為發起。故存義名為發起。第四門",
    "X19n0351_001:0864b02": "中。先序異說。次辨過非。後顯正義。說如何昔來相傳",
    "X19n0351_001:0864b03": "經後序中有五句。一如是。二我聞。三一時。四住處。五",
    "X19n0351_001:0864b04": "同聞。有人以佛更為一句。通前說六。異說如此。次辨",
    "X19n0351_001:0864b05": "過非。先以理徵。後以文證。如是我聞。此之二句。經後",
    "X19n0351_001:0864b06": "可爾。一時佛等。若在經後。經前無佛。誰之說經。無時",
    "X19n0351_001:0864b07": "無處。說何所記。經前無眾。說何所被。賴藉此等。起發",
    "X19n0351_001:0864b08": "所說。云何經後。人復救言。事實經前。但是阿難後時",
    "X19n0351_001:0864b09": "引來證成可信。故訓經後。若爾何獨立句六句正說",
    "X19n0351_001:0864b10": "已前。本但有事。所有言說。以後引來。如涅槃經。亦已",
    "X19n0351_001:0864b11": "前當時但可有事。皆是阿難後時引來。然彼所現六",
    "X19n0351_001:0864b12": "種相等。難後引來得判經前。時處佛等。何為不爾。以",
    "X19n0351_001:0864b13": "此驗求。五六之言。定判經後。實非道理。驗事如此。言",
    "X19n0351_001:0864b14": "文證者。如法華論釋法華經。佛住王舍耆闍。所以在",
    "X19n0351_001:0864b15": "此顯法勝故。又地論言。此法勝故。在於初時及勝處",
    "X19n0351_001:0864b16": "說。又涅槃中。宣說如來二月涅槃及十五日。悉有所",
    "X19n0351_001:0864b17": "表。又彼宣說[牛*句]尸涅槃霍樹涅槃。亦有所表。佛將說",
    "X19n0351_001:0864b18": "經。先託時處。顯法發起。然後說經。何為經後。辨過如",
    "X19n0351_001:0864b19": "此。顯正義。如是我聞。定屬證信。一時已下。正說以前。",
    "X19n0351_001:0864b20": "義有兩兼。若取當時起說之義。判屬發起。阿難引來",
    "X19n0351_001:0864b21": "證成可信。判屬證信。不得偏取。第五門中。先解如",
    "X19n0351_001:0864b22": "是我聞之言。三句分別。一明如是我聞有之所由。二",
    "X19n0351_001:0864b23": "明立意。三解釋其文。如是我聞之言有所由者。諸經",
    "X19n0351_001:0864b24": "之首。何緣悉有如是我聞。由佛教置。佛何因教。阿難",
    "X19n0351_001:0864c01": "請故。阿難何緣為此啟請。阿尼樓馱教其請故。阿尼",
    "X19n0351_001:0864c02": "樓馱何因故教。由見阿難心憂惱故。阿難比丘何故",
    "X19n0351_001:0864c03": "憂惱。由見如來般涅槃故。如阿含說。佛將滅度。阿難",
    "X19n0351_001:0864c04": "悲惱。莫能自勝。阿尼樓駄開覺阿難。汝傳法人。何不",
    "X19n0351_001:0864c05": "請佛未來世事。徒悲何益。阿難答曰。我今迷悶。知何",
    "X19n0351_001:0864c06": "所問。阿尼樓駄。遂教阿難請問四事。一問佛滅後諸",
    "X19n0351_001:0864c07": "比丘等以何為師。二問佛滅後諸比丘等依何而住。",
    "X19n0351_001:0864c08": "三問惡性比丘云何共居。四問一切經首當置何字。",
    "X19n0351_001:0864c09": "阿難被教。心少惺悟。授教請。譽之。何為師者。當依波",
    "X19n0351_001:0864c10": "羅提木叉為師。若我住世無異於此。木叉是戒。比丘",
    "X19n0351_001:0864c11": "所學。故說為師。依何住者。當依四念。何謂四念。謂觀",
    "X19n0351_001:0864c12": "內身遊身觀精懃一心除世貪憂。如是觀外身內外",
    "X19n0351_001:0864c13": "身受心法等亦如是。此是所依。故經說言。若依四念。",
    "X19n0351_001:0864c14": "名自境界。不為魔縛。若住五欲。名他境界。為魔所縛。",
    "X19n0351_001:0864c15": "惡性比丘云何共居者。梵檀治之。言梵檀者。嘿不共",
    "X19n0351_001:0864c16": "語。若心調伏。為說離有無經。一切經首置何字者。當",
    "X19n0351_001:0864c17": "置如是我聞一時佛在某方某藂林等。由佛教置。故",
    "X19n0351_001:0864c18": "有此言。第二門中。言立意者。雖知此言是佛教置。佛",
    "X19n0351_001:0864c19": "本何意教置此言。為生物信。云何生信。言如是者。阿",
    "X19n0351_001:0864c20": "難顯已信順以語。令他眾生同己生信。言我聞者。阿",
    "X19n0351_001:0864c21": "難彰己從佛所聞。非自制造。以成可信之。是何義而",
    "X19n0351_001:0864c22": "為生乎。釋言。信者入法初門。攝法上首。凡入佛法。要",
    "X19n0351_001:0864c23": "先起信。是故經中說信如手。如人有手。至珍寶所。隨",
    "X19n0351_001:0864c24": "意採取。若當無手空所獲。信有是義。故為生之。第三",
    "X19n0351_001:0865a01": "門中。先解如是。後釋我聞。解如是中。先就人定。後正",
    "X19n0351_001:0865a02": "解釋。定之云何。昔來相傳就阿難解。阿難自言。己之",
    "X19n0351_001:0865a03": "所傳。如佛所說。故名為如。簡去相似行言是。究尋",
    "X19n0351_001:0865a04": "此言。乃是就佛。非就阿難。何故得知。准大智論。言如",
    "X19n0351_001:0865a05": "是者。信順之辭。阿難彰己信佛語噵佛所說。以為如",
    "X19n0351_001:0865a06": "是。又溫室經初阿難自云。吾從佛聞於如是。故名佛",
    "X19n0351_001:0865a07": "說以為如是。但方言不同。依外國語。先舉所聞。後舉",
    "X19n0351_001:0865a08": "如是。故知名彼如來所說以為如是。定之亦爾。解釋",
    "X19n0351_001:0865a09": "云何。言如是者。解有兩義。一約法解。二約人解。言法",
    "X19n0351_001:0865a10": "者。阿難噵佛所說之言。如於諸法。故名為如。說理如",
    "X19n0351_001:0865a11": "理。說事如事。說因如因。說果如果。如是一切如法之",
    "X19n0351_001:0865a12": "言。是當道理。故曰如是。良以。乖法名為非。故如法之",
    "X19n0351_001:0865a13": "言。得稱為是。言約人者。阿難噵今釋迦所說如於過",
    "X19n0351_001:0865a14": "去一切佛說。故名為如。如諸佛說。是當道理。故名如",
    "X19n0351_001:0865a15": "是。乖佛所說。則名非故。如佛所說。得稱為是。此之兩",
    "X19n0351_001:0865a16": "釋。共成一義。言我聞者。阿難對彼未來眾生。陳己飡",
    "X19n0351_001:0865a17": "說。故言我聞。聞實是耳。何故稱我。諸根之別。皆我用",
    "X19n0351_001:0865a18": "具。足故就主說言我聞。法中元無人。何處有主。而言",
    "X19n0351_001:0865a19": "就主宣說我聞。釋言。法中雖無定主。非無假者。綰御",
    "X19n0351_001:0865a20": "之義。亦得稱我。故涅槃云。譬如四兵合以為軍。雖無",
    "X19n0351_001:0865a21": "定主。亦得稱言我軍勇健我軍勝彼。此亦同然。阿難",
    "X19n0351_001:0865a22": "既是得理聖人。有何所以。同凡說我。釋言。阿難雖復",
    "X19n0351_001:0865a23": "說我。不同凡夫。云何不同。說我有三。一者凡夫。見使",
    "X19n0351_001:0865a24": "未亡。見心說我。二諸學人。見使雖除。慢使猶在。慢心",
    "X19n0351_001:0865b01": "說我。三無學人。見慢已除。值世流布。宣說言我。今阿",
    "X19n0351_001:0865b02": "難結集法時。身居無學。見慢已除。隨世流布。宣說我",
    "X19n0351_001:0865b03": "聞。故不同凡。無我是勝真諦所收。有我不如世諦所",
    "X19n0351_001:0865b04": "攝。何不從勝宣說無我。從劣說我。化我眾生。法須如",
    "X19n0351_001:0865b05": "是。若不須說我。何由可得標別故。此令人識知。故須",
    "X19n0351_001:0865b06": "說我。乃至諸佛化我眾生。例皆同爾。一時已下。義雖",
    "X19n0351_001:0865b07": "兩兼。今且對前一向證信。",
    "X19n0351_001:0865b08": "自下偏就發起以釋。於中處二。人別有五。文別有三。",
    "X19n0351_001:0865b09": "言處二者。一異處赴化序。在舍衛玄起彼化。二當處",
    "X19n0351_001:0865b10": "赴化序。佛往踰闍欲為說經。諸經之中。多有此例。言",
    "X19n0351_001:0865b11": "人五者。謂佛化主。王及夫人。栴提勝鬘。五人影嚮。共",
    "X19n0351_001:0865b12": "為發起。文別三者。一明佛化主。二王與夫人。是生信",
    "X19n0351_001:0865b13": "時。釋此一時。略有三句。一序異說。二辨其非。三顯正",
    "X19n0351_001:0865b14": "義。異說如何。昔來相傳。佛說時阿難聞時無先後。簡",
    "X19n0351_001:0865b15": "去傳聞之謬。成上我聞。故云一時。異說如此。次辨其",
    "X19n0351_001:0865b16": "非。先以事驗。後以文證。如何如經中說。阿難是佛得",
    "X19n0351_001:0865b17": "道夜生。彼小乘中。佛成道已。過六七日。即便說經。若",
    "X19n0351_001:0865b18": "依大乘。過二七日。佛便說經。阿難爾時由在懷抱。身",
    "X19n0351_001:0865b19": "不預會。如來成道二十年後。方始出家。三十年後。方",
    "X19n0351_001:0865b20": "為侍者。自斯已前。所說諸經。多不親聞。雖不親聞。而",
    "X19n0351_001:0865b21": "所集經。並云一時。驗之定非簡傳之辭。又小乘中。不",
    "X19n0351_001:0865b22": "得說言阿難是權。明知非是聽說一時。云何得知阿",
    "X19n0351_001:0865b23": "難是佛得道夜生。為詮此義。須知阿難字立因緣。阿",
    "X19n0351_001:0865b24": "難陀者。是外國語。此名歡喜。喜有三義。一以本因。佛",
    "X19n0351_001:0865c01": "於往昔。見過去佛。號釋迦文。侍者弟子。名曰阿難。國",
    "X19n0351_001:0865c02": "土眷屬。與今無異。因即發願。願我當來成如今佛。以",
    "X19n0351_001:0865c03": "斯本願。侍者弟子。今字阿難。二以現緣。阿難端正。見",
    "X19n0351_001:0865c04": "者同喜。改號歡喜。三父母立字。父母何緣以字歡喜。",
    "X19n0351_001:0865c05": "喜時生故。何者喜時。佛得道時。如來十九出家。三十",
    "X19n0351_001:0865c06": "成道。既出家已。五年習定。六年自餓。父王遣人。恒往",
    "X19n0351_001:0865c07": "瞻伺。知極羸惙。常恐不全。菩薩後時。知餓非常。受食",
    "X19n0351_001:0865c08": "乳糜。欲取正覺。魔作是念。若佛成道。空我境界。聞道",
    "X19n0351_001:0865c09": "未成。當敗其志。造率官屬十八億萬。來嬈菩薩。菩薩",
    "X19n0351_001:0865c10": "爾時入慈意定。令魔眷屬顛倒墮落。魔既被降。便作",
    "X19n0351_001:0865c11": "是念。菩薩力大。非我能勝。當惱其父。遂即往詣淨梵",
    "X19n0351_001:0865c12": "宮上。唱如是言。悉達太子昨夜死矣。王聞是語。從床",
    "X19n0351_001:0865c13": "而墮。猶若魚王熱沙所爍。良久乃甦。念子在家當為",
    "X19n0351_001:0865c14": "輪王。何期出家。空無所獲。未久之間。菩提樹神。以佛",
    "X19n0351_001:0865c15": "道成。遂持天華。慶賀父王淨飯宮上。唱如是言。地天",
    "X19n0351_001:0865c16": "太子昨夜成道。明星出時。降魔兵眾。得成佛道。故以",
    "X19n0351_001:0865c17": "天華。用相慶賀。王聞生疑。向者有天。言我子死。今復",
    "X19n0351_001:0865c18": "有天。云子成道。何者可信。菩提樹神曰。我言可信。向",
    "X19n0351_001:0865c19": "者是魔。故相惱其。王聞大喜。念子在家當為輪王。今",
    "X19n0351_001:0865c20": "日出家。為法輪王。彼此無失。前聞子死。念忽聞洛。一",
    "X19n0351_001:0865c21": "重大喜。復聞道成。兩重大喜。未久之間。王弟斛飯。夜",
    "X19n0351_001:0865c22": "生阿難。晨抱詣王。弟於昨夜生一男。王即報言。我子",
    "X19n0351_001:0865c23": "成道。汝復生男。眾慶集。與字歡喜。以此推驗。阿難定",
    "X19n0351_001:0865c24": "是得道夜生。何由得言聽說一時。事驗如此。文證如",
    "X19n0351_001:0866a01": "何。依轉法輪經。阿難比丘結集法時。在前結集轉法",
    "X19n0351_001:0866a02": "輪經。口自稱云。佛初說法時。爾時我不見。如是展轉",
    "X19n0351_001:0866a03": "聞。佛遊波羅捺。為五比丘眾。轉四諦法輪。據斯以驗。",
    "X19n0351_001:0866a04": "阿難自言己之傳聞。不云親承。然彼經首亦言一時。",
    "X19n0351_001:0866a05": "明知一時非簡傳聞。辨過如此。正義云何。言一時者。",
    "X19n0351_001:0866a06": "化辰曰時。如來一代化時眾多。為別餘時。是故一言。",
    "X19n0351_001:0866a07": "何故得知此言屬下。依華嚴經十地品初說言。爾時",
    "X19n0351_001:0866a08": "佛在他化。龍樹別傳。改爾為一。爾時之言。不可成上。",
    "X19n0351_001:0866a09": "改爾為一。寧不屬下。故知一時定非成上。",
    "X19n0351_001:0866a10": "所言佛者。標其化主。於王夫人是所信人。佛外國語。",
    "X19n0351_001:0866a11": "此翻名覺。覺有兩義。一覺察名覺。二覺悟名覺。言覺",
    "X19n0351_001:0866a12": "察者。對煩惱鄣。煩惱侵害。事等如賊。唯聖覺知。不為",
    "X19n0351_001:0866a13": "其害。如人覺賊賊無能為。故名為覺。言覺悟者。對其",
    "X19n0351_001:0866a14": "智鄣。無明昏覆。事等如睡。聖慧獨悟。如睡得悟。故名",
    "X19n0351_001:0866a15": "為覺。所對無明。有其二種。一性結無明。迷覆實性。對",
    "X19n0351_001:0866a16": "除彼過。覺法實性。故名為覺。二事中無知。於事不了。",
    "X19n0351_001:0866a17": "對除彼過。覺知一切善惡無記。故名為覺。故地持云。",
    "X19n0351_001:0866a18": "義饒益聚。非義饒益聚。非義非非義饒益聚。平等開",
    "X19n0351_001:0866a19": "覺。故名為佛。既自覺。復能覺他。覺行窮滿。說之為佛。",
    "X19n0351_001:0866a20": "言其自覺簡異凡夫。云言覺佗彰別二乘。覺行窮滿",
    "X19n0351_001:0866a21": "顯異菩薩。是故獨此偏名為佛。",
    "X19n0351_001:0866a22": "住舍衛下。明起化處。於王夫人生信處住。舍衛國。就",
    "X19n0351_001:0866a23": "寬通舉。此云名聞。其識名為舍婆提。此從人稱。自古",
    "X19n0351_001:0866a24": "昔有人。兄名舍婆。弟名婆提。兄弟二人。共造此城。是",
    "X19n0351_001:0866b01": "故名為舍婆婆提。祇樹獨苑。隨處別指。此是寺名。祇",
    "X19n0351_001:0866b02": "者是其祇陀太子。給孤獨者。是須達多長者。此人恒",
    "X19n0351_001:0866b03": "常給飢貧。因以呼之為給孤獨。二人和合。共造此等。",
    "X19n0351_001:0866b04": "共造因緣。廣如經說。佛初成道。在摩竭國。未來舍衛。",
    "X19n0351_001:0866b05": "須達長者。因行摩竭。到王舍城。寄止一家。其家明日",
    "X19n0351_001:0866b06": "欲請如來。極夜怱怱。須達問之。為當欲請摩伽陀主。",
    "X19n0351_001:0866b07": "為當欲作歡樂吉會。怱怱如此。主人對曰。我不請王。",
    "X19n0351_001:0866b08": "亦不餘會。明欲請佛。是以怱怱。須達宿世值佛因緣。",
    "X19n0351_001:0866b09": "初聞佛名。身毛為竪。即問主人云何。主人以是佛德",
    "X19n0351_001:0866b10": "答之。須達渴仰求見心猛。夜覩天明。進詣佛所。佛為",
    "X19n0351_001:0866b11": "說法。道悟初果。請佛夏坐。佛知舍衛多善眾生。須往",
    "X19n0351_001:0866b12": "攝化。即受其請。佛時告曰。出家好靜。長者須知。須達",
    "X19n0351_001:0866b13": "欲為如來造寺。不閑造法。請將舍利往彼授。佛時聽",
    "X19n0351_001:0866b14": "許。往不見寺地。都無好處。唯有城南一千步外道西",
    "X19n0351_001:0866b15": "之中。有王太子祇陀之苑。足八十頃。堪造佛寺。遂馮",
    "X19n0351_001:0866b16": "買之。祇聞不肯過聊不以。祇陀戲言。若能側布金錢",
    "X19n0351_001:0866b17": "滿地。當可相與。須達喜諾。天當取金。薗地屬我。祇陀",
    "X19n0351_001:0866b18": "對言。我苑不賣。須達告諍。告諍不請官決之。首陀會",
    "X19n0351_001:0866b19": "天。恐畏餘人敬領太子隨情曲判。即自化身。為斷事",
    "X19n0351_001:0866b20": "者。依法正判。苑屬須達。祇陀取金。[這言+至]既判已。須達輦",
    "X19n0351_001:0866b21": "金。布其地。布之欲滿。唯五百牛在。須達支思不知當",
    "X19n0351_001:0866b22": "出何藏金足。祇陀謂思悔。遂告長者。若悔相聽。何故",
    "X19n0351_001:0866b23": "思量。須達對曰。為佛造寺。何計金寶。但自思念。不知",
    "X19n0351_001:0866b24": "當出何藏金足。祇陀即念。所為之佛必有大道。致使",
    "X19n0351_001:0866c01": "斯人輕寶乃爾。表者宜止。已布之金。可為苑價。未布",
    "X19n0351_001:0866c02": "之地。我為殖樹。須達敬從。是以此寺名祇樹給孤獨",
    "X19n0351_001:0866c03": "薗。如來金時遊化在此。是故言住。法身無方。示化有",
    "X19n0351_001:0866c04": "託。故言住耳。",
    "X19n0351_001:0866c05": "時波斯匿王下。是第二段。明王夫人於佛得信。作書",
    "X19n0351_001:0866c06": "告女。於中先明王與夫人於佛得信。共相謂下。作書",
    "X19n0351_001:0866c07": "告女。前中波斯匿為舍衛主。此云月光。末利是其波",
    "X19n0351_001:0866c08": "斯夫人。本字黃頭。從末利薗得此人。因薗立稱。故號",
    "X19n0351_001:0866c09": "末利。得之因緣。如經廣說。此人本是舍衛城中耶若",
    "X19n0351_001:0866c10": "達家守薗之婢。於一日中。請食守薗。路值如來入城",
    "X19n0351_001:0866c11": "乞食。黃頭見佛相好具足。發信敬心。念言我今奉猷",
    "X19n0351_001:0866c12": "飯食。或見哀受。遂往求施。佛時許之。當施食時。即自",
    "X19n0351_001:0866c13": "要願。願脫婢使。為王夫人。其時值王出田遊獵。天時",
    "X19n0351_001:0866c14": "暑熱。遙見黃頭所守之薗。藂林鬱茂。馳往奔之。王馬",
    "X19n0351_001:0866c15": "駿快。在前而至。黃頭見王迎接扶下。引至凉處。敷衣",
    "X19n0351_001:0866c16": "請坐。隨王所須。巧稱王心。王問伱是誰家之女。黃頭",
    "X19n0351_001:0866c17": "實答。王具問已。將從始至。王遣使人呼耶若達。達至。",
    "X19n0351_001:0866c18": "王問是卿何親。達答是婢。王令索價。達時答王。直爾",
    "X19n0351_001:0866c19": "奉王。乞不取價。王言。我今娉為夫人。不得虗爾。達時",
    "X19n0351_001:0866c20": "遂索百千兩金。王即與之。香湯洗沐。衣夫人服。王與",
    "X19n0351_001:0866c21": "同輦。載之還宮。王極寵厚。五百夫人中得為第一。故",
    "X19n0351_001:0866c22": "今舉之。此能信人。言信法者。先事外道。今始歸佛。信",
    "X19n0351_001:0866c23": "於佛法。故言信法。何緣得信。如經中說。末利夫人。因",
    "X19n0351_001:0866c24": "獻佛食。得脫婢使。為王夫人。常自思念何緣得爾。豈",
    "X19n0351_001:0867a01": "不由昔施沙門食。得此福報。即問左右。頗曾見有如",
    "X19n0351_001:0867a02": "是人不。傍人對曰。此應是佛。今在祇薗。末利聞已。辭",
    "X19n0351_001:0867a03": "王禮觀。佛為說法。遂得深信。因信勸王。王心未迴。後",
    "X19n0351_001:0867a04": "因十七羣童子比丘入城乞食。食已出城。水中遊戲。",
    "X19n0351_001:0867a05": "王與夫人。昇樓遙見。語夫人。所事正爾。何足可尊。勸",
    "X19n0351_001:0867a06": "我令信。夫人有愧。當於是時。十七群中寂大之者。在",
    "X19n0351_001:0867a07": "先出水。觀察向來諠戲太過。將不生於世人譏嫌。為",
    "X19n0351_001:0867a08": "此觀時。見王豈挊。疾呼同友。汝等速出。向來諠戲。生",
    "X19n0351_001:0867a09": "世不善。各現自力。除王不信。諸人遂即出水著衣。端",
    "X19n0351_001:0867a10": "坐入定。發通飛行。游王殿上。夫人先見。告王令知。年",
    "X19n0351_001:0867a11": "少能爾。何況耆宿。王見信敬。遂往佛所。佛為說法。得",
    "X19n0351_001:0867a12": "正信解。名為信法。問曰是中為信大法。為信小法。釋",
    "X19n0351_001:0867a13": "言之中。但云信法。不分大小。不可輙定。以今初信。望",
    "X19n0351_001:0867a14": "後作書。時中不遙。故云未久。自下作書告女之中。初",
    "X19n0351_001:0867a15": "先籌量。王及夫人與勝鬘下。正名作書。籌量中。有總",
    "X19n0351_001:0867a16": "有別。共相謂言是其總也。謂是告辭。以言相告。故曰",
    "X19n0351_001:0867a17": "相謂。",
    "X19n0351_001:0867a18": "勝鬘下別。於此別中。先發言夫人後述言有四。一噵",
    "X19n0351_001:0867a19": "勝鬘是我之女。彰己諳委。二聰慧下欲其根性明可",
    "X19n0351_001:0867a20": "開曉。三若見佛下彰見佛有宜。四宜時下明須告發。",
    "X19n0351_001:0867a21": "初中勝鬘樹其所言。夫人者勝鬘。是其波斯之女。適",
    "X19n0351_001:0867a22": "配踰闍為友稱夫人。夫人是其之美號。故從彼國說",
    "X19n0351_001:0867a23": "為夫人。是我女者。彰諳委明堪入法。是二句中。細分",
    "X19n0351_001:0867a24": "有六。一聰。二慧。三者利根。四通。五敏。六者易悟。前三",
    "X19n0351_001:0867b01": "直歎。後三重顯。知事名聰。解義稱慧。於此二中。易可",
    "X19n0351_001:0867b02": "開曉。名為利根。通顯前聰。有人聰不覺無知。今明勝",
    "X19n0351_001:0867b03": "鬘愽練五明聰而廣通。敏顯前慧。有人有慧不必明",
    "X19n0351_001:0867b04": "了。今彰勝鬘有慧不必明了。今彰勝鬘有慧能明。故",
    "X19n0351_001:0867b05": "名為敏。敏猶明也。言易悟者。顯前利根。有人利根憘",
    "X19n0351_001:0867b06": "為專執。今明勝鬘情性箄盡逢勝必從。稱曰易悟。第",
    "X19n0351_001:0867b07": "三句中。見佛必解。明能解也。心得無疑。明能信也。第",
    "X19n0351_001:0867b08": "四句中。宜時遣者。善時難遇。故宜及時遣信告也。因",
    "X19n0351_001:0867b09": "告見佛。生其善心。名發道意。此總相言。不分大小。上",
    "X19n0351_001:0867b10": "來王語。夫人白下。末利述可。上來籌量。下正書告。句",
    "X19n0351_001:0867b11": "別有三。一作書嘆佛。略讚如來無量功德者。一紙之",
    "X19n0351_001:0867b12": "書言為能窮德。故云略讚。言雖約略。攝德寬廣。名讚",
    "X19n0351_001:0867b13": "如來無量功德。如是如理。乘如實道。來成正覺。故曰",
    "X19n0351_001:0867b14": "如來。功謂功能。諸行皆有潤益之功。此功是其善行",
    "X19n0351_001:0867b15": "家德。故云功德。如清冷等是水之德。二即遣使持往。",
    "X19n0351_001:0867b16": "言內人者。是其閹人。又云石女。女人不產。名為石女。",
    "X19n0351_001:0867b17": "如來曾有因緣經中。波斯匿家。有五石女。聽黠巧便。",
    "X19n0351_001:0867b18": "堪可駈使。當應是彼。何故遣此內人為使。宮閣之使。",
    "X19n0351_001:0867b19": "非內不通。是以遣之。名栴提羅。出其名諱。依外國語。",
    "X19n0351_001:0867b20": "四名相通。一栴提羅。此奄人。奄人猶是中曹人也。二",
    "X19n0351_001:0867b21": "扇提羅。此名石女。三栴陀羅。此云魁膾。四栴荼羅。此",
    "X19n0351_001:0867b22": "云名月。若此正名為栴提羅。即是奄人。若當正音。名",
    "X19n0351_001:0867b23": "扇提羅。翻譯者謬名栴提羅。則名石女。三使人下使",
    "X19n0351_001:0867b24": "至奉書至阿喻闍國入其宮內。明使至也。踰闍梵音。",
    "X19n0351_001:0867c01": "此云無生。此國往昔大乘人住。多解無生。國從人稱。",
    "X19n0351_001:0867c02": "故號無生。下奉其書。言敬授者。勝鬘即是栴提大家。",
    "X19n0351_001:0867c03": "跪而奉書。名為敬授。",
    "X19n0351_001:0867c04": "勝鬘得下。是第三段。明其勝鬘得書知世有佛請佛",
    "X19n0351_001:0867c05": "說經。於中有四。一明勝鬘得書知佛。二向栴提下。說",
    "X19n0351_001:0867c06": "偈作請。三即生念下。如來赴就。四勝鬘及下。覩佛設",
    "X19n0351_001:0867c07": "敬。前中細分。乃有四句。一見書歡喜。女在他國。得父",
    "X19n0351_001:0867c08": "母信。豈不歡喜。二敬以頂受。外國之法。得尊長書。先",
    "X19n0351_001:0867c09": "以手受。次置頂上。顯已受即然後尋讀。勝鬘如是。故",
    "X19n0351_001:0867c10": "云頂受。三開書看文名讀。闇詠稱受。領納曰受。慍守",
    "X19n0351_001:0867c11": "曰持。四生異想。此書論云改異常信。故明怖心。第",
    "X19n0351_001:0867c12": "二段中。向栴提說。經家序列。栴提是其父母之使。量",
    "X19n0351_001:0867c13": "之說偈。如對父母。故對說偈。何故揭誦。釋有兩義。一",
    "X19n0351_001:0867c14": "偈言巧約。少字之中。能攝多義。勝鬘欲以略少之言。",
    "X19n0351_001:0867c15": "攝佛廣德。故為偈頌。二偈言義妙。諸讚嘆者。多用偈",
    "X19n0351_001:0867c16": "頌。勝鬘為以微妙之言述讚佛德。故須偈誦。下宣偈",
    "X19n0351_001:0867c17": "辭。於中。初偈審定書言。後偈默請。就初偈中。我聞佛",
    "X19n0351_001:0867c18": "聲。領書所告。向來勝鬘用眼讀書。不曾可聽。何故言",
    "X19n0351_001:0867c19": "聞。釋言。根葉有相助義。前王夫人。作書告女。以身表",
    "X19n0351_001:0867c20": "口。勝鬘讀書。以目代耳。故曰聞矣。佛在舍衛。勝鬘未",
    "X19n0351_001:0867c21": "覩。何得已言我聞佛聲。此聞書中噵佛名聲。非聞佛",
    "X19n0351_001:0867c22": "語名聞佛聲。所未曾有。述書所讚。如書所嘆。在世全",
    "X19n0351_001:0867c23": "無。故言未有。所言真實者。審定書言。前言勝鬘利根",
    "X19n0351_001:0867c24": "易悟。今此得書。何故疑惑。不即領受。釋言。事有難信",
    "X19n0351_001:0868a01": "易信。世事易信。出世難信。今書所傳。世在未有。故須",
    "X19n0351_001:0868a02": "審定。又復勝鬘是聰慧人。凡所得事。審而詳信。不同",
    "X19n0351_001:0868a03": "愚人望直專信。應當脩供養。量息許稱量栴提傳書",
    "X19n0351_001:0868a04": "之恩。明合供養。不噵如來。故明本云是言若真實我",
    "X19n0351_001:0868a05": "當與汝衣。第二偈中。半偈測佛慈普明不簡。已下之",
    "X19n0351_001:0868a06": "半偈。以理要請。下情惻上。名曰仰悟。佛具眾德。為世",
    "X19n0351_001:0868a07": "欽重。故號世尊。書中嘆佛言。佛慈等故言普為。噵佛",
    "X19n0351_001:0868a08": "普為。明不簡己。所為眾生。在於時中。為為世間。非器",
    "X19n0351_001:0868a09": "世也。言亦應者。以前世間類己名亦。慈在如來。未敢",
    "X19n0351_001:0868a10": "自專。故言亦應。上心慈下。名垂哀愍。請心決施。故言",
    "X19n0351_001:0868a11": "必令我得見也。第三段中。初之半偈。乘請赴就。下",
    "X19n0351_001:0868a12": "之半偈。放光令見。即生念時。牒前起後。謂前勝鬘仰",
    "X19n0351_001:0868a13": "惟時也。空中見者。有請宜赴。是故須現。如來示化。受",
    "X19n0351_001:0868a14": "丈夫形。宮閣之化。無宜輙在。故雲中現。言普放者。釋",
    "X19n0351_001:0868a15": "有兩義。一普身放光。故名普放。二光普照。故云普放。",
    "X19n0351_001:0868a16": "淨光明者。釋有兩義。一光體無暗。名之為淨。二就所",
    "X19n0351_001:0868a17": "照能令眾生雜欲怒癡。故名為淨。顯無比者。以所放",
    "X19n0351_001:0868a18": "光。顯己身相。令彼見也。欲赴勝鬘願求之心。故須顯",
    "X19n0351_001:0868a19": "之。第四段中勝鬘眷屬。標其敬人。頭面接下。顯其",
    "X19n0351_001:0868a20": "敬相。頭面接禮。是身敬也。頭是己尊。足是彼卑。顯敬",
    "X19n0351_001:0868a21": "慇至。勝鬘在地。如來在空。云何得接。此據內心。運想",
    "X19n0351_001:0868a22": "言耳。咸以淨心。是以敬也。咸是皆義。淨是信義。明前",
    "X19n0351_001:0868a23": "勝鬘及與眷屬皆於所起淨信意名清淨心。嘆佛實",
    "X19n0351_001:0868a24": "得。是口敬也。此言實者兩義。一稱書名實。二德依理",
    "X19n0351_001:0868b01": "成。名出情妄。故名為實也。",
    "X19n0351_001:0868b02": "自下第二。是其正宗。正宗之中。章別十五。始從嘆佛。",
    "X19n0351_001:0868b03": "終至勝鬘師子吼章。此十五中。前十四章。是其自利。",
    "X19n0351_001:0868b04": "後一利他。前十四中。初十三章。是一乘法。後一就人",
    "X19n0351_001:0868b05": "明信利益。前十三中。初有五章。是一乘行法。後之八",
    "X19n0351_001:0868b06": "章。是一乘理法。蓋乃經論所說大同。如涅槃經。初說",
    "X19n0351_001:0868b07": "慈悲不殺等事。明其行德。四淨四倒如來性等。彰其",
    "X19n0351_001:0868b08": "道理。如維摩經。初說慰喻調伏等事。是明其行。不二",
    "X19n0351_001:0868b09": "門品。復彰道理。如地持論。初自利利他。還明其行。後",
    "X19n0351_001:0868b10": "真實義品。復說道理。良以菩薩行依理成。故說行後。",
    "X19n0351_001:0868b11": "多皆明理。理者所謂非有無。如實法性云何依乎。菩",
    "X19n0351_001:0868b12": "薩是法非有非無。見非有故。不著有邊。見非無故。不",
    "X19n0351_001:0868b13": "住無邊。不著有邊。即非垢行。不住無邊。行非淨行。故",
    "X19n0351_001:0868b14": "經說言。非垢行非淨行是菩薩行。又復菩薩不著有",
    "X19n0351_001:0868b15": "故。不同凡夫。則非凡行。不住無故。不同二乘。則非聖",
    "X19n0351_001:0868b16": "行。故經說言。非凡夫行。非賢聖行。是菩薩行。此等皆",
    "X19n0351_001:0868b17": "由證理故爾。故辨行後。多皆說理。就前五章明行之",
    "X19n0351_001:0868b18": "中。初四是其一乘之因。後一是一乘之果。就前四中。",
    "X19n0351_001:0868b19": "初之一章。明菩提起行根本。後之三章。明菩提行。行",
    "X19n0351_001:0868b20": "中十受持戒雖過三願攝受造行善法。善中三願。是",
    "X19n0351_001:0868b21": "世間行。攝受出世。就一乘行德之中。有此五章。就初",
    "X19n0351_001:0868b22": "章中。四句釋之。一釋章名。此章名為嘆如來真實第",
    "X19n0351_001:0868b23": "一義功德。如來功德。證理以成。是故名為第一義功",
    "X19n0351_001:0868b24": "德。德絕情妄。稱曰真實。勝鬘於此以言嘆美。故名嘆",
    "X19n0351_001:0868c01": "德。二顯來意。此章嘆佛完顯發心。云何顯發。凡是世",
    "X19n0351_001:0868c02": "人情所憎惡。發言毀呰。內心願求。與言美嘆。今此勝",
    "X19n0351_001:0868c03": "鬘。內求佛德。是故讚嘆。舉嘆為顯內心願也。何故明",
    "X19n0351_001:0868c04": "願。願是行本。故須明之。三解次第。何故先明嘆佛功",
    "X19n0351_001:0868c05": "德。釋有兩義。一乘前便。故先明之。云何乘前。勝鬘前",
    "X19n0351_001:0868c06": "請如來赴就。因見即嘆。故先明之。二生後之便。菩提",
    "X19n0351_001:0868c07": "之心。為諸行本。能生後行。是以先論四分文釋。",
    "X19n0351_001:0868c08": "此章有二。一嘆佛德明所願求。二哀愍下彰其發",
    "X19n0351_001:0868c09": "心。乘前所見。故先嘆佛。文有五偈。初四別嘆。後一結",
    "X19n0351_001:0868c10": "嘆。如來廣德非不彰故先別嘆。非別能盡故後結之。",
    "X19n0351_001:0868c11": "前別嘆中。初有兩偈。嘆其法身。次有一偈。嘆其解脫。",
    "X19n0351_001:0868c12": "後之一偈。嘆其波若。三事之義。如涅槃章。其廣分別。",
    "X19n0351_001:0868c13": "此應論之。三中何故先嘆法身。乘前所見。故先嘆之。",
    "X19n0351_001:0868c14": "尋身有本。所謂解脫。解脫有本。所謂波若。如生死中",
    "X19n0351_001:0868c15": "在報依業。業依煩惱。前法身中。應先廣釋。三佛之義。",
    "X19n0351_001:0868c16": "廣如別章。然後釋文。文中初偈嘆其應身。後偈嘆真。",
    "X19n0351_001:0868c17": "乘前所見。故先嘆應。尋應有本。故後嘆真。前嘆應中。",
    "X19n0351_001:0868c18": "偈有四句。初三正嘆。後一結敬。前三句中。玅色正嘆。",
    "X19n0351_001:0868c19": "汎解妙色。有其二種。一者精妙。來相好精勝過世。二",
    "X19n0351_001:0868c20": "者圓妙。法界色像。無不悉現。猶如淨色摩尼寶珠眾",
    "X19n0351_001:0868c21": "像悉現。故稱為玅。今此所論。是精妙色。次有兩句。寄",
    "X19n0351_001:0868c22": "對顯勝。無等無比。過世色相。他不能齊。故曰無等。他",
    "X19n0351_001:0868c23": "不能似。故無比。言不思者。過世心想。世情弗測。故曰",
    "X19n0351_001:0868c24": "不思。言不議者。過世言相。言不能宣。稱曰不議。問曰。",
    "X19n0351_001:0869a01": "應身與情相應。云何說言不思議乎。釋言。麤應凡亦",
    "X19n0351_001:0869a02": "能見。精妙之應。十地乃覩。非世能知。是故說為不思",
    "X19n0351_001:0869a03": "議也。是故今敬禮。總以結敬。佛德如是。故今禮也。就",
    "X19n0351_001:0869a04": "嘆真中。偈有四句。初三正嘆。後一結敬。就正嘆中。初",
    "X19n0351_001:0869a05": "有兩句。嘆佛報身。報中無出功德智慧。色無盡者。是",
    "X19n0351_001:0869a06": "其功德。無盡之言。汎釋有二。一常無盡。真身常住。無",
    "X19n0351_001:0869a07": "有遷易。二廣無盡。諸根相好。皆遍法界。問曰。若眼遍",
    "X19n0351_001:0869a08": "充法界。餘根相何處安置。釋言。真身是法門身。不得",
    "X19n0351_001:0869a09": "如彼世間色像差別求之。是義云何。若入眼門。眼遍",
    "X19n0351_001:0869a10": "法界。諸根相好。及佛國土。悉眼中現。若入耳門。耳遍",
    "X19n0351_001:0869a11": "法界。餘根餘相。及佛國土。皆耳中現。如是諸根諸相。",
    "X19n0351_001:0869a12": "及佛國土。一一皆爾。由如大海一相皆遍。亦如虗空",
    "X19n0351_001:0869a13": "無為不動無礙寂靜一切皆遍。此亦如是。同體周遍",
    "X19n0351_001:0869a14": "故。不可窮極。故曰無盡。今此所論。是常無盡。與後文",
    "X19n0351_001:0869a15": "中常住義同。有人說言。真身無色。是不所不應。如經",
    "X19n0351_001:0869a16": "中說。菩薩廣植相好之因。如何無果。復如地論宣說",
    "X19n0351_001:0869a17": "如來相好莊嚴為實報。何為不信。又復如彼大涅槃",
    "X19n0351_001:0869a18": "云。捨無常色。獲得常色。受想行識。亦復如是。小泥洹",
    "X19n0351_001:0869a19": "言。妙色堪然常安穩。不隨時節劫遷。大聖曠劫行慈",
    "X19n0351_001:0869a20": "悲。故得金剛不壞身。此文之中。說色無盡。當知皆是",
    "X19n0351_001:0869a21": "顯真之謂。不得言真身無色人家。所以說真無色。懼",
    "X19n0351_001:0869a22": "色是礙。若爾何不懼心是緣說佛無心。佛無緣心。而",
    "X19n0351_001:0869a23": "有無緣不動之心。佛無緣不動之心。佛無礙色。何為",
    "X19n0351_001:0869a24": "不有無彰礙色。問曰。無礙云何名色。若爾佛心亦無",
    "X19n0351_001:0869b01": "攀緣。云何名心。彼雖無緣。而有所知。故得名心。佛雖",
    "X19n0351_001:0869b02": "無礙。而有法界。諸根相好。何為非色。智慧亦然。是智",
    "X19n0351_001:0869b03": "慧身。慧同前色常住無盡。故曰亦然。一切法常。是法",
    "X19n0351_001:0869b04": "性身。如來藏中。恒沙佛法。顯成今德。名一切法。皆即",
    "X19n0351_001:0869b05": "真心。不離不斷不脫不異。故曰常住。常住猶前無盡",
    "X19n0351_001:0869b06": "義也。此三句中。初云無盡。後言常住。蓋綺互耳。齊類",
    "X19n0351_001:0869b07": "皆得。是故結敬。前言敬禮。此云皈依。文綺互耳。嘆解",
    "X19n0351_001:0869b08": "脫中。偈有四句。前三正嘆。後一結敬。就正嘆中。降伏",
    "X19n0351_001:0869b09": "心過及與身四種。明其所離。謂離十惡。降伏心過。即",
    "X19n0351_001:0869b10": "是遠離意三邪也。及與身者。離身三惡。偈文迮故。略",
    "X19n0351_001:0869b11": "不云三。及四種者。離口四過。亦以偈迮。略不說口。離",
    "X19n0351_001:0869b12": "前詠後。是以言及。問。解脫有過皆捨。何故此中偏言",
    "X19n0351_001:0869b13": "離業耶。答。分相慧除煩惱。解脫免業。法身離苦。故今",
    "X19n0351_001:0869b14": "解脫。偏云離業。已到難伏地。彰其所得無上涅槃。是",
    "X19n0351_001:0869b15": "難伏地。佛已到之。是故結敬。禮法王者。佛具諸法。於",
    "X19n0351_001:0869b16": "法自在。故曰法王。解脫王義。故此論之。嘆波若中。偈",
    "X19n0351_001:0869b17": "有四句。前三正嘆。後一結敬。前正嘆中。嘆三種智。一",
    "X19n0351_001:0869b18": "一切智。能知一切世諦諸法。二無礙智。於世諦法。知",
    "X19n0351_001:0869b19": "之自在。三清淨智。證第一義。此三廣釋。如地持論。知",
    "X19n0351_001:0869b20": "一切爾炎。是一切智。爾炎相語。此云智母。又亦名為",
    "X19n0351_001:0869b21": "智境界矣。五明等法。能生智解故。名智所依。名有境",
    "X19n0351_001:0869b22": "界。如來悉智慧身自在。是無礙智。於諸法中。不假方",
    "X19n0351_001:0869b23": "便。任運能知。故云自在。攝持一切。是清淨智。如實法",
    "X19n0351_001:0869b24": "性。是一切法。明證在心。故曰攝持。結敬可知。諸偈結",
    "X19n0351_001:0869c01": "敬。齊應相似。文綺互故異。上來別嘆。別嘆難窮。下結",
    "X19n0351_001:0869c02": "顯多。偈中四句。前二結用。後二結體。就結用中。言過",
    "X19n0351_001:0869c03": "稱者。出言分齊。後結體中。無邊法者。證窮法界。難思",
    "X19n0351_001:0869c04": "議者。妙出情分。此乃諸佛滅觀真德。緣心不及。名難",
    "X19n0351_001:0869c05": "思議。佛具此德。事合受仰。故並言禮。",
    "X19n0351_001:0869c06": "上嘆佛德。下明發心。文別有二。一略明發心。二我已",
    "X19n0351_001:0869c07": "作下。廣明發心。略中初偈諸佛覆護。後偈佛許。前中",
    "X19n0351_001:0869c08": "初句正請覆護。言哀愍者。請佛哀憐。覆護我者。謂佛",
    "X19n0351_001:0869c09": "攝化。覆我增善。護我離過。故言覆護。令法種增。出須",
    "X19n0351_001:0869c10": "覆事。勝鬘上來嘆佛之善及求佛心。能為未來法身",
    "X19n0351_001:0869c11": "種子。名為法種。願佛覆護。令得增長。下有兩句。出須",
    "X19n0351_001:0869c12": "覆時。此世現在。後生當世。於此二世。願佛常攝。過去",
    "X19n0351_001:0869c13": "已往。不須覆護。是以不請。下佛許。我久安汝前世開",
    "X19n0351_001:0869c14": "覺。過去攝也。化起福德。名為安立。導生智慧。稱曰開",
    "X19n0351_001:0869c15": "覺。今復攝也。未來亦然。後世攝也。勝鬘向者但請現",
    "X19n0351_001:0869c16": "未。如來何故許其三世。此舉過去。證其現在未來必",
    "X19n0351_001:0869c17": "然。非許過去。",
    "X19n0351_001:0869c18": "第二廣中。文別有二。一開勝鬘乞記方便。二佛於眾",
    "X19n0351_001:0869c19": "中下。如來與記。前乞記中。初先口乞。後明身乞。前口",
    "X19n0351_001:0869c20": "乞中。我已作者。牒已過善。現牒現善。餘牒後善。上來",
    "X19n0351_001:0869c21": "別牒。如是眾善。總牒二世。唯願見攝。正是乞辭。唯謂",
    "X19n0351_001:0869c22": "專也。勝鬘之意。專求攝受。故言唯願。見攝受者。將有",
    "X19n0351_001:0869c23": "兩義。一求望之辭。如似世人求他之時。語言仁者願",
    "X19n0351_001:0869c24": "顯將理。此亦似彼。如維摩經中。亦有此例。彼處維摩。",
    "X19n0351_001:0870a01": "取無動界。安置此土。彼國天人。白無動佛。誰取我去。",
    "X19n0351_001:0870a02": "願見救護。此言似彼。二照矚之義。願佛宣說當來攝",
    "X19n0351_001:0870a03": "相。令我照見。名見攝受。上來口乞。勝鬘眷屬頭面禮",
    "X19n0351_001:0870a04": "佛。是身乞也。向前口乞。今復身禮。彰己內心專專之",
    "X19n0351_001:0870a05": "至至。問曰。勝鬘行因得佛。自是常理。何須乞記。釋有",
    "X19n0351_001:0870a06": "兩義。一者自為覩果行因。求心猛勵。是故須乞。二者",
    "X19n0351_001:0870a07": "為佗因乞記。故下攝多人同生其國。是故須乞。為疑",
    "X19n0351_001:0870a08": "故須乞記。疑者嘆佛從虗。終無得果。釋疑可知。",
    "X19n0351_001:0870a09": "下正與記。於中初明如來與記。諸有終下明記攝益。",
    "X19n0351_001:0870a10": "前與記中。有總有別。佛於眾中。即為授記。是其總也。",
    "X19n0351_001:0870a11": "勝鬘行因記得當。名之為記。聖說授與。目之為授。汝",
    "X19n0351_001:0870a12": "嘆已下。是其別也。汝嘆如來真實功德。牒前善因。以",
    "X19n0351_001:0870a13": "此善下。禮其當果。於中有二。一記學子。二過二萬下。",
    "X19n0351_001:0870a14": "記無學果。就學果中。當於無量阿僧祇劫。天人之中。",
    "X19n0351_001:0870a15": "為自在王。是初地上攝報果也。無量阿僧祇劫。舉其",
    "X19n0351_001:0870a16": "時分。此無量者。依華嚴經。是其一百二十數中。一數",
    "X19n0351_001:0870a17": "之名。劫者猶是時之別稱。天人已下。是其果體。勝鬘",
    "X19n0351_001:0870a18": "未來形遍六道。無所不。就勝言耳。生處見我當供餘",
    "X19n0351_001:0870a19": "佛。是初地上調兼行果。此即彰己攝受之相。當復供",
    "X19n0351_001:0870a20": "下。約對餘佛。明調兼行。無學果中。初明正報。後辨依",
    "X19n0351_001:0870a21": "果。前正報中。言過二萬阿僧祇者。辨其時分。問曰。前",
    "X19n0351_001:0870a22": "說無量僧祇。今言二萬阿僧祇劫。為一為異。釋言。當",
    "X19n0351_001:0870a23": "應無量之外更過二萬阿僧祇劫。方得作佛。問曰。菩",
    "X19n0351_001:0870a24": "薩種性已上。度三阿僧祇。便得作佛。今云何言。無量",
    "X19n0351_001:0870b01": "僧祇。為自在王。復過二萬阿僧祇劫。方得作佛。釋言。",
    "X19n0351_001:0870b02": "劫有大小故爾。如地持說。劫有三種。一日月歲數無",
    "X19n0351_001:0870b03": "量。名阿僧祇劫。二十劫無量。名阿僧祇劫。如賢劫等。",
    "X19n0351_001:0870b04": "此劫大小。如龍樹辨說。四千里城滿中芥子。一槩令",
    "X19n0351_001:0870b05": "平。百年去一。其芥子盡。劫猶不盡。三大劫無量。名阿",
    "X19n0351_001:0870b06": "僧祇。何者大劫。若依雜心。如賢劫等。六十四劫。名一",
    "X19n0351_001:0870b07": "大劫。何故定數六十四乎。從初火劫。終極風劫。有六",
    "X19n0351_001:0870b08": "十四。是義云何故。壞劫火多。水次。風為最小。七火一",
    "X19n0351_001:0870b09": "水。過七水已。更過七火。方有一風。如是合有八七火",
    "X19n0351_001:0870b10": "劫一七水劫并一風劫。為六十四。亦可數彼賢劫等",
    "X19n0351_001:0870b11": "劫。至不可數。為一大劫。劫別如是。言種性上三僧祇",
    "X19n0351_001:0870b12": "者。是其大劫。今論中劫。彼此不違。當得作下。是其果",
    "X19n0351_001:0870b13": "體。先明作佛。號普光等。辨其名諱。佛名有二。一通。二",
    "X19n0351_001:0870b14": "別。論其別名。諸佛各異。或有從其種姓為名。如迦葉",
    "X19n0351_001:0870b15": "佛釋迦佛等。或從光明。如定光等。或從聲名。妙音等。",
    "X19n0351_001:0870b16": "或從壽名。如彌陀等。或從目名。如燃燈等。或從喻名。",
    "X19n0351_001:0870b17": "滿月光琉璃光等。如是非一。語其通名。諸佛齊等。佛",
    "X19n0351_001:0870b18": "德無量。依德施名。名亦無邊。住中據要。略論十種。所",
    "X19n0351_001:0870b19": "謂如來應供正遍知乃至佛世尊。十號之義。廣如別",
    "X19n0351_001:0870b20": "章。此應具論。今此文中。號普光者。是其別名。由前見",
    "X19n0351_001:0870b21": "佛普身放光。起心願求。故成佛時。名曰普光。下如來",
    "X19n0351_001:0870b22": "等。是其通名。如來即是如來之號。應者即是應供之",
    "X19n0351_001:0870b23": "號。正遍知即是遍知號。餘略不論。下記依果。果謂淨",
    "X19n0351_001:0870b24": "土。淨土之義。廣如別章。此應具論。然土有三。一法性",
    "X19n0351_001:0870c01": "土。一切國土本性清淨。法界諸義。同體相成。猶如帝",
    "X19n0351_001:0870c02": "網。凡夫於彼清淨土中。妄想覆心。自累成隔唯見鄣",
    "X19n0351_001:0870c03": "礙事別之土。後除妄想隔礙之心。本隱淨土。顯為我",
    "X19n0351_001:0870c04": "用。名法性土。二實報土。廣修淨因。得勝境界。微妙第",
    "X19n0351_001:0870c05": "一。諸相莊嚴。皆遍法界。如海十相。不同世人所見之",
    "X19n0351_001:0870c06": "土彼此隔礙。三圓應土。如淨寶珠。青黃赤白無鄣礙",
    "X19n0351_001:0870c07": "現。今此所記。是其應土。應淨土中。有三莊嚴。一五欲",
    "X19n0351_001:0870c08": "莊嚴。一切色香味觸等。微妙精勝。二法莊嚴。具諸法。",
    "X19n0351_001:0870c09": "三人莊嚴。勝善眾生。居住其中。今具有之。就此文中。",
    "X19n0351_001:0870c10": "麤分有二。一明所無。無惡因果。二明所有。有善因果。",
    "X19n0351_001:0870c11": "細分有四。一無惡果。二亦無下。明無惡因。三彼國下。",
    "X19n0351_001:0870c12": "明有善果。四彼諸下。明有善因。就初句中。彼佛國土",
    "X19n0351_001:0870c13": "無惡趣者。無三途苦。無老病衰。無人中苦。老病可知。",
    "X19n0351_001:0870c14": "中年交裘。名為衰惱。彼皆無之。無不適意。無天中苦。",
    "X19n0351_001:0870c15": "無之一字。貫此諸句。第二句中。言亦無者。前無苦果。",
    "X19n0351_001:0870c16": "兼無惡因。故言亦無。殺盜邪婬乃至邪見。是不善業。",
    "X19n0351_001:0870c17": "尚無惡名。焉有惡體。第三句中。彼國眾生。謂人與天。",
    "X19n0351_001:0870c18": "翻離惡趣。色力壽命。翻前老等。色翻前老。老侵壯色。",
    "X19n0351_001:0870c19": "故翻之。力翻前病。病奪強力。故翻之。壽翻衰惱。衰夭",
    "X19n0351_001:0870c20": "長壽。故壽翻之。五欲眾具。皆悉快樂。翻不適意。勝於",
    "X19n0351_001:0870c21": "他化。顯快樂相。勝有二種。一者精勝。始他化天比人。",
    "X19n0351_001:0870c22": "五欲昇降非並。淨土五欲望他化天。優劣亦爾。二受",
    "X19n0351_001:0870c23": "用勝。穢土五欲受用生所。淨土五欲受用生道。如香",
    "X19n0351_001:0870c24": "積飯。今此所論。是精勝也。第四句中。彼諸眾生純大",
    "X19n0351_001:0871a01": "乘者。彼妙淨土。無雜學也。上來與記。下明攝益。諸有",
    "X19n0351_001:0871a02": "修習善根眾生皆集彼者。起眾心恐人間勝自絕不",
    "X19n0351_001:0871a03": "往。故諸有脩善集彼。勝鬘夫人得授記下。諸人願生。",
    "X19n0351_001:0871a04": "世尊記下。佛記皆生定其去心。",
    "X19n0351_001:0871a05": "○自下第二。明十大受章。於中略以四句釋之。一解",
    "X19n0351_001:0871a06": "章名。此章名為不思議大受。菩薩戒廣釋精深難測。",
    "X19n0351_001:0871a07": "名不思議。非餘能加。目之為大。為心領納。稱之為受。",
    "X19n0351_001:0871a08": "二釋來意。前章求佛。佛由戒成。故須明之解次第。前",
    "X19n0351_001:0871a09": "明嚴心。自下起行。行初難遇。是以次論四分文解",
    "X19n0351_001:0871a10": "釋。",
    "X19n0351_001:0871a11": "此章有二。一自受戒。二離佛下為他要瑞。自中有三。",
    "X19n0351_001:0871a12": "一受戒方便。二受十下正明受戒。三法主下請佛證知",
    "X19n0351_001:0871a13": "初方便中。聞受記牒前起後。恭敬而立。正是方便。何",
    "X19n0351_001:0871a14": "故立受。有人釋言。[妳女+口]將行相。若爾坐受豈爾不行。當",
    "X19n0351_001:0871a15": "知受戒坐之皆得。不應異釋。今此正以佛在空中。勝",
    "X19n0351_001:0871a16": "鬘在地。仰對如來。立言是便。是以立受。非直此立。餘",
    "X19n0351_001:0871a17": "章皆爾。若爾向前受記之時。何故不立。彼自不言聽",
    "X19n0351_001:0871a18": "受佛語。伏聽亦便。是以不起。下正受中。有總有別。受",
    "X19n0351_001:0871a19": "十大受。是其總也。下十戒法深廣名大。為心領納目",
    "X19n0351_001:0871a20": "之為受。勝鬘要期受彼大受。名受大受。世尊下別。別",
    "X19n0351_001:0871a21": "中廣論戒法難窮。今據一門。且論十種。十中前九。受",
    "X19n0351_001:0871a22": "世教戒。第十一種。受正法戒。於世戒行。要期領納。名",
    "X19n0351_001:0871a23": "受世戒。於證理行。要期領納。名受正戒。就前九中。初",
    "X19n0351_001:0871a24": "一律儀。次四攝善。後四攝生。此三猶是地持論中三",
    "X19n0351_001:0871b01": "聚戒也。三聚之義。廣如別章。此應具論。就律儀中。言",
    "X19n0351_001:0871b02": "尊者。啟白所對。次使如來知己所受堅固持心。故須",
    "X19n0351_001:0871b03": "啟白。我從今日乃至菩提。要期分齊。今日是期要期",
    "X19n0351_001:0871b04": "分齊。今日是其要期之始。乃至菩提要期之終。此即",
    "X19n0351_001:0871b05": "不同凡夫聲聞形俱等戒。於所受戒是所受法。不起",
    "X19n0351_001:0871b06": "犯心是要期意。謂於所受律儀戒中。不起犯心。尚無",
    "X19n0351_001:0871b07": "犯心。為有事犯。攝善戒中。初句除慢。第二除嗔。第三",
    "X19n0351_001:0871b08": "除嫉。第四除慳。煩惱無量。以何義故。偏說此四。此四",
    "X19n0351_001:0871b09": "重故。故地持中。說此四種。為波羅夷。四中初一。對上",
    "X19n0351_001:0871b10": "除慢。明攝智慧。後之三句。於下能益。明攝功德。前攝",
    "X19n0351_001:0871b11": "慧中。於諸尊長。是攝法處。有法之人。是菩薩尊。不起",
    "X19n0351_001:0871b12": "慢心。是攝法行。下三句中。初句可知。第二句中。於他",
    "X19n0351_001:0871b13": "身色。正報也。及外眾具。他依報也。勝鬘於此皆無嫉",
    "X19n0351_001:0871b14": "心。有嫉心者。不能勝益。是以不起。第三句中。言於內",
    "X19n0351_001:0871b15": "者。自己正報。言於外者。自己依報。前言他身及外眾",
    "X19n0351_001:0871b16": "具。此云內外。文左右耳。勝鬘於此常有捨意。故無慳",
    "X19n0351_001:0871b17": "心。攝生戒中。前二是其攝取之行。後二是其救拔之",
    "X19n0351_001:0871b18": "行。攝取行中。初一與樂。後一授善。前與樂中。不捨惡",
    "X19n0351_001:0871b19": "人。略明不捨。二我得力下。廣明不捨。三何以故下。釋",
    "X19n0351_001:0871b20": "不捨意。略中捕養眾惡律儀。是純惡者。所謂捕魚捕",
    "X19n0351_001:0871b21": "鳥。養者所謂養豬養羊養雞養牛。捕養亦是律儀之",
    "X19n0351_001:0871b22": "餘。分屠殺等。事別非一。不可別舉。是故通言眾惡律",
    "X19n0351_001:0871b23": "儀。惡法名律。無作之罪。合此律戒。故號律戒。故號律",
    "X19n0351_001:0871b24": "儀。律儀多少。經論不同。依涅槃說有十六。牛羊豬雞",
    "X19n0351_001:0871c01": "為利故養。肥已轉賣。即以為四。為利故買。買已屠殺。",
    "X19n0351_001:0871c02": "復以為通。通前為八。捕魚為九。捕鳥為十。獵師十一。",
    "X19n0351_001:0871c03": "劫盜十二。魁膾十三。兩舌。十五。呪龍十六。依雜心論。",
    "X19n0351_001:0871c04": "說有十二。屠羊為一。養豬為二。養雞為三。捕魚為四。",
    "X19n0351_001:0871c05": "捕鳥為五。獵師為六。作賊為七。魁膾為八。守獄為九。",
    "X19n0351_001:0871c06": "呪龍為十。此十與前涅槃經同。屠犬十一。伺獵十二。",
    "X19n0351_001:0871c07": "此二異前。及諸犯戒。是雜惡者。勝鬘於此終不暫捨。",
    "X19n0351_001:0871c08": "第二廣。我得力時。求其化能。謂求天龍鬼神力等。前",
    "X19n0351_001:0871c09": "拔苦中。何故不爾。釋言。拔苦理亦須力。但今為明拔",
    "X19n0351_001:0871c10": "苦與樂。人皆樂從。不假強力。降惡授善。違情難作。人",
    "X19n0351_001:0871c11": "多不從。故求強力。於彼彼處見此眾生。[標*寸]牒所化。惡",
    "X19n0351_001:0871c12": "者非一。故稱彼彼。應折伏下。正明化益不捨義也。剛",
    "X19n0351_001:0871c13": "強應伏。伏令離惡。等濡應攝。攝令住善。第三釋中。初",
    "X19n0351_001:0871c14": "問。次釋。後總結之。何故問也。菩薩正應隨順物心。何",
    "X19n0351_001:0871c15": "故求力折伏眾生。強攝取乎。釋有二。一為法住。二為",
    "X19n0351_001:0871c16": "眾生成就善利。以攝受故。令法久住。是第一句。折伏",
    "X19n0351_001:0871c17": "攝受。令行佛法。法流不斷。故得久住者。天人充下。是",
    "X19n0351_001:0871c18": "第二句。天人充滿。惡道減少。如來所轉法輪。由法久",
    "X19n0351_001:0871c19": "住。依之常習。故得隨轉。見是利下。總以結之。見是法",
    "X19n0351_001:0871c20": "住成就世間出世利故。救攝不捨。名前折伏以為救",
    "X19n0351_001:0871c21": "拔耳。",
    "X19n0351_001:0871c22": "自下第二。受正戒中。初明勝鬘自誓要期。攝法不失。",
    "X19n0351_001:0871c23": "理是正法。證法在心。名為攝受。一證常然。名不忘失。",
    "X19n0351_001:0871c24": "下廣釋之。何故問也。不攝何過。攝有何利。不得忘失。",
    "X19n0351_001:0872a01": "下對釋之。初先反明忘失之損。後順明其不忘之益。",
    "X19n0351_001:0872a02": "損中先別。後總結之。別中六階。從上向下。次第論失。",
    "X19n0351_001:0872a03": "忘失法者。則忘大乘。是第一階。謂失佛果。諸佛果德。",
    "X19n0351_001:0872a04": "大人所乘。故云大乘。乘依理成。理是正法。忘正法故。",
    "X19n0351_001:0872a05": "不成彼乘。是以言忘。忘大乘者。則忘波羅蜜。是第二",
    "X19n0351_001:0872a06": "階。失十地行。十地所行。名波羅蜜。忘失正法。自為己",
    "X19n0351_001:0872a07": "受畜財物。明不為己。凡受為貪。彰為他人。問曰。此與",
    "X19n0351_001:0872a08": "後四攝中布施何異。而須別論。釋言。今此直與財樂。",
    "X19n0351_001:0872a09": "後四攝中布施攝者。誘令修善。故須別論。下授善中。",
    "X19n0351_001:0872a10": "不自為己。行四攝法。明不為己。四攝之義。廣如別章。",
    "X19n0351_001:0872a11": "此應具論。為一切下。彰為他人。為一切生。內心平等。",
    "X19n0351_001:0872a12": "以不愛下。離於不等。眾生有三。謂怨親中。不愛染者。",
    "X19n0351_001:0872a13": "於親人所。離偏親過。無厭足者。於中人所。離懈怠過。",
    "X19n0351_001:0872a14": "無礙心者。於怨憎所。離鄣礙過。離此三過。尊攝眾生。",
    "X19n0351_001:0872a15": "就後二種救拔行中。初一救苦。後一拔惡。前救苦中。",
    "X19n0351_001:0872a16": "初彰悲深。於苦不捨。後顯悲益。要拔乃捨。前中孤獨。",
    "X19n0351_001:0872a17": "無救苦也。無父名孤。無子稱獨。言幽繫者。繫閇苦也。",
    "X19n0351_001:0872a18": "重窂曰幽。枷璅名繫。言疾病者。違損苦也。種種厄難",
    "X19n0351_001:0872a19": "困苦生者。謂餘一切所有苦也。於此諸苦。終不蹔捨。",
    "X19n0351_001:0872a20": "下顯悲益。要拔乃捨。必欲安穩。以義乃饒益。離苦對",
    "X19n0351_001:0872a21": "治。安穩樂因。出世聖道。永絕危怖。故曰安穩。義益樂",
    "X19n0351_001:0872a22": "果。無上涅槃。義利眾生。名義饒益。決意與之。故曰必",
    "X19n0351_001:0872a23": "欲。令脫眾苦。正離苦體。令彼眾生得樂滿足離苦畢",
    "X19n0351_001:0872a24": "竟。然後乃捨。下拔惡中。句別有三。一者非直失彼佛",
    "X19n0351_001:0872b01": "果大乘。亦失十地波羅蜜行。波羅蜜義。後當釋之。忘",
    "X19n0351_001:0872b02": "波羅蜜者則不欲大乘。是第三階。失初地心。初地發",
    "X19n0351_001:0872b03": "心。求佛大乘。名欲大乘。忘正法者。非直失彼波羅蜜",
    "X19n0351_001:0872b04": "行。亦失初地欲大乘心。不決大乘則不能得攝正法",
    "X19n0351_001:0872b05": "欲。是第四階。失解行心。不決大乘。猶前文中。不欲大",
    "X19n0351_001:0872b06": "乘。欲於大乘決定趣向。故名決定。解行發心。求初地",
    "X19n0351_001:0872b07": "上。攝受正法。名攝正法欲。忘正法者。非直失彼初地",
    "X19n0351_001:0872b08": "之中決定欲心。亦失解行攝正法欲。則不能得隨樂",
    "X19n0351_001:0872b09": "入者。是第五階。失種性心。前一不能。括通此句。樂入",
    "X19n0351_001:0872b10": "猶前攝正法欲。前正法欲。於初地上。攝受正法。願樂",
    "X19n0351_001:0872b11": "趣入。故名樂入。種性所行。隨彼樂入。名隨樂入。忘正",
    "X19n0351_001:0872b12": "法者。非直失前解行地中攝正法欲。亦失種性隨入",
    "X19n0351_001:0872b13": "行。永不堪任越凡夫地。是第六階。失種性前喜趣任",
    "X19n0351_001:0872b14": "中。修習淨信。能越凡地。忘正法者。非直失前種性隨",
    "X19n0351_001:0872b15": "樂。亦失善趣。故不堪任越凡夫地。良以諸行。皆依理",
    "X19n0351_001:0872b16": "成。故忘理者。諸行皆失。此皆應得不得名失。上來是",
    "X19n0351_001:0872b17": "別。我見如是無量大過。總以結之。大過如前。上來反",
    "X19n0351_001:0872b18": "明忘失之損。又見已下。順明菩薩不忘之益。勝鬘前",
    "X19n0351_001:0872b19": "觀忘失之損。今此重觀不失之得。故云又見。言未來",
    "X19n0351_001:0872b20": "者。據今受時。說後行時。以為未來。攝法菩薩。舉證法",
    "X19n0351_001:0872b21": "人。墮位別分。地上之人。名為未來攝法菩薩。攝法之",
    "X19n0351_001:0872b22": "位。在地上故。就行通辨。始從善趣。終至法雲。有證理",
    "X19n0351_001:0872b23": "者。通名未來攝法菩薩。何故如是前忘之損。體通上",
    "X19n0351_001:0872b24": "下。翻損彰益。理亦應然。菩薩胡音。此云道心眾生。良",
    "X19n0351_001:0872c01": "以此人。內心懷道。又用道成。故名此人。為道眾生。問",
    "X19n0351_001:0872c02": "曰。三乘賢聖。心皆有道。並用道成。故唯此獨稱菩薩。",
    "X19n0351_001:0872c03": "釋言。為分賢聖故爾。等分賢聖。何故此人偏名菩薩。",
    "X19n0351_001:0872c04": "釋有三義。一以願心望果分別。唯此眾生。求大菩提。",
    "X19n0351_001:0872c05": "餘皆不求。是故獨此名道眾生。二以解心望理分別。",
    "X19n0351_001:0872c06": "凡夫著有。二乘住無。唯此菩薩。妙捨有無。契會中道。",
    "X19n0351_001:0872c07": "是故獨此名道眾生。三就行分別。佛法有三。一教。二",
    "X19n0351_001:0872c08": "義。三者是行。教淺。義次。行為最勝。聲聞軟根。從教為",
    "X19n0351_001:0872c09": "名。聲者是教。飡生教解。故名聲聞。緣覺次勝。從義立",
    "X19n0351_001:0872c10": "目。緣者是義。於緣得解。名為緣覺。菩薩最上既行為",
    "X19n0351_001:0872c11": "名。以脩自利利他道故。名道眾生。摩訶胡音。此云名",
    "X19n0351_001:0872c12": "大。大有三種。一者願大。願大菩提。二者行大。廣修諸",
    "X19n0351_001:0872c13": "度。三利眾生大。四攝等益無量福利。是其所益。翻上",
    "X19n0351_001:0872c14": "可知。始越凡他。終至佛果。名無量利。故受大受。結利",
    "X19n0351_001:0872c15": "歸本。利由受成。是故受之。於此十中。此受最勝。故名",
    "X19n0351_001:0872c16": "大受。上來第二正明受戒。",
    "X19n0351_001:0872c17": "自下第三。請佛證知。何故須請。為堅持心。云何堅持。",
    "X19n0351_001:0872c18": "由請佛證。固而不犯。法主世尊。啟告證人。佛證諸法。",
    "X19n0351_001:0872c19": "為人顯示處學出佛。是故名佛以為法主。主故須請。",
    "X19n0351_001:0872c20": "現為我證。正是請辭。釋有兩義。一就身說現。佛身現",
    "X19n0351_001:0872c21": "在。為我作證。故言現證。二就心說現。佛於諸法。現知",
    "X19n0351_001:0872c22": "見覺。證我所受。心定能行。故云現證。地持論言。諸佛",
    "X19n0351_001:0872c23": "大師。於一切生。一切諸法。現知見覺。知某菩薩。於我",
    "X19n0351_001:0872c24": "某前。三說受戒。同此後義。",
    "X19n0351_001:0873a01": "上來自下受。自下第二為他要瑞。難佛現知。簡所不",
    "X19n0351_001:0873a02": "知。辨知兼疑。是故云難。而眾生下。就所為人。名之要",
    "X19n0351_001:0873a03": "瑞。於中有六。一明所為。安彼下。正為要瑞。三說是語",
    "X19n0351_001:0873a04": "下。如要相現。四彼見下。明其大眾觀相除疑。五而發",
    "X19n0351_001:0873a05": "願。求同。六世尊記下。佛為記之。初中有二。一恐眾生",
    "X19n0351_001:0873a06": "疑惑敗善。故為要瑞。二彼或下。恐彼眾生。舉疑惑人。",
    "X19n0351_001:0873a07": "善根微薄。生疑所由。或起疑網。明疑惑心生疑不定。",
    "X19n0351_001:0873a08": "是故言惑。疑心難出。如魚在網。故言疑心難出如魚",
    "X19n0351_001:0873a09": "在網。故言疑網。疑謂勝鬘有言無行。以十大受極難",
    "X19n0351_001:0873a10": "度故。生疑所以。度之言到。十受深度難到窮處。勝鬘",
    "X19n0351_001:0873a11": "言到。是難可信。故生疑也。下失樂中。言彼或者。前疑",
    "X19n0351_001:0873a12": "不定受果亦然。故復言或。生死昏寢。說之為夜。輪轉",
    "X19n0351_001:0873a13": "無際。是故言長。以疑惑故。受苦失樂。名非義益。不得",
    "X19n0351_001:0873a14": "安樂。顯非益相。第二段中。為彼故說誠實誓。總有明",
    "X19n0351_001:0873a15": "要端。此十大下。別明要瑞。先要雨華。後諸妙聲。何故",
    "X19n0351_001:0873a16": "要此。有人釋言。華能感果。表己所行必能得果。聲能",
    "X19n0351_001:0873a17": "詮表。彰己能行。故要此二。或可如此人此要瑞示於。",
    "X19n0351_001:0873a18": "耳目。雨天妙華有目皆覩。出天妙音。有耳同聞。是以",
    "X19n0351_001:0873a19": "要之。第三段中。雨眾天華。赴前所要。出妙聲者。赴後",
    "X19n0351_001:0873a20": "所請。此等誰現。或是佛力。或是法力。或是諸天善神",
    "X19n0351_001:0873a21": "之力。第四段中。彼見妙華。及聞音聲。疑惑除者。信知",
    "X19n0351_001:0873a22": "勝鬘受如行也。喜無量者。前疑勝鬘受而不行。自絕",
    "X19n0351_001:0873a23": "覺心。今以勝鬘為我要瑞。除我疑心。我得同行。無上",
    "X19n0351_001:0873a24": "佛法。失而還得。是故歡喜。第五段中。常共俱會。願同",
    "X19n0351_001:0873b01": "生也。同其所行。願回行也。第六段中。世尊悉記一切",
    "X19n0351_001:0873b02": "大眾如其願者。顯彼大眾願同心也。",
    "X19n0351_001:0873b03": "○自下第三。明三願章。四句釋之。一解章名。此章名",
    "X19n0351_001:0873b04": "一切願攝大願章。蓋乃順於外國人語。若順此方。應",
    "X19n0351_001:0873b05": "云大願攝一切願。於出世道怖求名願。願廣名大。此",
    "X19n0351_001:0873b06": "三願中。緣收法界恒沙等願。名攝一切。二釋來意。何",
    "X19n0351_001:0873b07": "故須辨。前者發心求大菩提。菩提之果。必由行成。行",
    "X19n0351_001:0873b08": "因願起。是以論之。三解次第。何故次辨。前明十受持",
    "X19n0351_001:0873b09": "戒離過。次宜行善。行善世間出世間別。三願世間。故",
    "X19n0351_001:0873b10": "次論之。問曰。世間善行非一。今此何故偏言願乎。釋",
    "X19n0351_001:0873b11": "言。願是集善之首。今此勝鬘進善之初。故偏言願。又",
    "X19n0351_001:0873b12": "復願是眾行之主。就主以論。故偏說願。又此於彼出",
    "X19n0351_001:0873b13": "世間道。趣求心猛。故偏說願。雖復說願。諸行皆隨四",
    "X19n0351_001:0873b14": "分文釋之。",
    "X19n0351_001:0873b15": "此章有二。一明勝鬘發三大願。二如來述讚。前發三",
    "X19n0351_001:0873b16": "願。即是大願。後佛述讚。明此三中。廣攝多願。即是大",
    "X19n0351_001:0873b17": "願。攝一切義。前中勝鬘復於佛前發三願者。經家總",
    "X19n0351_001:0873b18": "舉。言爾時者。舉發願時。言勝鬘者。舉發願人。復於佛",
    "X19n0351_001:0873b19": "前。舉發願處。前受十受。今更起願。是以言復。發三願",
    "X19n0351_001:0873b20": "者。正舉願心。汎解發義。有其四種。一先未生心。今忽",
    "X19n0351_001:0873b21": "起意。是故言發。二先已生心。今彰在口。是以言發。三",
    "X19n0351_001:0873b22": "先有願心。今起行意。是故名發。四先修行心。今始得",
    "X19n0351_001:0873b23": "證。是以言發。今此發者。就而言耳。勝鬘現在創起要",
    "X19n0351_001:0873b24": "期。名發三。作是言下。寄言顯心。別明三願。即是第二",
    "X19n0351_001:0873c01": "發彰在口。名發三願。三中前二是求因願。後一攝果。",
    "X19n0351_001:0873c02": "前求因中。初求地上自利行德耳。而作是言。以此實",
    "X19n0351_001:0873c03": "願。安慰無量無邊生者。牒前起後。前受十中。為安眾",
    "X19n0351_001:0873c04": "生。發誠實誓。要求瑞相。名為實顛安慰眾生。今此牒",
    "X19n0351_001:0873c05": "之。以此善根。於一切生得正法智者。正是願體。用前",
    "X19n0351_001:0873c06": "實願安生善根。願得地上一切生中攝正法智。彼生",
    "X19n0351_001:0873c07": "非一。名一切生。證如實慧。名正法智。是名下結。第二",
    "X19n0351_001:0873c08": "願者。求初地上外化行德。我得智已。牒前起後。明化",
    "X19n0351_001:0873c09": "所依。以無厭心為眾生說者。是化願體。是名下結也。",
    "X19n0351_001:0873c10": "第三願中。我於攝受。是捨得處。捨身命下。正是願體。",
    "X19n0351_001:0873c11": "捨身命財者。求所離也。然此非是用身命財布施名",
    "X19n0351_001:0873c12": "捨。清淨得法身。捨離無常身命財等。故名為捨。與涅",
    "X19n0351_001:0873c13": "槃中破壞一切諸結煩惱。及諸魔性。然後要於大般",
    "X19n0351_001:0873c14": "涅槃。放捨身命。其義相似。護持正法者。求所得也。然",
    "X19n0351_001:0873c15": "此非謂降伏惡人。興通聖教。名為護法。蓋乃證法在",
    "X19n0351_001:0873c16": "已不失。名為護矣。是名下結。下佛述中。初法。次喻。後",
    "X19n0351_001:0873c17": "合。下結。爾時世尊即記三願。是法說也。記三是大。是",
    "X19n0351_001:0873c18": "故言記。如一切下。是喻說也。菩薩地前。趣向初地。脩",
    "X19n0351_001:0873c19": "起法界微塵等願。趣入初地。所起多願。皆入此三。如",
    "X19n0351_001:0873c20": "一切色。喻多願也。悉入空界。喻入三也。如是下合恒。沙",
    "X19n0351_001:0873c21": "諸願。合一切色。悉入三願合入。空界此三。真大結嘆。也。",
    "X19n0351_001:0873c22": "○自下第四。明攝受章。於中互以四句釋之。一解章",
    "X19n0351_001:0873c23": "名。此為說不思議攝受正法。理是正法。證名攝受。攝",
    "X19n0351_001:0873c24": "受真德。妙出心言。名不思議。勝鬘於此寄言標顯。名",
    "X19n0351_001:0874a01": "之為說。問曰。前來何不名說。至此偏論。釋言應齊。但",
    "X19n0351_001:0874a02": "初章中嘆即是說。故不言說。十受三願。是其勝鬘自",
    "X19n0351_001:0874a03": "分行心。非是汎言。故不名說。今此攝受。是地上法。勝",
    "X19n0351_001:0874a04": "鬘地前玄談彼法。是以言說。二釋來意。何故須辨。前",
    "X19n0351_001:0874a05": "求佛果。非證不成。故須論之。三解次第。何故次辨。三",
    "X19n0351_001:0874a06": "願世間行。世間行滿。便論出世。故次論之。四分文釋",
    "X19n0351_001:0874a07": "之。",
    "X19n0351_001:0874a08": "此章有二略二廣。從初乃至有大利益。是其略。餘是",
    "X19n0351_001:0874a09": "廣也。略中彰其諸願同入攝受體圓。廣中明其出生",
    "X19n0351_001:0874a10": "廣大攝受德備。略中初先勝鬘正說。後佛述讚。勝鬘",
    "X19n0351_001:0874a11": "說中。初先勝鬘承力許說。次佛聽許。後便正說。承力",
    "X19n0351_001:0874a12": "說中。爾時勝鬘。標別說人。言白佛言者。啟聖求聽。言",
    "X19n0351_001:0874a13": "當復者。前發三願。今更宣說出世攝受。故名為復。復",
    "X19n0351_001:0874a14": "說在後。稱曰當矣。承佛威神。起所依。下稟上力。名之",
    "X19n0351_001:0874a15": "為承。威神是其力之別稱。問曰。前來皆不承力。今此",
    "X19n0351_001:0874a16": "偏承。釋言。初章為佛光照。即是身加。故不承力。十受",
    "X19n0351_001:0874a17": "三願自分行心量分而為。故不承力。此乃宣說出世",
    "X19n0351_001:0874a18": "間法。非己心分。是故承力。又出世法。體出名相。口名",
    "X19n0351_001:0874a19": "相說。其說至難。故須承力。問曰。前是自分行心。可須",
    "X19n0351_001:0874a20": "自說。出世行德。非己分齊。何故不令如來宣說。勝鬘",
    "X19n0351_001:0874a21": "承力。非分強說。釋言。為增餘人力故。云何為增。法是",
    "X19n0351_001:0874a22": "深法。若佛自說。餘人皆言。此之深法。唯佛能知。非我",
    "X19n0351_001:0874a23": "所解。正由勝鬘承力說故。餘人皆言。彼我同類。能知",
    "X19n0351_001:0874a24": "能說。我亦如是。何為不能。以有此宜。故勝鬘說。此與",
    "X19n0351_001:0874b01": "地經金剛藏說增菩薩力。其義相似。上來承力。說調",
    "X19n0351_001:0874b02": "伏願。是許說也。證心柔輭。離諸剛鑛。故曰調伏。深廣",
    "X19n0351_001:0874b03": "名大。光明善根。轉增稱願。願絕情妄。名為真實。離此",
    "X19n0351_001:0874b04": "之外。更無其行。故云無異。此猶地經願善決定。佛告",
    "X19n0351_001:0874b05": "姿汝者。是聽許也。是立為化。宜在勝鬘。任其斟酌。故",
    "X19n0351_001:0874b06": "云恣聽。自下勝鬘正說之中。句別有三。一攝別入總。",
    "X19n0351_001:0874b07": "亦得名為攝用歸體。恒沙諸願。皆入一大。隨門異辨。",
    "X19n0351_001:0874b08": "願有恒沙。據體總收。無不在中。故云入一。問曰。是中",
    "X19n0351_001:0874b09": "恒沙入一。與三願中恒沙入三。有何差別。釋言。前是",
    "X19n0351_001:0874b10": "地前所修攀緣之願。攝廣從略。今是出世。緣智深者。",
    "X19n0351_001:0874b11": "明前智慧證理深也。言微妙者。彰前方便用巧妙也。",
    "X19n0351_001:0874b12": "長夜殖善。是嘆功德。夜同前解。有來無始。說之為長。",
    "X19n0351_001:0874b13": "勝鬘在中。殖德本故。今能說。自下第二歎所說中。初",
    "X19n0351_001:0874b14": "明過下。後顯齊上。來世眾生。久種善根。乃能解者。是",
    "X19n0351_001:0874b15": "過下也。何故偏說來世眾生。當佛在時。賢聖眾多。非",
    "X19n0351_001:0874b16": "宜能解。亦能行證。信解不難。是以不論。未來惡世。聖",
    "X19n0351_001:0874b17": "人隱沒。爾時眾生。心悟者尠。故偏舉之。汝說已下。是",
    "X19n0351_001:0874b18": "上齊也。於中先對餘三世佛。彰其上齊。我今得下。對",
    "X19n0351_001:0874b19": "己所說。明其上齊。第三段中。如是我說攝受功德不",
    "X19n0351_001:0874b20": "得邊者。彰己說相。成前勝鬘所說善也。我說攝受功",
    "X19n0351_001:0874b21": "德無邊。勝鬘所說。云言真大。大與無邊。義其不殊。是",
    "X19n0351_001:0874b22": "故勝鬘所說名善也。第四段中。如來慧辨亦無邊者。",
    "X19n0351_001:0874b23": "彰己說德。成前勝鬘說德為善。慧是實慧。辨是四辨。",
    "X19n0351_001:0874b24": "同前攝受功德無邊。是故言亦。前嘆勝鬘智慧甚深。",
    "X19n0351_001:0874c01": "與我智慧無邊相似。方便微妙與我辨才無邊相似。",
    "X19n0351_001:0874c02": "是故勝鬘說德名善。上來第二隨別廣嘆。自下第三",
    "X19n0351_001:0874c03": "釋前嘆意。何故問也。勝鬘所說。攝受正法。其為大願。",
    "X19n0351_001:0874c04": "有何契當。我嘆為善。下對釋之。釋意如何。明攝受中。",
    "X19n0351_001:0874c05": "具足二大。勝鬘前言。真為大願。當此二大。故我嘆善。",
    "X19n0351_001:0874c06": "有大功德。自行大也。有大利益。外化大也。",
    "X19n0351_001:0874c07": "自下廣明攝受正法出生義中。文還有二。一勝鬘正",
    "X19n0351_001:0874c08": "說。二於勝鬘說起隨喜下如來述讚。勝鬘說中。文復",
    "X19n0351_001:0874c09": "有四。第一勝鬘承力許說。二如來聽許。三勝鬘正說。",
    "X19n0351_001:0874c10": "四說己仰推。勝鬘白佛我承佛力更說攝受廣大義",
    "X19n0351_001:0874c11": "者。是初段也。前已彰體。今復辨德。故云更說。義謂德",
    "X19n0351_001:0874c12": "義。德義寬多。故云廣大。佛言便說者。第二段也。勝鬘",
    "X19n0351_001:0874c13": "白佛下。第三段也。攝受正法廣大義者。牒前起後。下",
    "X19n0351_001:0874c14": "辨廣義。先開三門。後廣辨之。言三門者。即是無量。之",
    "X19n0351_001:0874c15": "第一門自行寬廣。得一切法。是第二門攝果圓脩。攝",
    "X19n0351_001:0874c16": "八萬四千。是第三門外化具足。何者是其八萬四千。",
    "X19n0351_001:0874c17": "如賢劫經說。彼有菩薩。名曰喜王。晏坐七日。作是思",
    "X19n0351_001:0874c18": "惟。菩薩行何三昧。便逮致八萬四千諸度法門。諸三",
    "X19n0351_001:0874c19": "昧門。諸陀羅尼解脫門等。過七日已。往詣佛所。頂禮",
    "X19n0351_001:0874c20": "佛足。請前所念。佛時對曰。快問是義。有三昧門。名了",
    "X19n0351_001:0874c21": "諸法本。行是三昧。便速逮致八萬四千諸度門。何者",
    "X19n0351_001:0874c22": "是其八萬四千。彼經宣說諸佛功德。凡有三百五十",
    "X19n0351_001:0874c23": "種門。於彼三百五十種德。各脩六度。以之為因。便有",
    "X19n0351_001:0874c24": "二千一百諸度。用此諸度。對治四大六衰之患。便有",
    "X19n0351_001:0875a01": "二萬一千諸度。言四大者。所謂成身。地水火風。由前",
    "X19n0351_001:0875a02": "諸度。得淨法身。故能捨之。言六衰者。謂外六塵。六塵",
    "X19n0351_001:0875a03": "之賊。衰耗善法。故名為衰。由前諸度。證諸法空。故能",
    "X19n0351_001:0875a04": "治之。彼前二萬一千諸度。各對眾生四種心患。便有",
    "X19n0351_001:0875a05": "八萬四千諸度。言四患者。多貪為一。多瞋為二。多癡",
    "X19n0351_001:0875a06": "為三。三毒等分。以為第四。八萬四千諸度既爾。三昧",
    "X19n0351_001:0875a07": "解脫陀羅尼等類亦同然。今說諸度。以為八萬四千",
    "X19n0351_001:0875a08": "門矣。三門如是。此三是前三願所求。初無量者。是三",
    "X19n0351_001:0875a09": "願中初願所求。得一切法。是三願中第三所求。攝八",
    "X19n0351_001:0875a10": "萬者。是三願中第二所求。下廣辨之。雲水地藏。廣前",
    "X19n0351_001:0875a11": "無量。六波羅蜜。廣前八萬四千法門。捨三得三。護持。",
    "X19n0351_001:0875a12": "正法。廣得一切。就初段中。雲水地藏四喻何別。初一",
    "X19n0351_001:0875a13": "雲喻。喻攝受法能生多行。第二水聚。喻攝受正法能",
    "X19n0351_001:0875a14": "成多位。第三大地持擔喻。喻攝受法能益多眾。第四",
    "X19n0351_001:0875a15": "大地含寶藏喻。喻攝受法中脩含多法。具此四多。故",
    "X19n0351_001:0875a16": "名無量。四中前二。正設自行。以明無量。後二約化他。",
    "X19n0351_001:0875a17": "字脫顯德無量。今此文中宗明自利菩薩化他。即是",
    "X19n0351_001:0875a18": "自熟。所以辨之。就初段中。先喻。後合。喻中應先辨劫",
    "X19n0351_001:0875a19": "成壞。然後釋文。成壞之相。如阿含說。文中劫成喻得",
    "X19n0351_001:0875a20": "聖時。普興大雲喻攝受體。劫初時雲注雨廣多。故取",
    "X19n0351_001:0875a21": "為喻。雨眾色下。喻攝受能生多行。雨眾色雨喻生善",
    "X19n0351_001:0875a22": "因。及種種寶喻生善果。下次合之。劫成之言。略而不",
    "X19n0351_001:0875a23": "合。如是攝受者。合前興雲。無量福報者。合前雨寶。福",
    "X19n0351_001:0875a24": "名福報。無量善根者。合眾色雨。法從喻稱。故福與善",
    "X19n0351_001:0875b01": "並稱為雨。出生廣多。故名無量。以此廣前無量之門。",
    "X19n0351_001:0875b02": "是故所生名無量矣。下餘皆爾。",
    "X19n0351_001:0875b03": "第二段中。先喻。後合。喻中劫成喻得聖時。有大火聚",
    "X19n0351_001:0875b04": "者。喻攝受體。劫初成時。水能廣成。故取為喻。前將大",
    "X19n0351_001:0875b05": "雲。以喻攝受。此用水聚。以喻攝受。下用大地。以喻攝",
    "X19n0351_001:0875b06": "受。喻雖變改。法體不殊。出生已下。喻攝受能成德位。",
    "X19n0351_001:0875b07": "三千界藏者。喻所成位。三千之義。如龍樹說。一四天",
    "X19n0351_001:0875b08": "下。合以為一。數之至千。名為小千。小千為一。數復至",
    "X19n0351_001:0875b09": "千。名為中千。中千為一。數復至千。名大千界。此三千",
    "X19n0351_001:0875b10": "界。成壞同時。故合為一。隔別名界。苞含曰藏。四百億",
    "X19n0351_001:0875b11": "洲。喻諸位中所成之德。三千界中。有其百億四天下",
    "X19n0351_001:0875b12": "別。名四百億。地形各異。名種種類。東方有渚。名弗婆",
    "X19n0351_001:0875b13": "提。形如半月。人面像之。南方有渚。名閻浮提。其形尖",
    "X19n0351_001:0875b14": "邪。人面像之。西方有渚。名瞿邪尼。形如滿月。人面像",
    "X19n0351_001:0875b15": "之北方有渚。名鬱單曰。其形正方。人面像之。洲謂洲",
    "X19n0351_001:0875b16": "渚。此等皆是水中高原。故名為洲。下次合之。次合之",
    "X19n0351_001:0875b17": "初一劫成。略而不合。如是攝受者。合前水聚。出生大",
    "X19n0351_001:0875b18": "乘無量界藏者。合三千界。菩薩地中。要唯設十。廣則",
    "X19n0351_001:0875b19": "無邊。故名大乘無量界藏。一切已下。合四百億種種",
    "X19n0351_001:0875b20": "類洲。一切菩薩神通之力者。是其行用。一切世間下",
    "X19n0351_001:0875b21": "是其行體。行有世間出世間別。三地已還。名為世間。",
    "X19n0351_001:0875b22": "四地已上。名為出世。是二之中。各有證行。阿含行異。",
    "X19n0351_001:0875b23": "故有四句。一切世間安隱快樂者。是三地還證行體",
    "X19n0351_001:0875b24": "也。證行寂滅。名為安隱。證法適神。稱曰快樂。一切世",
    "X19n0351_001:0875c01": "間如意自在者。是三地還。阿含行也。謂八禪等。及出",
    "X19n0351_001:0875c02": "世間安樂劫成者。是四地上。證行體也。法從喻稱。故",
    "X19n0351_001:0875c03": "曰劫成。乃至天人本所未得者。是四地上。阿含行也。",
    "X19n0351_001:0875c04": "謂道品等。三地已還。阿含之行。是凡夫法。人天共得。",
    "X19n0351_001:0875c05": "四地已上。阿含之行。是聖人法。人天不得。故名天人",
    "X19n0351_001:0875c06": "本所未得。此等皆從攝受中出。",
    "X19n0351_001:0875c07": "第三喻中。先喻。後合。喻中如地。喻攝受體。持四擔下。",
    "X19n0351_001:0875c08": "喻攝受能持四總也。何等下列。先問。後列。大海最重。",
    "X19n0351_001:0875c09": "喻於凡夫。諸山次輕。喻於聲聞。草木轉輕。喻於緣覺。",
    "X19n0351_001:0875c10": "眾生最輕。喻於菩薩。下次合之。攝受正法男子女人",
    "X19n0351_001:0875c11": "建立大地者。合前地。男子女人修成攝受。名建大地。",
    "X19n0351_001:0875c12": "良以化用。必在人故。就人彰地。堪能已下。合攝受能。",
    "X19n0351_001:0875c13": "先合前總。却合後別。堪荷四任喻彼大地。合前總也。",
    "X19n0351_001:0875c14": "堪荷四任。約喻顯法。如前大地堪持四擔。彼大地。辨",
    "X19n0351_001:0875c15": "法過喻。地雖能持。無心荷擔。菩薩大悲。心有荷負。是",
    "X19n0351_001:0875c16": "故言踰。踰猶過也。何等四下。合前別也。先廣向前能",
    "X19n0351_001:0875c17": "荷四任。後廣前踰彼大地。廣能荷中。初問。次列。後總",
    "X19n0351_001:0875c18": "結之。何等四下。列其名也。謂離知識無聞眾生。合前",
    "X19n0351_001:0875c19": "大海。離善知識。不近友也。言無聞者。不聞法也。言非",
    "X19n0351_001:0875c20": "法者。不能思惟如說行也。以人天善而成熟者。合前",
    "X19n0351_001:0875c21": "能持。求聲聞者。合前諸山。授聲聞乘者。合前能持。求",
    "X19n0351_001:0875c22": "緣覺者。合前草木。授緣覺乘者。合前能持。求大乘者。",
    "X19n0351_001:0875c23": "合前眾生。授大乘者。合前能持。是名下結。下廣踰義。",
    "X19n0351_001:0875c24": "世尊如是攝受正法善男子女人建立大地堪能荷",
    "X19n0351_001:0876a01": "四任者。牒前起後。普為已下。正顯義。普為眾生作不",
    "X19n0351_001:0876a02": "請友大悲安愍眾生者。就前無聞非法眾生。以顯踰",
    "X19n0351_001:0876a03": "義。凡夫不能求善知識。名為不請。菩薩大悲。強為作",
    "X19n0351_001:0876a04": "友。名不請友。大悲安慰哀愍眾生。解釋不請為友所",
    "X19n0351_001:0876a05": "以。以悲安慰哀愍眾生。故不請。為世法。就前聲聞緣",
    "X19n0351_001:0876a06": "覺菩薩。以顯喻義。三乘法身。從彼攝受正法人生。故",
    "X19n0351_001:0876a07": "名彼人。為世法母。",
    "X19n0351_001:0876a08": "第四喻中。先喻。後合。喻中大地喻攝受體。有四寶藏下。",
    "X19n0351_001:0876a09": "喻彼攝受苞含之義。於中初總。次別。後結。有四是總。",
    "X19n0351_001:0876a10": "何等下是別。別中初問。後列其名。結文可知。合中如",
    "X19n0351_001:0876a11": "是攝受正法男子女人建立大地者。合前大地。得眾",
    "X19n0351_001:0876a12": "生下。合有四寶。得眾生四種最上大寶。合前總也。菩",
    "X19n0351_001:0876a13": "薩自得己家四法。兵何名為生四寶。釋言。此四是化",
    "X19n0351_001:0876a14": "他法。故名眾生四種大寶。何等已下。合前別也。合中",
    "X19n0351_001:0876a15": "還復似前喻之。初問。後列。攝受正法男子女人者。舉",
    "X19n0351_001:0876a16": "得法人。無聞已下。舉其與他。以顯自得。無聞眾以人",
    "X19n0351_001:0876a17": "天善根而授與之者。合有下價。求聲聞者授聲聞乘",
    "X19n0351_001:0876a18": "者。合有中價。求緣覺乘者。合有上價。求大乘者授以",
    "X19n0351_001:0876a19": "大乘。合有無價。下合結文。句別有二。得寶眾生皆由",
    "X19n0351_001:0876a20": "攝受法男子女人。是第一句。結化歸本。法從喻稱。名",
    "X19n0351_001:0876a21": "為大寶。良由攝法男子女人自具四法。能令他得。故",
    "X19n0351_001:0876a22": "他所得。皆由攝法男子女人自得歟奇特希有德也。",
    "X19n0351_001:0876a23": "此四皆是攝受中法。非世所有。故名曰奇特希有德",
    "X19n0351_001:0876a24": "也。此四皆是攝受中攝受正法。是第二句。結用歸體。",
    "X19n0351_001:0876b01": "法從喻稱。名大法藏。如大地中所有四藏。體即是地。",
    "X19n0351_001:0876b02": "攝受之中。所有四法。即是攝受。是攝受故。攝受無量",
    "X19n0351_001:0876b03": "自下第二。外化出生。廣上八萬四千法門。隨別細分。",
    "X19n0351_001:0876b04": "便有八萬四千法門。據要統攝。其唯六度。故下明之。",
    "X19n0351_001:0876b05": "於中文二。一明自下攝受正法。二從無異波羅蜜下。",
    "X19n0351_001:0876b06": "以己自行。即於外化。問曰。是中為明外化。何不一旦",
    "X19n0351_001:0876b07": "論。先說自行。後即化他。釋言。是中為彰攝受出之義",
    "X19n0351_001:0876b08": "故。先明其之自行攝受。後即外化。彰彼外化。亦從自",
    "X19n0351_001:0876b09": "行攝受中出。前自行中。特行對治。互以相即。何故須",
    "X19n0351_001:0876b10": "爾。為明菩薩即法之行。外化眾生。外化之行。亦即法",
    "X19n0351_001:0876b11": "故。於中初言攝受正法。總以標舉。攝受法者。重復牒",
    "X19n0351_001:0876b12": "來。下就辨即。無異法者。行不異法。無異攝受法不異",
    "X19n0351_001:0876b13": "行。正法即是攝受法者。結明無異。以即是故。名為無",
    "X19n0351_001:0876b14": "異。非曰相似。問曰。行法理法應是別。今云何言法即",
    "X19n0351_001:0876b15": "攝受。釋言。若是緣修對治。心境不泯。行與法異。攝受",
    "X19n0351_001:0876b16": "真德。心境同體。隨義分二。故得相即。是義云何。攝受",
    "X19n0351_001:0876b17": "即是真如之心。正法即是真如之理。即心體如。名之",
    "X19n0351_001:0876b18": "為理。即如真照。說以為心。以心攝理。名為攝受。理為",
    "X19n0351_001:0876b19": "心攝證。說為正法。豈得條異。",
    "X19n0351_001:0876b20": "就下自行即外化中。先以攝受即波羅蜜。何以故下。",
    "X19n0351_001:0876b21": "問答辨釋。前中無異波羅蜜者。明其自行不異外化。",
    "X19n0351_001:0876b22": "攝受正法。是其自行。六波羅蜜。是其外化。用已攝受。",
    "X19n0351_001:0876b23": "隨緣化他。為波羅蜜。故攝受無異波羅蜜也。道口言",
    "X19n0351_001:0876b24": "無異攝受法者。明波羅蜜不異攝受。化他所行與實",
    "X19n0351_001:0876c01": "相右。即名攝受。故波羅蜜。不異攝受。攝受即是波羅",
    "X19n0351_001:0876c02": "蜜者結明無異。非曰相似。問曰。餘處皆以六度為自",
    "X19n0351_001:0876c03": "利行。今此何故說為外化。釋言。所對不同故爾。餘對",
    "X19n0351_001:0876c04": "四攝。故為自行。此對攝受。內證之德。六波羅蜜。緣中",
    "X19n0351_001:0876c05": "造修。可以共化。故為外。問曰。若此是外化者。四攝法",
    "X19n0351_001:0876c06": "中。何行所收。釋言。此是同行所攝。自行六度。勸化行",
    "X19n0351_001:0876c07": "故。下廣釋之。於中先問次釋後結。何故問也。攝受正",
    "X19n0351_001:0876c08": "法與六波羅蜜應即別異。何故言即。下對釋之。釋意",
    "X19n0351_001:0876c09": "如何。正明菩薩用自攝受隨緣化他。即說以為波羅",
    "X19n0351_001:0876c10": "蜜行。故攝受與波羅蜜行。體性不異。亦如有人。以檀",
    "X19n0351_001:0876c11": "攝他。即說以為布施攝。故布施攝行。共檀不異。此亦",
    "X19n0351_001:0876c12": "如是。是中應先廣解六度體。然後釋文。六度之義。廣",
    "X19n0351_001:0876c13": "如別章。文中初言攝受正法男子女人。舉攝定人。下",
    "X19n0351_001:0876c14": "明此人用己攝受外化眾生為波羅蜜。六中一一各",
    "X19n0351_001:0876c15": "有三句。一標所化。二明菩薩同行攝取。三結已化行",
    "X19n0351_001:0876c16": "為波羅蜜。應施成者。檀中初句。慳貪眾生。宜教行施。",
    "X19n0351_001:0876c17": "名施成就。以施成下。明同行攝。句有總別。以施成就",
    "X19n0351_001:0876c18": "者。是其總也。餘是別也。別中三句。一明菩薩自行布",
    "X19n0351_001:0876c19": "施。二將護下以施攝佗。三彼所下。明所化生。因化德",
    "X19n0351_001:0876c20": "立。檀有此三。諸度亦爾。初中乃至捨身等者。乃至是",
    "X19n0351_001:0876c21": "其窮到之辭。施有內外。捨身名內。於餘是外。外易內",
    "X19n0351_001:0876c22": "難。從外至內。故曰乃至。捨身支節。第二句中。將護彼",
    "X19n0351_001:0876c23": "意者。化他始也。為教行施。善順其心。名護彼意。而成",
    "X19n0351_001:0876c24": "就者。化他成也。第三句中。彼所成就眾生建立法者。",
    "X19n0351_001:0877a01": "行施得實。名建正法。上來菩薩同行攝取。是名下結。",
    "X19n0351_001:0877a02": "此結菩薩自身行所行為波羅蜜。不結眾生所建正",
    "X19n0351_001:0877a03": "法。以自所行。名波羅蜜。故與攝受。同體不異。下餘類",
    "X19n0351_001:0877a04": "爾。就尸羅中。應以戒成。標別所化毀禁眾生。應以戒",
    "X19n0351_001:0877a05": "成下。明菩薩同行攝取。捨中還初明其自行。次明攝",
    "X19n0351_001:0877a06": "化。後明眾生因化德立。前自行中。有始有終。守護六",
    "X19n0351_001:0877a07": "根者。是其始也。從眼至意。是其六根。此六如門。能通",
    "X19n0351_001:0877a08": "六塵。損壞戒善。故須防護。防護之行。唯念與慧。念心",
    "X19n0351_001:0877a09": "守境。慧善分別。淨身口意下。戒行成就。成中有二。一",
    "X19n0351_001:0877a10": "是正戒。遠離性罪。二正威儀。遠離遮過。淨身口意。是",
    "X19n0351_001:0877a11": "其正戒。離性罪也。乃至已下。是正威儀。離遮過也。乃",
    "X19n0351_001:0877a12": "至還是窮到之辭。性罪為離。遮過難防。從離性罪。終",
    "X19n0351_001:0877a13": "到遮過。故曰乃至。行住坐臥。是四威儀。將護彼下。釋",
    "X19n0351_001:0877a14": "不異前。是名下結。就羼提中。應忍成者。標別所化嗔",
    "X19n0351_001:0877a15": "恚眾生。應以忍熟下。明菩薩同行攝取。於中亦先明",
    "X19n0351_001:0877a16": "其自行。次明化他德。後明眾生因化德立。前自行中。",
    "X19n0351_001:0877a17": "有始有終。從初乃至饒益心來。是其始也。餘是終也。",
    "X19n0351_001:0877a18": "始中若彼罵詈毀等。是其辱事。罵詈毀辱誹謗。是口",
    "X19n0351_001:0877a19": "辱也。當惡而論。名為詈罵。過惡而噵。稱曰毀辱。全無",
    "X19n0351_001:0877a20": "忌造。說為誹謗。言恐毀者。是身辱也。打縛割截禁戒",
    "X19n0351_001:0877a21": "等事。說為恐怖。以無恚心饒益心者。對辱修忍。以無",
    "X19n0351_001:0877a22": "恚心者。明離嗔過。饒益心者。明攝對治。有心益彼。焉",
    "X19n0351_001:0877a23": "有加損。下明忍成。成中有二。一離加報。二離微變。第",
    "X19n0351_001:0877a24": "一忍力。離加彰也。對前始修。說此終成。以為第一。乃",
    "X19n0351_001:0877b01": "至已下。離微變也。乃至還是窮到之辭。從離及報。終",
    "X19n0351_001:0877b02": "至無變。故曰乃至。將護已下。義同前釋。就精進中。應",
    "X19n0351_001:0877b03": "精進成。標別所化懈怠眾生。應精進成下。明菩薩同",
    "X19n0351_001:0877b04": "行攝取。還初自行。次明化他。後明眾生因化德立。前",
    "X19n0351_001:0877b05": "自行中。有始有終。初至生欲。是其始也。菩薩精進為",
    "X19n0351_001:0877b06": "攝眾生。是故說於彼眾生。不起懈心。明其離過。如經",
    "X19n0351_001:0877b07": "中說。懶墮是進之鄣。懈怠是其精進之垢。鄣重垢輕。",
    "X19n0351_001:0877b08": "今說離輕。明重亦無。生大欲心。是攝治也。於諸善法",
    "X19n0351_001:0877b09": "皆有修意。名大欲。心欲心是其精進方便。故先生之。",
    "X19n0351_001:0877b10": "第一已下。就以為第一。乃至已下。是身精進。乃至還",
    "X19n0351_001:0877b11": "是窮到之辭。心易身難。從心至身。故曰乃至。捨身相",
    "X19n0351_001:0877b12": "中。行住坐臥。常能懃苦。名苦四威儀矣。將護已下。義",
    "X19n0351_001:0877b13": "同前釋。就禪定中。應以禪成。標別所化亂心眾生。應",
    "X19n0351_001:0877b14": "以禪成下。明菩薩同行攝取。還初自行。次明化他。後",
    "X19n0351_001:0877b15": "明眾生因化德立。前自行中。有始有終。從初乃至不",
    "X19n0351_001:0877b16": "外向心。是始修也。為他起行。是故說言捨彼眾生。以",
    "X19n0351_001:0877b17": "不亂心。事定始也。攝心一緣。名不亂心。不外向心。理",
    "X19n0351_001:0877b18": "定始也。安心實際。離妄分別。名不外向。第一已下。自",
    "X19n0351_001:0877b19": "行終成。成有兩句。一定體不動。二化用不動。第一正",
    "X19n0351_001:0877b20": "念者。體不動也。對前始終。名此終成。以為第一。乃至",
    "X19n0351_001:0877b21": "已下用不動也。乃至還是窮到之辭。從體不動至用",
    "X19n0351_001:0877b22": "不動。故曰乃至。久時所作者。是身用也。久時所說。是",
    "X19n0351_001:0877b23": "口用也。菩薩定深用百變不起諸禪。故言不失。將護",
    "X19n0351_001:0877b24": "已下。義同前釋。就波若中。應以慧成。標別所化愚癡",
    "X19n0351_001:0877c01": "眾生。應以慧成。次明菩薩同行攝取。文有總別。問一",
    "X19n0351_001:0877c02": "切義無畏演說。是其總也。彼問一切五明等義。菩薩",
    "X19n0351_001:0877c03": "捨此窮證決了。故得無畏而為演說。一切論下。是其",
    "X19n0351_001:0877c04": "別也。於中還初明其自行。次明化他。後明眾生因化",
    "X19n0351_001:0877c05": "德立。自中初言一切論等。是其所知。五明處中。內因",
    "X19n0351_001:0877c06": "聲醫。是一切論。世工業處。名一切巧。通則此五皆名",
    "X19n0351_001:0877c07": "為論。各是明處。捨中分別。前之四種。假文處多。說之",
    "X19n0351_001:0877c08": "為論。第五一門。隨事倣習。直云工巧。今依後義。究竟",
    "X19n0351_001:0877c09": "以下。是其能知。究竟明處。總明能知。一切論等。是其",
    "X19n0351_001:0877c10": "菩薩生智明處。故名明處。此五明處。義通相實。相為",
    "X19n0351_001:0877c11": "世諦。實為真諦。菩薩窮知。故曰究竟。故地持云。五明",
    "X19n0351_001:0877c12": "處具足一切聞思脩證名知論。乃至已下。別明能知。",
    "X19n0351_001:0877c13": "乃至還是窮到之辭。從知內論乃至第五工巧諸事。",
    "X19n0351_001:0877c14": "故曰乃至。下化他中。將護化始。成就化終。彼所成下。",
    "X19n0351_001:0877c15": "明所化生因化德立。亦可前言問義為說出世法化。",
    "X19n0351_001:0877c16": "一切論下。世間法化。是名下結。還結菩薩自己所行",
    "X19n0351_001:0877c17": "為波羅蜜。非結他。上來廣釋。是故已下。第三總結。言",
    "X19n0351_001:0877c18": "是故者。是前菩薩用己攝受外化眾生為波羅蜜。故",
    "X19n0351_001:0877c19": "不相異。無異波羅。攝受不異波羅蜜也。無異攝受。明",
    "X19n0351_001:0877c20": "波羅蜜不異攝受。攝受即是簡去相似。一行體上。義",
    "X19n0351_001:0877c21": "分兩名。非別相似。故言即是。",
    "X19n0351_001:0877c22": "自下第三得諸佛法。廣前門中得一切法。於中有三。",
    "X19n0351_001:0877c23": "一承力欲說。二佛許可。三勝鬘正說。我承佛威更說",
    "X19n0351_001:0877c24": "大義。是初段也。以此所說果德高勝。故重承力。果德",
    "X19n0351_001:0878a01": "高出。名為大義。佛言便說。第二段也。果德須陳。故聽",
    "X19n0351_001:0878a02": "宣勝。勝鬘白下。第三段也。捨中初明捨身命財。又善",
    "X19n0351_001:0878a03": "男子善女人下。廣明護法。前中有二。第一正明捨身",
    "X19n0351_001:0878a04": "命財得諸佛法。二從如是於三分下。嘆益勸循。後護",
    "X19n0351_001:0878a05": "法中。亦有此二。至時當辨。就前正明捨三分中。初先",
    "X19n0351_001:0878a06": "以人共行相即。何以故下。問答辨釋。是中為明捨三",
    "X19n0351_001:0878a07": "得三。何不直論。先以人行互相即乎。為彰此人所得",
    "X19n0351_001:0878a08": "佛法。不異攝受。攝受中。云故先明得法之人。不異攝",
    "X19n0351_001:0878a09": "受。文中初言攝受正法。牒標前行。攝受法者。標舉其",
    "X19n0351_001:0878a10": "人。無異攝受。人不異行。無異攝者。行不異人。攝受正",
    "X19n0351_001:0878a11": "法男子女人。即是攝受。結成無異。問曰。人行應是別",
    "X19n0351_001:0878a12": "矣。云何言即。釋言。此人更無別人。得攝受中常身命",
    "X19n0351_001:0878a13": "財。以成人故。不異攝受。即人所得。是攝受故。不異捨",
    "X19n0351_001:0878a14": "人。自下釋中。先問。後解。何故問也。人行兩殊。何故不",
    "X19n0351_001:0878a15": "異。下對釋之。釋意云何。正明此人捨三分已。得攝受",
    "X19n0351_001:0878a16": "中常身命財。以成人故。不異攝受之中有三。一總明",
    "X19n0351_001:0878a17": "此人為攝受故捨離三分。二別三名。三廣辨釋。就初",
    "X19n0351_001:0878a18": "段中。若攝正法男子女人為攝受故捨三分者。地上",
    "X19n0351_001:0878a19": "菩薩。為攝法男子女人。本在地前。欲入地時。為得地",
    "X19n0351_001:0878a20": "上攝受法中常三分故。捨離世間無常三分。此人捨",
    "X19n0351_001:0878a21": "時。既為攝受。明知得時。得攝受中常身命財。以成己",
    "X19n0351_001:0878a22": "體。得彼成體。寧異攝受。次列其名。何等問也。謂身命",
    "X19n0351_001:0878a23": "財。正列其名。次廣釋之。男子女人。舉捨得人。捨身牒",
    "X19n0351_001:0878a24": "前。生死後等。出捨得處。生死前際。涅槃後際。捨事不",
    "X19n0351_001:0878b01": "齊。捨理如等。要得此等。方有捨得。故名此等。為捨得",
    "X19n0351_001:0878b02": "處。離老病死。明其所捨。證法平等。無法可除。自然無",
    "X19n0351_001:0878b03": "之。故名為。得不壞下。彰其所得。所得有三。一所得常。",
    "X19n0351_001:0878b04": "二所得深。三所得體。從初乃至無有變易。是其常也。",
    "X19n0351_001:0878b05": "不壞常住。明其遠離分段故常。無生變易。明其遠離",
    "X19n0351_001:0878b06": "變易故常。不思功德。是其深也。平等法身。妙出清分。",
    "X19n0351_001:0878b07": "名不思議。如來法身。是其體也。法報兩身。過名法身。",
    "X19n0351_001:0878b08": "此佛法身。地上漸得。捨命牒前。生死後等。出捨得處。",
    "X19n0351_001:0878b09": "畢竟。明其所捨。是中捨命應當離生。以何義故。說言",
    "X19n0351_001:0878b10": "離死。有為之生。性是死法。故言離死。得無邊下。彰其",
    "X19n0351_001:0878b11": "所得。所得亦三。一所得常。二所得深。三所得體。得無",
    "X19n0351_001:0878b12": "邊常。是其常也。生死之命。各有分限。名之為邊。常命",
    "X19n0351_001:0878b13": "異彼。故言無邊。無邊故常。不思功德。是其深也。常命",
    "X19n0351_001:0878b14": "出情。名不思議。通達已下。是其體也。用慧為命。故言",
    "X19n0351_001:0878b15": "通達一切。所知廣也。通達甚深。所解深也。功德無量。",
    "X19n0351_001:0878b16": "何故偏說智慧為命。惠為行主。能持眾德。如命能持",
    "X19n0351_001:0878b17": "色心之報。故說為命。是以經言慧命須菩提慧命舍",
    "X19n0351_001:0878b18": "利等。捨財牒前。生死後等。出捨得處。略無所捨。得不",
    "X19n0351_001:0878b19": "共下。明其所得。所得有二。一自報財。二他供財。自業",
    "X19n0351_001:0878b20": "所招淨土境界。是自報財。天人奉養。是他供財。初至",
    "X19n0351_001:0878b21": "具德。是自報財。捨中亦三。一所得常。二所得深。三所",
    "X19n0351_001:0878b22": "得體。從初乃至畢竟常住。是其常也。常財異世。故云",
    "X19n0351_001:0878b23": "不共。無盡無減。顯不共相。世間財物。或盡或減。菩薩",
    "X19n0351_001:0878b24": "所得。不同彼財。非全盡滅。故言無盡。非少缺減。故言",
    "X19n0351_001:0878c01": "無減。畢竟常住。顯前無盡無減之相。不可思議。所得",
    "X19n0351_001:0878c02": "深也。無皈業果。非情所及名不思議。是足功德者。所",
    "X19n0351_001:0878c03": "得體也。上來第一是自報財。得一切生殊勝供者。他",
    "X19n0351_001:0878c04": "供財。上來第一正明捨三得諸佛法。如是捨三下。嘆",
    "X19n0351_001:0878c05": "益勸修。如是捨三者。是牒前也。常為已下。是嘆益也。",
    "X19n0351_001:0878c06": "常為佛記。自利益也。得前三分。定趣菩提。故為佛記。",
    "X19n0351_001:0878c07": "問曰。前記得捨如來常身命財。應是究竟。云何今言",
    "X19n0351_001:0878c08": "為佛授記。釋言所得雖是佛。地上漸得。故為佛記。為",
    "X19n0351_001:0878c09": "生瞻仰。外化益也。",
    "X19n0351_001:0878c10": "自下廣明護佛法中。先明護法。入法朋者為佛記下。",
    "X19n0351_001:0878c11": "嘆益勸修。與前相似。前中道理證法在己不失名護。",
    "X19n0351_001:0878c12": "此相難明。寄對破法。不從以顯。經言又者。前說捨三。",
    "X19n0351_001:0878c13": "今更明護。故云又也。男子女人攝受法者。是護法人。",
    "X19n0351_001:0878c14": "法欲滅下。明護法時。於中初言法欲滅時。是壞法時。",
    "X19n0351_001:0878c15": "如經中說。釋迦正法。有五百年。度斯已後。名法滅時。",
    "X19n0351_001:0878c16": "比丘已下。是壞法人。比丘故語。此方義翻。乃有五種。",
    "X19n0351_001:0878c17": "一名怖魔。初出家時。令魔怯怖。此義據始。二名乞士。",
    "X19n0351_001:0878c18": "既出家已。無所聚積。乞求治。三名淨命。以法乞求。離",
    "X19n0351_001:0878c19": "於邪命。此二據次。四名淨持戒。既出家已。釋持禁戒。",
    "X19n0351_001:0878c20": "五名破惡。以持戒故。離犯戒過。此二據終。比丘尼者。",
    "X19n0351_001:0878c21": "比丘如上。尼者。是其女之別稱。優婆塞者。此翻名為",
    "X19n0351_001:0878c22": "善宿男也。懷善而居。故云善宿。優婆夷者。此翻名為",
    "X19n0351_001:0878c23": "善宿女也。此等在法而為乖反。所以壞法。朋黨已下。",
    "X19n0351_001:0878c24": "是壞法相。朋黨心壞。諍訟口壞。破壞離散是身壞也。",
    "X19n0351_001:0879a01": "上來一段。明護法時。以不諂下。明護法相。於中六句。",
    "X19n0351_001:0879a02": "前三異邪。後三同正。以不諂曲。身不邪也。形隨惡黨。",
    "X19n0351_001:0879a03": "名為諂曲。不欺誑。口不邪也。口宣邪法。稱曰欺誑。",
    "X19n0351_001:0879a04": "不幻偽者。心不邪也。心惑邪法。名為幻偽。下同正中。",
    "X19n0351_001:0879a05": "愛樂正法。是心正也。攝受正法。是口正也。善言求法。",
    "X19n0351_001:0879a06": "名為攝受。入法朋中者。是身正也。亦可愛樂。是入正",
    "X19n0351_001:0879a07": "心。攝受正法。是入正行。入法朋中。是入正人。攝受法",
    "X19n0351_001:0879a08": "故。入諸得法菩薩數中。名入法朋。上來護法。自下嘆",
    "X19n0351_001:0879a09": "益。入法朋者。據後以牒。必為諸佛之所授記者。護法",
    "X19n0351_001:0879a10": "行成。得佛決定。故為佛記。從上廣義即是無量說來。",
    "X19n0351_001:0879a11": "至此。大段第三勝鬘正說。",
    "X19n0351_001:0879a12": "自下第四。仰推如來。我見攝受如是有大力。牒己所",
    "X19n0351_001:0879a13": "解。佛為實下。仰推如來。於中先明知見之德。後明知",
    "X19n0351_001:0879a14": "見德中五句。前四自德。後一利他。就自德中。佛為實",
    "X19n0351_001:0879a15": "眼能見德也。佛有五眼。所謂肉眼天眼法眼慧眼佛",
    "X19n0351_001:0879a16": "眼。五中佛眼見法審實。故名實眼。又見實性。亦名實",
    "X19n0351_001:0879a17": "眼。言實智者。能知德也。知法不虗。故名實智。智眼何",
    "X19n0351_001:0879a18": "別。通釋是一。隨義分別。初眼名眼。後知名智。又證實",
    "X19n0351_001:0879a19": "性。名為佛眼。知諸法相。說以為智。為法根本者。是前",
    "X19n0351_001:0879a20": "眼也。佛眼見實。諸法實性。佛眼中得。故名佛眼為法",
    "X19n0351_001:0879a21": "根本。為通達法者。是前智也。謂通生死涅槃法相為",
    "X19n0351_001:0879a22": "依法者。佛具眼智。能以正法。授與眾生。正法依下。明",
    "X19n0351_001:0879a23": "知見。亦知見者。亦前勝鬘。勝鬘正說。應將己亦佛。何",
    "X19n0351_001:0879a24": "緣將佛而亦己乎。亦義有其二種。一以下亦上。二以",
    "X19n0351_001:0879b01": "後亦前。今此所論。以後亦前。所以無過。佛有實智。所",
    "X19n0351_001:0879b02": "以亦知。佛有實眼。所以亦見。知見上來攝受正法廣",
    "X19n0351_001:0879b03": "大義矣。",
    "X19n0351_001:0879b04": "上來第一勝鬘正說。自下第二如來述讚。於中有二。",
    "X19n0351_001:0879b05": "一明如來內心隨喜。於勝鬘說攝受正法大精進力",
    "X19n0351_001:0879b06": "者。舉所喜事。上來勝鬘廣明攝受。出生自利。出生利",
    "X19n0351_001:0879b07": "他。及得佛法。名精進力。起隨喜者。正生喜心。二義故",
    "X19n0351_001:0879b08": "喜。一以勝鬘所說契當。故佛隨喜。二以勝鬘仰推如",
    "X19n0351_001:0879b09": "來。情無專執。故佛隨喜。二如是下。發言述讚。述讚有",
    "X19n0351_001:0879b10": "三。一述讚勝鬘仰推之辭。二如力士下。述上所說自",
    "X19n0351_001:0879b11": "利利他及得佛法。三我阿僧祇下。述上初言攝受正",
    "X19n0351_001:0879b12": "法廣大之義。乘言便故。從後向前。次第述之。就初段",
    "X19n0351_001:0879b13": "中。如是勝鬘。總以述是。以此如是。告勝鬘知。故言勝",
    "X19n0351_001:0879b14": "鬘。如汝說下。顯如是相。如汝所說攝受正法。其實是",
    "X19n0351_001:0879b15": "大精進力。",
    "X19n0351_001:0879b16": "第二段中。文別有三。一隨別述成。二是故下。隨別結",
    "X19n0351_001:0879b17": "勸。三如是下。隨別結嘆。前中三喻。所謂力士。牛王。須",
    "X19n0351_001:0879b18": "彌。四句釋之。一喻相不同。力士取其力強為喻。牛王",
    "X19n0351_001:0879b19": "取其外好為喻。須彌取其體精為喻。二既法有異。力",
    "X19n0351_001:0879b20": "士喻上自行出生。牛王喻上外化出生。須彌喻上得",
    "X19n0351_001:0879b21": "諸佛法。三所對不同。力士喻中。對魔顯勝。牛王喻中。",
    "X19n0351_001:0879b22": "對二乘顯勝。須彌喻中。對彼地前近學顯勝。四隨文",
    "X19n0351_001:0879b23": "辨釋。力士喻中。初喻。次合。後舉餘善。對以顯勝。喻中",
    "X19n0351_001:0879b24": "力士喻攝受體。少觸身下喻攝受能。此文是倒。若正",
    "X19n0351_001:0879c01": "應言少身分觸生大苦痛。力士以己少許身分。觸人",
    "X19n0351_001:0879c02": "之時。令人大苦。喻彼攝受以少自行觸魔之時。令魔",
    "X19n0351_001:0879c03": "大苦。合中如是。總以合之。法同前喻。故曰如是。以此",
    "X19n0351_001:0879c04": "如是。告語勝鬘。故言勝鬘。下別合之。少攝受者。合如",
    "X19n0351_001:0879c05": "力士少觸身分。自利利他得佛法中。偏舉自利。是故",
    "X19n0351_001:0879c06": "言少。令魔苦惱。合生苦痛。魔羅胡語。此云殺者。魔性",
    "X19n0351_001:0879c07": "姤弊。常欲壞人一切善根。故言殺者。魔有四種。一煩",
    "X19n0351_001:0879c08": "惱魔。二者陰魔。三者死魔。四者天魔。五住煩惱。是煩",
    "X19n0351_001:0879c09": "惱魔。五陰怨賊。是其陰魔。五陰離壞。是其死魔。第六",
    "X19n0351_001:0879c10": "天上。別有魔天。是天魔。就內以論。前三苦惱。為道推",
    "X19n0351_001:0879c11": "破義。以說為苦。就外以論。天魔苦惱。得攝受者。能降",
    "X19n0351_001:0879c12": "伏故。我不見下。舉餘善根。對之顯勝。謂不見凡夫二",
    "X19n0351_001:0879c13": "乘所有善根能令魔苦如此攝受。牛王喻中。初喻。次",
    "X19n0351_001:0879c14": "合。後略舉釋之。喻中牛王。喻攝受體。形色無比。喻外",
    "X19n0351_001:0879c15": "化勝。勝一切牛。寄對顯勝。合中大乘。合前牛王。何故",
    "X19n0351_001:0879c16": "此中說為大乘。外化是其大乘相故。少攝受者。合形",
    "X19n0351_001:0879c17": "無比。三種德中。偏論外化。是故言少。勝二乘者。合前",
    "X19n0351_001:0879c18": "文中勝一切牛。以廣大者。略釋勝義。化行廣大。故勝",
    "X19n0351_001:0879c19": "二乘。須彌喻中。先喻。次合。後略釋之。喻中須彌。喻攝",
    "X19n0351_001:0879c20": "受體。須稱胡語。此云好高。亦云安明。高三百三十六",
    "X19n0351_001:0879c21": "萬里。縱廣亦然。六萬諸山。以為眷屬。於中獨出。所以",
    "X19n0351_001:0879c22": "名王。端嚴殊特者。喻攝受中果德精勝。此山具以四",
    "X19n0351_001:0879c23": "寶所成。東有金。西有白銀。南有瑠。北有頗梨。是故此",
    "X19n0351_001:0879c24": "山端嚴殊特喻攝受者常身命財以成己體。所以殊",
    "X19n0351_001:0880a01": "勝。勝於眾山。寄對顯勝。合中大乘。合須彌山。果德高",
    "X19n0351_001:0880a02": "勝。故曰大乘。捨身命財。以攝取心。攝受正法。合前喻",
    "X19n0351_001:0880a03": "中端嚴殊特。捨身命財。彰其所離。以攝取心。攝受正",
    "X19n0351_001:0880a04": "法。明其所得。以攝取心。取證方便。攝受正法。是其正",
    "X19n0351_001:0880a05": "證。以捨生死分身命財。得攝受中常身命財。以成己",
    "X19n0351_001:0880a06": "體。故如須彌端嚴殊特。勝不捨下。合勝眾山。地前菩",
    "X19n0351_001:0880a07": "薩。不能捨離無常三分。名不捨身命財。始學大乘。名",
    "X19n0351_001:0880a08": "為初生。彼初住中。所有諸行。名不捨身命財。初住大",
    "X19n0351_001:0880a09": "乘一切善根。捨身命財攝受法者。尚勝此善。何況二",
    "X19n0351_001:0880a10": "乘。以廣大故。略釋勝義。上來第一隨別述成。次結勸。",
    "X19n0351_001:0880a11": "言是故者。是攝受中。具足上來三種勝故。當以此法",
    "X19n0351_001:0880a12": "開示教化建立眾生。言開示者。用前自利。開眾生也。",
    "X19n0351_001:0880a13": "言教化者。用前利他。化眾生也。言建立者。用前果德。",
    "X19n0351_001:0880a14": "建立生也。下次結嘆。如是勝鬘。是總結也。下別結之。",
    "X19n0351_001:0880a15": "如是大利。結前自利。如是大福。結上利他。如是大果。",
    "X19n0351_001:0880a16": "結前第三得諸佛法。從如力士至此。第二述上所說",
    "X19n0351_001:0880a17": "自利利佗得諸佛法。",
    "X19n0351_001:0880a18": "自下第三述上所說攝受正法廣大之義。於中初先",
    "X19n0351_001:0880a19": "彰己說相。述成勝鬘所說是大。我阿僧祗劫說攝受",
    "X19n0351_001:0880a20": "法功德義利不得邊故。故汝說攝受廣大之義。正當",
    "X19n0351_001:0880a21": "道理。是故下結。是我所說不得邊故。汝之所說攝受",
    "X19n0351_001:0880a22": "正法真實功德無量無邊。無量者深也。無邊者廣也。",
    "X19n0351_001:0880a23": "勝鬘經義記卷上"
}