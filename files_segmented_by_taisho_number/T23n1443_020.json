{
    "T23n1443_020:1014c03": "根本說一切有部苾芻尼毘奈耶",
    "T23n1443_020:1014c04": "卷第二十",
    "T23n1443_020:1014c06": "三藏法師義淨奉　制譯",
    "T23n1443_020:1014c07": "以胡麻滓及水揩身學處第一百六十八",
    "T23n1443_020:1014c08": "緣處同前，如是應知，以胡麻滓及使他以水",
    "T23n1443_020:1014c09": "揩身，二戒准前問答，結罪無異。",
    "T23n1443_020:1014c10": "先未容許輒問學處第一百六十九",
    "T23n1443_020:1014c11": "緣處同前。時有苾芻，持四阿笈摩詣尼寺中，",
    "T23n1443_020:1014c12": "諸尼設座，苾芻便坐。吐羅難陀作如是念：「此",
    "T23n1443_020:1014c13": "解四阿笈摩，我今試問。」即便詰問。苾芻不",
    "T23n1443_020:1014c14": "解尼所問義，深懷羞恥。尼即報言：「虛道持",
    "T23n1443_020:1014c15": "經如鳥亂響，無所詮表徒費心力。」尼聞是語",
    "T23n1443_020:1014c16": "合眾皆嫌，共白苾芻，苾芻白佛。佛問吐羅難",
    "T23n1443_020:1014c17": "陀：「汝實如此不求容許輒問苾芻？」答言：「實爾。」",
    "T23n1443_020:1014c18": "世尊呵責，廣說乃至「制其學處，應如是說：",
    "T23n1443_020:1014c19": "「若復苾芻尼，不求容許輒詰問者，波逸底迦。」",
    "T23n1443_020:1014c20": "尼謂吐羅難陀等。不求容許輒為詰問者，謂",
    "T23n1443_020:1014c21": "先未諮請輒為申問難。問者，謂問佛所說義、",
    "T23n1443_020:1014c22": "聲聞說義。釋罪相等，廣說如前。「然諸苾芻尼，",
    "T23n1443_020:1014c23": "我今為說請問之法。若苾芻來先須設座，虔",
    "T23n1443_020:1014c24": "恭敬禮善言慰問，『聖者頗習阿笈摩經及論、",
    "T23n1443_020:1014c25": "律等皆誦持不？唯願聽許少有所問。』彼許者",
    "T23n1443_020:1014c26": "問；若不許者莫問。若違此者，得惡作罪。」",
    "T23n1443_020:1014c27": "著俗莊嚴具學處第一百七十",
    "T23n1443_020:1014c28": "緣處同前。時吐羅難陀尼因行乞食入婆羅",
    "T23n1443_020:1014c29": "門長者家，見長者妻著諸瓔珞俗莊嚴具。尼",
    "T23n1443_020:1015a01": "便從借用自嚴身，問言：「我今端正可樂有妙",
    "T23n1443_020:1015a02": "相不？」他便譏言：「徒剃頭髮為禿沙門女，猶被",
    "T23n1443_020:1015a03": "欲纏。」尼白苾芻，苾芻白佛。佛問吐羅難陀：「汝",
    "T23n1443_020:1015a04": "實如此著俗莊嚴具？」答言：「實爾。」世尊呵責，廣",
    "T23n1443_020:1015a05": "說乃至「制其學處，應如是說：",
    "T23n1443_020:1015a06": "「若復苾芻尼，著俗莊嚴具者，波逸底迦。」",
    "T23n1443_020:1015a07": "尼謂吐羅難陀等。著俗莊嚴具者，謂著諸瓔",
    "T23n1443_020:1015a08": "珞環玔耳璫等。釋罪相等，廣說如前。",
    "T23n1443_020:1015a09": "第十八攝頌曰：",
    "T23n1443_020:1015a10": "　相牽舞歌樂、　　獨出大小行、",
    "T23n1443_020:1015a11": "　刷批梳三假、　　墮罪百八十。",
    "T23n1443_020:1015a12": "相牽洗浴學處第一百七十一",
    "T23n1443_020:1015a13": "緣處同前。時十二眾苾芻尼以手相牽，於阿",
    "T23n1443_020:1015a14": "氏羅河而為洗浴，互相掉戲以水灒灑。婆羅",
    "T23n1443_020:1015a15": "門長者見已譏嫌：「此非寂靜剃髮出家沙門",
    "T23n1443_020:1015a16": "女法。」尼白苾芻，苾芻白佛。佛問尼眾：「汝等實",
    "T23n1443_020:1015a17": "如此以手相牽河中洗浴？」答言：「實爾。」世尊訶",
    "T23n1443_020:1015a18": "責，廣說乃至「制其學處，應如是說：",
    "T23n1443_020:1015a19": "「若復苾芻尼，以手相牽河中洗浴者，波逸底",
    "T23n1443_020:1015a20": "迦。」",
    "T23n1443_020:1015a21": "尼謂十二眾等。以手相牽而洗浴者，謂互相",
    "T23n1443_020:1015a22": "執手入河水中。釋罪相等，廣說如前。",
    "T23n1443_020:1015a23": "自舞教他舞學處第一百七十二",
    "T23n1443_020:1015a24": "緣處同前。時吐羅難陀尼行乞食入他家，長",
    "T23n1443_020:1015a25": "者妻言：「聖者！教我作舞。」尼即教他，復告彼曰：",
    "T23n1443_020:1015a26": "「汝等家中若嫁娶時、生男誕女有歡會時，如",
    "T23n1443_020:1015a27": "是應舞。」人皆譏嫌：「此禿沙門女徒自剃頭情",
    "T23n1443_020:1015a28": "懷欲染。」皆詣尼處說其所作。尼白苾芻，苾",
    "T23n1443_020:1015a29": "芻白佛。佛問吐羅難陀：「汝實如此教他作",
    "T23n1443_020:1015b01": "舞及自作舞？」答言：「實爾。」世尊訶責，廣說乃",
    "T23n1443_020:1015b02": "至「制其學處，應如是說：",
    "T23n1443_020:1015b03": "「若復苾芻尼，自作舞、教他作舞者，波逸底迦。」",
    "T23n1443_020:1015b04": "尼謂吐羅難陀等。自作舞者，謂自舞。教他舞",
    "T23n1443_020:1015b05": "者，謂教他作。釋罪相等，廣說如前。",
    "T23n1443_020:1015b06": "唱歌學處第一百七十三",
    "T23n1443_020:1015b07": "緣處同前。時吐羅難陀尼詣婆羅門長者家，",
    "T23n1443_020:1015b08": "諸婦人言：「聖者！教我唱歌。」尼便教唱。俗旅見",
    "T23n1443_020:1015b09": "譏，如前所說。尼白苾芻，苾芻白佛。佛問吐羅",
    "T23n1443_020:1015b10": "難陀：「汝實如此教他唱歌？」答言：「實爾。」世尊訶",
    "T23n1443_020:1015b11": "責，廣說乃至「制其學處，應如是說：",
    "T23n1443_020:1015b12": "「若復苾芻尼，唱歌者，波逸底迦。」",
    "T23n1443_020:1015b13": "尼謂吐羅難陀等。唱歌者，謂唱歌詞音韻。釋",
    "T23n1443_020:1015b14": "罪相等，廣說如前。",
    "T23n1443_020:1015b15": "作樂學處第一百七十四",
    "T23n1443_020:1015b16": "緣處同前。時吐羅難陀尼詣豪富家，與其女",
    "T23n1443_020:1015b17": "人歡娛相愛，諸婦人言：「聖者！教我音樂。」尼便",
    "T23n1443_020:1015b18": "教作，俗旅見譏。尼白苾芻，苾芻白佛。佛問吐",
    "T23n1443_020:1015b19": "羅難陀：「汝實如此教他作樂？」答言：「實爾。」世尊",
    "T23n1443_020:1015b20": "訶責，廣說乃至「制其學處，應如是說：",
    "T23n1443_020:1015b21": "「若復苾芻尼，作樂者，波逸底迦。」",
    "T23n1443_020:1015b22": "尼謂吐羅難陀等。作樂者，謂作音聲絃管。釋",
    "T23n1443_020:1015b23": "罪相等，廣說如前。",
    "T23n1443_020:1015b24": "獨於空宅大小便學處第一百七十五",
    "T23n1443_020:1015b25": "緣處同前。時珠髻難陀苾芻尼獨出寺外，於",
    "T23n1443_020:1015b26": "空閑處為大小行。時有耽色男子見尼入此，",
    "T23n1443_020:1015b27": "即來捉尼欲行非法。尼曰：「放我，此處不淨，可",
    "T23n1443_020:1015b28": "於餘處。」男子便捉尼行求淨處，既至露處，尼",
    "T23n1443_020:1015b29": "便大叫。男子惶怖放尼，告言：「此禿沙門女多",
    "T23n1443_020:1015c01": "虛少實，喚我將來反自號叫。」俗旅見譏。尼白",
    "T23n1443_020:1015c02": "苾芻，苾芻白佛。佛問珠髻難陀：「汝實如此獨",
    "T23n1443_020:1015c03": "出寺外於空閑處為大小行？」答言：「實爾。」世尊",
    "T23n1443_020:1015c04": "訶責，廣說乃至「制其學處，應如是說：",
    "T23n1443_020:1015c05": "「若復苾芻尼，獨出寺外，於空宅內大小行者，",
    "T23n1443_020:1015c06": "波逸底迦。」",
    "T23n1443_020:1015c07": "尼謂珠髻難陀等。獨出寺外者，謂無第二尼。",
    "T23n1443_020:1015c08": "於空宅內者，謂無人住舍牆匡等中。大小行",
    "T23n1443_020:1015c09": "者，謂便轉事。釋罪相等，廣說如前。",
    "T23n1443_020:1015c10": "畜香草刷學處第一百七十六",
    "T23n1443_020:1015c11": "緣處同時。時吐羅難陀因乞食入他家，見諸",
    "T23n1443_020:1015c12": "婦人畜香草根刷梳髮嚴身。時吐羅尼自畜",
    "T23n1443_020:1015c13": "嚴飾，復告諸婦人：「我今極有妙相。」俗旅譏嫌。",
    "T23n1443_020:1015c14": "尼白苾芻，苾芻白佛。佛問吐羅難陀：「汝實如",
    "T23n1443_020:1015c15": "此畜香草根刷？」答言：「實爾。」世尊訶責，廣說乃",
    "T23n1443_020:1015c16": "至「制其學處，應如是說：",
    "T23n1443_020:1015c17": "「若復苾芻尼，畜香草根刷者，波逸底迦。」",
    "T23n1443_020:1015c18": "尼謂吐羅難陀等。畜香草根刷者，謂畜香草",
    "T23n1443_020:1015c19": "刷。釋罪相等，廣說如前。",
    "T23n1443_020:1015c20": "畜細枇學處第一百七十七",
    "T23n1443_020:1015c21": "緣處同前。時吐羅難陀尼因乞食入他舍，取",
    "T23n1443_020:1015c22": "婦人細枇用梳，告言：「甚善！」便即自畜。俗旅",
    "T23n1443_020:1015c23": "見譏。尼白苾芻，苾芻白佛。佛問吐羅難陀：「汝",
    "T23n1443_020:1015c24": "實如此畜細枇不？」答言：「實爾。」世尊訶責，廣",
    "T23n1443_020:1015c25": "說乃至「制其學處，應如是說：",
    "T23n1443_020:1015c26": "「若復苾芻尼，畜細枇者，波逸底迦。」",
    "T23n1443_020:1015c27": "尼謂吐羅難陀等。畜細枇者，謂畜枇梳。釋",
    "T23n1443_020:1015c28": "罪相等，廣說如前。",
    "T23n1443_020:1015c29": "畜麁梳學處第一百七十八",
    "T23n1443_020:1016a01": "緣處同前。尼畜麁梳，制戒如上。",
    "T23n1443_020:1016a02": "用前三事學處第一百七十九",
    "T23n1443_020:1016a03": "吐羅難陀尼用前三事，制戒如上。",
    "T23n1443_020:1016a04": "畜假髻莊具學處第一百八十",
    "T23n1443_020:1016a05": "緣處同前。時吐羅難陀尼作如是念：「我今有",
    "T23n1443_020:1016a06": "何戲樂之事而猶未作？」遂見婬女畜假髻莊",
    "T23n1443_020:1016a07": "具，諸耽色男子之所圍遶。尼往竊問曰：「汝今",
    "T23n1443_020:1016a08": "云何得為存濟？」彼以事意具向尼說：「但由假",
    "T23n1443_020:1016a09": "髻眾人愛重，故得存濟。」尼作是念：「斯亦好",
    "T23n1443_020:1016a10": "計，我所須者因此而得。」即便作髻安於頭上",
    "T23n1443_020:1016a11": "嚴飾其身，同彼婬女一邊而住，耽色男子來",
    "T23n1443_020:1016a12": "求歡會，高索價直不遣近身。時有一人遂與",
    "T23n1443_020:1016a13": "其價便欲抱尼，婬女作念：「我若不告此人，恐",
    "T23n1443_020:1016a14": "破苾芻尼戒。」便即告曰：「且放，且放！我今在此。」",
    "T23n1443_020:1016a15": "男纔放已，尼持財走男隨後趁，引手撮頭空",
    "T23n1443_020:1016a16": "髻在手。尼將物去，便出大聲叫言：「禿沙門女！",
    "T23n1443_020:1016a17": "行鄙惡法誑惑世間，取我衣直急走而去。」尼",
    "T23n1443_020:1016a18": "白苾芻，苾芻白佛。佛問吐羅難陀：「汝實如此",
    "T23n1443_020:1016a19": "畜假髻莊具？」答言：「實爾。」世尊訶責，廣說乃至",
    "T23n1443_020:1016a20": "「制其學處，應如是說：",
    "T23n1443_020:1016a21": "「若復苾芻尼，畜假髻莊具者，波逸底迦。」",
    "T23n1443_020:1016a22": "尼謂吐羅難陀等。畜假髻莊具者，謂畜偽頭",
    "T23n1443_020:1016a23": "髻。釋罪相等，廣說如前。",
    "T23n1443_020:1016a24": "「諸大德！阿離移迦僧伽，我已說一百八十波",
    "T23n1443_020:1016a25": "逸底迦法。今問諸大德！是中清淨不？」(如是三說)",
    "T23n1443_020:1016a26": "「諸大德！是中清淨，默然故，我今如是持。」(第三部了)",
    "T23n1443_020:1016a27": "第四部波羅底提舍尼法",
    "T23n1443_020:1016a28": "「諸大德！此十一波羅底提舍尼法，半月半月",
    "T23n1443_020:1016a29": "戒經中說。」",
    "T23n1443_020:1016b01": "攝誦曰：",
    "T23n1443_020:1016b02": "　乳酪及生酥、　　熟酥油糖蜜、",
    "T23n1443_020:1016b03": "　魚肉并乾脯、　　得法學人家。",
    "T23n1443_020:1016b04": "緣在室羅伐城。時十二眾苾芻尼，無病為身",
    "T23n1443_020:1016b05": "而行乞食，從他索乳隨意而飲。諸外道不信",
    "T23n1443_020:1016b06": "敬長者婆羅門等共為譏嫌：「諸苾芻尼非清",
    "T23n1443_020:1016b07": "淨行，但自養身從他索乳得便自飲，誰不樂",
    "T23n1443_020:1016b08": "欲精淳美味？」諸尼聞此俗旅譏嫌，諸少欲尼",
    "T23n1443_020:1016b09": "具白苾芻，苾芻白佛。佛問諸尼：「汝等如此實",
    "T23n1443_020:1016b10": "無有病為己身從他乞乳，便於俗家隨意而",
    "T23n1443_020:1016b11": "飲？」答言：「實爾。」世尊訶責，廣說乃至「制其學處",
    "T23n1443_020:1016b12": "應如是說：",
    "T23n1443_020:1016b13": "「若復苾芻尼，無病為己，詣白衣家乞乳、若使",
    "T23n1443_020:1016b14": "人乞而飲用者，是苾芻尼應還村外住處，詣",
    "T23n1443_020:1016b15": "諸苾芻尼所，各別告言：『大德！我犯對說惡法，",
    "T23n1443_020:1016b16": "是不應為，今對說悔。』是名對說法。」",
    "T23n1443_020:1016b17": "如是世尊為諸苾芻尼制學處已，後於異時",
    "T23n1443_020:1016b18": "苾芻尼病，餘尼問疾：「聖者！病得損不？」病尼",
    "T23n1443_020:1016b19": "報曰：「我先以乳用為飲食，病得除損。世尊今",
    "T23n1443_020:1016b20": "制不許尼乞，病何能愈？」即以此緣白諸苾芻，",
    "T23n1443_020:1016b21": "苾芻白佛。佛言：「我今聽尼有病乞乳隨意當",
    "T23n1443_020:1016b22": "飲，先制不許、次復重開。如上廣說，乃至是名",
    "T23n1443_020:1016b23": "對說法，除有病時。」",
    "T23n1443_020:1016b24": "尼謂此法中尼。無病為己詣白衣家乞乳者，",
    "T23n1443_020:1016b25": "謂身無病患從他求乳。若使人乞而食用者，",
    "T23n1443_020:1016b26": "謂使餘人乞。是苾芻尼者，謂犯此學尼。應還",
    "T23n1443_020:1016b27": "村外住處者，謂往餘尼所。各別告言者，謂各",
    "T23n1443_020:1016b28": "別說悔。大德我犯對說惡法者，謂陳所犯罪",
    "T23n1443_020:1016b29": "相。是不應為者，謂其非法。今對說悔者，謂自",
    "T23n1443_020:1016c01": "發露不覆藏，是名對說。法者，謂指其事。除病",
    "T23n1443_020:1016c02": "時者，謂有患苦。若無病乞食者皆得惡作罪，",
    "T23n1443_020:1016c03": "是名對說法。有病者乞、無患者食，乞者得",
    "T23n1443_020:1016c04": "惡作，食者無犯。無病者乞、有患者食，乞者",
    "T23n1443_020:1016c05": "得惡作罪，食者無犯。為病者乞、無病者食，乞",
    "T23n1443_020:1016c06": "者無犯，食者應說悔。為病者乞、病者食無犯。",
    "T23n1443_020:1016c07": "苾芻尼乞得乳更索酪者，乞者惡作，食者應",
    "T23n1443_020:1016c08": "對說悔。尼得酪更從索生酥，乞者惡作，食",
    "T23n1443_020:1016c09": "者應對說悔。尼得生酥更從索熟酥，得罪同",
    "T23n1443_020:1016c10": "前。尼得熟酥已更乞油者，亦如上說。尼得油",
    "T23n1443_020:1016c11": "已更乞沙糖，罪亦同前。尼得糖已更從索蜜",
    "T23n1443_020:1016c12": "肉，同前得罪。得蜜肉已更乞魚，亦如上說。得",
    "T23n1443_020:1016c13": "魚已更乞肉，亦同上。得肉已乞乾脯，亦如",
    "T23n1443_020:1016c14": "上。得乾脯已乞諸精食，亦如上說。得精食",
    "T23n1443_020:1016c15": "已更乞麁食，咸得惡作。無犯者，為眾營事，癡",
    "T23n1443_020:1016c16": "狂、心亂、痛惱所纏，此是最初對說悔法。如是",
    "T23n1443_020:1016c17": "應知酪、生酥、熟酥、油、糖、蜜、魚、肉乾脯，是此十",
    "T23n1443_020:1016c18": "對說法，乞者皆犯，如上廣說。",
    "T23n1443_020:1016c19": "緣在廣嚴城。於此城中有一長者名曰師子，",
    "T23n1443_020:1016c20": "得見諦理，於佛聲聞眾深生正信，所有貲財",
    "T23n1443_020:1016c21": "供養三寶，如是奉施，家財罄盡資產悉空。時",
    "T23n1443_020:1016c22": "具壽舍利子與大目連，因行人間至廣嚴城，",
    "T23n1443_020:1016c23": "其時師子聞二尊至，速詣奉請明當就食。俗",
    "T23n1443_020:1016c24": "旅譏嫌，作如是語：「師子長者衣不覆身、食不",
    "T23n1443_020:1016c25": "充口，皆由供養。」苾芻聞已白佛，佛言：「汝諸苾",
    "T23n1443_020:1016c26": "芻！可與師子學家羯磨，更有斯類亦如是與。",
    "T23n1443_020:1016c27": "如常集眾，令一苾芻作白羯磨，應如是作：",
    "T23n1443_020:1016c28": "「『大德尼僧伽聽！此師子長者信心慇重意樂",
    "T23n1443_020:1016c29": "渟善，隨其所有悉皆惠施佛法僧伽曾無悋",
    "T23n1443_020:1017a01": "心，諸有求人亦皆給與，由是衣食悉皆罄盡。",
    "T23n1443_020:1017a02": "若僧伽時至聽者，僧伽應許僧伽今與師子",
    "T23n1443_020:1017a03": "長者作學家羯磨。白如是。』羯磨准白應作。",
    "T23n1443_020:1017a04": "若苾芻尼知僧伽作學家羯磨已，不應往彼",
    "T23n1443_020:1017a05": "受其飲食床座臥具及為說法，違者得惡作",
    "T23n1443_020:1017a06": "罪。」又因十二眾尼先不受請往此家食，以緣",
    "T23n1443_020:1017a07": "白佛，佛問訶責「制其學處，應如是說：",
    "T23n1443_020:1017a08": "「若復苾芻尼，知是學家僧伽與作學家羯磨，",
    "T23n1443_020:1017a09": "苾芻尼先不受請，便詣彼家自手受食食。是",
    "T23n1443_020:1017a10": "苾芻尼應還村外住處，詣苾芻尼所，各別",
    "T23n1443_020:1017a11": "告言：『大德！我犯對說惡法，是不應為，今對說",
    "T23n1443_020:1017a12": "悔。』是名對說法。」",
    "T23n1443_020:1017a13": "諸苾芻尼皆不往彼、悉不為受，佛言：「應為受",
    "T23n1443_020:1017a14": "床座上而食，有餘菜茹及葉亦可為受，有小",
    "T23n1443_020:1017a15": "男女分與殘食。」廣嚴城人皆聞師子為供養",
    "T23n1443_020:1017a16": "故今遭貧苦，躬為耕作收斂穀實倉庫豐盈。",
    "T23n1443_020:1017a17": "是時師子詣世尊所，白言：「大德！我先有物皆",
    "T23n1443_020:1017a18": "為供養佛法僧田致令罄盡，今者家中多收",
    "T23n1443_020:1017a19": "穀實。唯願世尊，哀愍我故解學家法，聽諸僧",
    "T23n1443_020:1017a20": "尼受我供養。」佛言：「諸苾芻應為將軍解學家",
    "T23n1443_020:1017a21": "法。應如是與。僧伽悉集，令師子隨次禮敬，在",
    "T23n1443_020:1017a22": "上座前蹲踞合掌作如是語：『大德僧伽聽！我",
    "T23n1443_020:1017a23": "師子先於三寶所深起信心，意樂淳善常樂",
    "T23n1443_020:1017a24": "惠施，由施三寶故以至貧窮。由此僧伽哀愍",
    "T23n1443_020:1017a25": "我故為作羯磨，令諸聖眾不入我家。我今財",
    "T23n1443_020:1017a26": "食還復豐盈，然我師子先得眾法，今從大眾",
    "T23n1443_020:1017a27": "乞解羯磨。唯願為我解羯磨法，慈愍故！』三說。",
    "T23n1443_020:1017a28": "如是白已禮眾而去。是時大眾應令一人准",
    "T23n1443_020:1017a29": "所為事作白二羯磨解。既作解已，諸苾芻苾",
    "T23n1443_020:1017b01": "芻尼眾，如昔還往隨受供養，並皆無犯。」若復",
    "T23n1443_020:1017b02": "苾芻尼者，謂此法中尼，餘如上說。學者，謂信",
    "T23n1443_020:1017b03": "三寶證得見諦。家謂四姓。尼謂佛弟子。羯磨",
    "T23n1443_020:1017b04": "者，謂白二法，於如是家先不受請輒往受食",
    "T23n1443_020:1017b05": "者得罪。此中犯者，於如是處受二五食噉咽",
    "T23n1443_020:1017b06": "之時，同前得罪，說悔如上。若得解法，食皆無",
    "T23n1443_020:1017b07": "犯。又無犯者，廣如前說。",
    "T23n1443_020:1017b08": "「諸大德！我已說十一波羅底提舍尼法。今問",
    "T23n1443_020:1017b09": "諸大德！是中清淨不？」(如是三說)「諸大德！是中清淨，",
    "T23n1443_020:1017b10": "默然故，我今如是持。」(第四部了)",
    "T23n1443_020:1017b11": "第五部眾學法",
    "T23n1443_020:1017b12": "「諸大德！此眾學法，半月半月戒經中說。」",
    "T23n1443_020:1017b13": "總攝頌曰：",
    "T23n1443_020:1017b14": "　衣食形齊整、　　俗舍善容儀、",
    "T23n1443_020:1017b15": "　護鉢除病人、　　洟唾過人樹。",
    "T23n1443_020:1017b16": "爾時世尊為諸苾芻，制眾多學法，著衣噉食",
    "T23n1443_020:1017b17": "等所有軌儀，諸苾芻尼皆須依學。時諸苾芻",
    "T23n1443_020:1017b18": "尼，雖聞教已未能依法，著衣太高。淨信婆羅",
    "T23n1443_020:1017b19": "門等見不齊整，便生譏誚，作如是語：「此諸苾",
    "T23n1443_020:1017b20": "芻尼衣不齊整，同無恥人。」諸苾芻尼聞已白",
    "T23n1443_020:1017b21": "苾芻，苾芻白佛。佛言：「不應太高著衣應當學。」",
    "T23n1443_020:1017b22": "即著衣太下，俗復譏嫌，佛言：「不應太下著",
    "T23n1443_020:1017b23": "衣如新嫁婦女，應當學。」或時當前長垂猶",
    "T23n1443_020:1017b24": "如象鼻，或時腰邊細襵如多羅葉。諸俗譏",
    "T23n1443_020:1017b25": "嫌，佛言：「不應爾。」或時撮聚一角反擪腰邊，",
    "T23n1443_020:1017b26": "猶如蛇頭，佛言：「不應爾。」或時捉其上角團",
    "T23n1443_020:1017b27": "內腰邊，猶如豆團，佛言：「不應如是著衣，應",
    "T23n1443_020:1017b28": "當學。」",
    "T23n1443_020:1017b29": "緣處同前。時吐羅難陀苾芻尼，著衣露腹事",
    "T23n1443_020:1017c01": "同婬女。諸苾芻尼見共為譏嫌，告言：「聖者！如",
    "T23n1443_020:1017c02": "是著衣應為淨法。」吐羅尼曰：「我曾見諸宮內",
    "T23n1443_020:1017c03": "女人如是著衣。」尼白苾芻，苾芻白佛。佛言：",
    "T23n1443_020:1017c04": "「諸苾芻尼不應著衣露腹，應當學。」",
    "T23n1443_020:1017c05": "時諸苾芻尼，或時高視、或復高聲入白衣舍，",
    "T23n1443_020:1017c06": "諸俗譏嫌，佛言：「不應高視入白衣舍，應當學。",
    "T23n1443_020:1017c07": "齊整著五衣，應當學。」",
    "T23n1443_020:1017c08": "緣處同前。時十二眾苾芻尼，於婆羅門長者",
    "T23n1443_020:1017c09": "家乞食，顧視四方不為庠序，諸根掉動不觀",
    "T23n1443_020:1017c10": "前行，入他舍時見諸端正男子，欲心熾盛不",
    "T23n1443_020:1017c11": "淨流下，乞得不得速便出外。俗眾見已譏嫌：",
    "T23n1443_020:1017c12": "「禿沙門女實非淨行詐言淨行。」尼白苾芻，苾",
    "T23n1443_020:1017c13": "芻白佛。佛言：「苾芻尼若月期將至，不應往他",
    "T23n1443_020:1017c14": "舍，應當學。」",
    "T23n1443_020:1017c15": "時十二眾苾芻尼，覆頭、偏抄衣、雙抄衣、叉腰、",
    "T23n1443_020:1017c16": "拊肩入白衣舍，同無恥人及新嫁女。諸苾芻",
    "T23n1443_020:1017c17": "尼聞見譏嫌，問言：「諸具壽！豈合如此？」彼便答",
    "T23n1443_020:1017c18": "言：「諸耽色男女皆如是作，然我等不知欲求",
    "T23n1443_020:1017c19": "相學。」白佛，佛言：「不覆頭、不偏抄衣、不雙抄",
    "T23n1443_020:1017c20": "衣、不叉腰、不拊肩入白衣舍，應當學。」時十",
    "T23n1443_020:1017c21": "二眾苾芻尼，蹲行、足指行、跳行、仄足行、努身",
    "T23n1443_020:1017c22": "行，乃至諸人譏嫌，彼答同前。佛言：「不蹲行、",
    "T23n1443_020:1017c23": "不足指行、不跳行、不仄足行、不努身行入",
    "T23n1443_020:1017c24": "白衣舍，應當學。」",
    "T23n1443_020:1017c25": "時十二眾苾芻尼，搖身、掉臂、搖頭、排肩、連手",
    "T23n1443_020:1017c26": "入白衣舍。諸人見譏亦同前說。佛言：「不搖身、",
    "T23n1443_020:1017c27": "不掉臂、不搖頭、不排肩、不連手入白衣舍，",
    "T23n1443_020:1017c28": "應當學。」",
    "T23n1443_020:1017c29": "時鄔波難陀，於小食時著衣持鉢，入室羅筏",
    "T23n1443_020:1018a01": "城乞食。時有婆羅門性樂清淨，家有床座，鄔",
    "T23n1443_020:1018a02": "波難陀入坐床上。婆羅門見譏嫌，佛言：「在白",
    "T23n1443_020:1018a03": "衣舍，未請坐不應坐，應當學。」",
    "T23n1443_020:1018a04": "時具壽鄔陀夷有淨信婆羅門，屈請就座而",
    "T23n1443_020:1018a05": "坐，不善觀察輒爾便坐，於其床上有一孩兒",
    "T23n1443_020:1018a06": "遂便壓死。佛言：「在白衣舍，不善觀察不應坐，",
    "T23n1443_020:1018a07": "應當學。」",
    "T23n1443_020:1018a08": "爾時世尊與聲聞眾，受淨飯大王宮中供養。",
    "T23n1443_020:1018a09": "時具壽鄔陀夷不善歛身，令瞿卑夫人怪其",
    "T23n1443_020:1018a10": "非法。後於異時獨至宮中，夫人令坐朽床，放",
    "T23n1443_020:1018a11": "身而坐，床破倒地因致譏醜，廣說乃至佛言：",
    "T23n1443_020:1018a12": "「苾芻尼，若於俗家坐時，不應放身而坐，可善",
    "T23n1443_020:1018a13": "觀察，應當學。」",
    "T23n1443_020:1018a14": "或於俗舍壘足而坐、或重內外踝而坐、或急",
    "T23n1443_020:1018a15": "歛足、或長舒足、或露身坐，諸俗譏嫌，佛言：「不",
    "T23n1443_020:1018a16": "應如是，當制學處。在白衣舍不壘足、不重內",
    "T23n1443_020:1018a17": "踝、不重外踝、不急歛足、不長舒足、不露身，應",
    "T23n1443_020:1018a18": "當學。」時有施主，請佛又僧尼就舍而食。其行",
    "T23n1443_020:1018a19": "食者，不善用心摋放美團。苾芻尼於鉢不恭",
    "T23n1443_020:1018a20": "敬護，遂多損破，佛言：「恭敬受食，應當學。」",
    "T23n1443_020:1018a21": "時十二眾苾芻尼，入菩提長者舍乞食。長者",
    "T23n1443_020:1018a22": "與食滿鉢受飯，復受羹臛，鉢便溢滿流出污",
    "T23n1443_020:1018a23": "地，因生譏恥。以事白佛，佛制學處應如是說：",
    "T23n1443_020:1018a24": "「不得滿鉢受飯，更安羹菜令食流溢，於鉢緣",
    "T23n1443_020:1018a25": "邊應留屈指，用意受食，應當學。」",
    "T23n1443_020:1018a26": "或食未至預申其鉢，如乞索人現饕餮相，因",
    "T23n1443_020:1018a27": "生譏恥，佛言：「為制學處，應如是說：行食未至",
    "T23n1443_020:1018a28": "勿預舒鉢，應當學。",
    "T23n1443_020:1018a29": "「不安鉢在食上，應當學。」",
    "T23n1443_020:1018b01": "或復食時現憍慢相，猶如小兒及諸婬女。佛",
    "T23n1443_020:1018b02": "言：「不應如是憍慢而食，應恭敬食，應當學。」",
    "T23n1443_020:1018b03": "或復食時極小、入口極大、入口如貧乞人。佛",
    "T23n1443_020:1018b04": "言：「不應如是，不極小摶、不極大摶，圓整而食，",
    "T23n1443_020:1018b05": "應當學。」",
    "T23n1443_020:1018b06": "時有施主，請佛及僧就舍而食。時鄔波難陀",
    "T23n1443_020:1018b07": "苾芻與摩訶羅苾芻隣次而坐。時摩訶羅大",
    "T23n1443_020:1018b08": "開其口向上而望，時鄔波難陀便以土塊遙",
    "T23n1443_020:1018b09": "擲口中，報言：「且食此物。」佛言：「不應如是預張",
    "T23n1443_020:1018b10": "其口，若食未至不張口待，應當學。」",
    "T23n1443_020:1018b11": "時十二眾苾芻尼，含食言語，諸俗譏嫌。佛言：",
    "T23n1443_020:1018b12": "「不應如是。",
    "T23n1443_020:1018b13": "不含食語，應當學。」",
    "T23n1443_020:1018b14": "或復至施主家，見羹菜少恐不充足，先請得",
    "T23n1443_020:1018b15": "羹，以飯蓋覆更望多得。諸俗譏嫌。佛言：「不應",
    "T23n1443_020:1018b16": "如是，不得以飯覆羹菜、不將羹菜覆飯更望",
    "T23n1443_020:1018b17": "多得，應當學。」",
    "T23n1443_020:1018b18": "時有施主請苾芻食。其食過甜，十二眾即便",
    "T23n1443_020:1018b19": "彈舌相告：「謂食大醋，或復過醋。」十二眾即便",
    "T23n1443_020:1018b20": "[口*專][口*集]相告，謂食大甜。或有施主，請二眾僧伽",
    "T23n1443_020:1018b21": "食，其食過熱，十二眾即便呵氣，相告云：「食大",
    "T23n1443_020:1018b22": "冷。」呵熱方食。或其食過冷，十二眾即便吹氣，",
    "T23n1443_020:1018b23": "相告云：「食大熱。」吹氣方食。此等皆是倒說其",
    "T23n1443_020:1018b24": "事故惱施主，佛言：「不應爾，應制學處：不彈舌",
    "T23n1443_020:1018b25": "食、不[口*專][口*集]食、不呵氣食、不吹氣食，應當學。」",
    "T23n1443_020:1018b26": "或時六眾受請食時，以手爬散飯食，猶如鷄",
    "T23n1443_020:1018b27": "鳥，或云：「食惡。」共相毀訾，或復以食填頰細細",
    "T23n1443_020:1018b28": "取食、或復食時齧半留半、或復舒舌舐掠脣",
    "T23n1443_020:1018b29": "口。佛言：「應制學處：不手散食、不毀訾食、不",
    "T23n1443_020:1018c01": "填頰食、不齧半食、不舒舌食，應當學。」",
    "T23n1443_020:1018c02": "時有露形外道鄔波索迦，近生敬信歸佛法",
    "T23n1443_020:1018c03": "僧，遂請佛就舍而食，行諸飲食及以麨團薄",
    "T23n1443_020:1018c04": "餅蘿菔。是時六眾欲譏施主，便以麨團作窣",
    "T23n1443_020:1018c05": "覩波像，上安蘿菔覆以薄餅，遂相告曰：「此",
    "T23n1443_020:1018c06": "是惡趣中露形外道脯刺拏塔。」漸取食之，蘿",
    "T23n1443_020:1018c07": "菔便倒，更相告曰：「此是露形外道作窣覩波，",
    "T23n1443_020:1018c08": "今便崩倒。」施主見已息歸敬心。佛言：「應制學",
    "T23n1443_020:1018c09": "處，不作窣覩波形食，應當學。」",
    "T23n1443_020:1018c10": "或時六眾受他請食，其美好者有餘著手中，",
    "T23n1443_020:1018c11": "即便以舌重舐其手，鉢亦如是；或是振手、或",
    "T23n1443_020:1018c12": "復振鉢，謂以鉢水振灑餘人，污彼衣服，見他",
    "T23n1443_020:1018c13": "好衣生嫉妬故。佛言：「如是等皆不應作，應當",
    "T23n1443_020:1018c14": "學。」",
    "T23n1443_020:1018c15": "時有施主飯食眾僧，報言：「聖者！多有好食，莫",
    "T23n1443_020:1018c16": "多請麨。」六眾不信便多受麨，後見好食欲棄",
    "T23n1443_020:1018c17": "其麨，比座有一摩訶羅苾芻，四顧而望。于時",
    "T23n1443_020:1018c18": "六眾苾芻便持麨團置彼鉢內，遂令溢滿不",
    "T23n1443_020:1018c19": "暇受餘。佛言：「常看鉢食，應當學。」",
    "T23n1443_020:1018c20": "時有苾芻食時鉢滿，六眾傍觀共生輕慢，云：",
    "T23n1443_020:1018c21": "「此摩訶羅能噉食。」佛言：「不輕慢心觀比坐鉢",
    "T23n1443_020:1018c22": "中食，應當學。」",
    "T23n1443_020:1018c23": "時六眾苾芻，以不淨手捉淨水瓶，遂令諸蠅",
    "T23n1443_020:1018c24": "競來附近，招致譏醜。佛言：「不以污手捉淨水",
    "T23n1443_020:1018c25": "瓶，應當學。」",
    "T23n1443_020:1018c26": "時苾芻尼在江猪山，於菩提長者高樓上食，",
    "T23n1443_020:1018c27": "以洗鉢水棄在好地，施主生嫌。佛言：「應制學",
    "T23n1443_020:1018c28": "處，在白衣舍不棄洗鉢水，除問主人，應當學。」",
    "T23n1443_020:1018c29": "緣在室羅伐城。時有婆羅門孩兒遇病，有鄔",
    "T23n1443_020:1019a01": "波索迦是彼知識，來告之曰：「孩子若病，宜往",
    "T23n1443_020:1019a02": "僧處從諸苾芻乞鉢中水，令其洗沐必得平",
    "T23n1443_020:1019a03": "善。」時婆羅門即往求水，見鄔波難陀從乞鉢",
    "T23n1443_020:1019a04": "水。鄔波難陀便以殘麨餅，內置鉢水中而授",
    "T23n1443_020:1019a05": "與彼。彼見雜水起穢惡心，作如是語：「我兒寧",
    "T23n1443_020:1019a06": "死，誰能用此鄙惡之物而洗浴耶？」以事白佛，",
    "T23n1443_020:1019a07": "佛言：「不應以此穢水持施於人，若人來乞鉢",
    "T23n1443_020:1019a08": "水時，應淨洗鉢置清淨水，誦經中要頌阿利",
    "T23n1443_020:1019a09": "沙伽他，呪之三遍授與彼人，或洗或飲能除",
    "T23n1443_020:1019a10": "萬病。」(阿利沙伽他者，謂是佛所說，頌出聖教中。若讀誦時有大威力，但是餘處令誦伽他者，皆此類也。即如河",
    "T23n1443_020:1019a11": "池、井處、洗浴飲水之時、或暫於樹下偃息取涼而去、或止客舍、或入神堂蹈曼茶羅、踐佛塔影、或時己影障弊尊容、",
    "T23n1443_020:1019a12": "或大眾散時、或入城聚落、或晨朝日暮禮拜尊儀、或每日食罷時、或灑掃塔廟，諸如此事，其類寔繫，皆須口誦",
    "T23n1443_020:1019a13": "伽他，奉行獲福。若故心違慢，感得惡作之罪。但以東川法眾，此先不行故，因注言知聖教之有，在其伽他",
    "T23n1443_020:1019a14": "者，即如頌曰：",
    "T23n1443_020:1019a15": "「世間五欲樂，　　或復諸天樂；　　若比愛盡樂，　　千分不及一。　　由集能生苦，　　因苦復生集；",
    "T23n1443_020:1019a16": "　八聖道能超，　　至妙涅盤處。　　所為布施者，　　必獲其義利；　　若為樂故施，　　後必得安樂。」)",
    "T23n1443_020:1019a17": "佛言：「不得以殘食置鉢水中，應當學。」時有苾",
    "T23n1443_020:1019a18": "芻，安鉢地上，下無儭替，招致譏醜，令疾損壞。",
    "T23n1443_020:1019a19": "佛言：「應制學處，地上無替不應安鉢，應當學。」",
    "T23n1443_020:1019a20": "時有尼立洗鉢，失手墮地打破其鉢。佛言：「不",
    "T23n1443_020:1019a21": "得立洗鉢，應當學。」",
    "T23n1443_020:1019a22": "時有尼於危險崖岸置鉢，佛言：「不應爾，不於",
    "T23n1443_020:1019a23": "危險岸處置鉢，應當學。」",
    "T23n1443_020:1019a24": "河水急流逆以鉢[戀-心+廾]遂令鉢破，佛言：「不應爾，",
    "T23n1443_020:1019a25": "不得逆流酌水，應當學。」",
    "T23n1443_020:1019a26": "十二眾尼，前人坐、自己立，為其說法。時有敬",
    "T23n1443_020:1019a27": "信三寶婆羅門居士等譏訶。佛言：「不應爾，人",
    "T23n1443_020:1019a28": "坐己立不為說法，應當學。」",
    "T23n1443_020:1019a29": "時有病人不能久立聽法，佛言：「若是病人坐",
    "T23n1443_020:1019b01": "臥高下，於道非道及以車乘，著靴覆頭、冠花",
    "T23n1443_020:1019b02": "瓔珞，持蓋刀仗并著甲冑等。若是病者，隨何",
    "T23n1443_020:1019b03": "威儀為說無犯。非病不合。為制學處當如是",
    "T23n1443_020:1019b04": "說：人坐、己立，不得為說法，除病，應當學。",
    "T23n1443_020:1019b05": "「人臥、己坐，不得為說法，除病，應當學。「人在高",
    "T23n1443_020:1019b06": "座、己在下座，不得為說法，除病，應當學。",
    "T23n1443_020:1019b07": "「人在前行、己在後行，不得為說法，除病，應當",
    "T23n1443_020:1019b08": "學。",
    "T23n1443_020:1019b09": "「人在道、己在非道，不得為說法，除病，應當學。",
    "T23n1443_020:1019b10": "「不為覆頭者、不為偏抄衣、不為雙抄衣、不",
    "T23n1443_020:1019b11": "為叉腰者、不為拊肩者說法，除病，應當學。",
    "T23n1443_020:1019b12": "「不為乘象者、不為乘馬、不為乘輿、不為乘車",
    "T23n1443_020:1019b13": "者說法，除病，應當學。",
    "T23n1443_020:1019b14": "「不為著屐靴鞋及履屨者說法，除病，應當學。",
    "T23n1443_020:1019b15": "「不為戴帽著冠及作佛頂髻，或纏頭或冠花",
    "T23n1443_020:1019b16": "者說法，除病，應當學。",
    "T23n1443_020:1019b17": "「不為持蓋者說法，除病，應當學。」",
    "T23n1443_020:1019b18": "緣在劫比羅城。時吐羅難陀立大小便，諸俗",
    "T23n1443_020:1019b19": "人見共作譏嫌。佛言：「不應爾，不立大小便，除",
    "T23n1443_020:1019b20": "病，應當學。」",
    "T23n1443_020:1019b21": "時吐羅尼持己故衣，令浣衣人洗。彼不肯洗，",
    "T23n1443_020:1019b22": "便起瞋心，於彼洗衣水中故放不淨。佛言：「不",
    "T23n1443_020:1019b23": "應爾，不得水中大小便洟唾，除病，應當學。」",
    "T23n1443_020:1019b24": "緣在室羅伐城。時有施主請僧受食，時看寺",
    "T23n1443_020:1019b25": "人怪其遲晚恐日時過，遂上高樹望彼歸來。",
    "T23n1443_020:1019b26": "時有俗旅見而譏笑：「沙門釋子昇上高樹，與",
    "T23n1443_020:1019b27": "俗何殊？」佛言：「不應爾，不上過人樹。」時有苾芻",
    "T23n1443_020:1019b28": "尼，為繫染繩不敢昇樹，復有虎狼難至亦不",
    "T23n1443_020:1019b29": "敢昇，因被殘害，佛言：「不得上過人樹，除為難",
    "T23n1443_020:1019c01": "緣，應當學。」",
    "T23n1443_020:1019c02": "七滅諍法",
    "T23n1443_020:1019c03": "攝頌曰：",
    "T23n1443_020:1019c04": "　現前并憶念、　　不癡與求罪、",
    "T23n1443_020:1019c05": "　多人語自言、　　草掩除眾諍。",
    "T23n1443_020:1019c06": "佛告諸苾芻尼：「有七滅諍法，應當修學。",
    "T23n1443_020:1019c07": "「應與現前毘奈耶，　　當與現前毘奈耶。",
    "T23n1443_020:1019c08": "　應與憶念毘奈耶，　　當與憶念毘奈耶。",
    "T23n1443_020:1019c09": "　應與不癡毘奈耶，　　當與不癡毘奈耶。",
    "T23n1443_020:1019c10": "　應與求罪自性毘奈耶，",
    "T23n1443_020:1019c11": "　當與求罪自性毘奈耶。",
    "T23n1443_020:1019c12": "　應與多人語毘奈耶，　　當與多人語毘奈耶。",
    "T23n1443_020:1019c13": "　應與自言毘奈耶，　　當與自言毘奈耶。",
    "T23n1443_020:1019c14": "　應與草掩毘奈耶，　　當與草掩毘奈耶。」",
    "T23n1443_020:1019c15": "若有諍事起，當以此七法，順大師教，如法如",
    "T23n1443_020:1019c16": "律而殄滅之。",
    "T23n1443_020:1019c17": "「忍是勤中上，　　能得涅槃處；",
    "T23n1443_020:1019c18": "　出家惱他人，　　不名沙門尼。」",
    "T23n1443_020:1019c19": "此是毘鉢尸如來等正覺說是戒經。",
    "T23n1443_020:1019c20": "「明眼避險途，　　能至安隱處；",
    "T23n1443_020:1019c21": "　智者於生界，　　能遠離諸惡。」",
    "T23n1443_020:1019c22": "此是尸棄如來等正覺說是戒經。",
    "T23n1443_020:1019c23": "「不毀亦不害，　　善護於戒經；",
    "T23n1443_020:1019c24": "　飲食知止足，　　受用下臥具；",
    "T23n1443_020:1019c25": "　勤修增上定，　　此是諸佛教。」",
    "T23n1443_020:1019c26": "此是毘舍浮如來等正覺說是戒經。",
    "T23n1443_020:1019c27": "「譬如蜂採花，　　不壞色與香；",
    "T23n1443_020:1019c28": "　但取其味去，　　尼入聚落然。」",
    "T23n1443_020:1019c29": "此是俱留孫如來等正覺說是戒經。",
    "T23n1443_020:1020a01": "「不違逆他人，　　不觀作不作；",
    "T23n1443_020:1020a02": "　但自觀身行，　　若正若不正。」",
    "T23n1443_020:1020a03": "此是羯諾迦如來等正覺說是戒經。",
    "T23n1443_020:1020a04": "「勿著於定心，　　勤修寂靜處；",
    "T23n1443_020:1020a05": "　能救者無憂，　　常令念不失；",
    "T23n1443_020:1020a06": "　若人能惠施，　　福增怨自息；",
    "T23n1443_020:1020a07": "　修善除眾惡，　　惑盡至涅槃。」",
    "T23n1443_020:1020a08": "此是迦攝波如來等正覺說是戒經。",
    "T23n1443_020:1020a09": "「一切惡莫作，　　一切善應修；",
    "T23n1443_020:1020a10": "　遍調於自心，　　是則諸佛教。",
    "T23n1443_020:1020a11": "　護身為善哉，　　能護語亦善；",
    "T23n1443_020:1020a12": "　護意為善哉，　　盡護最為善。",
    "T23n1443_020:1020a13": "　尼若護一切，　　能解脫眾苦；",
    "T23n1443_020:1020a14": "　善護於口言，　　亦善護於意。",
    "T23n1443_020:1020a15": "　身不作諸惡，　　常淨三種業；",
    "T23n1443_020:1020a16": "　是則能隨順，　　大仙所行道。」",
    "T23n1443_020:1020a17": "此是釋迦如來等正覺說是戒經。",
    "T23n1443_020:1020a18": "　毘鉢尸式棄，　　毘舍俱留孫，",
    "T23n1443_020:1020a19": "　羯諾迦牟尼，　　迦葉釋迦尊，",
    "T23n1443_020:1020a20": "　如是天中天，　　無上調御者。",
    "T23n1443_020:1020a21": "　七佛皆雄猛，　　能救護世間，",
    "T23n1443_020:1020a22": "　具足大名稱，　　咸說此戒法。",
    "T23n1443_020:1020a23": "　諸佛及弟子，　　咸共尊敬戒，",
    "T23n1443_020:1020a24": "　恭敬戒經故，　　獲得無上果。",
    "T23n1443_020:1020a25": "　汝當求出離，　　於佛教勤修，",
    "T23n1443_020:1020a26": "　降伏生死軍，　　如象摧草舍。",
    "T23n1443_020:1020a27": "　於此法律中，　　常為不放逸，",
    "T23n1443_020:1020a28": "　能竭煩惱海，　　當盡苦邊際。",
    "T23n1443_020:1020a29": "　所為說戒經，　　廣釋戒要義，",
    "T23n1443_020:1020b01": "　當共尊敬戒，　　如犛牛愛尾。",
    "T23n1443_020:1020b02": "　我已說戒經，　　眾僧長淨竟，",
    "T23n1443_020:1020b03": "　福利諸有情，　　皆共成佛道。",
    "T23n1443_020:1020b04": "根本說一切有部苾芻尼毘奈耶卷第二十",
    "T23n1443_020:1020b05": "此卷十九張，第二十行：污手捉淨水之下，",
    "T23n1443_020:1020b06": "丹本有「瓶應當學。」(乃至)佛言：「不等。」凡五十九行",
    "T23n1443_020:1020b07": "文，國本、宋本並無者食撿，若無彼文則文義",
    "T23n1443_020:1020b08": "斷絕。又違前略攝頌云：「俗舍善容儀、護鉢除",
    "T23n1443_020:1020b09": "病人。」之言，遂令眾學闕二十餘法，故今依丹",
    "T23n1443_020:1020b10": "足之。"
}