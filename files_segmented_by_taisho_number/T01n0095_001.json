{
    "T01n0095_001:0918b20": "No. 95 [~M. 23, Vammīka sutta.]",
    "T01n0095_001:0918b21": "佛說蟻喻經",
    "T01n0095_001:0918b23": "西天譯經三藏朝奉大夫試光祿卿",
    "T01n0095_001:0918b24": "傳法大師賜紫臣施護奉　詔譯",
    "T01n0095_001:0918b25": "爾時，世尊放大光明普照耀已，告苾芻眾言：",
    "T01n0095_001:0918b26": "「汝等當知：於一時中有諸蟻聚，夜中出煙，晝",
    "T01n0095_001:0918b27": "日火然。有一婆羅門，見是事已，乃作是言：『若",
    "T01n0095_001:0918b28": "有執持快利刀者，必能破散其聚。』如是言已，",
    "T01n0095_001:0918b29": "次復見一大龜。其婆羅門亦作是言：『若有執",
    "T01n0095_001:0918c01": "持快利刀者，必能破壞。』次見諸水母蟲，次見",
    "T01n0095_001:0918c02": "一水蛭蟲，次見諸阿西蘇那蟲，次見一大蛇，",
    "T01n0095_001:0918c03": "次見一挼陀鉢他蟲，次見一󰩯哥嚩吒蟲。其",
    "T01n0095_001:0918c04": "婆羅門見彼諸蟲已，皆如前言。最後見一大",
    "T01n0095_001:0918c05": "龍。婆羅門言：『如我所見，其事云何？唯佛世尊",
    "T01n0095_001:0918c06": "悉能了知。』即時往詣一苾芻所，具陳上事，復",
    "T01n0095_001:0918c07": "言：『苾芻！汝以此事為我問佛，使我疑心而得",
    "T01n0095_001:0918c08": "開曉！如佛所說，我當憶持。何以故？苾芻！我不",
    "T01n0095_001:0918c09": "見彼天、人世間沙門、婆羅門眾中，有以此義",
    "T01n0095_001:0918c10": "能問佛者，是故不能使諸疑心而得開曉。』「時",
    "T01n0095_001:0918c11": "彼苾芻即如其言，來詣我所，到已，禮足，退住",
    "T01n0095_001:0918c12": "一面，具陳上事已，復發問言：『如婆羅門所見",
    "T01n0095_001:0918c13": "蟻聚，其事云何？夜中出煙、晝日火然，此復云",
    "T01n0095_001:0918c14": "何？又見大龜、水母蟲、水蛭蟲、阿西蘇那蟲、大",
    "T01n0095_001:0918c15": "蛇、挼陀鉢他蟲、󰩯哥嚩吒蟲、大龍。此等所見，",
    "T01n0095_001:0918c16": "皆是何相？即彼婆羅門復是何人？何故名為",
    "T01n0095_001:0918c17": "利刀破散？願佛為說！』「諸苾芻！我時謂彼苾芻",
    "T01n0095_001:0918c18": "言：『其蟻聚者，即是一切眾生五蘊聚身。夜中",
    "T01n0095_001:0918c19": "出煙者，即是眾生起諸尋伺。晝日火然者，即",
    "T01n0095_001:0918c20": "是眾生隨所尋伺，起身、語業。大龜者，即是五",
    "T01n0095_001:0918c21": "鄣染法。水母蟲者，即是忿恚。水蛭蟲者，即是",
    "T01n0095_001:0918c22": "慳嫉。阿西蘇那蟲者，即是五欲之法。蛇者，即",
    "T01n0095_001:0918c23": "是無明。挼陀鉢他蟲者，是疑惑。󰩯哥嚩吒蟲",
    "T01n0095_001:0918c24": "者，是我慢。龍者，即是諸阿羅漢。婆羅門者，即",
    "T01n0095_001:0918c25": "是如來、應供、正等正覺。快利者，即是有智之",
    "T01n0095_001:0918c26": "人。刀者，即是智慧。破散者，即是發起精進勝",
    "T01n0095_001:0918c27": "行。』「諸苾芻！於汝意云何？彼所見相，以要言",
    "T01n0095_001:0918c28": "之，即是一切眾生五蘊聚身——羯邏藍等，父母",
    "T01n0095_001:0918c29": "不淨之所出生，四大合成，虛假色相，麁惡劣",
    "T01n0095_001:0919a01": "弱，積集苦惱，畢竟破壞。而諸眾生不能覺知，",
    "T01n0095_001:0919a02": "於晝夜中起諸尋伺，而身、語業不善施作，五",
    "T01n0095_001:0919a03": "鄣煩惱之所覆蔽，耽著五欲，增長無明，生我",
    "T01n0095_001:0919a04": "慢心，於諸聖法疑惑不決，忿恚、慳嫉念念發",
    "T01n0095_001:0919a05": "起，不求解脫。是故如來、應供、正等正覺，欲令",
    "T01n0095_001:0919a06": "諸有智者發精進行，修習智慧，斷諸煩惱，趣",
    "T01n0095_001:0919a07": "證聖果。汝諸苾芻！已盡諸漏，證阿羅漢果，故",
    "T01n0095_001:0919a08": "說如龍。",
    "T01n0095_001:0919a09": "「復次，諸苾芻！過去未來諸佛世尊，悲愍、利樂",
    "T01n0095_001:0919a10": "一切眾生，欲令斷諸煩惱，趣證聖果，為諸聲",
    "T01n0095_001:0919a11": "聞廣說是義。我於今日亦如諸佛，乃以此緣",
    "T01n0095_001:0919a12": "為汝宣說。汝諸苾芻！憶念是事，當於曠野空",
    "T01n0095_001:0919a13": "舍、山間樹下、巖穴菴室諸寂靜處，諦心思惟，",
    "T01n0095_001:0919a14": "觀察是義，無令放逸，生退轉心，亦復轉為他",
    "T01n0095_001:0919a15": "人開示、教導，普令修習，得大利樂。」",
    "T01n0095_001:0919a16": "爾時世尊為諸苾芻如是說已，而諸苾芻皆",
    "T01n0095_001:0919a17": "悉信受。",
    "T01n0095_001:0919a18": "佛說蟻喻經"
}