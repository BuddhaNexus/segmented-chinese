{
    "T24n1501_001:1110b02": "No. 1501",
    "T24n1501_001:1110b03": "菩薩戒本出《瑜伽論．本事分》中菩薩地",
    "T24n1501_001:1110b05": "彌勒菩薩說",
    "T24n1501_001:1110b06": "沙門玄奘奉　詔譯",
    "T24n1501_001:1110b07": "若諸菩薩已受菩薩所受淨戒，應自數數專",
    "T24n1501_001:1110b08": "諦思惟，此是菩薩正所應作，此非菩薩正所",
    "T24n1501_001:1110b09": "應作。既思惟已，然後為成正所作業，當勤修",
    "T24n1501_001:1110b10": "學。又應專勵聽聞菩薩素呾纜藏，及以菩薩",
    "T24n1501_001:1110b11": "摩呾理迦，隨其所聞，當勤修學。",
    "T24n1501_001:1110b12": "若諸菩薩住戒律儀，有其四種他勝處法。何",
    "T24n1501_001:1110b13": "等為四？若諸菩薩為欲貪求利養恭敬，自讚",
    "T24n1501_001:1110b14": "毀他，是名第一他勝處法。若諸菩薩現有資財，",
    "T24n1501_001:1110b15": "性慳財故，有苦有貧無依無怙正求財者，來",
    "T24n1501_001:1110b16": "現在前，不起哀憐而修惠捨。正求法者來現",
    "T24n1501_001:1110b17": "在前，性慳法故，雖現有法而不捨施，是名第",
    "T24n1501_001:1110b18": "二他勝處法。若諸菩薩長養如是種類忿纏，",
    "T24n1501_001:1110b19": "由是因緣，不唯發起麁言便息，由忿蔽故，加",
    "T24n1501_001:1110b20": "以手足塊石刀杖，捶打傷害損惱有情，內",
    "T24n1501_001:1110b21": "懷猛利忿恨意樂，有所違犯。他來諫謝，不受",
    "T24n1501_001:1110b22": "不忍、不捨怨結，是名第三他勝處法。若諸菩",
    "T24n1501_001:1110b23": "薩謗菩薩藏，愛樂宣說開示建立像似正法，",
    "T24n1501_001:1110b24": "於像似法，或自信解，或隨他轉，是名第四",
    "T24n1501_001:1110b25": "他勝處法。菩薩於四他勝處法，隨犯一種，況",
    "T24n1501_001:1110b26": "犯一切，不復堪能於現法中，增長攝受菩薩",
    "T24n1501_001:1110b27": "廣大菩提資糧，不復堪能於現法中，意樂清",
    "T24n1501_001:1110b28": "淨。是即名為相似菩薩，非真菩薩。菩薩若用",
    "T24n1501_001:1110b29": "軟中品纏，毀犯四種他勝處法，不捨菩薩淨",
    "T24n1501_001:1110c01": "戒律儀。上品纏犯，即名為捨。若諸菩薩毀犯",
    "T24n1501_001:1110c02": "四種他勝處法，數數現行，都無慚愧；深生愛",
    "T24n1501_001:1110c03": "樂，見是功德，當知說名上品纏犯。非諸菩薩",
    "T24n1501_001:1110c04": "暫一現行他勝處法，便捨菩薩淨戒律儀，如",
    "T24n1501_001:1110c05": "諸苾芻犯他勝法，即便棄捨別解脫戒。若諸",
    "T24n1501_001:1110c06": "菩薩由此毀犯，棄捨菩薩淨戒律儀，於現法",
    "T24n1501_001:1110c07": "中堪任更受，非不堪任。如苾芻住別解脫戒，",
    "T24n1501_001:1110c08": "犯他勝法，於現法中不任更受。如是菩薩安",
    "T24n1501_001:1110c09": "住菩薩淨戒律儀，於有違犯及無違犯，是染",
    "T24n1501_001:1110c10": "非染，軟中上品，應當了知。",
    "T24n1501_001:1110c11": "若諸菩薩安住菩薩淨戒律儀，於日日中，若",
    "T24n1501_001:1110c12": "於如來，或為如來造制多所；若於正法，或為",
    "T24n1501_001:1110c13": "正法造經卷所，謂諸菩薩素呾纜藏，摩呾理",
    "T24n1501_001:1110c14": "迦；若於僧伽，謂十方界已入大地諸菩薩眾，",
    "T24n1501_001:1110c15": "若不以其或少或多諸供養具而為供養，下",
    "T24n1501_001:1110c16": "至以身一拜禮敬，下至以語一四句頌讚佛",
    "T24n1501_001:1110c17": "法僧真實功德；下至以心一清淨信隨念三",
    "T24n1501_001:1110c18": "寶真實功德；空度日夜，是名有犯，有所違越。",
    "T24n1501_001:1110c19": "若不恭敬嬾墮懈怠而違犯者，是染違犯。",
    "T24n1501_001:1110c20": "若誤失念而違犯者，非染違犯。無違犯者：謂",
    "T24n1501_001:1110c21": "心狂亂；若已證入淨意樂地，常無違犯。由得",
    "T24n1501_001:1110c22": "清淨意樂菩薩，譬如已得證淨苾芻，恒時法",
    "T24n1501_001:1110c23": "爾於佛法僧，以勝供具承事供養。",
    "T24n1501_001:1110c24": "若諸菩薩安住菩薩淨戒律儀，有其大欲而",
    "T24n1501_001:1110c25": "無喜足，於諸利養及以恭敬生著不捨，是名",
    "T24n1501_001:1110c26": "有犯，有所違越，是染違犯。無違犯者：謂為",
    "T24n1501_001:1110c27": "斷彼生起樂欲，發勤精進，攝彼對治，雖勤遮",
    "T24n1501_001:1110c28": "遏，而為猛利性惑所蔽，數起現行。",
    "T24n1501_001:1110c29": "若諸菩薩安住菩薩淨戒律儀，見諸耆長，有",
    "T24n1501_001:1111a01": "德可敬同法者來，憍慢所制，懷嫌恨心，懷恚",
    "T24n1501_001:1111a02": "惱心，不起承迎，不推勝座。若有他來語言談",
    "T24n1501_001:1111a03": "論、慶慰、請問，憍慢所制，懷嫌恨心，懷恚惱心，",
    "T24n1501_001:1111a04": "不稱正理，發言酬對，是名有犯，有所違越，是",
    "T24n1501_001:1111a05": "染違犯。非憍慢制，無嫌恨心，無恚惱心，但由",
    "T24n1501_001:1111a06": "嬾墮、懈怠、忘念、無記之心，是名有犯，有所違越，",
    "T24n1501_001:1111a07": "非染違犯。無違犯者：謂遭重病；或心狂亂；或",
    "T24n1501_001:1111a08": "自睡眠他生覺想而來親附，語言談論、慶慰、",
    "T24n1501_001:1111a09": "請問；或自為他宣說諸法論義決擇；或復與",
    "T24n1501_001:1111a10": "餘談論慶慰；或他說法論義決擇屬耳而聽；或",
    "T24n1501_001:1111a11": "有違犯說正法者，為欲將護說法者心；或欲",
    "T24n1501_001:1111a12": "方便調彼伏彼，出不善處，安立善處；或護僧",
    "T24n1501_001:1111a13": "制；或為將護多有情心而不酬對，皆無違犯。",
    "T24n1501_001:1111a14": "若諸菩薩安住菩薩淨戒律儀，他來延請，或",
    "T24n1501_001:1111a15": "往居家，或往餘寺，奉施飲食及衣服等諸資",
    "T24n1501_001:1111a16": "生具，憍慢所制，懷嫌恨心，懷恚惱心，不至其",
    "T24n1501_001:1111a17": "所，不受所請，是名有犯，有所違越，是染違犯。",
    "T24n1501_001:1111a18": "若由嬾墮、懈怠、忘念、無記之心，不至其所，不",
    "T24n1501_001:1111a19": "受所請，是名有犯，有所違越，非染違犯。無違",
    "T24n1501_001:1111a20": "犯者：或有疾病；或無氣力；或心狂亂；或處懸",
    "T24n1501_001:1111a21": "遠；或道有怖；或欲方便調彼伏彼，出不善處，",
    "T24n1501_001:1111a22": "安立善處；或餘先請；或為無間修諸善法，欲",
    "T24n1501_001:1111a23": "護善品令無暫廢；或為引攝未曾有義；或為",
    "T24n1501_001:1111a24": "所聞法義無退；如為所聞法義無退，論義決",
    "T24n1501_001:1111a25": "擇當知亦爾；或復知彼懷損惱心，詐來延請；",
    "T24n1501_001:1111a26": "或為護他多嫌恨心；或護僧制；不至其所，不",
    "T24n1501_001:1111a27": "受所請，皆無違犯。",
    "T24n1501_001:1111a28": "若諸菩薩安住菩薩淨戒律儀，他持種種生",
    "T24n1501_001:1111a29": "色、可染、末尼、真珠、琉璃等寶，及持種種眾多",
    "T24n1501_001:1111b01": "上妙財利供具，慇懃奉施，由嫌恨心，或恚惱",
    "T24n1501_001:1111b02": "心，違拒不受，是名有犯，有所違越，是染違犯；",
    "T24n1501_001:1111b03": "捨有情故。若由嬾墮、懈怠、忘念、無記之心，違",
    "T24n1501_001:1111b04": "拒不受，是名有犯，有所違越，非染違犯。無",
    "T24n1501_001:1111b05": "違犯者：或心狂亂；或觀受已心生染著；或觀",
    "T24n1501_001:1111b06": "後時彼定追悔；或復知彼於施迷亂；或知施",
    "T24n1501_001:1111b07": "主隨捨隨受；由是因緣定當貧匱；或知此物",
    "T24n1501_001:1111b08": "是僧伽物、窣堵波物；或知此物劫盜他得；或",
    "T24n1501_001:1111b09": "知此物由是因緣多生過患；或殺或縛、或罰",
    "T24n1501_001:1111b10": "或黜、或嫌或責，違拒不受，皆無違犯。",
    "T24n1501_001:1111b11": "若諸菩薩安住菩薩淨戒律儀，他來求法，懷",
    "T24n1501_001:1111b12": "嫌恨心，懷恚惱心，嫉妬變異，不施其法，是名",
    "T24n1501_001:1111b13": "有犯，有所違越，是染違犯。若由嬾墮、懈怠、忘",
    "T24n1501_001:1111b14": "念、無記之心，不施其法，是名有犯，有所違越，",
    "T24n1501_001:1111b15": "非染違犯。無違犯者：謂諸外道伺求過短；或",
    "T24n1501_001:1111b16": "有重病；或心狂亂；或欲方便調彼伏彼，出不",
    "T24n1501_001:1111b17": "善處安立善處；或於是法未善通利；或復見",
    "T24n1501_001:1111b18": "彼不生恭敬，無有羞愧，以惡威儀而來聽受；",
    "T24n1501_001:1111b19": "或復知彼是鈍根性，於廣法教，得法究竟，深",
    "T24n1501_001:1111b20": "生怖畏，當生邪見，增長邪執，衰損惱壞；或復",
    "T24n1501_001:1111b21": "知彼法至其手，轉布非人；而不施與，皆無違",
    "T24n1501_001:1111b22": "犯。",
    "T24n1501_001:1111b23": "若諸菩薩安住菩薩淨戒律儀，於諸暴惡犯",
    "T24n1501_001:1111b24": "戒有情，懷嫌恨心，懷恚惱心，由彼暴惡犯戒",
    "T24n1501_001:1111b25": "為緣，方便棄捨，不作饒益，是名有犯，有所違",
    "T24n1501_001:1111b26": "越，是染違犯。若由嬾墮、懈怠、棄捨，由忘念故，",
    "T24n1501_001:1111b27": "不作饒益，是名有犯，有所違越，非染違犯。何",
    "T24n1501_001:1111b28": "以故？非諸菩薩於淨持戒身語意業，寂靜現",
    "T24n1501_001:1111b29": "行諸有情所，起憐愍心欲作饒益。如於暴惡",
    "T24n1501_001:1111c01": "犯戒有情，於諸苦因而現轉者。無違犯者：謂",
    "T24n1501_001:1111c02": "心狂亂；或欲方便調彼伏彼，廣說如前；或為",
    "T24n1501_001:1111c03": "將護多有情心；或護僧制；方便棄捨，不作饒",
    "T24n1501_001:1111c04": "益，皆無違犯。若諸菩薩安住菩薩淨戒律儀，",
    "T24n1501_001:1111c05": "如薄伽梵於別解脫毘奈耶中，將護他故，建",
    "T24n1501_001:1111c06": "立遮罪，制諸聲聞令不造作，諸有情類，未淨",
    "T24n1501_001:1111c07": "信者令生淨信，已淨信者令倍增長。於中菩",
    "T24n1501_001:1111c08": "薩與諸聲聞應等修學，無有差別。何以故？以",
    "T24n1501_001:1111c09": "諸聲聞自利為勝，尚不棄捨將護他行，為令",
    "T24n1501_001:1111c10": "有情未信者信，信者增長，學所學處，何況菩",
    "T24n1501_001:1111c11": "薩利他為勝。",
    "T24n1501_001:1111c12": "若諸菩薩安住菩薩淨戒律儀，如薄伽梵於",
    "T24n1501_001:1111c13": "別解脫毘奈耶中，為令聲聞少事少業少希望",
    "T24n1501_001:1111c14": "住，建立遮罪，制諸聲聞令不造作；於中菩薩",
    "T24n1501_001:1111c15": "與諸聲聞，不應等學。何以故？以諸聲聞自利",
    "T24n1501_001:1111c16": "為勝，不顧利他，於利他中少事少業少希望",
    "T24n1501_001:1111c17": "住，可名為妙；非諸菩薩利他為勝，不顧自利，",
    "T24n1501_001:1111c18": "於利他中少事少業少希望住得名為妙。如",
    "T24n1501_001:1111c19": "是菩薩為利他故，從非親里長者居士婆羅",
    "T24n1501_001:1111c20": "門等，及恣施家，應求百千種種衣服，觀彼有",
    "T24n1501_001:1111c21": "情有力無力，隨其所施如應而受，如說求衣，",
    "T24n1501_001:1111c22": "求鉢亦爾。如求衣、鉢，如是自求種種絲縷，令",
    "T24n1501_001:1111c23": "非親里為織作衣。為利他故，應蓄種種憍奢",
    "T24n1501_001:1111c24": "耶衣，諸坐臥具，事各至百，生色可染百千拘",
    "T24n1501_001:1111c25": "胝，復過是數，亦應取積。如是等中少事少業",
    "T24n1501_001:1111c26": "少希望住制止遮罪，菩薩不與聲聞共學。安",
    "T24n1501_001:1111c27": "住淨戒律儀菩薩，於利他中，懷嫌恨心，懷恚",
    "T24n1501_001:1111c28": "惱心，少事少業少希望住，是名有犯，有所違",
    "T24n1501_001:1111c29": "越，是染違犯。若由嬾墮、懈怠、忘念、無記之心，",
    "T24n1501_001:1112a01": "少事少業少希望住，是名有犯，有所違越，非",
    "T24n1501_001:1112a02": "染違犯。",
    "T24n1501_001:1112a03": "若諸菩薩安住菩薩淨戒律儀，善權方便，為",
    "T24n1501_001:1112a04": "利他故，於諸性罪少分現行，由是因緣，於菩",
    "T24n1501_001:1112a05": "薩戒無所違犯，生多功德。謂如菩薩，見惡",
    "T24n1501_001:1112a06": "劫賊為貪財故，欲殺多生，或復欲害大德聲",
    "T24n1501_001:1112a07": "聞、獨覺、菩薩，或復欲造多無間業。見是事已，",
    "T24n1501_001:1112a08": "發心思惟：「我若斷彼惡眾生命，墮那落迦，如",
    "T24n1501_001:1112a09": "其不斷，無間業成當受大苦，我寧殺彼墮",
    "T24n1501_001:1112a10": "那落迦，終不令其受無間苦。」如是菩薩意樂",
    "T24n1501_001:1112a11": "思惟，於彼眾生，或以善心，或無記心，知此事",
    "T24n1501_001:1112a12": "已，為當來故，深生慚愧，以憐愍心而斷彼命。",
    "T24n1501_001:1112a13": "由是因緣，於菩薩戒無所違犯，生多功德。",
    "T24n1501_001:1112a14": "又如菩薩，見有增上增上宰官，上品暴惡，於",
    "T24n1501_001:1112a15": "諸有情無有慈愍，專行逼惱。菩薩見已，起憐",
    "T24n1501_001:1112a16": "愍心，發生利益安樂意樂，隨力所能，若廢若",
    "T24n1501_001:1112a17": "黜增上等位。由是因緣，於菩薩戒無所違犯，",
    "T24n1501_001:1112a18": "生多功德。",
    "T24n1501_001:1112a19": "又如菩薩，見劫盜賊，奪他財物，若僧伽物，窣",
    "T24n1501_001:1112a20": "堵波物，取多物已，執為己有，縱情受用。菩薩",
    "T24n1501_001:1112a21": "見已，起憐愍心，於彼有情發生利益安樂意",
    "T24n1501_001:1112a22": "樂，隨力所能，逼而奪取，勿令受用如是財故，",
    "T24n1501_001:1112a23": "當受長夜無義無利，由此因緣，所奪財寶，若",
    "T24n1501_001:1112a24": "僧伽物還復僧伽，窣堵波物還窣堵波，若有",
    "T24n1501_001:1112a25": "情物還復有情。又見眾生，或園林主，取僧伽",
    "T24n1501_001:1112a26": "物，窣堵波物，言是己有，縱情受用。菩薩見已，",
    "T24n1501_001:1112a27": "思擇彼惡，起憐愍心，勿令因此邪受用業，當",
    "T24n1501_001:1112a28": "受長夜無義無利，隨力所能，廢其所主。菩薩",
    "T24n1501_001:1112a29": "如是雖不與取，而無違犯，生多功德。",
    "T24n1501_001:1112b01": "又如菩薩，處在居家，見有女色，現無繫屬，習",
    "T24n1501_001:1112b02": "婬欲法，繼心菩薩，求非梵行。菩薩見已，作意",
    "T24n1501_001:1112b03": "思惟，勿令心恚，多生非福，若隨其欲，便得自",
    "T24n1501_001:1112b04": "在，方便安處，令種善根，亦當令其捨不善業。",
    "T24n1501_001:1112b05": "住慈愍心，行非梵行。雖習如是穢染之法，而",
    "T24n1501_001:1112b06": "無所犯，多生功德。出家菩薩，為護聲聞聖所",
    "T24n1501_001:1112b07": "教誡，令不壞滅，一切不應行非梵行。",
    "T24n1501_001:1112b08": "又如菩薩，為多有情解脫命難、囹圄縛難、刖",
    "T24n1501_001:1112b09": "手足難、劓鼻刵耳剜眼等難，雖諸菩薩為自",
    "T24n1501_001:1112b10": "命難，亦不正知說於妄語，然為救脫彼有情",
    "T24n1501_001:1112b11": "故，知而思擇，故說妄語。以要言之，菩薩唯觀",
    "T24n1501_001:1112b12": "有情義利，非無義利，自無染心，唯為饒益諸",
    "T24n1501_001:1112b13": "有情故，覆想正知而說異語，說是語時，於菩",
    "T24n1501_001:1112b14": "薩戒無所違犯，生多功德。",
    "T24n1501_001:1112b15": "又如菩薩，見諸有情，為惡友朋之所攝受，親",
    "T24n1501_001:1112b16": "愛不捨。菩薩見已，起憐愍心，發生利益安樂",
    "T24n1501_001:1112b17": "意樂，隨能隨力說離間語，令離惡友，捨相親",
    "T24n1501_001:1112b18": "愛，勿令有情，由近惡友，當受長夜無義無利。",
    "T24n1501_001:1112b19": "菩薩如是以饒益心，說離間語，乖離他愛，無",
    "T24n1501_001:1112b20": "所違犯，生多功德。",
    "T24n1501_001:1112b21": "又如菩薩，見諸有情，為行越路非理而行，出",
    "T24n1501_001:1112b22": "麁惡語，猛利訶擯，方便令其出不善處安立",
    "T24n1501_001:1112b23": "善處。菩薩如是以饒益心，於諸有情，出麁惡",
    "T24n1501_001:1112b24": "語，無所違犯，生多功德。",
    "T24n1501_001:1112b25": "又如菩薩，見諸有情，信樂倡伎吟詠歌諷，或",
    "T24n1501_001:1112b26": "有信樂王賊飲食、淫蕩街衢無義之論。菩薩",
    "T24n1501_001:1112b27": "於中皆悉善巧，於彼有情起憐愍心，發生利",
    "T24n1501_001:1112b28": "益安樂意樂，現前為作綺語相應種種倡伎",
    "T24n1501_001:1112b29": "吟詠歌諷、王賊飲食淫衢等論，令彼有情歡",
    "T24n1501_001:1112c01": "喜引攝，自在隨屬，方便獎導，出不善處安立",
    "T24n1501_001:1112c02": "善處。菩薩如是現行綺語，無所違犯，生多功",
    "T24n1501_001:1112c03": "德。若諸菩薩安住菩薩淨戒律儀，生起詭詐",
    "T24n1501_001:1112c04": "虛談現相，方便研求假利求利，味邪命法無",
    "T24n1501_001:1112c05": "有羞恥，堅持不捨，是名有犯，有所違越，是染",
    "T24n1501_001:1112c06": "違犯。無違犯者：若為除遣生起樂欲，發勤精",
    "T24n1501_001:1112c07": "進，煩惱熾盛，蔽抑其心，時時現起。",
    "T24n1501_001:1112c08": "若諸菩薩安住菩薩淨戒律儀，為掉所動，心",
    "T24n1501_001:1112c09": "不寂靜，不樂寂靜，高聲嬉戲，諠譁紛聒，輕躁",
    "T24n1501_001:1112c10": "騰躍，望他歡笑，如此諸緣，是名有犯，有所違",
    "T24n1501_001:1112c11": "越，是染違犯。若忘念起，非染違犯。無違犯者：",
    "T24n1501_001:1112c12": "若為除遣生起欲樂，廣說如前；若欲方便解",
    "T24n1501_001:1112c13": "他所生嫌恨令息；若欲遣他所生愁惱；若他",
    "T24n1501_001:1112c14": "性好如上諸事，方便攝受，敬順將護，隨彼而",
    "T24n1501_001:1112c15": "轉；若他有情猜阻菩薩，內懷嫌恨惡謀憎背，",
    "T24n1501_001:1112c16": "外現歡顏，表內清淨；如是一切，皆無違犯。若",
    "T24n1501_001:1112c17": "諸菩薩安住菩薩淨戒律儀，起如是見，立如",
    "T24n1501_001:1112c18": "是論：菩薩不應忻樂涅槃，應於涅槃而生厭",
    "T24n1501_001:1112c19": "背；於諸煩惱及隨煩惱，不應怖畏而求斷滅，",
    "T24n1501_001:1112c20": "不應一向心生厭離；以諸菩薩三無數劫，流",
    "T24n1501_001:1112c21": "轉生死求大菩提。若作此說，是名有犯，有所",
    "T24n1501_001:1112c22": "違越，是染違犯。何以故？如諸聲聞，於其涅槃",
    "T24n1501_001:1112c23": "忻樂親近，於諸煩惱及隨煩惱深心厭離；如",
    "T24n1501_001:1112c24": "是菩薩於大涅槃忻樂親近，於諸煩惱及隨",
    "T24n1501_001:1112c25": "煩惱深心厭離，其倍過彼百千俱胝。以諸聲",
    "T24n1501_001:1112c26": "聞唯為一身，證得義利勤修正行；菩薩普為",
    "T24n1501_001:1112c27": "一切有情，證得義利勤修正行。是故菩薩當勤",
    "T24n1501_001:1112c28": "修集無雜染心，於有漏事隨順而行，成就勝",
    "T24n1501_001:1112c29": "出諸阿羅漢無雜染法。若諸菩薩安住菩薩",
    "T24n1501_001:1113a01": "淨戒律儀，於自能發不信重言，所謂惡聲惡",
    "T24n1501_001:1113a02": "稱惡譽，不護不雪。其事若實而不避護，是名",
    "T24n1501_001:1113a03": "有犯，有所違越，是染違犯。若事不實而不清",
    "T24n1501_001:1113a04": "雪，是名有犯，有所違越，非染違犯。無違犯者：",
    "T24n1501_001:1113a05": "若他外道；若他憎嫉；若自出家因行乞行，因",
    "T24n1501_001:1113a06": "修善行，謗聲流布；若忿蔽者；若心倒者；謗",
    "T24n1501_001:1113a07": "聲流布，皆無違犯。若諸菩薩安住菩薩淨戒",
    "T24n1501_001:1113a08": "律儀，見諸有情，應以種種辛楚加行，猛利加",
    "T24n1501_001:1113a09": "行，而得義利，護其憂惱而不現行；是名有犯，",
    "T24n1501_001:1113a10": "有所違越，非染違犯。無違犯者：觀由此緣，於",
    "T24n1501_001:1113a11": "現法中少得義利，多生憂惱。若諸菩薩安住",
    "T24n1501_001:1113a12": "菩薩淨戒律儀，他罵報罵；他瞋報瞋；他打報",
    "T24n1501_001:1113a13": "打；他弄報弄；是名有犯，有所違越，是染違犯。",
    "T24n1501_001:1113a14": "若諸菩薩安住菩薩淨戒律儀，於他有情有",
    "T24n1501_001:1113a15": "所侵犯；或自不為，彼疑侵犯；由嫌嫉心，由慢",
    "T24n1501_001:1113a16": "所執，不如理謝而生輕捨；是名有犯，有所違",
    "T24n1501_001:1113a17": "越，是染違犯。若由懶墮、懈怠、放逸、不謝輕",
    "T24n1501_001:1113a18": "捨，是名有犯，有所違越，非染違犯。無違犯者：",
    "T24n1501_001:1113a19": "若欲方便調彼伏彼，出不善處安立善處；若",
    "T24n1501_001:1113a20": "是外道；若彼希望，要因現行非法有罪，方受",
    "T24n1501_001:1113a21": "悔謝；若彼有情性好鬪諍，因悔謝時倍增憤",
    "T24n1501_001:1113a22": "怒；若復知彼為性堪忍，體無嫌恨；若必了他",
    "T24n1501_001:1113a23": "因謝侵犯，深生羞恥，而不悔謝；皆無違犯。",
    "T24n1501_001:1113a24": "若諸菩薩安住菩薩淨戒律儀，他所侵犯，彼",
    "T24n1501_001:1113a25": "還如法平等悔謝，懷嫌恨心，欲損惱彼，不受",
    "T24n1501_001:1113a26": "其謝，是名有犯，有所違越，是染違犯。雖復於",
    "T24n1501_001:1113a27": "彼無嫌恨心，不欲損惱，然由稟性不能堪忍，",
    "T24n1501_001:1113a28": "故不受謝，亦名有犯，有所違越，非染違犯。無",
    "T24n1501_001:1113a29": "違犯者：若欲方便調彼伏彼，廣說一切，如前",
    "T24n1501_001:1113b01": "應知。若不如法不平等謝，不受彼謝，亦無違",
    "T24n1501_001:1113b02": "犯。",
    "T24n1501_001:1113b03": "若諸菩薩安住菩薩淨戒律儀，於他懷忿，相",
    "T24n1501_001:1113b04": "續堅持，生已不捨，是名有犯，有所違越，是染",
    "T24n1501_001:1113b05": "違犯。無違犯者：為斷彼故，生起樂欲，廣說如",
    "T24n1501_001:1113b06": "前。",
    "T24n1501_001:1113b07": "若諸菩薩安住菩薩淨戒律儀，貪著供事增",
    "T24n1501_001:1113b08": "上力故，以愛染心管御徒眾，是名有犯，有所",
    "T24n1501_001:1113b09": "違越，是染違犯。無違犯者：不貪供侍，無愛染",
    "T24n1501_001:1113b10": "心管御徒眾。",
    "T24n1501_001:1113b11": "若諸菩薩安住菩薩淨戒律儀，嬾墮懈怠，耽",
    "T24n1501_001:1113b12": "睡眠樂臥樂倚樂，非時非量，是名有犯，有所",
    "T24n1501_001:1113b13": "違越，是染違犯。無違犯者：若遭疾病；若無氣",
    "T24n1501_001:1113b14": "力，行路疲弊；若為斷彼生起樂欲，廣說一切，",
    "T24n1501_001:1113b15": "如前應知。",
    "T24n1501_001:1113b16": "若諸菩薩安住菩薩淨戒律儀，懷愛染心，談",
    "T24n1501_001:1113b17": "說世事，虛棄時日，是名有犯，有所違越，是染",
    "T24n1501_001:1113b18": "違犯。若由忘念虛棄時日，是名有犯，有所違",
    "T24n1501_001:1113b19": "越，非染違犯。無違犯者：見他談說，護彼意故，",
    "T24n1501_001:1113b20": "安住正念須臾而聽；若事希奇，或暫問他，或",
    "T24n1501_001:1113b21": "答他問，無所違犯。",
    "T24n1501_001:1113b22": "若諸菩薩安住菩薩淨戒律儀，為令心住，欲",
    "T24n1501_001:1113b23": "定其心，心懷嫌恨，憍慢所持，不詣師所求請",
    "T24n1501_001:1113b24": "教授，是名有犯，有所違越，是染違犯。嬾墮懈",
    "T24n1501_001:1113b25": "怠而不請者，非染違犯。無違犯者：若遇疾病；",
    "T24n1501_001:1113b26": "若無氣力；若知其師顛倒教授；若自多聞，自",
    "T24n1501_001:1113b27": "有智力，能令心定；若先已得所應教授；而不",
    "T24n1501_001:1113b28": "請者，無所違犯。",
    "T24n1501_001:1113b29": "若諸菩薩安住菩薩淨戒律儀，起貪欲蓋，忍",
    "T24n1501_001:1113c01": "受不捨，是名有犯，有所違越，是染違犯。無違",
    "T24n1501_001:1113c02": "犯者：若為斷彼生起樂欲，發勤精進，煩惱猛",
    "T24n1501_001:1113c03": "利，蔽抑心故，時時現行。如貪欲蓋，如是瞋恚、",
    "T24n1501_001:1113c04": "惛沈、睡眠、掉舉、惡作及與疑蓋，當知亦爾。",
    "T24n1501_001:1113c05": "若諸菩薩安住菩薩淨戒律儀，貪味靜慮，於",
    "T24n1501_001:1113c06": "味靜慮見為功德，是名有犯，有所違越，是染",
    "T24n1501_001:1113c07": "違犯。無違犯者：若為斷彼生起樂欲，廣說",
    "T24n1501_001:1113c08": "如前。",
    "T24n1501_001:1113c09": "若諸菩薩安住菩薩淨戒律儀，起如是見，立",
    "T24n1501_001:1113c10": "如是論：菩薩不應聽聲聞乘相應法教；不應",
    "T24n1501_001:1113c11": "受持；不應修學；菩薩何用於聲聞乘相應法",
    "T24n1501_001:1113c12": "教，聽聞受持，精勤修學？是名有犯，有所違越，",
    "T24n1501_001:1113c13": "是染違犯。何以故？菩薩尚於外道書論精勤",
    "T24n1501_001:1113c14": "研究，況於佛語。無違犯者：為令一向習小",
    "T24n1501_001:1113c15": "法者，捨彼欲故，作如是說。",
    "T24n1501_001:1113c16": "若諸菩薩安住菩薩淨戒律儀，於菩薩藏未",
    "T24n1501_001:1113c17": "精研究，於菩薩藏一切棄捨，於聲聞藏一向",
    "T24n1501_001:1113c18": "修學，是名有犯，有所違越，非染違犯。",
    "T24n1501_001:1113c19": "若諸菩薩安住菩薩淨戒律儀，現有佛教，於",
    "T24n1501_001:1113c20": "佛教中未精研究，於異道論及諸外論精勤",
    "T24n1501_001:1113c21": "修學，是名有犯，有所違越，是染違犯。無違",
    "T24n1501_001:1113c22": "犯者：若上聰敏；若能速受；若經久時能不忘",
    "T24n1501_001:1113c23": "失；若於其義能思能達；若於佛教如理觀察，",
    "T24n1501_001:1113c24": "成就俱行無動覺者，於日日中，常以二分修",
    "T24n1501_001:1113c25": "學佛語，一分學外，則無違犯。",
    "T24n1501_001:1113c26": "若諸菩薩安住菩薩淨戒律儀，越菩薩法，於",
    "T24n1501_001:1113c27": "異道論及諸外論研求善巧，深心寶翫，愛樂",
    "T24n1501_001:1113c28": "耽味，非如辛藥而習近之，是名有犯，有所違",
    "T24n1501_001:1113c29": "越，是染違犯。",
    "T24n1501_001:1114a01": "若諸菩薩安住菩薩淨戒律儀，聞菩薩藏，於",
    "T24n1501_001:1114a02": "甚深處最勝甚深真實法義，諸佛菩薩難思",
    "T24n1501_001:1114a03": "神力，不生信解，憎背毀謗；不能引義，不能引",
    "T24n1501_001:1114a04": "法，非如來說，不能利益安樂有情，是名有犯，",
    "T24n1501_001:1114a05": "有所違越，是染違犯。如是毀謗，或由自內非",
    "T24n1501_001:1114a06": "理作意；或隨順他而作是說。",
    "T24n1501_001:1114a07": "若諸菩薩安住菩薩淨戒律儀，若聞甚深最",
    "T24n1501_001:1114a08": "甚深處，心不信解。菩薩爾時應強信受，應無",
    "T24n1501_001:1114a09": "諂曲，應如是學，我為非善，盲無慧目，於如來",
    "T24n1501_001:1114a10": "眼隨所宣說，於諸如來密意語言而生誹謗。",
    "T24n1501_001:1114a11": "菩薩如是自處無知，仰推如來，於諸佛法無",
    "T24n1501_001:1114a12": "不現知，等隨觀見，如是正行，無所違犯。雖無",
    "T24n1501_001:1114a13": "信解，然不誹謗。",
    "T24n1501_001:1114a14": "若諸菩薩安住菩薩淨戒律儀，於他人所，有",
    "T24n1501_001:1114a15": "染愛心，有瞋恚心，自讚毀他，是名有犯，有所",
    "T24n1501_001:1114a16": "違越，是染違犯。無違犯者：若為摧伏諸惡外",
    "T24n1501_001:1114a17": "道；若為住持如來聖教；若為方便調彼伏彼，",
    "T24n1501_001:1114a18": "廣說如前；或欲令其未淨信者發生淨信，已",
    "T24n1501_001:1114a19": "淨信者倍復增長。",
    "T24n1501_001:1114a20": "若諸菩薩安住菩薩淨戒律儀，聞說正法論",
    "T24n1501_001:1114a21": "義決擇，憍慢所制，懷嫌恨心，懷恚惱心，而不",
    "T24n1501_001:1114a22": "往聽；是名有犯，有所違越，是染違犯。若為󰝬",
    "T24n1501_001:1114a23": "墮懈怠所蔽，而不往聽，非染違犯。無違犯",
    "T24n1501_001:1114a24": "者：若不覺知；若有疾病；若無氣力；若知倒",
    "T24n1501_001:1114a25": "說；若為護彼說法者心；若正了知彼所說義，",
    "T24n1501_001:1114a26": "是數所聞所持所了；若已多聞，具足聞持，其",
    "T24n1501_001:1114a27": "聞積集；若欲無間於境住心；若勤引發菩薩",
    "T24n1501_001:1114a28": "勝定；若自了知上品愚鈍，其慧鈍濁，於所聞",
    "T24n1501_001:1114a29": "法難受難持，難於所緣攝心令定；不往聽者，",
    "T24n1501_001:1114b01": "皆無違犯。",
    "T24n1501_001:1114b02": "若諸菩薩安住菩薩淨戒律儀，於說法師，故",
    "T24n1501_001:1114b03": "思輕毀，不深恭敬，嗤笑調弄，但依於文，不",
    "T24n1501_001:1114b04": "依於義，是名有犯，有所違越，是染違犯。",
    "T24n1501_001:1114b05": "若諸菩薩安住菩薩淨戒律儀，於諸有情所",
    "T24n1501_001:1114b06": "應作事，懷嫌恨心，懷恚惱心，不為助伴。謂於",
    "T24n1501_001:1114b07": "能辦所應作事，或於道路若往若來；或於正",
    "T24n1501_001:1114b08": "說事業加行；或於掌護所有財寶；或於和好",
    "T24n1501_001:1114b09": "乖離諍訟；或於吉會；或於福業；不為助伴，是",
    "T24n1501_001:1114b10": "名有犯，有所違越，是染違犯。若為嬾墮懈怠",
    "T24n1501_001:1114b11": "所蔽，不為助伴，非染違犯。無違犯者：若有疹",
    "T24n1501_001:1114b12": "疾；若無氣力；若了知彼自能成辦；若知求者",
    "T24n1501_001:1114b13": "自有依怙；若知所作能引非義能引非法；若",
    "T24n1501_001:1114b14": "欲方便調彼伏彼，廣說如前；若先許餘為作",
    "T24n1501_001:1114b15": "助伴；若轉請他有力者助；若於善品正勤修",
    "T24n1501_001:1114b16": "習不欲暫廢；若性愚鈍，於所聞法難受難持，",
    "T24n1501_001:1114b17": "如前廣說；若為將護多有情意；若護僧制，不",
    "T24n1501_001:1114b18": "為助伴，皆無違犯。",
    "T24n1501_001:1114b19": "若諸菩薩安住菩薩淨戒律儀，見諸有情，遭",
    "T24n1501_001:1114b20": "重疾病，懷嫌恨心，懷恚惱心，不往供事，是名",
    "T24n1501_001:1114b21": "有犯，有所違越，是染違犯。若為嬾墮懈怠所",
    "T24n1501_001:1114b22": "蔽，不往供事，非染違犯。無違犯者：若自有病；",
    "T24n1501_001:1114b23": "若無氣力；若轉請他有力隨順令往供事；若",
    "T24n1501_001:1114b24": "知病者有依有怙；若知病者自有勢力，能自",
    "T24n1501_001:1114b25": "供事；若了知彼長病所觸，堪自支持；若為勤",
    "T24n1501_001:1114b26": "修廣大無上殊勝善品；若欲護持所修善品",
    "T24n1501_001:1114b27": "令無間缺；若自了知上品愚鈍，其慧鈍濁，於",
    "T24n1501_001:1114b28": "所聞法難受難持，難於所緣攝心令定；若先",
    "T24n1501_001:1114b29": "許餘為作供事。如於病者，於有苦者為作助",
    "T24n1501_001:1114c01": "伴欲除其苦，當知亦爾。",
    "T24n1501_001:1114c02": "若諸菩薩安住菩薩淨戒律儀，見諸有情，為",
    "T24n1501_001:1114c03": "求現法、後法事故，廣行非理，懷嫌恨心，懷恚",
    "T24n1501_001:1114c04": "惱心，不為宣說如實正理，是名有犯，有所違",
    "T24n1501_001:1114c05": "越，是染違犯。若由嬾墮懈怠所蔽，不為宣說，",
    "T24n1501_001:1114c06": "非染違犯。無違犯者：若自無知；若無氣力；若",
    "T24n1501_001:1114c07": "轉請他有力者說；若即彼人自有智力；若彼",
    "T24n1501_001:1114c08": "有餘善友攝受；若欲方便調彼伏彼，廣說如",
    "T24n1501_001:1114c09": "前；若知為說如實正理，起嫌恨心，若發惡",
    "T24n1501_001:1114c10": "言；若顛倒受；若無愛敬；若復知彼性弊𢤱戾，",
    "T24n1501_001:1114c11": "不為宣說，皆無違犯。",
    "T24n1501_001:1114c12": "若諸菩薩安住菩薩淨戒律儀，於先有恩諸",
    "T24n1501_001:1114c13": "有情所，不知恩惠，不了恩惠，懷嫌恨心，不欲",
    "T24n1501_001:1114c14": "現前如應酬報，是名有犯，有所違越，是染違",
    "T24n1501_001:1114c15": "犯。若為󰝬墮懈怠所蔽，不現酬報，非染違犯。",
    "T24n1501_001:1114c16": "無違犯者：勤加功用，無力無能不獲酬報；若",
    "T24n1501_001:1114c17": "欲方便調彼伏彼，廣說如前；若欲報恩而彼",
    "T24n1501_001:1114c18": "不受，皆無違犯。",
    "T24n1501_001:1114c19": "若諸菩薩安住菩薩淨戒律儀，見諸有情墮",
    "T24n1501_001:1114c20": "在喪失財寶眷屬祿位難處，多生愁惱，懷嫌",
    "T24n1501_001:1114c21": "恨心，不往開解，是名有犯，有所違越，是染違",
    "T24n1501_001:1114c22": "犯。若為嬾墮懈怠所蔽，不往開解，非染違犯。",
    "T24n1501_001:1114c23": "無違犯者：應知如前，於他事業，不為助伴。",
    "T24n1501_001:1114c24": "若諸菩薩安住菩薩淨戒律儀，有飲食等資",
    "T24n1501_001:1114c25": "生眾具，見有求者正來悕求飲食等事，懷嫌",
    "T24n1501_001:1114c26": "恨心，懷恚惱心，而不給施，是名有犯，有所違",
    "T24n1501_001:1114c27": "越，是染違犯。若由嬾墮懈怠放逸，不能施與，",
    "T24n1501_001:1114c28": "非染違犯。無違犯者：若現無有可施財物；若",
    "T24n1501_001:1114c29": "彼希求不如法物，所不宜物；若欲方便調彼",
    "T24n1501_001:1115a01": "伏彼，廣說如前；若來求者王所不宜，將護王",
    "T24n1501_001:1115a02": "意；若護僧制；而不惠施，皆無違犯。",
    "T24n1501_001:1115a03": "若諸菩薩安住菩薩淨戒律儀，攝受徒眾，懷",
    "T24n1501_001:1115a04": "嫌恨心，而不隨時無倒教授、無倒教誡；知眾",
    "T24n1501_001:1115a05": "匱乏，而不為彼從清淨信長者居士婆羅門",
    "T24n1501_001:1115a06": "等，如法追求衣服飲食諸坐臥具，病緣醫藥",
    "T24n1501_001:1115a07": "資身什物，隨時供給，是名有犯，有所違越，是",
    "T24n1501_001:1115a08": "染違犯。若由嬾墮懈怠放逸，不往教授，不往",
    "T24n1501_001:1115a09": "教誡，不為追求如法眾具，非染違犯。無違犯",
    "T24n1501_001:1115a10": "者：若欲方便調彼伏彼，廣說如前；若護僧制；",
    "T24n1501_001:1115a11": "若有疹疾；若無氣力不任加行；若轉請餘有",
    "T24n1501_001:1115a12": "勢力者；若知徒眾世所共知有大福德，各自",
    "T24n1501_001:1115a13": "有力求衣服等資身眾具；若隨所應教授教",
    "T24n1501_001:1115a14": "誡，皆已無倒教授教誡；若知眾內，有本外道，",
    "T24n1501_001:1115a15": "為竊法故來入眾中，無所堪能不可調伏，皆",
    "T24n1501_001:1115a16": "無違犯。",
    "T24n1501_001:1115a17": "若諸菩薩安住菩薩淨戒律儀，懷嫌恨心，於",
    "T24n1501_001:1115a18": "他有情，不隨心轉，是名有犯，有所違越，是染",
    "T24n1501_001:1115a19": "違犯。若由嬾墮懈怠放逸，不隨其轉，非染違",
    "T24n1501_001:1115a20": "犯。無違犯者：若彼所愛非彼所宜；若有疾病；",
    "T24n1501_001:1115a21": "若無氣力不任加行；若護僧制；若彼所愛雖",
    "T24n1501_001:1115a22": "彼所宜，而於眾多非宜非愛；若為降伏諸惡",
    "T24n1501_001:1115a23": "外道；若欲方便調彼伏彼，廣說如前；不隨心",
    "T24n1501_001:1115a24": "轉，皆無違犯。",
    "T24n1501_001:1115a25": "若諸菩薩安住菩薩淨戒律儀，懷嫌恨心，他",
    "T24n1501_001:1115a26": "實有德不欲顯揚；他實有譽不欲稱美；他實",
    "T24n1501_001:1115a27": "妙說不讚善哉；是名有犯，有所違越，是染違",
    "T24n1501_001:1115a28": "犯。若由嬾墮懈怠放逸，不顯揚等，非染違犯。",
    "T24n1501_001:1115a29": "無違犯者：若知其人性好少欲，將護彼意；若",
    "T24n1501_001:1115b01": "有疾病；若無氣力；若欲方便調彼伏彼，廣說",
    "T24n1501_001:1115b02": "如前；若護僧制；若知由此顯揚等緣，起彼雜",
    "T24n1501_001:1115b03": "染憍舉無義，為遮此過；若知彼德雖似功德",
    "T24n1501_001:1115b04": "而非實德；若知彼譽雖似善譽而非實譽；若",
    "T24n1501_001:1115b05": "知彼說雖似妙說而實非妙；若為降伏諸惡",
    "T24n1501_001:1115b06": "外道；若為侍他言論究竟，不顯揚等，皆無",
    "T24n1501_001:1115b07": "違犯。",
    "T24n1501_001:1115b08": "若諸菩薩安住菩薩淨戒律儀，見諸有情應",
    "T24n1501_001:1115b09": "可訶責，應可治罰，應可驅擯，懷染污心，而不",
    "T24n1501_001:1115b10": "訶責；或雖訶責，而不治罰，如法教誡；或雖治",
    "T24n1501_001:1115b11": "罰如法教誡，而不驅擯，是名有犯，有所違越，",
    "T24n1501_001:1115b12": "是染違犯。若由嬾墮懈怠放逸，而不訶責乃",
    "T24n1501_001:1115b13": "至驅擯，非染違犯。無違犯者：若了知彼不可",
    "T24n1501_001:1115b14": "療治，不可與語，喜出麁言，多生嫌恨，故應棄",
    "T24n1501_001:1115b15": "捨；若觀待時；若觀因此鬪訟諍競；若觀因此",
    "T24n1501_001:1115b16": "令僧諠雜；令僧破壞；知彼有情不懷諂曲，成",
    "T24n1501_001:1115b17": "就增上猛利慚愧，疾疾還淨；而不訶責乃至",
    "T24n1501_001:1115b18": "驅擯，皆無違犯。",
    "T24n1501_001:1115b19": "若諸菩薩安住菩薩淨戒律儀，具足成就種",
    "T24n1501_001:1115b20": "種神通變現威力，於諸有情應恐怖者能恐",
    "T24n1501_001:1115b21": "怖之，應引攝者能引攝之；避信施故，不現神",
    "T24n1501_001:1115b22": "通恐怖引攝，是名有犯，有所違越，非染違犯。",
    "T24n1501_001:1115b23": "無違犯者：若知此中諸有情類，多著僻執，是",
    "T24n1501_001:1115b24": "惡外道，誹謗賢聖，成就邪見，不現神通恐怖",
    "T24n1501_001:1115b25": "引攝，無有違犯。",
    "T24n1501_001:1115b26": "又一切處無違犯者：謂若彼心增上狂亂；若",
    "T24n1501_001:1115b27": "重苦受之所逼切；若未曾受淨戒律儀。當知",
    "T24n1501_001:1115b28": "一切皆無違犯。",
    "T24n1501_001:1115b29": "若諸菩薩，從他正受戒律儀已，由善清淨求",
    "T24n1501_001:1115c01": "學意樂，菩提意樂；饒益一切有情意樂，生起",
    "T24n1501_001:1115c02": "最極尊重恭敬，從初專精不應違犯。設有違",
    "T24n1501_001:1115c03": "犯，即應如法疾疾悔除，令得還淨。",
    "T24n1501_001:1115c04": "如是菩薩一切違犯，當知皆是惡作所攝，應",
    "T24n1501_001:1115c05": "向有力，於語表義能覺能受小乘大乘補特伽",
    "T24n1501_001:1115c06": "羅，發露悔滅。若諸菩薩以上品纏，違犯如上",
    "T24n1501_001:1115c07": "他勝處法，失戒律儀，應當更受。若中品纏，違",
    "T24n1501_001:1115c08": "犯如上他勝處法，應對於三補特伽羅，或過",
    "T24n1501_001:1115c09": "是數，應如發露除惡作法，先當稱述所犯事",
    "T24n1501_001:1115c10": "名，應作是說：長老專志，或言大德，我如是",
    "T24n1501_001:1115c11": "名，違越菩薩毘奈耶法，如所稱事，犯惡作罪。",
    "T24n1501_001:1115c12": "餘如苾芻發露悔滅惡作罪法，應如是說。若",
    "T24n1501_001:1115c13": "下品纏，違犯如上他勝處法，及餘違犯，應對",
    "T24n1501_001:1115c14": "於一補特伽羅發露悔法，當知如前。若無隨",
    "T24n1501_001:1115c15": "順補特伽羅，可對發露，悔除所犯。爾時菩薩",
    "T24n1501_001:1115c16": "以淨意樂，起自誓心，我當決定防護當來，終",
    "T24n1501_001:1115c17": "不重犯。如是於犯，還出還淨。",
    "T24n1501_001:1115c18": "復次，如是所犯諸事菩薩學處，佛於彼彼素",
    "T24n1501_001:1115c19": "呾纜中隨機散說，謂依律儀戒，攝善法戒，饒",
    "T24n1501_001:1115c20": "益有情戒，今於此菩薩藏摩呾理迦，綜集而",
    "T24n1501_001:1115c21": "說。菩薩於中應起尊重，住極恭敬，專精修學。",
    "T24n1501_001:1115c22": "菩薩戒本一卷"
}