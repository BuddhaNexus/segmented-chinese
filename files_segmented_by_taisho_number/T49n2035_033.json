{
    "T49n2035_033:0318a23": "佛祖統紀卷第三十三",
    "T49n2035_033:0318a25": "宋景定四明東湖沙門志磐撰",
    "T49n2035_033:0318a26": "法門光顯志第十六",
    "T49n2035_033:0318a27": "佛法不思議。且將兩冥於真俗不二之際。至",
    "T49n2035_033:0318a28": "若示之以建化之門。則必憑藉佛事。以助",
    "T49n2035_033:0318a29": "明住持三寶之相。即事而真。撰法門光顯",
    "T49n2035_033:0318b01": "志。",
    "T49n2035_033:0318b02": "雕像　帝釋請佛升忉利天。為母說法。優",
    "T49n2035_033:0318b03": "填王(拘琰彌國王)思覩如來。即以旃檀作如來",
    "T49n2035_033:0318b04": "像。高五尺(增一阿含○案西域記。優填王請目連。以神力接工人上天。親觀妙相。用旃檀雕像。高",
    "T49n2035_033:0318b05": "至五尺)。",
    "T49n2035_033:0318b06": "鑄像　波斯匿王聞優填王雕像。乃以紫磨",
    "T49n2035_033:0318b07": "黃金鑄作佛像。亦高五尺。時閻浮提內始",
    "T49n2035_033:0318b08": "有二像(增一阿含○觀佛三昧經云。優填王鑄金像)。",
    "T49n2035_033:0318b09": "畫像　漢明帝使秦景往月氏國。得優填",
    "T49n2035_033:0318b10": "王雕像師第四畫樣(此西土畫像始)勅圖於洛陽西陽",
    "T49n2035_033:0318b11": "城門及顯節陵上供養(東土畫始)。",
    "T49n2035_033:0318b12": "舍利塔　佛入滅。帝釋於善見大城起四塔。",
    "T49n2035_033:0318b13": "城東照明園髮塔。城南初澁園衣塔。城西歡",
    "T49n2035_033:0318b14": "喜園鉢塔。城北駕御園牙塔名忉利四塔。又",
    "T49n2035_033:0318b15": "迦維衛國生處塔。摩竭提成道塔。波羅柰鹿",
    "T49n2035_033:0318b16": "野轉法輪塔。拘尸那城雙樹間涅槃塔。謂之",
    "T49n2035_033:0318b17": "人中四塔(增一阿含)。佛滅度後百年。阿育王取佛",
    "T49n2035_033:0318b18": "舍利。夜役鬼神碎七寶末造八萬四千塔。",
    "T49n2035_033:0318b19": "尊者耶舍舒指放光。八萬四千道。令羽飛",
    "T49n2035_033:0318b20": "鬼各隨一光盡處安立一塔。於一日中遍",
    "T49n2035_033:0318b21": "贍部界。在震旦國者一十九所(阿育王傳○十九塔可知者有",
    "T49n2035_033:0318b22": "五處。洛陽白馬寺東聖冡。建康長干寺塔。四明阿育王塔。臨淄成都。並有阿育王塔。劉薩訶於夢中聞觀音說)。",
    "T49n2035_033:0318b23": "浴佛　四月八日是佛生日。人民念佛浴佛",
    "T49n2035_033:0318b24": "形像(摩訶剎頭經)浴像時誦偈云。我今灌沐諸如",
    "T49n2035_033:0318b25": "來。淨智莊嚴功德聚。五濁眾生令離垢。願",
    "T49n2035_033:0318b26": "證如來淨法身(浴佛經)。",
    "T49n2035_033:0318b27": "浴僧　首陀會天請佛及僧洗浴供養。佛告",
    "T49n2035_033:0318b28": "阿難。此天由此福行未來得佛。號曰淨身",
    "T49n2035_033:0318b29": "(賢愚經○首陀會天子名也。凡稱天而非六欲十八梵之名者皆天子也。如耆婆毘首羯磨等。皆忉利天子也)",
    "T49n2035_033:0318c01": "許數數浴生世善故(四分律)。",
    "T49n2035_033:0318c02": "輪藏　梁傅大士愍世人多故不暇誦經及",
    "T49n2035_033:0318c03": "不識字。乃於雙林道場創轉輪藏。以奉",
    "T49n2035_033:0318c04": "經卷。其誓有曰。有三登吾藏門者。生生不",
    "T49n2035_033:0318c05": "失人身。有能信心推之一匝。則與誦經",
    "T49n2035_033:0318c06": "其功正等。有能旋轉不計數者。所獲功德",
    "T49n2035_033:0318c07": "即與讀誦一大藏經正等無異。藏前相承",
    "T49n2035_033:0318c08": "列大士像。備儒道釋冠服之相者。以大士",
    "T49n2035_033:0318c09": "常作此狀也(佛印為王荊公讚其像曰。道冠儒履釋袈裟。和會三家作一家。忘却率陀天上路。",
    "T49n2035_033:0318c10": "雙林癡坐待龍華)列八大神將者。八部天神也。保境將",
    "T49n2035_033:0318c11": "軍者。在日烏傷宰。發誓護藏者也(義烏縣。舊名烏傷。詳",
    "T49n2035_033:0318c12": "見傅大士傳)。",
    "T49n2035_033:0318c13": "大士籤　天竺百籤。越圓通百三十籤。以決",
    "T49n2035_033:0318c14": "吉凶。其應如響。相傳是大士化身所述(釋門正統)。",
    "T49n2035_033:0318c15": "供燈　佛告舍利弗。有人於塔廟形像奉",
    "T49n2035_033:0318c16": "施燈明。乃至以少燈炬。如此福德唯佛能知",
    "T49n2035_033:0318c17": "(施燈經)。",
    "T49n2035_033:0318c18": "身燈　佛言。我昔於閻浮提作國王。剜身",
    "T49n2035_033:0318c19": "出肉深如大錢。以蘇油灌中作千燈炷。",
    "T49n2035_033:0318c20": "語婆羅門。請說經法。求無上道(菩薩本行經)菩薩",
    "T49n2035_033:0318c21": "為法因緣剜身為燈(涅槃經)。",
    "T49n2035_033:0318c22": "無盡燈　賢首法藏師。為則天以十鏡置",
    "T49n2035_033:0318c23": "八隅中安佛像。然燈照之則鏡鏡現像。以",
    "T49n2035_033:0318c24": "表剎海重重無盡之意(諸宗立教志)。",
    "T49n2035_033:0318c25": "放燈　佛教初來與道士角試。燒經放光",
    "T49n2035_033:0318c26": "而卷帙無損。時當正月十五日。明帝乃令每",
    "T49n2035_033:0318c27": "於此日燒燈以表佛法大明。自是歷朝每",
    "T49n2035_033:0318c28": "當上元必放燈。本朝太平興國六年。勅下",
    "T49n2035_033:0318c29": "元亦放燈三夜。為軍民祈福(僧史略)。",
    "T49n2035_033:0319a01": "無盡財　供養佛華多聽轉賣買香油。猶",
    "T49n2035_033:0319a02": "多者轉賣無盡財中(僧祇律○釋氏要覽云。世言長生錢者是也。子母滋生故稱無",
    "T49n2035_033:0319a03": "盡)。",
    "T49n2035_033:0319a04": "講懺儀　僧傳稱。漢魏以來請僧設供同於",
    "T49n2035_033:0319a05": "祠祀。起坐威儀略無規矩。至晉朝安法師。",
    "T49n2035_033:0319a06": "始依經律作赴請禮讚等儀。立為三例。一",
    "T49n2035_033:0319a07": "行香定座上講。二六時禮懺。三布薩等法。其",
    "T49n2035_033:0319a08": "後遠法師復立法社節度(有文在盧山集)唐宣律師。立",
    "T49n2035_033:0319a09": "分五眾物儀章服儀歸敬儀鳴鍾犍度。照律",
    "T49n2035_033:0319a10": "師作落髮儀。皆附時傍教以為法也(釋門正統)。",
    "T49n2035_033:0319a11": "諸經行法　智者製法華三昧儀(國清百錄載)荊溪",
    "T49n2035_033:0319a12": "述補助儀以資觀想。法智撰大悲心呪行",
    "T49n2035_033:0319a13": "法。金光明懺法。慈雲撰金光明護國儀。依",
    "T49n2035_033:0319a14": "百錄述補助。及撰淨土懺儀。彌陀懺儀。請",
    "T49n2035_033:0319a15": "觀音懺儀。熾盛光懺儀。神照撰仁王懺儀。淨",
    "T49n2035_033:0319a16": "覺撰楞嚴懺儀。如意輪課。法智涌撰功德天",
    "T49n2035_033:0319a17": "懺儀。皆諸祖依四三昧自行化他之法也。",
    "T49n2035_033:0319a18": "供佛　諸如來者。皆是法身。若在世若滅後。",
    "T49n2035_033:0319a19": "所有供養福無有異(寶積經)供養佛者。得大福",
    "T49n2035_033:0319a20": "德速成菩提(不思議境界經)若施畜生得百倍報。",
    "T49n2035_033:0319a21": "施破戒者得千倍報。施持戒者。得萬倍",
    "T49n2035_033:0319a22": "報。乃至施佛得無量報。我今分別諸福田",
    "T49n2035_033:0319a23": "故作是說(優婆塞戒經此言敬田勝)若人供養十方佛諸菩",
    "T49n2035_033:0319a24": "薩聲聞。不如有人施畜生一口飲食。乃至",
    "T49n2035_033:0319a25": "施餓狗蟻子。悲田最勝(像法決疑經此言悲田勝)一分施難",
    "T49n2035_033:0319a26": "勝如來。一分與最下乞人。福田無二(維摩經此言悲敬不",
    "T49n2035_033:0319a27": "二)世言供三千佛者。過去莊嚴劫。始華光",
    "T49n2035_033:0319a28": "佛終毘舍浮佛。一千佛。現在賢劫。始拘留孫",
    "T49n2035_033:0319a29": "佛終樓至佛。一千佛。未來星宿劫。始日光佛",
    "T49n2035_033:0319b01": "終須彌相佛。一千佛(三劫各有經一卷)言供千佛者。",
    "T49n2035_033:0319b02": "現在賢劫千尊也。",
    "T49n2035_033:0319b03": "供知識　文殊南遊至福城東際。為善財童",
    "T49n2035_033:0319b04": "子說法令求菩提近善知識。從此經歷",
    "T49n2035_033:0319b05": "一百十城。參五十三善知識。入普賢道場。",
    "T49n2035_033:0319b06": "得微塵數三昧門(華嚴經入法界品)。",
    "T49n2035_033:0319b07": "供羅漢　佛滅時。付囑十六阿羅漢。與諸施",
    "T49n2035_033:0319b08": "主作真福田。時阿羅漢咸承佛勅。以神通",
    "T49n2035_033:0319b09": "力延自壽量。若請四方僧設無遮施。或所",
    "T49n2035_033:0319b10": "住處。或詣寺中。此諸尊者及諸眷屬。分散往",
    "T49n2035_033:0319b11": "赴。蔽隱聖儀密受供具。令諸施主得勝果",
    "T49n2035_033:0319b12": "報(法住記。始賓度羅終半托迦。凡十六位)除四大羅漢十六羅漢。",
    "T49n2035_033:0319b13": "餘皆入滅。四大羅漢者。彌勒下生經云。迦",
    "T49n2035_033:0319b14": "葉。賓頭盧。羅云。軍徒鉢歎。十六羅漢出寶",
    "T49n2035_033:0319b15": "雲經。然賓頭盧羅云已在十六之數。今有言",
    "T49n2035_033:0319b16": "十八者。即加迦葉軍徒(妙樂○賓頭盧此云不動。有於十六加賓頭盧者。即",
    "T49n2035_033:0319b17": "是賓度羅。加慶友者。自是佛滅百年造法住記者。述十六羅漢受囑住世。則知慶友不在住世之列。今欲論十八住",
    "T49n2035_033:0319b18": "者。當以妙樂為證。淨覺撰禮讚文。亦撮妙樂)。",
    "T49n2035_033:0319b19": "佛祖忌齋　如來於周穆王五十三年(壬申)二",
    "T49n2035_033:0319b20": "月十五日入滅。凡在伽藍必修供設禮。謂",
    "T49n2035_033:0319b21": "之佛忌(北澗簡禪師撰齋忌疏。淨覺法師撰禮讚文)○南岳禪師。陳大",
    "T49n2035_033:0319b22": "建九年六月二十二日忌(志磐為南湖述齋忌疏)○智者禪",
    "T49n2035_033:0319b23": "師。隋開皇十七年十一月二十四日忌(孤山撰齋忌疏。",
    "T49n2035_033:0319b24": "北澗慈雲撰禮讚文)○章安禪師。唐正觀二年八月七日",
    "T49n2035_033:0319b25": "忌○法華禪師。唐永隆元年十一月二十八",
    "T49n2035_033:0319b26": "日忌○天宮禪師。唐高宗朝(志磐撰齋忌疏不知歲月)○左溪",
    "T49n2035_033:0319b27": "禪師。唐天寶十三載九月十九日忌(志磐撰齋忌疏)○",
    "T49n2035_033:0319b28": "荊溪禪師。唐建中三年二月五日忌(志磐撰齋忌疏)○",
    "T49n2035_033:0319b29": "螺溪法師。宋雍熙四年十一月四日忌(志磐撰齋忌疏)",
    "T49n2035_033:0319c01": "○寶雲法師。宋端栱元年十月二十一日忌",
    "T49n2035_033:0319c02": "(志磐撰齋忌疏)○法智法師。宋天聖元年正月五日忌",
    "T49n2035_033:0319c03": "○慈雲法師。宋明道元年十月十日忌○神照",
    "T49n2035_033:0319c04": "法師。宋皇祐三年五月十八日忌○廬山法",
    "T49n2035_033:0319c05": "師。晉義熙十二年八月六日忌(志磐撰齋忌疏。葛天民述禮讚文)",
    "T49n2035_033:0319c06": "○達磨禪師。北魏大統元年十月五日忌○",
    "T49n2035_033:0319c07": "南山律師。唐乾封二年十月三日忌(淨覺撰禮讚文。照",
    "T49n2035_033:0319c08": "律師撰齋忌疏)○大智律師。宋政和六年九月一日忌",
    "T49n2035_033:0319c09": "(則律師撰禮讚文。顏聖徒撰齋忌疏)。",
    "T49n2035_033:0319c10": "僧齋　佛言。持食施僧有五種福德。色力",
    "T49n2035_033:0319c11": "命安辯。上座施食應誦偈曰。施者受者俱",
    "T49n2035_033:0319c12": "獲五常。色力命安得無礙辯(五福德經)佛言。施食",
    "T49n2035_033:0319c13": "有五福。施命施色施力施安施辯。何謂",
    "T49n2035_033:0319c14": "施命。人不得食七日壽終。智者施食則為",
    "T49n2035_033:0319c15": "施命。其施命者。世世長壽財富無量。何謂",
    "T49n2035_033:0319c16": "施色。人不得食顏色憔悴。智者施食則為",
    "T49n2035_033:0319c17": "施色。其施色者。世世端正顏色暐曄。何謂",
    "T49n2035_033:0319c18": "施力。人不得食所作不能。智者施食則為",
    "T49n2035_033:0319c19": "施力。其施力者。生天人間力無等雙。何謂",
    "T49n2035_033:0319c20": "施安。人不得食心愁身危不能自安。智者",
    "T49n2035_033:0319c21": "施食則為施安。其施安者。世世安隱不遇",
    "T49n2035_033:0319c22": "眾殃。何謂施辯。人不得食身羸意弱口不",
    "T49n2035_033:0319c23": "能言。智者施食則為施辯。其施辯者。慧",
    "T49n2035_033:0319c24": "辯通達聞者歡喜。是為五福(施食五福經)施有三",
    "T49n2035_033:0319c25": "法。一送食至寺名上。就舍供養名中。造",
    "T49n2035_033:0319c26": "舍乞施發心供養名下(增一阿含經)若檀越設食召",
    "T49n2035_033:0319c27": "請眾僧。遣人防門。遮障比丘老病貧乞不",
    "T49n2035_033:0319c28": "聽入會。徒喪飲食了無善分(像法決疑經)四輩弟",
    "T49n2035_033:0319c29": "子若行齋戒。心當存想。請十方僧不擇善",
    "T49n2035_033:0320a01": "惡持戒毀戒高下之行。到諸塔寺請僧之時。",
    "T49n2035_033:0320a02": "僧次供養其福最多(普廣經)檀越來請眾僧。客僧",
    "T49n2035_033:0320a03": "有利養分。僧坊主應次第差(又)世人別請五",
    "T49n2035_033:0320a04": "百羅漢菩薩僧。不如僧次一凡夫僧(梵網經)佛",
    "T49n2035_033:0320a05": "入舍婆提城乞食。有婆羅門以佛數數到",
    "T49n2035_033:0320a06": "其家。心作是念。是沙門何以來數數如負",
    "T49n2035_033:0320a07": "其債。佛時說偈曰。時雨數數墮。五穀數數",
    "T49n2035_033:0320a08": "成。數數修福業。數數受果報。婆羅門聞已。",
    "T49n2035_033:0320a09": "慚愧取鉢盛食奉佛。懺悔出家得阿羅漢",
    "T49n2035_033:0320a10": "(大智度論)若人能日日立要先施僧食。然後自食。",
    "T49n2035_033:0320a11": "如是施中最上(優波塞戒經○今城市施飯盞者。事起於此)。",
    "T49n2035_033:0320a12": "設粥　舍衛國。難陀母作釜飯。逼上汁自",
    "T49n2035_033:0320a13": "飲。覺身中風除食消。便作念。闍黎是一食",
    "T49n2035_033:0320a14": "人。應當食粥。乃取多水少米。煎去二分。",
    "T49n2035_033:0320a15": "入胡椒蓽茇。持詣佛所白言。願世尊聽諸",
    "T49n2035_033:0320a16": "比丘食粥。佛許之。為說偈曰。持戒清淨人",
    "T49n2035_033:0320a17": "所奉恭敬隨時以粥施。十利饒益於行者。",
    "T49n2035_033:0320a18": "色力壽樂辭清辯宿食風除饑渴消。是名為",
    "T49n2035_033:0320a19": "藥佛所說欲得人天長壽樂。應當以粥",
    "T49n2035_033:0320a20": "施眾僧(僧祇律○辭辯是二義)粥出釜畫不成字名不",
    "T49n2035_033:0320a21": "正食(僧祇律)明相出始得食粥。餘皆非時(四分律)日",
    "T49n2035_033:0320a22": "照剡部樹天作白色。舒手見掌文分明。是",
    "T49n2035_033:0320a23": "為明相(婆沙論)粥名小食(增輝記)。",
    "T49n2035_033:0320a24": "乞食　梵語分衛。此云乞食(善見論)凡乞食為",
    "T49n2035_033:0320a25": "四分。一奉同梵行。一與窮乞。一與鬼神。一",
    "T49n2035_033:0320a26": "分自食(寶雲經)行乞食者破一切憍慢(法集經)食",
    "T49n2035_033:0320a27": "有三種。一受請食。二眾僧食。三常乞食。前",
    "T49n2035_033:0320a28": "二食起諸陋因緣。若得請便言我有德。若",
    "T49n2035_033:0320a29": "不請則嫌恨彼。或自鄙薄是貪法。則能遮",
    "T49n2035_033:0320b01": "道。若僧食者。當隨眾法。斷事擯人。料理",
    "T49n2035_033:0320b02": "僧事心則散亂妨廢行道。有如是惱亂。應",
    "T49n2035_033:0320b03": "受乞食法(十二頭陀經)。",
    "T49n2035_033:0320b04": "持齋　佛言。日中三世佛食(毘羅三昧經○今言中食是也)時",
    "T49n2035_033:0320b05": "食若午時。日影過一髮一瞬。即是非時(僧祇律)",
    "T49n2035_033:0320b06": "若比丘非時食者。波逸提(四分戒本○十誦律。波逸提義翻為墮。墮在燒",
    "T49n2035_033:0320b07": "煮地獄)齋者以過中不食為體(毘婆沙論)佛言。一日",
    "T49n2035_033:0320b08": "持齋有六十萬歲糧。復有五福。少病身安少",
    "T49n2035_033:0320b09": "睡少婬得生天識宿命(雜譬喻經)齋者齊也。齊身",
    "T49n2035_033:0320b10": "口業也。齊者秪是中道。後不得食者。表",
    "T49n2035_033:0320b11": "中道法界外更無別法也(請觀音疏)。",
    "T49n2035_033:0320b12": "出生飯　此有二緣。一者涅槃經。令施曠",
    "T49n2035_033:0320b13": "野鬼。毘奈耶律。令施鬼子母等。此曹本食",
    "T49n2035_033:0320b14": "肉啖人。佛化之受戒不殺。乃囑弟子隨",
    "T49n2035_033:0320b15": "處施食。今齋堂各各出眾生食是也。此唯",
    "T49n2035_033:0320b16": "出家人行之。二者焰口經。託阿難為緣。令",
    "T49n2035_033:0320b17": "施餓鬼食。今齋堂別具小斛。於食畢眾作",
    "T49n2035_033:0320b18": "法施之。或各具小生斛。夜間呪施。此通道",
    "T49n2035_033:0320b19": "族行之。",
    "T49n2035_033:0320b20": "三長齋　佛謂提謂長者曰。四時交代歲終。",
    "T49n2035_033:0320b21": "三覆以校。一月六奏。諸天帝釋太子使者閻",
    "T49n2035_033:0320b22": "羅鬼神。俱用正月五月九月旦日。案行王民",
    "T49n2035_033:0320b23": "龍鬼鳥獸為善惡者。與四王一月六奏。使",
    "T49n2035_033:0320b24": "無枉錯。覆校眾生罪福多少。福多者勅司",
    "T49n2035_033:0320b25": "命下閻羅五官除罪增祿。故使持是三長",
    "T49n2035_033:0320b26": "齋(提謂經)若佛子於六齋日年三長齋月作殺",
    "T49n2035_033:0320b27": "生劫盜破齋犯戒者。犯輕垢罪(梵網戒經○世人以此三月忌",
    "T49n2035_033:0320b28": "上任者。避行刑故爾)。",
    "T49n2035_033:0320b29": "六齋　帝釋勅四王各治一方。白月八日",
    "T49n2035_033:0320c01": "遣使者案察眾生善惡。十四日遣太子。十",
    "T49n2035_033:0320c02": "五日王親臨。黑月三日亦如是。若王親下。星",
    "T49n2035_033:0320c03": "宿鬼神俱時隨從。如遇修行齋戒。諸天相慶",
    "T49n2035_033:0320c04": "即為注祿增算(四天王經)若國王大臣。於六齋日",
    "T49n2035_033:0320c05": "勅諸境內令行不殺(普賢觀經)。",
    "T49n2035_033:0320c06": "十齋　每月十齋日。持佛菩薩號乞福滅",
    "T49n2035_033:0320c07": "罪(一齋經。於六齋日加月旦十八二十四二十八四日也。今國律令。諸州十直日不得行刑。正據此義)。",
    "T49n2035_033:0320c08": "七七齋　人死中有身若未得生緣。極七日",
    "T49n2035_033:0320c09": "住。死而復生。如是展轉生死至七七日。決",
    "T49n2035_033:0320c10": "定得生。若有生緣即不定。今尋經旨。極善",
    "T49n2035_033:0320c11": "惡無中有(瑜伽論○中有亦名中陰。極善即生淨土。其次生人天。極惡即入地獄或生三惡道。",
    "T49n2035_033:0320c12": "即日死亡不經中陰)今人亡每七日必營齋追福。謂之齋",
    "T49n2035_033:0320c13": "七者。令中有種子不轉生惡趣也(釋氏要覽)。",
    "T49n2035_033:0320c14": "述曰。孔子曰。子生三年然後免於父母之",
    "T49n2035_033:0320c15": "懷。故報以三年之喪。佛經云。人死七七。",
    "T49n2035_033:0320c16": "然後免於中陰之趣。故備乎齋七之法。",
    "T49n2035_033:0320c17": "至於今人百日小祥大祥。有舉行佛事",
    "T49n2035_033:0320c18": "者。雖因儒家喪制之文。而能修釋門奉",
    "T49n2035_033:0320c19": "嚴之福。可不信哉。",
    "T49n2035_033:0320c20": "預修齋　普廣菩薩白佛言。若善男女未終",
    "T49n2035_033:0320c21": "之時。逆修生七然燈懸旛請僧(即僧次請供也)轉經",
    "T49n2035_033:0320c22": "(略舉此四為例)得福多否。佛言。其福無量。又言。父母",
    "T49n2035_033:0320c23": "親族命終受苦。為其修福得福多否。佛言。",
    "T49n2035_033:0320c24": "七分獲一。緣前生不信道德故。若以亡者",
    "T49n2035_033:0320c25": "嚴身之具屋宅園林。以施三寶。可拔地獄",
    "T49n2035_033:0320c26": "之苦(隨願往生經)。",
    "T49n2035_033:0320c27": "述曰。案夷堅志載。鄂渚王媼。常買紙錢作",
    "T49n2035_033:0320c28": "寄庫。令僕李大代書押。媼亡李忽得疾",
    "T49n2035_033:0320c29": "仆地。三日蘇云。為陰府逮捕。至庫所",
    "T49n2035_033:0321a01": "令認押字。李曰。此我代主母所書也。引",
    "T49n2035_033:0321a02": "見金紫官。問答如初。官曰。但追證此事",
    "T49n2035_033:0321a03": "可令回。將出。媼至大喜曰。荷汝來我寄",
    "T49n2035_033:0321a04": "庫錢。方有歸也。今人好營預修寄庫者。",
    "T49n2035_033:0321a05": "當以往生經為據。以夷堅志為驗。",
    "T49n2035_033:0321a06": "毘婆尸佛。遺法之中有諸比丘。四衢道上施",
    "T49n2035_033:0321a07": "座置鉢。作是言曰。誰有人能舉財著此",
    "T49n2035_033:0321a08": "堅牢藏中。若入此藏王賊水火所不能奪",
    "T49n2035_033:0321a09": "(雜寶藏經)。",
    "T49n2035_033:0321a10": "供天　煥法師以天位失序。甞述天傳。謂",
    "T49n2035_033:0321a11": "梵釋四王皆有君主號令之權。功德則寄於",
    "T49n2035_033:0321a12": "北天。大辯則寄於山澤。此為有主客義也。",
    "T49n2035_033:0321a13": "功德大辯為女。梵釋之天為男。此為男",
    "T49n2035_033:0321a14": "女義也。密迹眷屬皆大菩薩。是為本。現居",
    "T49n2035_033:0321a15": "神像。是為迹。此有本迹義也。功德大辯處",
    "T49n2035_033:0321a16": "客天示女質。而能對揚佛化。則謂之顯。餘",
    "T49n2035_033:0321a17": "雖影響而言行不揚。則謂之晦。此有顯晦",
    "T49n2035_033:0321a18": "義也。知此四端可與言天矣。",
    "T49n2035_033:0321a19": "述曰。磐甞案煥師義述供天禮文(板在東湖尊教寺塔",
    "T49n2035_033:0321a20": "局)定十六位。先梵釋次北天。法智謂。經家",
    "T49n2035_033:0321a21": "先標北方者。西土以北方為上。次東南",
    "T49n2035_033:0321a22": "西天。次功德大辯。若摩利支韋馱二天。是",
    "T49n2035_033:0321a23": "明智住南湖日加入之(事見本傳)次密迹散脂",
    "T49n2035_033:0321a24": "樹神地神鬼母。二十八部。共十六位。以",
    "T49n2035_033:0321a25": "此為定。訶利帝此翻惡賊。蓋是鬼子母。",
    "T49n2035_033:0321a26": "未受戒時食王城男女。居人怨之故作",
    "T49n2035_033:0321a27": "此目。今既護法須當削去。煥師天傳。曉石",
    "T49n2035_033:0321a28": "芝光明助解。並云。經中雙舉秖目一人",
    "T49n2035_033:0321a29": "(淨無住。居月波日。每當歲旦修懺。必於天位刪去訶利帝南一勻不令稱唱。謂祖師但順經文失於刪削。",
    "T49n2035_033:0321b01": "然哉)舊立十二位者。依懺儀也。十四位者。",
    "T49n2035_033:0321b02": "後人加樹神地神也。十六位者。加摩利",
    "T49n2035_033:0321b03": "支韋馱也。或加日月娑竭羅龍等。或為",
    "T49n2035_033:0321b04": "十八。或為二十。雖據經文。實為汎濫。",
    "T49n2035_033:0321b05": "世有霆師天傳者。正墮此弊也(詳見諸天禮文)。",
    "T49n2035_033:0321b06": "盂蘭盆供　經言。是佛弟子修孝順者。應念",
    "T49n2035_033:0321b07": "念中常憶父母乃至七世父母。年年七月十",
    "T49n2035_033:0321b08": "五日以百味飲食安盂蘭盆中。施佛及僧。",
    "T49n2035_033:0321b09": "以報父母長養慈愛之恩(盂蘭盆經○此翻解倒懸。言奉盆供於三寶",
    "T49n2035_033:0321b10": "福田。用以解饑虛倒懸之急)。",
    "T49n2035_033:0321b11": "述曰。目連託救母以興緣。如來示奉",
    "T49n2035_033:0321b12": "盆以垂法。所以教人道以報重恩也。",
    "T49n2035_033:0321b13": "自大教東流。古今帝王所以奉盆供者",
    "T49n2035_033:0321b14": "為多矣(事見會要志)然今之寺舍。多於此日施",
    "T49n2035_033:0321b15": "斛供亡。如常法者。雖無奉盆之儀。而",
    "T49n2035_033:0321b16": "不失盂蘭之意。",
    "T49n2035_033:0321b17": "水陸齋　梁武帝。夢神僧告之曰。六道四生",
    "T49n2035_033:0321b18": "受苦無量。何不作水陸大齋以拔濟之。帝",
    "T49n2035_033:0321b19": "以問諸沙門無知之者。唯誌公勸帝。廣尋",
    "T49n2035_033:0321b20": "經論必有因緣。帝即遣迎大藏。積日披覽。",
    "T49n2035_033:0321b21": "創立儀文。三年而後成。乃建道場。於夜分",
    "T49n2035_033:0321b22": "時親捧儀文悉停燈燭。而白佛曰。若此儀",
    "T49n2035_033:0321b23": "文理協聖凡。願拜起燈燭自明。或體式未",
    "T49n2035_033:0321b24": "詳。燭暗如故。言訖一禮燈燭皆明。再禮宮",
    "T49n2035_033:0321b25": "殿震動。三禮天上雨華。天監四年二月十五",
    "T49n2035_033:0321b26": "日。就金山寺依儀修設。帝親臨地席。詔祐",
    "T49n2035_033:0321b27": "律師宣文。當時靈響不能備錄。周隋之際",
    "T49n2035_033:0321b28": "此儀不行。至唐咸亨中。西京法海寺英禪",
    "T49n2035_033:0321b29": "師。夢泰山府君召往說法。後獨坐方丈。見",
    "T49n2035_033:0321c01": "一異人前告之曰。向於泰山府君處竊覩",
    "T49n2035_033:0321c02": "尊容。聞世有水陸大齋可以利益幽品。其",
    "T49n2035_033:0321c03": "文是梁武所集。今大覺寺吳僧義濟得之。願",
    "T49n2035_033:0321c04": "師往求如法修設。師尋詣大覺。果得其文。",
    "T49n2035_033:0321c05": "遂於月望修齋已畢。復見向異人與徒屬",
    "T49n2035_033:0321c06": "十數前至謝曰。弟子即秦莊襄王也(莊襄是秦始皇",
    "T49n2035_033:0321c07": "父。至唐咸享九百四十年)又指其徒曰。此范睢穰侯白起王",
    "T49n2035_033:0321c08": "翦張儀陳軫。皆秦臣也。咸坐本罪幽囚陰",
    "T49n2035_033:0321c09": "府。昔梁武金山設會前代紂王之臣皆得",
    "T49n2035_033:0321c10": "脫免。弟子是時亦暫息苦。但以獄情未決",
    "T49n2035_033:0321c11": "故未獲脫。今蒙齋懺弟子與此輩并列國",
    "T49n2035_033:0321c12": "君臣。皆承法力得生人間。言訖而隱。自是",
    "T49n2035_033:0321c13": "英公常設此齋流行天下(東川楊諤水陸儀○蜀中有楊推官儀文。盛",
    "T49n2035_033:0321c14": "行於世)。",
    "T49n2035_033:0321c15": "述曰。昔真隱史越王。嘗過金山慕水陸",
    "T49n2035_033:0321c16": "齋法之盛。乃施田百畮。於月波山專建",
    "T49n2035_033:0321c17": "四時水陸。以為報天地君親之舉。且親",
    "T49n2035_033:0321c18": "製疏辭刻石殿壁。撰集儀文刊板於",
    "T49n2035_033:0321c19": "寺。既而孝廟聞而嘉之。賜以水陸無礙道",
    "T49n2035_033:0321c20": "場宸翰扁於殿。逮今百年修供惟謹。去",
    "T49n2035_033:0321c21": "月波里所有梵苑曰尊教。師徒濟濟率",
    "T49n2035_033:0321c22": "沙門族姓三千人。施財置田。一遵月波",
    "T49n2035_033:0321c23": "四時普度之法。先是尊教同人有謂。越王",
    "T49n2035_033:0321c24": "疏旨之辭。專為平昔仕官報。效君親之",
    "T49n2035_033:0321c25": "舉。美則美矣。而於貴賤貧富未見平等",
    "T49n2035_033:0321c26": "修供之意。乃力挽志磐續成新儀六卷。推",
    "T49n2035_033:0321c27": "廣齋法之盛。而刻其板。復依準名位。繪",
    "T49n2035_033:0321c28": "像幀者二十六軸。及今創立齋會。於是儀",
    "T49n2035_033:0321c29": "文像軸皆得其用。時主其事者。寺沙門",
    "T49n2035_033:0322a01": "處謙清節文學師竑。以法施者。月波住",
    "T49n2035_033:0322a02": "山宗淨也。以文字施者。則志磐也。當願",
    "T49n2035_033:0322a03": "十方伽藍。視此為法。大興普度之道。",
    "T49n2035_033:0322a04": "六道斛　淨名經云。以一食施一切(言一切則全收",
    "T49n2035_033:0322a05": "六道)供養諸佛及眾賢聖。然後可食。南岳隨自",
    "T49n2035_033:0322a06": "意三昧云。凡得食應云。此食色香味。上供",
    "T49n2035_033:0322a07": "十方佛。中奉諸賢聖。下及六道品。等施無",
    "T49n2035_033:0322a08": "差(楚宜反不齊也)別。天台觀心食法。鳴鐘後斂手供",
    "T49n2035_033:0322a09": "養一體三寶。次出生飯稱施六道。此皆等",
    "T49n2035_033:0322a10": "供十界。即是今人施六道修水陸供之明",
    "T49n2035_033:0322a11": "證也。",
    "T49n2035_033:0322a12": "述曰。妙樂云。世人設六道者。是梁武見",
    "T49n2035_033:0322a13": "江東多淫祀(殺生命祭邪鬼)乃以相似佛法。權宜",
    "T49n2035_033:0322a14": "替之。此蓋荊溪一往以祭祀惡法對佛",
    "T49n2035_033:0322a15": "法論之。將以止天下之殺。故未論十界",
    "T49n2035_033:0322a16": "等供之義。焰口經。令供養三寶即是四",
    "T49n2035_033:0322a17": "聖。供婆羅門仙即是人道。供焰口眾即",
    "T49n2035_033:0322a18": "是鬼道。餘四道雖不備。蓋是當時赴機未",
    "T49n2035_033:0322a19": "普。故經文隱略耳。若大乘行人。圓觀法",
    "T49n2035_033:0322a20": "界。則當依淨名經中義。若慈雲謂鬼道",
    "T49n2035_033:0322a21": "得食餘五道不得者。此等意亦是用婆沙",
    "T49n2035_033:0322a22": "論云若因祭祀唯鬼神得之餘趣不可",
    "T49n2035_033:0322a23": "盡得。此是約人世祭祀言之耳。若依出",
    "T49n2035_033:0322a24": "世法。用平等心修無礙供。則當仰觀淨",
    "T49n2035_033:0322a25": "名南岳天台三處之文。則理無不在。今",
    "T49n2035_033:0322a26": "有營小斛曰散灑者。或一巨斛者。或至",
    "T49n2035_033:0322a27": "四十九斛者。皆所以等供六道群品也。",
    "T49n2035_033:0322a28": "可不信哉。",
    "T49n2035_033:0322a29": "十王供　世傳。唐道明和上。神遊地府見",
    "T49n2035_033:0322b01": "十王分治亡人。因傳名世間。人終多設此",
    "T49n2035_033:0322b02": "供。十王名字。藏典傳記可考者六。閻羅五官",
    "T49n2035_033:0322b03": "(二名見三長齋引提謂經)平等(華嚴感應傳。郭神亮為使者。追至平等王所。因誦若人欲了知四句偈得放",
    "T49n2035_033:0322b04": "回)泰山(譯經圖紀。沙門法炬譯金貢泰山贖罪經孝經援神契泰山天帝孫主召人魂)初江(夷堅",
    "T49n2035_033:0322b05": "志。池州郭生夢入冥府。王揖坐謂曰。我是西門王郎。冥司錄我忠孝正直不害物。得作初江王。一紀)秦廣",
    "T49n2035_033:0322b06": "(夷堅志。南劍陳生既死。其弟之女見二鬼導至宮殿曰秦廣王也。王謂女曰。欲救伯若。可轉八師經。女寤家人",
    "T49n2035_033:0322b07": "來得經。請僧誦千遍。兄夢弟來謝曰。已獲生天)歐陽修夢十王(見通塞志嘉祐六年)",
    "T49n2035_033:0322b08": "無常鐘　智者臨終語維那言。人命終時得",
    "T49n2035_033:0322b09": "聞鐘磬增其正念。惟長惟久氣盡為期",
    "T49n2035_033:0322b10": "(見本紀此言臨終之功)南山事鈔云。病者將終打無常磬。",
    "T49n2035_033:0322b11": "增一阿含經云若打鐘時一切惡道諸苦並",
    "T49n2035_033:0322b12": "得停止(本經有鳴鐘法度)付法藏經云。罽賓王以好",
    "T49n2035_033:0322b13": "殺死作千頭魚。劍輪遶身隨斫隨生。有羅",
    "T49n2035_033:0322b14": "漢充維那。依時打鐘。聞聲之時劍輪住空",
    "T49n2035_033:0322b15": "遣信白令長打。過七日已受苦即止(此言終後之驗)",
    "T49n2035_033:0322b16": "南唐先主。因殺降人囚陰獄。唯聞鐘聲則",
    "T49n2035_033:0322b17": "暫息苦。入冥者見之。以報後主。乃為造一",
    "T49n2035_033:0322b18": "鐘於清涼寺。鐫其上云薦孝高皇帝脫幽出",
    "T49n2035_033:0322b19": "厄(通塞志晉少帝時)斯為近證。",
    "T49n2035_033:0322b20": "挂旛　若四輩弟子男女命終。造作黃旛懸",
    "T49n2035_033:0322b21": "著剎上。離八難苦得生十方淨土。隨風",
    "T49n2035_033:0322b22": "一轉轉輪王位。乃至吹塵小王之位。其報無",
    "T49n2035_033:0322b23": "量至成菩提(大灌頂十一卷○世有書藥師如來十二誓願者。此是別緣。非經本事)。",
    "T49n2035_033:0322b24": "寓錢　事祖云。唐明皇使王璵為祠祭使。",
    "T49n2035_033:0322b25": "自漢世葬者有瘞錢。後世稍以紙寓錢為",
    "T49n2035_033:0322b26": "鬼事。至璵乃用之以禳祓。冥報記云。鬼所",
    "T49n2035_033:0322b27": "用錢即紙錢也。若綵絹者。亦紙為之。銀即",
    "T49n2035_033:0322b28": "錫。塗金即黃塗也。",
    "T49n2035_033:0322c01": "述曰唐以前無紙錢為用者。自王璵盛",
    "T49n2035_033:0322c02": "行此法。於是冥中藏積緡鏹金銀繒綵。",
    "T49n2035_033:0322c03": "與世間所用無少異。由心法之能變造",
    "T49n2035_033:0322c04": "故。天府冥關亦隨人心而轉。世有用紙",
    "T49n2035_033:0322c05": "鏹寄庫者。有鬼神用紙鏹入人間買",
    "T49n2035_033:0322c06": "物者。有見泰山堆積蠟錢無用云人間",
    "T49n2035_033:0322c07": "化財用油注度火為污者。此等顯驗不",
    "T49n2035_033:0322c08": "一。心生則種種法生。不特紙錢一法而",
    "T49n2035_033:0322c09": "已也。",
    "T49n2035_033:0322c10": "放生　光明經述流水長者救魚十千天子",
    "T49n2035_033:0322c11": "報德。此緣起也。智者買斷[竺-二+(一/(尸@邑))]梁悉罷江上",
    "T49n2035_033:0322c12": "採捕。此立法也。赴計詡獄中之難。報修禪",
    "T49n2035_033:0322c13": "堂上之恩。此顯驗也(此三事並見智者紀)唐肅宗乾元二",
    "T49n2035_033:0322c14": "年。詔天下置放生池凡八十一所(顏真卿為碑)本",
    "T49n2035_033:0322c15": "朝真宗天禧元年詔復天下放生池。沿江淮",
    "T49n2035_033:0322c16": "州郡上下水五里。並禁採捕(二事詳見通塞志)慈雲奏",
    "T49n2035_033:0322c17": "西湖為放生池。以四月八日會郡人縱魚",
    "T49n2035_033:0322c18": "鳥。法智於南湖以佛生日放魚鳥。祝聖人",
    "T49n2035_033:0322c19": "壽。樞密劉均奉勅撰碑。此皆放生之梗概",
    "T49n2035_033:0322c20": "也。",
    "T49n2035_033:0322c21": "改祭　佛為曠野鬼神鬼子母等。改棄血食",
    "T49n2035_033:0322c22": "而受僧眾出生之食。此緣起也(二事並見曉石芝施食通覽。具引",
    "T49n2035_033:0322c23": "藏經)梁武皇魏獻文。勅郊廟不用牲牷。唯薦",
    "T49n2035_033:0322c24": "蔬麪。此人主立法也(二事見通塞志)智者為關王授",
    "T49n2035_033:0322c25": "戒。慈雲為白鶴授戒。皆令禁斷葷血。專",
    "T49n2035_033:0322c26": "事蔬食。此沙門立法也(慈雲有改祭文。并決疑十頌。備引證驗)。",
    "T49n2035_033:0322c27": "戒五辛　佛戒五辛。以其臭穢能障聖道。",
    "T49n2035_033:0322c28": "食之者必招無間之業耳。今人不能戒。是",
    "T49n2035_033:0322c29": "不欲見聖道。而甘為無間之罪輩。可不",
    "T49n2035_033:0323a01": "哀哉。茲用備錄經律。為世告勸。粲然五章。",
    "T49n2035_033:0323a02": "幸思遵奉。",
    "T49n2035_033:0323a03": "一名體會異。夫言葷辛。是為二義(葷臭辛辣)葷",
    "T49n2035_033:0323a04": "而非辛。如臭菜阿魏是也。辛而非葷。芥薑",
    "T49n2035_033:0323a05": "是也。是葷是辛。五辛是也。梵網云大蒜(天台疏云。",
    "T49n2035_033:0323a06": "葫菱廣韻作胡荽)茖葱(薤也音格廣韻山葱)慈葱(葱之正名)蘭葱(小蒜)興渠(葱蒺",
    "T49n2035_033:0323a07": "也。生熟皆臭。葉如蔓菁。其臭如蒜。經音義云。生于闐國。應法師云。烏荼國人常食。即阿魏)雜阿含",
    "T49n2035_033:0323a08": "云革葱(茖同)慈葱(葱)木葱(非小蒜即韮)蒜(大蒜)興渠(此五出梵",
    "T49n2035_033:0323a09": "網也)涅槃經葱韭薤(但列三名)楞伽經葱韭薤蒜(但列四名。不",
    "T49n2035_033:0323a10": "出興渠而加以韭若蒜分大小則仍有五名)此方言五辛。當云葱韭薤",
    "T49n2035_033:0323a11": "大蒜小蒜如楞伽所列云。",
    "T49n2035_033:0323a12": "二大乘永制。楞伽經云。臭穢不淨能障聖道。",
    "T49n2035_033:0323a13": "亦障人間人天淨處。何況諸佛淨土。梵網云。",
    "T49n2035_033:0323a14": "若佛子不得食五辛。故食者犯輕垢罪(石壁注。",
    "T49n2035_033:0323a15": "體非重過故輕。點污淨行名垢)楞嚴云。熟食發婬生啖增恚。十",
    "T49n2035_033:0323a16": "方天仙嫌臭遠離。諸餓鬼等舐其脣吻。常與",
    "T49n2035_033:0323a17": "鬼住。福德日銷長無利益。大力魔王現作",
    "T49n2035_033:0323a18": "佛身來為說法。非毀禁戒讚婬怒癡。命終",
    "T49n2035_033:0323a19": "為魔眷屬。永墮無間。涅槃云。食者當生苦",
    "T49n2035_033:0323a20": "處污穢不淨。金棺敬福經云。飲酒食肉五",
    "T49n2035_033:0323a21": "辛之人。雖造經像勞而少功。主匠無益諸",
    "T49n2035_033:0323a22": "天不祐。",
    "T49n2035_033:0323a23": "三小乘病開。報應經云。七眾不得食肉葷",
    "T49n2035_033:0323a24": "辛。有病開。在伽藍外白衣家。服滿四十九",
    "T49n2035_033:0323a25": "日。香湯澡浴。然後讀誦不犯罪。雜阿含云。",
    "T49n2035_033:0323a26": "食五辛人觸穢三寶。死墮屎糞地獄。出作",
    "T49n2035_033:0323a27": "野狐猪狗。若得人身其體腥臭。僧祇律開",
    "T49n2035_033:0323a28": "病比丘服蒜。聽七日在一邊小房。不得臥",
    "T49n2035_033:0323a29": "僧床褥。講堂處大小便處皆不得到。不得",
    "T49n2035_033:0323b01": "僧中食。不得就佛禮拜。得下風遙禮。七日",
    "T49n2035_033:0323b02": "滿澡浴熏衣。方得入眾。",
    "T49n2035_033:0323b03": "四方便救過。楞嚴云。持此呪時眾破戒罪。",
    "T49n2035_033:0323b04": "無問輕重一時銷滅。縱經飲酒食啖五辛。",
    "T49n2035_033:0323b05": "佛菩薩天仙不將為過。觀世音陀羅尼經。灌",
    "T49n2035_033:0323b06": "頂印呪二大母指屈掌中。捻無名指以無",
    "T49n2035_033:0323b07": "名指相背。二小指頭相拄。二中指直竪頭相",
    "T49n2035_033:0323b08": "拄。二頭指屈各捻中指背上。呪曰。唵步三末",
    "T49n2035_033:0323b09": "囉蘇摩監莎訶。誦二十一遍。自灌其頂。每",
    "T49n2035_033:0323b10": "旦於盆上結印誦之。持呪之人。犯欲及",
    "T49n2035_033:0323b11": "五辛。誦此呪解之云云。此二呪法以備誤",
    "T49n2035_033:0323b12": "犯之用。若恃此術數犯數解。則是重增瀆",
    "T49n2035_033:0323b13": "法之罪。呪部神王反生嗔譴。適足以速無",
    "T49n2035_033:0323b14": "間之業也。可不謹哉。",
    "T49n2035_033:0323b15": "五三教事證。竺曇猷禮天台。石梁遇聖僧",
    "T49n2035_033:0323b16": "謂曰。汝母懷妊時行經葱園。胎氣犯穢不",
    "T49n2035_033:0323b17": "可住寺(僧鏡錄)天竺沙門覺稱云。吾國食肉五",
    "T49n2035_033:0323b18": "辛者驅出城外。故國中無貨此。道藏云。誦",
    "T49n2035_033:0323b19": "黃庭經忌食五辛。又云。道士受法忌淹穢",
    "T49n2035_033:0323b20": "五辛。仙傳云。樂子萇舉家飲仙酒升天。獨",
    "T49n2035_033:0323b21": "從子墜地。天神言。此人茹蒜故不得往。司",
    "T49n2035_033:0323b22": "馬公祭儀云。凡祭雖得飲酒而不至亂(謂改常度)",
    "T49n2035_033:0323b23": "食肉不茹葷(謂葱韮蒜有臭氣之物)。",
    "T49n2035_033:0323b24": "述曰。為不急之物。而自招無間之報者。",
    "T49n2035_033:0323b25": "世人啖五辛是也。今諸師家多忽此事。",
    "T49n2035_033:0323b26": "豈不痛哉。昔樝菴食三白。正避此過耳。",
    "T49n2035_033:0323b27": "非故為是矯世之行也。因撰述斯文。忿",
    "T49n2035_033:0323b28": "今時知法者。遂發其願曰。願十方諸佛菩",
    "T49n2035_033:0323b29": "薩天仙。聞我祈請咸起加護。願使禪林",
    "T49n2035_033:0323c01": "教黌律苑三宗法門。若主若伴。咸知思",
    "T49n2035_033:0323c02": "護淨戒。不於清淨伽藍種葱薤之臭草。",
    "T49n2035_033:0323c03": "不於清淨齋供而和葱薤之臭味。不以",
    "T49n2035_033:0323c04": "清淨身器而啖葱薤之穢食。當知其人與",
    "T49n2035_033:0323c05": "境。若不清淨則凡齋戒禪誦法事之所。",
    "T49n2035_033:0323c06": "豈復可得感佛天而降神祇乎。豈復可",
    "T49n2035_033:0323c07": "得却災殃而來嘉祥乎。豈復可得動",
    "T49n2035_033:0323c08": "幽冥而拔沈滯乎當願普天之下。凡僧藍",
    "T49n2035_033:0323c09": "道觀齋厨之內。不用葱薤調和眾食及",
    "T49n2035_033:0323c10": "私自煮啖。凡官府第宅齋醮之際。於十日",
    "T49n2035_033:0323c11": "前嚴行禁斷不蹈非法。僧道赴請受齋",
    "T49n2035_033:0323c12": "俗舍。常須自檢不得故食誤食自取穢",
    "T49n2035_033:0323c13": "染。庶乎人心交勸共隆聖道。將俾事佛",
    "T49n2035_033:0323c14": "事天清淨謹嚴自行化他二俱有益。毋",
    "T49n2035_033:0323c15": "忘今日立願之本。伏惟佛眼照之天心監",
    "T49n2035_033:0323c16": "之。決意禁斷用逃苦報。",
    "T49n2035_033:0323c17": "喪服　釋氏之論喪服。涅槃諸律並無其制。",
    "T49n2035_033:0323c18": "智者臨終誡曰。世間哭泣喪服皆不應為。今",
    "T49n2035_033:0323c19": "案遠師喪儀云。受業和上同於父母。皆三",
    "T49n2035_033:0323c20": "年服。若依止師隨師喪暫為服。應師五杉",
    "T49n2035_033:0323c21": "集云。師服但用布。稍粗純染黃褐(據此未嘗許用白布)。",
    "T49n2035_033:0323c22": "述曰。今人無識多用白布為直掇坐具。",
    "T49n2035_033:0323c23": "違失僧儀最為非法。今請於黑布偏衫",
    "T49n2035_033:0323c24": "之下。著白布衫袴以表制服。二師父母",
    "T49n2035_033:0323c25": "皆同此制。若義家父母亦可例此。隨俗",
    "T49n2035_033:0323c26": "稍用紵布。上不違涅槃諸律之無文。下",
    "T49n2035_033:0323c27": "不棄遠應二師之義開。隨方護法當用",
    "T49n2035_033:0323c28": "中道。",
    "T49n2035_033:0323c29": "戒焚亡僧不塔袈裟　律明三衣唯許傳",
    "T49n2035_033:0324a01": "受。未聞佛祖被亡軀而從火焚也。末代",
    "T49n2035_033:0324a02": "無知多行非法。有識之士尚須辨明。若坐逝",
    "T49n2035_033:0324a03": "不壞。結塔以葬者。猶可以被於真體。若從",
    "T49n2035_033:0324a04": "荼毘火化之法者。則不當披搭自取燒衣",
    "T49n2035_033:0324a05": "違律之過。或謂亡僧無衣者。則當如冥祥",
    "T49n2035_033:0324a06": "記僧妙施衣之法。云南宋江陵龍華寺僧妙",
    "T49n2035_033:0324a07": "既亡之後。一夕歸房靈語。弟子可宗問。和上",
    "T49n2035_033:0324a08": "今生何處。妙曰。粗可耳。但應受小謫。二年",
    "T49n2035_033:0324a09": "得免。欲訴所司為無袈裟。可急為製請",
    "T49n2035_033:0324a10": "僧設供以衣施之我可得也。宗如教飯僧",
    "T49n2035_033:0324a11": "嚫衣。既畢。比丘道猛即見妙身披衣入堂",
    "T49n2035_033:0324a12": "依僧次坐聽經。至散乃不復見。",
    "T49n2035_033:0324a13": "述曰。磐自聞。此適子姪真視真誥真亢。不",
    "T49n2035_033:0324a14": "幸早世。焚龕之日皆不披袈裟。唯用布",
    "T49n2035_033:0324a15": "偏衫裙而已。設齋之前以平時所服七條。",
    "T49n2035_033:0324a16": "作䰗拈法於僧中施。且復囑後人。當力",
    "T49n2035_033:0324a17": "行於自身必壞之際也。敢告知識共崇",
    "T49n2035_033:0324a18": "此法。",
    "T49n2035_033:0324a19": "佛祖統紀第三十三卷(終)"
}