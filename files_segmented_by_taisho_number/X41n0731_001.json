{
    "X41n0731_001:0523a04": "四分律疏目次",
    "X41n0731_001:0523a06": "卷第一本",
    "X41n0731_001:0523a07": "自開發經題至發戒緣竟",
    "X41n0731_001:0523a08": "卷第一末",
    "X41n0731_001:0523a09": "自辯受體至正請竟",
    "X41n0731_001:0523a10": "卷第二本",
    "X41n0731_001:0523a11": "自正宗分初至比丘四波羅夷法總釋第十持犯",
    "X41n0731_001:0523a12": "對治",
    "X41n0731_001:0523a13": "卷第二末",
    "X41n0731_001:0523a14": "釋四波羅夷法別解中婬盜二戒",
    "X41n0731_001:0523a15": "卷第三本",
    "X41n0731_001:0523a16": "自四波羅夷法中殺戒至十三僧殘法第八戒緣",
    "X41n0731_001:0523a17": "卷第三末",
    "X41n0731_001:0523a18": "自十三僧殘法之餘至二不定法",
    "X41n0731_001:0523a19": "卷第四本",
    "X41n0731_001:0523a20": "自三十尼薩耆法初戒至第四戒",
    "X41n0731_001:0523a21": "卷第四末",
    "X41n0731_001:0523a22": "自三十尼薩耆法第五戒至竟",
    "X41n0731_001:0523a23": "卷第五本",
    "X41n0731_001:0523a24": "自九十單波逸提法初戒至第二十六戒",
    "X41n0731_001:0523b01": "卷第五末",
    "X41n0731_001:0523b02": "自九十單波逸提法第二十七戒至第五十八戒",
    "X41n0731_001:0523b03": "卷第六本",
    "X41n0731_001:0523b04": "自九十單波逸提法之餘至第二分律比丘尼十",
    "X41n0731_001:0523b05": "七僧殘法第七戒",
    "X41n0731_001:0523b06": "卷第六末",
    "X41n0731_001:0523b07": "自比丘尼十七僧殘法第八至一百七十八單波",
    "X41n0731_001:0523b08": "逸提法",
    "X41n0731_001:0523b09": "卷第七本",
    "X41n0731_001:0523b10": "釋受戒揵度第一",
    "X41n0731_001:0523b11": "卷第七末",
    "X41n0731_001:0523b12": "自受戒揵度第一之餘至說戒揵度第二",
    "X41n0731_001:0523b13": "卷第八本",
    "X41n0731_001:0523b14": "自安居揵度第三至第三分律衣揵度第六",
    "X41n0731_001:0523b15": "卷第八末",
    "X41n0731_001:0523b16": "自藥揵度第七至瞻波揵度第十",
    "X41n0731_001:0523b17": "卷第九本",
    "X41n0731_001:0523b18": "自呵嘖揵度第十一至遮揵度第十四",
    "X41n0731_001:0523b19": "卷第九末",
    "X41n0731_001:0523b20": "自破僧揵度第十五至滅諍揵度第十六",
    "X41n0731_001:0523b21": "卷第十本",
    "X41n0731_001:0523b22": "自尼揵度第十七至第四分律毗尼增一",
    "X41n0731_001:0523b23": "卷第十末",
    "X41n0731_001:0523b24": "自毗尼增一之餘至竟",
    "X41n0731_001:0523c02": "四分律疏目次(終)",
    "X41n0731_001:0523c08": "四分律疏卷第一本",
    "X41n0731_001:0523c10": "沙門　法礪　撰",
    "X41n0731_001:0523c11": "凡欲開發經題。須為三要。言三要者。第一舉宗攝教。",
    "X41n0731_001:0523c12": "第二知教指歸。第三正釋律初題目。言舉宗攝教者。",
    "X41n0731_001:0523c13": "聖教雖眾。略要三種。所言三者。第一修多羅藏。第二",
    "X41n0731_001:0523c14": "毗尼藏。第三阿毗曇藏。言修多羅藏者所謂經。言毗",
    "X41n0731_001:0523c15": "尼者謂諸戒律。言阿毗曇者即是諸論。今茲律典。三",
    "X41n0731_001:0523c16": "藏□中。乃是第二毗尼藏攝。",
    "X41n0731_001:0523c17": "第二辨教宗者。此律所明。□義通論。兼詮定慧。故下",
    "X41n0731_001:0523c18": "文言。云何增戒學。所謂□□學增心學增慧學。是名",
    "X41n0731_001:0523c19": "增戒學。良以止作俱戒故。□以宗求。其唯戒學。分",
    "X41n0731_001:0523c20": "別戒學。兩番料簡。第一受戒法門。第二隨戒行相。言",
    "X41n0731_001:0523c21": "受戒者。創發要期。斷惡修善。建志成就。納法在心。目",
    "X41n0731_001:0523c22": "之為受。言隨戒者。受興於前。持心後起。義順受體。說",
    "X41n0731_001:0523c23": "之為隨。就受隨二門。各開為兩。謂受門二者。為彰戒",
    "X41n0731_001:0523c24": "法有為。不能孤起。藉因託緣。然後方發。故明能發之",
    "X41n0731_001:0524a01": "緣。既有其緣。必所得。故次第二所發戒體。言受緣者。",
    "X41n0731_001:0524a02": "寔以位陛聖凡。報殊男女。託緣不同。案此律辨五種",
    "X41n0731_001:0524a03": "受戒。一曰善來。二稱上法。三名三歸。四曰八敬。五者",
    "X41n0731_001:0524a04": "羯磨。斯之五名備如常釋。第二言受體者。據要而論。",
    "X41n0731_001:0524a05": "不出二種。一者作戒。二無作戒。言作戒者。方便身口。",
    "X41n0731_001:0524a06": "造趣營為。稱之為作。二無作者。一發續現。四心三性。",
    "X41n0731_001:0524a07": "始末恒有。不藉緣辨。號曰無作。斯之二種。□□懸防。",
    "X41n0731_001:0524a08": "同稱為戒。若也作戒。以色為體。言無作者。非□□心。",
    "X41n0731_001:0524a09": "第二次辨隨戒二門者。第一專精不犯。第二犯已能",
    "X41n0731_001:0524a10": "悔。言專精者。上行之流。一往順教。惡離善行。稱曰專",
    "X41n0731_001:0524a11": "精。但持有二種。一明止持。二明作持。言止持者。念智",
    "X41n0731_001:0524a12": "捨等。護防身口。不造諸惡。稱之為止。止而無違。順受",
    "X41n0731_001:0524a13": "光潔。故曰止持。言作持者。奉順聖教。作法作事。對事",
    "X41n0731_001:0524a14": "作法。稱之為作。作而順受。故號作持。第二犯能悔者。",
    "X41n0731_001:0524a15": "不謹之人。放縱身口。違禁興過。不脩善行。汙本所受。",
    "X41n0731_001:0524a16": "名之為犯。慚愧追謝。還令復本。亦名為持。雖非一往",
    "X41n0731_001:0524a17": "善成。然亦毀而還復。第二白法。故名犯已能悔持。然",
    "X41n0731_001:0524a18": "犯有二。一者作犯。現違聖教。廣造諸過。稱為作犯。二",
    "X41n0731_001:0524a19": "者止犯。不依教奉修。止而有違。故名止犯。對斯二犯。",
    "X41n0731_001:0524a20": "悔而還復。並稱為持。上來已辨教之宗旨。其唯受隨。",
    "X41n0731_001:0524a21": "第三釋經初題。言四分律藏者。是其總名。初分已下",
    "X41n0731_001:0524a22": "別已標舉。就總名中。□四分者。為異於餘部。異部餘",
    "X41n0731_001:0524a23": "故。乃是佛涅槃後。五部□一部之別名。言律藏者。為",
    "X41n0731_001:0524a24": "簡於餘藏。簡餘藏故。便是毗尼之都號。然大聖如來。",
    "X41n0731_001:0524b01": "從波羅柰。終訖泥洹。隨根制戒。輕重差殊。緩急有異。",
    "X41n0731_001:0524b02": "佛涅槃後。優波離等撰佛遺言。載傳竹帛。次第任持。",
    "X41n0731_001:0524b03": "乃至毱多。一百餘年。並以秉宗無二。所化眾生不相",
    "X41n0731_001:0524b04": "是非。但為一部大毗尼藏。備傳於世。然優波毱多有",
    "X41n0731_001:0524b05": "五弟子。各執一見。以為揩准。至傳聖教不能均融齊",
    "X41n0731_001:0524b06": "一。於是離分。遂為五典。各自相傳。並流季世。究其宗",
    "X41n0731_001:0524b07": "旨。無非佛說。如破金杖為金用。總別之教。咸可受持。",
    "X41n0731_001:0524b08": "本一今別。義興於此。據斯以論。明四分名者。於五部",
    "X41n0731_001:0524b09": "內。一部之別名。若就能秉。應言曇無德律。此名法護。",
    "X41n0731_001:0524b10": "今約所誦彰名。故言四分。大僧戒本以為初分。尼律",
    "X41n0731_001:0524b11": "已下第二分。安居已下第三分。房舍已下第四分。言",
    "X41n0731_001:0524b12": "律者。行用差分。略論四種。一能外防身口。稱之為戒。",
    "X41n0731_001:0524b13": "內善調伏。名之為律。據果知因。字曰波羅提木叉。此",
    "X41n0731_001:0524b14": "言解脫。故遺教經。戒是正順解脫之本。業結無處。逍",
    "X41n0731_001:0524b15": "然無為。目曰毗尼。此方稱滅。但行不自宣。藉教以顯。",
    "X41n0731_001:0524b16": "斯之律典備有四名。不可並班。且標其律。一部之教。",
    "X41n0731_001:0524b17": "蘊積眾旨。故稱為藏。此釋總名。",
    "X41n0731_001:0524b18": "言初分等者。四章建首。號之為初。共成一部。所以稱",
    "X41n0731_001:0524b19": "分。卷舒之義。是故名卷。眾軸之始。故曰第一。解前三",
    "X41n0731_001:0524b20": "門中。第二宗歸。昔解開宗五門分別。今以漸頓乃隨",
    "X41n0731_001:0524b21": "中別義。故不別立義門。且就前四。束為受隨。方可就",
    "X41n0731_001:0524b22": "總開別。故今解者。戒宗有二。一曰受戒。二曰隨戒。故",
    "X41n0731_001:0524b23": "地持云。一者受戒。二者隨戒。此二當知。攝受無量淨",
    "X41n0731_001:0524b24": "戒。但受謂要期創發。納法在心。隨據持心次起。義順",
    "X41n0731_001:0524c01": "於初。又受以創發故。對法要期以成。隨次起故。對緣",
    "X41n0731_001:0524c02": "防護以立。故曰受隨二門。若無其受。則行無所起。以",
    "X41n0731_001:0524c03": "有受故。眾行得生。若無隨行。便有戒羸等失。以有隨",
    "X41n0731_001:0524c04": "故。令受光潔。是故須此受隨二法。若釋受隨。可為二",
    "X41n0731_001:0524c05": "門。第一約詮。二就行辨。言約詮者。受戒法聚尼聚少",
    "X41n0731_001:0524c06": "法旨歸彰受。二部戒本及餘揵度。意辨其隨。言就行",
    "X41n0731_001:0524c07": "者。兩門料簡。第一總解緣體。第二別解緣體。言總解",
    "X41n0731_001:0524c08": "者。若受隨相對。始從歸禮。訖至在前而去。是其受門。",
    "X41n0731_001:0524c09": "終盡一形所有二持。是其隨門。若據辨體。第三羯磨",
    "X41n0731_001:0524c10": "一剎那前。判之為受。在前而去已故竟於一形。局以",
    "X41n0731_001:0524c11": "屬隨。說相等事義通受隨。然就受中。作及無作是其",
    "X41n0731_001:0524c12": "受體。餘僧界等是其緣也。初五受說。可以准知。次論",
    "X41n0731_001:0524c13": "其隨。隨位有兩。一是專精。二犯已能悔。專精復二。義",
    "X41n0731_001:0524c14": "分眾別。言眾法者。所謂護體是其因緣。眾法僧界等",
    "X41n0731_001:0524c15": "能生作行。是增上緣。若就別行。亦以護體為因緣。餘",
    "X41n0731_001:0524c16": "三藏教法善知識等所對違順。是其增上緣也。所成",
    "X41n0731_001:0524c17": "二持作無作。正是隨體。第二若據犯已能悔。亦有眾",
    "X41n0731_001:0524c18": "別。能生作行。謂永斷相續。還受持清淨對治護者。是",
    "X41n0731_001:0524c19": "其因緣。僧別懺境及眾法等是增上緣。還成二戒是",
    "X41n0731_001:0524c20": "隨戒體。",
    "X41n0731_001:0524c21": "第二別釋。先解受門有二。第一受緣。第二受體。言受",
    "X41n0731_001:0524c22": "緣者。八門解義。第一釋名通局同異。第二受緣總別。",
    "X41n0731_001:0524c23": "第三能秉教人師徒位別。第四教所備者聖凡不等。",
    "X41n0731_001:0524c24": "第五藉緣多少。第六辨此諸緣發戒時節。第七受捨",
    "X41n0731_001:0525a01": "漸頓。第八校量勝劣。八中初門曲復分四。第一列數",
    "X41n0731_001:0525a02": "釋名。第二得名。第三通局。第四諸部同異。初門復三。",
    "X41n0731_001:0525a03": "一者先定受緣廢立。第二緣義既定。次釋其名。三受",
    "X41n0731_001:0525a04": "緣開合。",
    "X41n0731_001:0525a05": "言廢立者。先列五名。方定廢立。謂善來上法三歸八",
    "X41n0731_001:0525a06": "敬羯磨等是。立義有三。謂或四五六一人立義。但有",
    "X41n0731_001:0525a07": "四受。無其上法。所以然者。一以義求。謂從他得。故心",
    "X41n0731_001:0525a08": "論云。別解脫調伏。當知從他教。若上法者。云何而言",
    "X41n0731_001:0525a09": "從他教得。二以文證。以無上法人無上法教。以斯二",
    "X41n0731_001:0525a10": "義。故但四受。若爾何故成阿羅漢。即名受具足。答此",
    "X41n0731_001:0525a11": "謂補替減年之處。羯磨開緣。本非上法。故律云。年不",
    "X41n0731_001:0525a12": "滿者。受已生疑。聽數胎閏。若修道成羅漢。即名受具。",
    "X41n0731_001:0525a13": "故知開緣。如似曾嫁志性成立開合受戒。論義沙彌",
    "X41n0731_001:0525a14": "勅聽亦爾。據斯推驗。故但四受。若爾十誦沓婆十六",
    "X41n0731_001:0525a15": "成羅漢。何不開受。而要年滿。答此就開緣。彼據常行。",
    "X41n0731_001:0525a16": "故不相類。其猶胎閏。豈容逆數。又如數夏之類。又問",
    "X41n0731_001:0525a17": "若十律常行。要年滿者。曾嫁十二。論義沙彌。亦應待",
    "X41n0731_001:0525a18": "滿。何以聽受。答女以仗人違志故。與共者同。故可亦",
    "X41n0731_001:0525a19": "爾。胎閏就年數以開。無別受緣。今此曾嫁乃別立一",
    "X41n0731_001:0525a20": "受。故使不義。論類釋妨。准此可知。問若羅漢是開緣",
    "X41n0731_001:0525a21": "非上法者。所以減年戒未開通文無。答胎閏等三。滿",
    "X41n0731_001:0525a22": "則成開。減則制戒。若以羅漢法開。無有不滿。闕於戒",
    "X41n0731_001:0525a23": "本。故不列來。若爾羅漢亦有得不得。開文應有。答此",
    "X41n0731_001:0525a24": "不定有。有即定滿。胎等定有而不定滿。是故不類胎",
    "X41n0731_001:0525b01": "等俱列。然若有者。理是其滿。故並開得戒。又問若羯",
    "X41n0731_001:0525b02": "磨開者。何故母經是名第一。不名羯磨。答此謂羯磨",
    "X41n0731_001:0525b03": "開緣。不名如法羯磨。故言不名羯磨。問羅漢滿故。開",
    "X41n0731_001:0525b04": "文無者。如增上慢癡誑等開。何以文有。答又解或可",
    "X41n0731_001:0525b05": "略無。又復引證。沓婆羯磨邪輸善來。又經多說羅漢",
    "X41n0731_001:0525b06": "沙彌。及採華等明無上法。又問若得四果。不得戒者。",
    "X41n0731_001:0525b07": "五分法身不具邪。答以無漏戒為戒身故。具有五分",
    "X41n0731_001:0525b08": "法身。第二解者。立有上法。故母經云。比丘與尼各有",
    "X41n0731_001:0525b09": "五受。謂建立善根上受具足。故彼文言。有沙彌受戒",
    "X41n0731_001:0525b10": "後生疑。佛開胎閏十四日。並言不滿。佛言得羅漢不。",
    "X41n0731_001:0525b11": "答得。佛言。是建立善根上受具足。多論。自誓中。唯迦",
    "X41n0731_001:0525b12": "葉自誓。即上法一人也。又此律文若修道成羅漢。即",
    "X41n0731_001:0525b13": "名出家受具足。以如此等文。明有上法。若爾五分邪",
    "X41n0731_001:0525b14": "輸重命善來。十誦。沓婆更加羯磨。其義何也。一解。五",
    "X41n0731_001:0525b15": "分俗人道成羅漢。亦得具戒。有二義故。須唱善來。一",
    "X41n0731_001:0525b16": "為除俗相。二釋疑。入來眾善來言下更不發戒。十誦。",
    "X41n0731_001:0525b17": "沓婆義亦應同。問所以知須除疑者。母經說。六群比丘",
    "X41n0731_001:0525b18": "存靜房中評論。迦葉一不如憍陳如善來受戒。又復",
    "X41n0731_001:0525b19": "不如毗舍離跋耆子三歸受戒。又復不如婆盧波斯",
    "X41n0731_001:0525b20": "那羯磨受戒。云何而與諸比丘等布薩羯磨。迦葉答",
    "X41n0731_001:0525b21": "言。我在多子塔邊。世尊與我建立善根上受具足。為",
    "X41n0731_001:0525b22": "如此義。知有釋疑除相故爾。既先得戒。明有上法。作",
    "X41n0731_001:0525b23": "此解者。非無有妨。如駞驃子。十六成道。豈可四年不",
    "X41n0731_001:0525b24": "犯群品。又復諸經羅漢沙彌。如付法藏。毱多為二虎",
    "X41n0731_001:0525c01": "呪。沙彌八歲成羅漢。採瞻菔華。又育王經。雞頭末寺",
    "X41n0731_001:0525c02": "羅漢沙彌降伏外道。又賢愚經。專頭沙彌本作餓狗。",
    "X41n0731_001:0525c03": "身子與食。出家成道。為報師恩。不受具足。准如斯義。",
    "X41n0731_001:0525c04": "似不得戒。故今更釋四分摩夷。先有方便發戒心。盡",
    "X41n0731_001:0525c05": "智現前。即發具足。五分十誦。先無方便受戒之心。但",
    "X41n0731_001:0525c06": "得其果。而不得戒。須加羯磨。命唱善來及羅漢沙彌",
    "X41n0731_001:0525c07": "等文。並是無心求戒故爾。是故上法三緣中。要假內",
    "X41n0731_001:0525c08": "生善心。據如是義不如妨。四分。自有上法。故成五受",
    "X41n0731_001:0525c09": "也。又可部別。所以得知。若也人別。可使為妨。然此律",
    "X41n0731_001:0525c10": "陳如得初果已。命唱善來。十誦之中。見諦得戒。又此",
    "X41n0731_001:0525c11": "邪輸善來度已。後獲第四。及至五分中俗人成羅漢。",
    "X41n0731_001:0525c12": "方命善來。此等人一。二律既殊。何者定是。以斯推之。",
    "X41n0731_001:0525c13": "故知宗別。未勞在妨。四分所明。意在存五戒。或言六",
    "X41n0731_001:0525c14": "者。取下八比丘中自稱比丘自誓受戒。不然之義。至",
    "X41n0731_001:0525c15": "文釋也。",
    "X41n0731_001:0525c16": "第二釋名。言善來者。此人宿植妙因。道根深厚。聞佛",
    "X41n0731_001:0525c17": "說法。契證初果。深厭生死。悕求出家。佛言。善來比丘。",
    "X41n0731_001:0525c18": "即發戒品。故曰善來。亦可此等諸人深厭生死。悕求",
    "X41n0731_001:0525c19": "出家。佛命善來。即發具足。故曰善來。言上法者。性空",
    "X41n0731_001:0525c20": "之理。超出相有。物莫能加。故稱上法無欲。迦葉修道。",
    "X41n0731_001:0525c21": "進得或盡解滿。會增上法。而發具戒。故曰上法。亦可",
    "X41n0731_001:0525c22": "盡無生智。超出學表。會而得戒。故曰上法。故母經中。建",
    "X41n0731_001:0525c23": "立善根上受具足。言三歸者。此等諸人未感如來玄",
    "X41n0731_001:0525c24": "悟見者。但託小聖諸羅漢等。以為良緣。亦深厭三有。",
    "X41n0731_001:0526a01": "悕求出家。母云。諸羅漢等。教令剃髮染衣。表憑仗三",
    "X41n0731_001:0526a02": "寶歸依心成。即發具足。故曰三歸。或曰三語。言八敬",
    "X41n0731_001:0526a03": "者。佛抑女人。不聽在道。波闍聞之。特生厭離。遂自剃",
    "X41n0731_001:0526a04": "髮。倚立祇洹。阿難見已。為其三請。如來遙宣敬法。阿",
    "X41n0731_001:0526a05": "難傳授愛道。愛道聞之。遵斯八法。作奉行之意。即發",
    "X41n0731_001:0526a06": "具足。故曰八敬。此八敬名。出在僧祇。五分名八不可",
    "X41n0731_001:0526a07": "越法。誦具二文。稱為八重。母名師法。了論說瞿婁達",
    "X41n0731_001:0526a08": "磨。瞿婁曰尊。達磨是法。謂八尊法。此律所明。八不可",
    "X41n0731_001:0526a09": "過法。今言八敬者。且依他律。言羯磨者。斯等人輩。要",
    "X41n0731_001:0526a10": "假強緣。映彼弱因。方能發戒。緣彼僧眾羯磨言下。而",
    "X41n0731_001:0526a11": "發戒品。隱其能秉。就所秉彰名。故曰羯磨受戒。",
    "X41n0731_001:0526a12": "第三受緣開合者。就羯磨受中。隨事別彰。或開為四。比",
    "X41n0731_001:0526a13": "丘與尼眾。各為兩受。比丘二者。一謂十眾。然以中國",
    "X41n0731_001:0526a14": "僧徒繁多。求之易得。要假十僧。內生善心。即發具戒。",
    "X41n0731_001:0526a15": "故曰十眾受戒。二謂五眾。邊地僧少。求之難得。致使",
    "X41n0731_001:0526a16": "億耳受戒。三年始獲。如來曲開五人聽受。故曰五眾",
    "X41n0731_001:0526a17": "受戒。十律。問曰。頗邊地有十人。但取五人成受以不。",
    "X41n0731_001:0526a18": "答得名受具。僧得可呵罪。伽論亦爾。准此似是約處",
    "X41n0731_001:0526a19": "定開故爾。計理亦合。更問白木調內。假儻僧少。不開",
    "X41n0731_001:0526a20": "成受。約處定制故。然文無者略。尼眾二受者。一者二",
    "X41n0731_001:0526a21": "十眾受具。為彰女人或重垢深。善心難生。要假僧尼",
    "X41n0731_001:0526a22": "二十清眾。方發具足。故曰二十眾受戒。二者遣信受",
    "X41n0731_001:0526a23": "具。此女人之中。面貌殊常。若出塔寺。詣僧受具。恐要",
    "X41n0731_001:0526a24": "人陵逼。壞其梵行。聖開尼中作本法竟。差一比丘。往",
    "X41n0731_001:0526b01": "大僧中。代彼乞戒。大僧作法加被。一如常則。使騰僧",
    "X41n0731_001:0526b02": "命。詣寺傳授。於使言下即發具足。故曰遣信。對此釋",
    "X41n0731_001:0526b03": "名。因辨遣使得戒時節。問遣信受者。何時得戒。答使",
    "X41n0731_001:0526b04": "報方得。故下文言。已與汝受戒竟。又准媒業使報結",
    "X41n0731_001:0526b05": "罪故爾。又若不待報。得戒得罪者。使義不具。若爾何",
    "X41n0731_001:0526b06": "故教人殺盜。事成得罪。答受及媒業。須知年夏和合",
    "X41n0731_001:0526b07": "二處。故報方成。不同盜殺。若爾戒非羯磨緣生。既假",
    "X41n0731_001:0526b08": "緣生。何容使報方始得戒。故有異釋。三羯磨竟。即發",
    "X41n0731_001:0526b09": "戒品。不待使報。如教殺等。事成得罪。若爾何不類媒",
    "X41n0731_001:0526b10": "耶。答如媒報所媒受戒。殺盜等乃報能教。何得以所",
    "X41n0731_001:0526b11": "類能。如此解時。無問媒殺。俱不報能。能即得罪。故知受",
    "X41n0731_001:0526b12": "門義亦同彼。非謂報竟方始得戒。雖有此釋。義未為",
    "X41n0731_001:0526b13": "盡。以此律文不了說故。如餘三律。並應似是使言下",
    "X41n0731_001:0526b14": "得。故五分中。遣使受戒。婬女半迦尸尼。欲往蘭若住",
    "X41n0731_001:0526b15": "處受具。賊欲逆路伺。取彼女聞不敢去。佛聽遙為受具。",
    "X41n0731_001:0526b16": "尼眾中作本法竟。置受戒人著一處。將十尼僧。往蘭",
    "X41n0731_001:0526b17": "若處。禮僧足已。尼羯磨師為從僧乞。乃至白四已。和",
    "X41n0731_001:0526b18": "上闍梨將十尼僧。還至本處。呼受戒人。令禮僧足。在",
    "X41n0731_001:0526b19": "羯磨師前。互恐合掌。羯磨師為說僧所作白四令聽",
    "X41n0731_001:0526b20": "已。然故如上具說二八兩四。謂八墮法。四喻法。八不",
    "X41n0731_001:0526b21": "可越。四依。乃至餘所未知者。和上當為汝說。祇十大",
    "X41n0731_001:0526b22": "同。不繁並錄。准如是文。明因使得。此律文略。直言汝",
    "X41n0731_001:0526b23": "已受具足竟。應具六法。一差使乃伴。二使尼為乞。三",
    "X41n0731_001:0526b24": "戒師作白。四對眾撿問。然文不具者略。五正與羯磨。",
    "X41n0731_001:0526c01": "六使還報知。問隨中諸業。乃有遣使。指印相盡。何為",
    "X41n0731_001:0526c02": "受門無盡等三耶。答受有作法。故三不成。隨無別法。",
    "X41n0731_001:0526c03": "四種皆得。故異緣無作。唯隨非受。又可受隨難易不",
    "X41n0731_001:0526c04": "同。問受隨遣使。似如義等。何因受中。對難方開。隨中",
    "X41n0731_001:0526c05": "諸業。無問難之有無。遣使俱成。答受據根本。總發假",
    "X41n0731_001:0526c06": "緣。有難始開。隨中善惡。就事別起。易故恒得。問受捨",
    "X41n0731_001:0526c07": "相對。得使捨不。答若難易相望。理亦應得。今取面化。",
    "X41n0731_001:0526c08": "故無使捨。又復捨戒。不假餘緣。故無違使。問即此等",
    "X41n0731_001:0526c09": "人可得開聽遣使懺不。答已起之惡難除。未生之善",
    "X41n0731_001:0526c10": "易就。故不相類。所以知者。十人二十。足為良驗。又可",
    "X41n0731_001:0526c11": "受本不得清僧就己。故開使受。懺容得請。故不開使",
    "X41n0731_001:0526c12": "懺。上來所辨。羯磨離四。問僧邊開五。尼無邊十邪。答",
    "X41n0731_001:0526c13": "文對僧開。所以尼無。若爾百一羯磨亦有不對尼起。",
    "X41n0731_001:0526c14": "尼亦應無。然亦二眾俱秉。邊尼十眾理亦同開。又二",
    "X41n0731_001:0526c15": "十眾者。即以僧十。故言尼有二十眾受戒。今亦以大",
    "X41n0731_001:0526c16": "僧邊五。故尼有邊十。故今立義。邊尼十眾得受。問十",
    "X41n0731_001:0526c17": "二得戒。何以不明。雖有多釋。義未為可。以其文無定",
    "X41n0731_001:0526c18": "數故爾。若取下文。理亦應有。便成女婦二受之別。即",
    "X41n0731_001:0526c19": "是羯磨離六。合則唯五。開便有十。今廢別就通。且從",
    "X41n0731_001:0526c20": "五釋。又伽論十受之中。亦云二部僧及有十人五眾",
    "X41n0731_001:0526c21": "遣信等。故知離成有四。并餘二受。故使離六。然此六",
    "X41n0731_001:0526c22": "受。莫不五人十人二僧攝也。",
    "X41n0731_001:0526c23": "第二得名。得名有四。善來體境。善謂行者求戒之心。",
    "X41n0731_001:0526c24": "來是聖教故。或可讚歎受名。有心受戒。佛言善來故",
    "X41n0731_001:0527a01": "爾。上法從境。羅漢所緣之理。名為法。與上法相應。得",
    "X41n0731_001:0527a02": "果得戒。故名從境。又可當體受名。建立善根上受具",
    "X41n0731_001:0527a03": "足故。謂盡無生智。歸敬二受。約數就心。羯磨從教。亦",
    "X41n0731_001:0527a04": "可功能。謂名辦事故。",
    "X41n0731_001:0527a05": "第三通局。通局有四。一者約時。謂佛現在未來二時。",
    "X41n0731_001:0527a06": "時必假處。謂三天下處。三處中有人。謂報殊男女。四",
    "X41n0731_001:0527a07": "人有位別。其唯凡聖。應作如此料簡。但今解者。凡聖",
    "X41n0731_001:0527a08": "位別。第四門辨時處二法。第八門明。今且就人對報。",
    "X41n0731_001:0527a09": "以辨通局。若依多論。對七受以說。此約五受。但知七",
    "X41n0731_001:0527a10": "中有見諦無上法。律有上法無見諦。然唯多論局多",
    "X41n0731_001:0527a11": "通少。羯磨一通。餘四是局。局四之中。八敬專尼。餘三",
    "X41n0731_001:0527a12": "比丘。若依此律母經等說。通多局少。謂來上羯磨。此",
    "X41n0731_001:0527a13": "三說通。歸敬二局故。八比丘尼中。有善來破結使羯",
    "X41n0731_001:0527a14": "磨等故。問多論三局。僧中何故善來不度女人者。答",
    "X41n0731_001:0527a15": "為止誹謗故。若佛自度女人。外道當言瞿曇本在王",
    "X41n0731_001:0527a16": "宮之中。今雖出家。還度女人。以自娛樂。為息此謗故。",
    "X41n0731_001:0527a17": "若爾何故此律母等善來度女。答此謂宮外女人。若",
    "X41n0731_001:0527a18": "爾宮外女人應無譏染。譏染義齊。何以經論有度不",
    "X41n0731_001:0527a19": "度。故今更解。不是專為止謗。但今解多論局者。偏就",
    "X41n0731_001:0527a20": "愛道等為言。今此律等通者。對餘女說。所以爾者。女",
    "X41n0731_001:0527a21": "性多慢。又是姨母並是宮內。須以敬法往要。即為受",
    "X41n0731_001:0527a22": "法。既八敬得戒。何用善來。多論。據如此義。故說不通。",
    "X41n0731_001:0527a23": "又此律母經。五百釋女咸八敬受。十誦五分。敬局愛",
    "X41n0731_001:0527a24": "道。亦同此局。餘非尊重。又復宮外譏慢義微。敬為隨",
    "X41n0731_001:0527b01": "行。餘受度之。如四分母經明了賢愚摩登耆等。對餘",
    "X41n0731_001:0527b02": "女人。故言善來通被女。是故有人舉此五受。受隨分",
    "X41n0731_001:0527b03": "別。義正當此。問所以得知此經等通者。答此律八尼。",
    "X41n0731_001:0527b04": "母論五受。並有善來。賢愚經。叔釐尼者。此云自淨生。",
    "X41n0731_001:0527b05": "便白[疊*毛]褁身。故言白淨。善來受戒。明了論中。尼有三受。",
    "X41n0731_001:0527b06": "謂善來羯磨。八尊法受五百。摩登耆女亦並善來。據",
    "X41n0731_001:0527b07": "斯等文。故判為通。多論。自誓唯大迦葉。即是上法為",
    "X41n0731_001:0527b08": "局一。多少為言。又可遠表女人依仗大僧。故無上法。",
    "X41n0731_001:0527b09": "母經據理。故通尼眾。所以爾者。一以女人有得果之",
    "X41n0731_001:0527b10": "義。又准下文。但言修道成羅漢。不別男女。其猶胎閏。",
    "X41n0731_001:0527b11": "不分兩報。二眾通被。故此亦爾。又八尼中。有破結使",
    "X41n0731_001:0527b12": "尼。故知上法通於二眾。歸敬二局。諸文大同。問所以",
    "X41n0731_001:0527b13": "女人無三歸受。答以不及故。略有二義。一准時以驗。",
    "X41n0731_001:0527b14": "佛成道八年之後。已止三歸。興羯磨受。至十四年。女",
    "X41n0731_001:0527b15": "人方始有心出家。明知不及三歸之教。故多論說。十",
    "X41n0731_001:0527b16": "四年前。八敬度女。十四年後。羯磨度之。二以能清人",
    "X41n0731_001:0527b17": "證五百結集。毗尼序中。十力迦葉為阿難和上。明知",
    "X41n0731_001:0527b18": "阿難羯磨受戒。女人出家。阿難啟請。將知所為女眾",
    "X41n0731_001:0527b19": "不及三歸。故無此受。問曰。不及三歸者可爾。若及三",
    "X41n0731_001:0527b20": "歸。頗亦度否。答及亦不度。為以八敬往要故爾。所以",
    "X41n0731_001:0527b21": "知者。當時有善來。不以秉度。故知假及三歸。明亦不",
    "X41n0731_001:0527b22": "度。羯磨亦爾。所以爾者。一為敬要。二須和上。今且舉",
    "X41n0731_001:0527b23": "彼不及。以彰不度。上來所辨對具戒說。若五十八等",
    "X41n0731_001:0527b24": "三歸。恒通女眾。次解八敬局尼者。以僧無敬尼得戒",
    "X41n0731_001:0527c01": "義故。若爾何故不敬僧以受者。答女性多慢。情奢於",
    "X41n0731_001:0527c02": "道。三請方許。須以敬要。丈夫不爾。故闕斯受。計理推",
    "X41n0731_001:0527c03": "覈。三歸八敬始終俱局。善來上法初局以通。故使兩",
    "X41n0731_001:0527c04": "論解義不定。若以此二。羯磨亦然。對須以敬要等。義",
    "X41n0731_001:0527c05": "亦應同。善來始局終通。以愛道等專八敬故。如斯釋",
    "X41n0731_001:0527c06": "者。便五俱局。若爾所以多論判羯磨通。答以對餘二",
    "X41n0731_001:0527c07": "受。善來唯佛秉故。上法執人局法故。一向判局。今羯",
    "X41n0731_001:0527c08": "磨者。仗大僧故。不同善來。非執人局法。復異上法故。",
    "X41n0731_001:0527c09": "且一相四局一通。理非全通。上來所辨約五受通局。",
    "X41n0731_001:0527c10": "若就十受。多論俱局。離羯磨故。是則二眾數齊有五。",
    "X41n0731_001:0527c11": "若此律母等。善來上法此二說通。自餘八局。局中三",
    "X41n0731_001:0527c12": "僧五專尼眾。今且隱別就通。故言五受通局。",
    "X41n0731_001:0527c13": "第四諸部同異。同異為兩。一就諸律。二約諸論。律為",
    "X41n0731_001:0527c14": "其三。先對十誦。受數為十。故彼文言。佛在王舍竹園",
    "X41n0731_001:0527c15": "中。告諸比丘。十種受具足。自然。見諦。自誓。論義。邊五",
    "X41n0731_001:0527c16": "受。重法。遣信。善來。三歸。羯磨等是。昔解。此十種中。六",
    "X41n0731_001:0527c17": "同四分。不須別論。為四不同。事須廣彰。此義為餘。前",
    "X41n0731_001:0527c18": "言六同。但同四受。謂除上法。又善來是同。而有初果。",
    "X41n0731_001:0527c19": "不須善來。謂見諦是。八敬能秉全同此律。餘二則異。",
    "X41n0731_001:0527c20": "謂所秉法八數雖齊。彼無罵謗。離第六為二。謂半月",
    "X41n0731_001:0527c21": "半月求說三藏人。令成八也。所被行者。亦狹於此故。",
    "X41n0731_001:0527c22": "十云憂波。問波闍受八重法。即是出家戒。成比丘尼。",
    "X41n0731_001:0527c23": "餘尼云何。佛言。應現前白四。向判六同。此位言耳。",
    "X41n0731_001:0527c24": "就四不同中。二門分別。一列數釋名。二得名隱顯。言",
    "X41n0731_001:0528a01": "列數者。謂自誓見諦論義等是。第一釋自然中四句",
    "X41n0731_001:0528a02": "分別。第一釋名。性空之理不為因造。稱為自然。故伽",
    "X41n0731_001:0528a03": "論云。非佛聲聞緣覺人天所造。故曰自然。如來辟支",
    "X41n0731_001:0528a04": "不假師咨。修道進德。惑盡解滿。會自然理。而發具足。",
    "X41n0731_001:0528a05": "故曰自然。第二舉四分以難十誦。問所以佛作自然",
    "X41n0731_001:0528a06": "之名。四分等中。弟子得戒。名上法邪。答一義釋時。為",
    "X41n0731_001:0528a07": "分師徒故爾。又復更釋。佛具二義。一因中不假師託",
    "X41n0731_001:0528a08": "教。二會自然理。故稱自然。弟子得戒。因中假師託教。",
    "X41n0731_001:0528a09": "不具二義。故名上法。是故多論辨佛辟支佛得戒。與",
    "X41n0731_001:0528a10": "見諦得戒。有同有異。一俱是具戒。二同障身口七支。",
    "X41n0731_001:0528a11": "三同無漏心中得。是名為同。而佛辟支是無師得。見",
    "X41n0731_001:0528a12": "諦受者。是從佛得。又此二戒大盡智現前得。見諦得。",
    "X41n0731_001:0528a13": "戒道未知智生得。又二戒無學人得。見諦是學人得。",
    "X41n0731_001:0528a14": "今以上法准於見諦。亦是假師不假師別。故異自然。",
    "X41n0731_001:0528a15": "以此異故。分二受之名。問佛與辟支不假他身教。斯",
    "X41n0731_001:0528a16": "義可爾。豈可不假自身口教耶。答多論言。假自身口",
    "X41n0731_001:0528a17": "教得。佛在樹下結跏趺坐。即身教成就。口自唱言我",
    "X41n0731_001:0528a18": "要不解此坐而得漏盡。即口教成就。為得漏盡。戒亦",
    "X41n0731_001:0528a19": "俱得。問佛得戒者。得何等戒。答謂漏無漏二種戒。又",
    "X41n0731_001:0528a20": "多論問。木叉戒是無漏戒禪戒不。答非無漏等戒。一",
    "X41n0731_001:0528a21": "木叉。佛在世有。不在世無。禪無漏。若佛在不在為。二",
    "X41n0731_001:0528a22": "木叉從教。禪無漏戒不從教。三從他不從他。四木叉",
    "X41n0731_001:0528a23": "通三性。餘二無漏心禪心為。餘心中無。木叉人中為。",
    "X41n0731_001:0528a24": "餘二人天俱為。木叉欲界中有。餘二通二界。色界無",
    "X41n0731_001:0528b01": "色界成就無漏戒。木叉佛弟子為。禪戒外道亦為。第",
    "X41n0731_001:0528b02": "三舉五分以問四分。問四分摩夷道成羅漢。上法得",
    "X41n0731_001:0528b03": "戒。何故五分邪輸俗人得成羅漢。更命善來。答解義",
    "X41n0731_001:0528b04": "為二。一釋俗人得羅漢。亦是得戒。為除俗相。釋疑入",
    "X41n0731_001:0528b05": "眾。須命善來。又解。四分摩夷先為方便祈戒之心。上",
    "X41n0731_001:0528b06": "法得戒。五分所明。先無方便納戒之意。但得無漏。故",
    "X41n0731_001:0528b07": "不得戒。以不得故。理須更受。以其戒是從緣得故。廣如",
    "X41n0731_001:0528b08": "廢立說。問得第四果。得具戒者。下三如何。答二律不",
    "X41n0731_001:0528b09": "同。若如十誦。證下三果。亦得戒品。如見諦是。問證下",
    "X41n0731_001:0528b10": "果時為一切得邪。答得下果時。為得不得。以下三果",
    "X41n0731_001:0528b11": "煩惑未盡。聖解未滿。為心方得。無心不得。若第四果。",
    "X41n0731_001:0528b12": "雖惑盡解滿。亦非一切得戒。如沓婆等是也。若依四",
    "X41n0731_001:0528b13": "分。下三不得。若第四果。為心方得。無不心得。第四舉涅",
    "X41n0731_001:0528b14": "槃以問五分。問俗人修道成阿羅漢者。何故涅槃亦",
    "X41n0731_001:0528b15": "令在家人得三道果。出家人方得四果。答憂婆塞為",
    "X41n0731_001:0528b16": "二種。一者在家。謂受五戒。聞佛說法。得下二果。不證",
    "X41n0731_001:0528b17": "三四。二者出家。謂受八戒。自妻邪行。二俱捨離。聞佛",
    "X41n0731_001:0528b18": "說法。得證三四。經言不得三四者。謂對在家。律言得",
    "X41n0731_001:0528b19": "三四者。對出家者說。經律互彰。理實無妨。尋此解義。",
    "X41n0731_001:0528b20": "不釋前妨。如涅槃言。令在家人得三道果。出家人得",
    "X41n0731_001:0528b21": "四道果。何得判言。經中不得三四者。是其在家。若在",
    "X41n0731_001:0528b22": "家者。以五戒人不斷自妻。豈得三果。既言得三道果。",
    "X41n0731_001:0528b23": "明亦出家。如頻婆娑羅自然增進。成阿那含等。尋此",
    "X41n0731_001:0528b24": "義時。經之與律。並就出家以說。問若俱就出家者。亦",
    "X41n0731_001:0528c01": "得第四。何以言三。答五分據理。故得第四。經就道俗",
    "X41n0731_001:0528c02": "多少為論。故言得三道果。非謂不得第四果耳。如斯",
    "X41n0731_001:0528c03": "釋時。方無違失。言自誓受戒者。謂無欲迦葉。立誓要",
    "X41n0731_001:0528c04": "期。多論云。佛為我師。我是弟子。修伽陀是我師。我是",
    "X41n0731_001:0528c05": "弟子。因斯立誓。即便修漏盡智現前。獲得戒品。從遠",
    "X41n0731_001:0528c06": "緣彰名。故稱自誓受戒。而自誓言下。實未得戒。但此",
    "X41n0731_001:0528c07": "受戒。始終三名。性少煩惱。故稱無欲。迦葉者姓。字畢",
    "X41n0731_001:0528c08": "波羅延。從初立名。名為教授。故善見論云。佛告迦葉。",
    "X41n0731_001:0528c09": "汝當發慚愧心。徹於骨髓。應如是學。故名教授。得佛",
    "X41n0731_001:0528c10": "教授已。立誓要期。就中受稱。故云自誓。故遂修應證",
    "X41n0731_001:0528c11": "第四果。發於具足。就故為名。故云上法。若作此釋。乃",
    "X41n0731_001:0528c12": "是十律七同四分。言見諦得戒者。聞佛說法。得無漏",
    "X41n0731_001:0528c13": "解。明智現前。即發具足。故曰見諦受戒。言論義者。謂",
    "X41n0731_001:0528c14": "須陀邪沙彌年始七歲。共佛對談。稱可聖心。因而勑",
    "X41n0731_001:0528c15": "聽羯磨受戒。此從此立目論義得戒。論義之相。如增",
    "X41n0731_001:0528c16": "一阿含廣說。謂問色等。就中受稱。或云勑聽。究理而",
    "X41n0731_001:0528c17": "言名為羯磨。故多論所辨。舉一羯磨。攝十誦中三論",
    "X41n0731_001:0528c18": "義一受。即羯磨以收。即名羯磨。若從餘部。文為多名。",
    "X41n0731_001:0528c19": "伽云問答。見論答問。雜心十受稱為問興。此等名殊。",
    "X41n0731_001:0528c20": "與論義一也。",
    "X41n0731_001:0528c21": "第二得名隱顯者。自然從境立目。自誓要期得名。見",
    "X41n0731_001:0528c22": "諦體境。亦可境智。論義遠因作名。隱者為三。謂十二",
    "X41n0731_001:0528c23": "曾嫁十眾二十眾並攝在羯磨中。不別彰名。顯亦為",
    "X41n0731_001:0528c24": "三。以從勝義。故所以耳。如論義一受。智踰二十五人。",
    "X41n0731_001:0529a01": "遣信二眾開緣。為此殊別。故離三受。其十二曾嫁劣",
    "X41n0731_001:0529a02": "於論義。十眾二十僧尼遺行。故此等三合而不離。為",
    "X41n0731_001:0529a03": "斯合離。故但十受。",
    "X41n0731_001:0529a04": "第二僧祇。成道五年比丘清淨。自是已故。漸漸為非。",
    "X41n0731_001:0529a05": "隨事制立。說木叉法。四種受具足法。一自覺具足者。",
    "X41n0731_001:0529a06": "世尊菩提樹下最後心。廓然大悟。自覺妙證。善受具",
    "X41n0731_001:0529a07": "足。第二善來。佛自覺已。在王舍竹園。告諸比丘。如來",
    "X41n0731_001:0529a08": "處處度人。汝等亦効如來。廣行度人。諸比丘等亦善",
    "X41n0731_001:0529a09": "來度人。彼律所明。二人共庚。四分餘部善來局佛。彼",
    "X41n0731_001:0529a10": "比丘雖秉善來。不能如法。為世所譏。身子默念。舉以",
    "X41n0731_001:0529a11": "請佛。俱名善來。為如不如。云何令比丘善受具足。皆",
    "X41n0731_001:0529a12": "悉如法。廣列佛與比丘。善來度者。皆名受具足。即制",
    "X41n0731_001:0529a13": "十眾。彼律羯磨本替善來。第三十眾受具足。然復彼",
    "X41n0731_001:0529a14": "律十一眾受。故彼文言。和上十人內不名受具。所以",
    "X41n0731_001:0529a15": "可知。此律但言十人故。通取和上。是以不同。第四五",
    "X41n0731_001:0529a16": "眾受具。與此大同。八敬一受。懸指線經。然彼文中。愛",
    "X41n0731_001:0529a17": "道言佛。為尼制法。我等得廣聞不。佛即具說八數。一",
    "X41n0731_001:0529a18": "禮拜。二學人受戒。三不得罵說比丘罪。四不得先受",
    "X41n0731_001:0529a19": "衣食等。若受越。五毗尼懺。六請教授。七八同此。准斯",
    "X41n0731_001:0529a20": "亦為八敬。但上列數四種受具。為此且言。祇律四受。",
    "X41n0731_001:0529a21": "第三次辨五分。為五受具。一自然受戒。唯佛世尊。故",
    "X41n0731_001:0529a22": "五分云。剃髮已。作是念。我今已為出家。自然具足。若",
    "X41n0731_001:0529a23": "對祇律。因果不同可知。二者善來。能秉同此。所被即",
    "X41n0731_001:0529a24": "異。彼通凡故。三者三歸。此律度俗。似為二三歸法。如",
    "X41n0731_001:0529b01": "論具戒專三歸受。五分為一二三別故。彼律言。一歸",
    "X41n0731_001:0529b02": "比丘。二歸比丘。三歸比丘。第四八不可越法。若論八",
    "X41n0731_001:0529b03": "法。與此無差。所被寬狹。彼局愛道。此兼五百。故下文",
    "X41n0731_001:0529b04": "言。我為汝制八不可過法。若能行者。即是受戒。又愛",
    "X41n0731_001:0529b05": "道言。若世尊說八不可過。我及五百。當共頂受。又下",
    "X41n0731_001:0529b06": "釋疑。佛言。愛道及舍夷諸尼亦得戒。此亦宗殊故爾。",
    "X41n0731_001:0529b07": "五者羯磨大位法同。曲細為異。謂彼尼受為十一眾。",
    "X41n0731_001:0529b08": "以其八敬。專度波闍。故須大僧十人。愛道為和上。度",
    "X41n0731_001:0529b09": "餘釋女三人。一度不得過。僧尼二眾。雖不相足。通相",
    "X41n0731_001:0529b10": "而論。故言十一眾受。若據此律。敬通五百故。即二十",
    "X41n0731_001:0529b11": "眾受。以斯推之。尼三品受。五分四語。善見八語。如餘",
    "X41n0731_001:0529b12": "三律。遣信十二語。此既人一。而受差殊。義在難知。但",
    "X41n0731_001:0529b13": "應宗別也。",
    "X41n0731_001:0529b14": "第二諸論同異。第一母論。二眾各總即為十。比丘五",
    "X41n0731_001:0529b15": "者。善來。建立善根上受具足。勑聽。三語。羯磨。尼五受",
    "X41n0731_001:0529b16": "者。善來。建立善根上受具足。師法。遣使。羯磨。此之十",
    "X41n0731_001:0529b17": "受。義攝唯七。謂來上羯磨通二眾故。餘四便局三歸。",
    "X41n0731_001:0529b18": "勑聽唯在比丘。師法遣信事專尼眾。三歸師法。如通",
    "X41n0731_001:0529b19": "局中辨。餘二須解。勑聽為男報者。所謂丈夫智慧增",
    "X41n0731_001:0529b20": "強。對談稱愜。故為勑聽。女人暗訥。何為問答。稱可聖",
    "X41n0731_001:0529b21": "心。二來沙彌丈夫與佛形同。進止俱遊。得為論義。勑",
    "X41n0731_001:0529b22": "聽受戒。女人形礙。不得俱遊。隨便問答。為斯二義。闕",
    "X41n0731_001:0529b23": "無此受。遣信唯女者。計其二眾。犯行難齊。並為惡緣。",
    "X41n0731_001:0529b24": "理應通為。但沙彌受戒。當眾進求。不遠遊詣。何勞遣",
    "X41n0731_001:0529c01": "使。尼經二眾。進造僧徒。路為難緣。故開使受。",
    "X41n0731_001:0529c02": "第二伽論十受。一無師謂如來。二見諦謂五人。三問",
    "X41n0731_001:0529c03": "答謂須陀夷。四三歸。五自誓。謂迦葉及三說。六五眾。",
    "X41n0731_001:0529c04": "七十眾。八八重。謂波闍等。九遣信。謂法與。十者二部",
    "X41n0731_001:0529c05": "僧。謂尼常行。十中分二。初一是師。餘九弟子。弟子報",
    "X41n0731_001:0529c06": "別。復分為兩。前六唯僧。後三尼眾。若舉此十。對四分",
    "X41n0731_001:0529c07": "辨異者。初三及第五。此四為異。餘六義同。然此六度",
    "X41n0731_001:0529c08": "但同。歸敬羯磨。細論同異可知。比丘未制白四。三語",
    "X41n0731_001:0529c09": "三歸善受具足。若制已不得具足。善來者。若前若後。",
    "X41n0731_001:0529c10": "善得具足戒。觀此文時。十中無善來者略尼三種受",
    "X41n0731_001:0529c11": "中八敬遣信。已後二部現前白四受得戒。以八敬遣",
    "X41n0731_001:0529c12": "信不得戒。若對十誦。此十但同十誦九受。以離羯磨",
    "X41n0731_001:0529c13": "為十二十。無善來故。所以同九。",
    "X41n0731_001:0529c14": "第三善見八受。一善來。二三歸。三教授。四答問。謂須",
    "X41n0731_001:0529c15": "波迦佛聽受具足。五受重法。六遣使。亦可義言十二",
    "X41n0731_001:0529c16": "語受。七八語。八白羯磨。於此八中。前四第八五局比",
    "X41n0731_001:0529c17": "丘。五六與七此三尼眾。舉此八受。與四分辨異。除其",
    "X41n0731_001:0529c18": "答問。自餘七受同四分五受。比說可知。此即彼論明",
    "X41n0731_001:0529c19": "受寬多。",
    "X41n0731_001:0529c20": "第四多論七受。謂見諦。善來。三語。三歸。自誓。八法。白",
    "X41n0731_001:0529c21": "四。然此七中。羯磨通被一切。自餘皆局。善來三歸三",
    "X41n0731_001:0529c22": "語局時。自誓見諦八敬局人。此即離合十誦十受。以",
    "X41n0731_001:0529c23": "為七受。所謂見諦攝自然。羯磨攝三。謂論義五人遣",
    "X41n0731_001:0529c24": "信。餘三還三。謂善來自誓八法。依本立一。及以三歸",
    "X41n0731_001:0530a01": "故六。上來攝十律十受為六。於三歸中。離出三語。故",
    "X41n0731_001:0530a02": "言七受。七受之中。一通六局。局五比丘。一比丘尼。不",
    "X41n0731_001:0530a03": "同四分及夷論等。已如前釋。又對四分。此論明受寬",
    "X41n0731_001:0530a04": "多。以攝十中。十受為七故爾。",
    "X41n0731_001:0530a05": "第五明了論。說三乘人得戒。合有九種圓德。言圓德",
    "X41n0731_001:0530a06": "者。四萬二千功德。無不具滿。稱曰圓德。故彼偈說。於",
    "X41n0731_001:0530a07": "七依他得圓德。擇二圓德了別相。聲聞人為七圓德。",
    "X41n0731_001:0530a08": "比丘為四。謂善來三歸。略羯磨廣羯磨等是。彼疏解",
    "X41n0731_001:0530a09": "云。略羯磨者。佛初緣時。聞白已得戒。故曰略羯磨受。",
    "X41n0731_001:0530a10": "尼為其三。一善來。二遣使者。謂瞿婁達磨。此言八尊",
    "X41n0731_001:0530a11": "法。三廣羯磨。上七聲聞得戒。第八獨覺為量功德至",
    "X41n0731_001:0530a12": "得。九佛無量功德至得。辨其同異。義亦所知。",
    "X41n0731_001:0530a13": "第六心論云。律毗婆沙十種得戒。一自起。謂佛初出",
    "X41n0731_001:0530a14": "家時。捨寶衣。貨鹿皮衣。自發正願得戒。二超昇離生。",
    "X41n0731_001:0530a15": "謂五比丘即是見諦。三善來。謂邪舍等。四受師。謂迦",
    "X41n0731_001:0530a16": "葉初出家時。受佛為師。五問樂。六受重法。七遣信。八",
    "X41n0731_001:0530a17": "律師五人。九十眾。十三歸三說。此之十種。即同十誦。",
    "X41n0731_001:0530a18": "然束斯十。總為三受。一若法如來五人受師。此三不",
    "X41n0731_001:0530a19": "從他受。餘七從他中分二。二若眾攝四。十眾邊五遣",
    "X41n0731_001:0530a20": "信問樂等。三若人攝三。謂善來三歸受重等。故廣論",
    "X41n0731_001:0530a21": "為十。要攝唯三。此辨異可知。問此見諦得戒與無漏",
    "X41n0731_001:0530a22": "戒。為何差別。答見諦得戒通三性心。盡於一形無漏",
    "X41n0731_001:0530a23": "戒理觀心為。餘心即無。無漏戒。逕生不失。得果捨因",
    "X41n0731_001:0530a24": "中戒。為此別也。",
    "X41n0731_001:0530b01": "第二總別。如昔所論。善來羯磨。說之為總。餘三是別",
    "X41n0731_001:0530b02": "者。今解。善來亦非是總。以呵欲等。非受名故。即不成",
    "X41n0731_001:0530b03": "別。別義不成。總亦不立。故知非總。不同論義為多受",
    "X41n0731_001:0530b04": "名。然人唯一。故得說為。從遠緣彰名。又若善來總者。",
    "X41n0731_001:0530b05": "應開合中分十二受。既不開十二。明知非總。即四受",
    "X41n0731_001:0530b06": "為別。羯磨一總。以從緣彰名。或四或六。而羯磨繞收。",
    "X41n0731_001:0530b07": "故說為總。問羯磨是總。十五等別。若離成別受。即　羯磨",
    "X41n0731_001:0530b08": "名者。舉七毗尼七種非法。總別為妨等釋。不類之義",
    "X41n0731_001:0530b09": "可知。問羯磨受戒既為四緣。何故獨彰羯磨。餘不彰名",
    "X41n0731_001:0530b10": "者何。一釋云。從餘緣彰名。乃為多種。今且隱別就通。",
    "X41n0731_001:0530b11": "以彰羯磨。何足為妨。又作所以解者。何以獨彰羯磨。",
    "X41n0731_001:0530b12": "解為二義。一定不定異。二總別為殊。定不定者。餘三",
    "X41n0731_001:0530b13": "緣不定。如僧數滿足。則為五十等別如界內不別眾",
    "X41n0731_001:0530b14": "中。亦為不定現別三舉得戒受戒。然體是比丘。遠為",
    "X41n0731_001:0530b15": "別義。故知不定。身無遮障。復亦不定。仍為十二七歲。",
    "X41n0731_001:0530b16": "斯乃遮位。開合得戒。此三增減。故言不定。語其羯磨。",
    "X41n0731_001:0530b17": "要文句圓滿。說無增減。方得成就。故說為定。定故標",
    "X41n0731_001:0530b18": "名。言總別者。如僧數滿。但為十人五眾。非二十八等。",
    "X41n0731_001:0530b19": "即名數滿。不假結界成就住處盡集。身器清淨。秉法",
    "X41n0731_001:0530b20": "圓具。方名僧數滿。以不攝餘三。故知是別。餘二類然。",
    "X41n0731_001:0530b21": "若論羯磨。要具此四。方成辦事。假餘故總。總故得名。",
    "X41n0731_001:0530b22": "具問兩義。故標羯磨。",
    "X41n0731_001:0530b23": "第三秉人。多論判言。見諦自得。餘六從他。彼對七受",
    "X41n0731_001:0530b24": "釋故。今類彼論。以判此五。遠而言之。盡從佛受。以佛",
    "X41n0731_001:0530c01": "出世。為是法故。若以義推。上法得戒。名為自受。餘之",
    "X41n0731_001:0530c02": "四種。是從他得。云何上法名為自受。論云。以根本而",
    "X41n0731_001:0530c03": "言。由佛說法。得證無漏。發於具戒。名從佛受。以義而",
    "X41n0731_001:0530c04": "推。自以盡智明照現前。而得具戒。又名自得。不從他",
    "X41n0731_001:0530c05": "受。故心論云。若法者。佛五比丘受師等。若爾何故心",
    "X41n0731_001:0530c06": "論別解脫調伏。當知從他教。答此據遠因而說。即同",
    "X41n0731_001:0530c07": "多論遠釋故爾。此據具戒。若五戒八戒不言自得。以",
    "X41n0731_001:0530c08": "志力弱故。就從他四中。善來八敬。是佛所秉。名從佛",
    "X41n0731_001:0530c09": "受。三歸羯磨弟子所秉。是從弟子言教下得。問善來",
    "X41n0731_001:0530c10": "受戒。唯佛得秉。非弟子者何。答佛以二義。善來度人。",
    "X41n0731_001:0530c11": "一塵習雙亡。威德力大。能令眾生轉緣入道。如僧祇",
    "X41n0731_001:0530c12": "說。乃至如五歲知法比丘等。二善識根性。應機授藥。",
    "X41n0731_001:0530c13": "故十誦云。諸佛法王。自在義故。一唱善來。無為學地",
    "X41n0731_001:0530c14": "而命終者。諸弟子等。闕此二義。一威德刀劣故爾。如",
    "X41n0731_001:0530c15": "祇比丘。亦秉善來。不能如法。又付法藏經。阿難尊者",
    "X41n0731_001:0530c16": "亦善來度人。但不比佛。第二不善識根性。如涅槃云。",
    "X41n0731_001:0530c17": "舍利弗金師之子。教不淨觀等。以如斯義。弟子不秉。問",
    "X41n0731_001:0530c18": "如來何故遙宣八敬。而度女人。不對化者。為二義。一",
    "X41n0731_001:0530c19": "愛道等緣在兩人。方始發戒。二遠表尼眾依丈夫僧",
    "X41n0731_001:0530c20": "眾。諮稟法訓。具斯二義。阿難傳授。闕無親化。問既為",
    "X41n0731_001:0530c21": "傳授。應名遣使受戒。答八敬一受。彰名不同。亦可名",
    "X41n0731_001:0530c22": "為遣使受戒。故明了論。尼三受中。遣使受者。謂八尊",
    "X41n0731_001:0530c23": "法受。以此文證。故知俱得。但經論互明。又解不爾。但",
    "X41n0731_001:0530c24": "女人出家。大聖抑止。阿難為請。因宣敬法。還授波闍。",
    "X41n0731_001:0531a01": "寧容得為對面親度。非謂緣在二人。不對面度。若爾",
    "X41n0731_001:0531a02": "此受誰秉。答為表來世弟子所秉。所以知者。以義而",
    "X41n0731_001:0531a03": "推。當時發戒。乃在阿難言下。故弟子秉。如似羯磨。言",
    "X41n0731_001:0531a04": "從佛出。弟子所秉。故此亦爾。多論言。見諦善來自誓",
    "X41n0731_001:0531a05": "三是佛秉。餘四弟子秉。餘之二受弟子秉者。如來所",
    "X41n0731_001:0531a06": "以不秉三歸等者。三歸等人機根微劣。緣不在佛。如",
    "X41n0731_001:0531a07": "文可知。若語羯磨。多論十義。故佛不秉。一為平等故。",
    "X41n0731_001:0531a08": "與此作師。不與彼為師。違平等化故。二止鬪諍故。為",
    "X41n0731_001:0531a09": "為親疎。便生鬪諍。三為止外道誹謗。四為成三歸。若",
    "X41n0731_001:0531a10": "秉羯磨。即墮僧數。闕無佛歸。五為成四不壞信。六為",
    "X41n0731_001:0531a11": "成六念。七以七事瞻養弟子。諸佛法王不為眾生所",
    "X41n0731_001:0531a12": "須故。八不滅前人功德。如一整富羅等。九不苦惱眾",
    "X41n0731_001:0531a13": "生。不問遐邇。咸就佛故。十為通末代。若秉羯磨。如來",
    "X41n0731_001:0531a14": "涅槃。誰復秉之。若言八敬是阿難秉者。上來三受。弟",
    "X41n0731_001:0531a15": "子所秉。若以聖凡對。能秉分別。唯羯磨通局可知。",
    "X41n0731_001:0531a16": "第四所被分別。若此律辨善來受戒。局在聖位。故下",
    "X41n0731_001:0531a17": "文言。見法得果證已。初果已去。得無漏真解。猒世出",
    "X41n0731_001:0531a18": "家。至順之極。方應善來發具足戒。內凡已還。於心所",
    "X41n0731_001:0531a19": "間。非至極之極。故闕不度。又善來言下。正發具足。不",
    "X41n0731_001:0531a20": "證四果。若五分僧祇。與此有異。五分。善來通度凡聖。",
    "X41n0731_001:0531a21": "謂須提那善來受戒。而犯初禁。故知通凡。若依祇律。",
    "X41n0731_001:0531a22": "善來言下。果戒俱得。故與賊期行戒中。五百群賊。王",
    "X41n0731_001:0531a23": "欲刑之。化王令放。說法得道。方命善來。善來言下。如",
    "X41n0731_001:0531a24": "五歲舊比丘。皆成羅漢。故不同此。亦可彼律出家經",
    "X41n0731_001:0531b01": "之。言此等人善來言下得戒得果者。蓋始時得戒。終",
    "X41n0731_001:0531b02": "時得果。非謂言時得阿羅漢。此是總言。若作是釋。亦",
    "X41n0731_001:0531b03": "但得戒。上法受者。要第四果。以其或盡解滿故爾。三",
    "X41n0731_001:0531b04": "歸八敬。一義判釋。內凡已上。是以多論。此二受法。不",
    "X41n0731_001:0531b05": "羸不捨。故知內凡已去。又以義推。三歸受戒。似通外",
    "X41n0731_001:0531b06": "凡。以羯磨無興。為起過人。此乃三歸所度。即言羯磨",
    "X41n0731_001:0531b07": "始興為凡。故為義通。八敬一受。若依十誦五分多論",
    "X41n0731_001:0531b08": "等。專度波闍。即是初果。此律通度五百。波闍初果亦",
    "X41n0731_001:0531b09": "同此律。如下文言。我出世故。令摩訶波闍歸依三寶。",
    "X41n0731_001:0531b10": "乃至知苦盡道。七生人天。便盡苦際。故知聖位。不知",
    "X41n0731_001:0531b11": "五百位在何許。亦可既同一席。准同波闍。義亦無妨。",
    "X41n0731_001:0531b12": "羯磨一受。始興為一。凡興已後。三人通被。如涅槃經。淨",
    "X41n0731_001:0531b13": "梵志得初果已。羯磨為受。此律蓮華色尼。亦同此例。",
    "X41n0731_001:0531b14": "第五藉緣多少。善來受戒。具四緣得。一證初果。文言",
    "X41n0731_001:0531b15": "見法得法已。二內為出家善心。文言欲於如來法中",
    "X41n0731_001:0531b16": "出家修梵行。三假對佛形。文云前白佛言。四假佛教。",
    "X41n0731_001:0531b17": "謂聖命善來上法受戒。具三緣發。一假佛教授。如見",
    "X41n0731_001:0531b18": "論說。二為祈戒心。是以餘文羅漢沙彌無出家意故。",
    "X41n0731_001:0531b19": "但得其果。明須為心。三得無漏空解。謂盡智現前。即",
    "X41n0731_001:0531b20": "得具戒。三語受戒亦具三緣。一假弟子形對諸羅漢。",
    "X41n0731_001:0531b21": "二假弟子教。謂口授三歸。言詞無缺。三歸依心成。領",
    "X41n0731_001:0531b22": "前歸仗。故能得戒。八敬受戒。若佛秉傳授。須具四緣。",
    "X41n0731_001:0531b23": "一假佛八敬之教。二假弟子形。三假弟子教。謂口宣",
    "X41n0731_001:0531b24": "八敬。四奉行之意。故愛道自陳我等頂受。若據弟子",
    "X41n0731_001:0531c01": "秉者。具於四緣。一假佛聽許。二假弟子形。三須為言",
    "X41n0731_001:0531c02": "教。謂宣陳八敬。四遵受之意。羯磨受戒。昔來所辨。具",
    "X41n0731_001:0531c03": "於四緣。如律所說者。妙八比丘中解羯磨比丘。若受",
    "X41n0731_001:0531c04": "大戒者。僧數滿足緣。白四羯磨如法成就者。教法成",
    "X41n0731_001:0531c05": "就依。得處所者。結界成就界內不別眾緣。住比丘法",
    "X41n0731_001:0531c06": "中者。年歲滿足身無遮難緣。若具此四。是大比丘得",
    "X41n0731_001:0531c07": "成戒本。犯戒之人。四中若闕。非大比丘。非其所戒。故",
    "X41n0731_001:0531c08": "須此四方成比丘。即是滅諍五法現前中。除其滅諍。",
    "X41n0731_001:0531c09": "別所為者。具四現前。謂一能秉僧。二所秉法。三秉法",
    "X41n0731_001:0531c10": "處。得界現前。四所為事。謂人現前是。今此受戒。得別",
    "X41n0731_001:0531c11": "所為。故具此四。得能發戒。既具緣發戒是。若比丘義",
    "X41n0731_001:0531c12": "若成所戒。便由具緣。故取此文。解具緣義。不乖道理。",
    "X41n0731_001:0531c13": "此律成文。不順道理。不然之義至下當釋。又破此四",
    "X41n0731_001:0531c14": "訖。引祇六緣者。然祇文解者。亦是釋八比丘文。何意",
    "X41n0731_001:0531c15": "棄此。解比丘義。復引彼說。又復抄引母論五緣。一和",
    "X41n0731_001:0531c16": "上如法。二闍梨如法。三七僧清淨。四羯磨稱文。五界",
    "X41n0731_001:0531c17": "內和合不別眾。此之五緣令不周悉。彼雖為五。舉四",
    "X41n0731_001:0531c18": "緣往收。但三緣攝上三。是第一緣。次一教法緣。次一",
    "X41n0731_001:0531c19": "不別眾緣。何須背斯正義。所不了說。又更有人立五",
    "X41n0731_001:0531c20": "緣得戒。言雖略亦不離此四。對辨是非。寄在禾莖粟",
    "X41n0731_001:0531c21": "柄。更不別理。是非既顯。還歸初解。四緣者是。問善來",
    "X41n0731_001:0531c22": "等受。以心為緣。羯磨一受。何故不爾。答羯磨非不為",
    "X41n0731_001:0531c23": "心。以假外緣作法。從強以辨。故沒因名。又可羯磨四",
    "X41n0731_001:0531c24": "心俱得。恐濫不辨心緣。又准心論。前四以心為緣。羯",
    "X41n0731_001:0532a01": "磨一受。雖文不列。要亦須心。故下文言。眠醉狂等不",
    "X41n0731_001:0532a02": "得戒故。問既言受緣。謂四緣中是何緣。答謂從二緣",
    "X41n0731_001:0532a03": "生。以為祈戒心。四大造及四相故。即是因緣。餘僧界",
    "X41n0731_001:0532a04": "等是增上緣。非二緣者。以非心法故。及二因所生。謂",
    "X41n0731_001:0532a05": "所作共有。第二念無作。應加自分。令三因生。",
    "X41n0731_001:0532a06": "第六得戒時節。三門料簡。一得戒時節。二辨重與不",
    "X41n0731_001:0532a07": "重。三解此受緣作法差殊。",
    "X41n0731_001:0532a08": "第一先明時節。善來受者。唱善來竟。即發具足。故下",
    "X41n0731_001:0532a09": "文言。乃至得盡苦原。上法受戒。盡智現前時得。以小",
    "X41n0731_001:0532a10": "乘分齊。羅漢梵行已立。自然戒淨。故更不從他受戒。",
    "X41n0731_001:0532a11": "問此上法得者。得作無作不。答以非作法但得無作。",
    "X41n0731_001:0532a12": "問既非作戒。何因能發無作戒者。答以非營為。故無",
    "X41n0731_001:0532a13": "其作。以道力故。得無作戒。",
    "X41n0731_001:0532a14": "次辨三歸。自為四門。一明時節。二緣境寬狹。三檢難",
    "X41n0731_001:0532a15": "以不。四辨五八二戒分不分。",
    "X41n0731_001:0532a16": "第一言時節者。問同用三歸。何故乃為五八十具戒",
    "X41n0731_001:0532a17": "等多少耶。又引母解。更為所加。謂說相是。以相多少",
    "X41n0731_001:0532a18": "故得戒差別。或五八十具等。若爾為說相竟。方得戒",
    "X41n0731_001:0532a19": "邪。答為二解。一釋說相竟方發。故下尼律。度沙彌尼。",
    "X41n0731_001:0532a20": "與三歸竟。始云。次與汝受戒故。謂相竟得。若爾何故",
    "X41n0731_001:0532a21": "母論前三歸依發戒方便。故三結竟。正發於戒。又心",
    "X41n0731_001:0532a22": "論言。三羯磨竟。作及無作根本業道。故知不是說相",
    "X41n0731_001:0532a23": "竟發。若待說相方得戒者。如受具中。未為謂相之前。",
    "X41n0731_001:0532a24": "何時中得。故知此釋定不合理。是故今解。三歸結竟",
    "X41n0731_001:0532b01": "即發五戒。故多論言。欲受五戒先三歸。三歸竟。爾時",
    "X41n0731_001:0532b02": "已得五戒。師所以說五戒名者。欲使前人識五戒名",
    "X41n0731_001:0532b03": "字故。其猶白四竟已。為說持等。為知故說。五戒既爾。",
    "X41n0731_001:0532b04": "八戒十戒義亦同然。故多論。若受八戒十戒。如五戒",
    "X41n0731_001:0532b05": "說。若爾何故下文次與汝受戒。答謂領隨行。故言受",
    "X41n0731_001:0532b06": "戒。非是受體。體已得竟。若爾何故前言更為所加。為",
    "X41n0731_001:0532b07": "五八十具戒等。答此謂心期以說持多少。故令受者",
    "X41n0731_001:0532b08": "期五期十等。隨心所期。三歸雖同。而戒多少。如上所",
    "X41n0731_001:0532b09": "說。三歸處齊。故言為同。而詞句各別。別別持可知。及",
    "X41n0731_001:0532b10": "心期不等。以斯義故。何妨多少。",
    "X41n0731_001:0532b11": "第二緣境寬狹。言五戒者。心論云。於一切眾生。一切",
    "X41n0731_001:0532b12": "眾生一切時戒不斷。或十二種。或二十一種。故知五",
    "X41n0731_001:0532b13": "戒亦須普緣。故多論云。於眾生上。可殺不可殺。乃至",
    "X41n0731_001:0532b14": "妄語。下至阿鼻。上至非想。及三千界乃至如來。為命",
    "X41n0731_001:0532b15": "之類。得前四戒。以初受時。一切不殺等。無為齊限。故",
    "X41n0731_001:0532b16": "於眾生。無不得戒。各得十二戒。故於非眾生。得不飲",
    "X41n0731_001:0532b17": "酒戒。以八戒十戒。眾生非眾生得戒類爾。故知八戒",
    "X41n0731_001:0532b18": "十戒並是緣寬。謂生非生數二時差別。十戒出家。故",
    "X41n0731_001:0532b19": "時長期。盡一戒八戒接俗教。所以局日夜。故心論云。",
    "X41n0731_001:0532b20": "具足一日夜離嚴威儀。又一一戒末結沙彌罪。故須",
    "X41n0731_001:0532b21": "普緣。乃可為滿不滿具不具異。若爾何故但列十戒。",
    "X41n0731_001:0532b22": "答以非具位。且就力分。故唯說十。復以惡非義通。故",
    "X41n0731_001:0532b23": "戒戒結罪不得。以但說十。即不令分學。其猶大僧。豈",
    "X41n0731_001:0532b24": "可盡說五篇。又如式叉。但六法仍一切應學。故此亦",
    "X41n0731_001:0532c01": "爾。位雖未滿。然咸分學。故普緣也。又復此十。即為具",
    "X41n0731_001:0532c02": "戒體故。",
    "X41n0731_001:0532c03": "第三撿難以不者。問五十等戒為遮難發不。答不得",
    "X41n0731_001:0532c04": "戒。若爾何不撿問。答其義有二。若望障不障。但重難",
    "X41n0731_001:0532c05": "等。悉礙諸戒。所以爾者。良以戒是勝法。非淨等對。五",
    "X41n0731_001:0532c06": "十具等。義並同爾。如逆人等受五八十等。咸應不發。",
    "X41n0731_001:0532c07": "故母云。若破五中重戒。受八十具戒。並皆不得。餘戒",
    "X41n0731_001:0532c08": "持望。類亦如是。故知難等。俱障諸戒。第二若望撿不",
    "X41n0731_001:0532c09": "撿。義即不等。然就五十與具。並無難等。具戒制撿。不",
    "X41n0731_001:0532c10": "同不得。故須撿問。五與十聖不制問。不撿得戒。故不",
    "X41n0731_001:0532c11": "問難。其猶和上通具不具。為請不請。又如妨難。大小",
    "X41n0731_001:0532c12": "二房咸不聽作等。就無妨六搩手外。要制處分。小容",
    "X41n0731_001:0532c13": "身屋。直爾聽造。說淨財量。類亦如是。故不問難。問五",
    "X41n0731_001:0532c14": "十可爾。三歸受具何為不問者。未為緣起。無故不問。",
    "X41n0731_001:0532c15": "羯磨初緣南未須問。明知三障亦無撿問。",
    "X41n0731_001:0532c16": "第四分受不受分。就中為二。一就戒數。二就其時。言",
    "X41n0731_001:0532c17": "就數者。若十戒具戒悉須具受。方發律儀。諸論同爾。",
    "X41n0731_001:0532c18": "八戒五戒二論為異。多論所明具受方得。若爾何故",
    "X41n0731_001:0532c19": "經言一分二分。乃至滿足優婆塞。答此撿持為多少。",
    "X41n0731_001:0532c20": "故云一分二分等。非謂受中一分等。若依成論。如八",
    "X41n0731_001:0532c21": "戒齋。受二三等。皆得戒故。故彼論問。八戒齋為具受",
    "X41n0731_001:0532c22": "得。分受得。答隨力能力能持。五戒亦爾。論問曰。為人",
    "X41n0731_001:0532c23": "言五戒具受。則得律儀。是事云何。答隨受多少。皆得",
    "X41n0731_001:0532c24": "律儀。但取要為五。",
    "X41n0731_001:0533a01": "第二就時者。多論時定。八局日夜。五十具等定盡形",
    "X41n0731_001:0533a02": "受。若依成實論。五戒十戒具戒盡形同爾。八戒隨時",
    "X41n0731_001:0533a03": "長短。故文隨受一月二月等。又問准十誦律。問五人",
    "X41n0731_001:0533a04": "受中。如億耳所見曰亦為分。受晝戒不受夜戒。受夜",
    "X41n0731_001:0533a05": "戒不受晝戒等。八敬受戒說。第八訖時得戒品。羯磨",
    "X41n0731_001:0533a06": "一受。羯磨竟發。諸論大同。然以義說。得位為三。一得",
    "X41n0731_001:0533a07": "四語時。得如沙彌受。及五分初。緣諸釋女。或八語得。",
    "X41n0731_001:0533a08": "如尼遣行。或十二語。如尼遣信。舉斯三位。莫不皆以",
    "X41n0731_001:0533a09": "羯磨竟得。問羯磨竟時得戒者。為善心得。為餘心無",
    "X41n0731_001:0533a10": "心等亦得耶。答依多論。一切盡得。問云何善心發善",
    "X41n0731_001:0533a11": "心得邪。論云。先以善心。禮僧合掌。白四羯磨。起諸論",
    "X41n0731_001:0533a12": "教業。相續善心。戒善成就。是名善心發善心得。又言",
    "X41n0731_001:0533a13": "不善心得者。亦先善心禮僧等。乃至羯磨未竟。忽起",
    "X41n0731_001:0533a14": "瞋等諸心。以藉前方便善心善教因緣力故。發生無",
    "X41n0731_001:0533a15": "作任運而起。與不善心俱。是名善心發不善心得。非",
    "X41n0731_001:0533a16": "不善心能發此戒。問不善心得戒者。如殺盜未成。善",
    "X41n0731_001:0533a17": "心息時。應結究竟。答受戒作故善。雖為惡心違善心。",
    "X41n0731_001:0533a18": "外緣猶善作故。藉前得戒。殺盜作故惡。善心息時。身",
    "X41n0731_001:0533a19": "則成止。更無外緣惡作相助。故非究竟。言無記心得",
    "X41n0731_001:0533a20": "戒。亦先以善心。乃至羯磨未竟之間。忽爾睡眠。亦得",
    "X41n0731_001:0533a21": "戒品。是名無記心得。云何無心者。如那含沙彌。羯磨",
    "X41n0731_001:0533a22": "未竟。忽入滅定。亦藉方便善心教力。故發得戒。與滅",
    "X41n0731_001:0533a23": "定俱。是名善心發無心中得。問無心定何用此戒。一",
    "X41n0731_001:0533a24": "解。為要期出故。又以戒是功德法故。相資故爾。問餘",
    "X41n0731_001:0533b01": "三心中。何以但得無作。不得作邪。答多論。無作望要",
    "X41n0731_001:0533b02": "期故得。從前發作。取當色為體。以從心故。不說為作",
    "X41n0731_001:0533b03": "體。又若德宗。無作非色心故得。藉前方便。說為無作。",
    "X41n0731_001:0533b04": "若言作戒。以色為體。色唯無記。身動口業損益者。是",
    "X41n0731_001:0533b05": "作色。以其當時心既非善。遂無損益之作。故無其作",
    "X41n0731_001:0533b06": "戒。上來所釋依多故爾。若取此宗。唯善心發善心得。",
    "X41n0731_001:0533b07": "不須致難。故下文言。瞋恚人受眠醉狂等。不名受具",
    "X41n0731_001:0533b08": "足。又依餘三律。遣信受戒十二語故。亦具作無作戒。",
    "X41n0731_001:0533b09": "第二重不重。善來等五受具戒十戒。各自當分。並不",
    "X41n0731_001:0533b10": "重受。咸以自分辨戒。盡形故爾。是以多論木叉之戒。",
    "X41n0731_001:0533b11": "無其重得。譬如富貴家子。不須重著瓔珞。若爾如二",
    "X41n0731_001:0533b12": "年學戒。若缺戒已。何以得重。答言。二歲學者。是學法",
    "X41n0731_001:0533b13": "盡形。非謂別更辨戒體盡形。是故不類。問若五戒當",
    "X41n0731_001:0533b14": "分不得重者。何故四分未利私呵。第二第三受五戒",
    "X41n0731_001:0533b15": "邪。答此人得法歡喜。善心增著。故重歸依。據實而論。更",
    "X41n0731_001:0533b16": "不發戒。又更解時。凡受戒者。乃是身口業善。何因初",
    "X41n0731_001:0533b17": "受。即是善業。第二更受不成善業。既亦善業。故律云。",
    "X41n0731_001:0533b18": "二三重發無妨。若爾出家等戒。亦應重也。答此乃化",
    "X41n0731_001:0533b19": "宜接俗。理隨時心。故容重受。餘出家位定。理不合重。",
    "X41n0731_001:0533b20": "亦可宗別。故使四分得重受。若以具等三位次第相",
    "X41n0731_001:0533b21": "望。以十加五。以多攝少。捨俗趣道。以具加十。滿攝不",
    "X41n0731_001:0533b22": "滿。趣滿足故。並以前二是俗及未滿故。次第增受。問",
    "X41n0731_001:0533b23": "三位互增受者。如殺戒等為重發不。一解。依多亦不",
    "X41n0731_001:0533b24": "重發。謂五外方十。十外方具。如遣所辨。又依心論。一",
    "X41n0731_001:0533c01": "切因一切支。謂三品心得三種戒。即似重發殺盜等",
    "X41n0731_001:0533c02": "戒。以其三時並身口善業故爾。又俱舍亦爾。若成論。",
    "X41n0731_001:0533c03": "約位相望。盡應重發。如一日之中受七善律儀。隨得",
    "X41n0731_001:0533c04": "道處。無作更生。本受不失。勝者受名。以斯義故。豈非",
    "X41n0731_001:0533c05": "重發。",
    "X41n0731_001:0533c06": "第三作法差別。四門分別。一起之次第。二說結多少。",
    "X41n0731_001:0533c07": "三對乞和上教授受名為無。四說相為無。第一言次",
    "X41n0731_001:0533c08": "第者。若具戒五受。以彰次第。善來最初。以陳如為首",
    "X41n0731_001:0533c09": "故。三語第二。以百一十弟子。遊方度人。中道失信。遂",
    "X41n0731_001:0533c10": "聽三語。羯磨第三。以息三語。興羯磨故。上法第四。如",
    "X41n0731_001:0533c11": "下文言。年不滿受。受已生疑。開以胎等。年猶不足。此",
    "X41n0731_001:0533c12": "沙彌修道成羅漢。即名出家受具足。故知第四。八敬",
    "X41n0731_001:0533c13": "最後。以多論云。八年已後。羯磨興世。十四年後。方八",
    "X41n0731_001:0533c14": "敬度女。故知最後。亦可上法非作法故。不須論其次",
    "X41n0731_001:0533c15": "第。餘四如前。若以羯磨對十戒五戒。彰先後者。五戒",
    "X41n0731_001:0533c16": "先制。次興羯磨。十戒最後。以十戒文中已稱和上某",
    "X41n0731_001:0533c17": "甲故爾。為羯磨初始制和上故。",
    "X41n0731_001:0533c18": "第二說結多少。除其上法。餘四受中。善來八敬。一遍",
    "X41n0731_001:0533c19": "即得。三歸三說。羯磨白四。何故如是。釋言。善來緣強。",
    "X41n0731_001:0533c20": "八敬情重。故一遍得。三歸心慢。故須三說。羯磨一受。",
    "X41n0731_001:0533c21": "秉通凡聖。故須白四。又復前二不結。三歸羯磨。此二",
    "X41n0731_001:0533c22": "須結。仍一三不同者。解言。前二結緣強心重。亦不須",
    "X41n0731_001:0533c23": "結勸。餘二遍多。故亦須結。三歸相別。又人別秉。故加",
    "X41n0731_001:0533c24": "三結。羯磨一法。又是眾秉。故但一結。上來所辨。或可",
    "X41n0731_001:0534a01": "如此。既為四別。寧容一准。若以一法而類餘者。如三",
    "X41n0731_001:0534a02": "歸俱說。羯磨亦爾。然此不類。何須致妨。但作法不同。",
    "X41n0731_001:0534a03": "故為此別。",
    "X41n0731_001:0534a04": "第三乞等為無差別者。羯磨對眾。所以須先。容不和",
    "X41n0731_001:0534a05": "可不許受故。類餘一切對眾者。咸須乞法。唯除受日。",
    "X41n0731_001:0534a06": "自餘受法。既非對眾。故闕無乞。羯磨受中。制持攝受。",
    "X41n0731_001:0534a07": "須立和上。餘無可知。遮難緣興。方為教授。撿問行者。",
    "X41n0731_001:0534a08": "故下文自今已去。與汝竪立受具足戒。餘受亦爾。又",
    "X41n0731_001:0534a09": "羯磨受中言。與汝受具足戒。三歸但云出家者。此互",
    "X41n0731_001:0534a10": "彰名。故結受言。汝始發心出家。明知是一。善來八敬。",
    "X41n0731_001:0534a11": "雖無受具等名。義亦合為。如善來中我欲修梵行等。",
    "X41n0731_001:0534a12": "即出家等名。八敬前後。若能行者。即是受戒。文雖少",
    "X41n0731_001:0534a13": "殊。其義不別。",
    "X41n0731_001:0534a14": "第四說相為無。善來等法。初受之時。並未即說持。唯",
    "X41n0731_001:0534a15": "羯磨一種。因犯已後。方制別持。若五戒十戒受。則說",
    "X41n0731_001:0534a16": "相不同受具。以五戒者。對俗化宜。復無制罪名。故不",
    "X41n0731_001:0534a17": "待犯。言十戒者。是制羯磨。說持已後方為。故即說持。",
    "X41n0731_001:0534a18": "問何以五戒持一往即制。出家諸戒。要待犯者。解云。",
    "X41n0731_001:0534a19": "五戒接俗。無制罪名種。故得即制。比丘廣教。制罪名",
    "X41n0731_001:0534a20": "種。故要待犯。請雖假請。但興廣教。又須第二犯廣方",
    "X41n0731_001:0534a21": "為說持。雖初犯略。未為犯廣。不制說相。如文可知。",
    "X41n0731_001:0534a22": "第七受捨漸頓。先明受漸頓。如昔所判。羯磨一受。亦",
    "X41n0731_001:0534a23": "漸亦頓。餘之四受。頓而非漸。如何羯磨漸頓。先受五",
    "X41n0731_001:0534a24": "戒。次受十戒。後受具戒。是名為漸。若不受五十。直受",
    "X41n0731_001:0534b01": "具戒。得三種戒。說之為頓。問若一時受得三種者。何",
    "X41n0731_001:0534b02": "須漸受。答染習佛法。必須次第先受五戒。如是次第",
    "X41n0731_001:0534b03": "得佛法味。好樂堅固。難可退散。不失次第。不破威儀。",
    "X41n0731_001:0534b04": "如遊大海。漸漸深入。一時受者。既失次第。又破威儀。",
    "X41n0731_001:0534b05": "又復眾生得道時異。故須次第須受。是以多論云。七",
    "X41n0731_001:0534b06": "種受中。唯白四次第。三時得戒。餘六種受。但一時得。",
    "X41n0731_001:0534b07": "無三時次第。今准此律。其義稍異。若辨得不得。五種",
    "X41n0731_001:0534b08": "受戒。俱為頓漸。若論犯不。羯磨制漸。頓犯漸不犯。故",
    "X41n0731_001:0534b09": "下文不與沙彌戒。佛言得戒。眾僧為罪。餘四不制。故",
    "X41n0731_001:0534b10": "頓漸俱得。先解五通漸頓。善來漸者。如那羅陀。上法",
    "X41n0731_001:0534b11": "漸者。下文沙彌開胎閏等不滿。成羅漢得戒者是。三",
    "X41n0731_001:0534b12": "歸無文。義亦無妨。如耶輸伽文。已為五戒。故知三歸",
    "X41n0731_001:0534b13": "漸亦無妨。八敬漸者如文。波闍受三自歸後敬而得",
    "X41n0731_001:0534b14": "戒。以斯文證。故知五受俱漸皆頓。若存此釋。與前立",
    "X41n0731_001:0534b15": "義。正持翻對。問一時頓受。得三戒者。其無作體。為一",
    "X41n0731_001:0534b16": "為三。答但發具戒。一無作體。更無餘二無作之體。若",
    "X41n0731_001:0534b17": "爾便是一戒。如何言三。答比丘受得。防殺無作。與沙",
    "X41n0731_001:0534b18": "彌俗人同戒者。其實體一。是以多論立義。據其體。通",
    "X41n0731_001:0534b19": "望三人。始終位別。言得三戒。理實無三。問所以得知。",
    "X41n0731_001:0534b20": "但一無三。答即此論文解次第受中。俗人下品心受",
    "X41n0731_001:0534b21": "得下品五戒。次中品心受沙彌戒。前五戒仍本下品。",
    "X41n0731_001:0534b22": "五戒外發。方為中品。上心受具。本前二品。仍猶下中。",
    "X41n0731_001:0534b23": "五十外發。始為上品。據斯以驗。次第漸受。三時心別。",
    "X41n0731_001:0534b24": "同戒先作。尚不發三。豈況一時受者而得為三。故知",
    "X41n0731_001:0534c01": "漸制望位別作三。非體為三。亦可心論云。一切因一",
    "X41n0731_001:0534c02": "切支得三戒者。三時漸受。受既時別。重發無作。為三",
    "X41n0731_001:0534c03": "體故。若論頓受。受既一時。方可名為望位為三。非體",
    "X41n0731_001:0534c04": "為三。次解捨之。",
    "X41n0731_001:0534c05": "漸頓五問料簡。一泛列捨法。第二就捨以明漸頓。三",
    "X41n0731_001:0534c06": "約受以明漸頓。四舉受辨捨多少。五出所捨法體。",
    "X41n0731_001:0534c07": "第一列捨者。且依雜心論。四捨謂若捨及命終斷善",
    "X41n0731_001:0534c08": "二形生等。作法捨者。違本要期故。命終捨者。所依不",
    "X41n0731_001:0534c09": "住故。斷善根者。失本所依故。二形生者。依止別異故。",
    "X41n0731_001:0534c10": "犯重等捨。論主不存。又復涅槃比丘犯重。不能更生",
    "X41n0731_001:0534c11": "善牙種子。如斷多羅。不解我意。說言失戒。又為純陀",
    "X41n0731_001:0534c12": "說四種比丘。乃至第四汙道比丘犯重者是。汙道比",
    "X41n0731_001:0534c13": "丘聞我此說。不解我意。說言不失。准斯義故。不可定",
    "X41n0731_001:0534c14": "說。且依心論。四種捨法。此應廣解。四捨義偏解作法。",
    "X41n0731_001:0534c15": "二門分別。一列捨法十九。定其欣猒。我捨佛等十一",
    "X41n0731_001:0534c16": "猒上捨。次八受居家法等欣下捨。第二收捨盡不盡。",
    "X41n0731_001:0534c17": "對心論以挍寬狹。",
    "X41n0731_001:0534c18": "第二就捨辨漸頓者為二。第一定頓漸。二對作法。辨",
    "X41n0731_001:0534c19": "漸頓之方。第一言漸頓者。作法捨含兩。餘三頓失作",
    "X41n0731_001:0534c20": "法。十九沙彌優婆此二是漸。餘等說頓。第二言捨方",
    "X41n0731_001:0534c21": "法者。問受既得三種戒。捨時云何。答義含漸頓。若也",
    "X41n0731_001:0534c22": "要心。三戒俱捨。則頓失三。是名頓捨。若言我作沙彌。",
    "X41n0731_001:0534c23": "但捨具戒。言作優婆塞者。又捨十戒。又言我作三歸",
    "X41n0731_001:0534c24": "人。方捨五戒。名為漸捨。問受之與捨。俱頓並漸。或以",
    "X41n0731_001:0535a01": "漸受頓捨。此三可爾。若本頓受。但得具戒。一無作體。",
    "X41n0731_001:0535a02": "云何漸捨。若得漸捨。便成三體。如何言一。答比丘一",
    "X41n0731_001:0535a03": "時受。防殺無作。通沙彌俗人。共為防非。是故捨時要",
    "X41n0731_001:0535a04": "心捨具。不捨十戒。若與沙彌戒同。隨心則在。故律文",
    "X41n0731_001:0535a05": "言。我作沙彌。以十對五。義亦同爾。故文我作優婆塞。",
    "X41n0731_001:0535a06": "是以論說據體通三人。為共同義故。望位說三。非體",
    "X41n0731_001:0535a07": "為三。如此釋時。頓受漸捨。義亦無妨。故多云。譬如樹",
    "X41n0731_001:0535a08": "葉。夏青秋黃。冬時則白。豈體為殊。隨時異故。樹葉色",
    "X41n0731_001:0535a09": "異。而始終一葉。戒亦如是。當是一戒。隨位異故。若爾",
    "X41n0731_001:0535a10": "便不捨具。答此亦望位名捨。而實不捨具。受亦如是。",
    "X41n0731_001:0535a11": "漸受漸捨。義亦同前。若准心論。一切因一切支。言發",
    "X41n0731_001:0535a12": "戒者。漸受漸捨。各別捨體。不同前釋。若頓受漸捨。亦",
    "X41n0731_001:0535a13": "同前解。以三體別故。",
    "X41n0731_001:0535a14": "第三就受漸頓。若據昔解四受。受捨俱頓。羯磨受捨",
    "X41n0731_001:0535a15": "並含漸頓。若如後釋。論其四受。受通漸頓。捨唯局頓。",
    "X41n0731_001:0535a16": "無作法捨。故羯磨一受。受制局漸。捨兼頓。",
    "X41n0731_001:0535a17": "第四以受對捨具捨多少。二門分別。一對受辨。二約",
    "X41n0731_001:0535a18": "位聖凡。第一對受者。四受為命終。以形俱故。無三可",
    "X41n0731_001:0535a19": "知。如多論說。無四災患故。羯磨具四。然於作法具含",
    "X41n0731_001:0535a20": "二義。餘三局頓。言約位者。念處已前。具足四捨。四現",
    "X41n0731_001:0535a21": "忍去。是色界法。無二根故。然煗頂之中無二形。一忍",
    "X41n0731_001:0535a22": "心。二除二形斷善根。世第一法及見諦不捨初果已",
    "X41n0731_001:0535a23": "去。得戒不壞。唯雖為命終。若依多論。四現忍去。亦唯",
    "X41n0731_001:0535a24": "命終。",
    "X41n0731_001:0535b01": "第五出所捨體。問凡言捨戒。為捨已生戒善。為因義",
    "X41n0731_001:0535b02": "邊為捨無作戒體。答已生戒善。為因感果。必然不捨。",
    "X41n0731_001:0535b03": "且捨無作。戒體本受。要期一形。無作任運相續。今心",
    "X41n0731_001:0535b04": "猒捨。使無作戒不相續起。名為捨戒。以理而言。一者",
    "X41n0731_001:0535b05": "戒法。二者戒業。若論捨戒。捨法不捨業。為因義成故。",
    "X41n0731_001:0535b06": "若語得果。捨業不失法。果興因謝故。問不捨已生善",
    "X41n0731_001:0535b07": "者。懺悔解義。不應除彼已起之惡。答善順理生。惡違",
    "X41n0731_001:0535b08": "理起。順理力強。已生不捨。違理力劣。故可悔除。又解",
    "X41n0731_001:0535b09": "懺本。別興對治。抑伏惡業故。使殄捨者。直是厭退。絕",
    "X41n0731_001:0535b10": "彼相續。不欲別為對治。故言不捨。若依心論。初念作",
    "X41n0731_001:0535b11": "戒。現在成第二念。過去成初念無作。現在成第二念。",
    "X41n0731_001:0535b12": "二世成此無捨緣。故為得得。若遇捨緣。非但失體。亦",
    "X41n0731_001:0535b13": "無得得。雖可無得。亦不失因義。",
    "X41n0731_001:0535b14": "第八優劣。如多論說。若就灾患為無。四受是勝。羯磨",
    "X41n0731_001:0535b15": "為劣。若取任持佛法利益寬長。羯磨一勝。餘四受劣。",
    "X41n0731_001:0535b16": "言四勝一劣者。羯磨受者。內實凡夫。福德淺薄。感得",
    "X41n0731_001:0535b17": "此戒。多諸灾患。容為厭上厭下。奉持心劣。令戒為羸。",
    "X41n0731_001:0535b18": "餘四受法。內凡已去。理解心中。受得斯戒。持心堅固。",
    "X41n0731_001:0535b19": "肥而不羸。二者羯磨。凡夫容為。不樂道法。捨本所受。",
    "X41n0731_001:0535b20": "餘四受法。樂道情慇。理無退捨。三者羯磨容為轉為",
    "X41n0731_001:0535b21": "二形。餘四受法。復無比變。四者羯磨受人。或起邪見。",
    "X41n0731_001:0535b22": "斷捨善根。餘四理解。不斷善根。羯磨一受。或為上四。",
    "X41n0731_001:0535b23": "故稱為劣。餘四受法。無前過非。是以名勝。此對為凡。",
    "X41n0731_001:0535b24": "若為聖人受。亦是其勝。言一勝四劣者。羯磨一受。乃",
    "X41n0731_001:0535c01": "具六義。一是時長。謂通現未。二處遍三方。除鬱單越。",
    "X41n0731_001:0535c02": "三報兼男女。四位該凡聖。五所被無數。六多坐作法。",
    "X41n0731_001:0535c03": "以斯論義。佛法始終。以白四羯磨為宗本。能繼續三",
    "X41n0731_001:0535c04": "寶。作無邊利益。為任持之功莫大羯磨。故說為餘。四",
    "X41n0731_001:0535c05": "受中。善來一受。終盡雙林。自外三受。中間即止。又局",
    "X41n0731_001:0535c06": "閻浮。不該餘二。凡聖位差。報局男女。對前六義。互各",
    "X41n0731_001:0535c07": "闕少。紹繼功微。故稱四劣。此發戒緣竟。",
    "X41n0731_001:0535c09": "四分律疏卷第一本"
}