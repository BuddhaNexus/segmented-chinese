{
    "X26n0529_001:0736a05": "般若心經疏并序",
    "X26n0529_001:0736a08": "孤山沙門　釋　智圓　述",
    "X26n0529_001:0736a09": "夫至道無名非名無以詮其道真空無說非說無",
    "X26n0529_001:0736a10": "以識其空繇是名於無名說於無說既機分利鈍",
    "X26n0529_001:0736a11": "之別故教有詳略之殊譬諸各結筌蹄意在同獲",
    "X26n0529_001:0736a12": "魚兔若乃了說無說達名無名則二十萬頌之非",
    "X26n0529_001:0736a13": "多一十四行之非少然則圓音既演雅誥爰陳相",
    "X26n0529_001:0736a14": "彼此之異宜實本末而相攝彼則毛目委示此則",
    "X26n0529_001:0736a15": "綱領總陳是故廣之不為煩略之不為寡二途相",
    "X26n0529_001:0736a16": "捊一味同歸至若蕩滌群疑開濟正理豈止見色",
    "X26n0529_001:0736a17": "空之不二抑亦知生佛以元同無前後可以迎隨",
    "X26n0529_001:0736a18": "豈心口所能思議杳然無朕寂爾絕相苦厄不度",
    "X26n0529_001:0736a19": "而度菩提不得而得可謂反本之要道破迷之前",
    "X26n0529_001:0736a20": "陳焉敢卛台崖教門龍樹宗趣輙成義疏用廣發",
    "X26n0529_001:0736a21": "揮庶貽厥孫謀俾虗室生白者矣。",
    "X26n0529_001:0736a22": "般若波羅蜜多心經",
    "X26n0529_001:0736a23": "釋經為二一釋題二釋文初又二一總二別總又",
    "X26n0529_001:0736a24": "二一列名二引證列名者此經法喻為名蘊空為",
    "X26n0529_001:0736b01": "體圓照為宗度苦為用大乘為教引證者經云行",
    "X26n0529_001:0736b02": "深般若波羅蜜多時照見五蘊皆空度一切苦厄",
    "X26n0529_001:0736b03": "既云五蘊皆空空即所照之境故知蘊空為體既",
    "X26n0529_001:0736b04": "云行深般若則簡異偏淺故以圓照為宗既云度",
    "X26n0529_001:0736b05": "一切苦厄此即智冥於境能破二死故以度苦為",
    "X26n0529_001:0736b06": "用名教可知別釋為五一名者諸經皆有通別二",
    "X26n0529_001:0736b07": "名應以三義往簡謂教行理各有通別(字闕)理有通",
    "X26n0529_001:0736b08": "別故教有通別攬教為名名亦通別以三簡之旨",
    "X26n0529_001:0736b09": "在此矣教者詮辯各異故別同出金口故通行者",
    "X26n0529_001:0736b10": "四門趣入故別同歸一理故通理者異名召理故",
    "X26n0529_001:0736b11": "別理本無名故通今經約教則詮辯般若約行則",
    "X26n0529_001:0736b12": "多在空門約理則以蘊空立稱別名為二一法二",
    "X26n0529_001:0736b13": "喻就法又二一別二通般若是別名異諸法故波",
    "X26n0529_001:0736b14": "羅蜜多是通名檀等同名故般若此翻智慧而有",
    "X26n0529_001:0736b15": "三種一實相謂所觀真理即經云諸法空相二觀",
    "X26n0529_001:0736b16": "照謂能觀妙慧即經云依般若故心無罣礙三文",
    "X26n0529_001:0736b17": "字謂詮二之教即觀自在對告身子顯蜜之說此",
    "X26n0529_001:0736b18": "經正觀照以彰名問般若云智慧理教何得名邪",
    "X26n0529_001:0736b19": "答理能發慧教能詮慧故得相從悉名般若二通",
    "X26n0529_001:0736b20": "名波羅蜜多此云到彼岸即由妙慧從生死此岸",
    "X26n0529_001:0736b21": "越煩惱中流到涅槃彼岸也二喻心謂肉團心此",
    "X26n0529_001:0736b22": "之略說統攝群言譬方寸之心於五藏中要也通",
    "X26n0529_001:0736b23": "名經者訓法訓常法乃群機所軌常則百世不易",
    "X26n0529_001:0736b24": "二體體謂主質蘊空為一經之主質也經家標行",
    "X26n0529_001:0736c01": "既云照見五蘊皆空至菩薩正說還以蘊空為始",
    "X26n0529_001:0736c02": "由達蘊空乃知諸法空也而此真空竪該因果以",
    "X26n0529_001:0736c03": "一切賢聖皆以無為法而有差別故橫攝眾教以",
    "X26n0529_001:0736c04": "般若是一法佛說種種名故空非橫竪而遍橫竪",
    "X26n0529_001:0736c05": "問此觀蘊空與小何別答二乘析破方空今即蘊",
    "X26n0529_001:0736c06": "是空若爾與通豈異答通觀即空空不具法而此",
    "X26n0529_001:0736c07": "圓空具足諸法不動自性蘊空是真具法是俗不",
    "X26n0529_001:0736c08": "動是中雖觀即空三諦具足尚不與別次第同況",
    "X26n0529_001:0736c09": "藏通乎是故四教俱得蘊空但近巧拙具法不具",
    "X26n0529_001:0736c10": "法之異耳或云二乘得人空菩薩證法空者乃與",
    "X26n0529_001:0736c11": "奪而言三宗此經圓照為宗實三觀圓修而正以",
    "X26n0529_001:0736c12": "空中破著菩薩以無所得心而證分果如來以無",
    "X26n0529_001:0736c13": "所得心而證極果故以圓照為宗四用以修般若",
    "X26n0529_001:0736c14": "故能度分段變易二死之苦得菩提涅槃二果之",
    "X26n0529_001:0736c15": "樂是經力用也五教即第四熟蘇味教此經四譯",
    "X26n0529_001:0736c16": "一秦羅什譯名摩訶般若波羅蜜大明呪經二唐",
    "X26n0529_001:0736c17": "玄奘譯名般若波羅蜜多心經三般若譯立題與",
    "X26n0529_001:0736c18": "奘師同四法月譯於題上更加普遍智藏四字此",
    "X26n0529_001:0736c19": "二譯皆有序及流通今釋第二本此對利根菩薩",
    "X26n0529_001:0736c20": "略說般若也大論明佛經通四人說謂弟子仙人",
    "X26n0529_001:0736c21": "諸天化人觀自在是弟子也說處即靈鷲山雖部",
    "X26n0529_001:0736c22": "談三教而今經唯圓釋題竟。",
    "X26n0529_001:0736c23": "觀自在菩薩。",
    "X26n0529_001:0736c24": "二釋文此經無序及流通譯人省之辭尚簡要分",
    "X26n0529_001:0737a01": "文為二一經家據行標起二菩薩利他正說初又",
    "X26n0529_001:0737a02": "四一能觀人二所修觀三所觀境四所破障初能",
    "X26n0529_001:0737a03": "觀人即觀自在菩薩也舊稱觀世音觀即能照之",
    "X26n0529_001:0737a04": "智世即所照之境音即所救之機以觀其音聲得",
    "X26n0529_001:0737a05": "解脫故新云觀自在謂觀現觀機悉自在也觀理",
    "X26n0529_001:0737a06": "則三諦圓照不縱不橫觀機則十界等化無前無",
    "X26n0529_001:0737a07": "後菩薩者藏師云菩謂菩提此謂之覺薩謂薩埵",
    "X26n0529_001:0737a08": "此曰眾生謂此人以智上求菩提用悲下救眾生",
    "X26n0529_001:0737a09": "從境得名。",
    "X26n0529_001:0737a10": "行深般若波羅蜜多時照見。",
    "X26n0529_001:0737a11": "行深下二所脩觀般若有二一共即通教共二乘",
    "X26n0529_001:0737a12": "修學故二不共即別圓不共二乘故共則唯觀即",
    "X26n0529_001:0737a13": "空故淺不共則能見中道故深又於不共有但中",
    "X26n0529_001:0737a14": "不但中之異別但中則淺圓不但則深今簡共以",
    "X26n0529_001:0737a15": "顯不共簡淺以顯深故云行深般若等時者言菩",
    "X26n0529_001:0737a16": "薩昔在觀行相似時也於凡位時即修般若由是",
    "X26n0529_001:0737a17": "今居等覺之聖照見者若誦文為便則照見二字",
    "X26n0529_001:0737a18": "宜作下句之首若釋義便者則屬上句之末以照",
    "X26n0529_001:0737a19": "見是能觀之用故。",
    "X26n0529_001:0737a20": "五蘊皆空。",
    "X26n0529_001:0737a21": "三所觀境舊稱陰新云蘊蘊取積聚陰約覆蓋諸",
    "X26n0529_001:0737a22": "法俱空而唯觀五蘊者以一切眾生色心常現前",
    "X26n0529_001:0737a23": "故止觀初觀陰境意同此也皆空者以色由心造",
    "X26n0529_001:0737a24": "全色是心心但有名色寧實有故云皆空然雖三",
    "X26n0529_001:0737b01": "諦圓融經部正為遣著且在真中二諦也中亦空",
    "X26n0529_001:0737b02": "也空二邊故。",
    "X26n0529_001:0737b03": "度一切苦厄。",
    "X26n0529_001:0737b04": "四所破障謂觀成證理既內破三惑則外度二死",
    "X26n0529_001:0737b05": "故云度一切苦厄也然此大士位居等覺則度厄",
    "X26n0529_001:0737b06": "久矣今經對機乃約內證外說橫辯至於內證須",
    "X26n0529_001:0737b07": "就竪論則行深般若正在住前度厄則指初住由",
    "X26n0529_001:0737b08": "入住故得至等覺又分真位中顯理未極位位有",
    "X26n0529_001:0737b09": "行般若度苦厄義也。",
    "X26n0529_001:0737b10": "舍利子色不異空空不異色色即是空空即是色受",
    "X26n0529_001:0737b11": "想行識亦復如是。",
    "X26n0529_001:0737b12": "舍利子下二菩薩利他正說分二一顯了般若二",
    "X26n0529_001:0737b13": "秘密般若所以有此二者隨機不同或聞顯歡喜",
    "X26n0529_001:0737b14": "或聞秘適悅生善破惡入理皆然故知顯秘之談",
    "X26n0529_001:0737b15": "俱為發生妙慧也問秘密不可解云何亦發慧答",
    "X26n0529_001:0737b16": "達不可解空是則能發慧故大論引天子謂須菩",
    "X26n0529_001:0737b17": "提所說般若隱密難知我不能解而須菩提答云",
    "X26n0529_001:0737b18": "不解亦空是般若也應知以取著心誦顯了亦只",
    "X26n0529_001:0737b19": "增福以無相心誦秘密則能發慧初又二一約五",
    "X26n0529_001:0737b20": "蘊略明二歷諸法廣示初又二一約色廣明二例",
    "X26n0529_001:0737b21": "餘四蘊釋初又三一對示偏小二直明觀法三約",
    "X26n0529_001:0737b22": "論釋成初文告舍利弗者斥高訓下寄小教大身",
    "X26n0529_001:0737b23": "子智慧第一是小乘中高著者下謂餘聲聞及凡",
    "X26n0529_001:0737b24": "夫也大謂四教菩薩也今談諸法本空始乎五蘊",
    "X26n0529_001:0737c01": "終乎境智俱無所得豈但破凡小之執亦破偏菩",
    "X26n0529_001:0737c02": "薩及圓初心之著也故使小乘心漸通泰堪至法",
    "X26n0529_001:0737c03": "華利根菩薩即入圓常不待後味舍利子者具云",
    "X26n0529_001:0737c04": "舍利弗舍利飜身弗云子今二字存梵一字從華",
    "X26n0529_001:0737c05": "故云舍利子也以母好身形故母名身是身之子",
    "X26n0529_001:0737c06": "故名身子文中四句即是以圓融不共般若對示",
    "X26n0529_001:0737c07": "三教也三藏析色觀空謂觀此身四大假合展轉",
    "X26n0529_001:0737c08": "折破極于鄰虗然後知空豈非色與空異應知身",
    "X26n0529_001:0737c09": "如空華華豈異空故示云色不異空也通教即色",
    "X26n0529_001:0737c10": "觀空是知色不異空而沉空取證菩薩出假還須",
    "X26n0529_001:0737c11": "扶習豈非謂空異色應知空不異華故示云空不",
    "X26n0529_001:0737c12": "異色也別教離空有二邊觀中道理豈知中道遮",
    "X26n0529_001:0737c13": "照同時故示云色即是空空即是色般若洮汰引",
    "X26n0529_001:0737c14": "接點示故不彈呵二直示觀法先寄次第後顯不",
    "X26n0529_001:0737c15": "次初文一從假入空觀即色不異空二從空出假",
    "X26n0529_001:0737c16": "觀即空不異色三中道第一義觀謂色即是空空",
    "X26n0529_001:0737c17": "即是色此中道雙遮雙照也色即是空即照空遮",
    "X26n0529_001:0737c18": "色空即是色即照色遮空顯不次者說有前後觀",
    "X26n0529_001:0737c19": "時三一相即故龍樹云三智一心中得也三約論",
    "X26n0529_001:0737c20": "釋成中論云因緣所生法我說即是空亦名為假",
    "X26n0529_001:0737c21": "名亦名中道義色是因緣所生法也不異空是我",
    "X26n0529_001:0737c22": "說即是空也空不異色是亦名為假名也色即是",
    "X26n0529_001:0737c23": "空空即是色是亦名中道義也是知三觀釋經宛",
    "X26n0529_001:0737c24": "如符契問智者於止觀明修必先觀識心舉伐樹",
    "X26n0529_001:0738a01": "得根去尺就寸為喻而此先從色起何邪答此對",
    "X26n0529_001:0738a02": "佛世利根觀色知心彼明末代所修須指要的又",
    "X26n0529_001:0738a03": "諸經示心甚眾此先觀色亦是隨機受想下二例",
    "X26n0529_001:0738a04": "餘四蘊。",
    "X26n0529_001:0738a05": "舍利子是諸法空相不生不滅不垢不淨不增不減。",
    "X26n0529_001:0738a06": "舍利下二歷諸法廣示分四一顯法體二明所離",
    "X26n0529_001:0738a07": "三辨所得四歎勝能初又二初總顯十界差別各",
    "X26n0529_001:0738a08": "有蘊等故云諸法當相是空故云空相法華云諸",
    "X26n0529_001:0738a09": "法從本來常自寂滅相二別顯凡三雙六不釋此",
    "X26n0529_001:0738a10": "為三一配經二對障三顯位初文者色不異空故",
    "X26n0529_001:0738a11": "不生空不異色故不滅色不異空故不垢空不異",
    "X26n0529_001:0738a12": "色故不淨色不異空故不增空不異色故不減色",
    "X26n0529_001:0738a13": "即是空等例說故知六不與前四句言異義均二",
    "X26n0529_001:0738a14": "對障者生死即涅槃故不生涅槃即生死故不滅",
    "X26n0529_001:0738a15": "煩惱即菩提故不垢菩提即煩惱故不淨結業即",
    "X26n0529_001:0738a16": "解脫故不增解脫即結業故不減以三障空故即",
    "X26n0529_001:0738a17": "三德三德空故即三障也三顯位一不生不滅謂",
    "X26n0529_001:0738a18": "理即名字觀行相似受分段身死此生彼真空離",
    "X26n0529_001:0738a19": "此故不生不滅二不垢不淨謂分真人中智顯發",
    "X26n0529_001:0738a20": "名淨無明未盡名垢真空離此故不垢不淨三不",
    "X26n0529_001:0738a21": "增不減言究竟位諸惡永盡是減眾善普會是增",
    "X26n0529_001:0738a22": "真空離此故不增不減藏師引佛性論立三種佛",
    "X26n0529_001:0738a23": "性頗符今意一道前自性住佛性二道中引出佛",
    "X26n0529_001:0738a24": "性三道後至得果佛性佛性唯一就位分三今真",
    "X26n0529_001:0738b01": "空無異亦就位分三故知佛性真空異名也又法",
    "X26n0529_001:0738b02": "界無差別論亦明三位一染位二染淨三純淨。",
    "X26n0529_001:0738b03": "是故空中無色無受想行識無眼耳鼻舌身意無色",
    "X26n0529_001:0738b04": "聲香味觸法無眼界乃至無意識界。",
    "X26n0529_001:0738b05": "是故下二明所離分四一空無三科二空無因緣",
    "X26n0529_001:0738b06": "三空無四諦四空無境智而此四段即空無十法",
    "X26n0529_001:0738b07": "界也三科是六凡法界因緣是緣覺法界四諦是",
    "X26n0529_001:0738b08": "聲聞法界境智是菩薩佛法界菩薩則分證境智",
    "X26n0529_001:0738b09": "佛果則究竟境智問別圓可爾藏通云何答藏菩",
    "X26n0529_001:0738b10": "薩六凡攝通菩薩二乘攝又十界各具四段以三",
    "X26n0529_001:0738b11": "科亦通佛境智亦該凡故亦成互具意也一空無",
    "X26n0529_001:0738b12": "三科謂蘊處界也初五蘊即合色為一開心為四",
    "X26n0529_001:0738b13": "無眼下二空無十二處處即合心為一半謂意處",
    "X26n0529_001:0738b14": "全及法處一分開色為十半謂五根五境為十處",
    "X26n0529_001:0738b15": "及法處一分無眼界下三空無十八界界即色心",
    "X26n0529_001:0738b16": "俱開。",
    "X26n0529_001:0738b17": "無無明亦無無明盡乃至無老死無老死盡無苦集",
    "X26n0529_001:0738b18": "滅道無智亦無得。",
    "X26n0529_001:0738b19": "無無下二空無因緣而有生滅十二因緣生為凡",
    "X26n0529_001:0738b20": "夫十二因緣滅為聖人空無凡聖故生滅俱無舉",
    "X26n0529_001:0738b21": "初後二支以明生滅中略十支故云乃至盡亦滅",
    "X26n0529_001:0738b22": "也無苦下三空無四諦苦集是世間因果滅道是",
    "X26n0529_001:0738b23": "出世因果而皆先果後因者意令厭苦斷集忻滅",
    "X26n0529_001:0738b24": "修道也以本空故皆無無智下四空無境智九界",
    "X26n0529_001:0738c01": "俱空即佛境界知空之智自無故云無智所得空",
    "X26n0529_001:0738c02": "理亦無故云無得此理智俱無即佛界亦不可得",
    "X26n0529_001:0738c03": "也。",
    "X26n0529_001:0738c04": "以無所得故菩提薩埵依般若波羅蜜多故心無罣",
    "X26n0529_001:0738c05": "礙無罣礙故無有恐怖遠離顛倒夢想究竟涅槃。",
    "X26n0529_001:0738c06": "以無下三辨所得分二一牒前起後二正明所得",
    "X26n0529_001:0738c07": "初文者以無所得故牒前起後也以用也故者諸",
    "X26n0529_001:0738c08": "詞耳即菩薩諸佛用前所明無所得心故即得智",
    "X26n0529_001:0738c09": "斷果也大品云無所得故而得菩提下二正明所",
    "X26n0529_001:0738c10": "得分二一得分真斷果二得究竟智果分真亦得",
    "X26n0529_001:0738c11": "智究竟亦有斷聖言互略得意必備初又二一舉",
    "X26n0529_001:0738c12": "人依法二斷障得果初文菩提薩埵舉人也依般",
    "X26n0529_001:0738c13": "若波羅蜜多故明依此法用無所得心也此指住",
    "X26n0529_001:0738c14": "前行深般若時也前以菩薩果約圓分真者正依",
    "X26n0529_001:0738c15": "此文心無下二斷障得果分三一得成二斷障三",
    "X26n0529_001:0738c16": "得果初文者即從相似後心入無功用道也心無",
    "X26n0529_001:0738c17": "罣閡者三障四魔不能為閡也以達皆空故無罣",
    "X26n0529_001:0738c18": "下二明斷障無罣閡故牒前起後也由入初住無",
    "X26n0529_001:0738c19": "功用道則外破二種生死恐怖內斷無明顛倒夢",
    "X26n0529_001:0738c20": "想即度一切苦厄也究竟下三得果涅槃具云摩",
    "X26n0529_001:0738c21": "訶般涅槃那此翻大滅度大即法身滅即解脫度",
    "X26n0529_001:0738c22": "即般若三德分顯一得永常簡異偏小故名究竟",
    "X26n0529_001:0738c23": "此分得究竟非究竟究竟。",
    "X26n0529_001:0738c24": "三世諸佛依般若波羅蜜多故得阿耨多羅三藐三",
    "X26n0529_001:0739a01": "菩提。",
    "X26n0529_001:0739a02": "三世下明究竟智果分二一舉人依法謂三世諸",
    "X26n0529_001:0739a03": "佛皆於等覺位中達無所得則極果方成故云依",
    "X26n0529_001:0739a04": "般若波羅蜜多故也二正明得果阿耨多羅此云",
    "X26n0529_001:0739a05": "無上三藐此云正次三者此云等菩提此云覺謂",
    "X26n0529_001:0739a06": "無上正等覺也正覺則正觀中道等覺則雙照二",
    "X26n0529_001:0739a07": "邊此即三智一心中得至極無過故云無上。",
    "X26n0529_001:0739a08": "故知般若波羅蜜多是大神呪是大明呪是無上呪",
    "X26n0529_001:0739a09": "是無等等呪能除一切苦真實不虗。",
    "X26n0529_001:0739a10": "故知下四歎勝能分二一別歎故知者牒前起後",
    "X26n0529_001:0739a11": "由佛菩薩依般若得菩提涅槃果故知般若是大",
    "X26n0529_001:0739a12": "神呪等皆言呪者約喻歎也以諸神仙得秘呪故",
    "X26n0529_001:0739a13": "轉變自在佛菩薩行般若故能轉凡成聖變因為",
    "X26n0529_001:0739a14": "果又呪者願也佛說法時願眾生如佛譬蜾蠃之",
    "X26n0529_001:0739a15": "呪螟蛉若爾則顯說密說咸是呪義故今所歎結",
    "X26n0529_001:0739a16": "前顯說起後密說釋此為二消名配法初釋者舊",
    "X26n0529_001:0739a17": "云除障不虗名神呪智鑒無昧名明呪更無加過",
    "X26n0529_001:0739a18": "名無上呪獨絕無倫名無等等呪配法復二四悉",
    "X26n0529_001:0739a19": "六即夫顯密被機豈踰四益故依此義以立嘉名",
    "X26n0529_001:0739a20": "歡喜名神呪生善名明呪破惡名無上呪入理名",
    "X26n0529_001:0739a21": "無等等呪六即者受益入位亦有四異名字改迷",
    "X26n0529_001:0739a22": "名神呪觀行相似觀照清淨名明呪分真顯理名",
    "X26n0529_001:0739a23": "無上呪究竟無過名無等等呪謂無等之位互相",
    "X26n0529_001:0739a24": "齊等故云無等等十地論云無等者謂佛比餘眾",
    "X26n0529_001:0739b01": "生彼非等故重言等者此彼法身等故何故不但",
    "X26n0529_001:0739b02": "說無等耶示現等正覺故能除下二總歎能除一",
    "X26n0529_001:0739b03": "切苦即二死苦除真實不虗即三德理顯。",
    "X26n0529_001:0739b04": "故說般若波羅蜜多呪即說呪曰。揭諦揭諦波羅揭",
    "X26n0529_001:0739b05": "諦波羅僧揭諦菩提娑婆訶",
    "X26n0529_001:0739b06": "故說下二秘密般若分二一牒前起後二正說呪",
    "X26n0529_001:0739b07": "詞夫諸佛密語非因位所解縱譯梵成華人亦不",
    "X26n0529_001:0739b08": "曉故凡當密語例皆不翻深求其致只是密說前",
    "X26n0529_001:0739b09": "般若無所得心耳其猶世人典語召物庸俗莫得",
    "X26n0529_001:0739b10": "而知物豈異哉或作強釋翻言解義者恐違秘密",
    "X26n0529_001:0739b11": "之說今無取焉。",
    "X26n0529_001:0739b13": "般若心經疏(大尾)",
    "X26n0529_001:0739b15": "大凡此疏久湮沒未視其全雖爾得支那正本可",
    "X26n0529_001:0739b16": "刊梓未其本得於唐鳴已乎哉今以(愚)所持本以",
    "X26n0529_001:0739b17": "梓之繡之流通萬世俟添削於唐本而已。明曆丁",
    "X26n0529_001:0739b18": "酉春日比丘(大可)謹白"
}