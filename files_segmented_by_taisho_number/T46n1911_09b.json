{
    "T46n1911_09b:0124b09": "folio_9b 摩訶止觀卷第九下",
    "T46n1911_09b:0124b11": "隋天台智者大師說",
    "T46n1911_09b:0124b12": "門人灌頂記",
    "T46n1911_09b:0124b13": "勝知見者。此心勝色不為色所縛。心能轉",
    "T46n1911_09b:0124b14": "色。故言勝知也。勝見者。淨不淨等皆於己",
    "T46n1911_09b:0124b15": "心自在。觀解成就。故言勝見也。此兩二禪",
    "T46n1911_09b:0124b16": "攝。若勝處成時身尚不惜。況財物他身耶。上",
    "T46n1911_09b:0124b17": "古賢人推位讓國還牛洗耳。皆是昔生經",
    "T46n1911_09b:0124b18": "修此觀。自然成性無復愛染。不得此意",
    "T46n1911_09b:0124b19": "貪之至死。何能忽榮棄位耶。後四勝處在",
    "T46n1911_09b:0124b20": "四禪中成就。三禪樂多不能轉變。就聲聞",
    "T46n1911_09b:0124b21": "法謂言如此。於菩薩法禪禪轉變。何得無",
    "T46n1911_09b:0124b22": "耶。大論云青黃赤白。此從實法。瓔珞云地",
    "T46n1911_09b:0124b23": "水火風此從假名。互得相攝。此四勝處內",
    "T46n1911_09b:0124b24": "外色盡但有八色。唯有多少轉變。無有好",
    "T46n1911_09b:0124b25": "醜轉變也。十一切處在四禪中。初禪覺觀",
    "T46n1911_09b:0124b26": "多。二禪喜動。三禪樂動。不得廣普遍一切",
    "T46n1911_09b:0124b27": "處。唯不動念慧則能廣普。以青遍十方十",
    "T46n1911_09b:0124b28": "方皆青。餘色亦爾。故名一切處。若一切入",
    "T46n1911_09b:0124b29": "者以青遍一切時黃來入青。亦遍一切處。",
    "T46n1911_09b:0124c01": "青黃本相不失相入。又不相濫。餘色相入",
    "T46n1911_09b:0124c02": "亦如是。是名一切入。此乃內心放色遍一",
    "T46n1911_09b:0124c03": "切處。那得以外樹葉為緣遍一切處耶。內",
    "T46n1911_09b:0124c04": "心無法安能轉變外樹葉耶。先能變心方",
    "T46n1911_09b:0124c05": "能變葉耳。大論取優鉢羅華者。恐人不解",
    "T46n1911_09b:0124c06": "借外喻內。不可執喻為正義。若通明觀內",
    "T46n1911_09b:0124c07": "無骨人不放八色。修勝處時當借外緣。",
    "T46n1911_09b:0124c08": "或可應爾。不壞法人內自放不須外也。",
    "T46n1911_09b:0124c09": "復次菩薩修勝處具眾行者。若不達依正",
    "T46n1911_09b:0124c10": "可起貪慳。此觀若明。身尚欲捨。況惜己物",
    "T46n1911_09b:0124c11": "而貪他財。是則名檀。得如此觀不為財",
    "T46n1911_09b:0124c12": "色而破於戒。害彼財主引物自歸。欺詐百",
    "T46n1911_09b:0124c13": "端而求全濟。決無此理。是則名尸。得此觀",
    "T46n1911_09b:0124c14": "時若他觸惱及以侵奪。終不生瞋諍於糞",
    "T46n1911_09b:0124c15": "穢。是則名忍。是觀成時不倚不淨屍身。不",
    "T46n1911_09b:0124c16": "淨國土間退定心。是名精進。此觀能具觀",
    "T46n1911_09b:0124c17": "練熏修。神通變化。願智頂等。是則名禪得",
    "T46n1911_09b:0124c18": "此觀時一切法能所皆不可得。不生不滅畢",
    "T46n1911_09b:0124c19": "竟清淨。是則名慧。一切道定法門。皆於勝",
    "T46n1911_09b:0124c20": "處轉變成就心定自在迴轉去住。作諸法",
    "T46n1911_09b:0124c21": "門隨心即成。如快馬破陣亦自制住。是時",
    "T46n1911_09b:0124c22": "明淨無復魔事。心使於魔魔不能破心也。",
    "T46n1911_09b:0124c23": "行四三昧人若發得此法。多轉入五品弟",
    "T46n1911_09b:0124c24": "子位。何故爾。助道力大能疾近清涼池。齊",
    "T46n1911_09b:0124c25": "此是發觀禪。亦是發摩訶衍禪相。若練熏",
    "T46n1911_09b:0124c26": "修凡夫尚不得學無發可論。若別出經論",
    "T46n1911_09b:0124c27": "故不俟言也。○七明慈心發者慈倚根本",
    "T46n1911_09b:0124c28": "前後云云。忽緣一切眾生取其樂相。無怨",
    "T46n1911_09b:0124c29": "無惱悅心適意。或見得人中樂或見得",
    "T46n1911_09b:0125a01": "天上樂。善修得解定心分明。無一眾生不",
    "T46n1911_09b:0125a02": "得樂者。初躡躡細靜後轉深定但所緣有",
    "T46n1911_09b:0125a03": "三。若緣親人得樂名廣。中人名大。怨人",
    "T46n1911_09b:0125a04": "名無量。又緣一方眾生得樂名廣。四維名",
    "T46n1911_09b:0125a05": "大。十方名無量。此定有隱沒不隱沒。若心",
    "T46n1911_09b:0125a06": "緣眾生。決定作得樂想心甚分明。而所緣",
    "T46n1911_09b:0125a07": "處不見眾生得受於樂。是內不隱沒而外",
    "T46n1911_09b:0125a08": "隱沒。復有內心明淨外見得樂。是為內外",
    "T46n1911_09b:0125a09": "俱不隱沒。若先得此定後發五支功德者。",
    "T46n1911_09b:0125a10": "初覺眾生悉皆得樂。心與定合自心亦樂。",
    "T46n1911_09b:0125a11": "善修得解。名覺支。分別得樂。或人中天上",
    "T46n1911_09b:0125a12": "無量差品皆悉明了。名觀支怨親平等無復",
    "T46n1911_09b:0125a13": "畏怨憂親之苦。名喜支。喜支動息心神愉",
    "T46n1911_09b:0125a14": "懌亦如所緣得樂之相。名樂支。定法轉深持",
    "T46n1911_09b:0125a15": "心不動。名一心支。此名同根本而法味永",
    "T46n1911_09b:0125a16": "異。如糖蜜和水冷同味別。若發單根本報",
    "T46n1911_09b:0125a17": "止梵眾梵輔。若得慈定則報為梵王。其果",
    "T46n1911_09b:0125a18": "既勝因亦大矣。若先得根本後加慈定。根",
    "T46n1911_09b:0125a19": "本益深也。又於慈定中發二禪內淨四支",
    "T46n1911_09b:0125a20": "成就。又發三禪樂具五支成就。又發四禪",
    "T46n1911_09b:0125a21": "一一與諸禪相應。支林具足而法味倍增。",
    "T46n1911_09b:0125a22": "如前喻。但慈心本緣他得樂。內受樂定外",
    "T46n1911_09b:0125a23": "見他樂。此相齊三禪。四禪但見他得樂內",
    "T46n1911_09b:0125a24": "無樂受。以捨苦樂故。是為小乘。如此分",
    "T46n1911_09b:0125a25": "別。佛或時破執為緣言。慈心福至遍淨。悲",
    "T46n1911_09b:0125a26": "心福至空處。喜心福至識處捨心福至不",
    "T46n1911_09b:0125a27": "用處。但菩薩恒與慈悲俱。何地而無慈悲。",
    "T46n1911_09b:0125a28": "慈悲熏一切善豈止齊三禪耶此一往語",
    "T46n1911_09b:0125a29": "耳。若先發根本後發慈定亦如是。然皆闇",
    "T46n1911_09b:0125b01": "證隱沒。或內不隱沒而外隱沒云云。若依特",
    "T46n1911_09b:0125b02": "勝通明發慈定者。所依之定自是一邊。能",
    "T46n1911_09b:0125b03": "依之慈附起不濫。此定既有觀慧慈定亦",
    "T46n1911_09b:0125b04": "不隱沒。五支法味倍勝根本。或因慈定而",
    "T46n1911_09b:0125b05": "發特勝通明。此之慈定亦不隱沒禪味亦",
    "T46n1911_09b:0125b06": "深。或因慈定發小大不淨。不淨取眾生破",
    "T46n1911_09b:0125b07": "壞相。則無眾生可緣誰得此樂。雖無眾生",
    "T46n1911_09b:0125b08": "有漏中樂而有涅槃樂。是發法緣慈也。問。",
    "T46n1911_09b:0125b09": "慈緣眾生淨相無瞋惱。取其好相。不淨觀",
    "T46n1911_09b:0125b10": "破壞眾生。取其惡相云何相發。答。此亦無",
    "T46n1911_09b:0125b11": "妨。如雖見不淨。不妨又見淨人端正衣",
    "T46n1911_09b:0125b12": "裳雖生慈定不妨不淨。慈定亦能莊嚴背",
    "T46n1911_09b:0125b13": "捨等。使功德倍深勝單發不淨。或互相發",
    "T46n1911_09b:0125b14": "云云。餘三無量心發更互。準慈定可知若",
    "T46n1911_09b:0125b15": "四無量附根本發即成有漏。附特勝通明",
    "T46n1911_09b:0125b16": "發。即成亦有漏亦無漏。附不淨發即成無",
    "T46n1911_09b:0125b17": "漏。因緣不同。慈定等深淺。百千萬種不可",
    "T46n1911_09b:0125b18": "稱說。譬如欲界四大色造種種地。青黃赤白",
    "T46n1911_09b:0125b19": "高下不同造種種樹木草果。甘苦辛酸藥毒",
    "T46n1911_09b:0125b20": "香臭。造種種人。端醜聰鈍貧富善惡。造種",
    "T46n1911_09b:0125b21": "種禽獸。毛角飛走。無邊種類差品不混。各",
    "T46n1911_09b:0125b22": "隨性分任力所能。如薄福人但資稗粟。不",
    "T46n1911_09b:0125b23": "信有甘蔗蒲桃。色界淨法亦復如是轉變",
    "T46n1911_09b:0125b24": "支林種種滋味。更相添糅而不混和。乃至四",
    "T46n1911_09b:0125b25": "無量心彌復曠大。何以故。眾生無量故想其",
    "T46n1911_09b:0125b26": "得樂亦復無量。諸法無量附諸法發支味亦",
    "T46n1911_09b:0125b27": "無量。不可稱計眾生薄福不信禪定。設信",
    "T46n1911_09b:0125b28": "一法不信無量功德。如山左不識珍羞井",
    "T46n1911_09b:0125b29": "蛙之非海若。甚可憐愍。其能信者知聖境",
    "T46n1911_09b:0125c01": "難思。不生誹謗云云。○八明因緣發者。行",
    "T46n1911_09b:0125c02": "人有大功勳。諸佛賜以禪定三昧。或過去宿",
    "T46n1911_09b:0125c03": "習而因緣定發前後云云。於坐中。忽然思惟",
    "T46n1911_09b:0125c04": "心所緣處。或緣善心或緣惡心。能緣所緣",
    "T46n1911_09b:0125c05": "即是有支。有能含果此有由取。以心取善",
    "T46n1911_09b:0125c06": "惡而得有有。若不取者亦無此有。故知有",
    "T46n1911_09b:0125c07": "從取生。復知取從愛起。愛故可取。如愛",
    "T46n1911_09b:0125c08": "色死取不愛則不取。愛因受生。由領受善",
    "T46n1911_09b:0125c09": "惡所以愛生若無領受愛則不生。又觀受",
    "T46n1911_09b:0125c10": "由於觸。六塵來觸六根故得有受。無觸則",
    "T46n1911_09b:0125c11": "無受。經云。六觸因緣生諸受。故受由於觸。",
    "T46n1911_09b:0125c12": "又知觸由諸入門。若無六識統六根則不",
    "T46n1911_09b:0125c13": "能涉入諸塵而生於觸。觸由於入入由",
    "T46n1911_09b:0125c14": "名色若但有色色不能觸如死人。若但有",
    "T46n1911_09b:0125c15": "名名亦無觸如盲聾人。色心合故則有於",
    "T46n1911_09b:0125c16": "觸。色即色陰。心即四陰。了別此色名識陰。",
    "T46n1911_09b:0125c17": "領納此色名受陰。行起貪瞋名想行兩陰。",
    "T46n1911_09b:0125c18": "五陰具足故有覺觸。當知觸由名色。名色",
    "T46n1911_09b:0125c19": "由初託胎識。初託胎名歌羅邏。此時即具",
    "T46n1911_09b:0125c20": "三事。一命二燸三識。是中有報風依風名為",
    "T46n1911_09b:0125c21": "命。精血不臭不爛名為燸。是中心意名為",
    "T46n1911_09b:0125c22": "識。由識託胎故有凝酥薄酪。六皰開張名",
    "T46n1911_09b:0125c23": "色和合。當知名色豈不由識。識由業行。過",
    "T46n1911_09b:0125c24": "去持五戒善業。業使人中受名色。過去破",
    "T46n1911_09b:0125c25": "五戒惡業。業使三塗受。故知識由於業業",
    "T46n1911_09b:0125c26": "即行也。行由無明癡愛。造作眾行使識流",
    "T46n1911_09b:0125c27": "轉。從過去來今從今愛取緣有。有能含",
    "T46n1911_09b:0125c28": "果招未來生死。三世因緣空無有主。如是",
    "T46n1911_09b:0125c29": "思惟觀智起時。人我邪計即破。定心怗怗從",
    "T46n1911_09b:0126a01": "麁入細。欲界未到。乃至根本五支功德次第",
    "T46n1911_09b:0126a02": "而起。覺因緣空無有主。名覺支。三世流轉",
    "T46n1911_09b:0126a03": "更相因賴。明識無差。名觀支。得因緣智深",
    "T46n1911_09b:0126a04": "識三世豈不欣幸。名喜支。定法持心恬",
    "T46n1911_09b:0126a05": "愉美妙。名樂支。定心湛然無緣無念。名一",
    "T46n1911_09b:0126a06": "心支。此因緣三昧是慧性。此慧明故即發根",
    "T46n1911_09b:0126a07": "本。或根本與因緣相和。法味淳濃不同單",
    "T46n1911_09b:0126a08": "發五支。此三昧亦有隱沒不隱沒。若內心但",
    "T46n1911_09b:0126a09": "解因緣法不生我倒者。但與根本相應。",
    "T46n1911_09b:0126a10": "闇有此解名為隱沒。若三昧發時其心明",
    "T46n1911_09b:0126a11": "淨。見歌羅邏五皰開張生處住處。亦見行業",
    "T46n1911_09b:0126a12": "善惡所為好醜。亦見未來生死之事三世分",
    "T46n1911_09b:0126a13": "明。是名不隱沒相。此二皆有空明十法成",
    "T46n1911_09b:0126a14": "就。是名根本由因緣發。乃至特勝通明背",
    "T46n1911_09b:0126a15": "捨等隱沒不隱沒。由因緣發亦復如是。若",
    "T46n1911_09b:0126a16": "因根本發因緣者。忽於定中思惟根本諸",
    "T46n1911_09b:0126a17": "定。皆是因緣所成。所成能成即是有。此麁細",
    "T46n1911_09b:0126a18": "住含炎魔兜率天有。有生必有死。欲界定",
    "T46n1911_09b:0126a19": "亦是因緣有。有則含果應受化樂天生。生",
    "T46n1911_09b:0126a20": "則有死。未到定亦是因緣有。有則含果應",
    "T46n1911_09b:0126a21": "受魔天有。初禪相應即含彼有。乃至非想",
    "T46n1911_09b:0126a22": "非非想亦如是。如是等有皆由於取取初",
    "T46n1911_09b:0126a23": "禪相如前二十五方便中。種種希望取其相",
    "T46n1911_09b:0126a24": "貌。故知有由於取取又由於愛。以聞人說",
    "T46n1911_09b:0126a25": "初禪功德而生愛味。又知此愛由受。以聞",
    "T46n1911_09b:0126a26": "彼功德而領受之。而起愛也。又知此受由",
    "T46n1911_09b:0126a27": "入入即是根。無根入無所受。受又由觸塵",
    "T46n1911_09b:0126a28": "觸故有入觸由名色。五陰合故有觸。名色",
    "T46n1911_09b:0126a29": "由初識三事。三事由業而來受身。業由無",
    "T46n1911_09b:0126b01": "明致有生識乃至老死。上至非想下至麁",
    "T46n1911_09b:0126b02": "住。皆識十二因緣一一明了。乃至特勝通明",
    "T46n1911_09b:0126b03": "等因根本發。例可知云云。此觀既破我倒",
    "T46n1911_09b:0126b04": "與界方便破我意同。但依禪經受因緣三",
    "T46n1911_09b:0126b05": "昧名耳。三世推尋雖是慧性猶名停心。心",
    "T46n1911_09b:0126b06": "得停住如密室無風。可作念處觀也。念",
    "T46n1911_09b:0126b07": "處觀成方名聞慧。聞慧乃是理觀。如富那領",
    "T46n1911_09b:0126b08": "解云。我已解已知汝云何知。若知無明不",
    "T46n1911_09b:0126b09": "起取有。即聞慧意。此因緣觀在念處前未",
    "T46n1911_09b:0126b10": "有是力。故屬事觀也。此因緣門隨機不同。",
    "T46n1911_09b:0126b11": "瓔珞明十種大集明果報一念。諸師多傳",
    "T46n1911_09b:0126b12": "三世。龍樹作中論初明因緣品。論師謂攝",
    "T46n1911_09b:0126b13": "法不盡不以因緣為宗。但是世諦。破因",
    "T46n1911_09b:0126b14": "緣盡是真諦。故以二諦為宗。今言何品非",
    "T46n1911_09b:0126b15": "世諦而皆破盡。此乃通途非別意也。論初通",
    "T46n1911_09b:0126b16": "觀因緣。次染染品等別破愛取支。六情品別",
    "T46n1911_09b:0126b17": "破苦支。乃至後兩品別出聲聞觀因緣。通",
    "T46n1911_09b:0126b18": "別等意皆觀因緣。豈不以因緣為宗。北師",
    "T46n1911_09b:0126b19": "取後品中救義。六因四緣為宗。此乃是生滅",
    "T46n1911_09b:0126b20": "因緣。後兩品意非論正宗。佛去世後人根轉",
    "T46n1911_09b:0126b21": "鈍。取著因緣決定相不解佛意。故作此論",
    "T46n1911_09b:0126b22": "明十二因緣觀門也。今既發因緣法故約",
    "T46n1911_09b:0126b23": "之明止觀。例為十意云云。思議境者。過去",
    "T46n1911_09b:0126b24": "無明心中作於黑業諸不善行。成三途界。",
    "T46n1911_09b:0126b25": "作諸白業及不動業。成三善界。若轉無明",
    "T46n1911_09b:0126b26": "為生滅明。名下智觀得聲聞菩提。轉有漏",
    "T46n1911_09b:0126b27": "行為出世助道行。七種學人殘業未盡猶",
    "T46n1911_09b:0126b28": "生善界。若無學用無漏業及著真諦愛。與",
    "T46n1911_09b:0126b29": "根本無明合。生方便土受彼名色。於彼愛",
    "T46n1911_09b:0126c01": "瞋而起取有。是聲聞界。若翻無明為不生",
    "T46n1911_09b:0126c02": "不滅之明。是則中智得緣覺菩提。請觀音云。",
    "T46n1911_09b:0126c03": "觀十二因緣如夢幻芭蕉成緣覺道。意在",
    "T46n1911_09b:0126c04": "於此。轉有漏行為無漏助道。結業盡不盡",
    "T46n1911_09b:0126c05": "同前。是為緣覺界。若轉無明為般若轉",
    "T46n1911_09b:0126c06": "不善行為五度。以未發真猶具界內十二",
    "T46n1911_09b:0126c07": "因緣。是六度界。若轉無明為空慧轉行為",
    "T46n1911_09b:0126c08": "六度。六七地前斷惑未盡皆同前。斷盡生",
    "T46n1911_09b:0126c09": "彼福慧小勝耳。是名中智觀得通教菩提。",
    "T46n1911_09b:0126c10": "若轉無明為次第明轉行為歷別行。十信",
    "T46n1911_09b:0126c11": "住斷未盡。十行向斷盡。皆同前。是名上智",
    "T46n1911_09b:0126c12": "觀故得別教菩提。若轉無明為佛智明。從",
    "T46n1911_09b:0126c13": "初發心知十二緣是三佛性。若通觀十二",
    "T46n1911_09b:0126c14": "緣真如實理。是正因佛性。觀十二因緣智",
    "T46n1911_09b:0126c15": "慧。是了因佛性。觀十二緣心具足諸行。是",
    "T46n1911_09b:0126c16": "緣因佛性。若別觀者。無明愛取即了因佛性。",
    "T46n1911_09b:0126c17": "行有即緣因佛性。識等七支即正因佛性。何",
    "T46n1911_09b:0126c18": "以故。苦道是生死變生死身即法身煩惱是",
    "T46n1911_09b:0126c19": "闇法轉無明為明。業行是縛法變縛成解",
    "T46n1911_09b:0126c20": "脫。即三道是三德。性得因時不縱不橫。名",
    "T46n1911_09b:0126c21": "三佛性。修得果時不縱不橫。如世伊字。名",
    "T46n1911_09b:0126c22": "三德涅槃。淨名云。一切眾生即大涅槃。即是",
    "T46n1911_09b:0126c23": "佛即是菩提。乃此意也。是名上上智觀得",
    "T46n1911_09b:0126c24": "佛菩提。若五品未斷同學人。鐵輪長別苦",
    "T46n1911_09b:0126c25": "海同無學。雖復變易五根生福逈異。釋論",
    "T46n1911_09b:0126c26": "云。二乘受法性身諸根闇鈍。以其於佛道",
    "T46n1911_09b:0126c27": "紆迴故。若別圓能破無明直開苦道如實",
    "T46n1911_09b:0126c28": "之法。從實法得實報。直於行有具足諸",
    "T46n1911_09b:0126c29": "行。感得依正無有罣礙。根利福深不同中",
    "T46n1911_09b:0127a01": "下。若三賢十聖住於果報。悉成就彼十二因",
    "T46n1911_09b:0127a02": "緣。等覺餘有一生因緣在。若最後窮無明",
    "T46n1911_09b:0127a03": "源愛取畢竟盡。故名究竟般若。識等七果盡",
    "T46n1911_09b:0127a04": "故名究竟法身。行有盡名究竟解脫。雖言",
    "T46n1911_09b:0127a05": "斷盡無所可斷不思議斷。不斷無明愛取",
    "T46n1911_09b:0127a06": "而入圓淨涅槃。不斷名色七支而入性淨",
    "T46n1911_09b:0127a07": "涅槃。不斷行有善惡而入方便淨涅槃。淨",
    "T46n1911_09b:0127a08": "名云。以五逆相而得解脫亦不縛不脫。如",
    "T46n1911_09b:0127a09": "此而推。十二因緣即是一切無量佛法。是",
    "T46n1911_09b:0127a10": "名不可思識境也。復次十二緣對法華中十",
    "T46n1911_09b:0127a11": "如者。如是性對無明。淨名云。若知無明性",
    "T46n1911_09b:0127a12": "即是明性。如是相對行。體對識等七支。力",
    "T46n1911_09b:0127a13": "對愛取。作對有因。又是無明愛取之習因。",
    "T46n1911_09b:0127a14": "緣對行有。果對無明生智慧習果。報對行",
    "T46n1911_09b:0127a15": "有五種涅槃。本對三道三種佛性。末對三德",
    "T46n1911_09b:0127a16": "涅槃復次對十境者。十法界陰入病患兩境",
    "T46n1911_09b:0127a17": "對識等七支。煩惱見慢等境對無明愛取業",
    "T46n1911_09b:0127a18": "魔禪二乘菩薩等對行有等支。復次十二因",
    "T46n1911_09b:0127a19": "緣十如十境。在異心中是生滅思議。在一",
    "T46n1911_09b:0127a20": "念心中是不生不滅不可思議。華嚴云。十二",
    "T46n1911_09b:0127a21": "因緣在一念心中。大集云。十二因緣一人一",
    "T46n1911_09b:0127a22": "念悉皆具足。此猶存略。若一人一念悉皆具",
    "T46n1911_09b:0127a23": "足十界十如十二因緣。乃可稱為摩訶衍不",
    "T46n1911_09b:0127a24": "可思議十二因緣耳。問。十二門論云。緣法實",
    "T46n1911_09b:0127a25": "無生。若謂為生者為在一心中。為在眾",
    "T46n1911_09b:0127a26": "心中。亦可得言在一念耶。答。華嚴云。一",
    "T46n1911_09b:0127a27": "中無量無量中一。大品云。一切法趣無明是",
    "T46n1911_09b:0127a28": "趣不過。乃至一切法趣老死。今說一心具",
    "T46n1911_09b:0127a29": "十二因緣。當有何咎。復次言一念。不同世",
    "T46n1911_09b:0127b01": "人取著一異定相一念。乃是非一非異而論",
    "T46n1911_09b:0127b02": "一耳。譬如泯法覆心一念之中夢無量世",
    "T46n1911_09b:0127b03": "事。如法華云云。真正發菩提心者。若依生滅",
    "T46n1911_09b:0127b04": "無生滅假名等十二因緣。而起慈悲誓願者。",
    "T46n1911_09b:0127b05": "此非真正。故華嚴云菩提心魔即此意也。",
    "T46n1911_09b:0127b06": "若依不思議十二因緣起慈悲。覆度一切。",
    "T46n1911_09b:0127b07": "是名真正。拔苦有二。一拔十法界無明愛",
    "T46n1911_09b:0127b08": "取行有五種因苦。二拔十法界識名色七種",
    "T46n1911_09b:0127b09": "果苦。慈與樂亦爾。謂與十法界觀無明愛",
    "T46n1911_09b:0127b10": "取成慧行正道。轉行有成行行助道。是名",
    "T46n1911_09b:0127b11": "與樂因。觀十界名色七支皆安樂性。即大",
    "T46n1911_09b:0127b12": "涅槃不可復滅。名與樂果。約此四義起",
    "T46n1911_09b:0127b13": "四弘誓。未度令度。度十界七支生死之苦。",
    "T46n1911_09b:0127b14": "未解令解。解十界無明愛取行有五支之",
    "T46n1911_09b:0127b15": "集。未安令安。安十界無明愛取行有正助之",
    "T46n1911_09b:0127b16": "道。未得涅槃。令得識等七支安樂涅槃也",
    "T46n1911_09b:0127b17": "云云。善巧安心者。巧觀十界識等七支即是",
    "T46n1911_09b:0127b18": "法性。不起無明愛取八倒迷惑名為觀十",
    "T46n1911_09b:0127b19": "法界行有等種種顛倒息。故名為止云云。破",
    "T46n1911_09b:0127b20": "法遍者。橫破十界十二因緣悉是一念。一念",
    "T46n1911_09b:0127b21": "不自不他不共不無因。當知十界悉無生",
    "T46n1911_09b:0127b22": "也。竪破十界行有見思塵沙無知無明不生。",
    "T46n1911_09b:0127b23": "乃至四十二品不生不生。名大涅槃。善知通",
    "T46n1911_09b:0127b24": "塞者。達因緣真名通。起見思著為塞。沈",
    "T46n1911_09b:0127b25": "真為不通達因緣事為不塞。於三道起",
    "T46n1911_09b:0127b26": "法愛為塞。達因緣中理名為通。若於番",
    "T46n1911_09b:0127b27": "番起無明愛取行有為失。若於番番悉有",
    "T46n1911_09b:0127b28": "智慧名得。或直就有作等四種苦集論塞。",
    "T46n1911_09b:0127b29": "四種道滅為通。或直就三假故為塞。破三",
    "T46n1911_09b:0127c01": "假無生為通。通惑既爾別惑亦然。或直就",
    "T46n1911_09b:0127c02": "四見起十使為塞。破見為通云云。善修道",
    "T46n1911_09b:0127c03": "品者。若通論十界因緣中色法皆名為身。一",
    "T46n1911_09b:0127c04": "切受法皆名為受。一切識法皆名為心。一切",
    "T46n1911_09b:0127c05": "想行皆名為法。若別論。名色支中取色。六",
    "T46n1911_09b:0127c06": "入中取五入。觸中取五觸五受。生死支各",
    "T46n1911_09b:0127c07": "取色分。皆名身念處攝。名色支中取識分。",
    "T46n1911_09b:0127c08": "六入中取意入。生死支各取識分。皆名心",
    "T46n1911_09b:0127c09": "念處攝。無明行名色支中取想行。觸支中取",
    "T46n1911_09b:0127c10": "法觸。愛支取支有支生支中取想行。死支中",
    "T46n1911_09b:0127c11": "亦取想行。皆法念處攝。或時云。無明是過去",
    "T46n1911_09b:0127c12": "愛。愛是污穢五陰。若現在論。無明法念處攝。",
    "T46n1911_09b:0127c13": "行法攝。識心攝。名色身心兩攝。六入緣六",
    "T46n1911_09b:0127c14": "塵。塵法攝。入身攝。觸法攝。受還受攝。愛污",
    "T46n1911_09b:0127c15": "穢身心兩攝。取法攝。有行攝。生是色起死是",
    "T46n1911_09b:0127c16": "色滅法攝。問。數人說生死皆是不相應行秖",
    "T46n1911_09b:0127c17": "應法念處攝。云何通三念處。答。大經云。此",
    "T46n1911_09b:0127c18": "五陰滅彼五陰續生。如蠟印印泥印壞文成。",
    "T46n1911_09b:0127c19": "故知生死之法不離五陰。得作此說云云。",
    "T46n1911_09b:0127c20": "若通別因緣諸色。非垢非淨能雙照垢淨。",
    "T46n1911_09b:0127c21": "名身念處。觀諸因緣通別諸受。非苦非樂",
    "T46n1911_09b:0127c22": "雙照苦樂。名受念處。觀諸因緣通別心識。",
    "T46n1911_09b:0127c23": "非常非無常雙照常無常。是心念處。觀諸",
    "T46n1911_09b:0127c24": "因緣通別想行。非我非無我雙照我無我。",
    "T46n1911_09b:0127c25": "是法念處。此四能破十二因緣中八種顛倒。",
    "T46n1911_09b:0127c26": "八顛倒轉成四枯四榮。亦是非枯非榮中間。",
    "T46n1911_09b:0127c27": "入涅槃見佛性也。勤觀此四名正勤。乃",
    "T46n1911_09b:0127c28": "至八道如前說。觀根本無四句。不生不滅即",
    "T46n1911_09b:0127c29": "畢竟空。此空具十八空。十八空祇是一空。方",
    "T46n1911_09b:0128a01": "等云。小空大空皆歸一空。大品云。一獨空。",
    "T46n1911_09b:0128a02": "是名空解脫門。皆入此空不取法性四相。",
    "T46n1911_09b:0128a03": "不受不著。不念不分別新舊內外云云。若",
    "T46n1911_09b:0128a04": "心無依倚。以無所見見真佛性。以不住",
    "T46n1911_09b:0128a05": "法住大涅槃。是名無相解脫門。是大涅槃",
    "T46n1911_09b:0128a06": "非修非作。非自故非因。非他故非緣。不",
    "T46n1911_09b:0128a07": "共故非合。非無因故非離。無修無得名",
    "T46n1911_09b:0128a08": "無作解脫門。對治助道者。前道品直緣理。",
    "T46n1911_09b:0128a09": "轉無明愛取以為明。雖具正慧不能得",
    "T46n1911_09b:0128a10": "入。何以故。無明愛取是理惡與理慧相持。",
    "T46n1911_09b:0128a11": "復有行有事惡助覆理慧。如賊多我一故",
    "T46n1911_09b:0128a12": "須加修。行有事善助開涅槃門。若起慳貪",
    "T46n1911_09b:0128a13": "行有轉為布施行有。則檀度善根生。若破戒",
    "T46n1911_09b:0128a14": "行有起轉為持戒行有。尸善根生。若瞋恚行",
    "T46n1911_09b:0128a15": "有起。轉為忍辱行有。羼提善根生。若懈怠行",
    "T46n1911_09b:0128a16": "有起。轉為精進行有。毘梨耶善根生。若散動",
    "T46n1911_09b:0128a17": "行有起。轉為禪定行有。支林功德生。若愚癡",
    "T46n1911_09b:0128a18": "行有起。轉為覺悟無常苦空行有。故事慧",
    "T46n1911_09b:0128a19": "分明助破理惑。若有一蔽則不見理。況復",
    "T46n1911_09b:0128a20": "六耶。今但破強者弱則隨去。助道力深成",
    "T46n1911_09b:0128a21": "辦一切功德。調伏諸根滿足六度。具佛",
    "T46n1911_09b:0128a22": "威儀十力無畏乃至相好等。如前說自思作",
    "T46n1911_09b:0128a23": "之。又佛威儀者。佛坐道場轉法輪入涅槃。皆",
    "T46n1911_09b:0128a24": "約十二因緣。大品云。若能深觀十二因緣。",
    "T46n1911_09b:0128a25": "即是坐道場。道場有四。若觀十二因緣生",
    "T46n1911_09b:0128a26": "滅究竟。即三藏佛坐道場木樹草座。若觀十",
    "T46n1911_09b:0128a27": "二因緣即空究竟。通教佛坐道場七寶樹天",
    "T46n1911_09b:0128a28": "衣座。若觀十二因緣假名究竟。別教舍那佛",
    "T46n1911_09b:0128a29": "坐道場七寶座。若觀十二因緣中究竟。是圓",
    "T46n1911_09b:0128b01": "教毘盧遮那佛坐道場虛空為座。當知大小",
    "T46n1911_09b:0128b02": "道場。不出十二因緣觀也。又諸佛皆於此",
    "T46n1911_09b:0128b03": "觀而轉法輪。若寂滅道場七處八會。為利",
    "T46n1911_09b:0128b04": "根菩薩說十二因緣不生不滅。亦名為假",
    "T46n1911_09b:0128b05": "名亦名中道義。若鹿苑為鈍根弟子說十",
    "T46n1911_09b:0128b06": "二因緣生滅相。若方等十二部經。說十二因",
    "T46n1911_09b:0128b07": "緣生滅即空即假即中。若摩訶般若說十二",
    "T46n1911_09b:0128b08": "因緣即空即假即中。若法華說十二因緣即",
    "T46n1911_09b:0128b09": "中。捨三方便也。若涅槃說十二因緣。具足",
    "T46n1911_09b:0128b10": "四意皆有佛性。如乳有醍醐性。四教五味",
    "T46n1911_09b:0128b11": "不同。皆是約十二因緣善巧分別隨機示",
    "T46n1911_09b:0128b12": "導耳。又復置毒乳中。是涅槃約十二因緣",
    "T46n1911_09b:0128b13": "明不定教。又復我說初成道十方菩薩。已",
    "T46n1911_09b:0128b14": "問此義。即涅槃中約十二因緣有祕密教。",
    "T46n1911_09b:0128b15": "所以者何。初為鈍根弟子。說十二因緣生滅",
    "T46n1911_09b:0128b16": "相。別有利根菩薩在座。密聞十二因緣不",
    "T46n1911_09b:0128b17": "生滅相。即悟佛性得無生忍。此祕密意也。",
    "T46n1911_09b:0128b18": "此乃同居土中轉法輪相。又諸佛皆於此觀",
    "T46n1911_09b:0128b19": "而般涅槃。若約鈍根無明滅。乃至老死滅。正",
    "T46n1911_09b:0128b20": "習俱盡者。是三藏佛有餘無餘涅槃。約即空",
    "T46n1911_09b:0128b21": "觀無明滅乃至老死滅。是通教佛有餘無餘",
    "T46n1911_09b:0128b22": "涅槃。約因緣假名中道觀無明滅乃至老死",
    "T46n1911_09b:0128b23": "滅。是別教佛常樂我淨涅槃。約十二因緣。三",
    "T46n1911_09b:0128b24": "道即三佛性。亦三涅槃。涅槃名諸佛法界。是",
    "T46n1911_09b:0128b25": "圓教遮那佛四德涅槃。此是同居土示涅槃",
    "T46n1911_09b:0128b26": "相。有四種。出像法決疑經。方便實報二土",
    "T46n1911_09b:0128b27": "成道轉法輪入涅槃。亦應可解。是名十二因",
    "T46n1911_09b:0128b28": "緣攝法義云云。識次位者。三惡輕重皆由無",
    "T46n1911_09b:0128b29": "明惡行不善愛取所致也。三善高卑亦由無",
    "T46n1911_09b:0128c01": "明善行不動行愛取有所致也。若翻無明愛",
    "T46n1911_09b:0128c02": "取起生滅智者。即三藏中慧解脫賢聖位行",
    "T46n1911_09b:0128c03": "高下也。若轉行有起觀練熏修行行功德。",
    "T46n1911_09b:0128c04": "即是三藏俱解脫賢聖位行高下也。小大迦",
    "T46n1911_09b:0128c05": "羅類此可知。翻五度成於行有。般若翻無",
    "T46n1911_09b:0128c06": "明愛取調伏諸根。即有三僧祇位也。若翻",
    "T46n1911_09b:0128c07": "無明愛取體達即真翻行有修六度如空",
    "T46n1911_09b:0128c08": "種樹。即有四忍位行高下也。翻無明愛取",
    "T46n1911_09b:0128c09": "生道種智。翻行有成歷劫修行諸度。神通",
    "T46n1911_09b:0128c10": "淨佛國土成就眾生。即有六輪位行高下。",
    "T46n1911_09b:0128c11": "若翻無明愛取即是熾然三菩提燈者。即有",
    "T46n1911_09b:0128c12": "圓教六即位高下。十二因緣一人一念悉皆",
    "T46n1911_09b:0128c13": "具足。癡如虛空不可盡。乃至老死如虛空",
    "T46n1911_09b:0128c14": "不可盡。空則無有盡與不盡。空則是大乘。",
    "T46n1911_09b:0128c15": "十二門論云。空名大乘。普賢文殊大人所乘",
    "T46n1911_09b:0128c16": "故名大乘。大品云。是乘不動不出。若人欲",
    "T46n1911_09b:0128c17": "使法性實際出者。是乘亦不動不出。大經",
    "T46n1911_09b:0128c18": "云。一切眾生即是一乘。如此等名理即是。",
    "T46n1911_09b:0128c19": "由理即是得有名字即是。從初發心聞",
    "T46n1911_09b:0128c20": "說大乘知眾生即是佛。心謬取著故不能",
    "T46n1911_09b:0128c21": "觀行。如蟲食木偶得成字。由名字故得",
    "T46n1911_09b:0128c22": "有觀行。如前所說七番觀法。通達無礙即",
    "T46n1911_09b:0128c23": "是行處。由觀行故得有相似發得初品止",
    "T46n1911_09b:0128c24": "是圓信。二品讀誦扶助信心。三品說法亦助",
    "T46n1911_09b:0128c25": "信心。此三皆乘急戒緩。四品少戒急五品事",
    "T46n1911_09b:0128c26": "理俱急。進發諸三昧陀羅尼得六根清淨。",
    "T46n1911_09b:0128c27": "入鐵輪位也。由相似故得有分證三道即",
    "T46n1911_09b:0128c28": "三德豁然開悟。見三佛性住三涅槃入祕",
    "T46n1911_09b:0128c29": "密藏。清淨妙法身湛然應一切。乃至等覺悉",
    "T46n1911_09b:0129a01": "是分證即。轉無明生智慧明。如初日月乃",
    "T46n1911_09b:0129a02": "至十四日月。轉行有生解脫。如十六日月",
    "T46n1911_09b:0129a03": "乃至二十九日月。所有識名色法身。漸漸顯",
    "T46n1911_09b:0129a04": "現猶如月體。由分證故得有究竟。三德圓",
    "T46n1911_09b:0129a05": "滿究竟般若。妙極法身。自在解脫。過茶無",
    "T46n1911_09b:0129a06": "字可說也。故知小大次位。皆約十法界十",
    "T46n1911_09b:0129a07": "二因緣也。若寂滅真如有何次位。初地即二",
    "T46n1911_09b:0129a08": "地。地從如生。如無有生。或從如滅。如無",
    "T46n1911_09b:0129a09": "有滅。一切眾生即大涅槃不可復滅。有何",
    "T46n1911_09b:0129a10": "次位高下大小耶。不生不生不可說。有因",
    "T46n1911_09b:0129a11": "緣故亦可得說。十因緣法為生作因。如",
    "T46n1911_09b:0129a12": "畫虛空方便種樹。說一切位耳。若人不",
    "T46n1911_09b:0129a13": "知上諸次位。謬生取著成增上慢。即菩薩",
    "T46n1911_09b:0129a14": "栴陀羅。安忍者。觀十界因緣。當起種種遮",
    "T46n1911_09b:0129a15": "道法。所謂三障四魔種種違順。業魔禪二乘",
    "T46n1911_09b:0129a16": "菩薩行行等法。皆從行有兩支起。若能安忍",
    "T46n1911_09b:0129a17": "即能成就如來行有功德。所謂六根清淨之",
    "T46n1911_09b:0129a18": "報相也。煩惱障發者。所謂貪瞋邪計深利諸",
    "T46n1911_09b:0129a19": "見慢二乘通別三藏等菩薩慧行等。悉是無",
    "T46n1911_09b:0129a20": "明愛取支中發。若能了達安忍則開佛知見。",
    "T46n1911_09b:0129a21": "報障發者。所謂種種陰界入種種八風種種",
    "T46n1911_09b:0129a22": "病患。即是七支中發。若知即是佛性。不動",
    "T46n1911_09b:0129a23": "轉取捨猶如虛空。是則不斷生死而入涅",
    "T46n1911_09b:0129a24": "槃。不破壞陰入而顯真實法身也。能如是",
    "T46n1911_09b:0129a25": "通達則於三障無礙。住忍辱地柔和善順。",
    "T46n1911_09b:0129a26": "而不卒暴心亦不驚。是名安忍心成。如聲",
    "T46n1911_09b:0129a27": "聞若住忍法。終不退作五逆闡提。菩薩住",
    "T46n1911_09b:0129a28": "堪忍地。終不起障道重罪也。無順道法愛",
    "T46n1911_09b:0129a29": "者。一似二真。菩薩從初伏忍入柔順忍。發",
    "T46n1911_09b:0129b01": "鐵輪似解功德不染三法。所謂相似智慧功",
    "T46n1911_09b:0129b02": "德法性。以智慧有無明愛取故。以功德有",
    "T46n1911_09b:0129b03": "行有業故。以法性有名色生死故皆不應",
    "T46n1911_09b:0129b04": "著。若於三法生愛。不入菩薩位不墮二",
    "T46n1911_09b:0129b05": "乘。是名頂墮。亦名順道。觀無明愛取順慧",
    "T46n1911_09b:0129b06": "行道。觀行有順行行道。觀識等順法性",
    "T46n1911_09b:0129b07": "道。順三道故不墮聲聞地。愛三道故不",
    "T46n1911_09b:0129b08": "入菩薩地。云何起愛。如入薝蔔林不嗅",
    "T46n1911_09b:0129b09": "餘香。菩薩唯愛諸佛功德。不復念有二乘",
    "T46n1911_09b:0129b10": "及餘方便道。是名為愛。愛故不能變無明",
    "T46n1911_09b:0129b11": "愛取為真明。不能變行有為妙行。不能",
    "T46n1911_09b:0129b12": "顯識色為法身。三道不轉豈入菩薩位。若",
    "T46n1911_09b:0129b13": "不著相似三法無順道愛者。則無量眾罪",
    "T46n1911_09b:0129b14": "除清淨心常一。如是尊妙人則能見般若。般",
    "T46n1911_09b:0129b15": "若尚不著何況於餘法。入理般若名為住。",
    "T46n1911_09b:0129b16": "即是初發心住時便成正覺。知一切法真實",
    "T46n1911_09b:0129b17": "之性。具足慧身不由他悟。見般若者。真",
    "T46n1911_09b:0129b18": "見三道三種般若也。從此已去心心寂滅。",
    "T46n1911_09b:0129b19": "自然流入薩婆若海。無量無明自然而破。大",
    "T46n1911_09b:0129b20": "論云。何故處處說破無明三昧。答。無明品",
    "T46n1911_09b:0129b21": "數甚多。始從初心至金剛頂。皆破無明悉",
    "T46n1911_09b:0129b22": "顯法性。餘一品在。若除此品即名為佛。如",
    "T46n1911_09b:0129b23": "來身者金剛之體。眾惡已斷眾善普會。三德",
    "T46n1911_09b:0129b24": "究竟過茶無字可說。是名乘是寶乘直至",
    "T46n1911_09b:0129b25": "道場。到薩婆若中住。餘如上說云云。○第",
    "T46n1911_09b:0129b26": "九明念佛發者。或發念佛次發諸禪。或因",
    "T46n1911_09b:0129b27": "諸禪而發念佛。於坐禪中忽然思惟諸佛",
    "T46n1911_09b:0129b28": "功德無量無邊不可思議。信敬慚愧深生慕",
    "T46n1911_09b:0129b29": "仰。存想諸佛。有大神力有大智慧。有大福",
    "T46n1911_09b:0129c01": "德。有大相好。如是相好從此功德。生。如此",
    "T46n1911_09b:0129c02": "相好從彼功德生。如是相好有如此福德。",
    "T46n1911_09b:0129c03": "如此相好有如彼福德。知相體知相果",
    "T46n1911_09b:0129c04": "知相業。一一法門照達明了。深解相海而",
    "T46n1911_09b:0129c05": "無疑滯。定心怗怗亦不動亂。安住此定漸",
    "T46n1911_09b:0129c06": "漸轉深。忽發麁細住欲界未到進入初禪",
    "T46n1911_09b:0129c07": "等。念佛根本各是一邊。覺此念佛境界故",
    "T46n1911_09b:0129c08": "名覺支。分別念佛有種種相種種功德法",
    "T46n1911_09b:0129c09": "門。皆分明識。是為觀支。如是見已心大歡",
    "T46n1911_09b:0129c10": "喜慶悅內充。名喜支。一心安隱遍體怡樂。",
    "T46n1911_09b:0129c11": "名樂支。無緣無念湛湛深入。名一心支。如",
    "T46n1911_09b:0129c12": "是五支與念佛法同起。如來功德力熏味",
    "T46n1911_09b:0129c13": "倍餘支。不可稱說。證者自知。但佛法功德",
    "T46n1911_09b:0129c14": "相好無量。所發得三昧亦應無量。所發五",
    "T46n1911_09b:0129c15": "支亦復無量不可說不可說。一一五支皆具",
    "T46n1911_09b:0129c16": "十種功德眷屬支林。是為因念佛三昧發",
    "T46n1911_09b:0129c17": "得初禪乃至四空。特勝通明不淨背捨慈心",
    "T46n1911_09b:0129c18": "等。亦復如是云云。云何因禪發得念佛三昧。",
    "T46n1911_09b:0129c19": "行者若發根本等諸禪。於定心中忽然憶",
    "T46n1911_09b:0129c20": "念諸佛如來。感動福德由於相好。相好由於",
    "T46n1911_09b:0129c21": "善業。三種法門與心相應豁豁明了。此法發",
    "T46n1911_09b:0129c22": "時禪定五支倍增其妙。四禪特勝背捨等亦",
    "T46n1911_09b:0129c23": "如是。此念佛定亦有二種。一隱沒。二不隱",
    "T46n1911_09b:0129c24": "沒。若先得隱沒解佛功德憶識明了。然後",
    "T46n1911_09b:0129c25": "得不隱沒。明見光相瞻奉神容的的分明",
    "T46n1911_09b:0129c26": "者。此非是魔。能增進功德扶疏善根。因於",
    "T46n1911_09b:0129c27": "念佛廣能通達六念法門。所謂念佛功德法",
    "T46n1911_09b:0129c28": "門即是念法。弟子受行念相業體果三事和",
    "T46n1911_09b:0129c29": "合。名念僧。此即以念僧以念佛以念法善",
    "T46n1911_09b:0130a01": "奪諸惡念即是念捨。如是念時信敬慚愧即",
    "T46n1911_09b:0130a02": "是念戒。念此定中支林功德與諸天等即",
    "T46n1911_09b:0130a03": "是念天。三自念三念他。乃至通達一切法",
    "T46n1911_09b:0130a04": "於念佛門成摩訶衍。如薩陀波崙見佛時",
    "T46n1911_09b:0130a05": "得無量法門。內外皆不隱沒。若內闇隱沒",
    "T46n1911_09b:0130a06": "不識一箇功德法門。而外見光相溢目者。",
    "T46n1911_09b:0130a07": "此是魔也。折善芽莖損道華果。今時人",
    "T46n1911_09b:0130a08": "見佛心無法門皆非佛也。若得此意但",
    "T46n1911_09b:0130a09": "取法正。色相非正也。若專取色相者魔變",
    "T46n1911_09b:0130a10": "作相。泥木圖寫皆應是佛。又如來示現自在",
    "T46n1911_09b:0130a11": "無礙。何必一向作丈光。丈光形者示同端",
    "T46n1911_09b:0130a12": "正人耳。佛遍示所喜身。遍示所宜身。遍示",
    "T46n1911_09b:0130a13": "對治身。遍示得度身。師僧父母鹿馬猨猴。",
    "T46n1911_09b:0130a14": "一切色像隨得見時。與法門俱發。又能增",
    "T46n1911_09b:0130a15": "長本之善根乃名念佛三昧云云。○十明神",
    "T46n1911_09b:0130a16": "通發者。略為五。天眼他心天耳宿命身通。",
    "T46n1911_09b:0130a17": "無漏屬下境中說。唯得因禪發通。不得",
    "T46n1911_09b:0130a18": "因通發禪。所以者何。諸禪皆是定法互得相",
    "T46n1911_09b:0130a19": "發。諸禪是通體。通是諸禪用。從體有用故通",
    "T46n1911_09b:0130a20": "附體興。用不孤生安能發體。經云。深修禪",
    "T46n1911_09b:0130a21": "定得五神通。即此意也。若通論發者。一一",
    "T46n1911_09b:0130a22": "禪中皆能發五通。若就便易別論者。根本多",
    "T46n1911_09b:0130a23": "不能發設發亦不快利。特勝通明多發輕舉",
    "T46n1911_09b:0130a24": "身通。背捨勝處多發如意轉變自在身通。若",
    "T46n1911_09b:0130a25": "慈心定中緣人色貌取得樂相。因色知心",
    "T46n1911_09b:0130a26": "識其苦樂。此多發知他心通。既藉色知心。",
    "T46n1911_09b:0130a27": "亦知其言語音聲亦發天耳通。因緣觀人三",
    "T46n1911_09b:0130a28": "世。照過去事多發宿命通。照未來事多發",
    "T46n1911_09b:0130a29": "天眼通。若念佛定不隱沒者多發天眼通。又",
    "T46n1911_09b:0130b01": "諸通若精細者。即是三明。但非無漏明耳。",
    "T46n1911_09b:0130b02": "譬如盲聾眼耳忽開則大歡喜。況無量劫來",
    "T46n1911_09b:0130b03": "五根內盲。今破五翳淨發五通。一一通中",
    "T46n1911_09b:0130b04": "皆有五支。如眼障破覺於眼根與色作對",
    "T46n1911_09b:0130b05": "即覺支。分別色等無量種相即觀支。此通開",
    "T46n1911_09b:0130b06": "即大慶悅是喜支。內心受樂即樂支。無緣無",
    "T46n1911_09b:0130b07": "念湛然即一心支。餘四通亦如是。若就諸",
    "T46n1911_09b:0130b08": "禪之體。或內心得解。或外相不明。而有隱",
    "T46n1911_09b:0130b09": "沒之義。神通是定家之用。用必明了。是故悉",
    "T46n1911_09b:0130b10": "是不隱沒也。○第四明修止觀者。若行人",
    "T46n1911_09b:0130b11": "發得諸禪無有方便貪著禪味。是菩薩縛。",
    "T46n1911_09b:0130b12": "隨禪受生流轉生死。若求出要應當觀察",
    "T46n1911_09b:0130b13": "十意云云。若觀禪如胡瓜。能為十法界而",
    "T46n1911_09b:0130b14": "作因緣。初雖發定柔伏身口如蛇入筒因",
    "T46n1911_09b:0130b15": "禪而直。後出觀對境。已復還曲更生煩惱",
    "T46n1911_09b:0130b16": "初如小水後盈大器。禪法既失破戒反道",
    "T46n1911_09b:0130b17": "造無間業。佛在世時得四禪比丘謂為四",
    "T46n1911_09b:0130b18": "果。又熊子等是也云云。又勝意著禪自高謗",
    "T46n1911_09b:0130b19": "擯喜根云云。又入定無惡出觀起惡成業。",
    "T46n1911_09b:0130b20": "若失定者惡牽惡道。不失定者受禪報盡",
    "T46n1911_09b:0130b21": "惡業則興。受飛貍身噉諸魚鳥即其義也。",
    "T46n1911_09b:0130b22": "若不得禪名利不至。既得禪已因造三途",
    "T46n1911_09b:0130b23": "法界。若在禪中染著定相。若出觀已起慈",
    "T46n1911_09b:0130b24": "仁禮義之心。若不失定隨禪報盡則生人",
    "T46n1911_09b:0130b25": "道若用禪觀熏於十善。任運自成不加防",
    "T46n1911_09b:0130b26": "護。是天業。四禪四空上兩界業。若專修根本",
    "T46n1911_09b:0130b27": "但增長人天。永無出期。如大通智勝佛時",
    "T46n1911_09b:0130b28": "諸梵自云。一百八十劫空過無有佛。三惡道",
    "T46n1911_09b:0130b29": "充滿了無一人得出生死。若專修不淨背捨",
    "T46n1911_09b:0130c01": "等不俟諦智能發無漏。成聲聞法界。若",
    "T46n1911_09b:0130c02": "觀諸禪能破六蔽。蔽是集集招苦果。能破",
    "T46n1911_09b:0130c03": "是道道能至滅。亦是聲聞法界。亦是六度菩",
    "T46n1911_09b:0130c04": "薩法界。又禪必棄欲是為檀。若不持戒三",
    "T46n1911_09b:0130c05": "昧不現前是為尸。得禪故無瞋是為忍。得",
    "T46n1911_09b:0130c06": "禪故無雜念是為精進。此法自名禪。知諸",
    "T46n1911_09b:0130c07": "法皆無常名為智。是名因禪起六度菩薩",
    "T46n1911_09b:0130c08": "法界。又觀此禪是因緣生法。若觀諸禪是",
    "T46n1911_09b:0130c09": "有支。有支由取乃至老死如前說。是緣覺法",
    "T46n1911_09b:0130c10": "界。又觀諸禪因緣生法即空。生法即空是無",
    "T46n1911_09b:0130c11": "生道諦。是通教聲聞菩薩等法界。又觀此禪",
    "T46n1911_09b:0130c12": "因緣生法即空即假即中。十法界從禪而生",
    "T46n1911_09b:0130c13": "從禪而滅。何以故。若因禪出生三途六道",
    "T46n1911_09b:0130c14": "法。即是增長二十五有。生六法界滅四法",
    "T46n1911_09b:0130c15": "界。若因禪出生背捨等法伏二十五有。亦",
    "T46n1911_09b:0130c16": "是摧翳六法界也。若觀背捨等無常者。是",
    "T46n1911_09b:0130c17": "用生滅拙度破二十五有。滅六法界。生一",
    "T46n1911_09b:0130c18": "法界。若觀禪因緣生法即空者。是用不生巧",
    "T46n1911_09b:0130c19": "度破二十五有。滅七法界生一法界。若觀",
    "T46n1911_09b:0130c20": "禪即假者。是用無量拙度破二十五有及",
    "T46n1911_09b:0130c21": "客塵煩惱。滅八法界生一法界。若觀禪因",
    "T46n1911_09b:0130c22": "緣生法即中者。是用一實巧度破二十五",
    "T46n1911_09b:0130c23": "有及無明惑。滅九法界生一法界。成王三",
    "T46n1911_09b:0130c24": "昧遍攝一切三昧。根本背捨悉入其中如",
    "T46n1911_09b:0130c25": "流歸海。變根本背捨悉成摩訶衍。攝義如",
    "T46n1911_09b:0130c26": "流入海。滅義如淡盡。生義如鹹成。禪波羅",
    "T46n1911_09b:0130c27": "蜜變彼慈定成無緣慈悲。變彼念佛成大",
    "T46n1911_09b:0130c28": "念佛海。十方諸佛悉現在前。變彼神通成",
    "T46n1911_09b:0130c29": "於如來無謀善權。舉要言之。九法界中諸戒",
    "T46n1911_09b:0131a01": "定慧入王三昧者。變名聖行。聖行所契安",
    "T46n1911_09b:0131a02": "住諦理即名天行。天行有同體無緣慈即",
    "T46n1911_09b:0131a03": "梵行單明悲同煩惱欲拔苦即病行單明",
    "T46n1911_09b:0131a04": "慈同小善欲與其樂即嬰兒行。以是五行",
    "T46n1911_09b:0131a05": "生十功德。乃至究竟成大涅槃。是名因禪",
    "T46n1911_09b:0131a06": "生滅十法隱顯三諦。次第生出展轉增進",
    "T46n1911_09b:0131a07": "攝成佛法。具在即中王三昧內。此乃思議之",
    "T46n1911_09b:0131a08": "境非今所觀。不思議觀者。若發一念定心。",
    "T46n1911_09b:0131a09": "或味或淨乃至神通。即知此心是無明法性",
    "T46n1911_09b:0131a10": "法界十界百法無量定亂一念具足。何以故。",
    "T46n1911_09b:0131a11": "由迷法性故有一切散亂惡法。由解法性",
    "T46n1911_09b:0131a12": "故有一切定法。定散既即無明無明亦即法",
    "T46n1911_09b:0131a13": "性。迷解定散其性不二。微妙難思絕言語",
    "T46n1911_09b:0131a14": "道。情想圖度徒自疲勞。豈是凡夫二乘境界。",
    "T46n1911_09b:0131a15": "雖超越常情而不離群有。經言。一切眾生",
    "T46n1911_09b:0131a16": "即滅盡定。雖即心名定而眾生未始是。而",
    "T46n1911_09b:0131a17": "眾生未始非。何以故。若離眾生何處求定。",
    "T46n1911_09b:0131a18": "故眾生未始非。若即眾生定非眾生。故眾",
    "T46n1911_09b:0131a19": "生未始是。未是故不即不非故不離。不",
    "T46n1911_09b:0131a20": "即不離妙在其中難量若空。唯佛與佛乃",
    "T46n1911_09b:0131a21": "能究盡。一念禪定既爾。一切境界亦復如是。",
    "T46n1911_09b:0131a22": "若如此觀豁得悟者。直聞是言煩惱病愈。",
    "T46n1911_09b:0131a23": "不須下九法也。若觀未悟重起慈悲。此理",
    "T46n1911_09b:0131a24": "寂靜而眾生起迷。無明戲論翳如來藏稠",
    "T46n1911_09b:0131a25": "煩惱林。是故起悲拔根本重苦。又無明即法",
    "T46n1911_09b:0131a26": "性煩惱即菩提。欲令眾生即事而真。法身",
    "T46n1911_09b:0131a27": "顯現。是故起慈與究竟樂。如是誓願清淨",
    "T46n1911_09b:0131a28": "真正。上求佛道下化眾生。不雜毒不偏",
    "T46n1911_09b:0131a29": "邪無依倚離二邊。名發菩提心。此心發時",
    "T46n1911_09b:0131b01": "豁然得悟。如快馬見鞭影即到正路。若",
    "T46n1911_09b:0131b02": "不去者。當安心止觀善巧迴轉方便修習。",
    "T46n1911_09b:0131b03": "或止或觀。若觀一念禪定二邊寂滅名體真",
    "T46n1911_09b:0131b04": "止。照法性淨無障無礙名即空觀。又觀禪",
    "T46n1911_09b:0131b05": "心即空即假。雙照二諦而不動真際。名隨",
    "T46n1911_09b:0131b06": "緣止。通達藥病稱適當會。名即假觀。又深",
    "T46n1911_09b:0131b07": "觀禪心。禪心即空即假即中無二無別。名",
    "T46n1911_09b:0131b08": "無分別止。達於實相如來藏第一義諦。無二",
    "T46n1911_09b:0131b09": "無別名即中觀。三止三觀在一念心。不前",
    "T46n1911_09b:0131b10": "不後非一非異。為破二邊名一名中。為",
    "T46n1911_09b:0131b11": "破偏著生滅名圓寂滅。為破次第三止三",
    "T46n1911_09b:0131b12": "觀名三觀一心。實無中圓一心定相。以此",
    "T46n1911_09b:0131b13": "止觀而安其心云云。若二法研心而不入",
    "T46n1911_09b:0131b14": "者。當知未發真前皆是迷亂。以一心三觀",
    "T46n1911_09b:0131b15": "遍破橫竪一切迷亂。迷去慧發亂息定成。如",
    "T46n1911_09b:0131b16": "其不悟即塞而不通。應當更觀。何者不通。",
    "T46n1911_09b:0131b17": "何者不塞。若其不塞即應是通。如其不通。",
    "T46n1911_09b:0131b18": "更須觀察知字非字識四諦得失。若不悟",
    "T46n1911_09b:0131b19": "者。是不解調停道品。所以者何。一念禪心",
    "T46n1911_09b:0131b20": "具十界五陰。諸陰即空破界內四倒成四",
    "T46n1911_09b:0131b21": "枯。諸陰即假破界外四倒成四榮。諸陰即",
    "T46n1911_09b:0131b22": "中非內非外非榮非枯。於其中間而般涅",
    "T46n1911_09b:0131b23": "槃。如此四念開道品門。道品開三解脫門。",
    "T46n1911_09b:0131b24": "入涅槃道定具足。何意不悟。當由過去障",
    "T46n1911_09b:0131b25": "蔽現著禪味不能棄捨。今昔相扶共成慳",
    "T46n1911_09b:0131b26": "蔽道何由發。當苦到懺悔捨身命財。捨味",
    "T46n1911_09b:0131b27": "禪貪修於檀度助治慳障。又味著諸禪即",
    "T46n1911_09b:0131b28": "破隨道戒乃至破具足戒。過現相扶共成",
    "T46n1911_09b:0131b29": "破戒蔽。應苦到懺悔令事相謹絜助治尸",
    "T46n1911_09b:0131c01": "障也。又如黑齒梵天尚自有瞋。今發事禪",
    "T46n1911_09b:0131c02": "何意無瞋。又諸有禪定有非無生亦非",
    "T46n1911_09b:0131c03": "寂滅。非二忍故任自是瞋。過現相扶共成",
    "T46n1911_09b:0131c04": "瞋障。當苦到懺悔加修事慈助治忍障。又",
    "T46n1911_09b:0131c05": "著禪味是放逸。癡所盲散動間雜。過現相",
    "T46n1911_09b:0131c06": "扶共成懈怠。當苦到精進無間相續助治進",
    "T46n1911_09b:0131c07": "障。又禪中所發業相惱亂禪心。不得湛一。",
    "T46n1911_09b:0131c08": "若二乘但斷煩惱抵業而去不論斷業。菩",
    "T46n1911_09b:0131c09": "薩斷煩惱受法性身。而諸法門有開不開。",
    "T46n1911_09b:0131c10": "當知為業所障。須苦到修諸善業。法性身",
    "T46n1911_09b:0131c11": "尚爾。況生死身安得無業。修善助治定障。",
    "T46n1911_09b:0131c12": "又味禪者全是不了無常生滅。況了味著不",
    "T46n1911_09b:0131c13": "生不滅。過現相扶共成癡障。當苦到懺悔",
    "T46n1911_09b:0131c14": "治事迷僻。是略明對治廣不可盡。行人觀",
    "T46n1911_09b:0131c15": "法極至於此。若不悟者是大鈍根大遮障罪。",
    "T46n1911_09b:0131c16": "恐因罪障更造過失。故重明下三種意耳。",
    "T46n1911_09b:0131c17": "識次位內防增上慢。安忍外防八風。除法愛",
    "T46n1911_09b:0131c18": "防頂墮。十法成就速入無生。得一大車遊",
    "T46n1911_09b:0131c19": "於四方直至妙覺。破二十五有證王三昧。",
    "T46n1911_09b:0131c20": "自行化他初後具足。餘皆如上說云云。",
    "T46n1911_09b:0131c21": "摩訶止觀卷第九下"
}