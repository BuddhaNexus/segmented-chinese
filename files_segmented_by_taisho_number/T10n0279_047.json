{
    "T10n0279_047:0246b14": "之二大方廣佛華嚴經卷第四十七",
    "T10n0279_047:0246b16": "于闐國三藏實叉難陀奉　制譯",
    "T10n0279_047:0246b17": "佛不思議法品第三十三之二",
    "T10n0279_047:0246b18": "「佛子！諸佛世尊有十種廣大佛事，無量無邊，",
    "T10n0279_047:0246b19": "不可思議，一切世間諸天及人皆不能知，去、",
    "T10n0279_047:0246b20": "來、現在所有一切聲聞、獨覺亦不能知，唯除",
    "T10n0279_047:0246b21": "如來威神之力。何等為十？所謂：「一切諸佛於",
    "T10n0279_047:0246b22": "盡虛空遍法界一切世界兜率陀天，皆現受",
    "T10n0279_047:0246b23": "生，修菩薩行，作大佛事，無量色相，無量威",
    "T10n0279_047:0246b24": "德，無量光明，無量音聲，無量言辭，無量三",
    "T10n0279_047:0246b25": "昧，無量智慧所行境界，攝取一切人、天、魔、梵、",
    "T10n0279_047:0246b26": "沙門、婆羅門、阿脩羅等，大慈無礙，大悲究竟，",
    "T10n0279_047:0246b27": "平等饒益一切眾生，或令生天，或令生人，或",
    "T10n0279_047:0246b28": "淨其根，或調其心，或時為說差別三乘，或時",
    "T10n0279_047:0246b29": "為說圓滿一乘，普皆濟度，令出生死，是為第",
    "T10n0279_047:0246c01": "一廣大佛事。「佛子！一切諸佛從兜率天降神",
    "T10n0279_047:0246c02": "母胎，以究竟三昧觀受生法如幻、如化、如影、",
    "T10n0279_047:0246c03": "如空、如熱時焰，隨樂而受，無量無礙，入無諍",
    "T10n0279_047:0246c04": "法，起無著智，離欲清淨，成就廣大妙莊嚴藏，",
    "T10n0279_047:0246c05": "受最後身，住大寶莊嚴樓閣而作佛事，或以",
    "T10n0279_047:0246c06": "神力而作佛事，或以正念而作佛事，或現神",
    "T10n0279_047:0246c07": "通而作佛事，或現智日而作佛事，或現諸",
    "T10n0279_047:0246c08": "佛廣大境界而作佛事，或現諸佛無量光明",
    "T10n0279_047:0246c09": "而作佛事，或入無數廣大三昧而作佛事，或",
    "T10n0279_047:0246c10": "現從彼諸三昧起而作佛事。佛子！如來爾時",
    "T10n0279_047:0246c11": "在母胎中，為欲利益一切世間種種示現而",
    "T10n0279_047:0246c12": "作佛事。所謂：或現初生，或現童子，或現在宮，",
    "T10n0279_047:0246c13": "或現出家，或復示現成等正覺，或復示現轉",
    "T10n0279_047:0246c14": "妙法輪，或示現於入般涅槃，如是皆以種種",
    "T10n0279_047:0246c15": "方便，於一切方、一切網、一切族、一切種、一",
    "T10n0279_047:0246c16": "切世界中而作佛事。是為第二廣大佛事。「佛",
    "T10n0279_047:0246c17": "子！一切諸佛一切善業皆已清淨，一切生",
    "T10n0279_047:0246c18": "智皆已明潔，而以生法誘導群迷，令其開",
    "T10n0279_047:0246c19": "悟，具行眾善。為眾生故，示誕王宮，一切諸",
    "T10n0279_047:0246c20": "佛於諸色欲宮殿妓樂皆已捨離，無所貪染，",
    "T10n0279_047:0246c21": "常觀諸有空無體性，一切樂具悉不真實，持",
    "T10n0279_047:0246c22": "佛淨戒究竟圓滿；觀諸內宮妻妾、侍從生大",
    "T10n0279_047:0246c23": "悲愍，觀諸眾生虛妄不實起大慈心，觀諸世",
    "T10n0279_047:0246c24": "間無一可樂而生大喜，於一切法心得自在",
    "T10n0279_047:0246c25": "而起大捨；具佛功德，現生法界，身相圓滿，眷",
    "T10n0279_047:0246c26": "屬清淨，而於一切皆無所著；以隨類音為眾",
    "T10n0279_047:0246c27": "演說，令於世法深生厭離，如其所行示所得",
    "T10n0279_047:0246c28": "果，復以方便隨應教化；未成熟者令其成",
    "T10n0279_047:0246c29": "熟，已成熟者令得解脫，為作佛事令不退",
    "T10n0279_047:0247a01": "轉；復以廣大慈悲之心，恒為眾生說種種法，",
    "T10n0279_047:0247a02": "又為示現三種自在，令其開悟，心得清淨。雖",
    "T10n0279_047:0247a03": "處內宮，眾所咸覩，而於一切諸世界中施作",
    "T10n0279_047:0247a04": "佛事；以大智慧，以大精進，示現種種諸佛神",
    "T10n0279_047:0247a05": "通，無礙無盡。恒住三種巧方便業，所謂：身業",
    "T10n0279_047:0247a06": "究竟清淨、語業常隨智慧而行、意業甚深無",
    "T10n0279_047:0247a07": "有障礙，以是方便利益眾生。是為第三廣大",
    "T10n0279_047:0247a08": "佛事。「佛子！一切諸佛示處種種莊嚴宮殿，觀",
    "T10n0279_047:0247a09": "察厭離，捨而出家，欲使眾生了知世法皆是",
    "T10n0279_047:0247a10": "妄想、無常、敗壞，深起厭離，不生染著，永斷世",
    "T10n0279_047:0247a11": "間貪愛煩惱，修清淨行，利益眾生。當出家時，",
    "T10n0279_047:0247a12": "捨俗威儀，住無諍法，滿足本願無量功德，以",
    "T10n0279_047:0247a13": "大智光滅世癡闇，為諸世間無上福田，常為",
    "T10n0279_047:0247a14": "眾生讚佛功德，令於佛所植諸善本，以智慧",
    "T10n0279_047:0247a15": "眼見真實義；復為眾生讚說出家，清淨無過，",
    "T10n0279_047:0247a16": "永得出離，長為世間智慧高幢。是為第四廣",
    "T10n0279_047:0247a17": "大佛事。「佛子！一切諸佛具一切智，於無量",
    "T10n0279_047:0247a18": "法悉已知見，菩提樹下成最正覺，降伏眾",
    "T10n0279_047:0247a19": "魔，威德特尊。其身充滿一切世界，神力所作",
    "T10n0279_047:0247a20": "無邊無盡，於一切智所行之義皆得自在，修",
    "T10n0279_047:0247a21": "諸功德悉已圓滿。其菩提座具足莊嚴，周遍",
    "T10n0279_047:0247a22": "十方一切世界，佛處其上轉妙法輪，說諸菩",
    "T10n0279_047:0247a23": "薩所有行願，開示無量諸佛境界，令諸菩薩",
    "T10n0279_047:0247a24": "皆得悟入，修行種種清淨妙行。復能示導一",
    "T10n0279_047:0247a25": "切眾生令種善根，生於如來平等地中，住諸",
    "T10n0279_047:0247a26": "菩薩無邊妙行，成就一切功德勝法，一切世",
    "T10n0279_047:0247a27": "界、一切眾生、一切佛剎、一切諸法、一切菩",
    "T10n0279_047:0247a28": "薩、一切教化、一切三世、一切調伏、一切神",
    "T10n0279_047:0247a29": "變、一切眾生心之樂欲，悉善了知而作佛事。",
    "T10n0279_047:0247b01": "是為第五廣大佛事。「佛子！一切諸佛轉不退",
    "T10n0279_047:0247b02": "法輪，令諸菩薩不退轉故；轉無量法輪，令一",
    "T10n0279_047:0247b03": "切世間咸了知故；轉開悟一切法輪，能大無",
    "T10n0279_047:0247b04": "畏師子吼故；轉一切法智藏法輪，開法藏門，",
    "T10n0279_047:0247b05": "除闇障故；轉無礙法輪，等虛空故；轉無著法",
    "T10n0279_047:0247b06": "輪，觀一切法非有無故；轉照世法輪，令一切",
    "T10n0279_047:0247b07": "眾生淨法眼故；轉開示一切智法輪，悉遍一",
    "T10n0279_047:0247b08": "切三世法故；轉一切佛同一法輪，一切佛法",
    "T10n0279_047:0247b09": "不相違故。一切諸佛以如是等無量無數百",
    "T10n0279_047:0247b10": "千億那由他法輪，隨諸眾生心行差別而作",
    "T10n0279_047:0247b11": "佛事不可思議。是為第六廣大佛事。「佛子！一",
    "T10n0279_047:0247b12": "切諸佛入於一切王都城邑，為諸眾生而作",
    "T10n0279_047:0247b13": "佛事，所謂；人王都邑、天王都邑，龍王、夜叉王、",
    "T10n0279_047:0247b14": "乾闥婆王、阿脩羅王、迦樓羅王、緊那羅王、摩",
    "T10n0279_047:0247b15": "睺羅伽王、羅剎王、毘舍闍王，如是等王一切",
    "T10n0279_047:0247b16": "都邑。入城門時，大地震動，光明普照，盲者得",
    "T10n0279_047:0247b17": "眼，聾者得耳，狂者得心，裸者得衣，諸憂苦",
    "T10n0279_047:0247b18": "者悉得安樂；一切樂器不鼓自鳴，諸莊嚴",
    "T10n0279_047:0247b19": "具若著、不著咸出妙音，眾生聞者無不欣",
    "T10n0279_047:0247b20": "樂。一切諸佛色身清淨，相好具足，見者無",
    "T10n0279_047:0247b21": "厭，能為眾生作於佛事。所謂：若顧視，若觀察，",
    "T10n0279_047:0247b22": "若動轉，若屈伸，若行，若住，若坐，若臥，若默，若",
    "T10n0279_047:0247b23": "語，若現神通，若為說法，若有教敕，如是一",
    "T10n0279_047:0247b24": "切皆為眾生而作佛事。一切諸佛普於一",
    "T10n0279_047:0247b25": "切無數世界種種眾生心樂海中，勸令念佛，",
    "T10n0279_047:0247b26": "常勤觀察，種諸善根，修菩薩行；歎佛色相微",
    "T10n0279_047:0247b27": "妙第一，一切眾生難可值遇，若有得見而興",
    "T10n0279_047:0247b28": "信心，則生一切無量善法，集佛功德普皆清",
    "T10n0279_047:0247b29": "淨。如是稱讚佛功德已，分身普往十方世界，",
    "T10n0279_047:0247c01": "令諸眾生，悉得瞻奉，思惟觀察，承事供養，種",
    "T10n0279_047:0247c02": "諸善根，得佛歡喜，增長佛種，悉當成佛。以如",
    "T10n0279_047:0247c03": "是行而作佛事，或為眾生示現色身，或出妙",
    "T10n0279_047:0247c04": "音，或但微笑，令其信樂，頭頂禮敬，曲躬合",
    "T10n0279_047:0247c05": "掌，稱揚讚歎，問訊起居而作佛事。一切諸",
    "T10n0279_047:0247c06": "佛以如是等無量無數不可言說不可思議",
    "T10n0279_047:0247c07": "種種佛事，於一切世界中，隨諸眾生心之所",
    "T10n0279_047:0247c08": "樂，以本願力、大慈悲力、一切智力，方便教",
    "T10n0279_047:0247c09": "化，悉令調伏。是為第七廣大佛事。「佛子！一切",
    "T10n0279_047:0247c10": "諸佛或住阿蘭若處而作佛事；或住寂靜處",
    "T10n0279_047:0247c11": "而作佛事；或住空閑處而作佛事；或住佛住",
    "T10n0279_047:0247c12": "處而作佛事；或住三昧而作佛事；或獨處",
    "T10n0279_047:0247c13": "園林而作佛事；或隱身不現而作佛事；或",
    "T10n0279_047:0247c14": "住甚深智而作佛事；或住諸佛無比境界而",
    "T10n0279_047:0247c15": "作佛事；或住不可見種種身行，隨諸眾生心",
    "T10n0279_047:0247c16": "樂欲解，方便教化無有休息，而作佛事；或以",
    "T10n0279_047:0247c17": "天身求一切智而作佛事；或以龍身、夜叉身、",
    "T10n0279_047:0247c18": "乾闥婆身、阿脩羅身、迦樓羅身、緊那羅身、摩",
    "T10n0279_047:0247c19": "睺羅伽、人、非人等身，求一切智而作佛事；或",
    "T10n0279_047:0247c20": "以聲聞身、獨覺身、菩薩身，求一切智而作佛",
    "T10n0279_047:0247c21": "事；或時說法，或時寂默，而作佛事；或說一",
    "T10n0279_047:0247c22": "佛，或說多佛，而作佛事；或說諸菩薩一切",
    "T10n0279_047:0247c23": "行、一切願，為一行願而作佛事；或說諸菩",
    "T10n0279_047:0247c24": "薩一行、一願，為無量行願而作佛事；或說",
    "T10n0279_047:0247c25": "佛境界即世間境界而作佛事；或說世間境",
    "T10n0279_047:0247c26": "界即佛境界而作佛事；或說佛境界即非境",
    "T10n0279_047:0247c27": "界而作佛事；或住一日，或住一夜，或住半",
    "T10n0279_047:0247c28": "月，或住一月，或住一年，乃至住不可說劫，為",
    "T10n0279_047:0247c29": "諸眾生而作佛事。是為第八廣大佛事。「佛",
    "T10n0279_047:0248a01": "子！一切諸佛是生清淨善根之藏，令諸眾生",
    "T10n0279_047:0248a02": "於佛法中生淨信解，諸根調伏，永離世間；令",
    "T10n0279_047:0248a03": "諸菩薩於菩提道，具智慧明，不由他悟。或現",
    "T10n0279_047:0248a04": "涅槃而作佛事；或現世間皆悉無常而作佛",
    "T10n0279_047:0248a05": "事；或說佛身而作佛事；或說所作皆悉已",
    "T10n0279_047:0248a06": "辦而作佛事；或說功德圓滿無缺而作佛",
    "T10n0279_047:0248a07": "事；或說永斷諸有根本而作佛事；或令眾生，",
    "T10n0279_047:0248a08": "厭離世間，隨順佛心，而作佛事；或說壽命終",
    "T10n0279_047:0248a09": "歸於盡而作佛事；或說世間無一可樂而作",
    "T10n0279_047:0248a10": "佛事；或為宣說盡未來際供養諸佛而作佛",
    "T10n0279_047:0248a11": "事；或說諸佛轉淨法輪，令其得聞生大歡喜，",
    "T10n0279_047:0248a12": "而作佛事；或為宣說諸佛境界，令其發心而",
    "T10n0279_047:0248a13": "修諸行，而作佛事；或為宣說念佛三昧，令其",
    "T10n0279_047:0248a14": "發心常樂見佛，而作佛事；或為宣說諸根清",
    "T10n0279_047:0248a15": "淨，勤求佛道，心無懈退，而作佛事；或詣一切",
    "T10n0279_047:0248a16": "諸佛國土，觀諸境界種種因緣而作佛事；或",
    "T10n0279_047:0248a17": "攝一切諸眾生身皆為佛身，令諸懈怠放逸",
    "T10n0279_047:0248a18": "眾生悉住如來清淨禁戒，而作佛事。是為第",
    "T10n0279_047:0248a19": "九廣大佛事。「佛子！一切諸佛入涅槃時，無量",
    "T10n0279_047:0248a20": "眾生悲號涕泣，生大憂惱，遞相瞻顧而作是",
    "T10n0279_047:0248a21": "言：『如來世尊有大慈悲，哀愍饒益一切世間，",
    "T10n0279_047:0248a22": "與諸眾生為救為歸。如來出現難可值遇，無",
    "T10n0279_047:0248a23": "上福田於今永滅。』即以如是，令諸眾生悲號",
    "T10n0279_047:0248a24": "戀慕，而作佛事。復為化度一切天人、龍神、夜",
    "T10n0279_047:0248a25": "叉、乾闥婆、阿脩羅、迦樓羅、緊那羅、摩睺羅伽、人、",
    "T10n0279_047:0248a26": "非人等故，隨其樂欲，自碎其身以為舍利，無",
    "T10n0279_047:0248a27": "量無數不可思議，令諸眾生起淨信心，恭敬",
    "T10n0279_047:0248a28": "尊重，歡喜供養，修諸功德，具足圓滿。復起於",
    "T10n0279_047:0248a29": "塔，種種嚴飾，於諸天宮、龍宮、夜叉宮，乾闥",
    "T10n0279_047:0248b01": "婆、阿脩羅、迦樓羅、緊那羅、摩睺羅伽、人、非人等",
    "T10n0279_047:0248b02": "諸宮殿中，以為供養。牙齒、爪髮咸以起塔，令",
    "T10n0279_047:0248b03": "其見者皆悉念佛、念法、念僧，信樂不回，誠敬",
    "T10n0279_047:0248b04": "尊重，在在處處布施供養、修諸功德；以是福",
    "T10n0279_047:0248b05": "故，或生天上，或處人間，種族尊榮，財產備",
    "T10n0279_047:0248b06": "足，所有眷屬悉皆清淨，不入惡趣，常生善",
    "T10n0279_047:0248b07": "道，恒得見佛，具眾白法，於三有中速得出",
    "T10n0279_047:0248b08": "離，各隨所願獲自乘果，於如來所知恩報",
    "T10n0279_047:0248b09": "恩，永與世間作所歸依。佛子！諸佛世尊雖",
    "T10n0279_047:0248b10": "般涅槃，仍與眾生作不思議清淨福田、無盡",
    "T10n0279_047:0248b11": "功德最上福田，令諸眾生善根具足、福德圓",
    "T10n0279_047:0248b12": "滿。是為第十廣大佛事。「佛子！此諸佛事無量",
    "T10n0279_047:0248b13": "廣大、不可思議，一切世間諸天及人及去來",
    "T10n0279_047:0248b14": "今聲聞、獨覺皆不能知，唯除如來威神所加。",
    "T10n0279_047:0248b15": "「佛子！諸佛世尊有十種無二行自在法。何等",
    "T10n0279_047:0248b16": "為十？所謂：一切諸佛悉能善說，授記言辭，",
    "T10n0279_047:0248b17": "決定無二；一切諸佛悉能隨順眾生心念，令",
    "T10n0279_047:0248b18": "其意滿，決定無二；一切諸佛悉能現覺一切",
    "T10n0279_047:0248b19": "諸法，演說其義，決定無二；一切諸佛悉能",
    "T10n0279_047:0248b20": "具足去、來、今世諸佛智慧，決定無二；一切諸",
    "T10n0279_047:0248b21": "佛悉知三世一切剎那即一剎那，決定無二；",
    "T10n0279_047:0248b22": "一切諸佛悉知三世一切佛剎入一佛剎，決",
    "T10n0279_047:0248b23": "定無二；一切諸佛悉知三世一切佛語即",
    "T10n0279_047:0248b24": "一佛語，決定無二；一切諸佛悉知三世一切",
    "T10n0279_047:0248b25": "諸佛，與其所化一切眾生，體性平等，決定無",
    "T10n0279_047:0248b26": "二；一切諸佛悉知世法及諸佛法性無差別，",
    "T10n0279_047:0248b27": "決定無二；一切諸佛悉知三世一切諸佛所",
    "T10n0279_047:0248b28": "有善根同一善根，決定無二。是為十。「佛子！",
    "T10n0279_047:0248b29": "諸佛世尊有十種住，住一切法。何等為十？所",
    "T10n0279_047:0248c01": "謂：一切諸佛住覺悟一切法界；一切諸佛住",
    "T10n0279_047:0248c02": "大悲語；一切諸佛住本大願；一切諸佛住不",
    "T10n0279_047:0248c03": "捨調伏眾生；一切諸佛住無自性法；一切諸",
    "T10n0279_047:0248c04": "佛住平等利益；一切諸佛住無忘失法；一切",
    "T10n0279_047:0248c05": "諸佛住無障礙心；一切諸佛住恒正定心；一",
    "T10n0279_047:0248c06": "切諸佛住等入一切法，不違實際相。是為十。",
    "T10n0279_047:0248c07": "「佛子！諸佛世尊有十種知一切法盡無有餘。",
    "T10n0279_047:0248c08": "何等為十？所謂：知過去一切法盡無有餘；知",
    "T10n0279_047:0248c09": "未來一切法盡無有餘；知現在一切法盡無",
    "T10n0279_047:0248c10": "有餘；知一切言語法盡無有餘；知一切世間",
    "T10n0279_047:0248c11": "道盡無有餘；知一切眾生心盡無有餘；知一",
    "T10n0279_047:0248c12": "切菩薩善根上、中、下種種分位盡無有餘；知",
    "T10n0279_047:0248c13": "一切佛圓滿智及諸善根不增不減盡無有",
    "T10n0279_047:0248c14": "餘；知一切法皆從緣起盡無有餘；知一切世",
    "T10n0279_047:0248c15": "界種盡無有餘；知一切法界中如因陀羅網",
    "T10n0279_047:0248c16": "諸差別事盡無有餘。是為十。",
    "T10n0279_047:0248c17": "「佛子！諸佛世尊有十種力。何等為十？所謂：廣大力、最上力、無",
    "T10n0279_047:0248c18": "量力、大威德力、難獲力、不退力、堅固力、不可",
    "T10n0279_047:0248c19": "壞力、一切世間不思議力、一切眾生無能動",
    "T10n0279_047:0248c20": "力。是為十。「佛子！諸佛世尊有十種大那羅延幢勇健法。何者為十？所謂：「一",
    "T10n0279_047:0248c21": "切諸佛，身不可壞，命不可斷，世間毒藥所不",
    "T10n0279_047:0248c22": "能中，一切世界水、火、風災皆於佛身不能為",
    "T10n0279_047:0248c23": "害。一切諸魔、天、龍、夜叉、乾闥婆、阿脩羅、迦樓",
    "T10n0279_047:0248c24": "羅、緊那羅、摩睺羅伽、人、非人、毘舍闍、羅剎等，盡",
    "T10n0279_047:0248c25": "其勢力，雨大金剛如須彌山及鐵圍山，遍於",
    "T10n0279_047:0248c26": "三千大千世界，一時俱下，不能令佛心有驚",
    "T10n0279_047:0248c27": "怖，乃至一毛亦不搖動，行、住、坐、臥初無變易。",
    "T10n0279_047:0248c28": "佛所住處四方遠近，不令其下則不能雨；假",
    "T10n0279_047:0248c29": "使不制而從雨之，終不為損。若有眾生為佛",
    "T10n0279_047:0249a01": "所持及佛所使，尚不可害，況如來身！是為諸",
    "T10n0279_047:0249a02": "佛第一大那羅延幢勇健法。佛子！一切諸佛",
    "T10n0279_047:0249a03": "以一切法界諸世界中須彌山王，及鐵圍山、",
    "T10n0279_047:0249a04": "大鐵圍山、大海、山林、宮殿、屋宅，置一毛孔，盡",
    "T10n0279_047:0249a05": "未來劫，而諸眾生不覺不知，唯除如來神力",
    "T10n0279_047:0249a06": "所被。佛子！爾時，諸佛於一毛孔持於爾所一",
    "T10n0279_047:0249a07": "切世界，盡未來劫，或行、或住、或坐、或臥，不生",
    "T10n0279_047:0249a08": "一念勞倦之心。佛子！譬如虛空普持一切遍",
    "T10n0279_047:0249a09": "法界中所有世界而無勞倦，一切諸佛於一",
    "T10n0279_047:0249a10": "毛孔持諸世界亦復如是。是為諸佛第二大",
    "T10n0279_047:0249a11": "那羅延幢勇健法。「佛子！一切諸佛能於一念",
    "T10n0279_047:0249a12": "起不可說不可說世界微塵數步，一一步過",
    "T10n0279_047:0249a13": "不可說不可說佛剎微塵數國土，如是而行，",
    "T10n0279_047:0249a14": "經一切世界微塵數劫。佛子！假使有一大金",
    "T10n0279_047:0249a15": "剛山，與上所經一切佛剎其量正等。如是量",
    "T10n0279_047:0249a16": "等大金剛山，有不可說不可說佛剎微塵數，",
    "T10n0279_047:0249a17": "諸佛能以如是諸山置一毛孔。佛身毛孔與",
    "T10n0279_047:0249a18": "法界中一切眾生毛孔數等，一一毛孔悉置",
    "T10n0279_047:0249a19": "爾許大金剛山，持爾許山遊行十方，入盡虛",
    "T10n0279_047:0249a20": "空一切世界，從於前際盡未來際，一切諸劫",
    "T10n0279_047:0249a21": "無有休息，佛身無損亦不勞倦，心常在定無",
    "T10n0279_047:0249a22": "有散亂。是為諸佛第三大那羅延幢勇健法。",
    "T10n0279_047:0249a23": "「佛子！一切諸佛一坐食已，結跏趺坐，經前",
    "T10n0279_047:0249a24": "後際不可說劫，入佛所受不思議樂，其身安",
    "T10n0279_047:0249a25": "住，寂然不動，亦不廢捨化眾生事。佛子！假使",
    "T10n0279_047:0249a26": "有人於遍虛空一一世界悉以毛端次第度",
    "T10n0279_047:0249a27": "量，諸佛能於一毛端處結跏趺坐，盡未來",
    "T10n0279_047:0249a28": "劫；如一毛端處，一切毛端處悉亦如是。佛",
    "T10n0279_047:0249a29": "子！假使十方一切世界所有眾生，一一眾生",
    "T10n0279_047:0249b01": "其身大小悉與不可說佛剎微塵數世界量",
    "T10n0279_047:0249b02": "等，輕重亦爾，諸佛能以爾所眾生置一指端，",
    "T10n0279_047:0249b03": "盡於後際所有諸劫；一切指端皆亦如是，盡",
    "T10n0279_047:0249b04": "持爾許一切眾生入遍虛空一一世界，盡於",
    "T10n0279_047:0249b05": "法界悉使無餘，而佛身心曾無勞倦。是為諸",
    "T10n0279_047:0249b06": "佛第四大那羅延幢勇健法。「佛子！一切諸佛",
    "T10n0279_047:0249b07": "能於一身化現不可說不可說佛剎微塵數",
    "T10n0279_047:0249b08": "頭，一一頭化現不可說不可說佛剎微塵數",
    "T10n0279_047:0249b09": "舌，一一舌化出不可說不可說佛剎微塵數",
    "T10n0279_047:0249b10": "差別音聲——法界眾生靡不皆聞，一一音聲演",
    "T10n0279_047:0249b11": "不可說不可說佛剎微塵數修多羅藏，一一",
    "T10n0279_047:0249b12": "修多羅藏演不可說不可說佛剎微塵數法，",
    "T10n0279_047:0249b13": "一一法有不可說不可說佛剎微塵數文字",
    "T10n0279_047:0249b14": "句義；如是演說，盡不可說不可說佛剎微塵",
    "T10n0279_047:0249b15": "數劫；盡是劫已，復更演說，盡不可說不可說",
    "T10n0279_047:0249b16": "佛剎微塵數劫；如是次第，乃至盡於一切世",
    "T10n0279_047:0249b17": "界微塵數，盡一切眾生心念數。未來際劫猶",
    "T10n0279_047:0249b18": "可窮盡，如來化身所轉法輪無有窮盡。所謂：",
    "T10n0279_047:0249b19": "智慧演說法輪、斷諸疑惑法輪、照一切法法",
    "T10n0279_047:0249b20": "輪、開無礙藏法輪、令無量眾生歡喜調伏法",
    "T10n0279_047:0249b21": "輪、開示一切諸菩薩行法輪、高昇圓滿大",
    "T10n0279_047:0249b22": "智慧日法輪、普然照世智慧明燈法輪、辯才",
    "T10n0279_047:0249b23": "無畏種種莊嚴法輪。如一佛身以神通力轉",
    "T10n0279_047:0249b24": "如是等差別法輪，一切世法無能為諭。如是，",
    "T10n0279_047:0249b25": "盡虛空界一一毛端分量之處，有不可說不",
    "T10n0279_047:0249b26": "可說佛剎微塵數世界，一一世界中念念現",
    "T10n0279_047:0249b27": "不可說不可說佛剎微塵數化身，一一化身",
    "T10n0279_047:0249b28": "皆亦如是，所說音聲文字句義，一一充滿一",
    "T10n0279_047:0249b29": "切法界，其中眾生皆得解了，而佛言音無",
    "T10n0279_047:0249c01": "變、無斷、無有窮盡。是為諸佛第五大那羅延",
    "T10n0279_047:0249c02": "幢勇健法。「佛子！一切諸佛皆以德相莊嚴胸",
    "T10n0279_047:0249c03": "臆，猶若金剛不可損壞，菩提樹下結跏趺",
    "T10n0279_047:0249c04": "坐。魔王軍眾其數無邊，種種異形甚可怖",
    "T10n0279_047:0249c05": "畏，眾生見者靡不驚懾，悉發狂亂或時致",
    "T10n0279_047:0249c06": "死。如是魔眾遍滿虛空。如來見之，心無恐",
    "T10n0279_047:0249c07": "怖，容色不變，一毛不豎，不動不亂，無所分",
    "T10n0279_047:0249c08": "別，離諸喜怒，寂然清淨，住佛所住，具慈悲",
    "T10n0279_047:0249c09": "力，諸根調伏，心無所畏，非諸魔眾所能傾",
    "T10n0279_047:0249c10": "動，而能摧伏一切魔軍皆使迴心、稽首歸",
    "T10n0279_047:0249c11": "依，然後復以三輪教化，令其悉發阿耨多羅",
    "T10n0279_047:0249c12": "三藐三菩提意永不退轉。是為諸佛第六大",
    "T10n0279_047:0249c13": "那羅延幢勇健法。「佛子！一切諸佛有無礙音，",
    "T10n0279_047:0249c14": "其音普遍十方世界，眾生聞者自然調伏。彼",
    "T10n0279_047:0249c15": "諸如來所出音聲，須彌盧等一切諸山不能",
    "T10n0279_047:0249c16": "為障，天宮、龍宮、夜叉宮，乾闥婆、阿脩羅、迦樓",
    "T10n0279_047:0249c17": "羅、緊那羅、摩睺羅伽、人、非人等一切諸宮所",
    "T10n0279_047:0249c18": "不能障，一切世界高大音聲亦不能障。隨所",
    "T10n0279_047:0249c19": "應化，一切眾生靡不皆聞，文字句義悉得解",
    "T10n0279_047:0249c20": "了。是為諸佛第七大那羅延幢勇健法。「佛子！",
    "T10n0279_047:0249c21": "一切諸佛心無障礙，於百千億那由他不可",
    "T10n0279_047:0249c22": "說不可說劫，恒善清淨。去、來、現在一切諸佛",
    "T10n0279_047:0249c23": "同一體性，無濁、無翳，無我、無我所，非內、非外，",
    "T10n0279_047:0249c24": "了境空寂，不生妄想；無所依，無所作，不住諸",
    "T10n0279_047:0249c25": "相，永斷分別；本性清淨，捨離一切攀緣憶念，",
    "T10n0279_047:0249c26": "於一切法常無違諍；住於實際，離欲清淨，入",
    "T10n0279_047:0249c27": "真法界，演說無盡；離量、非量所有妄想，絕為、",
    "T10n0279_047:0249c28": "無為一切言說，於不可說無邊境界悉已通",
    "T10n0279_047:0249c29": "達；無礙無盡智慧方便，成就十力一切功德",
    "T10n0279_047:0250a01": "莊嚴清淨，演說種種無量諸法，皆與實相不",
    "T10n0279_047:0250a02": "相違背；於諸法界三世諸法，悉等無異，究竟",
    "T10n0279_047:0250a03": "自在；入一切法最勝之藏，一切法門正念不",
    "T10n0279_047:0250a04": "惑，安住十方一切佛剎而無動轉；得不斷智，",
    "T10n0279_047:0250a05": "知一切法究竟無餘，盡諸有漏，心善解脫，慧",
    "T10n0279_047:0250a06": "善解脫，住於實際，通達無礙，心常正定；於三",
    "T10n0279_047:0250a07": "世法及以一切眾生心行，一念了達，皆無障",
    "T10n0279_047:0250a08": "礙。是為諸佛第八大那羅延幢勇健法。「佛子！",
    "T10n0279_047:0250a09": "一切諸佛同一法身、境界無量身、功德無邊",
    "T10n0279_047:0250a10": "身、世間無盡身、三界不染身、隨念示現身、非",
    "T10n0279_047:0250a11": "實非虛平等清淨身、無來無去無為不壞身、",
    "T10n0279_047:0250a12": "一相無相法自性身、無處無方遍一切身、神",
    "T10n0279_047:0250a13": "變自在無邊色相身、種種示現普入一切身、",
    "T10n0279_047:0250a14": "妙法方便身、智藏普照身、示法平等身、普遍",
    "T10n0279_047:0250a15": "法界身、無動無分別非有非無常清淨身、非",
    "T10n0279_047:0250a16": "方便非不方便非滅非不滅隨所應化一切",
    "T10n0279_047:0250a17": "眾生種種信解而示現身、從一切功德寶所",
    "T10n0279_047:0250a18": "生身、具一切諸佛法真如身、本性寂靜無障",
    "T10n0279_047:0250a19": "礙身、成就一切無礙法身、遍住一切清淨法",
    "T10n0279_047:0250a20": "界身、分形普遍一切世間身、無攀緣無退轉",
    "T10n0279_047:0250a21": "永解脫具一切智普了達身，是為諸佛第九",
    "T10n0279_047:0250a22": "大那羅延幢勇健法。「佛子！一切諸佛等悟一",
    "T10n0279_047:0250a23": "切諸如來法，等修一切諸菩薩行；若願若智，",
    "T10n0279_047:0250a24": "清淨平等，猶如大海，悉得滿足；行力尊勝，未",
    "T10n0279_047:0250a25": "曾退怯，住諸三昧無量境界，示一切道，勸善",
    "T10n0279_047:0250a26": "誡惡；智力第一演法無畏，隨有所問悉能善",
    "T10n0279_047:0250a27": "答，智慧說法平等清淨，身、語、意行悉皆無",
    "T10n0279_047:0250a28": "雜，住佛所住諸佛種性，以佛智慧而作佛",
    "T10n0279_047:0250a29": "事；住一切智，演無量法，無有根本，無有邊",
    "T10n0279_047:0250b01": "際，神通智慧不可思議，一切世間無能解",
    "T10n0279_047:0250b02": "了；智慧深入，見一切法微妙廣大無量無",
    "T10n0279_047:0250b03": "邊，三世法門咸善通達，一切世界悉能開",
    "T10n0279_047:0250b04": "曉；以出世智，於諸世間作不可說種種佛",
    "T10n0279_047:0250b05": "事，成不退智，入諸佛數；雖已證得不可言說",
    "T10n0279_047:0250b06": "離文字法，而能開示種種言辭；以普賢智集",
    "T10n0279_047:0250b07": "諸善行，成就一念相應妙慧，於一切法悉能",
    "T10n0279_047:0250b08": "覺了，如先所念一切眾生，皆依自乘而施其",
    "T10n0279_047:0250b09": "法；一切諸法、一切世界、一切眾生、一切三",
    "T10n0279_047:0250b10": "世，於法界內，如是境界其量無邊，以無礙",
    "T10n0279_047:0250b11": "智悉能知見。佛子！一切諸佛於一念頃，隨",
    "T10n0279_047:0250b12": "所應化出興於世，住清淨土，成等正覺，現神",
    "T10n0279_047:0250b13": "通力，開悟三世一切眾生心、意及識不失於",
    "T10n0279_047:0250b14": "時。佛子！眾生無邊，世界無邊，法界無邊，三",
    "T10n0279_047:0250b15": "世無邊，諸佛最勝亦無有邊，悉現於中成等",
    "T10n0279_047:0250b16": "正覺，以佛智慧方便開悟無有休息。佛子！",
    "T10n0279_047:0250b17": "一切諸佛以神通力，現最妙身，住無邊處，大",
    "T10n0279_047:0250b18": "悲方便，心無障礙，於一切時常為眾生演說",
    "T10n0279_047:0250b19": "妙法。是為諸佛第十大那羅延幢勇健法。「佛",
    "T10n0279_047:0250b20": "子！此一切諸佛大那羅延幢勇健法無量無",
    "T10n0279_047:0250b21": "邊、不可思議，去、來、現在一切眾生及以二乘",
    "T10n0279_047:0250b22": "不能解了，唯除如來神力所加。「佛子！諸佛世",
    "T10n0279_047:0250b23": "尊有十種決定法。何等為十？所謂：一切諸佛",
    "T10n0279_047:0250b24": "定從兜率壽盡下生；一切諸佛定示受生，處",
    "T10n0279_047:0250b25": "胎十月；一切諸佛定厭世俗，樂求出家；一切",
    "T10n0279_047:0250b26": "諸佛決定坐於菩提樹下成等正覺，悟諸佛",
    "T10n0279_047:0250b27": "法；一切諸佛定於一念悟一切法，一切世",
    "T10n0279_047:0250b28": "界示現神力；一切諸佛定能應時轉妙法",
    "T10n0279_047:0250b29": "輪；一切諸佛定能隨彼所種善根，應時說",
    "T10n0279_047:0250c01": "法而為授記；一切諸佛定能應時為作佛",
    "T10n0279_047:0250c02": "事；一切諸佛定能為諸成就菩薩而授記",
    "T10n0279_047:0250c03": "別；一切諸佛定能一念普答一切眾生所",
    "T10n0279_047:0250c04": "問。是為十。「佛子！諸佛世尊有十種速疾法。",
    "T10n0279_047:0250c05": "何等為十？所謂：一切諸佛若有見者，速得遠",
    "T10n0279_047:0250c06": "離一切惡趣；一切諸佛若有見者，速得圓滿",
    "T10n0279_047:0250c07": "殊勝功德；一切諸佛若有見者，速能成就廣",
    "T10n0279_047:0250c08": "大善根；一切諸佛若有見者，速得往生淨妙",
    "T10n0279_047:0250c09": "天上；一切諸佛若有見者，速能除斷一切疑",
    "T10n0279_047:0250c10": "惑；一切諸佛若已發菩提心而得見者，速得",
    "T10n0279_047:0250c11": "成就廣大信解永不退轉，能隨所應教化眾",
    "T10n0279_047:0250c12": "生，若未發心即能速發阿耨多羅三藐三菩",
    "T10n0279_047:0250c13": "提心；一切諸佛若未入正位而得見者，速入",
    "T10n0279_047:0250c14": "正位；一切諸佛若有見者，速能清淨世、出世",
    "T10n0279_047:0250c15": "間一切諸根；一切諸佛若有見者，速得除",
    "T10n0279_047:0250c16": "滅一切障礙；一切諸佛若有見者，速能獲得",
    "T10n0279_047:0250c17": "無畏辯才。是為十。「佛子！諸佛世尊有十種應",
    "T10n0279_047:0250c18": "常憶念清淨法。何等為十？所謂：一切諸佛",
    "T10n0279_047:0250c19": "過去因緣，一切菩薩應常憶念；一切諸佛清",
    "T10n0279_047:0250c20": "淨勝行，一切菩薩應常憶念；一切諸佛滿足",
    "T10n0279_047:0250c21": "諸度，一切菩薩應常憶念；一切諸佛成就大",
    "T10n0279_047:0250c22": "願，一切菩薩應常憶念；一切諸佛積集善",
    "T10n0279_047:0250c23": "根，一切菩薩應常憶念；一切諸佛已具梵",
    "T10n0279_047:0250c24": "行，一切菩薩應常憶念；一切諸佛現成正",
    "T10n0279_047:0250c25": "覺，一切菩薩應常憶念；一切諸佛色身無",
    "T10n0279_047:0250c26": "量，一切菩薩應常憶念；一切諸佛神通無",
    "T10n0279_047:0250c27": "量，一切菩薩應常憶念；一切諸佛十力無",
    "T10n0279_047:0250c28": "畏，一切菩薩應常憶念。是為十。「佛子！諸佛",
    "T10n0279_047:0250c29": "世尊有十種一切智住。何等為十？所謂：一切",
    "T10n0279_047:0251a01": "諸佛於一念中，悉知三世一切眾生心、心所",
    "T10n0279_047:0251a02": "行；一切諸佛於一念中，悉知三世一切眾生",
    "T10n0279_047:0251a03": "所集諸業及業果報；一切諸佛於一念中，悉",
    "T10n0279_047:0251a04": "知一切眾生所宜，以三種輪教化調伏；一切",
    "T10n0279_047:0251a05": "諸佛於一念中，盡知法界一切眾生所有心",
    "T10n0279_047:0251a06": "相，於一切處普現佛興，令其得見，方便攝",
    "T10n0279_047:0251a07": "受；一切諸佛於一念中，普隨法界一切眾",
    "T10n0279_047:0251a08": "生心樂欲解，示現說法，令其調伏；一切諸",
    "T10n0279_047:0251a09": "佛於一念中，悉知法界一切眾生心之所樂，",
    "T10n0279_047:0251a10": "為現神力；一切諸佛於一念中，遍一切處，隨",
    "T10n0279_047:0251a11": "所應化一切眾生示現出興，為說佛身不可",
    "T10n0279_047:0251a12": "取著；一切諸佛於一念中，普至法界一切處",
    "T10n0279_047:0251a13": "一切眾生彼彼諸道；一切諸佛於一念中，",
    "T10n0279_047:0251a14": "隨諸眾生有憶念者，在在處處無不往應；一",
    "T10n0279_047:0251a15": "切諸佛於一念中，悉知一切眾生解欲，為其",
    "T10n0279_047:0251a16": "示現無量色相。是為十。「佛子！諸佛世尊有十",
    "T10n0279_047:0251a17": "種無量不可思議佛三昧。何等為十？所謂：一",
    "T10n0279_047:0251a18": "切諸佛恒在正定，於一念中遍一切處，普為",
    "T10n0279_047:0251a19": "眾生廣說妙法；一切諸佛恒在正定，於一念",
    "T10n0279_047:0251a20": "中遍一切處，普為眾生說無我際；一切諸",
    "T10n0279_047:0251a21": "佛恒住正定，於一念中遍一切處，普入三",
    "T10n0279_047:0251a22": "世；一切諸佛恒在正定，於一念中遍一切",
    "T10n0279_047:0251a23": "處，普入十方廣大佛剎；一切諸佛恒在正",
    "T10n0279_047:0251a24": "定，於一念中遍一切處，普現無量種種佛",
    "T10n0279_047:0251a25": "身；一切諸佛恒在正定，於一念中遍一切",
    "T10n0279_047:0251a26": "處，隨諸眾生種種心解現身、語、意；一切諸",
    "T10n0279_047:0251a27": "佛恒在正定，於一念中遍一切處，說一切法",
    "T10n0279_047:0251a28": "離欲真際；一切諸佛恒住正定，於一念中遍",
    "T10n0279_047:0251a29": "一切處，演說一切緣起自性；一切諸佛恒住",
    "T10n0279_047:0251b01": "正定，於一念中遍一切處，示現無量世、出世",
    "T10n0279_047:0251b02": "間廣大莊嚴，令諸眾生常得見佛；一切諸",
    "T10n0279_047:0251b03": "佛恒住正定，於一念中遍一切處，令諸眾",
    "T10n0279_047:0251b04": "生悉得通達一切佛法、無量解脫，究竟到於",
    "T10n0279_047:0251b05": "無上彼岸。是為十。「佛子！諸佛世尊有十種無",
    "T10n0279_047:0251b06": "礙解脫。何等為十？所謂：一切諸佛能於一塵",
    "T10n0279_047:0251b07": "現不可說不可說諸佛出興於世；一切諸佛",
    "T10n0279_047:0251b08": "能於一塵現不可說不可說諸佛轉淨法輪；",
    "T10n0279_047:0251b09": "一切諸佛能於一塵現不可說不可說眾生",
    "T10n0279_047:0251b10": "受化調伏；一切諸佛能於一塵現不可說不",
    "T10n0279_047:0251b11": "可說諸佛國土；一切諸佛能於一塵現不可",
    "T10n0279_047:0251b12": "說不可說菩薩授記；一切諸佛能於一塵",
    "T10n0279_047:0251b13": "現去、來、今一切諸佛；一切諸佛能於一塵現",
    "T10n0279_047:0251b14": "去、來、今諸世界種；一切諸佛能於一塵現去、",
    "T10n0279_047:0251b15": "來、今一切神通；一切諸佛能於一塵現去、來、",
    "T10n0279_047:0251b16": "今一切眾生；一切諸佛能於一塵現去、來、今",
    "T10n0279_047:0251b17": "一切佛事。是為十。」",
    "T10n0279_047:0251b18": "大方廣佛華嚴經卷第四十七"
}