{
    "T50n2058_003:0304c18": "付法藏因緣傳卷第三",
    "T50n2058_003:0304c20": "元魏西域三藏吉迦夜共曇曜譯",
    "T50n2058_003:0304c21": "尊者阿難以法付囑商那和修。而告之曰。世",
    "T50n2058_003:0304c22": "尊昔遊摩突羅國。顧命我言。於此國中當有",
    "T50n2058_003:0304c23": "長者。名為毱多。其子號曰憂波毱多。於禪法",
    "T50n2058_003:0304c24": "中最為第一。雖無相好化度如我。我滅度後",
    "T50n2058_003:0304c25": "興大饒益。其所教化無量眾生。皆悉解脫得",
    "T50n2058_003:0304c26": "阿羅漢。汝當於後度令出家。若涅槃者付其",
    "T50n2058_003:0304c27": "法藏。商那和修臨涅槃時。告毱多曰。佛以正",
    "T50n2058_003:0304c28": "法付大迦葉。迦葉次付吾師阿難。阿難以法",
    "T50n2058_003:0304c29": "囑累於我。我當滅度以付於汝。汝可精勤擁",
    "T50n2058_003:0305a01": "護世眼。憂波毱言。唯然受教。於是演暢無上",
    "T50n2058_003:0305a02": "妙法。光宣正化濟諸群生。其德淵廣難可限",
    "T50n2058_003:0305a03": "量。過去久修無上勝行。雖為禽獸常化眾生。",
    "T50n2058_003:0305a04": "摧伏外道。建大法幢。以慈悲雲普覆一切。如",
    "T50n2058_003:0305a05": "是功德今當略說。昔婆伽婆。在舍衛國。給孤",
    "T50n2058_003:0305a06": "獨園。憂波毱多時為尼乾。名曰薩遮。智慧淵",
    "T50n2058_003:0305a07": "妙論議絕倫。深生貢高擅步天下。銅鍱纏腹",
    "T50n2058_003:0305a08": "首戴盛火。而作是言。吾智盈滿恐出於外。由",
    "T50n2058_003:0305a09": "是事故以鍱自纏。世間昏闇無所覩見。欲以",
    "T50n2058_003:0305a10": "光明照其盲冥。聞佛世尊住舍衛國。便欲造",
    "T50n2058_003:0305a11": "詣諍捔言辯。有人語曰。汝若見佛。智當虧減",
    "T50n2058_003:0305a12": "光明自滅。便至佛所。白言瞿曇。我欲出家。智",
    "T50n2058_003:0305a13": "慧若與舍利弗等心則甘樂。設不及者吾當",
    "T50n2058_003:0305a14": "還家。世尊告曰。假使汝積百千萬身。欲望得",
    "T50n2058_003:0305a15": "及舍利弗者。終無是處。梵志聞已辭佛而退。",
    "T50n2058_003:0305a16": "其去未久。佛告眾會。我滅度後滿一百年。此",
    "T50n2058_003:0305a17": "人爾時得羅漢道。三明六通具八解脫。慧燭",
    "T50n2058_003:0305a18": "獨照廣化眾生。其所度脫不可稱數。眾會聞",
    "T50n2058_003:0305a19": "已生希有心。又復尊者於過去世那由他劫",
    "T50n2058_003:0305a20": "憂留茶山有辟支佛。與其同類五百人俱。諸",
    "T50n2058_003:0305a21": "仙人眾亦住山側。五百獼猴處在一面。時獼",
    "T50n2058_003:0305a22": "猴主。發生大信深修善本。常採花果施辟支",
    "T50n2058_003:0305a23": "佛。復於一時緣覺之眾端坐思微入于三昧。",
    "T50n2058_003:0305a24": "獼猴學之結加趺坐。後辟支佛俱入涅槃。獼",
    "T50n2058_003:0305a25": "猴過花都無取相。挽衣推排亦不動搖。便知",
    "T50n2058_003:0305a26": "滅度深生悲惱。向山一面見諸仙人。修大苦",
    "T50n2058_003:0305a27": "行眠臥棘上。翹足倒懸五熱炙身投巖起",
    "T50n2058_003:0305a28": "火。獼猴即時收其灰棘除棄糞土牽足令舒。",
    "T50n2058_003:0305a29": "便於其前加趺而坐。仙人見之怪其若此。",
    "T50n2058_003:0305b01": "尋學獼猴端坐繫念。無師自覺成辟支佛。便",
    "T50n2058_003:0305b02": "作是念。今我得道由此獼猴。即以香花而用",
    "T50n2058_003:0305b03": "供養。時獼猴主憂波毱多是。為畜生時尚",
    "T50n2058_003:0305b04": "能覺悟。志甚黠慧利智辯才。逮至商那欲付",
    "T50n2058_003:0305b05": "其法。觀察毱多為生子耶。入定思惟知未出",
    "T50n2058_003:0305b06": "世。與諸比丘詣毱多舍。乃至漸少單己獨往。",
    "T50n2058_003:0305b07": "毱多問曰。何獨無侶。答言長者。我無俸祿有",
    "T50n2058_003:0305b08": "信出家乃見隨耳。毱多復言。吾樂世俗不能",
    "T50n2058_003:0305b09": "出家。若後生子當相奉給。商那和修答曰。善",
    "T50n2058_003:0305b10": "哉。後生一子名阿失波毱多。年漸長大。往從",
    "T50n2058_003:0305b11": "索之。毱多答言。唯有一子理無相與。若更生",
    "T50n2058_003:0305b12": "者必相奉給。後復生子名難陀毱多。便往從",
    "T50n2058_003:0305b13": "索。答言尊者。我今二子仰理生業。小者守護",
    "T50n2058_003:0305b14": "大子聚斂家業。如是可得大富。以斯因緣不",
    "T50n2058_003:0305b15": "得相與。若生第三然後奉給。商那和修知其",
    "T50n2058_003:0305b16": "二子與道無緣。亦不慇懃而往求索。後生一",
    "T50n2058_003:0305b17": "子容貌端政。即字名曰憂波毱多。柔和善",
    "T50n2058_003:0305b18": "順性好慈愍。聰慧辯才其心弘廣。厥年十二",
    "T50n2058_003:0305b19": "巧於市易。有來買者常多與之。商那和修觀",
    "T50n2058_003:0305b20": "其生未知優波毱。出世已久。即往其所而問",
    "T50n2058_003:0305b21": "之言。汝今入市。為當淨心。不淨心耶。憂波",
    "T50n2058_003:0305b22": "毱言。何名淨心不淨心乎。答言。若心與貪",
    "T50n2058_003:0305b23": "癡合。名為不淨。若不與俱。是則名淨。漸以方",
    "T50n2058_003:0305b24": "便教令繫念。若起惡心當下黑石。設生善念",
    "T50n2058_003:0305b25": "下白石子。即便如教攝念不散。善惡之起輒",
    "T50n2058_003:0305b26": "便投石。初黑偏多白者尠少。漸漸修習白黑",
    "T50n2058_003:0305b27": "正等。至滿七日心轉純淨。黑石都盡唯有白",
    "T50n2058_003:0305b28": "者。商那和修作是念言。今此善心皆已滿足。",
    "T50n2058_003:0305b29": "觀道時至可為說法。即為宣說四聖真諦。應",
    "T50n2058_003:0305c01": "時逮得須陀洹道。時摩突羅城有一婬女。名",
    "T50n2058_003:0305c02": "婆須達。多諸邪媚妖幻姦諂。遣使詣市求買",
    "T50n2058_003:0305c03": "妙花。使人尋往憂波毱所。大得好花奉婆須",
    "T50n2058_003:0305c04": "達。女怪華多問使人曰。汝將不盜得是花耶。",
    "T50n2058_003:0305c05": "使人答言。我不盜得。從市買之。有人名曰憂",
    "T50n2058_003:0305c06": "波毱多。仁慈寬惠性好平均。以斯因緣得多",
    "T50n2058_003:0305c07": "花耳。又復此人形容姿麗。大家若見死終無",
    "T50n2058_003:0305c08": "恨。時婆須達遣人迎召。憂波毱多都不許",
    "T50n2058_003:0305c09": "可。慇懃求請終不移操。有長者子共婬女宿。",
    "T50n2058_003:0305c10": "值有估客從遠方來。大齎珍寶求女交通。時",
    "T50n2058_003:0305c11": "彼女人貪其寶故。殺長者子埋置舍內。其家",
    "T50n2058_003:0305c12": "眷屬遍行推求。至婬女舍掘地得之。向其國",
    "T50n2058_003:0305c13": "王具陳斯事。即取婬女斬截手足。劓其耳鼻",
    "T50n2058_003:0305c14": "棄於塜間。憂波毱多作是念曰。彼以榮色本",
    "T50n2058_003:0305c15": "來召我。以是因緣止而不去。今為解脫宜往",
    "T50n2058_003:0305c16": "化之。即將侍者至婬女所。婆須達言。我本端",
    "T50n2058_003:0305c17": "妙顏容姿瑋。爾時相召不能臨顧。今既殘毀",
    "T50n2058_003:0305c18": "何用來為。答言姊妹我為觀汝實相故來。不",
    "T50n2058_003:0305c19": "為欲也。汝本以色誑惑眾生。凡夫無智橫起",
    "T50n2058_003:0305c20": "倒想。今自應當諦觀此色。無常危脆猶如聚",
    "T50n2058_003:0305c21": "沫。覆以薄皮外現嚴飾。筋骨相連涕唾不淨。",
    "T50n2058_003:0305c22": "譬如畫瓶盛滿臭穢。愚不覺知深生染愛。智",
    "T50n2058_003:0305c23": "者了之終不樂著。假以香華澡浴衣服。外現",
    "T50n2058_003:0305c24": "莊嚴內實不淨。大海淵廣可知渧數。此身過",
    "T50n2058_003:0305c25": "患甚難窮盡。是故諸佛恒常呵責。未曾一念",
    "T50n2058_003:0305c26": "生願樂想。婬女於時心漸開悟。於佛法中深",
    "T50n2058_003:0305c27": "生敬信。白言仁者。所說誠諦唯願為我廣敷",
    "T50n2058_003:0305c28": "演之。優波毱多即為宣暢。一切有為眾苦積",
    "T50n2058_003:0305c29": "聚。如癰如瘡如箭入心。生老病死輪轉無際。",
    "T50n2058_003:0306a01": "無常敗壞不堅速朽。如臨死囚命不云遠。譬",
    "T50n2058_003:0306a02": "如牢獄人無愛樂。猶路上果眾所共擲。此身",
    "T50n2058_003:0306a03": "可惡會歸磨滅。烏鵲狐狼競共噉食。風吹日",
    "T50n2058_003:0306a04": "曝青爛臭處。髮毛牙齒狼藉在地。如此之",
    "T50n2058_003:0306a05": "身豈可愛樂。宜勤方便而求解脫。婬女開解",
    "T50n2058_003:0306a06": "得法眼淨。命終即生三十三天。優波毱多因",
    "T50n2058_003:0306a07": "觀諸法苦空無常。應時逮成阿那含果。商那",
    "T50n2058_003:0306a08": "和修復詣毱多。而告之言。汝本有要期與我",
    "T50n2058_003:0306a09": "子。今已成長與我可乎。優波毱多性能市肆。",
    "T50n2058_003:0306a10": "貪其若此復不肯與。尊者語言。佛記此人。於",
    "T50n2058_003:0306a11": "百年後大作佛事饒益眾生。汝可開心與我",
    "T50n2058_003:0306a12": "此子。毱多聞已便聽出家。商那和修將至僧",
    "T50n2058_003:0306a13": "坊。度令出家與受具戒。羯磨已訖得羅漢道。",
    "T50n2058_003:0306a14": "三明六通具八解脫。巧於言辭所演無盡。心",
    "T50n2058_003:0306a15": "自念曰。我於今者已覩法身。未見如來相好",
    "T50n2058_003:0306a16": "之體。思惟是已深生哀戀。爾時有一老比丘",
    "T50n2058_003:0306a17": "尼。年百二十。曾見如來。優波毱多知彼見佛。",
    "T50n2058_003:0306a18": "欲至其所。尋遣使者告比丘尼。尊者毱多欲",
    "T50n2058_003:0306a19": "來相見。時比丘尼即以一鉢盛滿中油。置戶扇",
    "T50n2058_003:0306a20": "後。憂波毱多到其所止。當入房時棄油數渧。",
    "T50n2058_003:0306a21": "共相慰問然後就坐。問言大姊。世尊在時諸",
    "T50n2058_003:0306a22": "比丘輩。威儀進止其事云何。比丘尼言。昔佛",
    "T50n2058_003:0306a23": "在世六群比丘。最為麁暴。雖入此房未曾遺",
    "T50n2058_003:0306a24": "我一渧之水。大德今者智慧高勝。世人號為",
    "T50n2058_003:0306a25": "無相好佛。然入吾房棄油數渧。以是觀之。",
    "T50n2058_003:0306a26": "佛在時人定為奇妙。憂波毱多聞是語已。甚",
    "T50n2058_003:0306a27": "自悔責極懷慚愧。比丘尼言。大德不應自生",
    "T50n2058_003:0306a28": "恥恨。如佛言曰。我滅度後初日眾生勝二日",
    "T50n2058_003:0306a29": "者。三日之人益復卑劣。如是展轉福德衰耗。",
    "T50n2058_003:0306b01": "愚癡闇鈍善法羸損。況今大德去佛百年。雖",
    "T50n2058_003:0306b02": "復為作非威儀事。正得其宜何足為怪。爾時",
    "T50n2058_003:0306b03": "毱多而問之言。姊見如來。其事云何。比丘尼",
    "T50n2058_003:0306b04": "曰。昔佛在世我年二十始欲行嫁。失一金釵",
    "T50n2058_003:0306b05": "墮深草中。求之不得。復以燈燭遍照推覓。求",
    "T50n2058_003:0306b06": "之至疲了無髣髴。正值如來遊行而過。金光",
    "T50n2058_003:0306b07": "晃耀如百千日。幽闇之處普皆大明。微細諸",
    "T50n2058_003:0306b08": "物而悉顯現。尋見我釵因即取之。以斯緣故",
    "T50n2058_003:0306b09": "吾得見佛。憂波毱多聞是事已。倍生悲戀歎",
    "T50n2058_003:0306b10": "未曾有。商那和修即告之曰。佛記於汝在百",
    "T50n2058_003:0306b11": "年後。坐禪第一大化眾生。今正是時。宜作饒",
    "T50n2058_003:0306b12": "益令諸群生服甘露味。憂波毱言。唯然受教。",
    "T50n2058_003:0306b13": "於摩突國雲集眾會。如半月坐而為說法。所",
    "T50n2058_003:0306b14": "謂施論戒論生天之論。欲為不淨出要最善。",
    "T50n2058_003:0306b15": "魔王波旬便生愁怖。而作是念。優波毱多大",
    "T50n2058_003:0306b16": "集眾會。必當教令出吾境界。我今當往壞其",
    "T50n2058_003:0306b17": "眾意。於說法時雨真金寶。或雨華瓔光色明",
    "T50n2058_003:0306b18": "淨。化作白象七寶莊嚴。現為女人端政奇特。",
    "T50n2058_003:0306b19": "舉會觀視無聽法心。於三日中演深法味。乃",
    "T50n2058_003:0306b20": "至無有一人得道。魔王歡喜深自慶幸。憂波",
    "T50n2058_003:0306b21": "毱多即入三昧。觀察思惟是誰所作。魔王復",
    "T50n2058_003:0306b22": "以真珠花瓔著其頸上。尊者即觀知魔所為。",
    "T50n2058_003:0306b23": "便作是念。惡魔妬弊壞亂正法。如來何故而",
    "T50n2058_003:0306b24": "不調伏。即觀佛心使已化之。便以三屍。謂蛇",
    "T50n2058_003:0306b25": "狗人。化作華鬘感魔令至。而謂之曰。汝與我",
    "T50n2058_003:0306b26": "鬘深識厚施。今還以此用相酬遺。魔大歡",
    "T50n2058_003:0306b27": "喜舒頸受之。至其頸已還見死屍虫蛆欲出",
    "T50n2058_003:0306b28": "臭爛難近。魔見是事深生厭惡。語憂波毱多。",
    "T50n2058_003:0306b29": "汝今云何以斯死屍繫吾頸耶。尊者答言。比",
    "T50n2058_003:0306c01": "丘不應華鬘莊嚴汝。以邪惡為我著之。今還",
    "T50n2058_003:0306c02": "為汝著臭死屍。正得其宜。不應瞋恨。魔以神",
    "T50n2058_003:0306c03": "力欲去此屍。如須彌山不可移動。生大瞋恚",
    "T50n2058_003:0306c04": "踊身虛空。向諸天眾求解死屍。諸天皆言。",
    "T50n2058_003:0306c05": "此是大聖之所為作。吾等庸劣豈能除去。復",
    "T50n2058_003:0306c06": "詣梵王求脫屍縛。梵王答言。十力弟子所作",
    "T50n2058_003:0306c07": "神力。吾今凡陋豈能解之。假使劫燒旋藍猛",
    "T50n2058_003:0306c08": "風。不能得脫此死屍縛。寧以藕絲懸須彌山",
    "T50n2058_003:0306c09": "欲脫此屍。無有是處。如因地倒還扶而起。汝",
    "T50n2058_003:0306c10": "若歸依憂波毱多。此死屍縛容可得解。爾時",
    "T50n2058_003:0306c11": "波旬受梵王教。除憍慢心深生敬信。往尊者",
    "T50n2058_003:0306c12": "所五體投地。白言大德。佛初成道坐樹王下。",
    "T50n2058_003:0306c13": "我率官屬而往逼繞。從是惱亂不可稱數。未",
    "T50n2058_003:0306c14": "一惡言而見輕辱。大悲淵廣如須彌山。汝阿",
    "T50n2058_003:0306c15": "羅漢少慈忍力。於天人前而見𣣋毀憂波毱",
    "T50n2058_003:0306c16": "多答言。波旬。汝大愚癡無有智慧。以聲聞人",
    "T50n2058_003:0306c17": "用比如來。欲以芥子等須彌山。螢燭之光齊",
    "T50n2058_003:0306c18": "暉日月。牛跡之水同大海量。如來大悲二乘",
    "T50n2058_003:0306c19": "所無。以是緣故不相加報。今我狹劣少悲忍",
    "T50n2058_003:0306c20": "心。由斯因緣故相毀辱。又復如來欲使我後",
    "T50n2058_003:0306c21": "降伏於汝。汝因斯故敬信於佛。由此善心不",
    "T50n2058_003:0306c22": "墮三惡。洗滌塵勞破諸罪業。魔聞是已生大",
    "T50n2058_003:0306c23": "歡喜。舉身毛竪生希有心。白言仁者。我由汝",
    "T50n2058_003:0306c24": "故起敬信心。汝便於我作大饒益。今可見為",
    "T50n2058_003:0306c25": "解是三屍。尊者答言。汝於正法更莫擾害。然",
    "T50n2058_003:0306c26": "後乃當為汝解之。魔言受教。尊者又言。我不",
    "T50n2058_003:0306c27": "得見如來色身。汝昔曾覩宜為我現。魔言。仁",
    "T50n2058_003:0306c28": "者。我現佛身勿為吾禮。憂波毱言。當如所說。",
    "T50n2058_003:0306c29": "即便為解三種死屍。魔入林中變形如佛。三",
    "T50n2058_003:0307a01": "十二相八十種好。形貌奇特如融金聚。光明",
    "T50n2058_003:0307a02": "照耀儀相安詳。化為比丘前後圍繞。若鵝王",
    "T50n2058_003:0307a03": "趨從林而出。憂波毱多見便歡喜。一心觀察",
    "T50n2058_003:0307a04": "而說偈言。",
    "T50n2058_003:0307a05": "咄哉無常　　無悲愍心　　能壞如是",
    "T50n2058_003:0307a06": "上妙色身",
    "T50n2058_003:0307a07": "憂波毱多一心瞻仰目不暫捨。內懷踊躍",
    "T50n2058_003:0307a08": "說偈讚曰。",
    "T50n2058_003:0307a09": "快哉清淨業　　能成是妙果",
    "T50n2058_003:0307a10": "非自在天生　　亦非無因作",
    "T50n2058_003:0307a11": "面如紫金色　　目淨如青蓮",
    "T50n2058_003:0307a12": "端政超日月　　奇妙勝華林",
    "T50n2058_003:0307a13": "湛然若大海　　不動如須彌",
    "T50n2058_003:0307a14": "安步猶師子　　顧視同牛王",
    "T50n2058_003:0307a15": "無量百千劫　　淨修身口意",
    "T50n2058_003:0307a16": "以是故獲得　　如此殊妙身",
    "T50n2058_003:0307a17": "怨見尚歡喜　　況我不欣慶",
    "T50n2058_003:0307a18": "憂波毱多說是偈已。觀佛心至不覺為禮。魔",
    "T50n2058_003:0307a19": "言仁者。何故如此。答言波旬。我知世尊久已",
    "T50n2058_003:0307a20": "滅度。見此容貌若似覩佛。歡喜內發是故禮",
    "T50n2058_003:0307a21": "耳。魔復本形歸還天上。於第四日魔更來下。",
    "T50n2058_003:0307a22": "以大音聲普告一切。諸仁者。欲得富樂生人",
    "T50n2058_003:0307a23": "天中。欲求涅槃第一安隱。不見如來大悲說",
    "T50n2058_003:0307a24": "法。悉當往詣優波毱所。聽受妙法至心修行。",
    "T50n2058_003:0307a25": "時摩突羅城男女大小。聞於尊者摧伏惡魔。",
    "T50n2058_003:0307a26": "百千萬人皆共雲集。憂波毱多上師子座。隨",
    "T50n2058_003:0307a27": "其所應說種種法。百千眾生得須陀洹道。萬",
    "T50n2058_003:0307a28": "八千人成阿羅漢。從是已後所化無量。為阿",
    "T50n2058_003:0307a29": "恕伽王興大饒益。彼王功德深遠超勝。於三",
    "T50n2058_003:0307b01": "寶所得不壞信。以善緣故得斯勝果。昔佛住在",
    "T50n2058_003:0307b02": "迦蘭陀林日時已到將諸比丘入城乞食。於",
    "T50n2058_003:0307b03": "其路次見二童子。一名德勝。二名無勝。以土",
    "T50n2058_003:0307b04": "造作城舍倉庫。因復名為稻粟麻麥。即共聚",
    "T50n2058_003:0307b05": "斂置於倉內。如來光明皆悉照耀。同作金色",
    "T50n2058_003:0307b06": "無不清徹。德勝歡喜探名󰉓者奉獻如來。",
    "T50n2058_003:0307b07": "其身卑小不能得及。無勝低跪令上奉之。於",
    "T50n2058_003:0307b08": "是世尊。即便微笑。爾時阿難尋白佛言。如來",
    "T50n2058_003:0307b09": "何緣現斯笑耶。佛告阿難。汝今見是二童子",
    "T50n2058_003:0307b10": "不。唯然已見。此童子者。我百年後。為轉輪王",
    "T50n2058_003:0307b11": "四分之一。於華氏城正法治世。分我舍利處",
    "T50n2058_003:0307b12": "處流布。造作八萬四千寶塔。即以此土授與",
    "T50n2058_003:0307b13": "阿難。塗房南壁足得周遍。於百年後果得為",
    "T50n2058_003:0307b14": "王。暴虐無道多所殺害。造作獄城名外可愛",
    "T50n2058_003:0307b15": "樂。令一惡人名曰耆梨。立大濩湯鐵丸刀劍。",
    "T50n2058_003:0307b16": "如是等事種種備足。外來入者皆悉治罪。有",
    "T50n2058_003:0307b17": "長者子出家為道。遊行乞食入愛樂獄尋欲",
    "T50n2058_003:0307b18": "還出。耆梨止之。即便舉聲而大啼哭。獄卒問",
    "T50n2058_003:0307b19": "曰。何故若此。比丘答言。我不畏死為善利耳。",
    "T50n2058_003:0307b20": "吾始出家未證道味。人身難得佛法難遇。今",
    "T50n2058_003:0307b21": "我值之而空受死。思惟是事故大悲泣。耆梨",
    "T50n2058_003:0307b22": "答言。王先有教。入此獄者終不聽出。比丘復",
    "T50n2058_003:0307b23": "言。我今定死願赦七日當就刑戮。爾時獄卒",
    "T50n2058_003:0307b24": "尋聽許之。阿恕伽王宮中婇女。與他男子共",
    "T50n2058_003:0307b25": "相調戲。王大瞋怒付獄治罪。尋以鐵杵碎之",
    "T50n2058_003:0307b26": "如塵。骨肉分散猶如聚沫。比丘觀已深生厭",
    "T50n2058_003:0307b27": "惡。即便歎曰。信哉大悲所言誠諦。說色無常",
    "T50n2058_003:0307b28": "譬如泡焰。不堅速朽甚難久保。先此女人顏",
    "T50n2058_003:0307b29": "容敷悅。今更求之將安所在。人命虛偽無可",
    "T50n2058_003:0307c01": "守護。尊貴貧賤愚智不同。生雖差別等有斯",
    "T50n2058_003:0307c02": "死。譬如百川泉源各異。未有一流不入大海。",
    "T50n2058_003:0307c03": "人亦如是同趣死處。為業長短受生修促。未",
    "T50n2058_003:0307c04": "幾時間會亦歸滅。此身臭穢不淨可惡。薄皮",
    "T50n2058_003:0307c05": "覆蔽妄生愛想。不觀其內種種過惡。怪哉生",
    "T50n2058_003:0307c06": "死嬰愚所樂。非是賢聖遊心味著。如是觀察",
    "T50n2058_003:0307c07": "從夜至旦。便斷眾結得須陀洹。轉復精勤獲",
    "T50n2058_003:0307c08": "羅漢道。滿七日已耆梨語言。汝期今至可就",
    "T50n2058_003:0307c09": "刑戮。比丘答曰。我夜已過我日已出。所作已",
    "T50n2058_003:0307c10": "辦隨汝治罰。耆梨瞋恚置鑊煮之。焰熱猛盛",
    "T50n2058_003:0307c11": "轉更清涼。怪其若此至鑊而觀。見鑊中生千",
    "T50n2058_003:0307c12": "葉蓮華。時彼比丘加趺坐上。爾時耆梨尋往",
    "T50n2058_003:0307c13": "白王。王將眷屬而來觀之。於是比丘踊身虛",
    "T50n2058_003:0307c14": "空作十八變。王見斯事歎未曾有。而作是言。",
    "T50n2058_003:0307c15": "我等今者同稟人形。威德奇妙差別乃爾。吾",
    "T50n2058_003:0307c16": "今未達。唯願宣說。爾時比丘欲化彼王。即作",
    "T50n2058_003:0307c17": "是言。我斷眾結解脫三有。離諸動亂寂然安",
    "T50n2058_003:0307c18": "樂。大王當知。佛記於汝。百年之後王華氏城。",
    "T50n2058_003:0307c19": "分布舍利廣建寶塔。汝今云何反造斯惡。殘",
    "T50n2058_003:0307c20": "害眾生無悲愍心。王今應當滿足佛意。施與",
    "T50n2058_003:0307c21": "眾生無畏之樂。王聞是已極自悔責。歸依三",
    "T50n2058_003:0307c22": "寶生敬信心。收集如來功德舍利。造作八萬",
    "T50n2058_003:0307c23": "四千寶塔。作塔已訖至雞頭末寺。合掌而問",
    "T50n2058_003:0307c24": "上座耶舍。此閻浮提頗有如我受記者不。耶",
    "T50n2058_003:0307c25": "舍答曰。佛記尊者優波毱多。於百年後興大",
    "T50n2058_003:0307c26": "饒益。王復問言。彼清淨人出世未也。答言大",
    "T50n2058_003:0307c27": "王。久已生世得羅漢道。於憂陀山圍遶說法。",
    "T50n2058_003:0307c28": "王即嚴駕欲往禮覲。尋遣使者。白言大聖。阿",
    "T50n2058_003:0307c29": "恕伽王欲來問訊。尊者念言。此處隘陋不容",
    "T50n2058_003:0308a01": "多人。我今宜應躬自往彼。即便嚴備向華氏",
    "T50n2058_003:0308a02": "城。王聞歡喜掃治巷路。燒香散華作眾伎",
    "T50n2058_003:0308a03": "樂。尋與群臣出迎尊者。當見之時五體投地。",
    "T50n2058_003:0308a04": "至心瞻仰目不暫捨。白言大聖。我得為王自",
    "T50n2058_003:0308a05": "在快樂。不如今日一相覩見。心大歡喜而說",
    "T50n2058_003:0308a06": "偈言。",
    "T50n2058_003:0308a07": "佛雖入寂定　　尊今補處生",
    "T50n2058_003:0308a08": "今應見教勅　　我當隨順學",
    "T50n2058_003:0308a09": "於是尊者。手摩王頂。以偈答曰。",
    "T50n2058_003:0308a10": "謹慎恐怖莫放逸　　王位富貴難可保",
    "T50n2058_003:0308a11": "一切皆當歸遷滅　　世間無有常住者",
    "T50n2058_003:0308a12": "三寶難遭汝今遇　　恒當供養莫休廢",
    "T50n2058_003:0308a13": "爾時阿恕伽王即請尊者入於宮內。安置寶",
    "T50n2058_003:0308a14": "座自扶而上。白言大聖。佛所遊方行住之處。",
    "T50n2058_003:0308a15": "悉欲起塔增長眾信。尊者讚言。善哉善哉我",
    "T50n2058_003:0308a16": "今當往盡示王處。即嚴四兵便共發引。向林",
    "T50n2058_003:0308a17": "微尼園示佛生處乃至復詣拘尸那城化緣訖",
    "T50n2058_003:0308a18": "已入涅槃處。王聞是語悶絕躄地。冷水灑面",
    "T50n2058_003:0308a19": "方乃惺悟。於是諸處悉皆起塔。施百千兩金",
    "T50n2058_003:0308a20": "然後乃去。復更示王舍利弗等五百羅漢功德",
    "T50n2058_003:0308a21": "之塔。王皆禮拜施金供養。最後往至薄拘羅",
    "T50n2058_003:0308a22": "塔。王言。此塔有何功德。答曰大王。佛記此人",
    "T50n2058_003:0308a23": "無諸衰病。乃往過去九十一劫毘婆尸佛滅度",
    "T50n2058_003:0308a24": "之後。時薄拘羅依一寺住。見諸豪貴來供眾",
    "T50n2058_003:0308a25": "僧。尊者爾時醉酒而臥。心自念言。我既貧乏",
    "T50n2058_003:0308a26": "當何以施。吾今正有一呵梨勒。眾僧若有病",
    "T50n2058_003:0308a27": "患之者可以施之。用療其疾。即便鳴椎。白言",
    "T50n2058_003:0308a28": "施藥。時有比丘甚患頭痛。向知藥人索呵梨",
    "T50n2058_003:0308a29": "勒。知藥者言。有人施藥汝可取服。爾時比丘",
    "T50n2058_003:0308b01": "往彼取藥。服之以訖病尋除愈。由是緣故九",
    "T50n2058_003:0308b02": "十一劫生人天中。未曾有病。最後生一婆羅",
    "T50n2058_003:0308b03": "門家。其母早終父更娉妻。時薄拘羅年在童",
    "T50n2058_003:0308b04": "幼。見母作餅而從索之後母姤弊素懷憎惡。",
    "T50n2058_003:0308b05": "即便擲置餅爐之中。其火焰熾以𨫼覆上。父",
    "T50n2058_003:0308b06": "從外來遍求推覓。即於爐中而得其子。後於",
    "T50n2058_003:0308b07": "一時母復煮肉。而是小兒更從往索。母益瞋",
    "T50n2058_003:0308b08": "恚擲置釜中。湯甚沸熱而不燒爛。父復求覓",
    "T50n2058_003:0308b09": "了不能得。而作是言。我子今者為何所在。時",
    "T50n2058_003:0308b10": "薄拘羅釜中而應。父即出之平全如故。母於",
    "T50n2058_003:0308b11": "後時至一河上。彼薄拘羅牽衣隨後。母大瞋",
    "T50n2058_003:0308b12": "忿而作是言。此何鬼魅妖祥之物。雖復燒煮",
    "T50n2058_003:0308b13": "不能令死。即便舉之擲著河中。值一大魚尋便",
    "T50n2058_003:0308b14": "吞食。以福緣故猶復不死。有捕魚師釣得此",
    "T50n2058_003:0308b15": "魚。持來詣市而衒賣之。索價既多人無買者。",
    "T50n2058_003:0308b16": "從旦至暮將欲臭爛。薄拘羅父於市遊行。見",
    "T50n2058_003:0308b17": "此大魚便作是念。今斯魚者其肉甚多。將欲",
    "T50n2058_003:0308b18": "臭壞索價無幾。我今宜可買而持歸。便與其",
    "T50n2058_003:0308b19": "錢取魚還家。即以利刀開破其腹。時薄拘羅",
    "T50n2058_003:0308b20": "在魚腹內高聲唱言。願父安詳勿令傷我。遂",
    "T50n2058_003:0308b21": "開魚腹抱而出之。年漸長大就佛出家。得羅",
    "T50n2058_003:0308b22": "漢道具諸功德。年百六十未曾有病。乃至無",
    "T50n2058_003:0308b23": "有身熱頭痛。少欲知足常樂閑靜。未曾教人",
    "T50n2058_003:0308b24": "一四句偈。王聞是已。遣持一錢布施此塔。輔",
    "T50n2058_003:0308b25": "相白王同是羅漢。云何獨以一錢用施。王語",
    "T50n2058_003:0308b26": "臣曰。以其自度不能化人。塔神不受還授與",
    "T50n2058_003:0308b27": "王。輔相言曰。真是少欲。乃至一錢尚不欲受。",
    "T50n2058_003:0308b28": "況其多乎。如是五百大阿羅漢。皆有本緣略",
    "T50n2058_003:0308b29": "而不說。阿恕伽王供養如來聲聞塔竟。歡喜",
    "T50n2058_003:0308c01": "合掌而說偈言。",
    "T50n2058_003:0308c02": "設百千祀　　方得為人　　我今便為",
    "T50n2058_003:0308c03": "不空受生　　遇良福田　　具造勝業",
    "T50n2058_003:0308c04": "以危脆財　　而修堅法　　我所起塔",
    "T50n2058_003:0308c05": "嚴閻浮提　　猶如白雲　　莊校虛空",
    "T50n2058_003:0308c06": "說此偈已頂禮而去。詣菩提樹而作是言。我",
    "T50n2058_003:0308c07": "今欲為二種之福。一以千瓶盛滿香湯灌菩",
    "T50n2058_003:0308c08": "提樹。二當建立般遮于瑟。即自洗浴著新淨",
    "T50n2058_003:0308c09": "衣。上高樓上四方頂禮。而作是言。願諸聖士",
    "T50n2058_003:0308c10": "皆受吾請。適語已訖十方羅漢飛空而來。",
    "T50n2058_003:0308c11": "三道聖人凡二十萬。亦悉雲集。留上座處無",
    "T50n2058_003:0308c12": "敢坐者。王問眾僧。何故留此空坐處耶。耶舍",
    "T50n2058_003:0308c13": "答曰。有大羅漢名賓頭盧。如來所記能師子",
    "T50n2058_003:0308c14": "吼威德高勝。今當來此。王聞是已身毛皆竪。",
    "T50n2058_003:0308c15": "如優鉢羅華初始開敷。即便合掌瞻仰而待。",
    "T50n2058_003:0308c16": "時賓頭盧與諸羅漢。如鵝王飛從空而下。一",
    "T50n2058_003:0308c17": "切眾會皆起恭敬。王見尊者眉髮秀白身體",
    "T50n2058_003:0308c18": "相好如辟支佛。即為作禮五體投地。問言大",
    "T50n2058_003:0308c19": "聖。見如來不。答曰曾見。色若金聚面如滿月。",
    "T50n2058_003:0308c20": "三十二相莊嚴其身。梵音深妙大悲窟宅。王",
    "T50n2058_003:0308c21": "又問言。於何處見。尊者答曰。在王舍城。夏安",
    "T50n2058_003:0308c22": "居時。我在其中見勝福田。乃至汝昔以土施",
    "T50n2058_003:0308c23": "佛。佛記汝時我亦得見。爾時彼王以國所有",
    "T50n2058_003:0308c24": "妻子眷屬金銀琉璃牛羊田宅。及自己身宮",
    "T50n2058_003:0308c25": "人婇女。盡施眾僧。請稱己名造般遮于瑟。",
    "T50n2058_003:0308c26": "灌菩提樹後自斟酌為僧行食。時賓頭盧用",
    "T50n2058_003:0308c27": "酥澆飯。王言大聖。酥性難消能不為疾。尊",
    "T50n2058_003:0308c28": "者答曰。不為患也。何以故。佛在時水與今酥",
    "T50n2058_003:0308c29": "等。是故食之終不成病。爾時尊者欲驗斯事。",
    "T50n2058_003:0309a01": "申手入地下至四萬二千餘里。即取地肥而",
    "T50n2058_003:0309a02": "示於王。王今當知。眾生薄福肥膩之味皆流",
    "T50n2058_003:0309a03": "入地。是故世間福轉衰減。王供養已歡喜而",
    "T50n2058_003:0309a04": "退。王有一弟。名宿馱吒。邪見熾盛憎惡沙門。",
    "T50n2058_003:0309a05": "王以方便令改邪心。應時出家得羅漢道。後",
    "T50n2058_003:0309a06": "為一羌之所殺害。時眾疑問憂波毱多。以何",
    "T50n2058_003:0309a07": "緣故彼宿馱吒。生處豪貴為羌所殺。尊者答",
    "T50n2058_003:0309a08": "言。善聽當說。過去久遠迦葉佛時。曾供眾僧。",
    "T50n2058_003:0309a09": "由斯福故生生常處尊榮富貴。又過去世作",
    "T50n2058_003:0309a10": "一獵師。張布羅網不得禽鳥。見辟支佛心生",
    "T50n2058_003:0309a11": "瞋恨。即以利劍用斬其首。由此業故墮大地",
    "T50n2058_003:0309a12": "獄。生常為人之所殺害。雖得道果猶被苦",
    "T50n2058_003:0309a13": "毒。",
    "T50n2058_003:0309a14": "付法藏因緣傳卷第三"
}