{
    "X73n1452_007:0199a18": "紫栢老人集卷之七",
    "X73n1452_007:0199a20": "明　憨山德清　閱",
    "X73n1452_007:0199a21": "法語",
    "X73n1452_007:0199a22": "地水火風空見識。與覺聞知。名為十大。究其所自。則",
    "X73n1452_007:0199a23": "十大。不離阿賴耶識而有也。阿賴耶。此言含藏。葢此",
    "X73n1452_007:0199a24": "識。能含藏覺義不覺義。與見相二分。若地水火風空",
    "X73n1452_007:0199b01": "五大。乃因此識相分而建立也。見識覺聞知五大。亦",
    "X73n1452_007:0199b02": "因此識見分而建立也。又此識本自無體。體本不動",
    "X73n1452_007:0199b03": "智而有也。何以故。以不動智。智本無性。無性之義。古",
    "X73n1452_007:0199b04": "今難明。此義唯棗栢大士。於華嚴論。發泄殆盡矣。然",
    "X73n1452_007:0199b05": "學者心識粗浮。論雖曾閱。了知此義者。不殊麟角焉。",
    "X73n1452_007:0199b06": "予雖不敏。試且解之。葢此智。智外無智。了知此智。有",
    "X73n1452_007:0199b07": "性無性。又智不知智。有性無性。於此不了。即名無明。",
    "X73n1452_007:0199b08": "無明即屬生滅。無明無性。即屬不生滅。以生滅與不",
    "X73n1452_007:0199b09": "生滅。似一非一。似二非二。此二和合。而成阿賴耶識",
    "X73n1452_007:0199b10": "此識覺義。即屬不生滅氣分攝。此識不覺義。即屬生",
    "X73n1452_007:0199b11": "滅氣分攝。又覺與不覺。初無別故。以本智無待無外。",
    "X73n1452_007:0199b12": "故要須本智隨緣。於緣生中。樂極苦生。苦極思本。思",
    "X73n1452_007:0199b13": "極心開。方始知我此極苦。本極樂來。極樂本有待來。",
    "X73n1452_007:0199b14": "有待則物我亢然相搖。而成苦樂。今我悟有待。初本",
    "X73n1452_007:0199b15": "無待。於無待中。求樂尚不可得。安得有苦。回觀物我",
    "X73n1452_007:0199b16": "相搖之夢。譬如醒中笑夢顛倒。雖夢熟餘習。未能頓",
    "X73n1452_007:0199b17": "除。以我所悟無待無物無我。廓然而靈者。治夢餘習。",
    "X73n1452_007:0199b18": "譬如春陽之照殘雪。雪豈能久留哉。即此觀之。八識",
    "X73n1452_007:0199b19": "不覺義。具於待先。故曰。本淨本不覺。由茲妄念。起此",
    "X73n1452_007:0199b20": "識覺義。開於有待之中。故曰。能迷非所迷。安得常相",
    "X73n1452_007:0199b21": "似。既不相似。則不免樂極苦生。苦極方求出苦之智。",
    "X73n1452_007:0199b22": "出苦智入。直下了知。有待如氷。無待如水。雖質礙融",
    "X73n1452_007:0199b23": "通。似不相即。而離水無氷。離氷無水。故氷現前時。水",
    "X73n1452_007:0199b24": "無涓滴。水現前時。氷無毫毛。自是以此了知。周旋五",
    "X73n1452_007:0199c01": "位。盤根錯節。置身心於死生禍福之中。[拚ㄙ+ㄊ]性命於逆",
    "X73n1452_007:0199c02": "順境風之際。橫磨豎煉。豎煉橫磨。磨煉既久。行不負",
    "X73n1452_007:0199c03": "知。身心爆落。生死門開。乘悲智輪。浮沈於十方三世。",
    "X73n1452_007:0199c04": "展轉於三世十方。若一闡提。不乘此輪者。我不得佛。",
    "X73n1452_007:0199c05": "又此識見分第七識。計而為內自我。七識又為六識",
    "X73n1452_007:0199c06": "後半細相分之源。故引滿二業。雖隔生不昧也。故六",
    "X73n1452_007:0199c07": "識頌曰。引滿能招業力牽。葢七識為源耳。若動身發",
    "X73n1452_007:0199c08": "語獨為最。又此六識粗相分也。若前五識。皆八識相",
    "X73n1452_007:0199c09": "分。相分即氣分也。非相分之相分也。此種種識。妙達",
    "X73n1452_007:0199c10": "法界。緣起無性。俱不動智也。雖然。先起信發心難。證",
    "X73n1452_007:0199c11": "發心易。葢先起信發心。貴在緣知。證發心。但在現知",
    "X73n1452_007:0199c12": "故也。",
    "X73n1452_007:0199c13": "吾嘗因照鏡。見己之影。吾作何狀。影亦作何狀。既而",
    "X73n1452_007:0199c14": "究能作吾狀者。畢竟是何物。吾瞋狀即瞋。吾喜狀即",
    "X73n1452_007:0199c15": "喜。始求之於六根。再求之於九竅。至於五臟六腑。八",
    "X73n1452_007:0199c16": "萬四千毛孔。長求短求。內求外求。精粗皆狀。惟能狀",
    "X73n1452_007:0199c17": "狀者。具六根九竅於徧身毛孔。根有根虗。竅有竅虗。",
    "X73n1452_007:0199c18": "毛孔有毛孔之虗。狀即是色。虗即是空。若能狀狀者。",
    "X73n1452_007:0199c19": "屬於空色。便與空色為一。則空色不知空色。何以故。",
    "X73n1452_007:0199c20": "一不知一故也。一若知一。一是所知。知即是能。此成",
    "X73n1452_007:0199c21": "二矣。一義何在。吾種種求能狀狀者。始悟其初。不屬",
    "X73n1452_007:0199c22": "空色耳。渠既不屬空色。豈可以內外古今遠近求之",
    "X73n1452_007:0199c23": "哉。雖然能求之能。若不廓落。則此能雖精於空色。而",
    "X73n1452_007:0199c24": "實粗於能求之前者。故曰。若以知知寂。此非無緣知。",
    "X73n1452_007:0200a01": "若以自知知。亦非無緣知。亦不知知寂。亦不自知知。",
    "X73n1452_007:0200a02": "即此觀之。則能求之前者。斷不可以智識窮。功力到。",
    "X73n1452_007:0200a03": "惟契無生者自知也。",
    "X73n1452_007:0200a04": "昔有一僧。平生為常住務。擔閣了修行。一日鬼使催",
    "X73n1452_007:0200a05": "捕。僧曰。煩鬼使奏聞閻羅。乞假七日修行。雖死無恨。",
    "X73n1452_007:0200a06": "鬼使曰。奏淮則七日後來。不准即至矣。僧修行七日。",
    "X73n1452_007:0200a07": "後鬼使復來勾當前案。則覓僧不可得矣。噫。死生亦",
    "X73n1452_007:0200a08": "大矣。此僧七日精進。雖酷烈如閻羅王。尚柰何伊不",
    "X73n1452_007:0200a09": "得。況陰陽造物能陶鑄耶。汝等既發心持偈。若精進",
    "X73n1452_007:0200a10": "之心。不如此僧決斷。縱持七百日無益也。",
    "X73n1452_007:0200a11": "中印聖人其名曰佛。其所設教。凡攝眾人必先三歸。",
    "X73n1452_007:0200a12": "然後授與五戒。三歸者。謂歸佛法僧是也。五戒者。即",
    "X73n1452_007:0200a13": "不殺不盜不邪淫不妄語不飲酒是也。其意以為不",
    "X73n1452_007:0200a14": "歸佛。則出世無主。不歸法。則開悟無門。不歸僧。則教",
    "X73n1452_007:0200a15": "授無師。故三者闕一不可。如三歸雖備。若不嚴持五",
    "X73n1452_007:0200a16": "戒。則樹德無基。不殺即孔之仁。不盜即孔之義。不邪",
    "X73n1452_007:0200a17": "婬即孔之禮。不妄語即孔之信。不飲酒即孔之智。此",
    "X73n1452_007:0200a18": "五者。凡學出世法者。既授之後。無有破犯。則謂之優",
    "X73n1452_007:0200a19": "婆塞。葢有實然後有名也。又歸依佛。佛者覺也。歸依",
    "X73n1452_007:0200a20": "法。法者範也。歸依僧。僧者和也。覺而不範。如但知土",
    "X73n1452_007:0200a21": "可以為器。若不經模。則器終不成。如範而不和。如有",
    "X73n1452_007:0200a22": "模而不解調治。則器成不美。是故世出世法。聖人設",
    "X73n1452_007:0200a23": "教不同。然三歸與三綱。五戒與五常。初無別也。近世",
    "X73n1452_007:0200a24": "有等妄庸之徒。假佛門為逋逃之藪。其初入門。既非",
    "X73n1452_007:0200b01": "真心。則既入之後。靡所不為。一旦惡滿事敗。陷於王",
    "X73n1452_007:0200b02": "難。波及無過之僧。及真心齋戒者。上之人。又不察其",
    "X73n1452_007:0200b03": "真偽。凡見髠其首者。即謂之僧。殊不知首髠而非僧",
    "X73n1452_007:0200b04": "者眾矣。故執政者。又不可不精辨其真偽也。倘一忽",
    "X73n1452_007:0200b05": "之。則銜冤者。雖百千萬世終不免。雪之然後其冤始",
    "X73n1452_007:0200b06": "解耳。汝既歸依佛法僧三寶。又從性天老師授持五",
    "X73n1452_007:0200b07": "戒。若不知好惡。少有破犯。則韋馱尊天現在戮害汝",
    "X73n1452_007:0200b08": "身。死後復誅汝神。此真實語。情不敢私。私則在上在",
    "X73n1452_007:0200b09": "下。罪不容赦(示禪人三皈五戒)。",
    "X73n1452_007:0200b10": "毗盧遮那佛。此言光明徧照一切處。吾於此未嘗不",
    "X73n1452_007:0200b11": "痛心也。何故既言光明徧照一切處。則凡血氣之屬。",
    "X73n1452_007:0200b12": "屙屎放尿。一動一靜。無一剎那頃。不在此光之中。如",
    "X73n1452_007:0200b13": "何十惡熏之。則地獄相現。乃至緣因佛性熏之。則現",
    "X73n1452_007:0200b14": "如來之身。且道現地獄相時。如來之身。畢竟在恁麼",
    "X73n1452_007:0200b15": "處。現紫金聚時。地獄相何在。於此揀得出。見得透。則",
    "X73n1452_007:0200b16": "雖蚤虱臭蟲螻蟻之屬。其威神光明。不讓毗盧遮那",
    "X73n1452_007:0200b17": "如來一毛頭許。今若虗發大誓。願轉根本法輪於一",
    "X73n1452_007:0200b18": "微塵中。此一微塵。如可剖破。塵無頭腦。如不可剖。則",
    "X73n1452_007:0200b19": "根本法輪轉亦未易。",
    "X73n1452_007:0200b20": "大凡學出世法。先要洞明自心。然後昭廓心境。窮內",
    "X73n1452_007:0200b21": "外典籍。而大其波瀾。則化風自遠矣。人天自嚮矣。然",
    "X73n1452_007:0200b22": "欲洞明自心。貴在情死。葢情不死。性不活。則於博地",
    "X73n1452_007:0200b23": "凡夫。欲其直下轉識成智。心徑圓通。安有是處。吾與",
    "X73n1452_007:0200b24": "汝先授五根本戒者。亦願汝根門潔白。攀緣自斷。情",
    "X73n1452_007:0200c01": "亦漸死耳。設情不死。夾帶修行。謂之野干種。何哉。以",
    "X73n1452_007:0200c02": "其自生至死。若靜若動。若穢若潔。若精進。若懶墮。無",
    "X73n1452_007:0200c03": "非情故。故曰萬物浮沈於生死者。情為其累焉。且道",
    "X73n1452_007:0200c04": "情死一句子。又作麼生舉揚。是佛是魔皆蠱毒。非魔",
    "X73n1452_007:0200c05": "非佛總冤讐。直饒棒下番身漢。未入黎奴白牯流。",
    "X73n1452_007:0200c06": "古德曰。若人識得心。大地無寸土。我則曰。若人識得",
    "X73n1452_007:0200c07": "大地。身心不可得。顧朗驅烏曰。古德說得是。我說得",
    "X73n1452_007:0200c08": "是。汝莫瞞心試說看。朗曰。皆說得是。又問朗曰。汝曾",
    "X73n1452_007:0200c09": "讀楞嚴經不。曰讀。曰汝讀楞嚴經。記得佛告阿難。我",
    "X73n1452_007:0200c10": "常說言。汝身汝心。皆是妙明真精。妙心中所現物。云",
    "X73n1452_007:0200c11": "何汝等。迷失本妙圓妙明心。寶明妙性。聚緣內搖。趣",
    "X73n1452_007:0200c12": "外奔逸。昏擾擾相以為心性。一迷為心。決定惑為色",
    "X73n1452_007:0200c13": "身之內。不知色身外洎山河虗空大地。咸是妙明真",
    "X73n1452_007:0200c14": "心中物。譬如澄清百千大海。棄之唯認一浮漚體。目",
    "X73n1452_007:0200c15": "為全潮窮盡瀛渤。朗曰記得。曰汝再試說看。我與佛",
    "X73n1452_007:0200c16": "及大德。三樣說。畢竟那箇說得好。朗曰。檢別不得。曰",
    "X73n1452_007:0200c17": "汝這儱侗蠓蟲。作這個解。管取他生異世。改頭換面。",
    "X73n1452_007:0200c18": "償他信施始得。何以故。只解順水推船。不能逆風把",
    "X73n1452_007:0200c19": "舵故。故曰若能轉物。即同如來。如佛解祖解與極玄",
    "X73n1452_007:0200c20": "極妙。古德謂之閨閤中物。如打疊不淨。早晚上床下",
    "X73n1452_007:0200c21": "地。終不免礙人脚手在(示正朗)。",
    "X73n1452_007:0200c22": "稜稜鴈塔標雲外。混混龍泉續洞宗。二檜芬芳。五燈",
    "X73n1452_007:0200c23": "圓照。此等家聲寂寥久矣。皮毬道人每念及此。未始",
    "X73n1452_007:0200c24": "不痛心扼腕。冀大振祖道。且嘗慕申包胥為人。彼覆",
    "X73n1452_007:0201a01": "我存。赤心耿耿。無須臾斷。葢疾惡習重。來自多生。或",
    "X73n1452_007:0201a02": "謂佛祖聖賢。盡虗空為量。遍法界垂慈。何示人不廣",
    "X73n1452_007:0201a03": "乃爾。道人笑而應之曰。若豈不聞生處要熟。熟處要",
    "X73n1452_007:0201a04": "生。夫疾惡不重。即向善不真。向善不真。則觸境逢緣",
    "X73n1452_007:0201a05": "利害相關處。脚跟便立不定。故五持與五犯。當知犯",
    "X73n1452_007:0201a06": "持之際。申包胥哭秦庭光景。若不現前。決定敗績矣。",
    "X73n1452_007:0201a07": "人天小善持志不真。尚不能成就。況出世無上菩提",
    "X73n1452_007:0201a08": "乎。萬歷丙戌春。皮毬道人由路南達燕山。距都城八",
    "X73n1452_007:0201a09": "十里。為古潭柘。幽勝絕天下。瓶錫因留之。隆冬未已。",
    "X73n1452_007:0201a10": "春風忽動。千山煖回。萬壑氷消。則峨嵋之興油然而",
    "X73n1452_007:0201a11": "生。諸檀越有相慕而不捨者。躡跡重雲。大開祖帳。悲",
    "X73n1452_007:0201a12": "歌薦茗。感慨竹風。皮毬亦悵然囑曰。若等果向善心",
    "X73n1452_007:0201a13": "真。秉持初志。堅克有終。豈獨人天小果。決定成就。出",
    "X73n1452_007:0201a14": "世心燈。定當續焰。雖然。不談六經。安知王道。不讀佛",
    "X73n1452_007:0201a15": "書。豈知佛心。柳宗元信不我欺。或者聞言進曰。靈光",
    "X73n1452_007:0201a16": "獨耀。迥脫根塵。體露真常。不拘文字。道人之言。甚哉",
    "X73n1452_007:0201a17": "其膠柱鼓瑟也。且言說害道。障蔽自心。有不可勝言",
    "X73n1452_007:0201a18": "者。今之緇素。不求之經而求之疏。不求之疏而求之",
    "X73n1452_007:0201a19": "鈔。不求之鈔而求之音義。少林實宗風所繫。比來委",
    "X73n1452_007:0201a20": "靡更不堪觀。大都以秘要為直指。以評唱為資托。以",
    "X73n1452_007:0201a21": "頌古為過路。以機緣為剩語。是嘈嘈之徒。號稱參禪",
    "X73n1452_007:0201a22": "者。不求之機緣。而求之頌古。不求之頌古。而求之評",
    "X73n1452_007:0201a23": "唱。不求之評唱。而求之秘要。嗚呼。語言之為害。一至",
    "X73n1452_007:0201a24": "於此。而道人復示人以語言文字。豈非救火而油之",
    "X73n1452_007:0201b01": "也。皮毬道人又笑而應之曰。豈語言之為害哉。特求",
    "X73n1452_007:0201b02": "之者不善耳。三藏十二部。千七百則葛藤。皆佛祖深",
    "X73n1452_007:0201b03": "遠廣大之心。參禪者。求之於機緣。習教者。求之於佛",
    "X73n1452_007:0201b04": "語。則語言文字。乃入道之階梯。破暗之燈燭。今乃宗",
    "X73n1452_007:0201b05": "教陵遲。祖道蕭瑟。咎在棄本逐末。重輕輕重。如習教",
    "X73n1452_007:0201b06": "以佛經為本。明宗以機緣為本。弘闡宗教。以道德為",
    "X73n1452_007:0201b07": "本。以戒行輔之。以學問大之。視浮名為游塵。視金帛",
    "X73n1452_007:0201b08": "如糞土。秉志堅貞。憎愛關頭死生以之。管取宗雷大",
    "X73n1452_007:0201b09": "震。教雨滂沱。昏者醒而槁者潤。不爾躆法王之座。披",
    "X73n1452_007:0201b10": "如來之衣。傳我佛之言者。所謂狐嘷耳。焉足為法門",
    "X73n1452_007:0201b11": "輕重。一時開侍者。暨慧輪中光覺天浴慈田湛鎮潔",
    "X73n1452_007:0201b12": "明宗。俱列祖帳之前。共獻此茗。受者進者。皆非小緣。",
    "X73n1452_007:0201b13": "人人當生悲感之心。誓期出世。無以富貴為懷。決以",
    "X73n1452_007:0201b14": "道德為本。學問資之。自然此別之後。有志者必遂。若",
    "X73n1452_007:0201b15": "等不見潭柘之祖塔乎。碑銘琅琅。餘光烈烈。使我讀",
    "X73n1452_007:0201b16": "之而殞淚。拜之而毛骨寒。彼其未得道前。皆臭凡夫",
    "X73n1452_007:0201b17": "耳。既得道已。師範人天。流芳千古。如此之名。名終不",
    "X73n1452_007:0201b18": "朽。如此之功。功葢天地。上之人天。下之螻蟻。皆受其",
    "X73n1452_007:0201b19": "恩澤。較淮陰夷吾。彼皆生死之因。此乃無墜之本。奇",
    "X73n1452_007:0201b20": "男子。必以吾言為不謬。且道萬里長途。臨行一句作",
    "X73n1452_007:0201b21": "麼生。雞園競秀春風暖。柱杖橫擔日月行(龍泉別眾示)。",
    "X73n1452_007:0201b22": "言無廣略。義無淺深。顧其人得旨行持何如耳。是以",
    "X73n1452_007:0201b23": "善星比丘。雖聰慧過人。不特博通大藏。亦無書不窺。",
    "X73n1452_007:0201b24": "以心術不佳。遂招生陷之報。如摩訶比丘。蛇奴乞士。",
    "X73n1452_007:0201c01": "唯持摩訶般若一句。苕帚二字。尚記不全。皆生身得",
    "X73n1452_007:0201c02": "果。以其天資湻朴。一念萬年。神凝方寸。用志不分所",
    "X73n1452_007:0201c03": "致也。曇衡梅禪人。一朝辭紫栢道人於清涼山中。將",
    "X73n1452_007:0201c04": "由燕京而圖南。乞一言以為資糧。道人囑之曰。若所",
    "X73n1452_007:0201c05": "持誦禪宗永嘉集。言略義要。此永嘉大師已驗之方。",
    "X73n1452_007:0201c06": "依之行持。必然出苦。道人何言。而禪人猶低首長跽",
    "X73n1452_007:0201c07": "不起。復次囑之曰。眾生日用。無往而非昏動。菩薩日",
    "X73n1452_007:0201c08": "用。無往而非止觀。諸佛日用。無往而非定慧。謂之三",
    "X73n1452_007:0201c09": "耶。則外昏動本無止觀。外止觀本無定慧。謂之一耶。",
    "X73n1452_007:0201c10": "則昏動不即止觀。止觀不即定慧。果一之耶。果三之",
    "X73n1452_007:0201c11": "耶。若於一三之閒。未能判然了徹。豈唯永嘉集。不能",
    "X73n1452_007:0201c12": "資汝出苦。一大藏教。亦皆長物矣。何況非法。又巖頭",
    "X73n1452_007:0201c13": "奯老。一日有僧問曰。起滅不停時如何。奯老喝曰。是",
    "X73n1452_007:0201c14": "誰起滅。其僧得旨而退。今時有一般野狐魔屬。便道",
    "X73n1452_007:0201c15": "我會也。起滅者是某甲本來佛性。嗚呼哀哉。如此妄",
    "X73n1452_007:0201c16": "會。一人傳十。十人傳百。百人傳萬。吹徧世閒。滅佛種",
    "X73n1452_007:0201c17": "族。滿眼皆是。禪人來前。設於巖頭句下未能徹去。且",
    "X73n1452_007:0201c18": "依永嘉大師此集行持。終不悞汝。勉之勉之。",
    "X73n1452_007:0201c19": "夫鉢之為器。翼三寶。備六德。何以明其翼三寶。葢微",
    "X73n1452_007:0201c20": "此則僧無所資。僧無所資。則慧命斷。慧命斷。則佛種",
    "X73n1452_007:0201c21": "滅矣。彼其能清。能容。能儉能廣。能尊。能古。則六德之",
    "X73n1452_007:0201c22": "謂也。古由佛授。尊由天獻。廣則普利一切。儉則過中",
    "X73n1452_007:0201c23": "不食。容則施受精粗而福利平等。清則舉世不忍以",
    "X73n1452_007:0201c24": "葷投之。如是而吾曹敢不寶重哉。嗚呼。去佛日遠。魔",
    "X73n1452_007:0202a01": "外充斥。髠其顱而毀其容。偽其僧而真其俗。至於祖",
    "X73n1452_007:0202a02": "宗標格。法道綱常。破壞殆盡。反以操瓢。為便捷而安",
    "X73n1452_007:0202a03": "之。若鉢則視為滯貨。皆棄而不持矣。既作佛子。凡百",
    "X73n1452_007:0202a04": "所行。須遵佛勅。故特為提三輔而申六德。使吾曹即",
    "X73n1452_007:0202a05": "名制器。即器昭義。得義崇古。振頹波而迴末俗。斥偽",
    "X73n1452_007:0202a06": "眾而集真流。共扶慈化。并報佛恩。茲囑萬佛菴陳寶",
    "X73n1452_007:0202a07": "林居士。歸而制之。或萬或千。儘自心力。承荷無忽。此",
    "X73n1452_007:0202a08": "風一扇。能克終始。吾眉山轉麈當有可觀也(示陳寶林)。",
    "X73n1452_007:0202a09": "離重雲而孤明獨露。映湛水而素影全彰。此等解會。",
    "X73n1452_007:0202a10": "總是撥波尋水。外塵覓地。是以古人誚之。諸方所示",
    "X73n1452_007:0202a11": "佛性。皆半生半滅的。老僧這裡。方是全不生滅。或者",
    "X73n1452_007:0202a12": "詰之。則曰。彼皆以色身有壞。法身常存。豈非半生半",
    "X73n1452_007:0202a13": "滅乎。老僧這裡。即臭肉團。便是金剛不壞之身。故與",
    "X73n1452_007:0202a14": "諸方不同。據皮毬道人觀之。則這老僧。也未夢見金",
    "X73n1452_007:0202a15": "剛不壞身在。且道如何是金剛不壞身。咄。日月升沈",
    "X73n1452_007:0202a16": "施大照。舉眸休自昧清暉(示顯光居士)。",
    "X73n1452_007:0202a17": "能急於收放心。而不能知心之所在。心果能收乎。於",
    "X73n1452_007:0202a18": "此不能審究下落。則心終不能知矣。不先知其心。而",
    "X73n1452_007:0202a19": "欲收之。吾不知其所收者。果有心可收耶。無心可收",
    "X73n1452_007:0202a20": "耶。吾以是知。不先知心所在。而能收之者。盡世未有",
    "X73n1452_007:0202a21": "其方。如雞犬既放之。將欲收之。不先知雞犬所在。雖",
    "X73n1452_007:0202a22": "千呼萬呼。終難收也。大抵役名昧義之習不破。而精",
    "X73n1452_007:0202a23": "義入神之路塞矣。且心不可以有無求。又豈可以內",
    "X73n1452_007:0202a24": "外推乎。如我現前六尺之軀。刺頭則頭知。刺足則足",
    "X73n1452_007:0202b01": "知。刺胸背則胸背知。至於一身八萬四千毛孔。設有",
    "X73n1452_007:0202b02": "八萬四千針。一時刺之。而一時皆知。若離毛孔一紙",
    "X73n1452_007:0202b03": "之厚。雖有千刺萬刺不知矣。此知果是我心。此心知",
    "X73n1452_007:0202b04": "周六尺而已。六尺之外。都無所知。若然者。離身無知",
    "X73n1452_007:0202b05": "之義明矣。倘此身一朝腐爛。則此知果隨而腐耶。果",
    "X73n1452_007:0202b06": "不隨而腐耶。如隨而腐。則身有相而可腐。心本無相。",
    "X73n1452_007:0202b07": "所以有無不能盡之。豈果隨身而腐耶。死既不隨身",
    "X73n1452_007:0202b08": "而腐。豈未死但能周六尺。餘無所知者。以理折之。終",
    "X73n1452_007:0202b09": "難大通。昔人有言曰。不惟真心不倚形而立。即妄心",
    "X73n1452_007:0202b10": "亦難必其倚形而立。何以故。求之內外無所故。豈有",
    "X73n1452_007:0202b11": "內外無所之物。倚形而立哉。吾以此又知收放心之",
    "X73n1452_007:0202b12": "要。要在先悟妄心無體。則所誘我者。自不能為待也。",
    "X73n1452_007:0202b13": "噫。物我無歸。誰為放者。誰為收者。收收放放。放放收",
    "X73n1452_007:0202b14": "收。於此豁然。譬如牧牛而得其鼻繩矣。牽之東臯亦",
    "X73n1452_007:0202b15": "可。牽之南畆亦可。牽久而純。則不收不放亦可。放放",
    "X73n1452_007:0202b16": "收收亦可。二生既有志於學問。不能此而能他。得非",
    "X73n1452_007:0202b17": "惑乎。又此既明。儒亦可。釋亦可。老亦可。如此不明。儒",
    "X73n1452_007:0202b18": "非真儒。老非真老。佛豈真佛。二生勉之(示毛吳二生)。",
    "X73n1452_007:0202b19": "學道無他要。要在偷心不生。偷心不生。則古德機緣",
    "X73n1452_007:0202b20": "言句中。磕著撞著時。以宿善根力。大都悟入終易。如",
    "X73n1452_007:0202b21": "偷心不死。又無痛切精進之力。復遭差別因緣阻亂",
    "X73n1452_007:0202b22": "之。是皆多生惡習所致。所謂偷心者。不惟凡情。即聖",
    "X73n1452_007:0202b23": "情不盡。亦謂偷心。汝忽觸病緣。善用之。即入道緣。不",
    "X73n1452_007:0202b24": "善用。即差別緣。哀汝道緣多障。附此勵汝(示沈季玉)。",
    "X73n1452_007:0202c01": "夫寒往則暑來。夜往則晝來。開往則合來。而寒往則",
    "X73n1452_007:0202c02": "暑來。以一歲言之也。夜往則晝來。即一日言之也。開",
    "X73n1452_007:0202c03": "往則合來。就一瞬言之也。眾人以一歲為長。以一日",
    "X73n1452_007:0202c04": "為短。以一瞬為短中之短也。殊不知由瞬而日。由日",
    "X73n1452_007:0202c05": "而歲。由歲而成古今。皆念後事也。如一念不生。前後",
    "X73n1452_007:0202c06": "際斷。長短路窮。則所謂歲之與日。日之與瞬。皆睡中",
    "X73n1452_007:0202c07": "語耳。豈大覺之境哉。是哉有大夢而後有大覺。夫覺",
    "X73n1452_007:0202c08": "則不睡。不睡則無夢。而眾人眼睡於色。耳睡於聲。鼻",
    "X73n1452_007:0202c09": "睡香臭。舌睡味。身睡觸。意睡法塵。一睡永睡。長劫不",
    "X73n1452_007:0202c10": "覺。根塵抗然。識搖其中。開眼合眼。雖有寤寐。而實皆",
    "X73n1452_007:0202c11": "睡也。惟達者覺由塵發知。因根有相。知初無知。相本",
    "X73n1452_007:0202c12": "無相。故抗然之根塵。不待觀空而自泯。故曰狂心頓",
    "X73n1452_007:0202c13": "歇。即是菩提。菩提此言覺也。嗚呼。本是一精明。分成",
    "X73n1452_007:0202c14": "六和合。積執成堅。各各不化。以睡為惺。以苦為樂。顛",
    "X73n1452_007:0202c15": "倒夢想。苟不鳴以大覺之雷。則睡者終不惺矣。且惺",
    "X73n1452_007:0202c16": "也者。待睡而稱。未睡之初。惺在何處。謂惺在塵。是塵",
    "X73n1452_007:0202c17": "非惺。謂惺在根。根既是惺。孰為其根。謂惺在惺。惺不",
    "X73n1452_007:0202c18": "惺惺。江生來前。吾語汝推惺於三。知惺所在。則寒來",
    "X73n1452_007:0202c19": "暑往。暑往寒來。皆汝眼開合。又喚誰為睡乎。誰為惺",
    "X73n1452_007:0202c20": "乎。雖然。轉得睡者。然後可使惺耳。倘轉睡未能。則惺",
    "X73n1452_007:0202c21": "使江生去也。江生勉之(示江生睡惺)。",
    "X73n1452_007:0202c22": "夫木具火性。然不能自焚。必須假鑽燧而烟始生。然",
    "X73n1452_007:0202c23": "烟雖非火。乃火之前茅也。如鑽燧不休。火必繼烟而",
    "X73n1452_007:0202c24": "至矣。火則木盡成灰。嗟乎木始由土而生。終還於土",
    "X73n1452_007:0203a01": "此理勢然也。眾生佛性。木中火性也。諸佛教典。鑽燧",
    "X73n1452_007:0203a02": "之具也。具有而不得其人。則火終不發。火發而木然。",
    "X73n1452_007:0203a03": "眾生因佛教典。熏發觀照之火。焚五蘊木。終歸性土",
    "X73n1452_007:0203a04": "此葢即情而復性之譬也。",
    "X73n1452_007:0203a05": "去佛世遠。祖亦不出。時劫轉濁。故修行人最初立念。",
    "X73n1452_007:0203a06": "雖為生死。到頭敗闕者多。大抵病在何處。不在聲色",
    "X73n1452_007:0203a07": "貨利。不在七情六欲。只在當人一箇臭軀殻子打不",
    "X73n1452_007:0203a08": "破。一點妄想心覷不透。便被生死魔所役。從無始來。",
    "X73n1452_007:0203a09": "天身。人身。畜鬼之身。羽毛鱗甲之身。於苦海中改頭",
    "X73n1452_007:0203a10": "換面。升沈無有暫止。且道這生死魔。及天畜等身。人",
    "X73n1452_007:0203a11": "與之耶。自招之耶。總來不出一點攀緣心。這點攀緣",
    "X73n1452_007:0203a12": "心。看來無許大。黃面老子。因地中捨金論王頭。不可",
    "X73n1452_007:0203a13": "勝數。即至將證果時。更受種種惡逆之境。十生九死。",
    "X73n1452_007:0203a14": "[拚ㄙ+ㄊ]命挨排。饑寒不顧。利害不管。但知此點攀緣心不",
    "X73n1452_007:0203a15": "了。禍媒不淺。務必覷透方了。不知此點攀緣心。是何",
    "X73n1452_007:0203a16": "物件。非惟黃面老子。併精著彩不顧危亡。然後降伏",
    "X73n1452_007:0203a17": "得下。自古及今豪傑不少。扶王佐伯。成功業於涕涶",
    "X73n1452_007:0203a18": "之閒。百世芳名血食。未有能覷透此點攀緣心者。既",
    "X73n1452_007:0203a19": "覷不透。豈能降伏得下。故般若會中。須菩提人天眾",
    "X73n1452_007:0203a20": "前。發個問端。云何降伏其心。云何應住為問。住則且",
    "X73n1452_007:0203a21": "止。畢竟此心如何降伏。這點機關。不在於佛。不在於",
    "X73n1452_007:0203a22": "祖。不在於知識法師。可以傳授與你。佛祖知識。只好",
    "X73n1452_007:0203a23": "與你作箇傍敲助緣。若要覷透此心。悟徹了當。譬如",
    "X73n1452_007:0203a24": "壯士屈臂。惟在自己。不假他力。縱有大藏聖教。亦不",
    "X73n1452_007:0203b01": "過是傍敲說話。孟修若真要了此生死。於此決當發",
    "X73n1452_007:0203b02": "一段[拚ㄙ+ㄊ]身捨命的志氣。此心不悟。穿衣即是披毛皮。",
    "X73n1452_007:0203b03": "吃飯即是吃尿屎。要悟此心。不知自責。便被懈怠昏",
    "X73n1452_007:0203b04": "沈魔所蔽。終不能到古人悟處。如乾峰示眾云。法身",
    "X73n1452_007:0203b05": "有三種病。二種光。一一透得。方可說修行。雲門出曰。",
    "X73n1452_007:0203b06": "為什麼菴內人。不知菴外事。乾峰也只得呵呵大笑",
    "X73n1452_007:0203b07": "而已。敢問孟修。雲門話頭是何旨意。乾峰笑處有何",
    "X73n1452_007:0203b08": "利害。於此二老口角頭知些好惡。所謂降伏其心。辟",
    "X73n1452_007:0203b09": "如順風揚塵。有何難哉。於此放過不求了徹。則前所",
    "X73n1452_007:0203b10": "謂苦海之中。改頭換面。升沈不止。羽毛鱗甲。請孟修",
    "X73n1452_007:0203b11": "一一從頭做將去。石崖云。三塗一報五千劫。出得頭",
    "X73n1452_007:0203b12": "來是幾時(示康孟修)。",
    "X73n1452_007:0203b13": "楞嚴會上。佛告阿難。一切眾生。從無始來。生死相續。",
    "X73n1452_007:0203b14": "皆由不知常住真心。性淨明體。用諸妄想。此想不真。",
    "X73n1452_007:0203b15": "故有輪轉。諸仁者。此一段經。有兩種血脉。一是四聖",
    "X73n1452_007:0203b16": "血脉。一是六凡血脉。遮箇關頭辨析不真。管取十人",
    "X73n1452_007:0203b17": "舉心動足五雙錯了。常住真心。性淨明體。此便是四",
    "X73n1452_007:0203b18": "聖血脉。此想不真。故有輪轉。此便是六凡血脉。四聖",
    "X73n1452_007:0203b19": "者。佛。菩薩。聲聞。緣覺是也。六凡者。天。修羅。人。傍生。餓",
    "X73n1452_007:0203b20": "鬼。地獄是也。此十者。又謂之十法界。言法界者。法則",
    "X73n1452_007:0203b21": "共合。界則各別。此皆總是眾生最初發心不等。感果",
    "X73n1452_007:0203b22": "亦異。若是箇大闡提漢子。直下一念不生。轉身就父。",
    "X73n1452_007:0203b23": "大事因緣。千了萬當。舉箇佛字。早是染污。且道十法",
    "X73n1452_007:0203b24": "界者。向恁處著落。貧道此等說話。也是鉢盂添柄。嚼",
    "X73n1452_007:0203c01": "飯喂人。噦心不少。雖然。未是箇闡提漢子。也須循規",
    "X73n1452_007:0203c02": "蹈矩做來。亦無大錯。故末法修行者。切須明此兩種",
    "X73n1452_007:0203c03": "血脉。始有商量好惡分。不然。盡是說鬼話的人頭牛",
    "X73n1452_007:0203c04": "耳。貧道與仁者。聚首此地。莫非前劫因緣。非今情識。",
    "X73n1452_007:0203c05": "諸仁者。自今而去。必當以四聖為血脉。莫以六凡為",
    "X73n1452_007:0203c06": "眷屬。要以四聖為血脉。必要發四聖的心腸。且道四",
    "X73n1452_007:0203c07": "聖的心腸。如何發起。一念剖析得空。此聲聞血脉也。",
    "X73n1452_007:0203c08": "即念體空。此緣覺血脉也。即念即空。即空即念。空念",
    "X73n1452_007:0203c09": "歷落。此菩薩血脉也。且道佛之血脉如何接得。驢胎",
    "X73n1452_007:0203c10": "馬腹尋常事。寶座蓮花有甚奇。諸仁者。一念析空。方",
    "X73n1452_007:0203c11": "接聲聞血脉。不知諸仁者逢緣遇境。逆順關頭。一念",
    "X73n1452_007:0203c12": "析得空否。一念若空。則心與空相應。心既與空相應。",
    "X73n1452_007:0203c13": "說恁麼軀殻子。到此時節。又喚恁麼作愛憎。諸仁者。",
    "X73n1452_007:0203c14": "此箇境界。不過聲聞血脉。尚愛憎超然。何況緣覺菩",
    "X73n1452_007:0203c15": "薩佛耶。貧道也有幾句閒淡話。聊與諸仁者。解登山",
    "X73n1452_007:0203c16": "之勞。眾生習氣卑劣。但提著六凡血脉分上事。即如",
    "X73n1452_007:0203c17": "膠如漆。藹然莫之親而親之。精神爽利。言談有味。如",
    "X73n1452_007:0203c18": "飲醇醪。每提起四聖血脉分上事。不是昏沈。便是散",
    "X73n1452_007:0203c19": "亂。方便勉強。勸他多念一聲佛。多拜一拜佛。多看兩",
    "X73n1452_007:0203c20": "行經。多奉事兩箇知識善友。其精神不期倦怠而自",
    "X73n1452_007:0203c21": "倦怠。方寸中又若芒刺。便身覺不自在。心覺不悅樂。",
    "X73n1452_007:0203c22": "此無他。不過出世心輕。塵勞業重耳。今諸仁者。皆是",
    "X73n1452_007:0203c23": "傑然漢子。豈尋常可比。雖然自是而後。法脉中宜各",
    "X73n1452_007:0203c24": "殷重。莫因六根門頭憎愛影子。傷了血脉源頭。若不",
    "X73n1452_007:0204a01": "幸有此。皆是人頭牛耳。又何足道。貧道說此語。十方",
    "X73n1452_007:0204a02": "諸佛。併殿上釋迦佛國。山寺裏護法伽藍。及三洲感",
    "X73n1452_007:0204a03": "應韋馱菩薩。天眼遙見。天耳遙聞。他心證知。諸仁者。",
    "X73n1452_007:0204a04": "不是等閒事。若忽略了。不惟現在。遭大患苦。向後地",
    "X73n1452_007:0204a05": "獄不免在。且道一念未生。地獄天堂。是有是無。有則",
    "X73n1452_007:0204a06": "墮增益謗。無則墮損減謗。亦有亦無。非有非無。總墮",
    "X73n1452_007:0204a07": "謗數。此不管你張三李四。照律問罪將去。那管你承",
    "X73n1452_007:0204a08": "當不承當。若要出此謗類。須會得水急偏留月。山高",
    "X73n1452_007:0204a09": "不礙雲(示丁南羽繆仲純吳康虞于中甫)。",
    "X73n1452_007:0204a10": "豫章黃山谷。嘗嘆息學者鶩流忽源。故以機緣。則驚",
    "X73n1452_007:0204a11": "奇而趨之。曰諸祖西來意。舍此無從入矣。以七佛偈。",
    "X73n1452_007:0204a12": "則忽略而不究。殊不知舍七佛偈。則禪無源矣。禪之",
    "X73n1452_007:0204a13": "流。又惡自來哉。七佛偈似可以義解。諸祖機緣似難",
    "X73n1452_007:0204a14": "乎義解。以為義可解者。終不能超情識。義不可解者。",
    "X73n1452_007:0204a15": "非情識可入。參而悟之。則一悟永悟。始千了百當耳。",
    "X73n1452_007:0204a16": "是不知七佛偈。亦有義解不得入處。諸祖機緣亦有",
    "X73n1452_007:0204a17": "可以義解者。大槩學禪之法。法本無定。譬如大將用",
    "X73n1452_007:0204a18": "兵。有時以正勝敵。有時以奇勝敵。有時以奇正兼用",
    "X73n1452_007:0204a19": "勝敵。有時奇正俱不用勝敵。而學者。必謂西來意在",
    "X73n1452_007:0204a20": "諸祖機緣。而不在七佛偈。何異用兵者。必謂奇可勝",
    "X73n1452_007:0204a21": "敵。而正不可勝敵。得非癡乎。若七佛偈。學者果能精",
    "X73n1452_007:0204a22": "而究之。方知禪不外偈矣。於諸祖機緣參而不悟。則",
    "X73n1452_007:0204a23": "恐又不若持偈矣。千經萬論。別無一事。不過說離身",
    "X73n1452_007:0204a24": "心耳。如學者。身心執受之障不能離。於七佛偈祖機",
    "X73n1452_007:0204b01": "緣。不能悟入。總謂之葉公畫龍。倘真龍現前。吾知其",
    "X73n1452_007:0204b02": "必投筆怖走矣。故吾勸出家在家。有志於斷生死。割",
    "X73n1452_007:0204b03": "煩惱者。於毗舍浮佛偈。能信持之。持久熏熟。則身心",
    "X73n1452_007:0204b04": "執受之障。終有消釋時在。又身執受消時。涅槃現前。",
    "X73n1452_007:0204b05": "心執受消時。菩提現前。此二者。教中謂之二轉依果。",
    "X73n1452_007:0204b06": "葢轉生死而依涅槃。轉煩惱而依菩提也。噫。生死既",
    "X73n1452_007:0204b07": "轉而成涅槃。煩惱既轉而成菩提。到此時節。則我更",
    "X73n1452_007:0204b08": "有何事。我既無事。可乘悲智輪。運彼一切有事者。都",
    "X73n1452_007:0204b09": "還無事之鄉。此不惟山谷居士之願。亦諸佛菩薩之",
    "X73n1452_007:0204b10": "本願也。又老氏曰。吾有大患。為吾有身。及吾無身。吾",
    "X73n1452_007:0204b11": "有何患。又曰。介然有知。行於大道。唯施是畏。又顏子",
    "X73n1452_007:0204b12": "心齊坐忘。則曰墮肢體。黜聰明。墮肢體。得非老氏以",
    "X73n1452_007:0204b13": "身為患之意。黜聰明。得非老氏以心為畏之意哉。三",
    "X73n1452_007:0204b14": "教聖人。皆教眾生說離身心。寧唯釋氏乎。毗舍浮佛。",
    "X73n1452_007:0204b15": "此言自在覺。葢身心未離。則何往非礙。身心一離。則",
    "X73n1452_007:0204b16": "何往非自在歟(七佛偈示眾)。",
    "X73n1452_007:0204b17": "恭聞過去諸佛。諸菩薩。現在諸佛。諸菩薩。未來諸佛。",
    "X73n1452_007:0204b18": "諸菩薩。皆以六種。攝十方三世一切眾生。無有遺漏。",
    "X73n1452_007:0204b19": "未聞煉頂燒臂。拔髮熏鼻。眠針臥棘。而能攝受眾生。",
    "X73n1452_007:0204b20": "如妙法蓮華經。有然臂焚身之說。楞嚴有然指懺罪",
    "X73n1452_007:0204b21": "之條。法華則以象寓意。意得而象忘。實不在然臂燒",
    "X73n1452_007:0204b22": "身也。楞嚴然指。實懺己罪。非籍此以鼓惑愚夫愚婦",
    "X73n1452_007:0204b23": "者。何名六攝。一頓攝。謂諸佛菩薩從初發心。於一切",
    "X73n1452_007:0204b24": "眾生作父母想。隨力所能。直以一切樂事。饒益而攝",
    "X73n1452_007:0204c01": "取之。是名頓攝。二增上攝。增上。猶增勝也。謂諸佛菩",
    "X73n1452_007:0204c02": "薩既已發心。若於父母起尊重心。種種方便。勸修善",
    "X73n1452_007:0204c03": "法。隨時供養。知恩報恩。若於妻子眷屬教修善法。令",
    "X73n1452_007:0204c04": "其勝進。或諸佛菩薩化身為明王聖帝。即攝受人民。",
    "X73n1452_007:0204c05": "如法正化。不加非罰。以財以法而為饒益。隨其力能",
    "X73n1452_007:0204c06": "教諸人民。令修善法。是名增上攝。三取攝。謂諸佛菩",
    "X73n1452_007:0204c07": "薩常以二種攝取眾生。一者常以舍心。以財饒益一",
    "X73n1452_007:0204c08": "切眾生。令其離於貧窮。二者常以慈悲心。以法饒益",
    "X73n1452_007:0204c09": "一切眾生。拔惡邪見。教修正法。是名取攝。惡。謂十惡。",
    "X73n1452_007:0204c10": "身三口四意三是名十惡。邪。謂拔髮熏鼻眠針臥棘",
    "X73n1452_007:0204c11": "煉頂燒臂牛狗等戒。是名邪見。四久攝。謂諸佛菩薩",
    "X73n1452_007:0204c12": "攝取眾生。多歷時數。久久教化。乃得成熟。是名久攝。",
    "X73n1452_007:0204c13": "五不久攝。謂諸佛菩薩攝取眾生。教化不久即得成",
    "X73n1452_007:0204c14": "熟。是名不久攝。如善財龍女廣額屠兒是也。六後攝。",
    "X73n1452_007:0204c15": "謂諸佛菩薩於前五攝之後。攝取眾生。於此生內即",
    "X73n1452_007:0204c16": "能成熟。是名後攝。又名最後攝。無論出家在家。凡有",
    "X73n1452_007:0204c17": "志於出生死苦海者。如上六攝。應當一一查考明白。",
    "X73n1452_007:0204c18": "依而行之。自然佛知見藉此而開。觀行藉此而成。如",
    "X73n1452_007:0204c19": "不遵諸佛菩薩遺教所知所行。直饒你。舍恒河沙身",
    "X73n1452_007:0204c20": "命。歷種種難行苦行。皆為魔業。何以故。佛知見不開",
    "X73n1452_007:0204c21": "故。佛行不成就故。佛之與魔。譬如氷水。不氷即水。不",
    "X73n1452_007:0204c22": "水即氷。故曰毫釐有差。天地懸隔。又煉頂燒臂博米",
    "X73n1452_007:0204c23": "飯僧。固是好事。然不若以四大觀身。四蘊觀心。身心",
    "X73n1452_007:0204c24": "觀熟。轉生死為涅槃。轉煩惱為菩提。較飯有僧名而",
    "X73n1452_007:0205a01": "無僧實之僧。勝劣曉如黑白。佛言為佛弟子。不解佛",
    "X73n1452_007:0205a02": "語。不行佛行。謂之髠頭俗人。故飯髠頭俗人。與飯常",
    "X73n1452_007:0205a03": "人乞兒等。若然者。未知轉生死為涅槃。轉煩惱為菩",
    "X73n1452_007:0205a04": "提。妄以苦身為行。鼓惑愚癡眾生。此非魔外而何哉。",
    "X73n1452_007:0205a05": "(六種攝示出家在家人)。",
    "X73n1452_007:0205a06": "眾生靈知固有。而不能用者。第未知有耳。如一知有。",
    "X73n1452_007:0205a07": "日用便能惟吾自偶諧矣。大抵知有的人。知身身化。",
    "X73n1452_007:0205a08": "知心心化。所以處身心而解脫有餘也。故曰。知有有",
    "X73n1452_007:0205a09": "壞。知無無敗。有無既爾。則罪福吉凶。獨有性乎。",
    "X73n1452_007:0205a10": "凡學佛。性宗通而相宗不通。常迷於相似般若路頭。",
    "X73n1452_007:0205a11": "二宗通而禪宗不通。如葉公畫龍。形容龍之態狀。宛",
    "X73n1452_007:0205a12": "若真者。然終不能致雷雨耳。於相似般若路頭。不辨",
    "X73n1452_007:0205a13": "清楚。不免牽諸外典。附會佛書。且性宗一味虗豁靈",
    "X73n1452_007:0205a14": "徹。塵勞中人。少挹波瀾。懷抱便覺超放。即如讀莊子",
    "X73n1452_007:0205a15": "一般。令人心魂遊揚濁世之表。於此虗豁快活處受",
    "X73n1452_007:0205a16": "用了。若以為極則。永不求進。凡見善知識敲打處。便",
    "X73n1452_007:0205a17": "以為生事。此病不消。到底成天然外道去也。於治習",
    "X73n1452_007:0205a18": "路頭罔然不辨好惡者。良以相宗不通。八識混淆。不",
    "X73n1452_007:0205a19": "知何識是現量。何識是比量。何識是非量。何識兼帶",
    "X73n1452_007:0205a20": "三量。轉何識為智。日用逆順境上。何識作觀。既不知",
    "X73n1452_007:0205a21": "轉識成智階梯。饒你於性宗七通八達。只是畫餅充",
    "X73n1452_007:0205a22": "饑。安能得飽。於禪宗未能究竟。則雲門打殺佛喂狗",
    "X73n1452_007:0205a23": "子。南泉斬猫兒等機緣。縱十地菩薩。聞此等差事。亦",
    "X73n1452_007:0205a24": "不免生大疑怖。震旦國中自昔以來。每有竊謂佛經。",
    "X73n1452_007:0205b01": "皆是抽繹莊老六經。自成一家。如此等人。若使其於",
    "X73n1452_007:0205b02": "相宗中討箇分曉。何至失言如此。取後人之笑。即如",
    "X73n1452_007:0205b03": "義學之徒。或於禪宗生謗。立言排斥。總是為慮不遠。",
    "X73n1452_007:0205b04": "執泥心重。於情識上通不去。故墮此失。且如現前一",
    "X73n1452_007:0205b05": "身。於相宗究竟不清。斷不知此身下落。便識他不破。",
    "X73n1452_007:0205b06": "識他不破。便被他瞞。飲食男女境上。自然作不得主。",
    "X73n1452_007:0205b07": "便見可欲。既見可欲。此心便亂。心亂身惑。縱使活佛",
    "X73n1452_007:0205b08": "終日耳提面命。也化你不得。葢此心此身。都成了箇",
    "X73n1452_007:0205b09": "欲塊。有何虗處。可受醍醐。要識破此身。亦不甚難。生",
    "X73n1452_007:0205b10": "前眼不攬色。耳不攬聲。鼻不攬香臭。舌不攬醎淡。身",
    "X73n1452_007:0205b11": "不攬觸。則意根上便無待。根既無待。境寧有待。境識",
    "X73n1452_007:0205b12": "無待。當下寂滅。寂滅現前。一切順逆因緣。頓化為常",
    "X73n1452_007:0205b13": "光。由是推之。現前一身。不過生前五塵落謝之影子。",
    "X73n1452_007:0205b14": "橫計不消。成此肉塊耳。噫。生前有五塵影子。識不破。",
    "X73n1452_007:0205b15": "乃結成現前肉塊子。如現前肉塊子再識不破。則肉",
    "X73n1452_007:0205b16": "塊陸續展轉無窮去也。故不管你利根鈍根。於三界",
    "X73n1452_007:0205b17": "二十五有之中。要求箇出頭分。最初便把肉塊子覷",
    "X73n1452_007:0205b18": "得粉碎始得。肉塊子既能覷破。有生之患。根株拔矣。",
    "X73n1452_007:0205b19": "此根既拔。一切無累。既得無累。凡咳唾掉臂。皆清淨",
    "X73n1452_007:0205b20": "梵行也。以此梵行之光。照彼魔外。自然膽喪魂驚。歸",
    "X73n1452_007:0205b21": "依之不暇矣。雖然要覷破肉塊子。也是難事。苟於出",
    "X73n1452_007:0205b22": "世之心。見未定而惑不決。豈易為哉。又相宗之書。無",
    "X73n1452_007:0205b23": "有通變師承。學一分加一分繫縛。故於性宗禪宗上。",
    "X73n1452_007:0205b24": "和會不來。若於相宗精了。即一切外書。亦總是佛法。",
    "X73n1452_007:0205c01": "故古人云。若人識得心。大地無寸土。寸土尚無。外書",
    "X73n1452_007:0205c02": "非心而何。我每常見此等病人多。故不惜勞擾。牽枝",
    "X73n1452_007:0205c03": "引蔓如此(示門人)。",
    "X73n1452_007:0205c04": "藏教利用。急於陶凡。通教利用。急於陶滅色明空之",
    "X73n1452_007:0205c05": "劣習。別教急於轉通人之狹識。圓教全始全終吾如",
    "X73n1452_007:0205c06": "來初之本致也。通人以狹言者。其斷惑止於見思。惟",
    "X73n1452_007:0205c07": "巧勝乎滅色耳。別教功用殊特。非通之例。葢斷無明",
    "X73n1452_007:0205c08": "十二品也。圓教則圓斷之矣。凡內書讀之。不以六即",
    "X73n1452_007:0205c09": "雙融。了了不昧。其濫魔外無疑也。將此細議。則不遷",
    "X73n1452_007:0205c10": "論旨。可過半矣(示聞郎)。",
    "X73n1452_007:0205c11": "諸大眾。今日是臘月三十夜。梅花色上添新歲。爆竹",
    "X73n1452_007:0205c12": "聲中減舊年。請各屏息緣心。諦聽慈雲說兩句淡話。",
    "X73n1452_007:0205c13": "大凡人生死不切。只被箇富貴貧賤。忙迫閒散障了",
    "X73n1452_007:0205c14": "他。富貴最極。人中不過輪王。天上不過摩醯首羅。及",
    "X73n1452_007:0205c15": "至福盡。五衰相現。眷屬厭離。威德不振。死魔現前。他",
    "X73n1452_007:0205c16": "豈不要強作箇主宰。多享幾日癡福。其如無常沒情。",
    "X73n1452_007:0205c17": "直下請行。到此時際。與庸人何異。慈雲見眼前齊頭",
    "X73n1452_007:0205c18": "整腦。伶牙利齒。談吐便便的漢子。專心致志。莫不以",
    "X73n1452_007:0205c19": "功名富貴為極則。眠思夢想。必欲滿願方休。他輪王",
    "X73n1452_007:0205c20": "摩醯首羅。到頭也只是這等榜樣。何苦并盡精神。波",
    "X73n1452_007:0205c21": "波逐逐。斷送了一生。又有一等。富貴籠罩他不得的。",
    "X73n1452_007:0205c22": "以閒散為懷。陶情高尚。殊不知天上人閒。最閒散者",
    "X73n1452_007:0205c23": "莫過神仙。乘風往返。瞬息萬里。意有所向。莫不遂心。",
    "X73n1452_007:0205c24": "一旦報謝淪墜生死。從前神通變幻。種種逍遙。一無",
    "X73n1452_007:0206a01": "所仗。隨業受苦。與猪狗同倫。償也業債。大眾。上來富",
    "X73n1452_007:0206a02": "貴閒散。撞了箇大年三十夜。也都結梢如此。貧賤忙",
    "X73n1452_007:0206a03": "迫。又何足道。此是三界裏苦樂榜樣。又不知三界外",
    "X73n1452_007:0206a04": "亦有苦樂。大眾肯信否。若說不信。諸佛誠言安敢不",
    "X73n1452_007:0206a05": "信。聲聞斷見思惑盡。永脫分段穢軀。六通縱任無為。",
    "X73n1452_007:0206a06": "山壁由之直度。改身換質。稱念即成。豈不樂也。然還",
    "X73n1452_007:0206a07": "有塵沙無明。及根本無明在。難免變易生死。於佛性",
    "X73n1452_007:0206a08": "上未得洞然徹了。酣飲寂滅濁酒。觸事面墻。如枯樁",
    "X73n1452_007:0206a09": "死漢相似。豈不是苦。此是三界外的苦樂。障蔽了佛",
    "X73n1452_007:0206a10": "性。不得受用真寂滅三昧。何況三界裏頭。腥臊危脆",
    "X73n1452_007:0206a11": "之身。結業顛狂之想。戀此涕唾富貴。果是皮裏有血。",
    "X73n1452_007:0206a12": "眼裏有筋的漢子。聞此淡話。豈不面熱痛省。尋箇出",
    "X73n1452_007:0206a13": "脫這圈[袖由+匱]的活路。大眾有一段極平常極奇特的事。",
    "X73n1452_007:0206a14": "只自不知。如何是極平常。人皆固有本自現成。只為",
    "X73n1452_007:0206a15": "情封識鎻。不得受用。如何是極奇特。不離此臭穢之",
    "X73n1452_007:0206a16": "軀。即就煩惱業窟裏。發一段堅固信心。勇猛精進。利",
    "X73n1452_007:0206a17": "害毀譽。略不顧著。辦了此段志氣。然後見真善知識。",
    "X73n1452_007:0206a18": "將此懷抱直心告訴他。必不辜你此點真誠。必指你",
    "X73n1452_007:0206a19": "箇尋活路的方法。直下信受其言。不得揣摩。不得賣",
    "X73n1452_007:0206a20": "聰明杜撰。即如初生嬰兒。惟乳是念。不知母之妍醜",
    "X73n1452_007:0206a21": "貴賤。參禪的漢子。也要如是。葢人不本色。心不純粹。",
    "X73n1452_007:0206a22": "決做此等事不得。果辦了此等肚腸。繫住本參話頭。",
    "X73n1452_007:0206a23": "不論日月。孜孜綿密。迥迥現前。一片觸不碎的境界。",
    "X73n1452_007:0206a24": "情關坐斷。意識不行。到此光景。胸中覔一點憎愛了",
    "X73n1452_007:0206b01": "不可得。何況軀殻上的死生。這箇時節。并著精彩。[拚ㄙ+ㄊ]",
    "X73n1452_007:0206b02": "命直前。以悟為期。你真心不退。十方諸佛。與權位天",
    "X73n1452_007:0206b03": "龍八部。必慈憫冥加。忽然透徹。大事了當。殺活自由。",
    "X73n1452_007:0206b04": "不妨就富貴以弘化。示高尚以振俗。若必以富貴閒",
    "X73n1452_007:0206b05": "散為障道。此又無繩自縛。死結不少。果到此地位。即",
    "X73n1452_007:0206b06": "不離臭皮袋。便是肉身菩薩。與眾生抽釘拔楔。點凡",
    "X73n1452_007:0206b07": "成聖。縱步於毗盧頂上。鼓化於今事門頭。叱咤死參",
    "X73n1452_007:0206b08": "禪豪傑之偷心。棒喝敲落無明漢子的習氣。若也如",
    "X73n1452_007:0206b09": "是。不惟自了。亦且為人。豈不特奇乎。大眾如何是本",
    "X73n1452_007:0206b10": "參話頭。趙州問投子。大死的人。却活如何。子云。不許",
    "X73n1452_007:0206b11": "夜行。投明須到。且道是何道理。有會得的出來吐露",
    "X73n1452_007:0206b12": "看。若都不薦。各各自便。偈曰。一念無明昧己靈。昏昏",
    "X73n1452_007:0206b13": "埋沒幾千生。臭尸殻上分妍醜。虗幻門頭起愛憎。深",
    "X73n1452_007:0206b14": "溺邪途誰解險。飄流苦海不知醒。莫言此是閒饒舌。",
    "X73n1452_007:0206b15": "大要諸人出火坑(除夜示眾)。",
    "X73n1452_007:0206b16": "夫五慾覆盆。心光不明。有能揭之。千古長旦。不亦快",
    "X73n1452_007:0206b17": "哉。故全生之德。莫若襲明之功也。葢日沈則月襲其",
    "X73n1452_007:0206b18": "明。月沒則燈襲之。如日月燈三者照不及處。苟微不",
    "X73n1452_007:0206b19": "明自發之光。則諸暗相永昏我矣。是故宗譜之設。貴",
    "X73n1452_007:0206b20": "在襲明。自飲光至於震旦鼻祖。皆以不傳之妙。拋擲",
    "X73n1452_007:0206b21": "乎衣鉢偈頌之閒。使天資高者。即妙襲明。明明無盡。",
    "X73n1452_007:0206b22": "又譬諸無盡燈。然唯濟北一枝。光茂特盛。似他宗莫",
    "X73n1452_007:0206b23": "及也。雖然雲門洞山溈仰法眼之門。出人亦皆奇偉。",
    "X73n1452_007:0206b24": "又非後世黃口禪雛。得而皂白者也。",
    "X73n1452_007:0206c01": "五戒精持。須明三聚。五戒者。不殺不盜不淫不妄不",
    "X73n1452_007:0206c02": "酒是也。三聚者。一攝律儀戒。律即法律。是禁止之義。",
    "X73n1452_007:0206c03": "儀即儀式。是軌範之義。持此戒者。一者不得為利養",
    "X73n1452_007:0206c04": "故。自讚毀他。二者不得故慳。不施前人。三者不得瞋",
    "X73n1452_007:0206c05": "心打罵眾生。四者不得毀謗大乘經典。持此四法。無",
    "X73n1452_007:0206c06": "惡不離。故名攝律儀戒。二攝善法戒者。謂身口意所",
    "X73n1452_007:0206c07": "作善法。及聞思修三慧。六度萬行。無不聚攝。故名攝",
    "X73n1452_007:0206c08": "善法戒。三攝眾生戒者。謂能攝受一切眾生。能攝之",
    "X73n1452_007:0206c09": "行。即是慈悲喜捨。慈名愛念。能與眾生樂故。悲名憐",
    "X73n1452_007:0206c10": "愍。能拔眾生苦故。喜名喜慶。慶一切眾生離苦得樂",
    "X73n1452_007:0206c11": "故。捨名無憎無愛。常念眾生同得無憎無愛故。以此",
    "X73n1452_007:0206c12": "等法。攝諸眾生。故名攝眾生戒。夫五戒三聚。精博無",
    "X73n1452_007:0206c13": "遺。精則五為諸戒之本。故名此五為根本戒。博則無",
    "X73n1452_007:0206c14": "善不攝。故名此三為三聚戒。是故持五而不持三。但",
    "X73n1452_007:0206c15": "紹人天。難繼佛祖。然戒殺而不能放生。戒盜而不能",
    "X73n1452_007:0206c16": "布施。戒淫而不能教人持戒。戒妄語而不能愛語說",
    "X73n1452_007:0206c17": "法。戒酒而不能勸人戒飲。此名下品五戒。反是名中",
    "X73n1452_007:0206c18": "品五戒。如能五戒三聚。兼持無犯。名上品五戒。嗚呼。",
    "X73n1452_007:0206c19": "一念不生。五戒三聚。凡聖圓滿。一念既生。五戒三聚。",
    "X73n1452_007:0206c20": "在道前或不聞名字。或聞名字。不知義趣。或知義趣。",
    "X73n1452_007:0206c21": "以染業障重。不能持守。惟道中道後。道有淺深。或滿",
    "X73n1452_007:0206c22": "持。或分持。教有明文。茲不煩舉。又初心之人。謂之毛",
    "X73n1452_007:0206c23": "道凡夫。設觸境風逆順。心識飄忽。如墮鴻毛於康莊。",
    "X73n1452_007:0206c24": "微風歘起。飄忽無定。故有志出苦持五戒者。若不發",
    "X73n1452_007:0207a01": "重大惡誓。痛制心識。偶觸境風。現行力故。染流易墮。",
    "X73n1452_007:0207a02": "淨岸難登。故古人自知染習濃厚。於戒戒之下。一一",
    "X73n1452_007:0207a03": "發大重誓。扶持戒心。使無飄忽。今可既知浮榮危脆。",
    "X73n1452_007:0207a04": "見幾而作。掛冠祝髮。自外及庶。自庶求真。生生世世。",
    "X73n1452_007:0207a05": "不受雜身。常為男子。六根完具。福慧隨願。永作比丘。",
    "X73n1452_007:0207a06": "斷見思後。分身散影。淨佛國土。成就眾生。如是戒願。",
    "X73n1452_007:0207a07": "豈可易發。自受戒後。苟不以惡誓怖心。願繩束縛。戒",
    "X73n1452_007:0207a08": "實難持。願實難發故。戒急願緩。戒屬生滅。戒急願急。",
    "X73n1452_007:0207a09": "戒本無生滅。如能持無生滅戒。則五戒三聚。自然於",
    "X73n1452_007:0207a10": "境風逆順之中。任運無犯。倘慮三聚廣博難持。五須",
    "X73n1452_007:0207a11": "精持。三聚漸持。如五不精持。戒神瞋怒。一戒五神。五",
    "X73n1452_007:0207a12": "戒二十五神。如影隨形。護持戒人。剎那不離。如持戒",
    "X73n1452_007:0207a13": "不精。神亦無時不怒。",
    "X73n1452_007:0207a14": "兩順一逆。迷悟綱宗。綱宗不明。解行失凖。唐宣宗大",
    "X73n1452_007:0207a15": "中五年。召京兆薦福寺弘辨入見。上問曰。何為頓見。",
    "X73n1452_007:0207a16": "何名漸修。對曰。頓名自性。與佛同儔。然有無始染習。",
    "X73n1452_007:0207a17": "故假漸修對治。令順性起用。如人吃飯。不因一口便",
    "X73n1452_007:0207a18": "飽。帝悅。賜號圓智禪師。此兩順一逆綱宗之所劵也。",
    "X73n1452_007:0207a19": "大抵眾生。本無有苦受。以性變為情。昏動乃作。萬法",
    "X73n1452_007:0207a20": "生焉。昏動既作。明靜失真。明靜既失。昏動日深。昏動",
    "X73n1452_007:0207a21": "既深。靡所不至。故瞥起一念。念不在上品十惡。則在",
    "X73n1452_007:0207a22": "中品慳吝十惡。不在中品慳吝十惡。則在下品愚癡",
    "X73n1452_007:0207a23": "十惡。不在下品愚癡十惡。則在五戒滿缺之閒。不在",
    "X73n1452_007:0207a24": "五戒滿缺之閒。則在猜忌修十善之域。不在猜忌修",
    "X73n1452_007:0207b01": "十善之域。則在純修十善之天。此六者。雖升沈不同。",
    "X73n1452_007:0207b02": "苦樂各交。皆性變為情而有也。夫性初本妙。變而為",
    "X73n1452_007:0207b03": "粗。故名下凡。粗必流至於濁。濁必受苦。苦極必思本。",
    "X73n1452_007:0207b04": "如人臨死生之際。不號呼父母。必哀天叩地。諸佛菩",
    "X73n1452_007:0207b05": "薩。乘其思本之時。遂以緣因佛性熏之。熏熟則解。解",
    "X73n1452_007:0207b06": "則能了知根塵無性。孰為物我。此無物我者。在堯不",
    "X73n1452_007:0207b07": "加多。在紂不加少。堯能以解治染習。所以人欲日消。",
    "X73n1452_007:0207b08": "天理日全。如陽回大地。消得一分氷。則一分水現前。",
    "X73n1452_007:0207b09": "消得十分氷。則十分水現前。水既現前。氷不可得。此",
    "X73n1452_007:0207b10": "名一逆。水性融通。在方而方。在圓而圓。可以為六合",
    "X73n1452_007:0207b11": "之靈潤。可以為三冬之霜雪。在天為雨。在地為泉。在",
    "X73n1452_007:0207b12": "流為江。在貯為湖。在納為海。名雖多種。實則惟濕而",
    "X73n1452_007:0207b13": "已。以其在方圓之器。而器不能留礙。如妙覺聖人。分",
    "X73n1452_007:0207b14": "身散影。遍入諸趣。開迷成覺。鑄苦為樂。務莫不濟。然",
    "X73n1452_007:0207b15": "未嘗有累。此名妙順。又名順性起用。然順性起用中。",
    "X73n1452_007:0207b16": "有逆而未全者。有逆而將全者。有逆而已全者。如已",
    "X73n1452_007:0207b17": "全不能忘之。則順性之用。必不能稱性。惟稱性之用。",
    "X73n1452_007:0207b18": "方能妙物無累。往大通智勝佛。十劫坐道場。不得成",
    "X73n1452_007:0207b19": "佛道。適坐此座。即佛法現前。以其忘。而能起稱性之",
    "X73n1452_007:0207b20": "用耳。此一逆之中。有聲聞緣覺菩薩佛。四法界不等。",
    "X73n1452_007:0207b21": "葢聲聞厭苦集為染。欣滅道為淨。緣覺厭流轉為苦。",
    "X73n1452_007:0207b22": "欣還滅為樂。菩薩雖圓別殊種。皆以六度十波羅蜜。",
    "X73n1452_007:0207b23": "淨佛國土。成就眾生。佛則不然。頓明自性。雖臊臭凡",
    "X73n1452_007:0207b24": "夫。能於境緣逆順之衝。一味率性應之。如龍用水。如",
    "X73n1452_007:0207c01": "虎用風。謂之有心耶。龍虎念未起時。而風雲自生。謂",
    "X73n1452_007:0207c02": "之無心耶。脫微龍虎。則風雲不起。老龐曰。日用事無",
    "X73n1452_007:0207c03": "別。惟吾自偶諧。頭頭非取捨。處處沒張乖。朱紫誰為",
    "X73n1452_007:0207c04": "號。丘山絕點埃。神通并妙用。運水與搬柴。雲門問大",
    "X73n1452_007:0207c05": "眾曰。柴搬人。人搬柴耶。小壽禪師以擔柴出市。薪忽",
    "X73n1452_007:0207c06": "墮地。即大悟。偈曰。撲地非他物。縱橫不是塵。山河及",
    "X73n1452_007:0207c07": "大地。全露法王身。又陸亘大夫謂南泉曰。肇法師甚",
    "X73n1452_007:0207c08": "奇怪。解道天地同根。萬物一體。南泉指庭前牡丹花",
    "X73n1452_007:0207c09": "云。人見此一株花如夢相似。嗚呼。葉公畫龍非不專。",
    "X73n1452_007:0207c10": "真龍現前即投筆怖走。若紫栢見南泉恁麼道。打一",
    "X73n1452_007:0207c11": "摑云。和尚腦後。數行白髮曾見麼。法樹來前。紫栢受",
    "X73n1452_007:0207c12": "性不耐落索。為樹郎略拈兩順一逆綱宗。兼提古德",
    "X73n1452_007:0207c13": "機緣一兩則。又自弄家風。代陸亘轉一上語者。不過",
    "X73n1452_007:0207c14": "愍樹郎不遠登山。辭別壽母。若不以本分事。慰樹郎",
    "X73n1452_007:0207c15": "母子之心。得非兒女態乎。雖然本分事。非徹骨英雄。",
    "X73n1452_007:0207c16": "亦不易承當。姑以三歸培母子出世之因。五戒資人",
    "X73n1452_007:0207c17": "天之種。三歸者。謂歸依佛則不迷。歸依法則不饑。歸",
    "X73n1452_007:0207c18": "依僧食必正。故曰。非正命食。不足以資法身慧命。五",
    "X73n1452_007:0207c19": "戒者。不殺則壽。不盜則泰。不淫則潔。不妄則信。不酒",
    "X73n1452_007:0207c20": "則智。此五者。有上中下焉。上者治心。中者束身。下者",
    "X73n1452_007:0207c21": "戒雖曾受。實或負名。樹郎當斟酌上中下戒。謹自擇",
    "X73n1452_007:0207c22": "之(示朱虬菴)。",
    "X73n1452_007:0207c23": "夫眾人為欲噉。惟聖人能噉欲。為欲噉。則迷己而逐",
    "X73n1452_007:0207c24": "物。能噉欲。則無物不轉。故曰若能轉欲。即同如來。眾",
    "X73n1452_007:0208a01": "人一涉欲境。但知有境。而不知有己。惟聖人即欲無",
    "X73n1452_007:0208a02": "欲。故能妙萬物而無累也。",
    "X73n1452_007:0208a03": "世閒法精神不極。我所不化。終不能入其閫域。況出",
    "X73n1452_007:0208a04": "世閒法乎。大都世閒法。帶情而入。亦可得其精。出世",
    "X73n1452_007:0208a05": "閒法。苟不超情而入。直饒你苦心到驢年。終無有入",
    "X73n1452_007:0208a06": "處。故曰。離心意識參。若不離心意識。凡所參者皆心",
    "X73n1452_007:0208a07": "意識也。古人謂之用賊作家。非但家破。禍終不免。",
    "X73n1452_007:0208a08": "憨憨子曰。吾讀棗栢論。乃知清涼之疏華嚴也。雖精",
    "X73n1452_007:0208a09": "且深。然不若李方山之發揮。無蹊徑可尋。而天機深",
    "X73n1452_007:0208a10": "者。以不可尋為前茅。研窮不已。忽焉而入。則笑謌於",
    "X73n1452_007:0208a11": "彌勒樓閣之中。遨遊於無量剎海之上。得事事無礙",
    "X73n1452_007:0208a12": "者。如普菴肅。英邵武輩。自唐迄明。亦不乏人也。但於",
    "X73n1452_007:0208a13": "遭際有通塞。故其所得者。有隱顯於時焉。如船子不",
    "X73n1452_007:0208a14": "得夾山。則終陸沈於烟波中已。夫華嚴法華。吾大雄",
    "X73n1452_007:0208a15": "氏始終本懷也。彼大經疏則有清涼。論則有方山。唯",
    "X73n1452_007:0208a16": "法華也。既為華嚴之終。若不假手於天台。則玄義之",
    "X73n1452_007:0208a17": "作。其孰能之。有宋寂音尊者。作論論法華。則以文字",
    "X73n1452_007:0208a18": "而拋擲不傳之妙。於三周九喻之閒。譬如夜光之珠。",
    "X73n1452_007:0208a19": "宛轉橫斜衝突於金盤之內。不可得而測其方向也。",
    "X73n1452_007:0208a20": "所可必者。知其不出盤耳。盤喻文字。珠喻不傳之妙",
    "X73n1452_007:0208a21": "也。或曰妙不可傳。既不可傳。孰知其妙。既知妙而不",
    "X73n1452_007:0208a22": "可以文字語言得之。則文字語言。獨外乎妙哉。如文",
    "X73n1452_007:0208a23": "字語言既在妙外。則文字語言不可得而傳。妙可傳",
    "X73n1452_007:0208a24": "也。妙既可傳。而文字語言不可傳者。則粗者愈精。精",
    "X73n1452_007:0208b01": "者愈粗矣。子為我即之。憨憨子應曰。精。謂理也。粗。謂",
    "X73n1452_007:0208b02": "事也。理。猶水也。事。猶波也。如必以為文字語言非妙。",
    "X73n1452_007:0208b03": "妙非文字語言。是離波求水也。離水求波也。子悟波",
    "X73n1452_007:0208b04": "水之喻。則精粗不待吾再告而知矣。天台建六即。六",
    "X73n1452_007:0208b05": "波也。即。水也。有迷波者。謂波非水也。有迷水者。謂水",
    "X73n1452_007:0208b06": "非波也。謂波非水。則凡夫甘陷無分之阱。終迷而不",
    "X73n1452_007:0208b07": "出矣。謂水非波。則淺悟之徒。不免坐於忽聖之坑也。",
    "X73n1452_007:0208b08": "此吾天台六即所以建也。六即者。理即。名字即。觀行",
    "X73n1452_007:0208b09": "即。相似即。分證即。究竟即是也。夫理即也者。謂聖凡",
    "X73n1452_007:0208b10": "共有也。名字即。謂其聞名知義也。觀行即。謂其能依",
    "X73n1452_007:0208b11": "解起行也。相似即。謂其依行得相似理水也。分證即。",
    "X73n1452_007:0208b12": "謂其能入初住。得與真法流水即也。自是由等覺而",
    "X73n1452_007:0208b13": "成妙覺。謂之究竟即也。是以知即外六。則即無所得。",
    "X73n1452_007:0208b14": "知六外即。則六亦無所得。能如是知者。乃謂之圓解",
    "X73n1452_007:0208b15": "也。依圓解起行。始謂之圓行。行既圓。則所證獨不圓",
    "X73n1452_007:0208b16": "乎。嗚呼。藏通別皆金口所流出也。不名之圓教。惟華",
    "X73n1452_007:0208b17": "嚴法華。諸最上乘經。謂之圓教。葢根器異也。如華嚴",
    "X73n1452_007:0208b18": "時非鹿苑時也。乃至非法華時也。豈如來聖人有異",
    "X73n1452_007:0208b19": "心異言哉。如六即之建。五位之設。總謂理可頓悟。事",
    "X73n1452_007:0208b20": "須漸除。故不假五位。陶鑄無始習染至盡。則果體終",
    "X73n1452_007:0208b21": "不可證也。陶鑄習染。若不先頓悟圓旨。則行屬有為。",
    "X73n1452_007:0208b22": "非圓行也。唯六即即。波外無水也。唯即即六。水外無",
    "X73n1452_007:0208b23": "波也。然華嚴法華。皆以象寓意。能得意而忘象者。指",
    "X73n1452_007:0208b24": "波為水可也。指理為事可也。指精為粗可也。指粗為",
    "X73n1452_007:0208c01": "精可也。脫泥象而不得其意。雖清涼方山石門復出。",
    "X73n1452_007:0208c02": "吾未如之何已。",
    "X73n1452_007:0208c03": "夫繩之為網。則水陸之命。有所逸者。未可知也。以錢",
    "X73n1452_007:0208c04": "為網。則水陸之味窮矣。夫味離舌無有。舌離身無有。",
    "X73n1452_007:0208c05": "身離心無有。故至淫者化為婦人。至暴者化為猛虎。",
    "X73n1452_007:0208c06": "葢其心既變。其形不得不變也。此非心能生身乎。人",
    "X73n1452_007:0208c07": "苟能因味得舌。因舌得身。因身得心。因心得性。性得",
    "X73n1452_007:0208c08": "則孰為物。孰為我。故曰血氣之屬必有知。凡有知者",
    "X73n1452_007:0208c09": "必同體。又曰性相近也。世儒不知性。橫謂我性與物",
    "X73n1452_007:0208c10": "性不同。遂因味失舌。因舌失身。因身失心。因心昧性。",
    "X73n1452_007:0208c11": "昧性則無往而非情。所以被形用。而不能用形耳。既",
    "X73n1452_007:0208c12": "為形用。不過窮口腹之欲。安知所謂性哉。劉生倘薦",
    "X73n1452_007:0208c13": "此。則戒殺不難矣(勸劉生戒殺)。",
    "X73n1452_007:0208c15": "紫栢老人集卷之七"
}