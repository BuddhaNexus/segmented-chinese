{
    "T03n0190_020:0744a25": "佛本行集經卷第二十",
    "T03n0190_020:0744a27": "隋天竺三藏闍那崛多譯",
    "T03n0190_020:0744a28": "車匿等還品下",
    "T03n0190_020:0744a29": "「時淨飯王復作是言：『我今心願所有四方護",
    "T03n0190_020:0744b01": "世神王，護諸眾生，今為我子，成利益故，恒相",
    "T03n0190_020:0744b02": "佐助。天上帝釋，千眼天主，舍脂之夫，大力天",
    "T03n0190_020:0744b03": "王，及諸天眾，左右圍遶，願為我子，所有心",
    "T03n0190_020:0744b04": "求，願作佐助。又世諸神，風神水神、火神地",
    "T03n0190_020:0744b05": "神，四方四維，彼等諸神，皆作佐助。汝最勝",
    "T03n0190_020:0744b06": "者，無上丈夫，何故棄捨四大天下？彼之我子，",
    "T03n0190_020:0744b07": "今捐家出，志慕無上極妙聖果，其所欲求，願",
    "T03n0190_020:0744b08": "速成就阿耨多羅三藐三菩提道，使早證明。』",
    "T03n0190_020:0744b09": "其淨飯王，臥於地上，以種種語，呵責乾陟，",
    "T03n0190_020:0744b10": "作如是言：『汝不善馬，從來多種，為我所作，愛",
    "T03n0190_020:0744b11": "樂之事；今日何緣，忽不饒益，如是損害於釋",
    "T03n0190_020:0744b12": "種家？我之太子，恒常愛汝，與我心合，常作歡",
    "T03n0190_020:0744b13": "喜，汝今如是，汝須覆滅。汝可將我向太子處，",
    "T03n0190_020:0744b14": "我共愛子，共行苦行，我今離別所愛子故，命",
    "T03n0190_020:0744b15": "在須臾，不久存活。』而說偈言：",
    "T03n0190_020:0744b16": "「『乾陟汝馬速疾行，　　將我詣彼還迴返，",
    "T03n0190_020:0744b17": "我無子故命難活，　　如重病人不得醫。』",
    "T03n0190_020:0744b18": "「時淨飯王說是語已，因愛子故，苦切所逼，臥",
    "T03n0190_020:0744b19": "在於地，作如是等受苦惱事，舉聲大哭，乍撲",
    "T03n0190_020:0744b20": "乍起，言音哽咽。",
    "T03n0190_020:0744b21": "「爾時，有一智慧大臣并及國師婆羅門等，見",
    "T03n0190_020:0744b22": "淨飯王，宛轉于地，左倒右扶，心大愁毒，悲",
    "T03n0190_020:0744b23": "苦纏迫，意不暫歡，身心一時生大熱惱。其等",
    "T03n0190_020:0744b24": "欲開解王意故，故現顏色，自無憂愁，共白王",
    "T03n0190_020:0744b25": "言：『大王！今者宜可捨諸憂愁苦惱，定於自心，",
    "T03n0190_020:0744b26": "須作健想，不應如是悶絕自撲，猶如凡人涕",
    "T03n0190_020:0744b27": "泣流淚。所以者何？大王！當知！如昔過去，多",
    "T03n0190_020:0744b28": "有諸王，棄捨王位，如萎華鬘，背而入山。又",
    "T03n0190_020:0744b29": "復大王，太子悉達宿緣當受如是業報。大",
    "T03n0190_020:0744c01": "王！今者應憶往昔阿私陀仙預授其記，白",
    "T03n0190_020:0744c02": "大王言：「彼童子者，不可拘以人天果報，并及",
    "T03n0190_020:0744c03": "轉輪聖王之位，而期待之，使令貪愛暫住於",
    "T03n0190_020:0744c04": "世。」大王！今者若決定欲喚大子還，但勅我",
    "T03n0190_020:0744c05": "等二人令去，當隨王命終不敢違。』",
    "T03n0190_020:0744c06": "「時淨飯王即報之言：『汝等二人，若知時者，可",
    "T03n0190_020:0744c07": "速疾往至太子邊，若不爾者，我今身命無有",
    "T03n0190_020:0744c08": "吉祥，為諸苦惱之所纏逼。』是時大臣并及國",
    "T03n0190_020:0744c09": "師婆羅門等，聞淨飯王如是勅已，即共發行，",
    "T03n0190_020:0744c10": "詣太子所，而說偈言：",
    "T03n0190_020:0744c11": "「『太子應受如是業，　　王當念昔私陀言，",
    "T03n0190_020:0744c12": "記彼不貪天轉輪，　　寧樂人間五欲樂。』",
    "T03n0190_020:0744c13": "「時彼大臣及國師等，說是語已，相與俱行，其",
    "T03n0190_020:0744c14": "馬乾陟，處處聞於如上苦切呵責言已，意",
    "T03n0190_020:0744c15": "甚憂愁，生大熱惱。以熱惱故，無暫時歡；心既",
    "T03n0190_020:0744c16": "不歡，即便命盡。命盡之後，應時上生三十三",
    "T03n0190_020:0744c17": "天。既生彼天，後知如來得成道已，即從彼天，",
    "T03n0190_020:0744c18": "捨來下生中天竺國於那波城，其城有一婆",
    "T03n0190_020:0744c19": "羅門種，具行六法，即為彼家，而作子息，乃至",
    "T03n0190_020:0744c20": "漸大，至如來邊。如來知彼往昔之時作於馬",
    "T03n0190_020:0744c21": "身，命終生天，時佛即說彼馬因緣，既聞法已，",
    "T03n0190_020:0744c22": "漏盡解脫，入般涅槃。",
    "T03n0190_020:0744c23": "24 觀諸異道品佛本行集經觀諸異道品第二十四",
    "T03n0190_020:0744c24": "「爾時，太子自手執刀，割於頭髻，剃除鬚髮，身",
    "T03n0190_020:0744c25": "著袈裟，即時無量百千諸天，生大歡喜，遍",
    "T03n0190_020:0744c26": "滿其體，不能自勝，以喜歡心，齊出聲叫，大歌",
    "T03n0190_020:0744c27": "大嘯，弄諸衣裳，口大唱言：『悉達太子！今已出",
    "T03n0190_020:0744c28": "家。悉達太子！今已出家。其定當得阿耨多羅",
    "T03n0190_020:0744c29": "三藐三菩提，得已一切生法眾生，當得解脫",
    "T03n0190_020:0745a01": "於彼生法，乃至應受苦惱別離諸眾生等，悉",
    "T03n0190_020:0745a02": "得解脫於此繫縛。』",
    "T03n0190_020:0745a03": "「爾時，菩薩割髻之處，其後起塔名割髻塔；",
    "T03n0190_020:0745a04": "菩薩身著袈裟之處，後起塔稱受袈裟塔；車",
    "T03n0190_020:0745a05": "匿乾陟，辭別迴還向宮之處，後起塔名車",
    "T03n0190_020:0745a06": "匿乾陟迴還之塔。菩薩行路，諦視徐行，有",
    "T03n0190_020:0745a07": "人借問，默然不答。彼等人民，各相語言：『此仙",
    "T03n0190_020:0745a08": "人者，必釋種子。』因此得名釋迦牟尼。",
    "T03n0190_020:0745a09": "「爾時，菩薩自心發起如是思惟：『我今既已，捨",
    "T03n0190_020:0745a10": "於王位，捐自眷屬境界國城，不可生悔，此事",
    "T03n0190_020:0745a11": "成已，是滅相法。』如是念已，心轉勇猛。",
    "T03n0190_020:0745a12": "「爾時，菩薩從彼阿尼彌迦聚落，漸漸欲向於",
    "T03n0190_020:0745a13": "毘耶離中，路有一仙人居處，彼舊仙人名跋",
    "T03n0190_020:0745a14": "伽婆隋言瓦師。菩薩入彼仙人處時，光明顯爀，照",
    "T03n0190_020:0745a15": "彼山林，菩薩既除諸瓔珞具，并捨一切迦尸",
    "T03n0190_020:0745a16": "迦衣，直是身威猶尚出光，耀彼山林諸仙人",
    "T03n0190_020:0745a17": "眼。而有偈說：",
    "T03n0190_020:0745a18": "「『菩薩象王師子行，　　除捨妙衣及瓔珞，",
    "T03n0190_020:0745a19": "直著袈裟麁法服，　　身猶威耀彼諸仙。』",
    "T03n0190_020:0745a20": "「時其林內，所有持行婆羅門仙，行住坐臥，或",
    "T03n0190_020:0745a21": "手執持，隨威儀住。彼等一切，向菩薩面，起恭",
    "T03n0190_020:0745a22": "敬心，愛樂尊重，或復生疑瞻仰菩薩。然彼林",
    "T03n0190_020:0745a23": "內，有諸耆舊婆羅門仙，或取華果藥木草",
    "T03n0190_020:0745a24": "根，其餘他行，未集聚者，彼等未見不生疑",
    "T03n0190_020:0745a25": "心，但遠遙聞菩薩之聲，既聞聲已，心驚速疾",
    "T03n0190_020:0745a26": "來還林中本所住處。應所作者更不復作，應",
    "T03n0190_020:0745a27": "所取者更亦不取，其餘華果及藥草根，設已",
    "T03n0190_020:0745a28": "取者亦悉捨之，但心速欲來菩薩前。",
    "T03n0190_020:0745a29": "「時彼林內，所有諸鳥，所謂鴻鶴鵝鴨鸚鵡、鸜",
    "T03n0190_020:0745b01": "鵒鴛鴦、命命孔雀，及迦陵伽、俱翅羅等一切諸",
    "T03n0190_020:0745b02": "鳥，彼諸鳥等，見於菩薩入林中已，各各自出",
    "T03n0190_020:0745b03": "和雅之音，作微妙聲。又彼林中，所有虫獸，其",
    "T03n0190_020:0745b04": "等一切，悉捨水草，不食不飲，歡喜來向於菩",
    "T03n0190_020:0745b05": "薩前。",
    "T03n0190_020:0745b06": "「是時彼林諸婆羅門，為祭祀故，𤛓諸牸牛，",
    "T03n0190_020:0745b07": "取於乳汁。彼等牸牛，雖復捋訖，而其乳汁，",
    "T03n0190_020:0745b08": "猶更如初，自然流下。",
    "T03n0190_020:0745b09": "「時，彼一切諸婆羅門，各相謂言：『曾聞有八婆",
    "T03n0190_020:0745b10": "娑婆天，此人莫非是於其一？』或復有言：『諸婁",
    "T03n0190_020:0745b11": "宿天，此是其一。何以故？自從其來，入此林",
    "T03n0190_020:0745b12": "中，此林放光，皆悉明耀，如日初出照於世間。』",
    "T03n0190_020:0745b13": "而說偈言：",
    "T03n0190_020:0745b14": "「『或八婆娑此是一，　　或二婁宿中一天，",
    "T03n0190_020:0745b15": "若不此林何故光，　　譬如世間日初照。』",
    "T03n0190_020:0745b16": "「爾時，彼等諸婆羅門，修習仙法居彼林者，隨",
    "T03n0190_020:0745b17": "林所出供養之具，將如是等諸供養具，請於",
    "T03n0190_020:0745b18": "菩薩，各各一心，齊頂禮足，同共白言：『善來",
    "T03n0190_020:0745b19": "聖者！我等諸仙，欲請聖者住於此處，此處所",
    "T03n0190_020:0745b20": "有華果樹林藥草根葉流泉冷水，隨時堪可",
    "T03n0190_020:0745b21": "納受充用。此是古仙之所居處，欲求解脫，易",
    "T03n0190_020:0745b22": "得安心，此處空閑，經行寂靜。』",
    "T03n0190_020:0745b23": "「爾時菩薩以微妙語，辭釆音句，美麗可觀，聲",
    "T03n0190_020:0745b24": "隱隱深，猶如雷鼓，隨所堪受，問訊相詶。是",
    "T03n0190_020:0745b25": "時諸仙眾中有一婆羅門仙，善巧居林苦行",
    "T03n0190_020:0745b26": "之法，彼見菩薩好容儀已，別更告一婆羅門",
    "T03n0190_020:0745b27": "言：『仁者知不？此天童子，洞識人心，善解方",
    "T03n0190_020:0745b28": "便。何以故？凡世間人，各相謂言：「我生諸子，",
    "T03n0190_020:0745b29": "應當養育，諸子長成，則能為我，興立家計，販",
    "T03n0190_020:0745c01": "賣求財，造作生活。我於當時，求智求道，若負",
    "T03n0190_020:0745c02": "他債，悉償令了。」如是思惟，諸恩愛故，養育",
    "T03n0190_020:0745c03": "諸子。此則不然，為他求道，不計自死，不求自",
    "T03n0190_020:0745c04": "利。』",
    "T03n0190_020:0745c05": "「時彼眾中，復更別有一婆羅門，告彼已前婆",
    "T03n0190_020:0745c06": "羅門言：『仁者仁者！如是如是，如汝所言。世間",
    "T03n0190_020:0745c07": "之人不自覺知，不自辨了，常不知足，但言",
    "T03n0190_020:0745c08": "我今須如是辨，明日復須作如是辨，我行",
    "T03n0190_020:0745c09": "法時，猶尚未至。如是一切諸世間人，以迷惑",
    "T03n0190_020:0745c10": "故，既不辨於此世自利，然未來世亦復不得",
    "T03n0190_020:0745c11": "成就諸利。』",
    "T03n0190_020:0745c12": "「爾時菩薩從兜率天下來之時，入釋種胎，欲",
    "T03n0190_020:0745c13": "受生日。彼時先於其跋伽婆仙人林中所居",
    "T03n0190_020:0745c14": "之處，自然涌出二金色樹。時彼二樹，高峻長",
    "T03n0190_020:0745c15": "大，而彼二樹，當於菩薩出家之夜，忽然沒地，",
    "T03n0190_020:0745c16": "一時不現。其跋伽婆仙人，見彼二樹同夜沒",
    "T03n0190_020:0745c17": "不現已，心大憂惱，悵怏低頭，思惟念言：『必",
    "T03n0190_020:0745c18": "我衰時，相貌所至，或復更有惡相來耶？』菩薩",
    "T03n0190_020:0745c19": "見彼跋伽仙人如是憂愁低頭悵怏，心不歡",
    "T03n0190_020:0745c20": "樂，漸至彼邊，而白仙言：『尊者！何故顏色憂",
    "T03n0190_020:0745c21": "愁，低頭而坐？』",
    "T03n0190_020:0745c22": "「時彼仙人報菩薩言：『天善童子！此我居處，往",
    "T03n0190_020:0745c23": "昔以來，有二金樹，從地涌出，彼樹高峻，嚴麗",
    "T03n0190_020:0745c24": "可觀。我見彼樹，今忽不現，以其沒故，我今憂",
    "T03n0190_020:0745c25": "愁，心意不樂，如是低頭，思惟坐耳。』菩薩即問",
    "T03n0190_020:0745c26": "彼仙人言：『尊者！彼等二樹出來幾時？』仙人",
    "T03n0190_020:0745c27": "答言：『到今已來，二十九年。』菩薩又問：『彼樹滅",
    "T03n0190_020:0745c28": "沒爾來幾時？』仙人報言：『昨夜半時，始沒不現。』",
    "T03n0190_020:0745c29": "菩薩即語彼仙人言：『彼二樹者，是我福力果",
    "T03n0190_020:0746a01": "報故生，若我當作轉輪聖王，我於此處，作一",
    "T03n0190_020:0746a02": "善地園林之所；我今既其捨離出家，以是義",
    "T03n0190_020:0746a03": "故，彼樹昨夜，沒而不現。以是因緣，尊者！勿",
    "T03n0190_020:0746a04": "復自生憂愁。』",
    "T03n0190_020:0746a05": "「爾時，菩薩為於彼等一切諸仙，左右圍遶，於",
    "T03n0190_020:0746a06": "前行至彼所居處，隨意遊行，觀看種種坐起",
    "T03n0190_020:0746a07": "安禪苦行精進求道之處。時彼林內，有一仙",
    "T03n0190_020:0746a08": "人，恒修苦行，在菩薩後，隨逐而行。",
    "T03n0190_020:0746a09": "「爾時菩薩入彼林中，至於仙人居坐處已，東",
    "T03n0190_020:0746a10": "西南北，觀看彼中，行住坐臥，苦行居所，欲求",
    "T03n0190_020:0746a11": "彼等最勝處故，問於彼等諸仙人言：『我今始",
    "T03n0190_020:0746a12": "入，求道未久，是故我欲借問諸仙！唯願如法",
    "T03n0190_020:0746a13": "為我解說。汝此法行，我曾未知。汝等示現，為",
    "T03n0190_020:0746a14": "我宣說，我得聞已，如法奉行。此處求利真實",
    "T03n0190_020:0746a15": "行者，如於汝等所有苦行，我亦依行。』彼等諸",
    "T03n0190_020:0746a16": "仙答菩薩言：『仁問我等一切苦行及求道法，",
    "T03n0190_020:0746a17": "我等為仁次第解釋。凡行苦行，此之眾內，",
    "T03n0190_020:0746a18": "或有食菜，或有食荑，或食尼拘陀樹枝者，或",
    "T03n0190_020:0746a19": "食頭拘羅樹枝者，或食迦尼迦羅枝者，或復",
    "T03n0190_020:0746a20": "止食一樹之枝。或食牛糞，或食麻滓雜果藕",
    "T03n0190_020:0746a21": "根，或食雜種諸樹軟枝，或復飲水而用活",
    "T03n0190_020:0746a22": "命。或如蜣蜋而自活命，或復有如麞鹿食草",
    "T03n0190_020:0746a23": "而以活命。或有立地而用稱心，或有坐地而",
    "T03n0190_020:0746a24": "稱消適，或食四口食而活命。或復有持麻作",
    "T03n0190_020:0746a25": "衣者，或黑羊毛而作衣者，或草作衣，或以野",
    "T03n0190_020:0746a26": "蠶綿作於衣，或龍鬚草以用作衣，或以莎草",
    "T03n0190_020:0746a27": "持作於衣，或鹿皮作，或以故破皮作衣者，或",
    "T03n0190_020:0746a28": "亂髮作，或毛𣯊作，或以死人幡作於衣，或",
    "T03n0190_020:0746a29": "糞掃衣。或復裸形臥蕀刺上，或臥板上，或",
    "T03n0190_020:0746b01": "臥株上，或臥杵上。或復住於尸陀林中，或住",
    "T03n0190_020:0746b02": "蟻垤猶如蛇居，或住露地，或復入水。或復事",
    "T03n0190_020:0746b03": "火，或逐日轉。或舉兩手，安然立住，或地蹲",
    "T03n0190_020:0746b04": "坐，或不洗梳，身坌塵土。或復𮤄髻，或拔頭",
    "T03n0190_020:0746b05": "髮，或拔髭髯。然我等輩，以如是行，自住持",
    "T03n0190_020:0746b06": "己，次或觀時，思惟而行。或復願欲求生天上，",
    "T03n0190_020:0746b07": "或復有欲求生人間，以苦行故，然後其身，始",
    "T03n0190_020:0746b08": "得安樂。所以者何？求法甚難，要修苦行，以為",
    "T03n0190_020:0746b09": "根本。』而說偈言：",
    "T03n0190_020:0746b10": "「『如是修習苦行時，　　自有三十三天報，",
    "T03n0190_020:0746b11": "苦行精進後得樂，　　是故苦為諸樂因。』",
    "T03n0190_020:0746b12": "「爾時，菩薩雖聞諸仙如是苦行，而眼未見其",
    "T03n0190_020:0746b13": "法極處，心不喜歡，而知此言未是真善，還緩",
    "T03n0190_020:0746b14": "聲報彼仙人言：『我今觀看，汝法雖有，然苦須",
    "T03n0190_020:0746b15": "滅，而後果報，更無所去，唯當生天。又其一切",
    "T03n0190_020:0746b16": "諸天宮殿，所有果報，是無常法，以行如上少",
    "T03n0190_020:0746b17": "果報故，如是苦行，既須捐捨所愛親族，復去",
    "T03n0190_020:0746b18": "世間一切諸樂，行於苦行遠離諸樂，以求樂",
    "T03n0190_020:0746b19": "故，乃更入於大牢獄中。』而說偈言：",
    "T03n0190_020:0746b20": "「『汝捨愛親及世樂，　　行於苦行欲生天，",
    "T03n0190_020:0746b21": "雖復謂言此出昇，　　不覺未來還入獄。』",
    "T03n0190_020:0746b22": "「爾時菩薩說此偈已，復作是言：『若當有人為",
    "T03n0190_020:0746b23": "苦逼身，悕求勝處欲生天上，以天中受五欲",
    "T03n0190_020:0746b24": "樂故，不知厭離，於未來世，不免煩惱之所患",
    "T03n0190_020:0746b25": "害。彼等仙人！以苦行故，還求大苦，是諸眾",
    "T03n0190_020:0746b26": "生，命終之時，見大怖故，求後好生，以求生",
    "T03n0190_020:0746b27": "故，還復不離於彼無常。所以者何？何處世間，",
    "T03n0190_020:0746b28": "有諸恐怖，還復染著彼之處所，以於此世苦",
    "T03n0190_020:0746b29": "切逼故，求欲生天受於樂故，悕望渴仰，願求",
    "T03n0190_020:0746c01": "生彼，所作未辦，還復墮於無利益處，而亦不",
    "T03n0190_020:0746c02": "求厭離苦行，亦不求離苦身之法，欲覓勝處",
    "T03n0190_020:0746c03": "過天上樂。若有智人，離此五欲，漸漸須覓勝",
    "T03n0190_020:0746c04": "上之處，如足步前，以證勝處，更須求過彼最",
    "T03n0190_020:0746c05": "勝處。若其苦身以得法者，此苦身法是名非",
    "T03n0190_020:0746c06": "法。若苦身故天上得樂，是因行法得於非",
    "T03n0190_020:0746c07": "法。但此身動，由心故行，是故應當先調於心，",
    "T03n0190_020:0746c08": "莫苦其身。』而說偈言：",
    "T03n0190_020:0746c09": "「『此身動時由心轉，　　應先調心莫苦身，",
    "T03n0190_020:0746c10": "身如木石無所知，　　何故隨心而困體？』",
    "T03n0190_020:0746c11": "「爾時菩薩復作是言：『若前所說，因於斷食當",
    "T03n0190_020:0746c12": "得福者，其野獸等應得大福。又復貧人，以其",
    "T03n0190_020:0746c13": "先業果報微淺，不深植故資財乏少，猶如世",
    "T03n0190_020:0746c14": "間無功德人，常求地上一切神祇功德之水，",
    "T03n0190_020:0746c15": "以澡浴身，望應得於如心所願，其事不然。』",
    "T03n0190_020:0746c16": "「爾時，彼諸苦行師等白菩薩言：『明智仁者！仁",
    "T03n0190_020:0746c17": "於此處，見何等患？』菩薩答彼苦行師言：『汝今",
    "T03n0190_020:0746c18": "行此苦行之事，後日還來入此有處。』其苦行",
    "T03n0190_020:0746c19": "師，復更詳共問菩薩言：『我此處有如是法行。』",
    "T03n0190_020:0746c20": "菩薩報言：『云何得知如此苦行還入有處？",
    "T03n0190_020:0746c21": "汝等此行，非究竟入、非無畏處。』",
    "T03n0190_020:0746c22": "「時苦行師復更重白於菩薩言：『大德仁者！唯",
    "T03n0190_020:0746c23": "願仁者莫作如是說。我今此居，所行道路，是",
    "T03n0190_020:0746c24": "無畏處，有大功德，若人依此道路行者，捨此",
    "T03n0190_020:0746c25": "惡形，得勝妙身。』",
    "T03n0190_020:0746c26": "「菩薩報言：『雖捨惡形後得妙身，而實未是離",
    "T03n0190_020:0746c27": "有之法。因今苦身，得於後身，然彼後身，亦未",
    "T03n0190_020:0746c28": "離苦。所以者何？雖復行於多種苦行，望欲求",
    "T03n0190_020:0746c29": "樂而不離苦。』其苦行師，復更執理，白菩薩",
    "T03n0190_020:0747a01": "言：『仁者不然，不以苦行後還得苦，但以我等",
    "T03n0190_020:0747a02": "苦此身故，後世決定得於快樂。』菩薩復答：『如",
    "T03n0190_020:0747a03": "此之言亦是無智。何以故？譬如有人，欲求於",
    "T03n0190_020:0747a04": "利，不知其內而有大失。以知失故，欲求利者，",
    "T03n0190_020:0747a05": "此非智人。』",
    "T03n0190_020:0747a06": "「爾時，彼有一婆羅門，在於眾中高聲唱言：『希",
    "T03n0190_020:0747a07": "有希有！此之王子，是真實智。譬如有人，得",
    "T03n0190_020:0747a08": "美飲食，而和雜毒，誰樂欲噉？如是此事，後",
    "T03n0190_020:0747a09": "雖得樂，而未離於有為生老病死之法，此豈",
    "T03n0190_020:0747a10": "非是還求後生？』",
    "T03n0190_020:0747a11": "「爾時菩薩復作是言：『苦苦世間，憎死命鬼，",
    "T03n0190_020:0747a12": "復求後生，此大癡騃。』苦行師言：『善哉王子！仁",
    "T03n0190_020:0747a13": "慎莫深諦觀此行，此行過去無量大德，共行",
    "T03n0190_020:0747a14": "此行，此之居處，往昔無量諸王仙等，百千萬",
    "T03n0190_020:0747a15": "億，行此苦行，而共求於後世之樂。』菩薩又言：",
    "T03n0190_020:0747a16": "『如汝今言千萬歲者，希有大癡！嗚呼妄語！此",
    "T03n0190_020:0747a17": "處大德，以苦行故，分別境界，求後世樂，於未",
    "T03n0190_020:0747a18": "來世，受生死有，不曾知足，於煩惱中，不作所",
    "T03n0190_020:0747a19": "作，展轉其中，以其世間求於樂故，反多得苦。』",
    "T03n0190_020:0747a20": "「時，苦行師復作是言：『仁者王子！此境界主，",
    "T03n0190_020:0747a21": "𥧌亡私反洟陀利反羅城，其王欲作無遮之會，祭",
    "T03n0190_020:0747a22": "祀諸天，殺害眾生，其數不少，求後受樂。』菩薩",
    "T03n0190_020:0747a23": "復言：『凡以殺害而得法者，可名行乎？』其苦行",
    "T03n0190_020:0747a24": "師，又復白言：『我相承來，祭祀諸天法用如是。』",
    "T03n0190_020:0747a25": "菩薩報言：『何有苦他名為法也？有塵坌身，還",
    "T03n0190_020:0747a26": "將塵拭，能得淨乎？有血塗身，還以血洗，豈能",
    "T03n0190_020:0747a27": "得淨？有行非法，當得於法，無有是處。』苦行師",
    "T03n0190_020:0747a28": "言：『實有是處。』菩薩又言：『有何因緣？』苦行師言：",
    "T03n0190_020:0747a29": "『依韋陀論，往仙所說。』菩薩又言：『此是何義？』",
    "T03n0190_020:0747b01": "苦行師言：『若有諸人，祭祀諸天，是名為法。』",
    "T03n0190_020:0747b02": "「菩薩又言：『我且問汝世間近法，若人殺羊，祭",
    "T03n0190_020:0747b03": "祀天已，得如法者，何故不殺所愛親族而祭",
    "T03n0190_020:0747b04": "祀天？是故我知殺羊祭祀，無有功德。汝行雜",
    "T03n0190_020:0747b05": "法，意欲如是。』",
    "T03n0190_020:0747b06": "「爾時，菩薩遙見去此坐處不遠，有一叢樹，如",
    "T03n0190_020:0747b07": "尸陀林，菩薩見已，告彼苦行諸師等言：『尊者",
    "T03n0190_020:0747b08": "但看彼地處所，名何苦行？而彼林下，或有死",
    "T03n0190_020:0747b09": "屍，諸鳥所食；或有死屍，白骨而聚，今者現",
    "T03n0190_020:0747b10": "見。或有死屍，以火焚燒，成一聚骨；或有死",
    "T03n0190_020:0747b11": "屍，懸著樹上；或有死屍，被其眷屬之所殺害，",
    "T03n0190_020:0747b12": "莊嚴其座，依法而葬，後生慚愧。或有死屍，",
    "T03n0190_020:0747b13": "眷屬圍遶，相送來向尸陀林中，安置於地訖",
    "T03n0190_020:0747b14": "還歸舍。』其苦行師，又復更言：『仁者王子！然其",
    "T03n0190_020:0747b15": "彼處尸陀林者，四輩共同，無有簡選，平等",
    "T03n0190_020:0747b16": "施身，福德之地，名為曠野。此處地方，布施身",
    "T03n0190_020:0747b17": "者，不用苦力，速生天上，求世勝處，速得受樂。",
    "T03n0190_020:0747b18": "或有仁者，投身絕崖，或燒或施，而生天上。』",
    "T03n0190_020:0747b19": "「菩薩復言：『若當如是修行行者，後求富貴，嗚",
    "T03n0190_020:0747b20": "呼大癡！嗚呼無常！而求後世，多有怨讎，求後",
    "T03n0190_020:0747b21": "富貴，嗚呼大苦！還求大苦！彼等癡愚，無智之",
    "T03n0190_020:0747b22": "人，入大火聚，入大蛇口。』菩薩如是辯才之舌，",
    "T03n0190_020:0747b23": "向諸仙人，說解脫言，作微妙語，如是說時，日",
    "T03n0190_020:0747b24": "將向沒。",
    "T03n0190_020:0747b25": "「是時菩薩，還彼仙人所居之處，一夜停宿，後",
    "T03n0190_020:0747b26": "日天曉，更餘處行。彼等諸仙，隨菩薩後，次第",
    "T03n0190_020:0747b27": "而行。",
    "T03n0190_020:0747b28": "「爾時，菩薩少時行已，見彼諸仙隨後而行。菩",
    "T03n0190_020:0747b29": "薩見已，即便依一樹下而坐，彼等諸仙，圍遶",
    "T03n0190_020:0747c01": "菩薩，或坐或立。",
    "T03n0190_020:0747c02": "「是時彼諸眾仙之中，最老仙人，向於菩薩，",
    "T03n0190_020:0747c03": "生希有心，而白之言：『仁者王子！自汝來至我",
    "T03n0190_020:0747c04": "所住處，時彼地方而自莊嚴。仁者出已，彼處",
    "T03n0190_020:0747c05": "如今即成曠野，以是義故，唯願仁者！莫捨",
    "T03n0190_020:0747c06": "於我所坐之處。何以故？凡人欲得疾生天上，",
    "T03n0190_020:0747c07": "在此福地而修行者，不久即生，向於天上。是",
    "T03n0190_020:0747c08": "故仁者！不應捨此如是微妙先聖所行清淨",
    "T03n0190_020:0747c09": "之所而行餘處。』而說偈言：",
    "T03n0190_020:0747c10": "「『仁來我林威德嚴，　　今去忽然成曠野，",
    "T03n0190_020:0747c11": "是故不應相棄背，　　如人愛命莫捨身。』",
    "T03n0190_020:0747c12": "「爾時，諸仙說是偈已，即更白言：『仁者王子！今",
    "T03n0190_020:0747c13": "在此處，得不見於無有恩義鄙惡人乎？或見",
    "T03n0190_020:0747c14": "墮於雜行之人，或復見於不淨行人？若不如",
    "T03n0190_020:0747c15": "是，仁者何故不樂於我所居停處？我等諸仙，",
    "T03n0190_020:0747c16": "欲隨仁者作於善友，隨順不逆，奉教隨行，欲",
    "T03n0190_020:0747c17": "共仁者求勝妙處，假使歲星共仁者居，猶得",
    "T03n0190_020:0747c18": "勝處，何況我等苦行諸仙。』",
    "T03n0190_020:0747c19": "「爾時菩薩，得彼諸仙上首請欲同求解脫，見",
    "T03n0190_020:0747c20": "其意已，即說自心本所誓願，兼復讚歎彼等",
    "T03n0190_020:0747c21": "苦行一切諸仙，而語之言：『仁者諸仙！今者已",
    "T03n0190_020:0747c22": "得無礙之辯，而身久來習行如法，內心淨故，",
    "T03n0190_020:0747c23": "能於未曾所識人邊，",
    "T03n0190_020:0747c24": "生大慇重敬念之心。今若欲捨，猶如親愛，乃",
    "T03n0190_020:0747c25": "生大愁。其事雖然，但仁者輩所求之法，為生",
    "T03n0190_020:0747c26": "天果，我不然也。我今乃欲志求解脫，不欲取",
    "T03n0190_020:0747c27": "有。我之意願，決定如是。我心既觀如是相已，",
    "T03n0190_020:0747c28": "見於汝等所居之處，心不願樂，一欲求還，一",
    "T03n0190_020:0747c29": "欲求去，此二甚遠。然我亦非不樂此處，又亦",
    "T03n0190_020:0748a01": "不復憎疾他人，亦非見於他人過咎，而不住",
    "T03n0190_020:0748a02": "此捨背行也。然汝等輩！皆住於法，隨昔仙聖",
    "T03n0190_020:0748a03": "有所言說，汝等一切，皆悉已得大仙之法。』是",
    "T03n0190_020:0748a04": "時彼等諸仙人，見菩薩所求解脫勝上，於菩",
    "T03n0190_020:0748a05": "薩所更生慇重愛敬心想。",
    "T03n0190_020:0748a06": "「爾時，彼眾其中有一梵志仙人，恒臥灰中，或",
    "T03n0190_020:0748a07": "編椽上，身著死屍，糞掃衣服，耳目青黃，鼻長",
    "T03n0190_020:0748a08": "身白，手執軍持。聞菩薩說如是語已，向菩薩",
    "T03n0190_020:0748a09": "面，歡喜以報歎菩薩言：『仁者所語，極大微妙，",
    "T03n0190_020:0748a10": "最上誓願。汝今乃能年少之時，未受五欲，見",
    "T03n0190_020:0748a11": "諸過患，若不渴仰欲生天者，豈能得知天上",
    "T03n0190_020:0748a12": "後患，如是觀已而求解脫，彼人不久，便得",
    "T03n0190_020:0748a13": "解脫。若當仁者，有如是意，決定欲求彼解脫",
    "T03n0190_020:0748a14": "者，汝今宜應速疾而行。去此不遠，有一仙人",
    "T03n0190_020:0748a15": "住止之所，名日穿藏，彼有一仙，名阿羅邏，",
    "T03n0190_020:0748a16": "彼仙已得決定正智清淨之眼。仁者可至彼",
    "T03n0190_020:0748a17": "邊諮問，應聞至真方便行路。仁者若聞此之",
    "T03n0190_020:0748a18": "方便，必至彼真，如我意觀仁者所見，必過於",
    "T03n0190_020:0748a19": "彼。如今仁者，心想及身，一切相貌，決定當度",
    "T03n0190_020:0748a20": "諸智彼岸，勝於往昔諸仙人等未曾證者，今",
    "T03n0190_020:0748a21": "悉得之。』",
    "T03n0190_020:0748a22": "「爾時，菩薩報彼梵志仙人等言：『願如仁者所",
    "T03n0190_020:0748a23": "述可也。』",
    "T03n0190_020:0748a24": "「是時菩薩捨彼仙人慇懃勸請，背之而行，",
    "T03n0190_020:0748a25": "意欲向於阿羅邏所。而有偈說：",
    "T03n0190_020:0748a26": "「『摩訶釋種聖王子，　　善巧美語慰諸仙，",
    "T03n0190_020:0748a27": "決欲前向羅邏邊，　　所有諸仙還自住。』",
    "T03n0190_020:0748a28": "25 王使往還品佛本行集經王使往還品第二十五上",
    "T03n0190_020:0748a29": "「爾時，國師大婆羅門及一大臣，二人齊共受",
    "T03n0190_020:0748b01": "淨飯王悲哀瀝淚啼號勅已，即便整備賢",
    "T03n0190_020:0748b02": "善好車駕馭而立，奉承大王威德勢力，從所",
    "T03n0190_020:0748b03": "住城迦毘羅出，出已尋逐菩薩脚跡，速疾而",
    "T03n0190_020:0748b04": "行，漸漸至於彼跋伽婆仙人住處。其跋伽婆，",
    "T03n0190_020:0748b05": "遙見使來漸將向近，即起前迎，而口唱言：",
    "T03n0190_020:0748b06": "『善來仁者！云何忽屈來到此間？願且消息，少",
    "T03n0190_020:0748b07": "時停止，此草鋪上解歇暫坐，我當具辦甘果",
    "T03n0190_020:0748b08": "冷水，隨意飲食。』時二使人，即便頂禮彼跋伽",
    "T03n0190_020:0748b09": "婆仙人之足，禮已却退坐於一面，坐安隱",
    "T03n0190_020:0748b10": "已，其跋伽婆，種種慰勞王二使人。",
    "T03n0190_020:0748b11": "「爾時，大臣即便逆止跋伽婆，語而問之言：『大",
    "T03n0190_020:0748b12": "仙尊師！我等今被彼甘蔗種大淨飯王勅命",
    "T03n0190_020:0748b13": "而來，我身即是彼王大臣。』指國師示：『此是彼",
    "T03n0190_020:0748b14": "王國之尊師大婆羅門。彼甘蔗王，有一太子，",
    "T03n0190_020:0748b15": "字悉達多。以畏生老病死之故，欲求解脫，捨",
    "T03n0190_020:0748b16": "宮入山，傳聞道其已至此處，我等求彼故來",
    "T03n0190_020:0748b17": "至此。』作是語已，跋伽婆仙即便報彼二使人",
    "T03n0190_020:0748b18": "言：『實有此事，然其脩臂功德具足勝上丈夫，",
    "T03n0190_020:0748b19": "曾至此處，至此處已，而問於我所修行法，我",
    "T03n0190_020:0748b20": "依實說，彼既知已即云：「此雖勝於人間，其",
    "T03n0190_020:0748b21": "後還來入生死中，非是究竟解脫之處。」嫌故",
    "T03n0190_020:0748b22": "捨去，欲求出離解脫生死，今者進向於阿羅",
    "T03n0190_020:0748b23": "邏仙人居所。』而說偈言：",
    "T03n0190_020:0748b24": "「『脩臂丈夫功德具，　　至此聞我法非真，",
    "T03n0190_020:0748b25": "欲求至極大涅槃，　　背我今向阿藍所。』",
    "T03n0190_020:0748b26": "「爾時二使，大臣、國師婆羅門等，聞跋伽婆仙",
    "T03n0190_020:0748b27": "人語已，以至孝心於淨飯王慇重敬故，不覺",
    "T03n0190_020:0748b28": "疲乏，無有懈勌，不食甘果，不飲水漿，依跋",
    "T03n0190_020:0748b29": "伽婆仙人之語，即共相尋向菩薩所。彼等漸",
    "T03n0190_020:0748c01": "至到菩薩邊，遙見菩薩在於林中，於一樹下，",
    "T03n0190_020:0748c02": "鋪草而坐，除其一切諸寶瓔珞，身體放光，巍",
    "T03n0190_020:0748c03": "巍顯爀，而自莊嚴。譬重雲中，忽然日出，照耀",
    "T03n0190_020:0748c04": "天下，滿林樹間。見已相與從車而下，安庠",
    "T03n0190_020:0748c05": "徒步，向菩薩邊，至已頂禮於菩薩足，口同唱",
    "T03n0190_020:0748c06": "言：『唯願聖子！一切常勝。』更自前立，近菩薩",
    "T03n0190_020:0748c07": "邊。",
    "T03n0190_020:0748c08": "「爾時菩薩慰勞彼等，隨於彼等所能堪受，勞",
    "T03n0190_020:0748c09": "謝語言而慰問已。菩薩命令相近而坐，二使",
    "T03n0190_020:0748c10": "坐已，白菩薩言：『大智太子！聖子之父，淨飯大",
    "T03n0190_020:0748c11": "王，以心愛敬於聖子故，大受苦惱。所以者何？",
    "T03n0190_020:0748c12": "當於聖子出宮之日，大王聞已，立地自撲，迷",
    "T03n0190_020:0748c13": "悶而絕，全不覺醒，以水灑噴，良久乃穌。既",
    "T03n0190_020:0748c14": "復本心，流淚滿面，憶念聖子，其狀如是。今",
    "T03n0190_020:0748c15": "遣我等，來聖子邊，唯願聖子！正心專聽王",
    "T03n0190_020:0748c16": "如是勅：「我以知汝正意樂法，我以知汝不住",
    "T03n0190_020:0748c17": "我宮，必應出家求無上道。其理雖然，但今非",
    "T03n0190_020:0748c18": "是汝入山時。我既見汝非時入山，是故我今",
    "T03n0190_020:0748c19": "憂愁苦毒，全身被然，猶如猛火焚燒大林。",
    "T03n0190_020:0748c20": "汝今且可割意，還來入於我宮，暫捨於汝愛",
    "T03n0190_020:0748c21": "法之心，受我愛重。若如此者，是汝法行。若",
    "T03n0190_020:0748c22": "汝不還至我目下，今我受苦如是增長。譬",
    "T03n0190_020:0748c23": "如大河，長遠流注，於一時頃，兩岸崩頹，其水",
    "T03n0190_020:0748c24": "被填，忽然斷絕。又如猛風吹大雲陣，譬如熱",
    "T03n0190_020:0748c25": "天火燒乾草，譬如旱月煎涸諸泉，譬如雹摧",
    "T03n0190_020:0748c26": "盛春苗稼。善子！我今心亦如是，以為憶念恩",
    "T03n0190_020:0748c27": "愛汝故，心大沸惱，煎燒破碎。是故汝且迴還",
    "T03n0190_020:0748c28": "向宮，享受王位，治化天下，於後若見有善惡",
    "T03n0190_020:0748c29": "事，當任汝心，入山求法。」",
    "T03n0190_020:0749a01": "佛本行集經卷第二十"
}