{
    "T10n0279_034:0178b25": "大方廣佛華嚴經卷第三十四",
    "T10n0279_034:0178b27": "于闐國三藏實叉難陀奉　制譯",
    "T10n0279_034:0178b28": "十地品第二十六之一",
    "T10n0279_034:0178b29": "爾時，世尊在他化自在天王宮摩尼寶藏殿，",
    "T10n0279_034:0178c01": "與大菩薩眾俱。其諸菩薩皆於阿耨多羅三",
    "T10n0279_034:0178c02": "藐三菩提不退轉，悉從他方世界來集；住一",
    "T10n0279_034:0178c03": "切菩薩智所住境，入一切如來智所入處；勤",
    "T10n0279_034:0178c04": "行不息，善能示現種種神通；諸所作事，教化",
    "T10n0279_034:0178c05": "調伏一切眾生而不失時；為成菩薩一切大",
    "T10n0279_034:0178c06": "願，於一切世、一切劫、一切剎，勤修諸行，無暫",
    "T10n0279_034:0178c07": "懈息；具足菩薩福智助道，普益眾生而恒不",
    "T10n0279_034:0178c08": "匱；到一切菩薩智慧方便究竟彼岸，示入生",
    "T10n0279_034:0178c09": "死及以涅槃而不廢捨；修菩薩行，善入一",
    "T10n0279_034:0178c10": "切菩薩禪定、解脫三昧、三摩鉢底、神通明智，",
    "T10n0279_034:0178c11": "諸所施為皆得自在；獲一切菩薩自在神力，",
    "T10n0279_034:0178c12": "於一念頃無所動作，悉能往詣一切如來道",
    "T10n0279_034:0178c13": "場眾會，為眾上首，請佛說法，護持諸佛正法",
    "T10n0279_034:0178c14": "之輪；以廣大心供養承事一切諸佛，常勤修",
    "T10n0279_034:0178c15": "習一切菩薩所行事業；其身普現一切世間，",
    "T10n0279_034:0178c16": "其音普及十方法界，心智無礙，普見三世；一",
    "T10n0279_034:0178c17": "切菩薩所有功德悉已修行而得圓滿，於不",
    "T10n0279_034:0178c18": "可說劫說不能盡。其名曰：金剛藏菩薩、寶藏",
    "T10n0279_034:0178c19": "菩薩、蓮華藏菩薩、德藏菩薩、蓮華德藏菩薩、",
    "T10n0279_034:0178c20": "日藏菩薩、蘇利耶藏菩薩、無垢月藏菩薩、於",
    "T10n0279_034:0178c21": "一切國土普現莊嚴藏菩薩、毘盧遮那智藏",
    "T10n0279_034:0178c22": "菩薩、妙德藏菩薩、栴檀德藏菩薩、華德藏菩",
    "T10n0279_034:0178c23": "薩、俱蘇摩德藏菩薩、優鉢羅德藏菩薩、天德",
    "T10n0279_034:0178c24": "藏菩薩、福德藏菩薩、無礙清淨智德藏菩薩、",
    "T10n0279_034:0178c25": "功德藏菩薩、那羅延德藏菩薩、無垢藏菩薩、",
    "T10n0279_034:0178c26": "離垢藏菩薩、種種辯才莊嚴藏菩薩、大光明",
    "T10n0279_034:0178c27": "網藏菩薩、淨威德光明王藏菩薩、金莊嚴大",
    "T10n0279_034:0178c28": "功德光明王藏菩薩、一切相莊嚴淨德藏菩",
    "T10n0279_034:0178c29": "薩、金剛焰德相莊嚴藏菩薩、光明焰藏菩薩、",
    "T10n0279_034:0179a01": "星宿王光照藏菩薩、虛空無礙智藏菩薩、妙",
    "T10n0279_034:0179a02": "音無礙藏菩薩、陀羅尼功德持一切眾生願",
    "T10n0279_034:0179a03": "藏菩薩、海莊嚴藏菩薩、須彌德藏菩薩、淨一",
    "T10n0279_034:0179a04": "切功德藏菩薩、如來藏菩薩、佛德藏菩薩、解",
    "T10n0279_034:0179a05": "脫月菩薩……。如是等無數無量、無邊無等、不可",
    "T10n0279_034:0179a06": "數、不可稱、不可思、不可量、不可說諸菩薩摩",
    "T10n0279_034:0179a07": "訶薩眾，金剛藏菩薩而為上首。",
    "T10n0279_034:0179a08": "爾時，金剛藏菩薩承佛神力，入菩薩大智慧",
    "T10n0279_034:0179a09": "光明三昧。入是三昧已，即時十方各過十億",
    "T10n0279_034:0179a10": "佛剎微塵數世界外，各有十億佛剎微塵數",
    "T10n0279_034:0179a11": "諸佛，同名：金剛藏，而現其前，作如是言：「善哉",
    "T10n0279_034:0179a12": "善哉！金剛藏！乃能入是菩薩大智慧光明三",
    "T10n0279_034:0179a13": "昧。善男子！此是十方各十億佛剎微塵數",
    "T10n0279_034:0179a14": "諸佛共加於汝，以毘盧遮那如來、應、正等覺",
    "T10n0279_034:0179a15": "本願力故，威神力故，亦是汝勝智力故，欲令",
    "T10n0279_034:0179a16": "汝為一切菩薩說不思議諸佛法光明故。所",
    "T10n0279_034:0179a17": "謂：令入智地故，攝一切善根故，善揀擇一切",
    "T10n0279_034:0179a18": "佛法故，廣知諸法故，善能說法故，無分別智",
    "T10n0279_034:0179a19": "清淨故，一切世法不染故，出世善根清淨故，",
    "T10n0279_034:0179a20": "得不思議智境界故，得一切智人智境界故；",
    "T10n0279_034:0179a21": "又令得菩薩十地始終故，如實說菩薩十地",
    "T10n0279_034:0179a22": "差別相故，緣念一切佛法故，修習分別無漏",
    "T10n0279_034:0179a23": "法故，善選擇觀察大智光明巧莊嚴故，善入",
    "T10n0279_034:0179a24": "決定智門故，隨所住處次第顯說無所畏故，",
    "T10n0279_034:0179a25": "得無礙辯才光明故，住大辯才地善決定故，",
    "T10n0279_034:0179a26": "憶念菩薩心不忘失故，成熟一切眾生界故，",
    "T10n0279_034:0179a27": "能遍至一切處決定開悟故。善男子！汝當辯",
    "T10n0279_034:0179a28": "說此法門差別善巧法。所謂：承佛神力如來",
    "T10n0279_034:0179a29": "智明所加故，淨自善根故，普淨法界故，普攝",
    "T10n0279_034:0179b01": "眾生故，深入法身、智身故，受一切佛灌頂故，",
    "T10n0279_034:0179b02": "得一切世間最高大身故，超一切世間道故，",
    "T10n0279_034:0179b03": "清淨出世善根故，滿足一切智智故。」爾時，十",
    "T10n0279_034:0179b04": "方諸佛與金剛藏菩薩無能映奪身，與無礙",
    "T10n0279_034:0179b05": "樂說辯，與善分別清淨智，與善憶念不忘力，",
    "T10n0279_034:0179b06": "與善決定明了慧，與至一切處開悟智，與成",
    "T10n0279_034:0179b07": "道自在力，與如來無所畏，與一切智人觀察",
    "T10n0279_034:0179b08": "分別諸法門辯才智，與一切如來上妙身、語、",
    "T10n0279_034:0179b09": "意具足莊嚴。何以故？得此三昧法如是故，本",
    "T10n0279_034:0179b10": "願所起故，善淨深心故，善淨智輪故，善積集",
    "T10n0279_034:0179b11": "助道故，善修治所作故，念其無量法器故，知",
    "T10n0279_034:0179b12": "其清淨信解故，得無錯謬總持故，法界智印",
    "T10n0279_034:0179b13": "善印故。",
    "T10n0279_034:0179b14": "爾時，十方諸佛各伸右手摩金剛藏菩薩頂。",
    "T10n0279_034:0179b15": "摩頂已，金剛藏菩薩從三昧起，普告一切菩",
    "T10n0279_034:0179b16": "薩眾言：「諸佛子！諸菩薩願善決定，無雜不可",
    "T10n0279_034:0179b17": "見，廣大如法界，究竟如虛空，盡未來際遍一",
    "T10n0279_034:0179b18": "切佛剎，救護一切眾生，為一切諸佛所護，入",
    "T10n0279_034:0179b19": "過去、未來、現在諸佛智地。佛子！何等為菩薩",
    "T10n0279_034:0179b20": "摩訶薩智地？佛子！菩薩摩訶薩智地有十種，",
    "T10n0279_034:0179b21": "過去、未來、現在諸佛，已說、當說、今說；我亦",
    "T10n0279_034:0179b22": "如是說。何等為十？一者歡喜地，二者離垢地，",
    "T10n0279_034:0179b23": "三者發光地，四者焰慧地，五者難勝地，六者",
    "T10n0279_034:0179b24": "現前地，七者遠行地，八者不動地，九者善慧",
    "T10n0279_034:0179b25": "地，十者法雲地。佛子！此菩薩十地，三世諸",
    "T10n0279_034:0179b26": "佛已說、當說、今說。佛子！我不見有諸佛國",
    "T10n0279_034:0179b27": "土，其中如來不說此十地者。何以故？此是菩",
    "T10n0279_034:0179b28": "薩摩訶薩向菩提最上道，亦是清淨法光明",
    "T10n0279_034:0179b29": "門，所謂：分別演說菩薩諸地。佛子！此處不可",
    "T10n0279_034:0179b30": "思議，所謂諸菩薩隨證智。」",
    "T10n0279_034:0179c01": "爾時，金剛藏菩薩說此菩薩十地名已，默然",
    "T10n0279_034:0179c02": "而住，不復分別。是時，一切菩薩眾聞菩薩十",
    "T10n0279_034:0179c03": "地名，不聞解釋，咸生渴仰，作如是念：「何因何",
    "T10n0279_034:0179c04": "緣，金剛藏菩薩唯說菩薩十地名而不解釋？」",
    "T10n0279_034:0179c05": "解脫月菩薩知諸大眾心之所念，以頌問金",
    "T10n0279_034:0179c06": "剛藏菩薩曰：",
    "T10n0279_034:0179c07": "「何故淨覺人，　　念智功德具，",
    "T10n0279_034:0179c08": "　說諸上妙地，　　有力不解釋？",
    "T10n0279_034:0179c09": "　一切咸決定，　　勇猛無怯弱，",
    "T10n0279_034:0179c10": "　何故說地名，　　而不為開演？",
    "T10n0279_034:0179c11": "　諸地妙義趣，　　此眾皆欲聞，",
    "T10n0279_034:0179c12": "　其心無怯弱，　　願為分別說！",
    "T10n0279_034:0179c13": "　眾會悉清淨，　　離懈怠嚴潔，",
    "T10n0279_034:0179c14": "　能堅固不動，　　具功德智慧。",
    "T10n0279_034:0179c15": "　相視咸恭敬，　　一切悉專仰，",
    "T10n0279_034:0179c16": "　如蜂念好蜜，　　如渴思甘露。」",
    "T10n0279_034:0179c17": "爾時，大智無所畏金剛藏菩薩聞說是已，欲",
    "T10n0279_034:0179c18": "令眾會心歡喜故，為諸佛子而說頌言：",
    "T10n0279_034:0179c19": "「菩薩行地事，　　最上諸佛本，",
    "T10n0279_034:0179c20": "　顯示分別說，　　第一希有難。",
    "T10n0279_034:0179c21": "　微細難可見，　　離念超心地，",
    "T10n0279_034:0179c22": "　出生佛境界，　　聞者悉迷惑。",
    "T10n0279_034:0179c23": "　持心如金剛，　　深信佛勝智，",
    "T10n0279_034:0179c24": "　知心地無我，　　能聞此勝法。",
    "T10n0279_034:0179c25": "　如空中彩畫，　　如空中風相，",
    "T10n0279_034:0179c26": "　牟尼智如是，　　分別甚難見。",
    "T10n0279_034:0179c27": "　我念佛智慧，　　最勝難思議，",
    "T10n0279_034:0179c28": "　世間無能受，　　默然而不說。」",
    "T10n0279_034:0179c29": "爾時，解脫月菩薩聞是說已，白金剛藏菩薩",
    "T10n0279_034:0180a01": "言：「佛子！今此眾會皆悉已集，善淨深心，善",
    "T10n0279_034:0180a02": "潔思念，善修諸行，善集助道，善能親近百千",
    "T10n0279_034:0180a03": "億佛，成就無量功德善根，捨離癡惑，無有垢",
    "T10n0279_034:0180a04": "染，深心信解，於佛法中不隨他教。善哉佛",
    "T10n0279_034:0180a05": "子！當承佛神力而為演說，此諸菩薩於如是",
    "T10n0279_034:0180a06": "等甚深之處皆能證知。」爾時，解脫月菩薩",
    "T10n0279_034:0180a07": "欲重宣其義而說頌曰：",
    "T10n0279_034:0180a08": "「願說最安隱，　　菩薩無上行，",
    "T10n0279_034:0180a09": "　分別於諸地，　　智淨成正覺。",
    "T10n0279_034:0180a10": "　此眾無諸垢，　　志解悉明潔，",
    "T10n0279_034:0180a11": "　承事無量佛，　　能知此地義。」",
    "T10n0279_034:0180a12": "爾時，金剛藏菩薩言：「佛子！雖此眾集善淨思",
    "T10n0279_034:0180a13": "念，捨離愚癡及以疑惑，於甚深法不隨他",
    "T10n0279_034:0180a14": "教；然有其餘劣解眾生，聞此甚深難思議",
    "T10n0279_034:0180a15": "事，多生疑惑，於長夜中受諸衰惱。我愍此",
    "T10n0279_034:0180a16": "等，是故默然。」爾時，金剛藏菩薩欲重宣其義",
    "T10n0279_034:0180a17": "而說頌曰：",
    "T10n0279_034:0180a18": "「雖此眾淨廣智慧，　　甚深明利能決擇，",
    "T10n0279_034:0180a19": "　其心不動如山王，　　不可傾覆猶大海。",
    "T10n0279_034:0180a20": "　有行未久解未得，　　隨識而行不隨智，",
    "T10n0279_034:0180a21": "　聞此生疑墮惡道，　　我愍是等故不說。」",
    "T10n0279_034:0180a22": "爾時，解脫月菩薩重白金剛藏菩薩言：「佛子！",
    "T10n0279_034:0180a23": "願承佛神力分別說此不思議法，此人當得",
    "T10n0279_034:0180a24": "如來護念而生信受。何以故？說十地時，一切",
    "T10n0279_034:0180a25": "菩薩法應如是，得佛護念。得護念故，於此智",
    "T10n0279_034:0180a26": "地能生勇猛。何以故？此是菩薩最初所行，",
    "T10n0279_034:0180a27": "成就一切諸佛法故。譬如書字、數說，一切皆",
    "T10n0279_034:0180a28": "以字母為本、字母究竟，無有少分離字母者。",
    "T10n0279_034:0180a29": "佛子！一切佛法皆以十地為本，十地究竟修",
    "T10n0279_034:0180b01": "行成就，得一切智。是故，佛子！願為演說！此人",
    "T10n0279_034:0180b02": "必為如來所護，令其信受。」爾時，解脫月菩薩",
    "T10n0279_034:0180b03": "欲重宣其義而說頌曰：",
    "T10n0279_034:0180b04": "「善哉佛子願演說，　　趣入菩提諸地行！",
    "T10n0279_034:0180b05": "　十方一切自在尊，　　莫不護念智根本。",
    "T10n0279_034:0180b06": "　此安住智亦究竟，　　一切佛法所從生，",
    "T10n0279_034:0180b07": "　譬如書數字母攝，　　如是佛法依於地。」",
    "T10n0279_034:0180b08": "爾時，諸大菩薩眾一時同聲向金剛藏菩薩",
    "T10n0279_034:0180b09": "而說頌言：",
    "T10n0279_034:0180b10": "「上妙無垢智，　　無邊分別辯，",
    "T10n0279_034:0180b11": "　宣暢深美言，　　第一義相應。",
    "T10n0279_034:0180b12": "　念持清淨行，　　十力集功德，",
    "T10n0279_034:0180b13": "　辯才分別義，　　說此最勝地。",
    "T10n0279_034:0180b14": "　定戒集正心，　　離我慢邪見，",
    "T10n0279_034:0180b15": "　此眾無疑念，　　唯願聞善說！",
    "T10n0279_034:0180b16": "　如渴思冷水，　　如飢念美食，",
    "T10n0279_034:0180b17": "　如病憶良藥，　　如蜂貪好蜜；",
    "T10n0279_034:0180b18": "　我等亦如是，　　願聞甘露法！",
    "T10n0279_034:0180b19": "　善哉廣大智，　　願說入諸地，",
    "T10n0279_034:0180b20": "　成十力無礙，　　善逝一切行！」",
    "T10n0279_034:0180b21": "爾時，世尊從眉間出清淨光明，名：菩薩力焰",
    "T10n0279_034:0180b22": "明，百千阿僧祇光明以為眷屬，普照十方一",
    "T10n0279_034:0180b23": "切世界靡不周遍，三惡道苦皆得休息；又照",
    "T10n0279_034:0180b24": "一切如來眾會，顯現諸佛不思議力；又照十",
    "T10n0279_034:0180b25": "方一切世界，一切諸佛所加說法菩薩之",
    "T10n0279_034:0180b26": "身；作是事已，於上虛空中成大光明雲網",
    "T10n0279_034:0180b27": "臺而住。時，十方諸佛悉亦如是，從眉間出清",
    "T10n0279_034:0180b28": "淨光明，其光名號、眷屬、作業悉同於此，又亦",
    "T10n0279_034:0180b29": "照此娑婆世界佛及大眾，并金剛藏菩薩身、",
    "T10n0279_034:0180c01": "師子座已，於上虛空中成大光明雲網臺。時，",
    "T10n0279_034:0180c02": "光臺中，以諸佛威神力故而說頌言：",
    "T10n0279_034:0180c03": "「佛無等等如虛空，　　十力無量勝功德，",
    "T10n0279_034:0180c04": "　人間最勝世中上，　　釋師子法加於彼。",
    "T10n0279_034:0180c05": "　佛子當承諸佛力，　　開此法王最勝藏，",
    "T10n0279_034:0180c06": "　諸地廣智勝妙行，　　以佛威神分別說。",
    "T10n0279_034:0180c07": "　若為善逝力所加，　　當得法寶入其心，",
    "T10n0279_034:0180c08": "　諸地無垢次第滿，　　亦具如來十種力。",
    "T10n0279_034:0180c09": "　雖住海水劫火中，　　堪受此法必得聞，",
    "T10n0279_034:0180c10": "　其有生疑不信者，　　永不得聞如是義。",
    "T10n0279_034:0180c11": "　應說諸地勝智道，　　入住展轉次修習，",
    "T10n0279_034:0180c12": "　從行境界法智生，　　利益一切眾生故。」",
    "T10n0279_034:0180c13": "爾時，金剛藏菩薩觀察十方，欲令大眾增淨",
    "T10n0279_034:0180c14": "信故而說頌曰：",
    "T10n0279_034:0180c15": "「如來大仙道，　　微妙難可知，",
    "T10n0279_034:0180c16": "　非念離諸念，　　求見不可得。",
    "T10n0279_034:0180c17": "　無生亦無滅，　　性淨恒寂然，",
    "T10n0279_034:0180c18": "　離垢聰慧人，　　彼智所行處。",
    "T10n0279_034:0180c19": "　自性本空寂，　　無二亦無盡，",
    "T10n0279_034:0180c20": "　解脫於諸趣，　　涅槃平等住。",
    "T10n0279_034:0180c21": "　非初非中後，　　非言辭所說，",
    "T10n0279_034:0180c22": "　出過於三世，　　其相如虛空。",
    "T10n0279_034:0180c23": "　寂滅佛所行，　　言說莫能及；",
    "T10n0279_034:0180c24": "　地行亦如是，　　難說難可受。",
    "T10n0279_034:0180c25": "　智起佛境界，　　非念離心道，",
    "T10n0279_034:0180c26": "　非蘊界處門，　　智知意不及。",
    "T10n0279_034:0180c27": "　如空中鳥迹，　　難說難可示；",
    "T10n0279_034:0180c28": "　如是十地義，　　心意不能了。",
    "T10n0279_034:0180c29": "　慈悲及願力，　　出生入地行，",
    "T10n0279_034:0181a01": "　次第圓滿心，　　智行非慮境。",
    "T10n0279_034:0181a02": "　是境界難見，　　可知不可說，",
    "T10n0279_034:0181a03": "　佛力故開演，　　汝等應敬受。",
    "T10n0279_034:0181a04": "　如是智入行，　　億劫說不盡，",
    "T10n0279_034:0181a05": "　我今但略說，　　真實義無餘。",
    "T10n0279_034:0181a06": "　一心恭敬待，　　我承佛力說，",
    "T10n0279_034:0181a07": "　勝法微妙音，　　譬諭字相應。",
    "T10n0279_034:0181a08": "　無量佛神力，　　咸來入我身，",
    "T10n0279_034:0181a09": "　此處難宣示，　　我今說少分。",
    "T10n0279_034:0181a10": "第一地「佛子！若有眾生深種善根，善修諸行，善集助",
    "T10n0279_034:0181a11": "道，善供養諸佛，善集白淨法，為善知識，善攝",
    "T10n0279_034:0181a12": "善清淨深心，立廣大志，生廣大解，慈悲現前，",
    "T10n0279_034:0181a13": "為求佛智故，為得十力故，為得大無畏故，為",
    "T10n0279_034:0181a14": "得佛平等法故，為救一切世間故，為淨大慈",
    "T10n0279_034:0181a15": "悲故，為得十方無餘智故，為淨一切佛剎無",
    "T10n0279_034:0181a16": "障礙故，為一念知一切三世故，為轉大法輪",
    "T10n0279_034:0181a17": "無所畏故。佛子！菩薩起如是心，以大悲為首，",
    "T10n0279_034:0181a18": "智慧增上，善巧方便所攝，最上深心所持，如",
    "T10n0279_034:0181a19": "來力無量，善觀察分別勇猛力、智力，無礙智",
    "T10n0279_034:0181a20": "現前、隨順自然智，能受一切佛法，以智慧教",
    "T10n0279_034:0181a21": "化，廣大如法界，究竟如虛空，盡未來際。佛",
    "T10n0279_034:0181a22": "子！菩薩始發如是心，即得超凡夫地，入菩薩",
    "T10n0279_034:0181a23": "位，生如來家，無能說其種族過失，離世間趣，",
    "T10n0279_034:0181a24": "入出世道，得菩薩法，住菩薩處，入三世平等，",
    "T10n0279_034:0181a25": "於如來種中決定當得無上菩提。菩薩住如",
    "T10n0279_034:0181a26": "是法，名：住菩薩歡喜地，以不動相應故。",
    "T10n0279_034:0181a27": "「佛子！菩薩住歡喜地，成就多歡喜、多淨信、多",
    "T10n0279_034:0181a28": "愛樂、多適悅、多欣慶、多踊躍、多勇猛、多無",
    "T10n0279_034:0181a29": "鬪諍、多無惱害、多無瞋恨。佛子！菩薩住此歡",
    "T10n0279_034:0181b01": "喜地，念諸佛故生歡喜，念諸佛法故生歡喜，",
    "T10n0279_034:0181b02": "念諸菩薩故生歡喜，念諸菩薩行故生歡喜，",
    "T10n0279_034:0181b03": "念清淨諸波羅蜜故生歡喜，念諸菩薩地殊",
    "T10n0279_034:0181b04": "勝故生歡喜，念菩薩不可壞故生歡喜，念如",
    "T10n0279_034:0181b05": "來教化眾生故生歡喜，念能令眾生得利益",
    "T10n0279_034:0181b06": "故生歡喜，念入一切如來智方便故生歡喜；",
    "T10n0279_034:0181b07": "復作是念：『我轉離一切世間境界故生歡喜，",
    "T10n0279_034:0181b08": "親近一切佛故生歡喜，遠離凡夫地故生歡",
    "T10n0279_034:0181b09": "喜，近智慧地故生歡喜，永斷一切惡趣故",
    "T10n0279_034:0181b10": "生歡喜，與一切眾生作依止處故生歡喜，見",
    "T10n0279_034:0181b11": "一切如來故生歡喜，生佛境界中故生歡喜，",
    "T10n0279_034:0181b12": "入一切菩薩平等性中故生歡喜，遠離一切",
    "T10n0279_034:0181b13": "怖畏毛豎等事故生歡喜。』何以故？此菩薩得",
    "T10n0279_034:0181b14": "歡喜地已，所有怖畏悉得遠離，所謂：不活畏、",
    "T10n0279_034:0181b15": "惡名畏、死畏、惡道畏、大眾威德畏，如是怖畏",
    "T10n0279_034:0181b16": "皆得永離。何以故？此菩薩離我想故，尚不愛",
    "T10n0279_034:0181b17": "自身，何況資財，是故無有不活畏；不於他所",
    "T10n0279_034:0181b18": "希求供養，唯專給施一切眾生，是故無有惡",
    "T10n0279_034:0181b19": "名畏；遠離我見，無有我想，是故無有死畏；自",
    "T10n0279_034:0181b20": "知死已，決定不離諸佛菩薩，是故無有惡道",
    "T10n0279_034:0181b21": "畏；我所志樂，一切世間無與等者，何況有",
    "T10n0279_034:0181b22": "勝！是故無有大眾威德畏。菩薩如是遠離驚",
    "T10n0279_034:0181b23": "怖毛豎等事。",
    "T10n0279_034:0181b24": "「佛子！此菩薩以大悲為首，廣大志樂無能沮",
    "T10n0279_034:0181b25": "壞，轉更勤修一切善根而得成就，所謂：信增",
    "T10n0279_034:0181b26": "上故，多淨信故，解清淨故，信決定故，發生悲",
    "T10n0279_034:0181b27": "愍故，成就大慈故，心無疲懈故，慚愧莊嚴故，",
    "T10n0279_034:0181b28": "成就柔和故，敬順尊重諸佛教法故，日夜修",
    "T10n0279_034:0181b29": "集善根無厭足故，親近善知識故，常愛樂法",
    "T10n0279_034:0181c01": "故，求多聞無厭足故，如所聞法正觀察故，心",
    "T10n0279_034:0181c02": "無依著故，不耽著利養、名聞、恭敬故，不求一",
    "T10n0279_034:0181c03": "切資生之物故，生如寶心無厭足故，求一",
    "T10n0279_034:0181c04": "切智地故，求如來力、無畏、不共佛法故，求諸",
    "T10n0279_034:0181c05": "波羅蜜助道法故，離諸諂誑故，如說能行故，",
    "T10n0279_034:0181c06": "常護實語故，不污如來家故，不捨菩薩戒故，",
    "T10n0279_034:0181c07": "生一切智心如山王不動故，不捨一切世間",
    "T10n0279_034:0181c08": "事成就出世間道故，集助菩提分法無厭足",
    "T10n0279_034:0181c09": "故，常求上上殊勝道故。佛子！菩薩成就如",
    "T10n0279_034:0181c10": "是淨治地法，名為：安住菩薩歡喜地。",
    "T10n0279_034:0181c11": "「佛子！菩薩住此歡喜地，能成就如是大誓願、",
    "T10n0279_034:0181c12": "如是大勇猛、如是大作用，所謂：『生廣大清淨",
    "T10n0279_034:0181c13": "決定解，以一切供養之具，恭敬供養一切諸",
    "T10n0279_034:0181c14": "佛，令無有餘；廣大如法界，究竟如虛空，盡未",
    "T10n0279_034:0181c15": "來際一切劫數無有休息。』又發大願：『願受一",
    "T10n0279_034:0181c16": "切佛法輪，願攝一切佛菩提，願護一切諸佛",
    "T10n0279_034:0181c17": "教，願持一切諸佛法；廣大如法界，究竟如虛",
    "T10n0279_034:0181c18": "空，盡未來際一切劫數無有休息。』又發大",
    "T10n0279_034:0181c19": "願：『願一切世界佛興于世，從兜率天宮沒、入",
    "T10n0279_034:0181c20": "胎、住胎、初生、出家、成道說法、示現涅槃，皆悉",
    "T10n0279_034:0181c21": "往詣，親近供養，為眾上首，受行正法，於一切",
    "T10n0279_034:0181c22": "處一時而轉；廣大如法界，究竟如虛空，盡未",
    "T10n0279_034:0181c23": "來際一切劫數無有休息。』又發大願：『願一切",
    "T10n0279_034:0181c24": "菩薩行廣大無量，不壞不雜，攝諸波羅蜜，淨",
    "T10n0279_034:0181c25": "治諸地，總相、別相、同相、異相、成相、壞相，所有",
    "T10n0279_034:0181c26": "菩薩行皆如實說，教化一切，令其受行，心得",
    "T10n0279_034:0181c27": "增長；廣大如法界，究竟如虛空，盡未來際一",
    "T10n0279_034:0181c28": "切劫數無有休息。』又發大願：『願一切眾生界",
    "T10n0279_034:0181c29": "有色、無色、有想、無想、非有想、非無想、卵生、胎",
    "T10n0279_034:0182a01": "生、濕生、化生，三界所繫，入於六趣一切生",
    "T10n0279_034:0182a02": "處，名色所攝，如是等類我皆教化，令入佛",
    "T10n0279_034:0182a03": "法，令永斷一切世間趣，令安住一切智智道；",
    "T10n0279_034:0182a04": "廣大如法界，究竟如虛空，盡未來際一切劫",
    "T10n0279_034:0182a05": "數無有休息。』又發大願：『願一切世界廣大無",
    "T10n0279_034:0182a06": "量，麁細亂住、倒住、正住，若入、若行、若去，如",
    "T10n0279_034:0182a07": "帝網差別，十方無量種種不同，智皆明了，現",
    "T10n0279_034:0182a08": "前知見；廣大如法界，究竟如虛空，盡未來際",
    "T10n0279_034:0182a09": "一切劫數無有休息。』又發大願：『願一切國土",
    "T10n0279_034:0182a10": "入一國土，一國土入一切國土，無量佛土普",
    "T10n0279_034:0182a11": "皆清淨，光明眾具以為莊嚴，離一切煩惱，",
    "T10n0279_034:0182a12": "成就清淨道，無量智慧眾生充滿其中，普入",
    "T10n0279_034:0182a13": "廣大諸佛境界，隨眾生心而為示現，皆令歡",
    "T10n0279_034:0182a14": "喜；廣大如法界，究竟如虛空，盡未來際一切",
    "T10n0279_034:0182a15": "劫數無有休息。』又發大願：『願與一切菩薩同",
    "T10n0279_034:0182a16": "一志行，無有怨嫉，集諸善根，一切菩薩平等",
    "T10n0279_034:0182a17": "一緣，常共集會，不相捨離，隨意能現種種佛",
    "T10n0279_034:0182a18": "身，任其自心能知一切如來境界威力智",
    "T10n0279_034:0182a19": "慧，得不退如意神通，遊行一切世界，現形一",
    "T10n0279_034:0182a20": "切眾會，普入一切生處，成就不思議大乘，修",
    "T10n0279_034:0182a21": "菩薩行；廣大如法界，究竟如虛空，盡未來際",
    "T10n0279_034:0182a22": "一切劫數無有休息。』又發大願：『願乘不退輪",
    "T10n0279_034:0182a23": "行菩薩行，身、語、意業悉不唐捐，若暫見者則",
    "T10n0279_034:0182a24": "必定佛法，暫聞音聲則得實智慧，纔生淨信",
    "T10n0279_034:0182a25": "則永斷煩惱，得如大藥王樹身，得如如意寶",
    "T10n0279_034:0182a26": "身，修行一切菩薩行；廣大如法界，究竟如虛",
    "T10n0279_034:0182a27": "空，盡未來際一切劫數無有休息。』又發大",
    "T10n0279_034:0182a28": "願：『願於一切世界成阿耨多羅三藐三菩提",
    "T10n0279_034:0182a29": "不離一毛端處，於一切毛端處皆悉示現初",
    "T10n0279_034:0182b01": "生、出家、詣道場、成正覺、轉法輪、入涅槃，得",
    "T10n0279_034:0182b02": "佛境界大智慧力，於念念中隨一切眾生心",
    "T10n0279_034:0182b03": "示現成佛令得寂滅，以一三菩提知一切法",
    "T10n0279_034:0182b04": "界即涅槃相，以一音說法令一切眾生心皆",
    "T10n0279_034:0182b05": "歡喜，示入大涅槃而不斷菩薩行，示大智慧",
    "T10n0279_034:0182b06": "地安立一切法，以法智通、神足通、幻通自",
    "T10n0279_034:0182b07": "在變化充滿一切法界；廣大如法界，究竟如",
    "T10n0279_034:0182b08": "虛空，盡未來際一切劫數無有休息。』「佛子！",
    "T10n0279_034:0182b09": "菩薩住歡喜地，發如是大誓願、如是大勇猛、",
    "T10n0279_034:0182b10": "如是大作用，以此十願門為首，滿足百萬阿",
    "T10n0279_034:0182b11": "僧祇大願。佛子！此大願以十盡句而得成就。",
    "T10n0279_034:0182b12": "何等為十？所謂：眾生界盡、世界盡、虛空界盡、",
    "T10n0279_034:0182b13": "法界盡、涅槃界盡、佛出現界盡、如來智界盡、",
    "T10n0279_034:0182b14": "心所緣界盡、佛智所入境界界盡、世間轉法",
    "T10n0279_034:0182b15": "轉智轉界盡。『若眾生界盡，我願乃盡；若世界",
    "T10n0279_034:0182b16": "乃至世間轉法轉智轉界盡，我願乃盡。而眾",
    "T10n0279_034:0182b17": "生界不可盡，乃至世間轉法轉智轉界不可",
    "T10n0279_034:0182b18": "盡故，我此大願善根無有窮盡。』",
    "T10n0279_034:0182b19": "「佛子！菩薩發如是大願已，則得利益心、柔軟",
    "T10n0279_034:0182b20": "心、隨順心、寂靜心、調伏心、寂滅心、謙下心、",
    "T10n0279_034:0182b21": "潤澤心、不動心、不濁心。成淨信者，有信功",
    "T10n0279_034:0182b22": "用：能信如來本行所入，信成就諸波羅蜜，信",
    "T10n0279_034:0182b23": "入諸勝地，信成就力，信具足無所畏，信生長",
    "T10n0279_034:0182b24": "不可壞不共佛法，信不思議佛法，信出生無",
    "T10n0279_034:0182b25": "中邊佛境界，信隨入如來無量境界，信成就",
    "T10n0279_034:0182b26": "果。舉要言之，信一切菩薩行，乃至如來智地",
    "T10n0279_034:0182b27": "說力故。",
    "T10n0279_034:0182b28": "「佛子！此菩薩復作是念：『諸佛正法，如是甚",
    "T10n0279_034:0182b29": "深，如是寂靜，如是寂滅，如是空，如是無相，",
    "T10n0279_034:0182c01": "如是無願，如是無染，如是無量，如是廣大。而",
    "T10n0279_034:0182c02": "諸凡夫心墮邪見，無明覆翳，立憍慢高幢，入",
    "T10n0279_034:0182c03": "渴愛網中，行諂誑稠林不能自出，心與慳嫉",
    "T10n0279_034:0182c04": "相應不捨，恒造諸趣受生因緣，貪、恚、愚癡積",
    "T10n0279_034:0182c05": "集諸業日夜增長，以忿恨風吹心識火熾然",
    "T10n0279_034:0182c06": "不息，凡所作業皆顛倒相應，欲流、有流、無明",
    "T10n0279_034:0182c07": "流、見流，相續起心意識種子，於三界田中復",
    "T10n0279_034:0182c08": "生苦芽。所謂：名色共生不離，此名色增長，生",
    "T10n0279_034:0182c09": "六處聚落，於中相對生觸，觸故生受，因受生",
    "T10n0279_034:0182c10": "愛，愛增長故生取，取增長故生有，有生故",
    "T10n0279_034:0182c11": "有生老死憂悲苦惱。如是眾生生長苦聚，是",
    "T10n0279_034:0182c12": "中皆空，離我、我所，無知、無覺，無作、無受，如草",
    "T10n0279_034:0182c13": "木石壁，亦如影像；然諸眾生不覺不知。』菩薩",
    "T10n0279_034:0182c14": "見諸眾生於如是苦聚不得出離，是故即生",
    "T10n0279_034:0182c15": "大悲智慧。復作是念：『此諸眾生我應救拔，置",
    "T10n0279_034:0182c16": "於究竟安樂之處。』是故即生大慈光明智。",
    "T10n0279_034:0182c17": "「佛子！菩薩摩訶薩隨順如是大悲、大慈，以深",
    "T10n0279_034:0182c18": "重心住初地時，於一切物無所吝惜，求佛大",
    "T10n0279_034:0182c19": "智，修行大捨，凡是所有一切能施。所謂：財穀、",
    "T10n0279_034:0182c20": "倉庫、金銀、摩尼、真珠、瑠璃、珂貝、璧玉、珊瑚等",
    "T10n0279_034:0182c21": "物，珍寶、瓔珞、嚴身之具，象馬、車乘、奴婢、人",
    "T10n0279_034:0182c22": "民、城邑、聚落、園林、臺觀、妻妾、男女、內外眷",
    "T10n0279_034:0182c23": "屬及餘所有珍玩之具，頭目、手足、血肉、骨髓、",
    "T10n0279_034:0182c24": "一切身分皆無所惜，為求諸佛廣大智慧。是",
    "T10n0279_034:0182c25": "名：菩薩住於初地大捨成就。「佛子！菩薩以此",
    "T10n0279_034:0182c26": "慈、悲、大施心，為欲救護一切眾生，轉更推求",
    "T10n0279_034:0182c27": "世、出世間諸利益事無疲厭故，即得成就無",
    "T10n0279_034:0182c28": "疲厭心。得無疲厭心已，於一切經論心無怯",
    "T10n0279_034:0182c29": "弱；無怯弱故，即得成就一切經論智。獲是智",
    "T10n0279_034:0183a01": "已，善能籌量應作、不應作，於上、中、下一切眾",
    "T10n0279_034:0183a02": "生，隨應、隨力、隨其所習，如是而行，是故菩",
    "T10n0279_034:0183a03": "薩得成世智。成世智已，知時知量，以慚愧莊",
    "T10n0279_034:0183a04": "嚴勤修自利、利他之道，是故成就慚愧莊嚴，",
    "T10n0279_034:0183a05": "於此行中勤修出離，不退不轉，成堅固力。得",
    "T10n0279_034:0183a06": "堅固力已，勤供諸佛，於佛教法能如說行。「佛",
    "T10n0279_034:0183a07": "子！菩薩如是成就十種淨諸地法，所謂：信、悲、",
    "T10n0279_034:0183a08": "慈、捨、無有疲厭、知諸經論、善解世法、慚愧堅",
    "T10n0279_034:0183a09": "固力、供養諸佛、依教修行。",
    "T10n0279_034:0183a10": "「佛子！菩薩住此歡喜地已，以大願力得見多",
    "T10n0279_034:0183a11": "佛。所謂：見多百佛、多千佛、多百千佛、多億",
    "T10n0279_034:0183a12": "佛、多百億佛、多千億佛、多百千億佛、多億",
    "T10n0279_034:0183a13": "那由他佛、多百億那由他佛、多千億那由他",
    "T10n0279_034:0183a14": "佛、多百千億那由他佛。悉以大心、深心，恭敬",
    "T10n0279_034:0183a15": "尊重，承事供養，衣服、飲食、臥具、醫藥，一切資",
    "T10n0279_034:0183a16": "生悉以奉施，亦以供養一切眾僧，以此善根",
    "T10n0279_034:0183a17": "皆悉迴向無上菩提。佛子！此菩薩因供養諸",
    "T10n0279_034:0183a18": "佛故，得成就眾生法，以前二攝攝取眾生，謂",
    "T10n0279_034:0183a19": "布施、愛語；後二攝法，但以信解力故，行未善",
    "T10n0279_034:0183a20": "通達。是菩薩，十波羅蜜中，檀波羅蜜增上；餘",
    "T10n0279_034:0183a21": "波羅蜜非不修行，但隨力隨分。是菩薩隨所",
    "T10n0279_034:0183a22": "勤修，供養諸佛，教化眾生，皆以修行清淨地",
    "T10n0279_034:0183a23": "法，所有善根悉以迴向一切智地，轉轉明淨，",
    "T10n0279_034:0183a24": "調柔成就，隨意堪用。佛子！譬如金師善巧鍊",
    "T10n0279_034:0183a25": "金，數數入火，轉轉明淨，調柔成就，隨意堪",
    "T10n0279_034:0183a26": "用。菩薩亦復如是，供養諸佛，教化眾生，皆為",
    "T10n0279_034:0183a27": "修行清淨地法，所有善根悉以迴向一切智",
    "T10n0279_034:0183a28": "地，轉轉明淨，調柔成就，隨意堪用。",
    "T10n0279_034:0183a29": "「佛子！菩薩摩訶薩住於初地，應從諸佛菩薩",
    "T10n0279_034:0183b01": "善知識所推求請問，於此地中相及得果，無",
    "T10n0279_034:0183b02": "有厭足，為欲成就此地法故；亦應從諸佛菩",
    "T10n0279_034:0183b03": "薩善知識所推求請問，第二地中相及得",
    "T10n0279_034:0183b04": "果，無有厭足，為欲成就彼地法故；亦應如是",
    "T10n0279_034:0183b05": "推求請問，第三、第四、第五、第六、第七、第八、第",
    "T10n0279_034:0183b06": "九、第十地中相及得果，無有厭足，為欲成就",
    "T10n0279_034:0183b07": "彼地法故。是菩薩善知諸地障對治，善知地",
    "T10n0279_034:0183b08": "成壞，善知地相果，善知地得修，善知地法清",
    "T10n0279_034:0183b09": "淨，善知地地轉行，善知地地處、非處，善知地",
    "T10n0279_034:0183b10": "地殊勝智，善知地地不退轉，善知淨治一切",
    "T10n0279_034:0183b11": "菩薩地乃至轉入如來地。佛子！菩薩如是善",
    "T10n0279_034:0183b12": "知地相，始於初地起行不斷，如是乃至入第",
    "T10n0279_034:0183b13": "十地無有斷絕；由此諸地智光明故，成於如",
    "T10n0279_034:0183b14": "來智慧光明。佛子！譬如商主善知方便，欲",
    "T10n0279_034:0183b15": "將諸商人往詣大城，未發之時，先問道中功",
    "T10n0279_034:0183b16": "德過失，及住止之處安危可不，然後具道資",
    "T10n0279_034:0183b17": "糧，作所應作。佛子！彼大商主雖未發足，能",
    "T10n0279_034:0183b18": "知道中所有一切安危之事，善以智慧籌量",
    "T10n0279_034:0183b19": "觀察，備其所須令無乏少，將諸商眾乃至安",
    "T10n0279_034:0183b20": "隱到彼大城，身及眾人悉免憂患。佛子！菩",
    "T10n0279_034:0183b21": "薩商主亦復如是，住於初地，善知諸地障對",
    "T10n0279_034:0183b22": "治，乃至善知一切菩薩地清淨，轉入如來地，",
    "T10n0279_034:0183b23": "然後乃具福智資糧，將一切眾生經生死曠",
    "T10n0279_034:0183b24": "野險難之處，安隱得至薩婆若城，身及眾",
    "T10n0279_034:0183b25": "生不經患難。是故，菩薩常應匪懈勤修諸",
    "T10n0279_034:0183b26": "地殊勝淨業，乃至趣入如來智地。「佛子！是名：",
    "T10n0279_034:0183b27": "略說菩薩摩訶薩入菩薩初地門，廣說則有",
    "T10n0279_034:0183b28": "無量無邊百千阿僧祇差別事。",
    "T10n0279_034:0183b29": "「佛子！菩薩摩訶薩住此初地，多作閻浮提王，",
    "T10n0279_034:0183c01": "豪貴自在，常護正法，能以大施攝取眾生，",
    "T10n0279_034:0183c02": "善除眾生慳貪之垢，常行大施無有窮盡。布",
    "T10n0279_034:0183c03": "施、愛語、利益、同事——如是一切諸所作業，皆不",
    "T10n0279_034:0183c04": "離念佛，不離念法，不離念僧，不離念同行菩",
    "T10n0279_034:0183c05": "薩，不離念菩薩行，不離念諸波羅蜜，不離念",
    "T10n0279_034:0183c06": "諸地，不離念力，不離念無畏，不離念不共佛",
    "T10n0279_034:0183c07": "法，乃至不離念具足一切種、一切智智。復作",
    "T10n0279_034:0183c08": "是念：『我當於一切眾生中為首、為勝、為殊勝、",
    "T10n0279_034:0183c09": "為妙、為微妙、為上、為無上、為導、為將、為帥，乃",
    "T10n0279_034:0183c10": "至為一切智智依止者。』是菩薩若欲捨家於",
    "T10n0279_034:0183c11": "佛法中勤行精進，便能捨家、妻子、五欲，依如",
    "T10n0279_034:0183c12": "來教出家學道。既出家已，勤行精進，於一念",
    "T10n0279_034:0183c13": "頃，得百三昧，得見百佛，知百佛神力，能動百",
    "T10n0279_034:0183c14": "佛世界，能過百佛世界，能照百佛世界，能教",
    "T10n0279_034:0183c15": "化百世界眾生，能住壽百劫，能知前後際各",
    "T10n0279_034:0183c16": "百劫事，能入百法門，能示現百身，於一一身",
    "T10n0279_034:0183c17": "能示百菩薩以為眷屬；若以菩薩殊勝願力",
    "T10n0279_034:0183c18": "自在示現，過於是數，百劫、千劫、百千劫，乃至",
    "T10n0279_034:0183c19": "百千億那由他劫不能數知。」爾時，金剛藏菩",
    "T10n0279_034:0183c20": "薩欲重宣其義而說頌曰：",
    "T10n0279_034:0183c21": "「若人集眾善，　　具足白淨法，",
    "T10n0279_034:0183c22": "　供養天人尊，　　隨順慈悲道，",
    "T10n0279_034:0183c23": "　信解極廣大，　　志樂亦清淨，",
    "T10n0279_034:0183c24": "　為求佛智慧，　　發此無上心。",
    "T10n0279_034:0183c25": "　淨一切智力，　　及以無所畏，",
    "T10n0279_034:0183c26": "　成就諸佛法，　　救攝群生眾，",
    "T10n0279_034:0183c27": "　為得大慈悲，　　及轉勝法輪，",
    "T10n0279_034:0183c28": "　嚴淨佛國土，　　發此最勝心。",
    "T10n0279_034:0183c29": "　一念知三世，　　而無有分別，",
    "T10n0279_034:0184a01": "　種種時不同，　　以示於世間。",
    "T10n0279_034:0184a02": "　略說求諸佛，　　一切勝功德，",
    "T10n0279_034:0184a03": "　發生廣大心，　　量等虛空界。",
    "T10n0279_034:0184a04": "　悲先慧為主，　　方便共相應，",
    "T10n0279_034:0184a05": "　信解清淨心，　　如來無量力，",
    "T10n0279_034:0184a06": "　無礙智現前，　　自悟不由他，",
    "T10n0279_034:0184a07": "　具足同如來，　　發此最勝心。",
    "T10n0279_034:0184a08": "　佛子始發生，　　如是妙寶心，",
    "T10n0279_034:0184a09": "　則超凡夫位，　　入佛所行處，",
    "T10n0279_034:0184a10": "　生在如來家，　　種族無瑕玷，",
    "T10n0279_034:0184a11": "　與佛共平等，　　決成無上覺。",
    "T10n0279_034:0184a12": "　纔生如是心，　　即得入初地，",
    "T10n0279_034:0184a13": "　志樂不可動，　　譬如大山王，",
    "T10n0279_034:0184a14": "　多喜多愛樂，　　亦復多淨信，",
    "T10n0279_034:0184a15": "　極大勇猛心，　　及以慶躍心，",
    "T10n0279_034:0184a16": "　遠離於鬪諍，　　惱害及瞋恚，",
    "T10n0279_034:0184a17": "　慚敬而質直，　　善守護諸根，",
    "T10n0279_034:0184a18": "　救世無等者，　　所有眾智慧，",
    "T10n0279_034:0184a19": "　此處我當得，　　憶念生歡喜。",
    "T10n0279_034:0184a20": "　始得入初地，　　即超五怖畏，",
    "T10n0279_034:0184a21": "　不活死惡名，　　惡趣眾威德。",
    "T10n0279_034:0184a22": "　以不貪著我，　　及以於我所，",
    "T10n0279_034:0184a23": "　是諸佛子等，　　遠離諸怖畏。",
    "T10n0279_034:0184a24": "　常行大慈愍，　　恒有信恭敬，",
    "T10n0279_034:0184a25": "　慚愧功德備，　　日夜增善法。",
    "T10n0279_034:0184a26": "　樂法真實利，　　不愛受諸欲，",
    "T10n0279_034:0184a27": "　思惟所聞法，　　遠離取著行。",
    "T10n0279_034:0184a28": "　不貪於利養，　　唯樂佛菩提，",
    "T10n0279_034:0184a29": "　一心求佛智，　　專精無異念。",
    "T10n0279_034:0184b01": "　修行波羅蜜，　　遠離諂虛誑，",
    "T10n0279_034:0184b02": "　如說而修行，　　安住實語中。",
    "T10n0279_034:0184b03": "　不污諸佛家，　　不捨菩薩戒，",
    "T10n0279_034:0184b04": "　不樂於世事，　　常利益世間。",
    "T10n0279_034:0184b05": "　修善無厭足，　　轉求增勝道，",
    "T10n0279_034:0184b06": "　如是好樂法，　　功德義相應。",
    "T10n0279_034:0184b07": "　恒起大願心，　　願見於諸佛，",
    "T10n0279_034:0184b08": "　護持諸佛法，　　攝取大仙道。",
    "T10n0279_034:0184b09": "　常生如是願，　　修行最勝行，",
    "T10n0279_034:0184b10": "　成熟諸群生，　　嚴淨佛國土。",
    "T10n0279_034:0184b11": "　一切諸佛剎，　　佛子悉充遍，",
    "T10n0279_034:0184b12": "　平等共一心，　　所作皆不空；",
    "T10n0279_034:0184b13": "　一切毛端處，　　一時成正覺。",
    "T10n0279_034:0184b14": "　如是等大願，　　無量無邊際。",
    "T10n0279_034:0184b15": "　虛空與眾生，　　法界及涅槃，",
    "T10n0279_034:0184b16": "　世間佛出興，　　佛智心境界。",
    "T10n0279_034:0184b17": "『如來智所入，　　及以三轉盡，",
    "T10n0279_034:0184b18": "　彼諸若有盡，　　我願方始盡；",
    "T10n0279_034:0184b19": "　如彼無盡期，　　我願亦復然。』",
    "T10n0279_034:0184b20": "　如是發大願，　　心柔軟調順。",
    "T10n0279_034:0184b21": "　能信佛功德，　　觀察於眾生，",
    "T10n0279_034:0184b22": "　知從因緣起，　　則興慈念心：",
    "T10n0279_034:0184b23": "『如是苦眾生，　　我今應救脫。』",
    "T10n0279_034:0184b24": "　為是眾生故，　　而行種種施，",
    "T10n0279_034:0184b25": "　王位及珍寶，　　乃至象馬車，",
    "T10n0279_034:0184b26": "　頭目與手足，　　乃至身血肉，",
    "T10n0279_034:0184b27": "　一切皆能捨，　　心得無憂悔。",
    "T10n0279_034:0184b28": "　求種種經書，　　其心無厭倦，",
    "T10n0279_034:0184b29": "　善解其義趣，　　能隨世所行，",
    "T10n0279_034:0184c01": "　慚愧自莊嚴，　　修行轉堅固，",
    "T10n0279_034:0184c02": "　供養無量佛，　　恭敬而尊重。",
    "T10n0279_034:0184c03": "　如是常修習，　　日夜無懈倦，",
    "T10n0279_034:0184c04": "　善根轉明淨，　　如火鍊真金。",
    "T10n0279_034:0184c05": "　菩薩住於此，　　淨修於十地，",
    "T10n0279_034:0184c06": "　所作無障礙，　　具足不斷絕。",
    "T10n0279_034:0184c07": "　譬如大商主，　　為利諸商眾。",
    "T10n0279_034:0184c08": "　問知道險易，　　安隱至大城。",
    "T10n0279_034:0184c09": "　菩薩住初地，　　應知亦如是，",
    "T10n0279_034:0184c10": "　勇猛無障礙，　　到於第十地。",
    "T10n0279_034:0184c11": "　住此初地中，　　作大功德王，",
    "T10n0279_034:0184c12": "　以法化眾生，　　慈心無損害。",
    "T10n0279_034:0184c13": "　統領閻浮地，　　化行靡不及，",
    "T10n0279_034:0184c14": "　皆令住大捨，　　成就佛智慧。",
    "T10n0279_034:0184c15": "　欲求最勝道，　　捨己國王位，",
    "T10n0279_034:0184c16": "　能於佛教中，　　勇猛勤修習，",
    "T10n0279_034:0184c17": "　則得百三昧，　　及見百諸佛，",
    "T10n0279_034:0184c18": "　震動百世界，　　光照行亦爾，",
    "T10n0279_034:0184c19": "　化百土眾生，　　入於百法門，",
    "T10n0279_034:0184c20": "　能知百劫事，　　示現於百身，",
    "T10n0279_034:0184c21": "　及現百菩薩，　　以為其眷屬；",
    "T10n0279_034:0184c22": "　若自在願力，　　過是數無量。",
    "T10n0279_034:0184c23": "　我於地義中，　　略述其少分，",
    "T10n0279_034:0184c24": "　若欲廣分別，　　億劫不能盡。",
    "T10n0279_034:0184c25": "　菩薩最勝道，　　利益諸群生，",
    "T10n0279_034:0184c26": "　如是初地法，　　我今已說竟。」",
    "T10n0279_034:0184c27": "大方廣佛華嚴經卷第三十四"
}