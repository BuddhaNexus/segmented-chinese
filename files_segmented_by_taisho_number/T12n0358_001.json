{
    "T12n0358_001:0250a18": "度一切諸佛境界智嚴經",
    "T12n0358_001:0250a20": "梁扶南三藏僧伽婆羅等譯",
    "T12n0358_001:0250a21": "如是我聞：一時佛住王舍城耆闍崛山頂法",
    "T12n0358_001:0250a22": "界宮殿上，與大比丘眾二萬五千人，皆是阿",
    "T12n0358_001:0250a23": "羅漢，諸漏已盡無復煩惱，心善解脫慧善解",
    "T12n0358_001:0250a24": "脫，調伏諸根摩訶那伽，所作已辦可作已辦，",
    "T12n0358_001:0250a25": "捨於重擔已得自事義，有結已盡心得自在，",
    "T12n0358_001:0250a26": "其名曰阿若憍陳如等，及八大聲聞。復有七",
    "T12n0358_001:0250a27": "十二億那由他菩薩摩訶薩，其名曰：文殊師",
    "T12n0358_001:0250a28": "利菩薩、行吉菩薩、佛吉菩薩、藥王菩薩、常起",
    "T12n0358_001:0250a29": "菩薩摩訶薩等，能轉不退法輪、善問無比寶",
    "T12n0358_001:0250b01": "頂修多羅等，住法雲地，智慧如須彌山，常修",
    "T12n0358_001:0250b02": "行空無相無作，無生無體深法光明，功德圓",
    "T12n0358_001:0250b03": "滿威儀具足，無數那由他世界如來所遣，有",
    "T12n0358_001:0250b04": "大神通住無性相。爾時世尊作是思惟：「是諸",
    "T12n0358_001:0250b05": "菩薩摩訶薩，從恒河沙等世界而來至此，我",
    "T12n0358_001:0250b06": "當為其說法令得大力，當現神通相放大光",
    "T12n0358_001:0250b07": "明，以諸菩薩當問我故。」",
    "T12n0358_001:0250b08": "爾時世尊放大光明，普照十方無量不可思",
    "T12n0358_001:0250b09": "議三千大千微塵世界。爾時十方一一方面",
    "T12n0358_001:0250b10": "十佛世界，有不可說千萬億那由他微塵等",
    "T12n0358_001:0250b11": "諸菩薩，各從本界乘不可思議無量神通，而",
    "T12n0358_001:0250b12": "來集此，復以不可思議供具供養如來，隨意",
    "T12n0358_001:0250b13": "所造蓮華座於佛前坐，瞻仰世尊目不暫捨。",
    "T12n0358_001:0250b14": "是時於法界宮殿上，起大寶蓮華師子藏座，",
    "T12n0358_001:0250b15": "縱廣無量億由旬，無量光明摩尼珠所成。電",
    "T12n0358_001:0250b16": "燈摩尼珠為交絡，不可思議力摩尼珠為竿，",
    "T12n0358_001:0250b17": "以無譬喻摩尼珠為眷屬，過諸譬喻摩尼珠",
    "T12n0358_001:0250b18": "所莊嚴，以自在王摩尼珠為蓋，以雜摩尼寶",
    "T12n0358_001:0250b19": "廁填，懸種種色幡，彼大摩尼珠圍遶，出十",
    "T12n0358_001:0250b20": "種無量億那由他光明，遍照十方世界。爾時",
    "T12n0358_001:0250b21": "不可說百千萬億那由他微塵等數，天、龍、夜",
    "T12n0358_001:0250b22": "叉、乾闥婆、阿修羅、迦樓羅、緊那羅、摩睺羅伽，",
    "T12n0358_001:0250b23": "釋、梵、四天王，從十方十佛世界來集於此。復",
    "T12n0358_001:0250b24": "有諸天乘寶頂宮殿，無數不可思議天女，作",
    "T12n0358_001:0250b25": "百千萬億那由他妓樂，亦來集此。復有諸",
    "T12n0358_001:0250b26": "天乘寶華宮殿、龍寶栴檀神珠宮殿、真珠宮",
    "T12n0358_001:0250b27": "殿、寶衣宮殿、金光明摩尼珠宮殿、閻浮提金",
    "T12n0358_001:0250b28": "宮殿、無量光明摩尼珠宮殿、自在王摩尼珠",
    "T12n0358_001:0250b29": "宮殿、如意摩尼珠宮殿、覆帝釋摩尼珠宮殿、",
    "T12n0358_001:0250c01": "大海聚清淨寶莊嚴普光明大摩尼珠意頂",
    "T12n0358_001:0250c02": "宮殿，與無數不可思議千萬億那由他天女，",
    "T12n0358_001:0250c03": "作諸妓樂而來集此。咸以無數不可思議供",
    "T12n0358_001:0250c04": "具供養於佛，供養佛已各隨意坐，瞻仰世尊",
    "T12n0358_001:0250c05": "目不暫捨。是時，三千大千世界皆作閻浮提",
    "T12n0358_001:0250c06": "金色，以種種摩尼珠為樹，天華樹、寶衣樹、",
    "T12n0358_001:0250c07": "龍寶栴檀樹所莊嚴，日月電燈等摩尼珠為",
    "T12n0358_001:0250c08": "交絡，遍覆世界懸種種幡，無數千萬億那由",
    "T12n0358_001:0250c09": "他天女，持種種瓔珞種種寶華。爾時從大寶",
    "T12n0358_001:0250c10": "蓮華師子座，出此伽陀：",
    "T12n0358_001:0250c11": "「汝等今安坐，　　我當說真實，",
    "T12n0358_001:0250c12": "　人王師子座，　　如來功德造，",
    "T12n0358_001:0250c13": "　我今日願滿，　　供養兩足尊。",
    "T12n0358_001:0250c14": "　世尊今當坐，　　七寶蓮華座，",
    "T12n0358_001:0250c15": "　當放大光明，　　照我及一切，",
    "T12n0358_001:0250c16": "　說無上妙法，　　利益諸天人，",
    "T12n0358_001:0250c17": "　眾生聞法者，　　當坐師子座。",
    "T12n0358_001:0250c18": "　如是大光明，　　從如來身出，",
    "T12n0358_001:0250c19": "　照無量世界，　　令一切歡喜。",
    "T12n0358_001:0250c20": "　導師天中天，　　今當攝受我，",
    "T12n0358_001:0250c21": "　我昔於此處，　　已值八億佛，",
    "T12n0358_001:0250c22": "　唯願今世尊，　　必哀愍攝受。」",
    "T12n0358_001:0250c23": "爾時世尊從光明座起，坐寶蓮華藏師子座，",
    "T12n0358_001:0250c24": "結加趺坐，觀諸菩薩眾皆悉已集，為發起諸",
    "T12n0358_001:0250c25": "菩薩故，當說空法。爾時諸菩薩作是思惟：「此",
    "T12n0358_001:0250c26": "文殊師利童子菩薩，當問如來不生不滅，我",
    "T12n0358_001:0250c27": "等從久遠來不聞此法。」是時文殊已知如來",
    "T12n0358_001:0250c28": "欲說法相，及諸菩薩心所思惟，即白佛言：「世",
    "T12n0358_001:0250c29": "尊！無生無滅法者，其相云何？」文殊師利說此",
    "T12n0358_001:0251a01": "祇夜：",
    "T12n0358_001:0251a02": "「無生無滅，　　云何可知？　　大牟尼尊，",
    "T12n0358_001:0251a03": "　當說譬喻。　　此諸大眾，　　皆已來集，",
    "T12n0358_001:0251a04": "　樂聞此義，　　願佛解說。　　今諸菩薩，",
    "T12n0358_001:0251a05": "　諸佛所遣，　　亦皆樂聞，　　微妙法相。」",
    "T12n0358_001:0251a06": "佛告文殊師利：「善哉善哉！汝今所問，能大利",
    "T12n0358_001:0251a07": "益一切世間，令諸菩薩得作佛事。文殊師利！",
    "T12n0358_001:0251a08": "汝當諦聽勿起驚疑。文殊師利！不生不滅即",
    "T12n0358_001:0251a09": "是如來。文殊師利！譬如大地琉璃所成，帝",
    "T12n0358_001:0251a10": "釋毘闍延宮殿供具等影現其中。閻浮提人",
    "T12n0358_001:0251a11": "見琉璃地諸宮殿影，合掌供養燒香散華：『願",
    "T12n0358_001:0251a12": "我得生如是宮殿，我當遊戲如帝釋等。』彼諸",
    "T12n0358_001:0251a13": "眾生不知此地是宮殿影，乃布施持戒修諸",
    "T12n0358_001:0251a14": "功德，為得如此宮殿果報。文殊師利！如此宮",
    "T12n0358_001:0251a15": "殿實無生滅，以地淨故影現其中；彼宮殿影，",
    "T12n0358_001:0251a16": "亦有亦無不生不滅。「文殊師利！眾生見佛亦",
    "T12n0358_001:0251a17": "復如是。以其心淨故見佛身，佛身無為，不生",
    "T12n0358_001:0251a18": "不起不盡不滅，非色非非色，不可見非不可",
    "T12n0358_001:0251a19": "見，非世間非非世間，非心非非心，以眾生",
    "T12n0358_001:0251a20": "心淨見如來身，散華燒香種種供養：『願我當",
    "T12n0358_001:0251a21": "得如是色身。』布施持戒作諸功德，為得如來",
    "T12n0358_001:0251a22": "微妙身故。如是文殊師利！如來神力出現世",
    "T12n0358_001:0251a23": "間，令諸眾生得大利益，如影如像隨眾生見。」",
    "T12n0358_001:0251a24": "爾時世尊說此祇夜：",
    "T12n0358_001:0251a25": "「如來常住，　　不生不滅，　　非心非色，",
    "T12n0358_001:0251a26": "　非有非無。　　如琉璃地，　　見宮殿影，",
    "T12n0358_001:0251a27": "　此影非有，　　亦復非無。　　眾生心淨，",
    "T12n0358_001:0251a28": "　見如來身，　　非有非無，　　亦復如是。",
    "T12n0358_001:0251a29": "「文殊師利！如日初出先照高山，次及中山、後",
    "T12n0358_001:0251b01": "照下地。如來亦爾，無心意識無相離相，斷",
    "T12n0358_001:0251b02": "一切相，不著彼不著此，不住此岸不住彼岸，",
    "T12n0358_001:0251b03": "不住中流不可思議，非思惟所及，不高不下，",
    "T12n0358_001:0251b04": "無繫縛無解脫，非有智非無智，非煩惱非不",
    "T12n0358_001:0251b05": "煩惱，不真實不虛妄，非智非非智，不可思",
    "T12n0358_001:0251b06": "議非不可思議，非行非不行，非念非不念，非",
    "T12n0358_001:0251b07": "心非不心，非意非不意，非名非不名，非色非",
    "T12n0358_001:0251b08": "無色，無取無不取，非說非不說，非可說非不",
    "T12n0358_001:0251b09": "可說，非可見非不可見，非導師非非導師，非",
    "T12n0358_001:0251b10": "得果非不得果。如是文殊師利！如來慧日光",
    "T12n0358_001:0251b11": "明照於三界，先照菩薩如照高山，次照樂緣",
    "T12n0358_001:0251b12": "覺聲聞人，後照樂善根人乃至邪定眾生，為",
    "T12n0358_001:0251b13": "增長善法，為起未來因緣。「文殊師利！如來平",
    "T12n0358_001:0251b14": "等無上中下，常行捨心。文殊師利！如來不作",
    "T12n0358_001:0251b15": "是思惟：『如是眾生我為說勝法，如是眾生說",
    "T12n0358_001:0251b16": "不勝法。』亦不思惟：『此眾生大意，此眾生中意，",
    "T12n0358_001:0251b17": "此眾生小意；此樂善法，此樂惡法；此人正定，",
    "T12n0358_001:0251b18": "此人邪定。』如來智光明無如是分別，已斷一",
    "T12n0358_001:0251b19": "切分別想故。以眾生有種種善根故，如來智",
    "T12n0358_001:0251b20": "慧故有種種。「文殊師利！如大海中有摩尼珠，",
    "T12n0358_001:0251b21": "名滿一切眾生所願，安置幢上隨眾生所須，",
    "T12n0358_001:0251b22": "彼摩尼珠無心意識。如來無心意識，亦復如",
    "T12n0358_001:0251b23": "是，不可測量、不可到、不可得、不可說、除過",
    "T12n0358_001:0251b24": "患、除無明、不實不虛、非常非不常、非光明非",
    "T12n0358_001:0251b25": "不光明、非世間非非世間、無覺無觀、不生不",
    "T12n0358_001:0251b26": "滅、不可思議、無心無體、不動不行、無量無邊、",
    "T12n0358_001:0251b27": "不可說無言語、無喜無不喜、無數離數、無去",
    "T12n0358_001:0251b28": "無來、無行處、斷諸趣、不可見、不可執、無挍計、",
    "T12n0358_001:0251b29": "非空非不空、非和合非不和合、不可思議不",
    "T12n0358_001:0251c01": "可覺知、非穢非淨、非名非色、非業非果、非過",
    "T12n0358_001:0251c02": "去非未來非現在、無所有、無聲無相離一切",
    "T12n0358_001:0251c03": "相、非內非外亦非中間。如是文殊師利！如",
    "T12n0358_001:0251c04": "來清淨住大慈悲幢，隨眾生所樂，現種種身",
    "T12n0358_001:0251c05": "說種種法。「文殊師利！如因聲生響，非內非外",
    "T12n0358_001:0251c06": "亦非中間，不生不滅不斷不常。文殊師利！如",
    "T12n0358_001:0251c07": "來亦爾，非內非外亦非中間，不生不滅、無名",
    "T12n0358_001:0251c08": "無相，隨諸眾生種種示現。「文殊師利！如諸草",
    "T12n0358_001:0251c09": "木依地增長，彼地平等離諸分別。如是一切",
    "T12n0358_001:0251c10": "眾生善根，依如來增長，聲聞乘、緣覺乘、菩薩",
    "T12n0358_001:0251c11": "乘，乃至裸形尼乾子等一切外道善根，亦依",
    "T12n0358_001:0251c12": "如來增長；如來平等無有分別，亦復如是。「文",
    "T12n0358_001:0251c13": "殊師利！如虛空平等無下中上，如來平等亦",
    "T12n0358_001:0251c14": "復如是，眾生自見有下中上。文殊師利！如來",
    "T12n0358_001:0251c15": "不作是念：『此眾生下意當現下身，此中上意",
    "T12n0358_001:0251c16": "現中上身，此眾生下意當說下乘，此眾生中",
    "T12n0358_001:0251c17": "意說緣覺聲聞乘，此眾生上意為說大乘。』文",
    "T12n0358_001:0251c18": "殊師利！如來無如是意：『此眾生樂施，我當說",
    "T12n0358_001:0251c19": "施，戒忍精進定慧亦如是。』何以故？如來法",
    "T12n0358_001:0251c20": "身平等，離心意識無分別故。「文殊師利！一切",
    "T12n0358_001:0251c21": "諸法悉皆平等，平等故無住，無住故無動，無",
    "T12n0358_001:0251c22": "動故無依，無依故無處，無處故不生，不生故",
    "T12n0358_001:0251c23": "不滅。若能如是見者，心不顛倒，不顛倒故",
    "T12n0358_001:0251c24": "如實，如實故無所行，無所行故無來，無來故",
    "T12n0358_001:0251c25": "無去，無去故如如，如如故隨法性，隨法性故",
    "T12n0358_001:0251c26": "不動，若隨法性不動則得法性，若得法性則",
    "T12n0358_001:0251c27": "無悕望。何以故？已得道故。若得道則不住一",
    "T12n0358_001:0251c28": "切諸法，不住一切諸法故，不生不滅無名無",
    "T12n0358_001:0251c29": "相。文殊師利！若眾生著一切法，則起煩惱，起",
    "T12n0358_001:0252a01": "煩惱故不得菩提。」文殊師利白佛言：「世尊！云",
    "T12n0358_001:0252a02": "何得菩提？」佛告文殊師利：「無根無處，是如來",
    "T12n0358_001:0252a03": "得菩提。」文殊師利白佛言：「云何為根？云何為",
    "T12n0358_001:0252a04": "處？」佛告文殊師利：「身見為根，不真實思惟為",
    "T12n0358_001:0252a05": "處。文殊師利！如來智慧與菩提等，與一切諸",
    "T12n0358_001:0252a06": "法等，是故無根無處，是得菩提。文殊師利！菩",
    "T12n0358_001:0252a07": "提者寂靜。云何寂靜？內寂靜、外寂靜，何以故？",
    "T12n0358_001:0252a08": "眼即是空，非我非我所，耳鼻舌身意空，非我",
    "T12n0358_001:0252a09": "非我所，以知眼空於色不行，是謂寂靜。如",
    "T12n0358_001:0252a10": "是以知耳空，於聲不行，是謂寂靜。知鼻乃至",
    "T12n0358_001:0252a11": "意空亦如是。文殊師利！菩提者，不動不行；不",
    "T12n0358_001:0252a12": "動者不取一切諸法，不行者不捨一切諸法。",
    "T12n0358_001:0252a13": "「文殊師利！如來不動，則如如實，如如實者，不",
    "T12n0358_001:0252a14": "見此岸不見彼岸，不見此彼故，則見一切法，",
    "T12n0358_001:0252a15": "以見一切法故，稱為如來。「文殊師利！菩提者，",
    "T12n0358_001:0252a16": "無相無緣。云何無相？云何無緣？不得眼識是",
    "T12n0358_001:0252a17": "無相，不見色是無緣；不得耳識是無相，不聞",
    "T12n0358_001:0252a18": "聲是無緣；乃至意法亦如是。「文殊師利！菩提",
    "T12n0358_001:0252a19": "者，非過去未來現在三世，等斷三世流轉。文",
    "T12n0358_001:0252a20": "殊師利！云何斷流轉？以於過去心，不起未來",
    "T12n0358_001:0252a21": "識、不行現在意，不動不住、不思惟、不覺、不分",
    "T12n0358_001:0252a22": "別故。文殊師利！菩提者無形相無為。云何無",
    "T12n0358_001:0252a23": "形相？不可以六識識故？云何無為？無生住滅",
    "T12n0358_001:0252a24": "故，是謂斷三世流轉。「文殊師利！菩提者，是不",
    "T12n0358_001:0252a25": "破句。云何不破？云何句？無相是不破，如實是",
    "T12n0358_001:0252a26": "句；無住處是不破，法界是句；不動是不破，空",
    "T12n0358_001:0252a27": "性是句；不得是不破，無相是句；不覺是不破，",
    "T12n0358_001:0252a28": "不作是句；不悕望是不破，無自性是句；眾生",
    "T12n0358_001:0252a29": "無自性是不破，虛空是句；不可得是不破，不",
    "T12n0358_001:0252b01": "生是句；不滅是不破，無為是句；不行是不破，",
    "T12n0358_001:0252b02": "菩提是句；寂靜是不破，涅槃是句；不更生是",
    "T12n0358_001:0252b03": "不破，不生是句。「文殊師利！菩提者，不可以身",
    "T12n0358_001:0252b04": "覺，不可以心覺。何以故？身是無知，如草木",
    "T12n0358_001:0252b05": "故，心者虛誑，不真實故。文殊師利！若謂菩提",
    "T12n0358_001:0252b06": "身心所覺，是依假名非真實義。何以故？菩提",
    "T12n0358_001:0252b07": "不身不心，不虛不實故。文殊師利！菩提者，非",
    "T12n0358_001:0252b08": "語言可說。何以故？如虛空無處所，不生不滅",
    "T12n0358_001:0252b09": "無名字故。文殊師利！一切法真實不可說。何",
    "T12n0358_001:0252b10": "以故？一切法非真實、無語言，不生不滅故。「文",
    "T12n0358_001:0252b11": "殊師利！菩提者，不可取無處。云何不可取無",
    "T12n0358_001:0252b12": "處？眼識不可取，不得色為無處；耳識不可取，",
    "T12n0358_001:0252b13": "不得聲為無處；鼻乃至意法亦如是。菩提者，",
    "T12n0358_001:0252b14": "不可覺，以眼不取故不得色，不得色故識無",
    "T12n0358_001:0252b15": "住處；耳不取故不得聲，不得聲故識無住處；",
    "T12n0358_001:0252b16": "乃至意法亦如是。「文殊師利！菩提者，是說空，",
    "T12n0358_001:0252b17": "以空一切諸法故，空是如來所知，空是如來",
    "T12n0358_001:0252b18": "所覺。文殊師利！不從空有空，為如來所覺。何",
    "T12n0358_001:0252b19": "以故？以無相故。「復次文殊師利！菩提因智亦",
    "T12n0358_001:0252b20": "是空性。何以故？以無相故。文殊師利！空及菩",
    "T12n0358_001:0252b21": "提悉無所有，無二無數、無名無相，離心意識，",
    "T12n0358_001:0252b22": "不生不滅、無行無處，非聲非說。文殊師利！但",
    "T12n0358_001:0252b23": "以名字說，實不可說。「文殊師利！如來悉知一",
    "T12n0358_001:0252b24": "切諸法從本以來，不生不起不盡不滅，無名",
    "T12n0358_001:0252b25": "無相離心意識，如是知故如是解脫，亦不繫",
    "T12n0358_001:0252b26": "縛亦不解脫。「文殊師利！菩提者，與虛空等。虛",
    "T12n0358_001:0252b27": "空者，不平等非不平等。菩提者，亦不平等非",
    "T12n0358_001:0252b28": "不平等。如是法相，如來所覺。文殊師利！如阿",
    "T12n0358_001:0252b29": "[少/兔]微塵，不等非不等，一切諸法亦如是，以真",
    "T12n0358_001:0252c01": "實智能如是知。文殊師利！云何真實智知諸",
    "T12n0358_001:0252c02": "法，未生者生，生已即滅？彼一切諸法無生，",
    "T12n0358_001:0252c03": "無所攝故。「文殊師利！菩提者如實句，如實句",
    "T12n0358_001:0252c04": "者，如菩提相不離如實，色受想行識不離如",
    "T12n0358_001:0252c05": "實；如菩提相地界不離如實，水火風界不離",
    "T12n0358_001:0252c06": "如實；如菩提相眼界、色界、眼識界不離如實，",
    "T12n0358_001:0252c07": "乃至意界法界意識界亦不離如實，此謂如",
    "T12n0358_001:0252c08": "實句。「文殊師利！菩提者，以行入無行。文殊師",
    "T12n0358_001:0252c09": "利！云何行？云何無行？行者緣一切善法，無行",
    "T12n0358_001:0252c10": "者不得一切善法；行者心不住，無行者無相",
    "T12n0358_001:0252c11": "解脫；行者可稱量，無行者不可量。云何不",
    "T12n0358_001:0252c12": "可量？無可識故。文殊師利！菩提者，無漏無",
    "T12n0358_001:0252c13": "取，無漏者滅四流故。云何為四？欲流、有流、見",
    "T12n0358_001:0252c14": "流、無明流，不著此四流，是謂滅四流。無取者",
    "T12n0358_001:0252c15": "滅四種取。云何四取？欲取、見取、戒取、我語取，",
    "T12n0358_001:0252c16": "此謂四取。此一切取，無明所闇，渴愛所欺，以",
    "T12n0358_001:0252c17": "展轉相生故。「文殊師利！以如實智斷我語取",
    "T12n0358_001:0252c18": "根，取根斷故身得清淨，身清淨者是無生滅。",
    "T12n0358_001:0252c19": "文殊師利！無生滅者，不起心意識，不思惟分",
    "T12n0358_001:0252c20": "別，若有分別則成無明。不起此無明則無十",
    "T12n0358_001:0252c21": "二因緣，無十二因緣即是不生，不生即是",
    "T12n0358_001:0252c22": "道，道是了義，了義是第一義，第一義是無我",
    "T12n0358_001:0252c23": "義，無我義是不可說義，不可說義是十二因",
    "T12n0358_001:0252c24": "緣義，十二因緣義是法義，法義是如來義。是",
    "T12n0358_001:0252c25": "故我說，若見十二因緣即是見法，見法即是",
    "T12n0358_001:0252c26": "見佛，如是見無所見。「文殊師利！菩提者，清淨",
    "T12n0358_001:0252c27": "無垢無煩惱。文殊師利！空是清淨，無相是無",
    "T12n0358_001:0252c28": "垢，無作是無煩惱。復次不生是清淨，無為是",
    "T12n0358_001:0252c29": "無垢，不滅是無煩惱。復次自性是清淨，清淨",
    "T12n0358_001:0253a01": "是無垢，無垢是無煩惱。復次無分別是清淨，",
    "T12n0358_001:0253a02": "不分別是無垢，滅分別是無煩惱。如實是清",
    "T12n0358_001:0253a03": "淨，法界是無垢，真實觀是無煩惱。虛空是清",
    "T12n0358_001:0253a04": "淨，虛空是無垢，虛空是無煩惱。內身智是清",
    "T12n0358_001:0253a05": "淨，內行是無垢，不得內外是無煩惱。知陰是",
    "T12n0358_001:0253a06": "清淨，界自性是無垢，不捨諸入是無煩惱。於",
    "T12n0358_001:0253a07": "過去盡智是清淨，於未來不生智是無垢，現",
    "T12n0358_001:0253a08": "在法界智是無煩惱。文殊師利！此謂清淨無",
    "T12n0358_001:0253a09": "垢無煩惱，此即寂靜。寂靜者內外寂靜，內外",
    "T12n0358_001:0253a10": "寂靜者是大寂靜，大寂靜故說名牟尼。文殊",
    "T12n0358_001:0253a11": "師利！如虛空是菩提，如菩提是諸法，如諸法",
    "T12n0358_001:0253a12": "是一切眾生，如一切眾生是境界如境界是泥",
    "T12n0358_001:0253a13": "洹。「文殊師利！一切諸法與泥洹等，最上無邊",
    "T12n0358_001:0253a14": "故無有對治，無對治故本來清淨，本來無垢，",
    "T12n0358_001:0253a15": "本無煩惱。文殊師利！如是如來覺一切諸法",
    "T12n0358_001:0253a16": "已，觀諸眾生起大慈悲，令眾生遊戲清淨無",
    "T12n0358_001:0253a17": "垢無煩惱處。「文殊師利！云何諸菩薩行菩薩",
    "T12n0358_001:0253a18": "行？文殊師利！菩薩不思惟，不為滅不為生，是",
    "T12n0358_001:0253a19": "為行菩薩行。復次文殊師利！菩薩過去心已",
    "T12n0358_001:0253a20": "滅不行，未來心未到不行，現在心雖有亦不",
    "T12n0358_001:0253a21": "行。何以故？不著過去未來現在故。文殊師利！",
    "T12n0358_001:0253a22": "是名菩薩行菩薩行。「文殊師利！布施及如來，",
    "T12n0358_001:0253a23": "無有二相，是菩薩所行；如是戒忍精進定慧，",
    "T12n0358_001:0253a24": "及如來無二，是菩薩所行。「文殊師利！若菩薩",
    "T12n0358_001:0253a25": "不行色空是菩薩行，不行色不空是菩薩行。",
    "T12n0358_001:0253a26": "何以故？以色自性空故。如是菩薩不行受想",
    "T12n0358_001:0253a27": "行識空不空。是菩薩行。何以故？心意識不可",
    "T12n0358_001:0253a28": "得故？文殊師利！一切無所有法，當修當作",
    "T12n0358_001:0253a29": "證，若證則無煩惱生、無煩惱滅。文殊師利！生",
    "T12n0358_001:0253b01": "滅者，是假名字說，於實相中無起無滅。「文殊",
    "T12n0358_001:0253b02": "師利！假使六趣四生眾生，若有色無色有想",
    "T12n0358_001:0253b03": "無想，二足四足多足無足，悉得人身，得人身",
    "T12n0358_001:0253b04": "故發菩提心，發菩提心已，一一菩薩供養恒",
    "T12n0358_001:0253b05": "河沙等諸佛，及諸菩薩緣覺聲聞，飲食衣服",
    "T12n0358_001:0253b06": "臥具醫藥一切樂具，經恒河沙劫，乃至入涅",
    "T12n0358_001:0253b07": "槃後，起七寶塔高百由旬，寶蓋覆上懸摩尼",
    "T12n0358_001:0253b08": "寶珠以為莊校，懸種種幡蓋，自在王摩尼珠",
    "T12n0358_001:0253b09": "以為交絡。若有菩薩以清淨心，聞此度一切",
    "T12n0358_001:0253b10": "諸佛境界智嚴經，聞已歡喜受持信解，乃至",
    "T12n0358_001:0253b11": "為他說一偈一句，勝前功德，百分千分萬分",
    "T12n0358_001:0253b12": "億分，乃至算數譬喻所不能及。何以故？此經",
    "T12n0358_001:0253b13": "廣說不可思議清淨無相微妙法身故。文殊師",
    "T12n0358_001:0253b14": "利！若恒河沙等無數諸菩薩，若恒河沙無數",
    "T12n0358_001:0253b15": "諸佛世界，悉閻浮金所造，乃至樹木華果皆",
    "T12n0358_001:0253b16": "閻浮金，及以天衣莊嚴其樹，一切光明摩尼",
    "T12n0358_001:0253b17": "珠網以覆其上，自在王摩尼珠以為宮殿，電",
    "T12n0358_001:0253b18": "光摩尼珠以為基陛，懸眾寶幡，日日以此供",
    "T12n0358_001:0253b19": "養恒河沙等無數諸佛，如是經無數劫。若有",
    "T12n0358_001:0253b20": "菩薩正念此經，或宣說一句，以前菩薩布施",
    "T12n0358_001:0253b21": "功德，比此功德百分不及一，百千萬億分乃",
    "T12n0358_001:0253b22": "至算數譬喻所不能及，如是其餘一切功德，",
    "T12n0358_001:0253b23": "比此經功德無有及者。」爾時世尊說此祇夜：",
    "T12n0358_001:0253b24": "「若有受持此，　　微妙法身經，",
    "T12n0358_001:0253b25": "　所得功德利，　　不可得稱量。",
    "T12n0358_001:0253b26": "　假使諸眾生，　　皆悉生人道，",
    "T12n0358_001:0253b27": "　並發菩提心，　　為求一切智，",
    "T12n0358_001:0253b28": "　如是諸菩薩，　　皆作大施主，",
    "T12n0358_001:0253b29": "　以種種供具，　　供養無數佛，",
    "T12n0358_001:0253c01": "　并及諸菩薩，　　緣覺與聲聞，",
    "T12n0358_001:0253c02": "　乃至入滅度，　　各起七寶塔，",
    "T12n0358_001:0253c03": "　高至百由旬，　　種種寶嚴飾。",
    "T12n0358_001:0253c04": "　若人持此經，　　或說一句偈，",
    "T12n0358_001:0253c05": "　出過此功德，　　無量無有邊，",
    "T12n0358_001:0253c06": "　以此經所說，　　無相法身故。",
    "T12n0358_001:0253c07": "　是故有智者，　　應當念受持，",
    "T12n0358_001:0253c08": "　讀誦及書寫，　　以華香供養，",
    "T12n0358_001:0253c09": "　所得功德果，　　不可得思議，",
    "T12n0358_001:0253c10": "　不久詣道場，　　降魔成正覺。",
    "T12n0358_001:0253c11": "　如是修妬路，　　諸佛所稱揚，",
    "T12n0358_001:0253c12": "　即是妙法身，　　無相無言語，",
    "T12n0358_001:0253c13": "　是故受持者，　　功德不可量。」",
    "T12n0358_001:0253c14": "佛說此經已，文殊師利等一切菩薩，無量緣",
    "T12n0358_001:0253c15": "覺及聲聞眾，天、龍、夜叉、乾闥婆、阿修羅、迦樓",
    "T12n0358_001:0253c16": "羅、緊那羅、摩睺羅伽、人非人等，一切大眾，聞佛",
    "T12n0358_001:0253c17": "所說，歡喜奉行。",
    "T12n0358_001:0253c18": "度一切諸佛境界智嚴經"
}