{
    "T22n1421_030:0190b12": "五分律卷第三十彌沙塞",
    "T22n1421_030:0190b14": "宋罽賓三藏佛陀什",
    "T22n1421_030:0190b15": "共竺道生等譯",
    "T22n1421_030:0190b16": "9 五百集法第五分之九五百集法",
    "T22n1421_030:0190b17": "爾時世尊泥洹未久，大迦葉在毘舍離獼猴",
    "T22n1421_030:0190b18": "水邊重閣講堂，與大比丘僧五百人俱，皆是",
    "T22n1421_030:0190b19": "阿羅漢，唯除阿難。告諸比丘：「昔吾從波旬國，",
    "T22n1421_030:0190b20": "向拘夷城；二國中間，聞佛世尊已般泥洹，我",
    "T22n1421_030:0190b21": "時中心迷亂，不能自攝。諸聚落比丘、比丘尼、",
    "T22n1421_030:0190b22": "優婆塞、優婆夷，或躄、或踊，宛轉于地，莫不哀",
    "T22n1421_030:0190b23": "號，嘆速、嘆疾：『世間空虛，世間眼滅！』時跋難陀",
    "T22n1421_030:0190b24": "先遊於彼，止眾人言：『彼長老常言：「應行是，",
    "T22n1421_030:0190b25": "不應行是；應學是，不應學是。」我等於今，始脫",
    "T22n1421_030:0190b26": "此苦！任意所為，無復拘礙。何為相與，而共",
    "T22n1421_030:0190b27": "啼哭？』吾聞其語，倍復憂毒，佛雖泥洹，比尼現",
    "T22n1421_030:0190b28": "在，應同勗勉共結集之；勿令跋難陀等別立",
    "T22n1421_030:0190b29": "眷屬，以破正法。」諸比丘咸以為善，白迦葉言：",
    "T22n1421_030:0190c01": "「阿難常侍世尊，聰叡多聞，具持法藏，今應聽",
    "T22n1421_030:0190c02": "在集比尼數。」迦葉言：「阿難猶在學地，或隨",
    "T22n1421_030:0190c03": "愛恚癡畏，不應容之。」時阿難在毘舍離，恒為",
    "T22n1421_030:0190c04": "四眾晝夜說法，眾人來往，殆若佛在。有跋耆",
    "T22n1421_030:0190c05": "比丘於彼閣上坐禪，以此鬧亂不得遊諸解",
    "T22n1421_030:0190c06": "脫三昧，作是念：「阿難今於學地應有所作，為",
    "T22n1421_030:0190c07": "無所作？而常在憒鬧，多有所說。」既入定觀，見",
    "T22n1421_030:0190c08": "應有所作。復作是念：「我今當為說厭離法，使",
    "T22n1421_030:0190c09": "其因悟。」便往阿難所，為說偈言：",
    "T22n1421_030:0190c10": "「靜處坐樹下，　　心趣於泥洹；",
    "T22n1421_030:0190c11": "汝禪莫放逸，　　多說何所為？」",
    "T22n1421_030:0190c12": "諸比丘亦語阿難言：「汝應速有所作！大迦葉",
    "T22n1421_030:0190c13": "今欲集比尼法，而不聽汝在此數中。」阿難既",
    "T22n1421_030:0190c14": "聞跋耆比丘所說偈，又聞迦葉不聽在集比",
    "T22n1421_030:0190c15": "尼數中，初中後夜勤經行、思惟，望得解脫，",
    "T22n1421_030:0190c16": "而未能得。後夜垂過，身體疲極，欲小偃臥，",
    "T22n1421_030:0190c17": "頭未至枕，豁然漏盡。諸比丘知，即白迦葉：「阿",
    "T22n1421_030:0190c18": "難昨夜已得解脫，今應聽在集比尼數！」迦葉",
    "T22n1421_030:0190c19": "即聽，於是迦葉作是念：「何許多有飲食、床坐、",
    "T22n1421_030:0190c20": "臥具，可得以資給集比尼？」唯見王舍城足以",
    "T22n1421_030:0190c21": "資給，便於僧中唱言：「此中五百阿羅漢應往",
    "T22n1421_030:0190c22": "王舍城安居，餘人一不得去！」",
    "T22n1421_030:0190c23": "作是制已，五百羅漢至王舍城，於夏初月，補",
    "T22n1421_030:0190c24": "治房舍、臥具；二月，遊戲諸禪解脫。三月，然後",
    "T22n1421_030:0190c25": "共集一處，於是迦葉白僧言：「大德僧聽！我今",
    "T22n1421_030:0190c26": "於僧中，問優波離比尼義。若僧時到僧忍",
    "T22n1421_030:0190c27": "聽。白如是。」時優波離亦白僧言：「大德僧聽！",
    "T22n1421_030:0190c28": "我今當答迦葉比尼義。若僧時到僧忍聽。白",
    "T22n1421_030:0190c29": "如是。」迦葉即問優波離：「佛於何處制初戒？」優",
    "T22n1421_030:0191a01": "波離言：「在毘舍離。」又問：「因誰制？」答言：「因須",
    "T22n1421_030:0191a02": "提那迦蘭陀子。」又問：「以何事制？」答言：「共本二",
    "T22n1421_030:0191a03": "行婬。」又問：「有二制不？」答言：「有！有比丘共獼猴",
    "T22n1421_030:0191a04": "行婬。」迦葉復問：「於何處制第二戒？」答言：「在王",
    "T22n1421_030:0191a05": "舍城。」又問：「因誰制？」答言：「因達膩吒。」又問：「以",
    "T22n1421_030:0191a06": "何事制？」答言：「盜瓶沙王材。」迦葉復問：「於何處",
    "T22n1421_030:0191a07": "制第三戒？」答言：「在毘舍離。」又問：「因誰制？」答",
    "T22n1421_030:0191a08": "言：「因眾多比丘。」又問：「以何事制？」答言：「自相害",
    "T22n1421_030:0191a09": "命。」迦葉復問：「於何處制第四戒？」答言：「在毘舍",
    "T22n1421_030:0191a10": "離。」又問：「因誰制？」答言：「因婆求摩河諸比丘。」",
    "T22n1421_030:0191a11": "又問：「以何事制？」答言：「虛稱得過人法。」迦葉",
    "T22n1421_030:0191a12": "作如是等問一切比尼已，於僧中唱言：「此",
    "T22n1421_030:0191a13": "是比丘比尼、此是比丘尼比尼，合名為比",
    "T22n1421_030:0191a14": "尼藏。」",
    "T22n1421_030:0191a15": "迦葉復白僧言：「大德僧聽！我今欲於僧中，問",
    "T22n1421_030:0191a16": "阿難修多羅義。若僧時到僧忍聽。白如是。」阿",
    "T22n1421_030:0191a17": "難亦白僧言：「大德僧聽！我今當答迦葉修多",
    "T22n1421_030:0191a18": "羅義。若僧時到僧忍聽。白如是。」迦葉即問阿",
    "T22n1421_030:0191a19": "難言：「佛在何處說增一經？在何處說增十經、",
    "T22n1421_030:0191a20": "大因緣經、僧祇陀經、沙門果經、梵動經？",
    "T22n1421_030:0191a21": "何等經因比丘說？何等經因比丘尼、優婆塞、",
    "T22n1421_030:0191a22": "優婆夷、諸天子、天女說？」阿難皆隨佛說而答。",
    "T22n1421_030:0191a23": "迦葉如是問一切修多羅已，僧中唱言：「此是",
    "T22n1421_030:0191a24": "長經，今集為一部，名長阿含；此是不長、不短，",
    "T22n1421_030:0191a25": "今集為一部，名為中阿含；此是雜說，為",
    "T22n1421_030:0191a26": "比丘、比丘尼、優婆塞、優婆夷、天子、天女說，今",
    "T22n1421_030:0191a27": "集為一部，名雜阿含；此是從一法，增至十一",
    "T22n1421_030:0191a28": "法，今集為一部，名增一阿含；自餘雜說，今",
    "T22n1421_030:0191a29": "集為一部，名為雜藏，合名為修多羅藏。我等",
    "T22n1421_030:0191b01": "已集法竟，從今已後，佛所不制，不應妄制；若",
    "T22n1421_030:0191b02": "已制，不得有違。如佛所教，應謹學之。」",
    "T22n1421_030:0191b03": "阿難復白迦葉言：「我親從佛聞：『吾般泥洹後，",
    "T22n1421_030:0191b04": "若欲除小小戒，聽除。』」迦葉即問：「汝欲以何為",
    "T22n1421_030:0191b05": "小小戒？」答言：「不知！」又問：「何故不知？」答言：「不",
    "T22n1421_030:0191b06": "問世尊。」又問：「何故不問？」答言：「時佛身痛，恐以",
    "T22n1421_030:0191b07": "惱亂。」迦葉詰言：「汝不問此義，犯突吉羅。應自",
    "T22n1421_030:0191b08": "見罪悔過！」阿難言：「大德！我非不敬戒，不問此",
    "T22n1421_030:0191b09": "義；恐惱亂世尊，是故不敢！我於是中不見罪",
    "T22n1421_030:0191b10": "相，敬信大德，今當悔過！」迦葉復詰阿難言：「汝",
    "T22n1421_030:0191b11": "為世尊縫僧伽梨，以脚指押，犯突吉羅，亦應",
    "T22n1421_030:0191b12": "見罪悔過！」阿難言：「我非不敬佛，無人捉綦，是",
    "T22n1421_030:0191b13": "以脚押。我於是中亦不見罪相，敬信大德，今",
    "T22n1421_030:0191b14": "當悔過！」迦葉復詰阿難言：「汝三請世尊，求聽",
    "T22n1421_030:0191b15": "女人於正法出家，犯突吉羅，亦應見罪悔過！」",
    "T22n1421_030:0191b16": "阿難言：「我非不敬法，但摩訶波闍波提瞿曇",
    "T22n1421_030:0191b17": "彌，長養世尊至大出家，致成大道。此功應報，",
    "T22n1421_030:0191b18": "是以三請。我於此中亦不見罪相，敬信大德，",
    "T22n1421_030:0191b19": "今當悔過！」迦葉復詰阿難言：「佛臨泥洹現相",
    "T22n1421_030:0191b20": "語汝：『若有得四神足，欲住壽一劫，若過一劫，",
    "T22n1421_030:0191b21": "便可得之。』如來成就無量定法，如是三反現",
    "T22n1421_030:0191b22": "相語汝，汝不請佛住世一劫，若過一劫，犯突",
    "T22n1421_030:0191b23": "吉羅，亦應見罪悔過！」阿難言：「我非不欲請佛",
    "T22n1421_030:0191b24": "久住，惡魔波旬厭蔽我心，是故致此！我於",
    "T22n1421_030:0191b25": "此中亦不見罪相，敬信大德，今當悔過！」迦葉",
    "T22n1421_030:0191b26": "復詰阿難言：「佛昔從汝三反索水，汝竟不奉！",
    "T22n1421_030:0191b27": "犯突吉羅，亦應見罪悔過！」阿難言：「我非不欲",
    "T22n1421_030:0191b28": "奉！時有五百乘車上流厲渡，水濁未清，恐以",
    "T22n1421_030:0191b29": "致患，是以不奉。我於此中亦不見罪相，敬信",
    "T22n1421_030:0191c01": "大德，今當悔過！」迦葉復詰阿難言：「汝聽女人",
    "T22n1421_030:0191c02": "先禮舍利，犯突吉羅，亦應見罪悔過！」阿難言：",
    "T22n1421_030:0191c03": "「我非欲使女人先禮舍利，恐其日暮不得入",
    "T22n1421_030:0191c04": "城，是以聽之。我於此中亦不見罪相，敬信大",
    "T22n1421_030:0191c05": "德，今當悔過！」阿難敬信大迦葉故，即於眾僧",
    "T22n1421_030:0191c06": "中作六突吉羅悔過。",
    "T22n1421_030:0191c07": "迦葉復詰阿難言：「若我等以眾學法為小小",
    "T22n1421_030:0191c08": "戒，餘比丘便言，至四波羅提提舍尼，亦是小",
    "T22n1421_030:0191c09": "小戒；若我等以至四波羅提提舍尼為小小",
    "T22n1421_030:0191c10": "戒，餘比丘便復言，至波逸提亦是小小戒；若",
    "T22n1421_030:0191c11": "我等以至波逸提為小小戒，餘比丘便復言，",
    "T22n1421_030:0191c12": "至尼薩耆波逸提，亦是小小戒。俄成四種，何",
    "T22n1421_030:0191c13": "可得定？」迦葉復言：「若我等不知小小戒相，",
    "T22n1421_030:0191c14": "而妄除者，諸外道輩當作是語：『沙門釋子其",
    "T22n1421_030:0191c15": "法如烟，師在之時，所制皆行；般泥洹後，不",
    "T22n1421_030:0191c16": "肯復學。』」迦葉復於僧中唱言：「我等已集法竟，",
    "T22n1421_030:0191c17": "若佛所不制，不應妄制；若已制，不得有違。如",
    "T22n1421_030:0191c18": "佛所教，應謹學之。」",
    "T22n1421_030:0191c19": "時長老富蘭那在南方，聞佛於拘夷城般泥",
    "T22n1421_030:0191c20": "洹，諸長老比丘共集王舍城論比尼法。自與",
    "T22n1421_030:0191c21": "眷屬如屈伸臂頃來到眾中，語迦葉言：「我聞佛",
    "T22n1421_030:0191c22": "泥洹，上座比丘皆共集此，論比尼法，為實爾",
    "T22n1421_030:0191c23": "不？」迦葉答言：「大德！實爾。」富蘭那言：「可更論",
    "T22n1421_030:0191c24": "之！」迦葉即如上更論。論已，富蘭那語迦葉",
    "T22n1421_030:0191c25": "言：「我親從佛聞，內宿、內熟、自熟、自持食、從",
    "T22n1421_030:0191c26": "人受、自取果食、就池水受、無淨人淨果除核食",
    "T22n1421_030:0191c27": "之。」迦葉答言：「大德！此七條者，佛在毘舍離，時",
    "T22n1421_030:0191c28": "世飢饉乞食難得，故權聽之。後即於彼還更",
    "T22n1421_030:0191c29": "制四，至舍衛城復還制三。」富蘭那言：「世尊不",
    "T22n1421_030:0192a01": "應制已還聽，聽已還制。」迦葉答言：「佛是法主，",
    "T22n1421_030:0192a02": "於法自在。制已還聽，聽已還制，有何等咎？」富",
    "T22n1421_030:0192a03": "蘭那言：「我忍餘事，於此七條不能行之！」迦",
    "T22n1421_030:0192a04": "葉復於僧中唱言：「若佛所不制，不應妄制；若",
    "T22n1421_030:0192a05": "已制，不得有違。如佛所教，應謹學之。」爾時拘",
    "T22n1421_030:0192a06": "舍彌闡陀比丘觸惱眾僧，不共和合。有一比",
    "T22n1421_030:0192a07": "丘安居竟，往迦葉所，具以事白。迦葉語阿難",
    "T22n1421_030:0192a08": "言：「汝往拘舍彌，以佛語、僧語，作梵壇法罰",
    "T22n1421_030:0192a09": "之。」阿難受使，與五百比丘俱往。闡陀聞阿難",
    "T22n1421_030:0192a10": "與五百比丘來，出迎問阿難言：「何故來此？將",
    "T22n1421_030:0192a11": "無與我欲作不益耶？」答言：「乃欲益汝！」闡陀言：",
    "T22n1421_030:0192a12": "「云何益我？」答言：「今當以佛語、僧語，作梵壇法",
    "T22n1421_030:0192a13": "罰汝！」即問：「云何名梵壇法？」答言：「梵壇法者，",
    "T22n1421_030:0192a14": "一切比丘、比丘尼、優婆塞、優婆夷，不得共汝來",
    "T22n1421_030:0192a15": "往交言。」闡陀聞已，悶絕躄地，語阿難言：「此",
    "T22n1421_030:0192a16": "豈不名殺於我耶？」阿難言：「我親從佛聞：『汝當",
    "T22n1421_030:0192a17": "從我得道！』汝起，為汝說法。」彼便起聽。阿難為",
    "T22n1421_030:0192a18": "說種種妙法，示教利喜，即遠塵離垢，於諸法",
    "T22n1421_030:0192a19": "中得法眼淨。",
    "T22n1421_030:0192a20": "集比尼法時，長老阿若憍陳如為第一上座，",
    "T22n1421_030:0192a21": "富蘭那為第二上座，曇彌為第三上座，陀婆",
    "T22n1421_030:0192a22": "迦葉為第四上座，跋陀迦葉為第五上座，大",
    "T22n1421_030:0192a23": "迦葉為第六上座，優波離為第七上座，阿那",
    "T22n1421_030:0192a24": "律為第八上座，凡五百阿羅漢不多不少，是",
    "T22n1421_030:0192a25": "故名為五百集法。",
    "T22n1421_030:0192a26": "10 七百集法五分律第五分之十七百集法",
    "T22n1421_030:0192a27": "佛泥洹後百歲，毘舍離諸跋耆比丘始起十",
    "T22n1421_030:0192a28": "非法：一、鹽薑合，共宿淨；二、兩指抄食食淨；",
    "T22n1421_030:0192a29": "三、復坐食淨；四、越聚落食淨；五、酥、油、蜜、石",
    "T22n1421_030:0192b01": "蜜，和酪淨；六、飲闍樓伽酒淨；七作坐具，隨",
    "T22n1421_030:0192b02": "意大小淨；八、習先所習淨；九、求聽淨；十、",
    "T22n1421_030:0192b03": "受畜金銀錢淨。彼諸比丘常以月八日、十四",
    "T22n1421_030:0192b04": "日、十五日盛滿鉢水，集坐多人眾處，持鉢著",
    "T22n1421_030:0192b05": "前以為吉祥，要人求施。時諸白衣男女大小",
    "T22n1421_030:0192b06": "經過前者，便指鉢水言：「此中吉祥！可與衣、",
    "T22n1421_030:0192b07": "鉢、革屣、藥直。」有欲與者，與之；不欲與者，便譏",
    "T22n1421_030:0192b08": "呵言：「沙門釋子不應受畜金銀及錢！設人",
    "T22n1421_030:0192b09": "自與，不應眼視，而今云何作此求施？」時長",
    "T22n1421_030:0192b10": "老耶舍迦蘭陀子，在彼獼猴水邊重閣講堂，",
    "T22n1421_030:0192b11": "語諸比丘言：「汝莫作此求施！我親從佛聞，若",
    "T22n1421_030:0192b12": "有非法求施、施非法求，二俱得罪！」語諸比丘",
    "T22n1421_030:0192b13": "已，復語諸白衣男女大小：「汝等莫作此施！",
    "T22n1421_030:0192b14": "我親從佛聞，若非法求施、施非法求，二俱得",
    "T22n1421_030:0192b15": "罪！」",
    "T22n1421_030:0192b16": "彼諸比丘得金銀錢已，語耶舍言：「大德！可受",
    "T22n1421_030:0192b17": "此分。」答言：「我不受非法求得施分！」復語言：",
    "T22n1421_030:0192b18": "「若不自受，可以施僧。」答言：「我既不受，云何施",
    "T22n1421_030:0192b19": "僧？」於是諸比丘便以耶舍前教白衣，為罵白",
    "T22n1421_030:0192b20": "衣，與作下意羯磨。羯磨已，耶舍言：「我親從佛",
    "T22n1421_030:0192b21": "聞，若僧與作下意羯磨，應差一比丘為伴謝",
    "T22n1421_030:0192b22": "諸白衣。」諸比丘便白二羯磨差一比丘伴之，",
    "T22n1421_030:0192b23": "耶舍即將至白衣所，正值五百優婆塞聚在",
    "T22n1421_030:0192b24": "一處，便語之言：「諸君當知，是法，我說是法；",
    "T22n1421_030:0192b25": "非法，我說非法。是比尼，我說是比尼；非比",
    "T22n1421_030:0192b26": "尼，我說非比尼。是佛教，我說是佛教；非佛",
    "T22n1421_030:0192b27": "教，我說非佛教。我先所說，使諸優婆塞瞋，今",
    "T22n1421_030:0192b28": "來謝過！」諸優婆塞皆大驚言：「大德！何時為我",
    "T22n1421_030:0192b29": "等說：是法、是比尼、是佛教，使我等瞋，而來見",
    "T22n1421_030:0192c01": "謝？」耶舍更語諸人言：「世尊一時在王舍城耆",
    "T22n1421_030:0192c02": "域菴羅園。時瓶沙王諸大臣共集王門，作如",
    "T22n1421_030:0192c03": "是議：『沙門釋子應受畜金、銀、珠寶及用販賣。』",
    "T22n1421_030:0192c04": "時彼眾中有一大臣名珠髻，語眾人言：『勿作",
    "T22n1421_030:0192c05": "此議，沙門釋子不應受畜金、銀、珠寶及用販",
    "T22n1421_030:0192c06": "賣。』即以此事往白世尊：『我之所說，將無過謬？』",
    "T22n1421_030:0192c07": "佛言：『汝之所說正得其中！所以者何？我常",
    "T22n1421_030:0192c08": "說此，沙門釋子不應受畜金、銀、珠寶及用販",
    "T22n1421_030:0192c09": "賣。』復白佛言：『唯願世尊遣告眾人，令知非謬！』",
    "T22n1421_030:0192c10": "佛言：『大善！』又告珠髻：『譬如日月，為烟、雲、塵、阿",
    "T22n1421_030:0192c11": "修羅，四曀所蔽，不明、不淨。沙門、婆羅門有四",
    "T22n1421_030:0192c12": "種曀，亦復如是：或不斷愛欲，行於婬法；或耽",
    "T22n1421_030:0192c13": "酒食，不能除斷；或專作邪命，以自給活；或受",
    "T22n1421_030:0192c14": "畜金、銀、珠寶及用販賣。若人以五欲為淨，是",
    "T22n1421_030:0192c15": "人則以受畜金、銀、珠寶及用販賣為淨；若人",
    "T22n1421_030:0192c16": "以受畜金、銀、珠寶及用販賣為淨，是人則以",
    "T22n1421_030:0192c17": "五欲為淨。若人依我出家受具足戒，而以受",
    "T22n1421_030:0192c18": "畜金、銀、珠寶及用販賣為淨者，當知是人必",
    "T22n1421_030:0192c19": "定不信我之法律。我雖常說須車求車，須人",
    "T22n1421_030:0192c20": "求人，隨所須物皆聽求之；而終不得受畜金、",
    "T22n1421_030:0192c21": "銀、珠寶及用販賣。』」耶舍說此已，又言：「我先說",
    "T22n1421_030:0192c22": "是法、非法，是律、非律，是佛教、非佛教，是佛所說、",
    "T22n1421_030:0192c23": "非佛所說。」諸優婆塞言：「我等於此語中，無",
    "T22n1421_030:0192c24": "不信樂。今毘舍離，唯有大德是沙門釋子。願",
    "T22n1421_030:0192c25": "受我等盡壽住此四事供養！」",
    "T22n1421_030:0192c26": "耶舍謝諸優婆塞已，與僧使比丘俱還僧坊。",
    "T22n1421_030:0192c27": "跋耆比丘問僧使比丘言：「耶舍比丘已謝諸",
    "T22n1421_030:0192c28": "優婆塞未？」答言：「已謝！但諸白衣皆信其語，咸",
    "T22n1421_030:0192c29": "作是言：『今毘舍離唯有大德！』已請盡壽四事",
    "T22n1421_030:0193a01": "供養，於我等輩無復宜利。」跋耆比丘復以耶",
    "T22n1421_030:0193a02": "舍前教諸比丘，為罵僧，犯波逸提。語言：「汝當",
    "T22n1421_030:0193a03": "見罪悔過！」耶舍答言：「我無罪可見，云何悔過？」",
    "T22n1421_030:0193a04": "跋耆比丘便聚集，欲與作不見罪羯磨。於是",
    "T22n1421_030:0193a05": "耶舍便以神足飛往波旬國。時波利邑有",
    "T22n1421_030:0193a06": "六十比丘皆是阿練若，三衣、乞食、糞掃衣、常",
    "T22n1421_030:0193a07": "坐、露地坐，具足三明六通，悉是阿難弟子；俱",
    "T22n1421_030:0193a08": "共飛來，向毘舍離。耶舍見之，便置衣鉢於虛",
    "T22n1421_030:0193a09": "空中，猶如著地，與彼比丘共相問訊，具說跋",
    "T22n1421_030:0193a10": "耆比丘十種非法，語言：「大德！我等當共論比",
    "T22n1421_030:0193a11": "尼法，以滅斯事，勿使跋耆比丘破於正法！」彼",
    "T22n1421_030:0193a12": "比丘莫逆於心，欲共同滅。復有三十波利邑",
    "T22n1421_030:0193a13": "比丘，德皆如上，亦是阿難弟子，在摩偷羅",
    "T22n1421_030:0193a14": "國。耶舍與六十比丘作是議言：「得彼三十",
    "T22n1421_030:0193a15": "比丘同我等者，必得如法滅彼惡事。」議已，便",
    "T22n1421_030:0193a16": "共飛往彼比丘所，具如上說，彼亦莫逆於心，",
    "T22n1421_030:0193a17": "欲共同滅。復有波利邑三十比丘德皆如上，",
    "T22n1421_030:0193a18": "亦是阿難弟子，在阿臘脾邑。耶舍復與九",
    "T22n1421_030:0193a19": "十人作如上議，往到其所具如上說，彼亦同",
    "T22n1421_030:0193a20": "心欲共滅之。時長老三浮陀在阿哹山上，",
    "T22n1421_030:0193a21": "耶舍復共百二十人作如上議，往到其所具",
    "T22n1421_030:0193a22": "如上說，彼亦同心欲共滅之。時長老離婆",
    "T22n1421_030:0193a23": "多在拘舍彌城，得慈心三昧，有大眷屬。耶舍",
    "T22n1421_030:0193a24": "復與百二十一人亦如上議，往到其所具如",
    "T22n1421_030:0193a25": "上說，彼亦同心欲共滅之。時跋耆諸比丘，聞",
    "T22n1421_030:0193a26": "耶舍往拘舍彌離婆多所，便載滿船沙門衣、",
    "T22n1421_030:0193a27": "鉢，諸所須物，亦欲往彼行貨求助。其船中伴",
    "T22n1421_030:0193a28": "有一持律比丘名沙蘭，竊獨思惟：「跋耆比",
    "T22n1421_030:0193a29": "丘為如法不？」即依諸經律察其所為，為不如",
    "T22n1421_030:0193b01": "法。時空中神三反唱言：「如是，如是！跋耆比丘",
    "T22n1421_030:0193b02": "所行非法，如汝所見！」跋耆諸比丘到拘舍彌，",
    "T22n1421_030:0193b03": "皆共上岸到長老離婆多所，白言：「我等多載",
    "T22n1421_030:0193b04": "沙門所須之物，來奉大德。願為納受！」答言：「我",
    "T22n1421_030:0193b05": "衣鉢具足，不復須之！」又白言：「若不多須，願受",
    "T22n1421_030:0193b06": "少許！」答言：「我衣鉢已備，不得為汝虧法有受！」",
    "T22n1421_030:0193b07": "離婆多有一弟子名曰達磨，常侍左右，跋耆",
    "T22n1421_030:0193b08": "諸比丘便往其所，語言：「我有沙門所須之物，",
    "T22n1421_030:0193b09": "若有短乏，便可取之！」答言：「我皆自有，無所",
    "T22n1421_030:0193b10": "乏少。」跋耆諸比丘復言：「佛在世時，人來施佛，",
    "T22n1421_030:0193b11": "佛不受者以施阿難，阿難皆受。阿難既受，則",
    "T22n1421_030:0193b12": "是佛受。」達磨聞之，為受一物。受已，問言：「汝等",
    "T22n1421_030:0193b13": "何意強施我物？」答言：「欲汝為我白汝和尚，",
    "T22n1421_030:0193b14": "以力見助，不令耶舍壞我法律。」達磨便為往",
    "T22n1421_030:0193b15": "和尚所，白言：「和尚可助跋耆比丘。」答言：「行",
    "T22n1421_030:0193b16": "非法人，我所不助！」達磨復白：「願更籌量！」答言：",
    "T22n1421_030:0193b17": "「汝今勸我助非法人，非我弟子！從今勿復在",
    "T22n1421_030:0193b18": "我左右，我亦不復共汝語言！」達磨愧懼，出到",
    "T22n1421_030:0193b19": "跋耆諸比丘所。彼皆問言：「汝和尚有助我意",
    "T22n1421_030:0193b20": "不？」答言：「無有！徒令我今為汝受責，得不共語",
    "T22n1421_030:0193b21": "擯。」跋耆諸比丘問言：「汝今幾歲？」答言：「二十歲。」",
    "T22n1421_030:0193b22": "便言：「汝年德如此！何忍作此不共語擯？」於是",
    "T22n1421_030:0193b23": "長老離婆多，作是念：「我若於此滅彼事者，彼",
    "T22n1421_030:0193b24": "造事人必更發起，今當共往就彼滅之。」念已，",
    "T22n1421_030:0193b25": "便與大眾俱之毘舍離城。彼城先有比丘名",
    "T22n1421_030:0193b26": "一切去，於閻浮提沙門釋子中最為上座，得",
    "T22n1421_030:0193b27": "阿羅漢三明六通，亦是阿難最大弟子。耶舍",
    "T22n1421_030:0193b28": "於僧坊外語離婆多：「可往上座房敷臥具宿。」",
    "T22n1421_030:0193b29": "并具白上事。「我晨朝亦當問訊上座。」眾人",
    "T22n1421_030:0193c01": "既入僧房，彼上座為辦浴具，設過中漿。離",
    "T22n1421_030:0193c02": "婆多獨往上座房中敷臥具宿，離婆多夜作",
    "T22n1421_030:0193c03": "是念：「此一切去羸老上座，猶尚剋厲，竟夜坐",
    "T22n1421_030:0193c04": "禪。我今何宜而得安寢？」一切去亦作是念：「此",
    "T22n1421_030:0193c05": "客比丘行路疲極，復兼洗浴，猶尚竟夜坐禪",
    "T22n1421_030:0193c06": "行道。我今云何而得安臥？」二人相推，遂竟夜",
    "T22n1421_030:0193c07": "坐禪。至後夜時，一切去問離婆多言：「汝今",
    "T22n1421_030:0193c08": "夜多遊何定？」答言：「我性多慈，今夜多遊此定。」",
    "T22n1421_030:0193c09": "一切去言：「此是麁定。」又問：「汝是阿羅漢非？」答",
    "T22n1421_030:0193c10": "言：「是！」離婆多次問一切去言：「上座今夜多遊",
    "T22n1421_030:0193c11": "何定？」答言：「我性好空觀，今夜多遊此定。」離",
    "T22n1421_030:0193c12": "婆多言：「此是大人所行，何以故？空三昧是大",
    "T22n1421_030:0193c13": "人法。」又問：「上座是阿羅漢不？」答言：「是！」後夜",
    "T22n1421_030:0193c14": "竟已，耶舍比丘到房前彈指，上座開戶，即入",
    "T22n1421_030:0193c15": "問訊。問訊已，離婆多問一切去言：「鹽薑合，共",
    "T22n1421_030:0193c16": "宿，淨不？」答言：「此事應僧中問：若獨問我，恐非",
    "T22n1421_030:0193c17": "法人以我為私，不容我作論比尼數。」於是",
    "T22n1421_030:0193c18": "離婆多即集僧，欲論比尼；而多亂語，便白僧",
    "T22n1421_030:0193c19": "言：「今日欲共論比尼法，而多亂語，不得有",
    "T22n1421_030:0193c20": "斷。彼此眾應各求四人，僧為白二羯磨，差為",
    "T22n1421_030:0193c21": "斷事主。」跋耆比丘先求四人：一名一切去、二",
    "T22n1421_030:0193c22": "名離婆多、三名不闍宗、四名修摩那。波利",
    "T22n1421_030:0193c23": "邑比丘亦求四人：一名三浮陀、二名沙蘭、三",
    "T22n1421_030:0193c24": "名長髮、四名婆沙藍。諸上座被僧差已，共",
    "T22n1421_030:0193c25": "作是議：「何許地閑靜平曠，可共於中論比尼",
    "T22n1421_030:0193c26": "法？」即遍觀察，唯毘羅耶女所施園好。離婆多",
    "T22n1421_030:0193c27": "即使弟子達磨往彼敷座：「若上座至，汝便避",
    "T22n1421_030:0193c28": "去！」受勅即敷，諸上座至次第而坐。於是離",
    "T22n1421_030:0193c29": "婆多問一切去上座言：「鹽薑合共宿，淨不？」答",
    "T22n1421_030:0194a01": "言：「不淨！」又問：「在何處制？」答言：「在王舍城。」又問：",
    "T22n1421_030:0194a02": "「因誰制？」答言：「因一阿練若比丘。」又問：「犯何事？」",
    "T22n1421_030:0194a03": "答言：「犯宿食，波逸提。」離婆多言：「此是法、此是",
    "T22n1421_030:0194a04": "律、此是佛教！跋耆比丘所行非法、非律、非佛",
    "T22n1421_030:0194a05": "教！今下一籌。」離婆多復問：「兩指抄食食，淨不？」",
    "T22n1421_030:0194a06": "上座問：「云何名兩指抄食食淨？」離婆多言：「比",
    "T22n1421_030:0194a07": "丘足食已，更得食，以兩指抄食之。」答言：「不淨！」",
    "T22n1421_030:0194a08": "又問：「在何處制？」答言：「在王舍城。」又問：「因誰制？」",
    "T22n1421_030:0194a09": "答言：「因跋難陀。」又問：「犯何事？」答言：「犯不作殘",
    "T22n1421_030:0194a10": "食法食，波逸提。」離婆多言：「此是法！乃至非佛",
    "T22n1421_030:0194a11": "教！今下第二籌。」復坐食淨、越聚落食淨，亦如",
    "T22n1421_030:0194a12": "是。下第三、第四籌。離婆多復問：「酥、油、蜜、石",
    "T22n1421_030:0194a13": "蜜，和酪淨不？」上座問：「云何名酥、油、蜜、石蜜，和",
    "T22n1421_030:0194a14": "酪淨？」離婆多言：「非時飲之。」答言：「不淨！」又問：",
    "T22n1421_030:0194a15": "「在何處制。」答言：「在舍衛城。」又問：「因誰制？」答",
    "T22n1421_030:0194a16": "言：「因迦留陀夷。」又問：「犯何事？」答言：「犯非時食，",
    "T22n1421_030:0194a17": "波逸提。」離婆多言：「此是法！乃至非佛教！今下",
    "T22n1421_030:0194a18": "第五籌。」離婆多復問：「飲闍樓伽酒，淨不？」上座",
    "T22n1421_030:0194a19": "問：「云何名闍樓伽酒？」離婆多言：「釀酒未熟者。」",
    "T22n1421_030:0194a20": "答言：「不淨！」又問：「在何處制？」答言：「在拘舍彌。」又",
    "T22n1421_030:0194a21": "問：「因誰制？」答言：「因沙竭陀。」又問：「犯何事？」答",
    "T22n1421_030:0194a22": "言：「飲酒，波逸提。」離婆多言：「此是法！乃至非佛",
    "T22n1421_030:0194a23": "教！今下第六籌。」離婆多復問：「作坐具隨意",
    "T22n1421_030:0194a24": "大小，淨不？」答言：「不淨！」又問：「在何處制？」答言：「舍",
    "T22n1421_030:0194a25": "衛城。」又問：「因誰制？」答言：「因迦留陀夷。」又問：",
    "T22n1421_030:0194a26": "「犯何事？」答言：「犯波逸提。」離婆多言：「此是法！乃",
    "T22n1421_030:0194a27": "至非佛教！今下第七籌。」離婆多復問：「習先",
    "T22n1421_030:0194a28": "所習，淨不？」上座問：「云何名習先所習？」離婆多",
    "T22n1421_030:0194a29": "言：「習白衣時所作。」上座言：「或有可習、或不可",
    "T22n1421_030:0194b01": "習。」離婆多言：「此是法！乃至非佛教！今下第八",
    "T22n1421_030:0194b02": "籌。」離婆多復問：「求聽淨不？」上座問：「云何為求",
    "T22n1421_030:0194b03": "聽？」離婆多言：「別作羯磨，然後來求餘人聽。」",
    "T22n1421_030:0194b04": "答言：「不淨！」又問：「何處制？」答言：「在瞻婆國。」又",
    "T22n1421_030:0194b05": "問：「因誰制？」答言：「因六群比丘。」又問：「犯何事？」答",
    "T22n1421_030:0194b06": "言：「隨羯磨事。」離婆多言：「此是法！乃至非佛",
    "T22n1421_030:0194b07": "教！今下第九籌。」離婆多復問：「受畜金銀及錢，",
    "T22n1421_030:0194b08": "淨不？」答言：「不淨！」又問：「在何處制？」答言：「在王舍",
    "T22n1421_030:0194b09": "城。」又問：「因誰制？」答言：「因難陀、跋難陀。」又問：「犯",
    "T22n1421_030:0194b10": "何事？」答言：「犯受畜金銀及錢，尼薩耆波逸提。」",
    "T22n1421_030:0194b11": "離婆多言：「此是法！乃至非佛教！今下第十籌。」",
    "T22n1421_030:0194b12": "問竟共還，更都集僧，離婆多於大眾中，更一",
    "T22n1421_030:0194b13": "一如上問一切去，下一籌乃至第十籌。於是",
    "T22n1421_030:0194b14": "離婆多唱言：「我等已論比尼法竟，若佛所",
    "T22n1421_030:0194b15": "不制，不應妄制；若已制，不得有違。如佛所教，",
    "T22n1421_030:0194b16": "應謹學之。」爾時論比尼法眾，第一上座名",
    "T22n1421_030:0194b17": "一切去，百三十六臘；第二上座名離婆多，百",
    "T22n1421_030:0194b18": "二十臘；第三上座名三浮陀、第四上座名耶",
    "T22n1421_030:0194b19": "舍，皆百一十臘，合有七百阿羅漢，不多不",
    "T22n1421_030:0194b20": "少，是故名為七百集法。",
    "T22n1421_030:0194b21": "五分律卷第三十",
    "T22n1421_030:0194b22": "罽賓律師佛陀什，彌沙塞部僧也！",
    "T22n1421_030:0194b23": "以大宋景平元年秋七月達于揚州，冬十",
    "T22n1421_030:0194b24": "一月，晉侍中瑯琊王練，比丘釋慧嚴、竺道",
    "T22n1421_030:0194b25": "生，請令出焉。佛陀什謹執梵文，于填沙",
    "T22n1421_030:0194b26": "門智勝為譯，至明年十二月都訖。考正理",
    "T22n1421_030:0194b27": "歸文存簡備，雖不窮原，庶無大過。願以塵",
    "T22n1421_030:0194b28": "露崇廣山海，貽于萬代同舟云爾！",
    "T22n1421_030:恐怖0001c08": "林",
    "T22n1421_030:受0001c15": "記",
    "T22n1421_030:本0001c16": "生",
    "T22n1421_030:攝0003c01": "僧故",
    "T22n1421_030:斷0003c02": "現世漏故",
    "T22n1421_030:盜0006a12": "心",
    "T22n1421_030:捉一一身0011a27": "分",
    "T22n1421_030:麁0011c09": "惡語",
    "T22n1421_030:陀婆0015a08": "力士",
    "T22n1421_030:白二羯0015a21": "磨",
    "T22n1421_030:教誡＝戒【聖】誡【大】，戒【聖】誡戒諍0016b09": "事",
    "T22n1421_030:如水乳0020c03": "合",
    "T22n1421_030:毘舍佉鹿子0022c18": "母",
    "T22n1421_030:三0023a15": "衣",
    "T22n1421_030:劫貝0023b29": "衣、欽波＝婆【宮】婆【CB】【麗-CB】【宮】，波【大】婆K22n0895_p1005a02波婆羅衣、野蠶＝虫【聖】蠶【大】，虫【聖】蠶虫綿衣、紵衣、麻衣",
    "T22n1421_030:使非親里比丘0027a08": "尼浣故衣，若染、若打",
    "T22n1421_030:比丘，自行乞縷，雇顧織師0029b15": "織作衣",
    "T22n1421_030:迴0030c13": "以入己",
    "T22n1421_030:金0031a18": "華鬘",
    "T22n1421_030:衣0033c20": "時",
    "T22n1421_030:純黑0035a21": "羺羊毛",
    "T22n1421_030:0035c22": "手",
    "T22n1421_030:使非親里比丘尼浣羺羊毛，若染、0036b10": "若擗",
    "T22n1421_030:自捉金銀及錢，若使人捉、若發0037b05": "心受",
    "T22n1421_030:為女人說法，過0038c25": "五六語",
    "T22n1421_030:呵責0039b02": "羯磨",
    "T22n1421_030:瞿師羅0040a28": "園",
    "T22n1421_030:與未受具0040b22": "戒人宿，過二夜",
    "T22n1421_030:向未受具戒人自說得過人0040c06": "法",
    "T22n1421_030:根種0042a02": "子",
    "T22n1421_030:有虫0044c25": "水",
    "T22n1421_030:不差，教誡0045c07": "比丘尼",
    "T22n1421_030:差教誡0046b13": "比丘尼，至日沒",
    "T22n1421_030:與比0048b08": "丘尼先期共道行，從此聚落到彼聚落",
    "T22n1421_030:與比0048c14": "丘尼先期共舡船行，若上水、若下水，除直渡",
    "T22n1421_030:知比丘尼讚歎因0049b01": "緣得食食，除檀越先發心作",
    "T22n1421_030:數0050a27": "數食",
    "T22n1421_030:施0050a28": "衣時",
    "T22n1421_030:沙0051a08": "門會時",
    "T22n1421_030:不受食，著0053b11": "口中",
    "T22n1421_030:殘宿0054b02": "食",
    "T22n1421_030:灌0056a09": "頂王",
    "T22n1421_030:觀軍0056a25": "發行",
    "T22n1421_030:令0058b28": "他比丘生疑悔",
    "T22n1421_030:僧斷事時，不0058c28": "與欲起去",
    "T22n1421_030:四月自恣0061c28": "請",
    "T22n1421_030:作0066b02": "時",
    "T22n1421_030:知比丘犯0067a27": "麁罪覆藏",
    "T22n1421_030:以0067b13": "無根僧伽婆尸沙謗比丘",
    "T22n1421_030:雨浴0071b02": "衣",
    "T22n1421_030:扠0074a27": "腰叉腰",
    "T22n1421_030:不大小便生草0076c13": "葉菜上，除病",
    "T22n1421_030:覆頭0077a14": "人",
    "T22n1421_030:瞿0104b10": "曇沙門",
    "T22n1421_030:正見、正思、正語、正業、正命、正方便、0104b28": "正念、正定",
    "T22n1421_030:受想0105a20": "行識",
    "T22n1421_030:增戒學、增心0114c11": "學、增慧學",
    "T22n1421_030:四月0115a12": "日別住法",
    "T22n1421_030:不殺0116c26": "生",
    "T22n1421_030:不0116c27": "婬",
    "T22n1421_030:不歌舞作倡伎樂，0117a01": "不往觀聽",
    "T22n1421_030:不過0117a04": "時食",
    "T22n1421_030:不失衣0124b03": "界",
    "T22n1421_030:長0159b08": "生",
    "T22n1421_030:呵0161b22": "責羯磨",
    "T22n1421_030:下0161b23": "意",
    "T22n1421_030:童0167b06": "子祇林",
    "T22n1421_030:毘0168a20": "舍佉",
    "T22n1421_030:阿提0186a06": "〔目〕－【三】【宮】目【大】，〔－〕【宋】【元】【明】【宮】目多伽花鬘",
    "T22n1421_030:須0191a02": "提那迦蘭陀子"
}