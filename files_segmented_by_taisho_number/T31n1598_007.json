{
    "T31n1598_007:0419a20": "攝大乘論釋卷第七",
    "T31n1598_007:0419a22": "無性菩薩造",
    "T31n1598_007:0419a23": "三藏法師玄奘奉　詔譯",
    "T31n1598_007:0419a24": "5 彼入因果分彼入因果分第五",
    "T31n1598_007:0419a25": "論曰：如是已說入所知相，彼入因果云何可",
    "T31n1598_007:0419a26": "見？謂由施、戒、忍、精進、靜慮、般若六種波羅蜜",
    "T31n1598_007:0419a27": "多。云何由六波羅蜜多得入唯識？復云何六",
    "T31n1598_007:0419a28": "波羅蜜多成彼入果？謂此菩薩不著財位，不",
    "T31n1598_007:0419a29": "犯尸羅，於苦無動，於修無懈，於如是等散動",
    "T31n1598_007:0419b01": "因中不現行時心專一境，便能如理簡擇諸",
    "T31n1598_007:0419b02": "法得入唯識。菩薩依六波羅蜜多入唯識已，",
    "T31n1598_007:0419b03": "證得六種清淨增上意樂所攝波羅蜜多。是",
    "T31n1598_007:0419b04": "故於此設離六種波羅蜜多現起加行，由於",
    "T31n1598_007:0419b05": "聖教得勝解故，及由愛重隨喜欣樂諸作意",
    "T31n1598_007:0419b06": "故，恒常無間相應方便修習六種波羅蜜多",
    "T31n1598_007:0419b07": "速得圓滿。釋曰：入唯識因，謂加行時世間",
    "T31n1598_007:0419b08": "六種波羅蜜多，今當顯示。謂此菩薩不著財",
    "T31n1598_007:0419b09": "位者，無所貪求故名不著貪著，即是捨所對",
    "T31n1598_007:0419b10": "治，此即是施波羅蜜多所對治障，後五亦爾。",
    "T31n1598_007:0419b11": "不犯尸羅者，毀犯是戒波羅蜜多所對治障。",
    "T31n1598_007:0419b12": "於苦無動者，忿動是忍波羅蜜多所對治障。",
    "T31n1598_007:0419b13": "於修無懈者，懈是精進波羅蜜多所對治障。",
    "T31n1598_007:0419b14": "心專一境者，謂於靜慮波羅蜜多所對治障",
    "T31n1598_007:0419b15": "散動因中，遠離不轉，持心令定。便能如理簡",
    "T31n1598_007:0419b16": "擇諸法者，即是般若波羅蜜多。由此六種波",
    "T31n1598_007:0419b17": "羅蜜多得入唯識，既得入已證得清淨增上",
    "T31n1598_007:0419b18": "意樂所攝殊勝果分六種波羅蜜多。是故設",
    "T31n1598_007:0419b19": "離波羅蜜多現起加行，恒常無間修習六種波",
    "T31n1598_007:0419b20": "羅蜜多速得圓滿，為不爾耶？若於尸羅波羅",
    "T31n1598_007:0419b21": "蜜多不起加行，應是犯戒。此義不然，不起勉",
    "T31n1598_007:0419b22": "勵加行故。若於尸羅不起加行應有此失，非",
    "T31n1598_007:0419b23": "不發起勉勵加行而有此失。由於聖教得勝",
    "T31n1598_007:0419b24": "解等任運加行，是故無失。此中於聖教得勝",
    "T31n1598_007:0419b25": "解者，謂於波羅蜜多相應聖教，雖極甚深而",
    "T31n1598_007:0419b26": "能信解。愛重作意者，謂於已得波羅蜜多受",
    "T31n1598_007:0419b27": "功德味。隨喜作意者，謂於十方一切世界他",
    "T31n1598_007:0419b28": "相續中，或於各別自相續中波羅蜜多，深心",
    "T31n1598_007:0419b29": "慶喜。欣樂作意者，謂於未來，願我與此恒不",
    "T31n1598_007:0419c01": "相離及轉殊勝。",
    "T31n1598_007:0419c02": "論曰：此中有三頌：",
    "T31n1598_007:0419c03": "已圓滿白法，　　及得利疾忍，",
    "T31n1598_007:0419c04": "菩薩於自乘，　　甚深廣大教。",
    "T31n1598_007:0419c05": "等覺唯分別，　　得無分別智，",
    "T31n1598_007:0419c06": "悕求勝解淨，　　故意樂清淨。",
    "T31n1598_007:0419c07": "前及此法流，　　皆得見諸佛，",
    "T31n1598_007:0419c08": "了知菩提近，　　以無難得故。",
    "T31n1598_007:0419c09": "由此三頌總顯清淨增上意樂有八種相，謂",
    "T31n1598_007:0419c10": "資糧故、堪忍故、所緣故、作意故、對治故、自",
    "T31n1598_007:0419c11": "體故、瑞相故、勝利故。如其次第，諸句伽他應",
    "T31n1598_007:0419c12": "知顯示。釋曰：此中顯說清淨增上意樂所",
    "T31n1598_007:0419c13": "有資糧、堪忍、所緣、作意、對治、自體、瑞相、勝利。",
    "T31n1598_007:0419c14": "已圓滿白法者，謂先於彼勝解行地善備資",
    "T31n1598_007:0419c15": "糧，白法圓滿是謂資糧。及得利疾忍者，謂簡",
    "T31n1598_007:0419c16": "軟中唯取上品諦察法忍，此忍轉時即是堪",
    "T31n1598_007:0419c17": "忍。菩薩於自乘甚深廣大教者，謂緣大乘深",
    "T31n1598_007:0419c18": "廣聖教，其義微細名為甚深，即法無我殊勝。",
    "T31n1598_007:0419c19": "威德相應名為廣大，即是虛空藏等諸三摩",
    "T31n1598_007:0419c20": "地。是謂所緣。等覺唯分別者，覺一切法唯",
    "T31n1598_007:0419c21": "有分別，是謂作意。得無分別智者，即是對治。",
    "T31n1598_007:0419c22": "悕求勝解淨故意樂清淨者，即是自體，由此",
    "T31n1598_007:0419c23": "意樂以信及欲為自體故。前及此法流皆得",
    "T31n1598_007:0419c24": "見諸佛者，即是瑞相。前謂意樂清淨位前，此",
    "T31n1598_007:0419c25": "謂於此三摩地中，法流即說在三摩地處於",
    "T31n1598_007:0419c26": "定中。見諸佛故了知菩提近以無難得故者，",
    "T31n1598_007:0419c27": "謂因見佛知菩提近，釋此義言無難得故，即",
    "T31n1598_007:0419c28": "是勝利。於此位中見菩提近，得此能得勝方",
    "T31n1598_007:0419c29": "便故，得不為難，修集資糧勢力成熟有堪能",
    "T31n1598_007:0420a01": "故。如是三頌，總釋清淨增上意樂八相差別。",
    "T31n1598_007:0420a02": "論曰：何因緣故波羅蜜多唯有六數？成立對",
    "T31n1598_007:0420a03": "治所治障故、證諸佛法所依處故、隨順成熟",
    "T31n1598_007:0420a04": "諸有情故、為欲對治不發趣因故，立施、戒波",
    "T31n1598_007:0420a05": "羅蜜多。不發趣因，謂著財位及著室家。為欲",
    "T31n1598_007:0420a06": "對治雖已發趣復退還因故，立忍、進波羅蜜",
    "T31n1598_007:0420a07": "多。退還因者，謂處生死有情違犯所生眾苦，",
    "T31n1598_007:0420a08": "及於長時善品加行所生疲怠。為欲對治雖",
    "T31n1598_007:0420a09": "已發趣不復退還而失壞因故，立定、慧波羅",
    "T31n1598_007:0420a10": "蜜多。失壞因者，謂諸散動及邪惡慧。如是成",
    "T31n1598_007:0420a11": "立對治所治障故，唯立六數。又前四波羅蜜",
    "T31n1598_007:0420a12": "多是不散動因，次一波羅蜜多不散動成就，",
    "T31n1598_007:0420a13": "此不散動為依止故如實等覺諸法真義，便",
    "T31n1598_007:0420a14": "能證得一切佛法。如是證諸佛法所依處故，",
    "T31n1598_007:0420a15": "唯立六數。由施波羅蜜多故，於諸有情能正",
    "T31n1598_007:0420a16": "攝受。由戒波羅蜜多故，於諸有情能不毀害。",
    "T31n1598_007:0420a17": "由忍波羅蜜多故，雖遭毀害而能忍受。由精",
    "T31n1598_007:0420a18": "進波羅蜜多故，能助經營彼所應作。即由如",
    "T31n1598_007:0420a19": "是攝利因緣，令諸有情於成熟事有所堪任。",
    "T31n1598_007:0420a20": "從此已後心未定者令其得定、心已定者令",
    "T31n1598_007:0420a21": "得解脫，於開悟時彼得成熟。如是隨順成熟",
    "T31n1598_007:0420a22": "一切有情，唯立六數應如是知。釋曰：次當",
    "T31n1598_007:0420a23": "開示最後頌中數相等義，先依立數說如是",
    "T31n1598_007:0420a24": "言。成立對治所治障等，謂三因緣，波羅蜜多",
    "T31n1598_007:0420a25": "數唯有六，不多不少。先當開示成立對治所",
    "T31n1598_007:0420a26": "治障故。為欲對治不發趣因故立施戒波羅",
    "T31n1598_007:0420a27": "蜜多，乃至為欲對治而失壞因故立定慧波",
    "T31n1598_007:0420a28": "羅蜜多。失壞因者，謂諸散動及邪惡慧顛倒",
    "T31n1598_007:0420a29": "執取。諸鄙惡智名邪惡慧，如諸外道是失壞",
    "T31n1598_007:0420b01": "因。餘句如文分明易了。證諸佛法所依處者，",
    "T31n1598_007:0420b02": "第二建立六數因緣。以是一切佛法因故，波",
    "T31n1598_007:0420b03": "羅蜜多唯有六數，不增不減。其義云何？謂前",
    "T31n1598_007:0420b04": "四波羅蜜多是不散動因，能令所治散動無",
    "T31n1598_007:0420b05": "故。靜慮波羅蜜多不散動成就，令不散動得",
    "T31n1598_007:0420b06": "圓滿故。依此靜慮波羅蜜多如實等覺諸法",
    "T31n1598_007:0420b07": "真義，能於所緣正遍知故。諸佛法者，謂十力",
    "T31n1598_007:0420b08": "等。證謂成辦。隨順成熟諸有情者，第三成立",
    "T31n1598_007:0420b09": "六數因緣。由施波羅蜜多於諸有情能正攝",
    "T31n1598_007:0420b10": "受。由戒波羅蜜多於諸有情能不毀害，不生",
    "T31n1598_007:0420b11": "惱故。由忍波羅蜜多雖遭毀害而能忍受，能",
    "T31n1598_007:0420b12": "忍受故能饒益他，不反報故。由精進波羅蜜",
    "T31n1598_007:0420b13": "多，助彼所作。由靜慮波羅蜜多，心未定者令",
    "T31n1598_007:0420b14": "其得定。由慧波羅蜜多，心已定者令得解脫。",
    "T31n1598_007:0420b15": "開悟時者，謂教授彼令於境界得悟入時。彼",
    "T31n1598_007:0420b16": "得成熟者，彼於境界已得成熟。言成熟者，謂",
    "T31n1598_007:0420b17": "所治障消融潰散如癰已熟，或能對治成滿",
    "T31n1598_007:0420b18": "可用如食已熟。",
    "T31n1598_007:0420b19": "論曰：此六種相云何可見？由六種最勝故。一",
    "T31n1598_007:0420b20": "由所依最勝，謂菩提心為所依故。二由事最",
    "T31n1598_007:0420b21": "勝，謂具足現行故。三由處最勝，謂一切有情",
    "T31n1598_007:0420b22": "利益安樂事為依處故。四由方便善巧最勝，",
    "T31n1598_007:0420b23": "謂無分別智所攝受故。五由迴向最勝，謂迴",
    "T31n1598_007:0420b24": "向無上正等菩提故。六由清淨最勝，謂煩惱、",
    "T31n1598_007:0420b25": "所知二障無障所集起故。若施是波羅蜜多",
    "T31n1598_007:0420b26": "耶？設波羅蜜多是施耶？有施非波羅蜜多，應",
    "T31n1598_007:0420b27": "作四句。如於其施，如是於餘波羅蜜多亦作",
    "T31n1598_007:0420b28": "四句，如應當知。釋曰：依所立相說如是言",
    "T31n1598_007:0420b29": "謂由六種最勝故等。六種最勝其言易了，不",
    "T31n1598_007:0420c01": "須別釋。具足現行故者，於內外事一切種類",
    "T31n1598_007:0420c02": "皆能捨故。無分別智所攝受故者，謂三輪清",
    "T31n1598_007:0420c03": "淨，施者、受者、施物分別皆遠離故。餘文易了。",
    "T31n1598_007:0420c04": "有是施非波羅蜜多者，謂離六種最勝而修",
    "T31n1598_007:0420c05": "布施。有是波羅蜜多非施者，謂六種最勝所",
    "T31n1598_007:0420c06": "集戒等。有亦施亦波羅蜜多者，謂六種最勝",
    "T31n1598_007:0420c07": "所集布施。有非施非波羅蜜多者，謂離六種",
    "T31n1598_007:0420c08": "最勝而修戒等。如於施中作是四句，如是於",
    "T31n1598_007:0420c09": "餘戒等五中，如其所應皆善安立。故有頌言：",
    "T31n1598_007:0420c10": "麟角喻無有，　　六波羅蜜多，",
    "T31n1598_007:0420c11": "唯我最勝尊，　　上品到彼岸。",
    "T31n1598_007:0420c12": "論曰：何因緣故，如是六種波羅蜜多此次第",
    "T31n1598_007:0420c13": "說？謂前波羅蜜多隨順生後波羅蜜多故。",
    "T31n1598_007:0420c14": "釋曰：隨順生後波羅蜜多故者，謂於財位不",
    "T31n1598_007:0420c15": "貪著已能守尸羅，具尸羅已便能忍受，能忍",
    "T31n1598_007:0420c16": "受已堪耐乖違故發精進，發精進已心便得",
    "T31n1598_007:0420c17": "定，心得定已能如實知，故此六種如是次第。",
    "T31n1598_007:0420c18": "論曰：復次此諸波羅蜜多訓釋名言，云何可",
    "T31n1598_007:0420c19": "見？於諸世間、聲聞、獨覺施等善根最為殊勝，",
    "T31n1598_007:0420c20": "能到彼岸，是故通稱波羅蜜多。又能破裂慳",
    "T31n1598_007:0420c21": "悋貧窮，及能引得廣大財位福德資糧，故名",
    "T31n1598_007:0420c22": "為施。又能息滅惡戒惡趣，及能取得善趣等",
    "T31n1598_007:0420c23": "持，故名為戒。又能滅盡忿怒怨讎，及能善住",
    "T31n1598_007:0420c24": "自他安隱，故名為忍。又能遠離所有懈怠惡",
    "T31n1598_007:0420c25": "不善法，及能出生無量善法令其增長，故名",
    "T31n1598_007:0420c26": "精進。又能消除所有散動，及能引得內心安",
    "T31n1598_007:0420c27": "住，故名靜慮。又能除遣一切見趣諸邪惡慧，",
    "T31n1598_007:0420c28": "及能真實品別知法，故名為慧。釋曰：釋總",
    "T31n1598_007:0420c29": "名者，於諸世間聲聞獨覺施等善根最為殊",
    "T31n1598_007:0421a01": "勝，能到彼岸，是故通名波羅蜜多。到彼岸名，",
    "T31n1598_007:0421a02": "是最勝義。釋別名者，謂於因時能破慳悋，亦",
    "T31n1598_007:0421a03": "能引廣福德資糧，及於果時能裂貧窮得大",
    "T31n1598_007:0421a04": "財位，故名為施。餘釋別名其文易了。",
    "T31n1598_007:0421a05": "論曰：云何應知修習如是波羅蜜多？應知此",
    "T31n1598_007:0421a06": "修略有五種：一現起加行修、二勝解修、三作",
    "T31n1598_007:0421a07": "意修、四方便善巧修、五成所作事修。此中四",
    "T31n1598_007:0421a08": "修如前已說。成所作事修者，謂諸如來任運",
    "T31n1598_007:0421a09": "佛事無有休息，於其圓滿波羅蜜多，復更修",
    "T31n1598_007:0421a10": "習六到彼岸。又作意修者，謂修六種意樂所",
    "T31n1598_007:0421a11": "攝愛重、隨喜、欣樂作意，一廣大意樂、二長時",
    "T31n1598_007:0421a12": "意樂、三歡喜意樂、四荷恩意樂、五大志意",
    "T31n1598_007:0421a13": "樂、六純善意樂。若諸菩薩乃至若干無數大",
    "T31n1598_007:0421a14": "劫現證無上正等菩提，經爾所時一一剎那，",
    "T31n1598_007:0421a15": "假使頓捨一切身命，以殑伽河沙等世界盛",
    "T31n1598_007:0421a16": "滿七寶奉施如來，乃至安坐妙菩提座，如是",
    "T31n1598_007:0421a17": "菩薩布施意樂猶無厭足。經爾所時一一剎",
    "T31n1598_007:0421a18": "那，假使三千大千世界滿中熾火，於四威儀",
    "T31n1598_007:0421a19": "常乏一切資生眾具，戒、忍、精進、靜慮、般若心",
    "T31n1598_007:0421a20": "恒現行，乃至安坐妙菩提座。如是菩薩所有",
    "T31n1598_007:0421a21": "戒、忍、精進、靜慮、般若意樂猶無厭足，是名菩",
    "T31n1598_007:0421a22": "薩廣大意樂。又諸菩薩即於此中無厭意樂，",
    "T31n1598_007:0421a23": "乃至安坐妙菩提座常無間息，是名菩薩長",
    "T31n1598_007:0421a24": "時意樂。又諸菩薩以其六種波羅蜜多饒益",
    "T31n1598_007:0421a25": "有情，由此所作深生歡喜，蒙益有情所不能",
    "T31n1598_007:0421a26": "及，是名菩薩歡喜意樂。又諸菩薩以其六種",
    "T31n1598_007:0421a27": "波羅蜜多饒益有情，見彼於己有大恩德，不",
    "T31n1598_007:0421a28": "見自身於彼有恩，是名菩薩荷恩意樂。又諸",
    "T31n1598_007:0421a29": "菩薩即以如是六到彼岸所集善根，深心迴",
    "T31n1598_007:0421b01": "施一切有情，令得可愛勝果異熟，是名菩薩",
    "T31n1598_007:0421b02": "大志意樂。又諸菩薩復以如是六到彼岸所",
    "T31n1598_007:0421b03": "集善根，共諸有情迴求無上正等菩提，是名",
    "T31n1598_007:0421b04": "菩薩純善意樂。如是菩薩修此六種意樂所",
    "T31n1598_007:0421b05": "攝愛重作意。又諸菩薩於餘菩薩六種意樂",
    "T31n1598_007:0421b06": "修習相應無量善根，深心隨喜，如是菩薩修",
    "T31n1598_007:0421b07": "此六種意樂所攝隨喜意樂。又諸菩薩深心",
    "T31n1598_007:0421b08": "欣樂一切有情六種意樂所攝六種到彼岸",
    "T31n1598_007:0421b09": "修，亦願自身與此六種到彼岸修恒不相離，",
    "T31n1598_007:0421b10": "乃至安坐妙菩提座，如是菩薩修此六種意樂",
    "T31n1598_007:0421b11": "所攝欣樂作意。若有聞此菩薩六種意樂所",
    "T31n1598_007:0421b12": "攝作意修已，但當能起一念信心，尚當發生",
    "T31n1598_007:0421b13": "無量福聚，諸惡業障亦當消滅，何況菩薩。",
    "T31n1598_007:0421b14": "釋曰：修謂數習。現起修等差別有五。現起加",
    "T31n1598_007:0421b15": "行修者，謂於施等無顛倒轉。如有頌言：",
    "T31n1598_007:0421b16": "施者殊勝，　　信等具足，　　恭敬應時，",
    "T31n1598_007:0421b17": "自手施等。",
    "T31n1598_007:0421b18": "又如頌言：",
    "T31n1598_007:0421b19": "利他加行於有情，　　不簡有力若無力，",
    "T31n1598_007:0421b20": "於一切時一切施，　　隨力所能廣饒益。",
    "T31n1598_007:0421b21": "勝解修者，謂由信欲而生勝解，於佛聖教深",
    "T31n1598_007:0421b22": "印順故、生樂欲故。如有頌言：",
    "T31n1598_007:0421b23": "雖於利業無功用，　　而於佛教生勝解，",
    "T31n1598_007:0421b24": "由信及欲共相應，　　意樂常修無懈廢。",
    "T31n1598_007:0421b25": "作意修者，謂愛重隨喜欣樂作意所攝修習，",
    "T31n1598_007:0421b26": "如前已說。方便善巧修者，謂無分別智攝受",
    "T31n1598_007:0421b27": "修習，亦如前說。成所作事修者，謂諸如來到",
    "T31n1598_007:0421b28": "彼岸法雖極圓滿，為饒益他本願力故，不作",
    "T31n1598_007:0421b29": "功用隨彼所能現行施等所應作事。此即是",
    "T31n1598_007:0421c01": "修，為彼修故亦名為修。又聲欲說前作意修",
    "T31n1598_007:0421c02": "有差別義，謂修六種意樂所攝，乃至意樂猶",
    "T31n1598_007:0421c03": "無厭等。其言易了少處少說。無厭足者，謂無",
    "T31n1598_007:0421c04": "疲倦。經爾所時一一剎那，或有說言經爾",
    "T31n1598_007:0421c05": "所時為一剎那，謂經於三無數劫量為一剎",
    "T31n1598_007:0421c06": "那，如是剎那積集乃至得大菩提。經爾所時",
    "T31n1598_007:0421c07": "一一剎那，其義易了。滿中熾火者，顯乏少勝",
    "T31n1598_007:0421c08": "處。常乏一切資生眾具者，顯無苦對治資生",
    "T31n1598_007:0421c09": "眾具，為治諸苦而攝受故。於四威儀者，顯志",
    "T31n1598_007:0421c10": "廣大。雖乏勝處及資生具，而於一切四威儀",
    "T31n1598_007:0421c11": "中，修行戒等到彼岸心常現前故。長時意樂",
    "T31n1598_007:0421c12": "者，謂於久時無間息故。荷恩意樂者，謂深",
    "T31n1598_007:0421c13": "信解諸來求者是善友故。此即信彼諸來求",
    "T31n1598_007:0421c14": "者，施己可愛妙果異熟，是故荷恩。大志意樂",
    "T31n1598_007:0421c15": "者，謂此意樂大志相應，為欲利益諸有情故。",
    "T31n1598_007:0421c16": "迴己善根施與一切，如是意樂最為殊勝，是",
    "T31n1598_007:0421c17": "故說名大志意樂，純善意樂其義是一。立別",
    "T31n1598_007:0421c18": "名者，若以施等迴求三有財位圓滿，如是意",
    "T31n1598_007:0421c19": "樂悕求苦具，似有罪故不名純善。若以施等",
    "T31n1598_007:0421c20": "共諸有情迴求佛果，如是意樂不求苦具，都",
    "T31n1598_007:0421c21": "無罪故說名純善。修此六種意樂所攝三種",
    "T31n1598_007:0421c22": "作意，其言易了無煩重釋。諸惡業障亦當消",
    "T31n1598_007:0421c23": "滅者，謂令無果故，或治惡趣故。",
    "T31n1598_007:0421c24": "論曰：此諸波羅蜜多差別云何可見？應知一",
    "T31n1598_007:0421c25": "一各有三品。施三品者，一法施、二財施、三無",
    "T31n1598_007:0421c26": "畏施。戒三品者，一律儀戒、二攝善法戒、三",
    "T31n1598_007:0421c27": "饒益有情戒。忍三品者，一耐怨害忍、二安受",
    "T31n1598_007:0421c28": "苦忍、三諦察法忍。精進三品者，一被甲精進、",
    "T31n1598_007:0421c29": "二加行精進、三無怯弱無退轉無喜足精進。",
    "T31n1598_007:0422a01": "靜慮三品者，一安住靜慮、二引發靜慮、三成",
    "T31n1598_007:0422a02": "所作事靜慮。慧三品者，一無分別加行慧、二",
    "T31n1598_007:0422a03": "無分別慧、三無分別後得慧。釋曰：由此一",
    "T31n1598_007:0422a04": "一波羅蜜多，各有三品顯示差別。言法施者，",
    "T31n1598_007:0422a05": "謂無染心如實宣說契經等法。言財施者，謂",
    "T31n1598_007:0422a06": "無染心捨資生具。無畏施者，謂止損害濟拔",
    "T31n1598_007:0422a07": "驚怖。又法施者為欲資益他諸善根，財施為",
    "T31n1598_007:0422a08": "欲資益他身，無畏施為欲資益他心。律儀戒",
    "T31n1598_007:0422a09": "者，謂於不善能遠離法防護受持，由能防護",
    "T31n1598_007:0422a10": "諸惡不善身語等業，故名律儀。此即是戒，此",
    "T31n1598_007:0422a11": "能建立後二尸羅，由自防護能修供養佛等",
    "T31n1598_007:0422a12": "善根，及能饒益諸有情故。攝善法戒，能令證",
    "T31n1598_007:0422a13": "得力無畏等一切佛法。饒益有情戒，能助有",
    "T31n1598_007:0422a14": "情如法所作平等分布無罪作業成熟有情。",
    "T31n1598_007:0422a15": "耐怨害忍是諸有情成熟轉因，安受苦忍是",
    "T31n1598_007:0422a16": "成佛因，寒熱飢渴種種苦事皆能忍受無退",
    "T31n1598_007:0422a17": "轉故。諦察法忍是前二忍所依止處，堪忍甚",
    "T31n1598_007:0422a18": "深廣大法故。被甲精進，謂最初時自勵我",
    "T31n1598_007:0422a19": "當作如是事，即是解釋契經所說初有勢句。",
    "T31n1598_007:0422a20": "加行精進，謂加行時如所意樂勤修加行，即",
    "T31n1598_007:0422a21": "是解釋契經所說次有勤句。無怯弱無退轉",
    "T31n1598_007:0422a22": "無喜足精進，謂隨意樂所作善事，乃至安坐",
    "T31n1598_007:0422a23": "妙菩提座終不放捨。於自疲苦心不退屈名",
    "T31n1598_007:0422a24": "無怯弱，於他逼惱心不移動名無退轉。乃至",
    "T31n1598_007:0422a25": "菩提，於其中間進修善品嘗無懈廢，名無喜",
    "T31n1598_007:0422a26": "足。如是三句如數解釋契經所說，有勇堅猛",
    "T31n1598_007:0422a27": "於諸善法不捨軛句。安住靜慮，為得現法樂",
    "T31n1598_007:0422a28": "住，離慢見愛得清淨故。引發靜慮，為能引發",
    "T31n1598_007:0422a29": "六神通等殊勝功德。成所作事靜慮，為欲饒",
    "T31n1598_007:0422b01": "益諸有情類，以能止息飢儉疾疫諸怖畏等",
    "T31n1598_007:0422b02": "苦惱事故。無分別加行慧，謂真觀前勝方便",
    "T31n1598_007:0422b03": "智。無分別慧，謂真觀智。無分別後得慧，謂現",
    "T31n1598_007:0422b04": "觀邊諸世俗智，能起種種說法等事。",
    "T31n1598_007:0422b05": "論曰：如是相攝云何可見？由此能攝一切善",
    "T31n1598_007:0422b06": "法，是其相故、是隨順故、是等流故。釋曰：由",
    "T31n1598_007:0422b07": "此能攝一切善法者，此答非理，不如問故。前",
    "T31n1598_007:0422b08": "總問言如是相攝云何可見？無此過失，說此",
    "T31n1598_007:0422b09": "能攝一切善法，其義已說。彼亦攝此一切善",
    "T31n1598_007:0422b10": "法者，謂施等信等諸念住等力等為後。是其",
    "T31n1598_007:0422b11": "相故者，是攝體相，謂此施等與彼施等更互",
    "T31n1598_007:0422b12": "相攝。是隨順故者，是攝隨順信等善法，施等",
    "T31n1598_007:0422b13": "善心彼所修故，於施等中彼隨轉故。信等即",
    "T31n1598_007:0422b14": "是諸善大施及念住等菩提分法。是等流故",
    "T31n1598_007:0422b15": "者，是攝等流，謂無諍等及十力等，是到彼岸",
    "T31n1598_007:0422b16": "等流果故。如有頌言：",
    "T31n1598_007:0422b17": "地及到彼岸，　　諸佛法所依，",
    "T31n1598_007:0422b18": "轉依法身等，　　諸功德為果。",
    "T31n1598_007:0422b19": "論曰：如是所治攝諸雜染，云何可見？是此相",
    "T31n1598_007:0422b20": "故、是此因故、是此果故。釋曰：如是所治慳",
    "T31n1598_007:0422b21": "悋、犯戒、忿恚、懈怠、散動、惡慧，云何能攝一切",
    "T31n1598_007:0422b22": "雜染？是此相故者，謂攝慳等差別自性，離他",
    "T31n1598_007:0422b23": "性故。是此因故者，謂不信等邪見為後慳等",
    "T31n1598_007:0422b24": "因故。",
    "T31n1598_007:0422b25": "論曰：如是六種波羅蜜多所得勝利，云何可",
    "T31n1598_007:0422b26": "見？謂諸菩薩流轉生死富貴攝故、大生攝故、",
    "T31n1598_007:0422b27": "大朋大屬之所攝故、廣大事業加行成就之",
    "T31n1598_007:0422b28": "所攝故、無諸惱害性薄塵垢之所攝故、善知",
    "T31n1598_007:0422b29": "一切工論明處之所攝故，勝生無罪乃至安",
    "T31n1598_007:0422c01": "坐妙菩提座，常能現作一切有情一切義利，",
    "T31n1598_007:0422c02": "是名勝利。釋曰：今當顯說波羅蜜多勝利",
    "T31n1598_007:0422c03": "功德。富貴攝故者，是施波羅蜜多所得勝利。",
    "T31n1598_007:0422c04": "勝生無罪乃至是名勝利，於一切處應遍配",
    "T31n1598_007:0422c05": "屬。大生攝故者，是戒波羅蜜多所得勝利，勝",
    "T31n1598_007:0422c06": "善趣攝故名大生。大朋大屬之所攝故者，是",
    "T31n1598_007:0422c07": "忍波羅蜜多所得勝利。朋謂親族，屬謂奴婢。",
    "T31n1598_007:0422c08": "廣大事業加行成就之所攝故者，是精進波",
    "T31n1598_007:0422c09": "羅蜜多所得勝利。廣大事業，謂輪王等。於中",
    "T31n1598_007:0422c10": "策勵名為加行，所作皆辦故名成就，由此所",
    "T31n1598_007:0422c11": "攝無所罣礙。無諸惱害性薄塵垢之所攝故",
    "T31n1598_007:0422c12": "者，是靜慮波羅蜜多所得勝利，由靜慮故感",
    "T31n1598_007:0422c13": "此威力。善知一切工論明處之所攝故者，是",
    "T31n1598_007:0422c14": "慧波羅蜜多所得勝利。勝生無罪者，雖同世",
    "T31n1598_007:0422c15": "間得最勝生，不如世間勝生有罪。既無有罪，",
    "T31n1598_007:0422c16": "時又無邊無間相續乃至菩提，非如世間唯",
    "T31n1598_007:0422c17": "自利益，常能現作一切有情一切義利。",
    "T31n1598_007:0422c18": "論曰：如是六種波羅蜜多互相決擇，云何可",
    "T31n1598_007:0422c19": "見？世尊於此一切六種波羅蜜多，或有處所",
    "T31n1598_007:0422c20": "以施聲說，或有處所以戒聲說，或有處所以",
    "T31n1598_007:0422c21": "忍聲說，或有處所以勤聲說，或有處所以定",
    "T31n1598_007:0422c22": "聲說，或有處所以慧聲說，如是所說有何意",
    "T31n1598_007:0422c23": "趣？謂於一切波羅蜜多修加行中，皆有一切",
    "T31n1598_007:0422c24": "波羅蜜多互相助成。如是意趣。釋曰：謂於",
    "T31n1598_007:0422c25": "一切波羅蜜多修加行中皆有一切波羅蜜",
    "T31n1598_007:0422c26": "多互相助成，如是意趣者，謂於一一修加行",
    "T31n1598_007:0422c27": "中即有一切更互相助。謂修施時，禁防、忍受、",
    "T31n1598_007:0422c28": "策勵、專心、能善了知業果相屬，如是施中即",
    "T31n1598_007:0422c29": "有餘轉。若修戒時，遠離慳悋、忿恚、懈怠、散動、",
    "T31n1598_007:0423a01": "邪見，如是戒中即有餘轉。修習所餘波羅蜜",
    "T31n1598_007:0423a02": "多，亦如是說。如有頌言：",
    "T31n1598_007:0423a03": "施時無貪無犯戒，　　無嫉無恚起慈心，",
    "T31n1598_007:0423a04": "諸來求者便施與，　　無惓無亂無異見。",
    "T31n1598_007:0423a05": "復有頌言：",
    "T31n1598_007:0423a06": "施性中現有，　　六波羅蜜多，",
    "T31n1598_007:0423a07": "財施無畏施，　　法施所攝故。",
    "T31n1598_007:0423a08": "論曰：此中有一嗢拕南頌：",
    "T31n1598_007:0423a09": "數相及次第，　　訓詞修差別，",
    "T31n1598_007:0423a10": "攝所治功德，　　互決擇應知。",
    "T31n1598_007:0423a11": "釋曰：總攝前文，義如上釋。",
    "T31n1598_007:0423a12": "6 彼修差別分攝大乘論釋彼修差別分第六",
    "T31n1598_007:0423a13": "論曰：如是已說彼入因果，彼修差別云何可",
    "T31n1598_007:0423a14": "見？由菩薩十地。何等為十？一極喜地、二離垢",
    "T31n1598_007:0423a15": "地、三發光地、四焰慧地、五極難勝地、六現",
    "T31n1598_007:0423a16": "前地、七遠行地、八不動地、九善慧地、十法雲",
    "T31n1598_007:0423a17": "地。如是諸地安立為十，云何可見？為欲對治",
    "T31n1598_007:0423a18": "十種無明所治障故。所以者何？以於十相所",
    "T31n1598_007:0423a19": "知法界，有十無明所治障住。云何十相所知",
    "T31n1598_007:0423a20": "法界？謂初地中由遍行義，第二地中由最勝",
    "T31n1598_007:0423a21": "義，第三地中由勝流義，第四地中由無攝受",
    "T31n1598_007:0423a22": "義，第五地中由相續無差別義，第六地中由",
    "T31n1598_007:0423a23": "無雜染清淨義，第七地中由種種法無差別",
    "T31n1598_007:0423a24": "義，第八地中由不增不減義、相自在依止義、",
    "T31n1598_007:0423a25": "土自在依止義，第九地中由智自在依止義，",
    "T31n1598_007:0423a26": "第十地中由業自在依止義、陀羅尼門三摩",
    "T31n1598_007:0423a27": "地門自在依止義。此中有三頌：",
    "T31n1598_007:0423a28": "遍行最勝義，　　及與勝流義，",
    "T31n1598_007:0423a29": "如是無攝義，　　相續無別義，",
    "T31n1598_007:0423b01": "無雜染淨義，　　種種無別義，",
    "T31n1598_007:0423b02": "不增不減義，　　四自在依義，",
    "T31n1598_007:0423b03": "法界中有十，　　不染污無明，",
    "T31n1598_007:0423b04": "治此所治障，　　故安立十地。",
    "T31n1598_007:0423b05": "復次應知如是無明於聲聞等非染污，於諸",
    "T31n1598_007:0423b06": "菩薩是染污。釋曰：為欲顯示入所知相因果",
    "T31n1598_007:0423b07": "所攝波羅蜜多，隨其所應善修習已，能除見",
    "T31n1598_007:0423b08": "修所應斷障，故辯因果修位差別。由菩薩十",
    "T31n1598_007:0423b09": "地者，謂諸菩薩於此地中修習現觀，離過離",
    "T31n1598_007:0423b10": "貪修菩提分，觀察諸諦觀察緣起，於無相中",
    "T31n1598_007:0423b11": "若有功用若無功用，得勝辯才逮真灌頂，除",
    "T31n1598_007:0423b12": "滅所知、煩惱障等，故此修位有十地別。以於",
    "T31n1598_007:0423b13": "十相者，謂遍行等。所知法界者，謂由十相所",
    "T31n1598_007:0423b14": "顯法界。有十無明所治障住者，謂於十相有",
    "T31n1598_007:0423b15": "十無明十所治障為障而住，為斷此障修十",
    "T31n1598_007:0423b16": "相智，由十相智得入十地法無我智分位名",
    "T31n1598_007:0423b17": "地。謂初地中由遍行義者，即初地中一切法",
    "T31n1598_007:0423b18": "空，無有少法而非是空，故名遍行，了知此義得",
    "T31n1598_007:0423b19": "入初地。第二地中由最勝義者，謂此空理一",
    "T31n1598_007:0423b20": "切法中最為殊勝，如說離欲最為殊勝，了知",
    "T31n1598_007:0423b21": "此義得入二地。第三地中由勝流義者，謂此",
    "T31n1598_007:0423b22": "所流教法最勝故，捨身命求此善說不以為",
    "T31n1598_007:0423b23": "難，了知此義得入三地。第四地中由無攝受",
    "T31n1598_007:0423b24": "義者，謂契經等法愛斷故，不計我所，觀此非",
    "T31n1598_007:0423b25": "自非他所攝，了知此義得入四地。第五地中",
    "T31n1598_007:0423b26": "由相續無差別義者，謂了知此非如色等相",
    "T31n1598_007:0423b27": "續差別，了知此義得入五地。第六地中由無",
    "T31n1598_007:0423b28": "雜染清淨義者，謂知自性本無雜染亦無清",
    "T31n1598_007:0423b29": "淨，雜染為先後可淨故，了知此義得入六地。",
    "T31n1598_007:0423c01": "第七地中由種種法無差別義者，如契經等",
    "T31n1598_007:0423c02": "種種法別，此不如是，了知此義得入七地。第",
    "T31n1598_007:0423c03": "八地中由不增不減義者，謂法外無用所以",
    "T31n1598_007:0423c04": "不增，諸法不壞所以不減，或染法減時此無",
    "T31n1598_007:0423c05": "有減，淨法增時此無有增。相自在依止義土",
    "T31n1598_007:0423c06": "自在依止義者，謂即於此第八地中，所證法",
    "T31n1598_007:0423c07": "界是二自在，所依止處隨所求相欲令現前，",
    "T31n1598_007:0423c08": "如其勝解即能現前，名相自在。隨所希求金",
    "T31n1598_007:0423c09": "等寶土，如其勝解則能現前，名土自在。前諸",
    "T31n1598_007:0423c10": "地中雖亦得此無差別住，然作功用後乃得",
    "T31n1598_007:0423c11": "成；於此地中能無功用隨欲即成，故名自在。",
    "T31n1598_007:0423c12": "了知此義入第八地。第九地中由智自在依",
    "T31n1598_007:0423c13": "止義者，謂此地中得無礙辯所依止故，分證",
    "T31n1598_007:0423c14": "得智波羅蜜多，於一切法不隨其言善能了",
    "T31n1598_007:0423c15": "知諸意趣義，如實成熟一切有情受勝法樂，",
    "T31n1598_007:0423c16": "了知此義得入九地。第十地中由業自在等",
    "T31n1598_007:0423c17": "依止義者，謂隨所欲得身語意業用自在，依",
    "T31n1598_007:0423c18": "五神通隨自作業皆能成辦，得文義持諸陀",
    "T31n1598_007:0423c19": "羅尼自在力故，能持一切佛所宣說文義無",
    "T31n1598_007:0423c20": "忘；得三摩地自在力故，於諸等至能持能斷，",
    "T31n1598_007:0423c21": "隨其所欲虛空藏等諸三摩地三摩鉢底而",
    "T31n1598_007:0423c22": "能現前。第十地中所證法界，是如此等自在",
    "T31n1598_007:0423c23": "所依，了知此義得入十地。如是無明於聲聞",
    "T31n1598_007:0423c24": "等非染污者，非所斷故，非所斷者不為入彼",
    "T31n1598_007:0423c25": "能治地故，於其涅槃不為障故。於諸菩薩是",
    "T31n1598_007:0423c26": "染污者，是所斷故，是所斷者正為入彼能治",
    "T31n1598_007:0423c27": "地故，菩薩所求一切種智，如是無明能為障",
    "T31n1598_007:0423c28": "故。入初地時已得通達一切法界，何故復立",
    "T31n1598_007:0423c29": "後後差別？為欲顯示諸住現行，故立後後諸",
    "T31n1598_007:0424a01": "地差別。謂為安住如其所得法界勝住品別",
    "T31n1598_007:0424a02": "現行，非唯證得便生喜足坦然而住。",
    "T31n1598_007:0424a03": "論曰：復次何故初地說名極喜？由此最初得",
    "T31n1598_007:0424a04": "能成辦自他義利勝功德故。何故二地說名",
    "T31n1598_007:0424a05": "離垢？由極遠離犯戒垢故。何故三地說名發",
    "T31n1598_007:0424a06": "光？由無退轉等持等至所依止故，大法光明",
    "T31n1598_007:0424a07": "所依止故。何故四地說名焰慧？由諸菩提分",
    "T31n1598_007:0424a08": "法焚滅一切障故。何故五地名極難勝？由真",
    "T31n1598_007:0424a09": "諦智與世間智更互相違，合此難合令相應",
    "T31n1598_007:0424a10": "故。何故六地說名現前？由緣起智為所依止，",
    "T31n1598_007:0424a11": "能令般若波羅蜜多現在前故。何故七地說",
    "T31n1598_007:0424a12": "名遠行？至功用行最後邊故。何故八地說",
    "T31n1598_007:0424a13": "名不動？由一切相有功用行不能動故。何故",
    "T31n1598_007:0424a14": "九地說名善慧？由得最勝無礙智故。何故十",
    "T31n1598_007:0424a15": "地說名法雲？由得總緣一切法智，含藏一切",
    "T31n1598_007:0424a16": "陀羅尼門三摩地門，譬如大雲能覆如空廣",
    "T31n1598_007:0424a17": "大障故，又於法身能圓滿故。釋曰：依聲轉",
    "T31n1598_007:0424a18": "因故作是說，由此最初得能成辦自他義利",
    "T31n1598_007:0424a19": "勝功能故。謂如菩薩入現觀時，得能成辦自",
    "T31n1598_007:0424a20": "他義利，最勝功能生極歡喜，非聲聞等入現",
    "T31n1598_007:0424a21": "觀時唯得成辦自利功能生如是喜，故不說",
    "T31n1598_007:0424a22": "彼名極喜地。若初地中不相應者，自後諸地",
    "T31n1598_007:0424a23": "亦不相應，此為先故。由極遠離犯戒垢者，謂",
    "T31n1598_007:0424a24": "此地中性戒成故，遠離一切毀戒穢垢。由無",
    "T31n1598_007:0424a25": "退轉等持等至所依止者，謂此地中證希有",
    "T31n1598_007:0424a26": "定，能發智光照了諸法，故名發光。得已不失",
    "T31n1598_007:0424a27": "名無退轉，諸靜慮定說名等持，諸無色定說",
    "T31n1598_007:0424a28": "名等至。或等持者，心一境相。言等至者，正受",
    "T31n1598_007:0424a29": "現前。大法光明所依止者，謂此地中與定相",
    "T31n1598_007:0424b01": "應無退轉故，於諸大乘契經等法得智光明，",
    "T31n1598_007:0424b02": "此地是彼所依因故，名為發光。言焰慧者，謂",
    "T31n1598_007:0424b03": "此地中有慧焰故，名為焰慧。此即一切菩提",
    "T31n1598_007:0424b04": "分法皆名為焰，燒諸障故。此菩提分多安住",
    "T31n1598_007:0424b05": "時，令諸煩惱皆成灰燼。極難勝者，最難可勝，",
    "T31n1598_007:0424b06": "謂真諦智是無分別，世間書印工論等智是",
    "T31n1598_007:0424b07": "有分別，真俗諦智更互相違，難可引發令其",
    "T31n1598_007:0424b08": "相應，此能和合令不相違，故極難勝。言現前",
    "T31n1598_007:0424b09": "者，最勝般若到彼岸住現在前故，謂此地中",
    "T31n1598_007:0424b10": "證緣起住，緣起智力令無分別最勝般若到",
    "T31n1598_007:0424b11": "彼岸住，自在現前知一切法無染無淨。言遠",
    "T31n1598_007:0424b12": "行者，至功用行最後邊故，謂此地中諸功用",
    "T31n1598_007:0424b13": "行最為究竟，一切法相雖不能動，而於無相",
    "T31n1598_007:0424b14": "猶有功用。言不動者，謂一切相及一切行皆",
    "T31n1598_007:0424b15": "悉不能動彼心故。第七地中雖一切相所不",
    "T31n1598_007:0424b16": "能動，不現行故；然不自在任運而轉，有加行",
    "T31n1598_007:0424b17": "故。第八地中任運而轉，不作加行，無功用故。",
    "T31n1598_007:0424b18": "是名七八二地差別。言善慧者，謂得最勝四",
    "T31n1598_007:0424b19": "無礙解，無礙解智於諸智中最為殊勝，智即",
    "T31n1598_007:0424b20": "是慧故名善慧。四無礙者，法、義、詞、辯。由法無",
    "T31n1598_007:0424b21": "礙自在了知一切法句，由義無礙自在通達",
    "T31n1598_007:0424b22": "一切義理，由詞無礙自在分別一切言詞，由",
    "T31n1598_007:0424b23": "辯無礙遍於十方隨其所宜自在辯說。於此",
    "T31n1598_007:0424b24": "地中最初證得先未曾得無礙解智，故名善",
    "T31n1598_007:0424b25": "慧。言法雲者，由得總緣一切法智，總緣一切",
    "T31n1598_007:0424b26": "契經等法，不離真如。此一切法共相境智，譬",
    "T31n1598_007:0424b27": "如大雲，陀羅尼門三摩地門猶如淨水，智能藏",
    "T31n1598_007:0424b28": "彼如雲含水，有能生彼勝功能故。又如大雲",
    "T31n1598_007:0424b29": "覆隱虛空，如是總緣一切法智覆隱如空廣",
    "T31n1598_007:0424c01": "大無邊惑智二障。言覆隱者，隔義斷義。又如",
    "T31n1598_007:0424c02": "大雲澍清冷水充滿虛空，如是總緣一切法",
    "T31n1598_007:0424c03": "智出生無量殊勝功德，充滿所證所依法身。",
    "T31n1598_007:0424c04": "論曰：得此諸地云何可見？由四種相：一得勝",
    "T31n1598_007:0424c05": "解，謂得諸地深信解故。二得正行，謂得諸地",
    "T31n1598_007:0424c06": "相應十種正法行故。三得通達，謂於初地達",
    "T31n1598_007:0424c07": "法界時遍能通達一切地故。四得成滿，謂修",
    "T31n1598_007:0424c08": "諸地到究竟故。釋曰：依得諸地說如是言，",
    "T31n1598_007:0424c09": "由四種相。一得勝解謂得諸地深信解者，於",
    "T31n1598_007:0424c10": "地教法決定印可真實如是。二得正行謂得",
    "T31n1598_007:0424c11": "諸地相應十種正法行者，得於教法。十種法",
    "T31n1598_007:0424c12": "行，謂於諸地相應教法，書寫、供養、轉施、聽聞、",
    "T31n1598_007:0424c13": "披讀、受持、開示、諷誦、思惟、修習。三得通達謂",
    "T31n1598_007:0424c14": "於初地達法界時遍能通達一切地者，若於",
    "T31n1598_007:0424c15": "初地正通達時，速能通達後一切地，此種類",
    "T31n1598_007:0424c16": "故。如有頌言：",
    "T31n1598_007:0424c17": "如竹破初節，　　餘節速能破，",
    "T31n1598_007:0424c18": "得初地真智，　　諸地疾當成。",
    "T31n1598_007:0424c19": "四得成滿謂修諸地到究竟者，謂地地中果",
    "T31n1598_007:0424c20": "分成滿或最後滿。",
    "T31n1598_007:0424c21": "論曰：修此諸地云何可見？謂諸菩薩於地地",
    "T31n1598_007:0424c22": "中修奢摩他、毘鉢舍那，由五相修。何等為五？",
    "T31n1598_007:0424c23": "謂集總修、無相修、無功用修、熾盛修、無喜",
    "T31n1598_007:0424c24": "足修，如是五修令諸菩薩成辦五果。謂念念",
    "T31n1598_007:0424c25": "中銷融一切麁重依止，離種種想得法苑樂，",
    "T31n1598_007:0424c26": "能正了知周遍無量無分限相大法光明，順",
    "T31n1598_007:0424c27": "清淨分無所分別無相現行，為令法身圓滿",
    "T31n1598_007:0424c28": "成辦能正攝受後後勝因。釋曰：於地地中",
    "T31n1598_007:0424c29": "者，謂諸地非一，故作重言。奢摩他者，謂能對",
    "T31n1598_007:0425a01": "治諸散動定。毘鉢舍那者，謂能對治諸顛倒",
    "T31n1598_007:0425a02": "慧。於地地中修此二種，皆由五相數數修習，",
    "T31n1598_007:0425a03": "五相即是集總修等。集總修者，謂集一切總",
    "T31n1598_007:0425a04": "為一聚簡要修習，餘骨鎖等事境界觀亦",
    "T31n1598_007:0425a05": "集一切總為一聚要略修習，為簡彼故說無",
    "T31n1598_007:0425a06": "相修，於離眾相真法界中遣事差別而修習",
    "T31n1598_007:0425a07": "故。雖無相修或有功用，為顯此修不藉功力",
    "T31n1598_007:0425a08": "任運而轉故，次復說無功用修，離作功用任",
    "T31n1598_007:0425a09": "運轉故。雖無功用任運而修，或勝或劣二種",
    "T31n1598_007:0425a10": "不定故，復第四說熾盛修。言熾盛者，即是增",
    "T31n1598_007:0425a11": "勝。雖熾盛修，或少所得便生喜足，謂且修此",
    "T31n1598_007:0425a12": "餘何用為？故最後說無喜足修，非但無相及",
    "T31n1598_007:0425a13": "無功用熾盛而修。何者？為證最上佛果應勤",
    "T31n1598_007:0425a14": "修習。銷融一切麁重依止者，阿賴耶識名麁",
    "T31n1598_007:0425a15": "重依止，損壞彼聚故名銷融，如大良藥銷諸",
    "T31n1598_007:0425a16": "病塊。離種種想得法苑樂者，離我離法佛等",
    "T31n1598_007:0425a17": "相想。苑謂於中可以遊翫，法謂法界，法即是",
    "T31n1598_007:0425a18": "苑故名法苑，於此喜悅名法苑樂，證此故名",
    "T31n1598_007:0425a19": "得法苑樂。如王宮外上妙苑園，遊戲其中受",
    "T31n1598_007:0425a20": "勝喜樂，法界亦爾。能正了知周遍無量無分",
    "T31n1598_007:0425a21": "限相大法光明者，謂正通達十方無邊無分",
    "T31n1598_007:0425a22": "量相，顯照行故名法光明，如善誦習文字光",
    "T31n1598_007:0425a23": "明。順清淨分無所分別無相現行者，當來佛",
    "T31n1598_007:0425a24": "果名清淨分，此能引彼故名為順。無所分別",
    "T31n1598_007:0425a25": "無相現行，如佛輪王鮮白蓋等。為令法身圓",
    "T31n1598_007:0425a26": "滿成辦能正攝受後後勝因者，謂第十地說",
    "T31n1598_007:0425a27": "名圓滿，若在佛地說名成辦，感此之因最為",
    "T31n1598_007:0425a28": "殊勝說名勝因，前前諸因所招集故說名後",
    "T31n1598_007:0425a29": "後。如是五修，隨其數量得五種果。",
    "T31n1598_007:0425b01": "論曰：由增勝故，說十地中別修十種波羅蜜",
    "T31n1598_007:0425b02": "多。於前六地所修六種波羅蜜多，如先已說。",
    "T31n1598_007:0425b03": "後四地中所修四者，一方便善巧波羅蜜多，",
    "T31n1598_007:0425b04": "謂以前六波羅蜜多所集善根，共諸有情迴求",
    "T31n1598_007:0425b05": "無上正等菩提故。二願波羅蜜多，謂發種種",
    "T31n1598_007:0425b06": "微妙大願，引攝當來波羅蜜多殊勝眾緣故。",
    "T31n1598_007:0425b07": "三力波羅蜜多，謂由思擇修習二力，令前六",
    "T31n1598_007:0425b08": "種波羅蜜多無間現行故。四智波羅蜜多，謂",
    "T31n1598_007:0425b09": "由前六波羅蜜多成立妙智受用法樂，成熟",
    "T31n1598_007:0425b10": "有情故。又此四種波羅蜜多，應知般若波羅",
    "T31n1598_007:0425b11": "蜜多無分別智、後得智攝。又於一切地中非",
    "T31n1598_007:0425b12": "不修習一切波羅蜜多。如是法門是波羅蜜",
    "T31n1598_007:0425b13": "多藏之所攝。釋曰：由增勝故說十地中別",
    "T31n1598_007:0425b14": "修十種波羅蜜多者，謂決定說修差別義為",
    "T31n1598_007:0425b15": "不爾耶？一一地中具修十種波羅蜜多，是故",
    "T31n1598_007:0425b16": "不應但決定說此地修此波羅蜜多，由增勝",
    "T31n1598_007:0425b17": "言無此過失。此中但說增勝修義，不遮修餘，",
    "T31n1598_007:0425b18": "如契經說：初地布施波羅蜜多最為增勝，其",
    "T31n1598_007:0425b19": "餘一切波羅蜜多非不修習，隨力隨分乃至",
    "T31n1598_007:0425b20": "廣說。於前六地所修六種波羅蜜多如先已",
    "T31n1598_007:0425b21": "說者，謂極喜等前六地中，修布施等六到彼",
    "T31n1598_007:0425b22": "岸。後四地中所修四者，謂遠行等後四地中，",
    "T31n1598_007:0425b23": "修方便等四到彼岸。方便善巧者，謂不捨生",
    "T31n1598_007:0425b24": "死而求涅槃，是則說名方便善巧。若以前六",
    "T31n1598_007:0425b25": "波羅蜜多所集善根共諸有情，為欲饒益諸",
    "T31n1598_007:0425b26": "有情故不捨有情，當知即是不捨生死。若",
    "T31n1598_007:0425b27": "以此善迴求無上正等菩提，為證無上佛菩",
    "T31n1598_007:0425b28": "提故，當知即是希求涅槃。謂發種種微妙大",
    "T31n1598_007:0425b29": "願引攝當來波羅蜜多殊勝眾緣者，求未來",
    "T31n1598_007:0425c01": "世到彼岸緣，亦為饒益諸有情故，及為速證",
    "T31n1598_007:0425c02": "佛果涅槃，作是願言：若是處有到彼岸緣，願",
    "T31n1598_007:0425c03": "我未來當生於彼。如是等願無量無邊，故言種",
    "T31n1598_007:0425c04": "種。謂由思擇修習二力者，於此力中且說二",
    "T31n1598_007:0425c05": "種，其餘諸力亦攝在中。謂由前六波羅蜜多",
    "T31n1598_007:0425c06": "成立妙智受用法樂成熟有情者，由施等六",
    "T31n1598_007:0425c07": "成立此智，復由此智成立六種。謂數相等種",
    "T31n1598_007:0425c08": "種品類，是則名為受用法樂。由此妙智能正",
    "T31n1598_007:0425c09": "了知此施此戒此忍進等，如所聞法饒益一",
    "T31n1598_007:0425c10": "切有情之類，是則名為饒益有情。又此四種",
    "T31n1598_007:0425c11": "波羅蜜多乃至後得智攝者，謂此所說方便",
    "T31n1598_007:0425c12": "等四，是無分別後得智攝。若立十種波羅蜜",
    "T31n1598_007:0425c13": "多，第六般若唯是根本無分別智。若立六種",
    "T31n1598_007:0425c14": "波羅蜜多，第六般若無分別智及後得智二智",
    "T31n1598_007:0425c15": "所攝。後得智中四到彼岸，亦在第六般若攝",
    "T31n1598_007:0425c16": "故。如是法門是波羅蜜多藏所攝者，一切大",
    "T31n1598_007:0425c17": "乘教法皆名波羅蜜多藏，如是十地法門是",
    "T31n1598_007:0425c18": "彼藏所攝。由一一地皆是一切到彼岸藏之",
    "T31n1598_007:0425c19": "所攝故，以此證知一切地中具修一切波羅",
    "T31n1598_007:0425c20": "蜜多。",
    "T31n1598_007:0425c21": "論曰：復次凡經幾時修行諸地可得圓滿？有",
    "T31n1598_007:0425c22": "五補特伽羅，經三無數大劫。謂勝解行補特",
    "T31n1598_007:0425c23": "伽羅，經初無數大劫修行圓滿。清淨增上意",
    "T31n1598_007:0425c24": "樂行補特伽羅及有相行無相行補特伽羅，",
    "T31n1598_007:0425c25": "於前六地及第七地，經第二無數大劫修行圓",
    "T31n1598_007:0425c26": "滿。即此無功用行補特伽羅，從此已上至第",
    "T31n1598_007:0425c27": "十地，經第三無數大劫修行圓滿。此中有頌：",
    "T31n1598_007:0425c28": "清淨增上力，　　堅固心昇進，",
    "T31n1598_007:0425c29": "名菩薩初修，　　無數三大劫。",
    "T31n1598_007:0426a01": "釋曰：有五補特伽羅經三無數大劫者，應知",
    "T31n1598_007:0426a02": "唯一補特伽羅位差別故，建立五種，謂後所",
    "T31n1598_007:0426a03": "說勝解行等。勝解行者，未證真如，但依勝解",
    "T31n1598_007:0426a04": "勤修諸行，此經第一無數大劫修行圓滿。清",
    "T31n1598_007:0426a05": "淨增上意樂行者，謂得清淨增上意樂勤修",
    "T31n1598_007:0426a06": "諸行，此在六地名有相行，在第七地名無相",
    "T31n1598_007:0426a07": "行。如是二種補特伽羅，經於第二無數大劫",
    "T31n1598_007:0426a08": "修行圓滿。已上乃至第十地中，即此轉名無",
    "T31n1598_007:0426a09": "功用行，經於第三無數大劫修行圓滿。第八",
    "T31n1598_007:0426a10": "地中無功用行猶未成滿，第九第十地中此",
    "T31n1598_007:0426a11": "行方得成滿。此唯是一補特伽羅，異位相應",
    "T31n1598_007:0426a12": "差別成五，如預流等從無始來生死流轉。齊",
    "T31n1598_007:0426a13": "何當言三無數劫最初修行？為答此問故說",
    "T31n1598_007:0426a14": "伽他。清淨增上力者，謂善根力名清淨力，此",
    "T31n1598_007:0426a15": "即說有善根力者。若大願力名增上力，此意",
    "T31n1598_007:0426a16": "說有大願力者。有善根力故能降伏所治，有",
    "T31n1598_007:0426a17": "大願力故常值善知識。堅固心昇進者，雖遇",
    "T31n1598_007:0426a18": "惡友方便破壞，終不棄捨大菩提心。現世當",
    "T31n1598_007:0426a19": "來所修善法，運運增長終無退減。如是若時",
    "T31n1598_007:0426a20": "具善根力及大願力，大菩提心堅固不退，所",
    "T31n1598_007:0426a21": "修善法念念增進不生喜足，順舊而已，齊是",
    "T31n1598_007:0426a22": "名為最初修行三無數劫。",
    "T31n1598_007:0426a23": "7 增上戒學分攝大乘論釋增上戒學分第七",
    "T31n1598_007:0426a24": "論曰：如是已說因果修差別。此中增上戒殊",
    "T31n1598_007:0426a25": "勝云何可見？如菩薩地正受菩薩律儀中說。",
    "T31n1598_007:0426a26": "復次應知略由四種殊勝故此殊勝：一由差",
    "T31n1598_007:0426a27": "別殊勝、二由共不共學處殊勝、三由廣大殊",
    "T31n1598_007:0426a28": "勝、四由甚深殊勝。釋曰：依增上戒而學故",
    "T31n1598_007:0426a29": "名增上戒學。如菩薩地正受菩薩律儀中說",
    "T31n1598_007:0426b01": "者，謂如彼尸羅波羅蜜多品中廣說。復次應",
    "T31n1598_007:0426b02": "知略由四種殊勝故，此殊勝等如後廣釋。",
    "T31n1598_007:0426b03": "論曰：差別殊勝者，謂菩薩戒有三品別：一律",
    "T31n1598_007:0426b04": "儀戒、二攝善法戒、三饒益有情戒。此中律儀",
    "T31n1598_007:0426b05": "戒應知二戒建立義故，攝善法戒應知修集",
    "T31n1598_007:0426b06": "一切佛法建立義故，饒益有情戒應知成熟",
    "T31n1598_007:0426b07": "一切有情建立義故。釋曰：差別殊勝，謂諸",
    "T31n1598_007:0426b08": "菩薩具三種戒，即律儀戒、攝善法戒、饒益有",
    "T31n1598_007:0426b09": "情戒，聲聞乘等唯有一種律儀尸羅，是故菩",
    "T31n1598_007:0426b10": "薩望彼殊勝。律儀戒者，謂正受遠離一切品",
    "T31n1598_007:0426b11": "類惡不善法。攝善法戒者，謂正修集力無畏",
    "T31n1598_007:0426b12": "等一切佛法。饒益有情戒者，謂不顧自樂，隨",
    "T31n1598_007:0426b13": "所堪能令入三乘，捨生死苦證涅槃樂。律儀",
    "T31n1598_007:0426b14": "戒應知二戒建立義故者，是二戒因故。謂若",
    "T31n1598_007:0426b15": "防守身語意者，便能無倒修集一切清淨佛",
    "T31n1598_007:0426b16": "法，亦能成熟一切有情令入三乘，餘則不爾。",
    "T31n1598_007:0426b17": "論曰：共不共學處殊勝者，謂諸菩薩一切性",
    "T31n1598_007:0426b18": "罪不現行故與聲聞共，相似遮罪有現行故",
    "T31n1598_007:0426b19": "與彼不共。於此學處有聲聞犯菩薩不犯，有",
    "T31n1598_007:0426b20": "菩薩犯聲聞不犯。菩薩具有身語心戒，聲聞",
    "T31n1598_007:0426b21": "唯有身語二戒，是故菩薩心亦有犯，非諸聲",
    "T31n1598_007:0426b22": "聞。以要言之，一切饒益有情無罪身語意業，",
    "T31n1598_007:0426b23": "菩薩一切皆應現行皆應修學，如是應知說",
    "T31n1598_007:0426b24": "名為共不共殊勝。釋曰：殺盜婬等貪等所",
    "T31n1598_007:0426b25": "生名為性罪，斷生草等非貪等生說名遮罪。",
    "T31n1598_007:0426b26": "菩薩於中觀有利益而無罪者一切應修，聲",
    "T31n1598_007:0426b27": "聞不爾。又諸菩薩心亦有犯非諸聲聞，謂唯",
    "T31n1598_007:0426b28": "內起欲恚害等諸惡尋思，不為發起身語二",
    "T31n1598_007:0426b29": "業。一切饒益有情無罪身語意業者，謂能利",
    "T31n1598_007:0426c01": "益安樂有情，不發自他貪等煩惱。如是一切",
    "T31n1598_007:0426c02": "菩薩應修。",
    "T31n1598_007:0426c03": "論曰：廣大殊勝者，復由四種廣大故，一由",
    "T31n1598_007:0426c04": "種種無量學處廣大故、二由攝受無量福德",
    "T31n1598_007:0426c05": "廣大故、三由攝受一切有情利益安樂意樂",
    "T31n1598_007:0426c06": "廣大故、四由建立無上正等菩提廣大故。",
    "T31n1598_007:0426c07": "釋曰：種種無量學處廣大者，謂諸菩薩所學",
    "T31n1598_007:0426c08": "尸羅，種種品類無量差別，所以廣大。攝受無",
    "T31n1598_007:0426c09": "量福德廣大者，謂此尸羅能攝無量福德資",
    "T31n1598_007:0426c10": "糧，所以廣大。攝受一切有情利益安樂意樂",
    "T31n1598_007:0426c11": "廣大者，謂此尸羅攝諸有情，此世他世世出",
    "T31n1598_007:0426c12": "世間捨惡攝善，若因若果饒益意樂，所以廣",
    "T31n1598_007:0426c13": "大。建立無上正等菩提廣大者，謂此尸羅建",
    "T31n1598_007:0426c14": "大菩提，所以廣大。諸聲聞等無如是事，是",
    "T31n1598_007:0426c15": "故殊勝。",
    "T31n1598_007:0426c16": "論曰：甚深殊勝者，謂諸菩薩由是品類方便",
    "T31n1598_007:0426c17": "善巧，行殺生等十種作業而無有罪，生無",
    "T31n1598_007:0426c18": "量福速證無上正等菩提。又諸菩薩現行變",
    "T31n1598_007:0426c19": "化身語兩業，應知亦是甚深尸羅。由此因緣",
    "T31n1598_007:0426c20": "或作國王，示行種種惱有情事，安立有情毘",
    "T31n1598_007:0426c21": "奈耶中。又現種種諸本生事，示行逼惱諸餘",
    "T31n1598_007:0426c22": "有情，真實攝受諸餘有情，先令他心深生淨",
    "T31n1598_007:0426c23": "信，後轉成熟。是名菩薩所學尸羅甚深殊勝。",
    "T31n1598_007:0426c24": "釋曰：由是品類方便善巧者，謂諸菩薩悲願",
    "T31n1598_007:0426c25": "相應後得妙智。行殺生等十種作業而無有",
    "T31n1598_007:0426c26": "罪等者，謂愛樂善法、憎惡不善、見諸邪性",
    "T31n1598_007:0426c27": "說名後三，依止此故行殺等七而無有罪，生",
    "T31n1598_007:0426c28": "無量福速證菩提。或行前七不起後三，大數",
    "T31n1598_007:0426c29": "言十。或已伏除，為試彼力故心暫起，不能招",
    "T31n1598_007:0427a01": "苦故無有罪，能助道故生無量福。現行變化",
    "T31n1598_007:0427a02": "身語兩業者，謂依化身發起兩業，或依實身",
    "T31n1598_007:0427a03": "由化心發身語二業，意業無形不可變化。或",
    "T31n1598_007:0427a04": "雖現有貪瞋等事，於化有情無大義利，是故",
    "T31n1598_007:0427a05": "不說。安立有情毘奈耶中者，謂作國王制諸",
    "T31n1598_007:0427a06": "法律，示行逼惱令住其中。或一切善能滅眾",
    "T31n1598_007:0427a07": "惡，或大涅槃滅除生死名毘奈耶。又現種種",
    "T31n1598_007:0427a08": "諸本生事者，謂諸菩薩諸本生事化心所現，",
    "T31n1598_007:0427a09": "或久成佛復示現行諸本生事，饒益有情令",
    "T31n1598_007:0427a10": "菩薩學，故後說言是名菩薩所學尸羅。",
    "T31n1598_007:0427a11": "論曰：由此略說四種殊勝，應知菩薩尸羅律",
    "T31n1598_007:0427a12": "儀最為殊勝。如是差別菩薩學處，應知復有",
    "T31n1598_007:0427a13": "無量差別，如毘奈耶瞿沙方廣契經中說。",
    "T31n1598_007:0427a14": "釋曰：今於此中略說四種殊勝之相，於毘奈",
    "T31n1598_007:0427a15": "耶瞿沙經中廣說復有無量殊勝。此經即是",
    "T31n1598_007:0427a16": "菩薩藏攝，故名方廣。",
    "T31n1598_007:0427a17": "攝大乘論釋卷第七"
}