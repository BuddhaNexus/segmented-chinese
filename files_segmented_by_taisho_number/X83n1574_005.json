{
    "X83n1574_005:0312a10": "增集續傳燈錄卷第五",
    "X83n1574_005:0312a12": "徑山興聖萬壽禪寺前住持比丘吳郡文琇集",
    "X83n1574_005:0312a13": "大鑒下第二十二世",
    "X83n1574_005:0312a14": "育王橫川珙禪師法嗣",
    "X83n1574_005:0312a15": "○台州紫籜竺原妙道禪師台之寧海人。俗姓陳。父",
    "X83n1574_005:0312a16": "曰原卿。母何氏。幼嗜學。偶患右目。母攜以禱觀音像",
    "X83n1574_005:0312a17": "前。仰見像之右目有蛛窠。為揭去之。患隨愈。父以為",
    "X83n1574_005:0312a18": "於佛有緣合俾出家。依杭之六和寺正嚴得度。嚴令",
    "X83n1574_005:0312a19": "學百法論。師乃曰一法不學學百法乎。乃徧參禪門",
    "X83n1574_005:0312a20": "知識。至育王謁橫川。與語契合遂居侍司。川一日問",
    "X83n1574_005:0312a21": "曰。僧問雲門如何是佛。門云乾屎橛。汝作麼生會。師",
    "X83n1574_005:0312a22": "累日快快不能答。遂再詣質問。川云汝不會耶。展開",
    "X83n1574_005:0312a23": "兩手云那那。師豁然大悟。即呈偈曰。雲門乾屎橛。光",
    "X83n1574_005:0312a24": "明照十方。鄮峰纔發足。五日到錢塘。川頷之。謂左右",
    "X83n1574_005:0312b01": "曰道侍者再來人也。由是名動叢林。至元己丑釋教",
    "X83n1574_005:0312b02": "都統起師出世邑之慈源。遷仙居紫籜。有以師名聞",
    "X83n1574_005:0312b03": "于仁宗。特旨住黃巖鴻福。號定慧圓明禪師。繼而蘇",
    "X83n1574_005:0312b04": "之諸山諷大府請住崑山薦嚴。法席鼎盛。僧問。陸亘",
    "X83n1574_005:0312b05": "大夫問南泉云。弟子家中有一片石。也曾坐也曾臥。",
    "X83n1574_005:0312b06": "欲鐫作佛得麼。泉云得。亘云莫不得麼。泉云不得。意",
    "X83n1574_005:0312b07": "作麼生。師云。如人向十字街頭開箇飯店。只是不許",
    "X83n1574_005:0312b08": "人喫。僧問和尚教看柏樹子話並無入路。師云河裏",
    "X83n1574_005:0312b09": "失錢河裏摭。一僧夜上方丈請益狗子無佛性話。師",
    "X83n1574_005:0312b10": "云試舉看。僧擬開口。師厲聲云夜深下去。僧不會。歸",
    "X83n1574_005:0312b11": "堂中怨詈不已。或者以告。師云他向後會去在。僧聞",
    "X83n1574_005:0312b12": "之釋然。台之監郡也都公問如何是佛。師云牛背上",
    "X83n1574_005:0312b13": "老鴉。問如何是法。師云蘸雪喫冬瓜。公欣然領旨。僧",
    "X83n1574_005:0312b14": "問如何是祖師西來意。師云石馬不生毛。僧云莫只",
    "X83n1574_005:0312b15": "這便是麼。師云一字無兩畫。僧問祖意教意是同是",
    "X83n1574_005:0312b16": "別。師云乾三連坤六斷。僧問前三三後三三意作麼",
    "X83n1574_005:0312b17": "生。師云猢猻倒上樹。上堂。胡盧得雨方浮甲。匾豆新",
    "X83n1574_005:0312b18": "栽未上笆。日日後園行一轉。住山何事不干懷。上堂。",
    "X83n1574_005:0312b19": "靈臺不磨而自瑩(縈定切。玉色。又潔也)。靈源不決而自流。妙花",
    "X83n1574_005:0312b20": "不植而自生。妙輪不撥而自轉。碧兔水中懸寶鏡。烏",
    "X83n1574_005:0312b21": "龜火裏輥金毬。上堂。今時禪和子不肯參自己。要解",
    "X83n1574_005:0312b22": "會古人言句。古人言句不從解會來。從自己流出。你",
    "X83n1574_005:0312b23": "若踏著正脉。言句即是自己。自己即是言句。別有纖",
    "X83n1574_005:0312b24": "毫。並同流浪。上堂。虗空無變動之相。日月自上自下。",
    "X83n1574_005:0312c01": "寶鏡無鑒照之心。物象自去自來。須菩提宴坐巖中。",
    "X83n1574_005:0312c02": "帝釋雨花讚嘆。喝一喝。不覺日又夜。爭教人少年。上",
    "X83n1574_005:0312c03": "堂。鵠不日浴而白。烏不日黔而黑。六塵為自己之讎。",
    "X83n1574_005:0312c04": "稊稗乃嘉禾之賊。莊周夢蝶。庖丁解牛。虗空放紙鷂。",
    "X83n1574_005:0312c05": "線斷一時休。師晚年歸休于紫籜。不出山十有四年。",
    "X83n1574_005:0312c06": "乃自號東海暮翁。正至甲申師年八十又八。門人散",
    "X83n1574_005:0312c07": "處他山者期以九十會慶。師聞之曰我不過明年正",
    "X83n1574_005:0312c08": "月半。明年正月十二日忽誡參徒曰。從朝至暮。行住",
    "X83n1574_005:0312c09": "坐臥。起心動念。但能與道相應。自然無媿佛祖。吾明",
    "X83n1574_005:0312c10": "日行矣。宜各努力。十三日趺坐敘平生始末以別眾。",
    "X83n1574_005:0312c11": "眾乞留偈。師曰。諸方到此作盡伎倆。我只如常。乃書",
    "X83n1574_005:0312c12": "偈曰。佛壽八十我多九年。世間情盡寂滅現前。闍維",
    "X83n1574_005:0312c13": "目睛不壞。門人収遺骨藏山中。",
    "X83n1574_005:0312c14": "○金陵保寧古林清茂禪師別號休居叟。溫州林氏。",
    "X83n1574_005:0312c15": "十歲聞人誦法華經妙莊嚴王品感而出家。事天台",
    "X83n1574_005:0312c16": "國清孤巖啟公。試經得度。從律師溫容受具。啟公甞",
    "X83n1574_005:0312c17": "勵眾曰。爾等持父母所生之身。從師入佛。無飢寒無",
    "X83n1574_005:0312c18": "徭役。不於此時究竟。出家果何為乎。師聞之流涕憤",
    "X83n1574_005:0312c19": "悱。遂往參石林于淨慈。林問甚處人。師曰溫州。林云",
    "X83n1574_005:0312c20": "永嘉到曹溪因甚打失鼻孔。師良久呈偈云。永嘉到",
    "X83n1574_005:0312c21": "曹溪。鼻孔何曾失。振錫遶禪床。九九八十一。林云善",
    "X83n1574_005:0312c22": "則善只恐汝錯會。師擬進語。林喝云果然錯會。參堂",
    "X83n1574_005:0312c23": "去。繼而室中聞舉南山筀笋東海烏蠈有省。俄林化",
    "X83n1574_005:0312c24": "去。往依橫川於鴈山能仁放牧寮。即呈所作一編。川",
    "X83n1574_005:0313a01": "火之曰。佛法不如此。作此見解非吾種草。他日何足",
    "X83n1574_005:0313a02": "出而為人。師不覺通身流汗。一日侍次。川顧師云僧",
    "X83n1574_005:0313a03": "問雲門不起一念還有過也無。門云須彌山。聲未絕",
    "X83n1574_005:0313a04": "師豁然大徹。勵聲曰和尚教壞人家男女了也。川下",
    "X83n1574_005:0313a05": "床擒住云你向甚處見雲門。師托開云張公喫酒李",
    "X83n1574_005:0313a06": "公醉。川喜於得人。每示眾必曰惟茂侍者知我語落",
    "X83n1574_005:0313a07": "處。出世蘇之天平。遷開原饒之永福。晚居保寧。在處",
    "X83n1574_005:0313a08": "緇白蟻慕。甞垂三關語曰。舌是斬身之本。須菩提巖",
    "X83n1574_005:0313a09": "中宴坐。因甚天雨四華。明知四大五陰是生死根本。",
    "X83n1574_005:0313a10": "因甚入者皮袋。喫粥了也洗鉢盂去。衲僧家因甚口",
    "X83n1574_005:0313a11": "掛壁上。師問僧國師三喚侍者你作麼生會。僧擬議。",
    "X83n1574_005:0313a12": "師便打出。僧不甘再至。師云。你適來既道不得。如今",
    "X83n1574_005:0313a13": "更是道不得也。僧擬議。師又打出。僧問一言道盡時",
    "X83n1574_005:0313a14": "如何。師云駟不及舌。僧云學人不會。師云頭長三尺。",
    "X83n1574_005:0313a15": "僧云便與麼去時如何。師云猢猻繫露柱。師一日坐",
    "X83n1574_005:0313a16": "次。僧纔入。師云。適來上座亂統打出了也。你因甚麼",
    "X83n1574_005:0313a17": "也亂統。僧擬議。即喝出。次有僧入。師云。適來那僧不",
    "X83n1574_005:0313a18": "曾開口。因甚麼道他亂統。僧云某甲是某州某縣人",
    "X83n1574_005:0313a19": "民。師云却是你亂統。便打出。上堂。一大藏教只說者",
    "X83n1574_005:0313a20": "箇有底道。不說坐深井者不知太虗之寬廣。忘偏見",
    "X83n1574_005:0313a21": "者方明至理之圓融。豈不見僧問五祖云。一大藏教",
    "X83n1574_005:0313a22": "是箇切脚。未審切箇甚麼。祖云鉢羅狼。卓拄杖云。野",
    "X83n1574_005:0313a23": "色更無山隔斷。天光直與水相連。上堂。舉雪竇云。春",
    "X83n1574_005:0313a24": "力不到處。枯樹亦開花。九年人不識。幾度過流沙。師",
    "X83n1574_005:0313b01": "云。日不待火而熱。月不待風而凉。雖然。志士苦日短。",
    "X83n1574_005:0313b02": "愁人知夜長。其退開原居隆祖塔所時。有旨特賜佛",
    "X83n1574_005:0313b03": "性號。侍者承宣以雪竇拈古請益。師云出據欵結案",
    "X83n1574_005:0313b04": "耳。今諸方以密庵傳授。豈祖師意。得吾海印三昧又",
    "X83n1574_005:0313b05": "何疑。者宣記所聞別為一編。附語錄宗門統要之書",
    "X83n1574_005:0313b06": "止於楊岐會禪師。師在永福時續之。凡十二卷。其居",
    "X83n1574_005:0313b07": "保寧。文宗亦潛邸金陵常延師譚玄要。深契旨意。造",
    "X83n1574_005:0313b08": "佛頂心經刻本。特命敘其首。入踐大位遣使賷白金",
    "X83n1574_005:0313b09": "致褒問。居開原時侍講袁公伯長亦甞作偈以寄。其",
    "X83n1574_005:0313b10": "為聖君賢臣所知如此。將入滅眾請留偈。師云猶少",
    "X83n1574_005:0313b11": "這一解在。乃援筆書云。來亦不遲。去亦不早。打破虗",
    "X83n1574_005:0313b12": "空。紅日杲杲。擲筆問云甚時。眾云戌時。遂逝。",
    "X83n1574_005:0313b13": "○四明保福斷江覺恩禪師慈溪顧氏。形模脩瘠。操",
    "X83n1574_005:0313b14": "履清峻。依雲門廣孝寺落髮。從明之延慶聞法師受",
    "X83n1574_005:0313b15": "四教儀。七日通之。莫不驚訝。時橫川住育王。師往入",
    "X83n1574_005:0313b16": "室。機契命典內記。德業日彰名振遐邇。所製詩頌典",
    "X83n1574_005:0313b17": "雅高古。甞有偈寄紫籜道公云。茶塘茶與水井水。此",
    "X83n1574_005:0313b18": "味由來屬老饕。鐵鷂春風吹不起。兒童爭放紙鳶。高",
    "X83n1574_005:0313b19": "若袁文清公趙文敏公鄧康莊公皆相友善。出世蘇",
    "X83n1574_005:0313b20": "之太平。遷開原明之保福。而至越之天衣。一日坐次",
    "X83n1574_005:0313b21": "扶杖而言曰。老僧嵌空倚杖藜。分明畫出須菩提。顧",
    "X83n1574_005:0313b22": "侍者曰會麼。曰不會。即擲杖倚蒲團而逝。",
    "X83n1574_005:0313b23": "○四明開壽商隱予禪師上堂。見聞覺知。路絕一切。",
    "X83n1574_005:0313b24": "諸法現前。僧堂佛殿。穿過汝髑髏。四大海水灌注汝",
    "X83n1574_005:0313c01": "心田。汝等諸人還覺麼。若也覺去。頭上火起脚下煙",
    "X83n1574_005:0313c02": "生。上堂。諸兄弟且歇却狂心與你。若能履踐得純熟。",
    "X83n1574_005:0313c03": "心花發明照十方剎。",
    "X83n1574_005:0313c04": "○侍講學士袁文清公伯長甞作數偈寄吳中諸山。",
    "X83n1574_005:0313c05": "其寄開原古林茂公偈曰。玉几峰頭第一枝。老禪吃",
    "X83n1574_005:0313c06": "吃我心知。曾將鐵杵敲氷骨。自恠鉛刀割蜜脾。法外",
    "X83n1574_005:0313c07": "無心猶涉解。句中有眼即成疑。袈裟不展蒲團穩。此",
    "X83n1574_005:0313c08": "是開原妙總持。在朝與內翰虞文靖公伯生為同僚。",
    "X83n1574_005:0313c09": "伯生每見其辯愽奇奧。浩然莫窮其津涯。意其所得",
    "X83n1574_005:0313c10": "非一學能名。因詢其所以。伯長乃謂曰。橫川在吾郡",
    "X83n1574_005:0313c11": "說法時往咨決。得其激發之益。古林乃吾同參也。伯",
    "X83n1574_005:0313c12": "生自是愈信佛學。",
    "X83n1574_005:0313c13": "淨慈石林鞏禪師法嗣",
    "X83n1574_005:0313c14": "○蘇州虎丘東州壽永禪師上堂。青蘿夤緣直上寒",
    "X83n1574_005:0313c15": "松之頂。白雲淡泞出沒太虗之中。須菩提無說而顯",
    "X83n1574_005:0313c16": "道。天帝釋絕聽而雨花。拍禪床一下云。善財去後無",
    "X83n1574_005:0313c17": "消息。樓閣門開竟日閑。上堂。昨日朔風生八極。昨日",
    "X83n1574_005:0313c18": "籬頭吹觱篥。今朝起來看曆日。又是十一月初一。天",
    "X83n1574_005:0313c19": "色嚴寒。無事不須久立。上堂。頻頻喚汝不歸家。何處",
    "X83n1574_005:0313c20": "是家。貧向門前弄土沙。爭怪得他。每看年年二三月。",
    "X83n1574_005:0313c21": "不寒不熱。滿城開盡牡丹花。佛手難遮。拈拄杖畫一",
    "X83n1574_005:0313c22": "畫。上堂。經臺劒石的的全彰。古木寒泉重重顯露。南",
    "X83n1574_005:0313c23": "歌北唱時時聞解脫之音。漢阮秦箏一一奏無生之",
    "X83n1574_005:0313c24": "曲。聲來耳邊。色到眼中。不落見聞。歸家穩坐。所以古",
    "X83n1574_005:0314a01": "德道。君若隨緣。得似風飛沙走石不乖空。但於事上",
    "X83n1574_005:0314a02": "通無事。見色聞聲不用聾。上堂。一二三四五六七。無",
    "X83n1574_005:0314a03": "角鐵牛眠少室。七六五四三二一。波斯鼻孔黑如漆。",
    "X83n1574_005:0314a04": "空中木馬舞三臺。眼裏瞳人吹觱篥。千重關鎻一齊",
    "X83n1574_005:0314a05": "開。萬兩黃金亦銷得。",
    "X83n1574_005:0314a06": "○杭州靈隱東嶼德海禪師台州臨海陳氏子。其母",
    "X83n1574_005:0314a07": "舅智益為蘇州寒山寺僧。挈與俱從蜀僧安石山落",
    "X83n1574_005:0314a08": "髮。及受大戒即謁石林於承天。林問如何是汝自己。",
    "X83n1574_005:0314a09": "師擬議。林即推出。師自是疑情莫決。如仇同處。一日",
    "X83n1574_005:0314a10": "為病僧市藥。路忘所向。及歸值林開室問曰。盡大地",
    "X83n1574_005:0314a11": "是金剛正體。何處著上座這皮袋。擬對。林便打。師當",
    "X83n1574_005:0314a12": "下豁然。即呈頌自通。林遷淨慈。命師為侍者。一日林",
    "X83n1574_005:0314a13": "問云國師三喚侍者意作麼生。師云不是失却猫兒",
    "X83n1574_005:0314a14": "即是失却狗子。林云是孤負不是孤負。師云瞞人自",
    "X83n1574_005:0314a15": "瞞。林休去。橫川主育王。師往見之。川室中垂語云南",
    "X83n1574_005:0314a16": "山筀笋東海烏鰂。師遽掩其口曰請師更道。川托開",
    "X83n1574_005:0314a17": "云朝看東南暮看西北。師拂袖便出。川遂以藏鑰留",
    "X83n1574_005:0314a18": "之。開法天台寒巖。遷姑蘇寒山。升崑山薦嚴。武宗賜",
    "X83n1574_005:0314a19": "璽書金襴衣。歷居杭之中天竺淨慈靈隱。室中垂語",
    "X83n1574_005:0314a20": "曰手握利刃劒因甚猢猻子不死。曰咬破鐵酸豏因",
    "X83n1574_005:0314a21": "甚路上有飢人。曰波斯去帽蔗咬甜頭。又曰魚以水",
    "X83n1574_005:0314a22": "為命因甚死在水中。僧問如何是佛。師云牯牛背上",
    "X83n1574_005:0314a23": "立烏鴉。僧云如何是祖師西來意。師云真州望長蘆。",
    "X83n1574_005:0314a24": "僧云如何是法身。師云德山卓牌。僧云如何是法身",
    "X83n1574_005:0314b01": "向上事。師云劈來也好做柴燒。僧問如何是衣線下",
    "X83n1574_005:0314b02": "事。師云仙人禮枯骨。僧云作麼生是仙人禮枯骨。師",
    "X83n1574_005:0314b03": "云六脚蜘蛛上板床。僧問描貌不得處如何是無位",
    "X83n1574_005:0314b04": "真人。師云不厭笋斜出岸懸花倒生。僧云提掇不起",
    "X83n1574_005:0314b05": "處如何是吹毛劒。師云早地千尋浪青天一陣雷。僧",
    "X83n1574_005:0314b06": "問如何是宗門極則事。師云眼裏瞳人踢繡毬。僧云",
    "X83n1574_005:0314b07": "學人不會。師云人心似鐵官法如爐。上堂。白玉階前",
    "X83n1574_005:0314b08": "舞癩牛。虗空背上看揚州。眼中瞳子吹長笛。紙畫仙",
    "X83n1574_005:0314b09": "姑踼氣毬。上堂。古今佛法盡知。古今機用盡會。按下",
    "X83n1574_005:0314b10": "雲頭不如無事好。釋迦掩室不是無事。淨名杜口不",
    "X83n1574_005:0314b11": "是無事。達磨面壁不是無事。黃檗掩耳不是無事。佛",
    "X83n1574_005:0314b12": "與祖師皆非無事底人。覓箇無事底也是臘月蓮花。",
    "X83n1574_005:0314b13": "延祐四年九月初三日示滅。壽七十二。﨟五十七。賜",
    "X83n1574_005:0314b14": "號明宗慧忍。",
    "X83n1574_005:0314b15": "○蘇州穹窿獨木林禪師初參石林於黃龍。林問你",
    "X83n1574_005:0314b16": "曾參見什麼人來。師從實吐露。林取坐具於師面前",
    "X83n1574_005:0314b17": "一拜云你作得我師。便歸方丈閉却門。師便歸堂坐。",
    "X83n1574_005:0314b18": "不覺通身是汗。自後每見便云還我一拜來。師心熱",
    "X83n1574_005:0314b19": "悶如是三年。一日室中林舉德山托鉢話。師復請問。",
    "X83n1574_005:0314b20": "林將公案舉一遍。師便問訊而出。林云末後句是有",
    "X83n1574_005:0314b21": "是無却來道。次日師聞僧堂前鐘聲豁然省得密啟",
    "X83n1574_005:0314b22": "處意。便上方丈。林一見便問如何是末後句。卓上有",
    "X83n1574_005:0314b23": "一兩瓜師便捧起云只這便是末後句。林曰你四五",
    "X83n1574_005:0314b24": "日思量得這一句子。師應聲云莫相瞞好。林曰密啟",
    "X83n1574_005:0314c01": "正是何意。師曰賊見賊。林曰賊在什麼處。師即指云",
    "X83n1574_005:0314c02": "即這是。尋呈一偈曰。不識巖頭密啟時。有無之句幾",
    "X83n1574_005:0314c03": "多疑。風吹柳絮毛毬走。雨打梨花蛺蝶飛。林方許可。",
    "X83n1574_005:0314c04": "後到鴈山能仁參橫川和尚。一見便問近來甚處。師",
    "X83n1574_005:0314c05": "曰和尚試道看。川曰道不得。師曰道不得最親。川曰",
    "X83n1574_005:0314c06": "此是我語。師曰切忌分別。至明州報恩。值覺庵入室",
    "X83n1574_005:0314c07": "提起竹篦云。喚作竹篦則觸。不喚作竹篦則背。師把",
    "X83n1574_005:0314c08": "住竹篦云和尚離却這箇別道。庵竪起拳頭。師曰話",
    "X83n1574_005:0314c09": "作兩橛。庵打一下云。諸方即得。報恩門下喫棒有分。",
    "X83n1574_005:0314c10": "師曰逢人但與麼舉。庵有頌曰。蒺[卄/梨]徧地火漫空。峭",
    "X83n1574_005:0314c11": "壁懸崖路不通。不是四明林侍者。誰[拚-ㄙ+ㄊ]性命到其中。",
    "X83n1574_005:0314c12": "先主蘇城覺報。次主穹窿。上堂。恁麼則五龍池畔全",
    "X83n1574_005:0314c13": "彰古佛家風。不恁麼則花板臺中突出衲僧巴鼻。恁",
    "X83n1574_005:0314c14": "麼不恁麼。闔廬城動地雨花。然雖如是。於少室門風",
    "X83n1574_005:0314c15": "一點也使不著。何也。風定堯天濶。雲開舜日明。上堂。",
    "X83n1574_005:0314c16": "舉佛眼和尚示眾云。一日日一時時。龍門老心自知。",
    "X83n1574_005:0314c17": "山僧則不然。一日日一時時。要與空王為弟子。莫教",
    "X83n1574_005:0314c18": "心病最難醫。上堂。若了目前法。便會西祖意。目前法",
    "X83n1574_005:0314c19": "即且置。如何是西祖意。擊拂子云。晷運推移日南長",
    "X83n1574_005:0314c20": "至。上堂。二由一有。一亦莫守。竇八布衫穿。風吹石臼",
    "X83n1574_005:0314c21": "走。",
    "X83n1574_005:0314c22": "○溫州淨光東石契禪師上堂。脚絆草鞋。肩橫拄杖。",
    "X83n1574_005:0314c23": "不歷所司徑登方丈。你有伎倆我無伎倆。侍者燒香",
    "X83n1574_005:0314c24": "行者點茶。你無伎倆我有伎倆。上堂。一切靜處有湛",
    "X83n1574_005:0315a01": "然凝止之相。一切閙處有視聽言動之勞。蚯蚓斬為",
    "X83n1574_005:0315a02": "兩段。兩頭俱動。上堂。燈籠拜露柱。露柱拜燈籠。與你",
    "X83n1574_005:0315a03": "發明過去塵沙劫邊事。蛇吞鱉鼻。虎咬大虫。與你顯",
    "X83n1574_005:0315a04": "示現行三昧。冬瓜直儱侗。瓠子曲彎彎。無你咬嚼處。",
    "X83n1574_005:0315a05": "無你近傍處。上堂。歇得念念馳求心。著衣喫飯屙屎",
    "X83n1574_005:0315a06": "送尿是脫生死法。不歇得念念馳求心。著衣喫飰屙",
    "X83n1574_005:0315a07": "屎送尿是生死無際輪轉不息。上堂。自從胡亂後。三",
    "X83n1574_005:0315a08": "十年不少鹽醬。舌是斬身之本。",
    "X83n1574_005:0315a09": "○嘉興天寧竺雲曇禪師初出世婺州治平。遷松江",
    "X83n1574_005:0315a10": "北禪金山昭慶。至天寧。上堂。俱胝竪指。秘魔擎叉。雪",
    "X83n1574_005:0315a11": "峰輥毬。三平駕箭。總喚作西來祖意三生六十劫。卓",
    "X83n1574_005:0315a12": "拄杖下座。上堂。惟一堅密身。一切塵中現。塼頭瓦礫",
    "X83n1574_005:0315a13": "孤逈逈地。墻壁露柱硬紏紏地。青山綠水淨躶躶地。",
    "X83n1574_005:0315a14": "草木叢林赤洒洒地。覰著則瞎。動著即錯。切忌認驢",
    "X83n1574_005:0315a15": "鞍橋作阿爺下頷。上堂。五五由來二十五。余山不打",
    "X83n1574_005:0315a16": "禾山鼓。等閑拈起金剛圈。當陽坐斷主中主。明眼人。",
    "X83n1574_005:0315a17": "莫莽鹵。發機須是千鈞弩。卓拄杖下座。",
    "X83n1574_005:0315a18": "徑山石溪月禪師法嗣",
    "X83n1574_005:0315a19": "○福州西禪柏堂祖森禪師蜀重慶巴縣人。俗姓楊。",
    "X83n1574_005:0315a20": "年十九其父見師種性絕俗俾事鄉之崇因寺紹先。",
    "X83n1574_005:0315a21": "越三年得度。束包出峽。如浙一時宗匠若癡絕無準",
    "X83n1574_005:0315a22": "石田北澗參謁殆徧。皆以法中龍象許之。石溪由虎",
    "X83n1574_005:0315a23": "丘升靈徑師皆依侍。一日室中問云如何是父母未",
    "X83n1574_005:0315a24": "生前面目。師答云棊盤石元在凌霄峰頂。溪喝云更",
    "X83n1574_005:0315b01": "須下這一著始得。師密領其旨遂司藏鑰。溪歸寂從",
    "X83n1574_005:0315b02": "靈叟源公於焦山國清皆為第一座。出世口之般若。",
    "X83n1574_005:0315b03": "遷杭慶遠閩西禪雪峰神光。晚復居西禪。上堂。客從",
    "X83n1574_005:0315b04": "遠方來。遺我徑寸璧。中有一箇字。舉世無人識。大藏",
    "X83n1574_005:0315b05": "五千四十八卷是上頭一點。傳燈千七百則是下面",
    "X83n1574_005:0315b06": "一人。般若不敢私藏。也要下箇音釋。卓拄杖云。會麼。",
    "X83n1574_005:0315b07": "類格切。上堂。古人道即心即佛。又道非心非佛。又道",
    "X83n1574_005:0315b08": "不是心不是佛。庭前種萵苣。萵苣生火筯。火筯生蓮",
    "X83n1574_005:0315b09": "花。蓮花生木瓜。木瓜攧落地。撒出大油麻。上堂。舉玄",
    "X83n1574_005:0315b10": "沙參次。聞燕子聲遂云深譚實相善說法要。便下座。",
    "X83n1574_005:0315b11": "尋有僧出云某甲不會。沙云。去。誰信你。師頌曰。嬌娥",
    "X83n1574_005:0315b12": "羞倚玉樓粧。密把金針繡錦囊。輕薄少年樓下過。風",
    "X83n1574_005:0315b13": "前遙認綺羅香。上堂。佛佛禪禪。一犁春雨。萬頃良田。",
    "X83n1574_005:0315b14": "遠近青秧。漠漠往來。白烏翩翩。畫也畫不成。舉也舉",
    "X83n1574_005:0315b15": "不全。佛佛禪禪。新婦騎驢阿家牽。上堂。蠱毒鄉。水莫",
    "X83n1574_005:0315b16": "甞。皺眉喫橄欖。吐唾嚼檳榔。待得甘回齒頰。更須著",
    "X83n1574_005:0315b17": "意隄防。且隄防箇什麼。飯中沙石。蜜裏砒霜。臨終書",
    "X83n1574_005:0315b18": "偈已跏趺而逝。壽七十二。﨟五十三。",
    "X83n1574_005:0315b19": "○江州東林明巖徹禪師上堂。三日雨。兩日晴。子規",
    "X83n1574_005:0315b20": "苦苦勸歸人。王孫醉眠芳草。遊子爛走江塵。是汝諸",
    "X83n1574_005:0315b21": "人還猛省麼。畫角聲前孚上座。野桃花下老靈雲。",
    "X83n1574_005:0315b22": "○蘇州虎丘無機慧禪師上堂。舉同安察禪師因僧",
    "X83n1574_005:0315b23": "問。新歲方來殘年已去。莫有不受歲者麼。安曰有。曰",
    "X83n1574_005:0315b24": "如何是不受歲者。安曰作麼生。曰恁麼則不受歲也。",
    "X83n1574_005:0315c01": "安曰城上已吹新歲角。窻前猶點舊年燈。師頌曰。樓",
    "X83n1574_005:0315c02": "上鳴咿角已吹。燈前蝴蝶夢猶迷。如今要識不遷義。",
    "X83n1574_005:0315c03": "日出東方夜落西。",
    "X83n1574_005:0315c04": "○福州皷山鼎翁鼐禪師上堂。鼓聲未動。古佛顯露",
    "X83n1574_005:0315c05": "堂堂。及乎纔動皷聲。便見釋迦走入諸人鼻孔中。彌",
    "X83n1574_005:0315c06": "勒跳入諸人眼睛裏。還覺頂門重麼。",
    "X83n1574_005:0315c07": "○蘇州萬壽南州珍禪師初住常熟甘草能仁。遷廬",
    "X83n1574_005:0315c08": "山開先。升萬壽。上堂。大道只在目前。要且目前難覩。",
    "X83n1574_005:0315c09": "欲識大道真體。不離聲色言語。踏著底土埋塼頭。撞",
    "X83n1574_005:0315c10": "著底燈籠露柱。畢竟大道真體在什麼處。良久。下座。",
    "X83n1574_005:0315c11": "上堂。眼若不睡諸夢自除。心若不異萬法一如。大眾。",
    "X83n1574_005:0315c12": "喚什麼作不睡底眼。喚什麼作不異底心。良久。繰成",
    "X83n1574_005:0315c13": "白雪桑重綠。割盡黃雲稻正青。上堂。耕而食。蠶而衣。",
    "X83n1574_005:0315c14": "天地造化。萬物生於四時。說甚無修無證。無念無為。",
    "X83n1574_005:0315c15": "山僧來年七十三歲。誰知道乙酉生人不屬雞。",
    "X83n1574_005:0315c16": "○清凉南叟茂禪師上堂舉趙州諗禪師因僧問道",
    "X83n1574_005:0315c17": "人相見時如何。州云呈漆器。師頌曰。漱石冷冷石澗",
    "X83n1574_005:0315c18": "陰。喬松千尺帶寒青。多應只看昂霄操。誰信根頭有",
    "X83n1574_005:0315c19": "茯苓。",
    "X83n1574_005:0315c20": "○蘇州虎丘雲谷慶禪師題血書法華經偈曰。眼裏",
    "X83n1574_005:0315c21": "有筋皮有血。自家針劄自家知。一毫頭上能通變。紅",
    "X83n1574_005:0315c22": "菡萏花三四枝。",
    "X83n1574_005:0315c23": "○九江慧力圓中規禪師上堂。一夜春風浩浩。掃盡",
    "X83n1574_005:0315c24": "千花百草。因憶臨濟向黃蘗喫六十拄杖。遂拍膝云。",
    "X83n1574_005:0316a01": "知機良不早。",
    "X83n1574_005:0316a02": "徑山虗堂愚禪師法嗣",
    "X83n1574_005:0316a03": "○蘇州虎丘閑極雲禪師上堂。一莖草上明宗。面壁",
    "X83n1574_005:0316a04": "老鬍多虗。少實三轉語中定旨。鷲峰聵祖暗展明收。",
    "X83n1574_005:0316a05": "全身奉重底無一點佛法。身心撥無因果底具無量",
    "X83n1574_005:0316a06": "殊勝妙義。者裏轉得一步。便見皇都城裏人物駢闐",
    "X83n1574_005:0316a07": "管絃雜遝。落星石畔山明水秀漁唱樵歌。可謂羲皇",
    "X83n1574_005:0316a08": "上人成佛子住。然雖如是。猶墮功勛。量外一機如何",
    "X83n1574_005:0316a09": "舉唱。擊拂子。徹底潮收青海尾。好看月上長珊瑚。上",
    "X83n1574_005:0316a10": "豈多岐亡羊多言喪道。驀劄相逢何曾欠少。豈不見",
    "X83n1574_005:0316a11": "天台桐柏宮盧道士年一百二十歲。攝召行法極好。",
    "X83n1574_005:0316a12": "若也不信。問取洞庭山水仙太保。上堂。南薰凉薝。蔔",
    "X83n1574_005:0316a13": "香日長。無事靠胡床。乾坤稊稗身世糟糠。蒼苔滿地",
    "X83n1574_005:0316a14": "無人到。付與蟬聲送夕陽。上堂。舉藥山久不上堂。院",
    "X83n1574_005:0316a15": "主白云大眾久思和尚示誨公案。師云。當時若道得",
    "X83n1574_005:0316a16": "箇起動和尚。管取藥山歸方丈不得。",
    "X83n1574_005:0316a17": "○四明定水寶業源禪師本郡人。參虗堂於徑山。凡",
    "X83n1574_005:0316a18": "宗門話頭未能透脫者必咨決老成。一日問虗堂云。",
    "X83n1574_005:0316a19": "德山末後句若謂有。德山焉得不會。若謂無。巖頭又",
    "X83n1574_005:0316a20": "道德山未會。望和尚慈悲指示。堂云我不會汝去問",
    "X83n1574_005:0316a21": "雲首座。師去問雲。適雲遊山歸。索水濯足。師丞進水",
    "X83n1574_005:0316a22": "委身出手為摩捋之。却仰首問云。德山末後句某甲",
    "X83n1574_005:0316a23": "未識有無。望首座開示。雲以兩手掇濯足水澆潑云。",
    "X83n1574_005:0316a24": "有什麼末後句。師不明其指。明日見堂。具道問雲事。",
    "X83n1574_005:0316b01": "堂云他無別語。師云他道有什麼末後句。堂云那那",
    "X83n1574_005:0316b02": "我向你道他會得。師當下釋然。住後僧問。記得僧問",
    "X83n1574_005:0316b03": "洞山如何是佛。洞山云麻三斤。意旨如何。師云欵出",
    "X83n1574_005:0316b04": "囚口。僧云。又僧問趙州如何是佛。趙州云殿裏底。又",
    "X83n1574_005:0316b05": "作麼生。師云貴買賤賣。上堂。見見之時見非是見。見",
    "X83n1574_005:0316b06": "猶離見。見不能及。師拈云。釋迦老子四稜蹋地去也。",
    "X83n1574_005:0316b07": "還有人救得麼。喝一喝。上堂。蒲團収足。未有長住而",
    "X83n1574_005:0316b08": "不行。拄杖橫肩。未有長行而不住。舍彼就此。從西過",
    "X83n1574_005:0316b09": "東。了無佛法干懷。亦無世諦留念。粗飯淡羹隨緣度",
    "X83n1574_005:0316b10": "日。薰爐茗椀任意適時。一句酧恩如何敲唱。風定堯",
    "X83n1574_005:0316b11": "天濶。雲開舜日明。上堂。舉趙州和尚因僧問如何是",
    "X83n1574_005:0316b12": "祖師西來意。州云庭前柏樹子。僧云和尚莫將境示",
    "X83n1574_005:0316b13": "人。州云我不將境示人。僧云如何是祖師西來意。州",
    "X83n1574_005:0316b14": "云庭前栢樹子。師拈云。這僧未發問時已自黛色參",
    "X83n1574_005:0316b15": "天二千尺。趙州再答一遍。豈止霜皮淄雨四十圍。上",
    "X83n1574_005:0316b16": "堂。諸方談禪浩浩。崇福並無分曉。土面灰頭過時。住",
    "X83n1574_005:0316b17": "持職事不子。手臂長衫袖小。直裰袈裟布觕皂。將無",
    "X83n1574_005:0316b18": "作有接。禪和笑倒。保真泉大道上堂。舉古德道三世",
    "X83n1574_005:0316b19": "諸佛不知有。狸奴白牯却知有。師拈云。知有是。不知",
    "X83n1574_005:0316b20": "有是。擊拂子。名利盡隨騎馬客。是非不到釣魚人。",
    "X83n1574_005:0316b21": "○杭州淨慈靈石如芝禪師初住嘉禾興聖。遷台之",
    "X83n1574_005:0316b22": "湧泉嘉興本覺。上堂。奔蜂不能化藿蠋。魯雞不能伏",
    "X83n1574_005:0316b23": "鵠卵。衲僧九十日中剛要蒸沙作飰。者一半那一半。",
    "X83n1574_005:0316b24": "劈腹剜心窮坑易滿。上堂。六月不熱。五穀不結。波斯",
    "X83n1574_005:0316c01": "頂上罩曉鏡。金剛腦後添生鐵。豈不見雲門大師道",
    "X83n1574_005:0316c02": "盡大地無纖毫過患。猶是轉句。不見一色。始是半提。",
    "X83n1574_005:0316c03": "更須知有全提時節。卓拄杖下座。上堂。結夏已一月。",
    "X83n1574_005:0316c04": "光陰迅如注。水牯牛水草傷甘。寒山子飯飽弄筯。針",
    "X83n1574_005:0316c05": "膏肓。起沉痼。山僧有易簡私方。普施諸人去也。擊拂",
    "X83n1574_005:0316c06": "子。若飯食時量彼來處。",
    "X83n1574_005:0316c07": "○靈巖竹窻喜禪師上堂。諸人每日行住坐臥聞見",
    "X83n1574_005:0316c08": "覺知。俯仰折旋攀附應接。頭頭妙用圓融。處處神光",
    "X83n1574_005:0316c09": "具足。為甚聞鐘聲披衣。聞鼓聲上堂。向這裏見得明",
    "X83n1574_005:0316c10": "白。許你七穿八穴。不然。萬紫千紅零落盡。一年春事",
    "X83n1574_005:0316c11": "又成休。",
    "X83n1574_005:0316c12": "○四明雪竇禹溪予禪師上堂。如何是佛。即心是佛。",
    "X83n1574_005:0316c13": "與麼會便不是。如何是佛。即心是佛。與麼會方始是。",
    "X83n1574_005:0316c14": "金不愽金。水不洗水。兩三行鷹冷雲邊。七八葉蘆秋",
    "X83n1574_005:0316c15": "色裏。",
    "X83n1574_005:0316c16": "○葛廬覃禪師頌傅大士講經公案。雙林大士太無",
    "X83n1574_005:0316c17": "端。又向梁朝露一斑。經旨未分玄路絕。一揮案上動",
    "X83n1574_005:0316c18": "龍顏。",
    "X83n1574_005:0316c19": "徑山虗舟度禪師法嗣",
    "X83n1574_005:0316c20": "○杭州徑山虎巖淨伏禪師淮安人。初由中天竺首",
    "X83n1574_005:0316c21": "座出世潭州石霜。上堂。廓落無依是何境界。風不鳴",
    "X83n1574_005:0316c22": "條。雨不破塊。以拂子擊禪床云。堯舜之君猶有化在。",
    "X83n1574_005:0316c23": "上堂。是句非句。全提半提。虗空剜孔竅。節目上生枝。",
    "X83n1574_005:0316c24": "似這般病。朝打三千暮打八百。有什麼過。上堂。機先",
    "X83n1574_005:0317a01": "領旨。句下明宗。雲門拶得脚折。百丈喝得耳聾。落花",
    "X83n1574_005:0317a02": "三月雨。殘夢五更鐘。上堂。拈香擇火運水搬柴不是",
    "X83n1574_005:0317a03": "神通妙用。著衣喫飯屙屎送尿不是神通妙用。畢竟",
    "X83n1574_005:0317a04": "如何。放曠長如癡兀人。他家自有通人愛。上堂。點著",
    "X83n1574_005:0317a05": "便行脚跟下。好與三十棒。不撥自轉頂門上。猶欠一",
    "X83n1574_005:0317a06": "錐。總不恁麼。幾般雲色出峰頂。一樣泉聲落檻前。上",
    "X83n1574_005:0317a07": "堂。高山墜石至平地而勢自休。大海生波遇無風而",
    "X83n1574_005:0317a08": "波自息。兩頭坐斷一法不存。那裏有明暗色空。那裏",
    "X83n1574_005:0317a09": "有山河大地。雖然。不是僧繇手。徒說會丹青。上堂。凌",
    "X83n1574_005:0317a10": "霄峰頂有一片碁盤石。方不方圓不圓。平不平仄不",
    "X83n1574_005:0317a11": "仄。提掇不動穿鑿不開。莓苔薜茘褁之不交。風雨烟",
    "X83n1574_005:0317a12": "雲洒之不濕。以滿天星斗萬象森羅為一局棊子。白",
    "X83n1574_005:0317a13": "月則現。黑月則隱。自古自今無人下得一著。衲子旁",
    "X83n1574_005:0317a14": "觀有分。山僧試為下者一著。驀拈拄杖卓一下云。路",
    "X83n1574_005:0317a15": "從平處嶮。人向靜中忙。",
    "X83n1574_005:0317a16": "○蘇州承天庸叟時中禪師初參徑山無準。次於冷",
    "X83n1574_005:0317a17": "泉見虗舟。其出世四明萬壽。開堂拈香有云。此香於",
    "X83n1574_005:0317a18": "淳化年間凌霄峰頂瓦礫場中拾得。便知道地。次於",
    "X83n1574_005:0317a19": "乳竇峰前寒花亭畔皮膚脫盡。惟在真實。末後逗到",
    "X83n1574_005:0317a20": "飛來峰下直指堂前撞著箇不分不曉指南作北底",
    "X83n1574_005:0317a21": "老和尚。被渠一嗅嗅著。直得氣息全無。熏天灸地云",
    "X83n1574_005:0317a22": "云。上堂。無心則差。用意則錯。良醫之門如何發藥。撫",
    "X83n1574_005:0317a23": "膝一下云。睦州擔板。普化搖鐸。上堂。舉僧問雲門殺",
    "X83n1574_005:0317a24": "父殺母佛前懺悔。殺佛殺祖向甚處懺悔。雲門云露。",
    "X83n1574_005:0317b01": "師頌云。一般春色未甞偏。白白紅紅各自妍。路轉溪",
    "X83n1574_005:0317b02": "回風景好。五須彌頂浪滔天。上堂。釋迦老子四十九",
    "X83n1574_005:0317b03": "年說要且說不到。達磨大師九年冷坐要且覰不破。",
    "X83n1574_005:0317b04": "說不到覷不破。海神知貴不知價。留與人間光照夜。",
    "X83n1574_005:0317b05": "上堂。舉古德道。君若無心得似風。飛沙走石不乖空。",
    "X83n1574_005:0317b06": "但於事上通無事。見色聞聲不用聾。大眾。古德與麼",
    "X83n1574_005:0317b07": "說話早是壓良為賤了也。雙峩則不然。君若無心得",
    "X83n1574_005:0317b08": "似風。東西南北路頭通。箇中聲色非聲色。雲自高飛",
    "X83n1574_005:0317b09": "水自東。上堂。舉三分光陰二早過。何曾動著。靈臺一",
    "X83n1574_005:0317b10": "點不揩磨。爭恠得他貪生逐日區區去。也是尋常行",
    "X83n1574_005:0317b11": "履處。喚不回頭爭奈何。前無達者後無人。承天與麼",
    "X83n1574_005:0317b12": "批判諸人。不得隨語生解。卓拄杖一下。",
    "X83n1574_005:0317b13": "○四明天童竺西妙坦禪師族金氏。婺之浦江人。母",
    "X83n1574_005:0317b14": "張。夢蓮花產于庭而生。依同里慧香淨月為師。既得",
    "X83n1574_005:0317b15": "度。下濤江登天竺從晦巖照公妍究三觀一心之旨。",
    "X83n1574_005:0317b16": "會虗舟唱道靈隱委身事焉。一日室中。舟問如何是",
    "X83n1574_005:0317b17": "良遂知處。諸人不知。師答曰。冬瓜直儱侗。瓠子曲彎",
    "X83n1574_005:0317b18": "彎。舟咄曰如斯見解不離教乘。師擬答。舟以拳劈面",
    "X83n1574_005:0317b19": "便打。師有省遽作禮。趍出。舟即命為侍者。舟涖徑山",
    "X83n1574_005:0317b20": "召掌書記。西游見覺庵真於承天。尋主無錫保寧。遷",
    "X83n1574_005:0317b21": "慧山移華藏。退處承天。久之乃赴靈巖。居數月復遯",
    "X83n1574_005:0317b22": "於虎丘祖塔。大德戊戌被旨仍主華藏逾十年。至大",
    "X83n1574_005:0317b23": "戊申遷天童。上堂。靜處閙浩浩。閙處靜悄悄。謹白參",
    "X83n1574_005:0317b24": "玄人。莫向兩頭討。出門總是長安道。上堂。霜露既降",
    "X83n1574_005:0317c01": "木葉盡脫。古者道有寒暑兮促君壽。有鬼神兮妬君",
    "X83n1574_005:0317c02": "福。是你諸人還覺寒毛卓竪麼。忽若死灰裏火發燎",
    "X83n1574_005:0317c03": "却面門。便是參學事畢。喝一喝。示眾。五日風。十日雨。",
    "X83n1574_005:0317c04": "野老不知堯舜力。今日三。明日四。悠悠空度少年時。",
    "X83n1574_005:0317c05": "大眾還知天童苦心處麼。昨夜三更月到窻。杜鵑啼",
    "X83n1574_005:0317c06": "在深深樹。",
    "X83n1574_005:0317c07": "承天覺庵真禪師法嗣",
    "X83n1574_005:0317c08": "○江州廬山東林澤山[戒-廾+一]咸禪師病起上堂。寒一上",
    "X83n1574_005:0317c09": "熱一上。左之右之七顛八倒。明頭暗頭千思萬想。大",
    "X83n1574_005:0317c10": "地長時動搖。四至罔知所向。待令冷汗通身。頓覺神",
    "X83n1574_005:0317c11": "清氣爽。便解信口呼五作六。信手拋三放兩。諸仁者。",
    "X83n1574_005:0317c12": "要論衣單下工夫。總不出這箇模樣。喝一喝。上堂。祖",
    "X83n1574_005:0317c13": "意教意全提半提。翻風蝴蝶舞。呼雨鵓鳩啼。海上明",
    "X83n1574_005:0317c14": "公秀。趙州東院西。上堂。行脚參尋等是不著。便一切",
    "X83n1574_005:0317c15": "事聞如不聞。一切事見如不見。拍禪床。西風一陣來。",
    "X83n1574_005:0317c16": "落葉兩三片。上堂。日遲遲。風細細。解脫門開不可思",
    "X83n1574_005:0317c17": "議。土宿騎黃牛。那吒伸八臂。吽吽。上堂。少減多添。將",
    "X83n1574_005:0317c18": "無作有。此是通人分上事。虎丘直下兒孫偏用省數。",
    "X83n1574_005:0317c19": "須一是一二是二始得。",
    "X83n1574_005:0317c20": "國清溪西澤禪師法嗣",
    "X83n1574_005:0317c21": "○易首座字無象。宋將家子。夏氏。膂力過人武技最",
    "X83n1574_005:0317c22": "精。曾襲父職不樂棄官。隷上虞奉國寺出家落髮。其",
    "X83n1574_005:0317c23": "師俾誦心經。三日不記一字。因大惡。俄有僧曰妙峰",
    "X83n1574_005:0317c24": "者。過其寺謂其師曰。此人好危坐。恐是禪定中來。可",
    "X83n1574_005:0318a01": "以與我。其師忻然命與俱。首抵雪竇掛搭。孜孜參究",
    "X83n1574_005:0318a02": "脇不至席。忽一日定去屹如枯株。經七日徐徐出定。",
    "X83n1574_005:0318a03": "似有慶快。清夜徐步廊廡間。有正首座者云。且喜大",
    "X83n1574_005:0318a04": "事了畢。師不答。指所見鐘樓肆口說偈云云。即抵華",
    "X83n1574_005:0318a05": "頂見溪西。往復勘辨悟旨。踢倒香倚即行。又往見天",
    "X83n1574_005:0318a06": "目高峰。機語尤契合。俾為首座。至正初來明之海會。",
    "X83n1574_005:0318a07": "機絕諸緣影不出戶道具不離側。人咸仰之。甲午正",
    "X83n1574_005:0318a08": "月忽謂侍僧曰。吾俟來月二十四日暫游戲江東。至",
    "X83n1574_005:0318a09": "期沐浴更衣趺坐。告眾曰。吾前日豈不向汝道今日",
    "X83n1574_005:0318a10": "游戲乎。言訖乃泊然而逝。",
    "X83n1574_005:0318a11": "仰山雪巖欽禪師法嗣",
    "X83n1574_005:0318a12": "○杭州天目高峰原妙禪師十五歲出家。十六歲為",
    "X83n1574_005:0318a13": "僧。十八習教。二十更衣入淨慈參斷橋和尚習禪。遂",
    "X83n1574_005:0318a14": "立三年死限。用工雖切未有入處。時雪巖閒居北澗",
    "X83n1574_005:0318a15": "塔。遂往請益。方問訊即被打出。次日復去始得相見。",
    "X83n1574_005:0318a16": "巖問已前參究處。師一一答了。巖令看無字話。從頭",
    "X83n1574_005:0318a17": "開發。做工夫一遍。日前所積之疑當下便得豁然。巖",
    "X83n1574_005:0318a18": "又令日日上來一轉。要見用工處。自後一入門巖便",
    "X83n1574_005:0318a19": "問阿誰為你拖者死屍來。聲未絕便打。日日如此。正",
    "X83n1574_005:0318a20": "被逼拶方有些涯際。值巖赴南明請。師遂上徑山度",
    "X83n1574_005:0318a21": "夏。忽一夜夢中憶著斷橋和尚所舉萬法歸一話。自",
    "X83n1574_005:0318a22": "此工夫打成一片。又一日至三塔閣上諷經。忽覩五",
    "X83n1574_005:0318a23": "祖和尚真讚末後云。百年三萬六千朝。返覆看來只",
    "X83n1574_005:0318a24": "這漢。日前被巖問拖死屍句子驀然打破。雖然如此。",
    "X83n1574_005:0318b01": "日用中尚不得自由。如欠人債相似。後侍巖赴天寧。",
    "X83n1574_005:0318b02": "途中巖詰問曰日用浩浩時還作得主麼。師答曰作",
    "X83n1574_005:0318b03": "得主。曰睡夢時作得主麼。曰作得主。曰正睡著時無",
    "X83n1574_005:0318b04": "夢無想無見無聞主在甚麼處。師無語。巖却囑云。從",
    "X83n1574_005:0318b05": "今日去。也不要你學佛學法。也不要你窮古窮今。但",
    "X83n1574_005:0318b06": "只飢來喫飯困來打眠。纔眠覺來却抖擻精神。我者",
    "X83n1574_005:0318b07": "一覺主人公畢竟在甚處。師遵守此語及五年。偶寓",
    "X83n1574_005:0318b08": "一庵宿睡覺。正疑此事。忽同宿道友枕子墮地作聲。",
    "X83n1574_005:0318b09": "打破疑團。如在網羅中跳出。日前所疑佛祖誵訛公",
    "X83n1574_005:0318b10": "案。古今差別因緣。恰如泗州見大聖。遠客還故鄉。元",
    "X83n1574_005:0318b11": "是舊時人。不改舊時行履處。至元丁亥冬眾請開堂。",
    "X83n1574_005:0318b12": "師室中垂語曰。大徹底人本脫生死。因甚命根不斷。",
    "X83n1574_005:0318b13": "佛祖公案只是一箇道理。因甚有明與不明。　大修",
    "X83n1574_005:0318b14": "行人當遵佛行。因甚不守毗尼。　杲日當空無所不",
    "X83n1574_005:0318b15": "照。因甚被片雲遮却。　人人有箇影子寸步不離。因",
    "X83n1574_005:0318b16": "甚踏不著。　盡大地是箇火坑。得何三昧不被燒却。",
    "X83n1574_005:0318b17": "示眾。有一物。明歷歷。佛祖覰不破。大地無人識。常在",
    "X83n1574_005:0318b18": "舌頭尖。盡力吐不出。吐得出也是胡餅裏呷汁。示眾。",
    "X83n1574_005:0318b19": "海底泥牛銜月走。巖前石虎抱兒眠。鐵虵鑽入金剛",
    "X83n1574_005:0318b20": "眼。崑崙騎象鷺鷥牽。此四句內有一句能殺能活能",
    "X83n1574_005:0318b21": "縱能奪。若撿點得出。許汝一生參學事畢。上堂。日正",
    "X83n1574_005:0318b22": "暄。春已暮。花片片。隨流去。拈拄杖云。拄枝杖頭一點",
    "X83n1574_005:0318b23": "紅。馨香徧界無人顧。大眾。顧不顧即且止。畢竟一歸",
    "X83n1574_005:0318b24": "何處。擲拄杖下座。上堂。舉僧問長慶。眾手淘金誰是",
    "X83n1574_005:0318c01": "得者。慶云有伎倆者得。僧云學人還得也無。慶云大",
    "X83n1574_005:0318c02": "遠在。師拈云。西峰不然。今日忽有人問眾手淘金誰",
    "X83n1574_005:0318c03": "是得者。只向他道阿誰無分。又云學人還得也無。猶",
    "X83n1574_005:0318c04": "嫌少在。將終書偈云。來不入死關。去不出死關。鐵蛇",
    "X83n1574_005:0318c05": "鑽入海。擡倒須彌山。",
    "X83n1574_005:0318c06": "○杭州徑山虗谷希陵禪師婺州人。上堂。直指人心。",
    "X83n1574_005:0318c07": "曲垂方便。石鞏張弓。三平架箭。上堂。見處平常。用處",
    "X83n1574_005:0318c08": "平常。截鶴而短。續鳧而長。有見恁麼道。便道我會了",
    "X83n1574_005:0318c09": "也。西天鬍子因甚沒髭鬚。",
    "X83n1574_005:0318c10": "○湖州道場及菴宗信禪師婺之方氏。僧問一念未",
    "X83n1574_005:0318c11": "興時如何。師云名不得。僧云名不得後如何。師云初",
    "X83n1574_005:0318c12": "八二十上三堂。千說萬說不如親見一面。東去西去",
    "X83n1574_005:0318c13": "無過只要到家。竪拂召大眾云。見麼。見了擊拂云。到",
    "X83n1574_005:0318c14": "也。到了且其中事作麼生。以拂子畫一畫云。不是與",
    "X83n1574_005:0318c15": "人難共住。大教緇素要分明。上堂。舉巖頭訪仰山。纔",
    "X83n1574_005:0318c16": "跨門便提起坐具云和尚。仰山擬取拂子。巖頭云不",
    "X83n1574_005:0318c17": "妨好手。師云。仲尼溫伯雪。目擊而道存。千古之下誰",
    "X83n1574_005:0318c18": "是知音。顧視大眾云。不可謂秦無人。上堂。舉杉堂長",
    "X83n1574_005:0318c19": "老問仰山和尚云。學道人還假悟也無。山云悟則不",
    "X83n1574_005:0318c20": "無爭奈落在第二。師頌云。油煎石磉盤。一口吞一箇。",
    "X83n1574_005:0318c21": "不是不與人。只緣劈不破。上堂。舉僧問趙州萬法歸",
    "X83n1574_005:0318c22": "一一歸何處。州云我在青州作一頷布衫重七斤。師",
    "X83n1574_005:0318c23": "頌曰。萬法歸一一何歸。南海波斯舞柘枝。青山只解",
    "X83n1574_005:0318c24": "磨今古。流水何曾洗是非。",
    "X83n1574_005:0319a01": "○酃縣靈雲鐵牛持定禪師吉安大和王氏。宋尚書",
    "X83n1574_005:0319a02": "贄九世孫也。依雪巖於仰山服杜多行。巖示眾有云。",
    "X83n1574_005:0319a03": "兄弟家做工夫。若也七日夜一念無間。眼不交睫。無",
    "X83n1574_005:0319a04": "箇入處。斫取老僧頭作舀屎杓。師聞遂勵精奮發。因",
    "X83n1574_005:0319a05": "為眾持茅。眾患痢師委身事之。未幾亦有疾。醫謂不",
    "X83n1574_005:0319a06": "可治。乃取一觸桶於屏處。危坐其上。單持正念。七日",
    "X83n1574_005:0319a07": "不動。忽覺山河大地徧界如雪霽月明。堂堂一身獨",
    "X83n1574_005:0319a08": "露乾坤之外。久之似聞擊木聲。徧體汗流。其疾亦頓",
    "X83n1574_005:0319a09": "愈。遂請陳於巖。巖詰之。酧對無滯。復示以偈曰。昭昭",
    "X83n1574_005:0319a10": "靈靈是什麼。眨得眼來已蹉過。廁邊籌子放光明。直",
    "X83n1574_005:0319a11": "下元來只是我。尋為大僧。一日巖上堂舉亡僧死了",
    "X83n1574_005:0319a12": "燒了向什麼處去。自代云。山河及大地。全露法王身。",
    "X83n1574_005:0319a13": "師於言下疑情蕩然。身如湧高丈許。即造方丈曰。適",
    "X83n1574_005:0319a14": "來和尚舉揚般若。驚得法堂前石獅子笑舞不已。巖",
    "X83n1574_005:0319a15": "云你試道看。師云劫外春回萬物枯。山河大地一塵",
    "X83n1574_005:0319a16": "無。法身超出如何舉。笑倒西天碧眼胡。巖敲面前卓",
    "X83n1574_005:0319a17": "子云。山河大地一塵無。者箇是什麼。師作掀倒勢。巖",
    "X83n1574_005:0319a18": "笑曰一彩兩賽。巖巡堂次。師以楮被褁身睡。巖召至",
    "X83n1574_005:0319a19": "方丈勵聲云。我巡堂汝打睡。若道得即放過汝。師答",
    "X83n1574_005:0319a20": "云。鐵牛無力懶耕田。帶索和犂就雪眠。大地白銀都",
    "X83n1574_005:0319a21": "盖覆。德山無處下金鞭。巖曰好箇鐵牛也。因以為號。",
    "X83n1574_005:0319a22": "遊方至衡陽酃縣。愛其桃源山幽深。結屋而居。酃人",
    "X83n1574_005:0319a23": "翕然從化。寺成榜曰靈雲。大德七年癸卯正月十五",
    "X83n1574_005:0319a24": "日示寂。函全身於陶具。三年啟視。坐如生。爪髮俱長。",
    "X83n1574_005:0319b01": "乃建塔于其上。",
    "X83n1574_005:0319b02": "○高麗鐵山瓊禪師湘潭人。年十三。因一僧教導方",
    "X83n1574_005:0319b03": "知有佛法。但以誦經禮佛為事。見經云種種供養非",
    "X83n1574_005:0319b04": "報佛恩。惟發菩提心能報佛恩。然不知菩提心作麼",
    "X83n1574_005:0319b05": "生發。又見法華經云新發意菩薩常於間處修攝其",
    "X83n1574_005:0319b06": "心。自此乃學坐禪。二十二為僧。二十四受具。往參雪",
    "X83n1574_005:0319b07": "巖於仰山。值歲歉不納。逕到石霜討住。眾中有庚首",
    "X83n1574_005:0319b08": "座。他是有發明者。師遂親炙學坐禪。偶見雪巖坐禪",
    "X83n1574_005:0319b09": "箴。思量做處不曾從這裏過。乃復上仰山。久之方得",
    "X83n1574_005:0319b10": "歸堂。一日巖上堂有云。兄弟家終日在蒲團上瞌睡。",
    "X83n1574_005:0319b11": "也須是下地後架頭走一遭。冷水灌漱洗開兩眼。却",
    "X83n1574_005:0319b12": "上蒲團上竪起脊梁。壁立萬仞。單單提一箇無字。如",
    "X83n1574_005:0319b13": "關雲長百萬軍中斬顏良頭相似。斬得頭來。百萬軍",
    "X83n1574_005:0319b14": "眾總不知。誠能如是用工七日七夜。若不悟去。斬取",
    "X83n1574_005:0319b15": "老僧頭去作舀屎杓。此是老僧四十年前已用之工。",
    "X83n1574_005:0319b16": "師聞如是說。便咬定牙關依彼所說而坐。至第四日",
    "X83n1574_005:0319b17": "夜。忽覺如劈破髑髏相似。又如萬丈井底掇出在虗",
    "X83n1574_005:0319b18": "空中相似。突出這一段光明露裸裸地在面前。直是",
    "X83n1574_005:0319b19": "無著懽喜處。次日見巖。纔入門巖便問什麼人。師云",
    "X83n1574_005:0319b20": "某甲。巖云有什麼事。師云門前好五鳳樓。巖以拄杖",
    "X83n1574_005:0319b21": "連打二三十下却坐定問數轉語。師一一答了。巖云",
    "X83n1574_005:0319b22": "未在更去做工夫。師尋以紙求語。巖示以偈曰。一拶",
    "X83n1574_005:0319b23": "虗空粉碎時。花開鐵樹散瓊。枝紹隆佛種向上事。腦",
    "X83n1574_005:0319b24": "後依前欠一槌。已而至廬山東巖作夏。一日東巖開",
    "X83n1574_005:0319c01": "堂次。舉心不是佛。智不是道。師云抱贓呌屈。又云不",
    "X83n1574_005:0319c02": "是心不是佛。師云眉間放出遼天鶻。巖命師掌藏教。",
    "X83n1574_005:0319c03": "未幾巖遷育王。師送入院。又請充後堂。後到蘇之休",
    "X83n1574_005:0319c04": "休。見蒙山機契。蒙山甚喜。請居第一座。冬節秉拂云。",
    "X83n1574_005:0319c05": "冬在月頭。賣被買牛。冬在月尾。賣牛買被。卓拄杖云。",
    "X83n1574_005:0319c06": "者裏無頭無尾。中道齊休。行也休休。坐也休休。住也",
    "X83n1574_005:0319c07": "休休。臥也休休。睡眼豁開五雲現瑞。光風霽月無處",
    "X83n1574_005:0319c08": "不周。梅綻枯枝古渡頭。風前時復暗香浮。雖然到此。",
    "X83n1574_005:0319c09": "向上一路萬里崖州。何以見得。靠拄杖云。休休。蒙山",
    "X83n1574_005:0319c10": "謂人曰說禪還是鐵山始得。高麗國王欽師道德。具",
    "X83n1574_005:0319c11": "禮幣遣使專請。師至彼國。玄風大行。得度者甚夥。因",
    "X83n1574_005:0319c12": "洪宰相請普說。有云。蒙山和尚宗門旨要最親最切。",
    "X83n1574_005:0319c13": "前輩到處不到處悉撿點得出。細大法門莫不精通。",
    "X83n1574_005:0319c14": "從前承師友教導者。多獨蒙山勝他前輩。所謂縱擒",
    "X83n1574_005:0319c15": "殺活掣電之機而得自在。雪巖道。如人入海輕入輕",
    "X83n1574_005:0319c16": "深。蒙山道。猶如剝珠愈剝愈光。二老之言若合符節。",
    "X83n1574_005:0319c17": "師終時甚多靈異。",
    "X83n1574_005:0319c18": "淨慈斷橋倫禪師法嗣",
    "X83n1574_005:0319c19": "○杭州淨慈方山文寶禪師上堂。三世諸佛六代祖",
    "X83n1574_005:0319c20": "師在你諸人脚跟下。還有踏得著者麼。良久云。若踏",
    "X83n1574_005:0319c21": "不著。三世諸佛六代祖師在你諸人頂[寧*頁]上屙。上堂。",
    "X83n1574_005:0319c22": "山僧一夏與諸人說底總是世諦之談。與那事略無",
    "X83n1574_005:0319c23": "干涉。若要與那事相應。直須向世諦中明取。儻不如",
    "X83n1574_005:0319c24": "斯。向後逢人切不得道在祇園過夏。上堂。一雞二犬",
    "X83n1574_005:0320a01": "三豕四羊。新年佛法已為舉揚。儻或觀聽尚留。便見",
    "X83n1574_005:0320a02": "五馬六牛七人八穀去也。上堂。百骸俱潰散。一物鎮",
    "X83n1574_005:0320a03": "長靈。拈拄杖。者箇是拄杖子。那箇是長靈一物。擲下",
    "X83n1574_005:0320a04": "拄杖。何似南山鱉鼻蛇。上堂。一夏以來東敲西擊費",
    "X83n1574_005:0320a05": "盡手脚。為汝諸人得徹困。賴是恬然不顧。設若一箇",
    "X83n1574_005:0320a06": "半箇眼睛定動。老僧定入無間地獄。臈八上堂。北斗",
    "X83n1574_005:0320a07": "七南斗八。夜夜光生人人眼活。老瞿曇突然道箇奇",
    "X83n1574_005:0320a08": "哉。是甚。樹栽竹栽魚栽菜栽。上堂。禪和家氣宇如王。",
    "X83n1574_005:0320a09": "幾肯放頭低人半箬葉地。為甚逗到今日各各不敢",
    "X83n1574_005:0320a10": "做一動子。良久。山中九十日。雲外一千年。",
    "X83n1574_005:0320a11": "○杭州淨慈古田垕禪師初住揚州雍熈。遷廣德靈",
    "X83n1574_005:0320a12": "山安吉鳳山吉州東山吳中虎丘台州慧因天寧杭",
    "X83n1574_005:0320a13": "州中天竺。上堂。舉傅大士頌曰。空手把鋤頭步行騎",
    "X83n1574_005:0320a14": "水牛人從橋上過橋流水不流。師拈云。鄉談滿口也",
    "X83n1574_005:0320a15": "怪他大士不得。靈山亦有一頌。赤脚過乾溪。草鞋絆",
    "X83n1574_005:0320a16": "樹生。仰身喫一攧。肚下污黃泥。解夏上堂。舉古德一",
    "X83n1574_005:0320a17": "夏不與兄弟說話大開東閤。有僧自歎云。只麼空過。",
    "X83n1574_005:0320a18": "不望說佛法得聞正因二字。亦得把飰呌飢。德聞云",
    "X83n1574_005:0320a19": "闍梨莫[斯/言]速。若論正因二字也無這多口漢。德復扣",
    "X83n1574_005:0320a20": "齒云。適來不合與麼道。也是倒抽書。鄰壁老宿聞云。",
    "X83n1574_005:0320a21": "好釜羹被兩顆鼠糞污却。拈却卦盤復云。古人三寸",
    "X83n1574_005:0320a22": "咽喉。被靈山一掐搯定了也。顧視左右云。莫有與伊",
    "X83n1574_005:0320a23": "出氣底麼。便下座。上堂。此土清規畫圈禁蟻。西天古",
    "X83n1574_005:0320a24": "制縛囤關羊。今日盡情革去別立條章。擊拂子云。依",
    "X83n1574_005:0320b01": "舊薰風殿閣凉。上堂。舉世尊陞座大眾集定。迦葉白",
    "X83n1574_005:0320b02": "搥云。世尊說法竟。世尊便下座。師拈云。元首明哉。股",
    "X83n1574_005:0320b03": "肱良哉。雖然如是。還知太平無象麼。上堂。舉古德道",
    "X83n1574_005:0320b04": "乾坤之內宇宙之間。中有一寶秘在形山。又古德云",
    "X83n1574_005:0320b05": "掛在壁上。師拈云。好一寶。無端被二大老韞櫝而藏",
    "X83n1574_005:0320b06": "之。鳳山今日與諸人打開去也。乾坤之內宇宙之間。",
    "X83n1574_005:0320b07": "中有一寶。便下座。上堂。趙州傾鴆毒於茶甌。不能爛",
    "X83n1574_005:0320b08": "院主腸肚。嬾安露霜刀於笑面。未即斷疎山命根。若",
    "X83n1574_005:0320b09": "是吾鄉我里之人決不敢輕易動著。何故。台州性一",
    "X83n1574_005:0320b10": "觸便發。上堂。江南兩浙。春寒秋熱。一雨便凉。莫言不",
    "X83n1574_005:0320b11": "說。上堂。拈拄杖卓一下云。白大眾。眾舉首。遂靠拄杖",
    "X83n1574_005:0320b12": "云。且待別時。開爐上堂。南山自罹回祿之後。不敢道",
    "X83n1574_005:0320b13": "著火字。亦不敢動著死柴頭。今日開爐。且撥冷灰看。",
    "X83n1574_005:0320b14": "以拄杖撥云。照顧燎却眉毛。至元壬辰四月十四日",
    "X83n1574_005:0320b15": "終于淨慈丈室。",
    "X83n1574_005:0320b16": "○溫州能仁藏室珍禪師台州人。初住大同。上堂。吾",
    "X83n1574_005:0320b17": "法二千年後不移毫髮。達磨大師預將後人田園界",
    "X83n1574_005:0320b18": "至高低。作一白契籍沒了也。至若窮山深谷猿狖晝",
    "X83n1574_005:0320b19": "啼草木塵毛形影相雜處。各住本位各演本法。咸彰",
    "X83n1574_005:0320b20": "未兆之前。共助無為之化。新大同出來亦只作得箇",
    "X83n1574_005:0320b21": "證明而已。爭敢妄通消息。雖然如是。台州管內近有",
    "X83n1574_005:0320b22": "七處開堂。復舉僧問大同濟。如何是祖師西來意。濟",
    "X83n1574_005:0320b23": "云庭前一叢竹經霜不自寒。僧云畢竟如何。濟云只",
    "X83n1574_005:0320b24": "聞風擊響知是幾千竿。師云。如人善舞節拍相成。只",
    "X83n1574_005:0320c01": "是罕逢別者。忽有問新大同如何是祖師西來意。只",
    "X83n1574_005:0320c02": "向道。拄杖開封畢竟如何。卸下衲衣痛與一頓。上堂。",
    "X83n1574_005:0320c03": "大道通衢曾無傍徑。青天白日何用指迷。新能仁懲",
    "X83n1574_005:0320c04": "時不軌。努力出頭來。將從上古德間家潑具。德山棒",
    "X83n1574_005:0320c05": "臨濟喝石鞏弓秘魔叉一時籍沒。普請大地人歸家",
    "X83n1574_005:0320c06": "穩坐。乃拍手笑云。且喜天下太平。溪亭晚坐偈曰。雨",
    "X83n1574_005:0320c07": "飽山田稻正香。溪亭貧坐晚風凉。今無監院鳴參鼓。",
    "X83n1574_005:0320c08": "得聽寒螿送夕陽。",
    "X83n1574_005:0320c09": "○西禪末宗本禪師聽蛙偈曰。頭戴青苔咄咄鳴。千",
    "X83n1574_005:0320c10": "山虗寂月初明。一機頓發空諸有。太雅松風無此聲。",
    "X83n1574_005:0320c11": "○溫州江心嘯雲莊禪師上堂。世尊不居靈鷲。老鬍",
    "X83n1574_005:0320c12": "不涉流沙。智者不來金地。宿覺不在永嘉。黃梅時節",
    "X83n1574_005:0320c13": "家家雨。青草池塘處處蛙。",
    "X83n1574_005:0320c14": "○光孝雪磯綱禪師上堂。我宗無語句。亦無一法與",
    "X83n1574_005:0320c15": "人。徧地刀鎗通身泥水。光孝只知檢點。德山老漢自",
    "X83n1574_005:0320c16": "己不覺開眼尿床。上堂。眉毛眨上電影難留。絲毫念",
    "X83n1574_005:0320c17": "起萬里崖州。休去歇去古廟香爐去。冷湫湫地去。債",
    "X83n1574_005:0320c18": "有主冤有頭。三世如來盌脫丘。喝一喝。上堂。放開線。",
    "X83n1574_005:0320c19": "路重重。鐵壁銀山不動纖塵。處處七花八裂。恁麼則",
    "X83n1574_005:0320c20": "釋迦虗費口業。淨名徒然杜詞。有人會得。錢唐江潮",
    "X83n1574_005:0320c21": "一日兩度。不是差異底事。不然。拄杖子用得恰好。以",
    "X83n1574_005:0320c22": "拄杖卓一下。上堂。十方無影像。三界絕行蹤。葉落千",
    "X83n1574_005:0320c23": "巖雨。松號萬壑風。多有人到這裏只麼打住。三十年",
    "X83n1574_005:0320c24": "後寧免換手搥胸。",
    "X83n1574_005:0321a01": "○象山新安雪山曇禪師閩中人。蚤從斷橋得旨相。",
    "X83n1574_005:0321a02": "依方山於瑞巖甚久。甞著禪門宗要。鳳山一源靈稱",
    "X83n1574_005:0321a03": "羨此書。其中提掇古人不到處餘不能及。其首萹云。",
    "X83n1574_005:0321a04": "我宗無語句。亦無一法與人。已是枝蔓了也。後代而",
    "X83n1574_005:0321a05": "降。口耳授受。何左途哉。或理於玄妙。則曰風動塵起",
    "X83n1574_005:0321a06": "雲行鳥飛。動作施為無非是道。去道遠矣。或墮於空",
    "X83n1574_005:0321a07": "寂。則曰身如槁木心如死灰。絕慮忘緣靜觀默照。謂",
    "X83n1574_005:0321a08": "道在是。去道遠矣。愚常考諸古。如神光三拜依位而",
    "X83n1574_005:0321a09": "立。有所傳耶無所傳耶。魯祖面壁。有所說耶無所說",
    "X83n1574_005:0321a10": "耶。起模畫樣百醜千拙。若謂之不立文字教外別傳。",
    "X83n1574_005:0321a11": "吾宗掃土而盡。",
    "X83n1574_005:0321a12": "○四明隆教絕象鑒禪師頌孚公勘鼓山赴大王請",
    "X83n1574_005:0321a13": "話。洞天無壁月無遮。朝斗先生叩齒牙。風撼古壇松",
    "X83n1574_005:0321a14": "子脫。打反頭上帽簷斜。",
    "X83n1574_005:0321a15": "○歸宗竹屋簡禪師上堂。舉鼓山晏國師參雪峰。峰",
    "X83n1574_005:0321a16": "搊住云是什麼。山釋然了悟而忘其了。唯舉手搖曳",
    "X83n1574_005:0321a17": "而已。峰云子作道理耶。山云何道理之有。峰撫而印",
    "X83n1574_005:0321a18": "之。師頌曰。驀被曾郎搊著胸。平生途路忽然窮。無端",
    "X83n1574_005:0321a19": "擡手輕搖曳。笑倒南方大頂峰。",
    "X83n1574_005:0321a20": "天童西巖惠禪師法嗣",
    "X83n1574_005:0321a21": "○四明天童東巖淨日禪師僧問。三聖道我逢人則",
    "X83n1574_005:0321a22": "出。出則不為人。意旨如何。師云車不橫推理無曲斷。",
    "X83n1574_005:0321a23": "云。興化道我逢人即不出。出則便為人。又作麼生。師",
    "X83n1574_005:0321a24": "云梵音亭下月臨泉。上堂。釋迦掩室於摩竭。淨名杜",
    "X83n1574_005:0321b01": "口於毗耶。白晝訛言妖語。不知閧動幾家。直得楊岐",
    "X83n1574_005:0321b02": "三脚驢。走徧天涯海涯。夜來依舊宿蘆花。上堂。一日",
    "X83n1574_005:0321b03": "日一時時。口如鼻眼如眉。飜覆看渠渠是誰。良久。未",
    "X83n1574_005:0321b04": "明三八九。難辨力圍希。上堂。萬法本閑唯人自閙。喝",
    "X83n1574_005:0321b05": "一喝。苦瓠連根苦。甜瓜徹蔕甜。臨終垂誡云。吾滅後",
    "X83n1574_005:0321b06": "但依常僧例。三日後茶毗。一切喪禮並免。歷觀前輩",
    "X83n1574_005:0321b07": "遺囑。或令露骸松下。或化骨藏之眾塔。或投于江去。",
    "X83n1574_005:0321b08": "後往往為諸徒藉此白占常住山地。造塔建庵為溫",
    "X83n1574_005:0321b09": "飽計。豈為師弟子之道哉。故述一偈以示二三子。以",
    "X83n1574_005:0321b10": "天為盖地為函。底用重營墖與庵。煅骨焚軀言已出。",
    "X83n1574_005:0321b11": "勿違吾志重吾慙。",
    "X83n1574_005:0321b12": "○饒州薦福月澗明禪師上堂。五千四十八卷破故",
    "X83n1574_005:0321b13": "紙。一千七百爛葛藤。其間說長說短說玄說妙。至於",
    "X83n1574_005:0321b14": "疏解箋注胡批亂判。總是杜撰僻說。帶累後代兒孫。",
    "X83n1574_005:0321b15": "刺頭入爛泥中。何有了日。驀拈拄杖畫一畫云。山僧",
    "X83n1574_005:0321b16": "為諸人一時掃絕去也。卓拄杖。野色更無山隔斷。天",
    "X83n1574_005:0321b17": "光直與水相通。",
    "X83n1574_005:0321b18": "○洪州翠巖水庵訥禪師上堂。日可冷。月可熱。眾魔",
    "X83n1574_005:0321b19": "不能壞真說。三乘十二分教盡是妄談。且如何是真",
    "X83n1574_005:0321b20": "說。拍禪床云。山上鯉魚吞石螺。海底泥牛嚼生鐵。",
    "X83n1574_005:0321b21": "○天寧月舟乘禪師作無參偈曰。得罷休時便罷休。",
    "X83n1574_005:0321b22": "南詢著什麼來由。情知五十三知識。門掩西風一樣",
    "X83n1574_005:0321b23": "秋。",
    "X83n1574_005:0321b24": "靈隱退耕寧禪師法嗣",
    "X83n1574_005:0321c01": "○金陵蔣山月庭忠禪師潭州人。上堂。入門便棒。入",
    "X83n1574_005:0321c02": "門便喝。臨濟德山現錢足陌。諸人還知落處麼。六月",
    "X83n1574_005:0321c03": "不熱五穀不結。上堂。離四句絕百非。西來祖意覿面",
    "X83n1574_005:0321c04": "提持。擬心湊泊隔雲泥。上堂。松風涼秋夜長。虫鳴古",
    "X83n1574_005:0321c05": "砌。葉墮銀床。何事五湖雲水客。甘心流落在他鄉。",
    "X83n1574_005:0321c06": "○杭州中竺旨堂宗禪師上堂。隔山見烟便知是火。",
    "X83n1574_005:0321c07": "隔墻見角便知是牛。咄哉不快漆桶。我更問你參學",
    "X83n1574_005:0321c08": "眼在什麼處。上堂。諸德行亦禪坐亦禪。未到曹溪時",
    "X83n1574_005:0321c09": "語。到了曹溪時語。若與麼。永嘉大師正好行脚。上堂。",
    "X83n1574_005:0321c10": "舉僧問百丈如何是奇特事。丈云獨坐大雄峰。師云。",
    "X83n1574_005:0321c11": "老百丈與麼道未為奇特。或有問山僧如何是奇特",
    "X83n1574_005:0321c12": "事。只向道。中峰今日開堂。上堂。諸兄弟南來北往京",
    "X83n1574_005:0321c13": "三汴四。行脚事未問。你還知諸方老宿向上提持麼。",
    "X83n1574_005:0321c14": "良久。路遙知馬力歲久見人心。上堂。千了百當孤峰",
    "X83n1574_005:0321c15": "獨宿。七間僧堂甘心閑却。中峰與麼道也是按牛頭",
    "X83n1574_005:0321c16": "喫草。",
    "X83n1574_005:0321c17": "天童別山智禪師法嗣",
    "X83n1574_005:0321c18": "○湖州西余大覺竹洲修禪師上堂。有來由。沒己鼻。",
    "X83n1574_005:0321c19": "一種春風萬般花卉。年年費盡巧精神。見徹根源能",
    "X83n1574_005:0321c20": "有幾。直饒見得親切。也是玄沙道底。上堂。一葉墜林",
    "X83n1574_005:0321c21": "端。山河珠走盤。隨流能轉物。世上獨稱尊。離微不犯",
    "X83n1574_005:0321c22": "切忌垛根。不見古人曾有言。猶是王老師兒孫。",
    "X83n1574_005:0321c23": "○西林松巖秀禪師上堂。舉玄沙參次聞燕子聲。沙",
    "X83n1574_005:0321c24": "云深談實相善說法要便下座。時有僧請益云某甲",
    "X83n1574_005:0322a01": "不會。沙云去。無人信汝。師云。深談實相善說法要。鉢",
    "X83n1574_005:0322a02": "盂著柄虗空掘窖。者僧請益利刃有蜜。玄沙道去無",
    "X83n1574_005:0322a03": "人信汝。甜瓜徹蔕甜苦瓠連根苦。",
    "X83n1574_005:0322a04": "淨慈愚極慧禪師法嗣",
    "X83n1574_005:0322a05": "○福州雪峰樵隱悟逸禪師俗姓聶。絕岸湘手度弟",
    "X83n1574_005:0322a06": "子。上堂。開口道著不在口皮邊。舉足踏著不在脚跟",
    "X83n1574_005:0322a07": "底。萬物一馬天地一指。臨濟德山討甚巴鼻。上堂。舉",
    "X83n1574_005:0322a08": "僧問投子。春雨霖霖百草為什麼不抽芽。投子云巴",
    "X83n1574_005:0322a09": "蕉只麼長。僧問法眼。法眼云却是本色百草。師云。二",
    "X83n1574_005:0322a10": "大老與麼答話。如慈雲密布甘雨普沾。爭奈不能活",
    "X83n1574_005:0322a11": "這僧焦芽敗種。山僧若見他與麼問。拈拄杖劈脊梁",
    "X83n1574_005:0322a12": "便打也。教他知道。近水柳先綠向陽花易紅。上堂。巧",
    "X83n1574_005:0322a13": "梓順輪桶之用。枉直無廢材。良御適險易之宜。駑驥",
    "X83n1574_005:0322a14": "無失性。喝下知歸。棒頭取證。臨濟德山未能盡令。上",
    "X83n1574_005:0322a15": "堂。子湖立牌於門下。千金嫁蠱毒。德山卓牌於閙市。",
    "X83n1574_005:0322a16": "五綵縵毒缸。鍾山這裏終不學他這些伎倆。寒暄語",
    "X83n1574_005:0322a17": "話一切如常。早是龜毛數丈長。上堂。舉白雲和尚云。",
    "X83n1574_005:0322a18": "開口時末上一句正道著。舉足時末上一步正踏著。",
    "X83n1574_005:0322a19": "為甚到底鼻孔不正。只為尋常見他頑了。所以不肯",
    "X83n1574_005:0322a20": "發心。白雲今日勸諸人發心去乃云一。師云。白雲師",
    "X83n1574_005:0322a21": "翁與麼說話。大似自家心裏急他人未肯忙。鍾山這",
    "X83n1574_005:0322a22": "裏一箇箇總是發心底。要且不用勸他。何故。青山碾",
    "X83n1574_005:0322a23": "為塵白日無閑人。上堂。拈拄杖。一徑直。二周遮。道吾",
    "X83n1574_005:0322a24": "舞笏。秘魔擎义。擲下拄杖云。何似南山鱉鼻蛇。",
    "X83n1574_005:0322b01": "○杭州靈隱竺田悟心禪師初住南康天寧。遷廬山",
    "X83n1574_005:0322b02": "羅漢。轉栖賢至圓通。後升靈隱。僧問。諸佛出世接物",
    "X83n1574_005:0322b03": "利生。和尚出世有何方便。師云一舉四十九。僧云還",
    "X83n1574_005:0322b04": "許學人領會也無。師云三十年後。僧云和尚眼空佛",
    "X83n1574_005:0322b05": "祖為什麼不識某甲問頭。師云放汝三十棒。上堂。若",
    "X83n1574_005:0322b06": "約祖師門下。直爾無你開口處。無你措足處。你若問",
    "X83n1574_005:0322b07": "佛。佛是名句。你若問法。法無相狀。二六時中但回光",
    "X83n1574_005:0322b08": "返照。不用別求。窮劫至今。一道神光初無間歇。諸禪",
    "X83n1574_005:0322b09": "德。祇如是見不用疑惑。便是報佛祖之恩。報國王之",
    "X83n1574_005:0322b10": "恩。古者道歇即菩提。各自努力。上堂。舉夾山示眾云。",
    "X83n1574_005:0322b11": "百草頭上薦取老僧。閙市門頭識取天子。師云。草鞋",
    "X83n1574_005:0322b12": "跟底認取達磨大師。上堂。不著佛求。不著法求。不著",
    "X83n1574_005:0322b13": "僧求。蒲團上端坐。針眼裏穿線。西風一陣來。落葉兩",
    "X83n1574_005:0322b14": "三片。",
    "X83n1574_005:0322b15": "○杭州靈隱千瀨慶禪師上堂。舉玄沙因僧問盡大",
    "X83n1574_005:0322b16": "地是一顆明珠因甚學人不會。沙云用會作麼。師頌",
    "X83n1574_005:0322b17": "曰。白髮漁翁理釣舟。烟波萬里思悠悠。蘋花冷照江",
    "X83n1574_005:0322b18": "天雪。醉臥不知明月秋。",
    "X83n1574_005:0322b19": "○舜田滿禪師送僧偈曰。昔年曾入長蛇陣。重整風",
    "X83n1574_005:0322b20": "前舊戰袍。春醉馬蹄花影亂。一鞭暗日上凌霄。",
    "X83n1574_005:0322b21": "育王頑極彌禪師法嗣",
    "X83n1574_005:0322b22": "○四明育王東生德明禪師上堂。今日初一明日初",
    "X83n1574_005:0322b23": "二。凍解寒巖春回大地。江路野梅香。漏泄西來意。上",
    "X83n1574_005:0322b24": "堂。目前無法。六鰲頭戴遠峰青。意在目前。大海波澄",
    "X83n1574_005:0322c01": "春水綠。不得作境話會。切忌佛法商量。只如高提祖",
    "X83n1574_005:0322c02": "印丕贊皇猷。又且如何舉唱。海國乾坤闊。蓬萊日月",
    "X83n1574_005:0322c03": "長。頌臨濟參黃蘗話曰。梅邊春盡已三分。戲蝶遊蜂",
    "X83n1574_005:0322c04": "總未聞。恠底清香輕漏泄。一枝斜亞竹籬根。送僧見",
    "X83n1574_005:0322c05": "薦福澤山偈曰。上人參禮何方去。玉几難為指路頭。",
    "X83n1574_005:0322c06": "有箇長汀憨布袋。如今出現在饒州。",
    "X83n1574_005:0322c07": "龍翔笑隱訢禪師法嗣",
    "X83n1574_005:0322c08": "○應天府天界覺原慧曇禪師天台楊氏。母賈。夢吞",
    "X83n1574_005:0322c09": "明珠而有娠。及生廣顙豐頤平頂大耳。相甚異焉。長",
    "X83n1574_005:0322c10": "依越之法果大均學出世法。迨冠薙染具戒。習華嚴",
    "X83n1574_005:0322c11": "於高麗教公。聽止觀於上竺澄公。已而皆棄去。時廣",
    "X83n1574_005:0322c12": "智在中天竺。師造焉。智問曰何處來。師曰游山來。智",
    "X83n1574_005:0322c13": "曰笠子下拶破洛浦徧參底作麼生。師曰未入門時",
    "X83n1574_005:0322c14": "呈似和尚了也。智曰即今因甚不拈出。師擬議。智便",
    "X83n1574_005:0322c15": "喝。師當下脫然有省。一日智展兩手示師曰。八字打",
    "X83n1574_005:0322c16": "開了也。因甚不肯承當。師曰休來鈍置。智曰近前來",
    "X83n1574_005:0322c17": "為汝說。師即掩耳而出。智頷之。及廣智奉勑為龍翔",
    "X83n1574_005:0322c18": "開山住持。師隨至掌藏鑰。繼分座。至順辛未行臺檄",
    "X83n1574_005:0322c19": "師出世牛頭山祖堂。至正癸未升清涼。道行聞于帝",
    "X83n1574_005:0322c20": "師。授以淨覺妙行之號。乙未遷保寧丙甲。　太祖高",
    "X83n1574_005:0322c21": "皇帝定建鄴。師謁於轅門。見師魁偉傑特。歎曰真福",
    "X83n1574_005:0322c22": "慧僧也。命主蔣山。丁酉賜龍翔為大天界寺　詔師",
    "X83n1574_005:0322c23": "住持。　御書天界第一禪林六大字揭於門以旌宗",
    "X83n1574_005:0322c24": "極。師室中示僧曰。二六時中無你啗啄分。無你趣向",
    "X83n1574_005:0323a01": "分。會麼。僧罔措。師曰。未明三八九。難免自沉吟。示眾",
    "X83n1574_005:0323a02": "曰。春風浩浩春日遲遲。黃鶯啼在百花枝。箇中無限",
    "X83n1574_005:0323a03": "意。畢竟許誰知。語未既遽有僧問曰。心意識遏捺不",
    "X83n1574_005:0323a04": "住時如何。師厲聲曰是誰不住。上堂。六月一日前。萬",
    "X83n1574_005:0323a05": "象森羅替說禪。六月一日後。八角磨盤空裏走。今朝",
    "X83n1574_005:0323a06": "正當六月一。無位真人赤骨律。金毛獅子解翻身。無",
    "X83n1574_005:0323a07": "角鐵牛眠少室。十聖三賢總不知。笑倒寒山并拾得。",
    "X83n1574_005:0323a08": "上堂。朝到西天暮歸唐土。鑒在機先未敢相許。保寧",
    "X83n1574_005:0323a09": "八字打開了也。莫有控勒不住者麼。下座。上堂。擁之",
    "X83n1574_005:0323a10": "不聚。撥之不散。類之不齊。混之不濫。絕照忘緣。十方",
    "X83n1574_005:0323a11": "坐斷。隔江招手。見誵訛盡力承當。得一半蔣山。與麼",
    "X83n1574_005:0323a12": "提持。驢年也未夢見。上堂。只箇現成公案。眾中領解",
    "X83n1574_005:0323a13": "者極多。錯會者不少。所以金鍮不辨玉石不分。龍河",
    "X83n1574_005:0323a14": "者裏直要分辨去也。張上座李上座。一箇手臂長一",
    "X83n1574_005:0323a15": "箇眼睛大。總似今日達磨一宗。教甚麼人擔荷。噓一",
    "X83n1574_005:0323a16": "聲下座。上堂。經有經師。論有論師。龍河放一線道分",
    "X83n1574_005:0323a17": "科列段去也。拈拄杖卓一下云。且道是何章句。上堂。",
    "X83n1574_005:0323a18": "威音王已前。彌勒佛已後。有箇現成公案未敢與汝",
    "X83n1574_005:0323a19": "說破。何故。心不負人。面無慚色。上堂。恢楊岐宗風。坐",
    "X83n1574_005:0323a20": "南泉鉢位。佛祖命根衲僧巴鼻。卓拄杖云。東頭買賤",
    "X83n1574_005:0323a21": "西頭賣貴。示眾。文遠當年侍趙州。東司說法未輕酧。",
    "X83n1574_005:0323a22": "回光一念分明處。午夜霜清月滿樓。至大元年　大",
    "X83n1574_005:0323a23": "內新成。　上將登寶位。　詔師引千二百僧披閱藏",
    "X83n1574_005:0323a24": "經用嚴清淨覺地。師陞座說法。　上親帥羣臣座前",
    "X83n1574_005:0323b01": "瞻聽。大悅出內帑帛以賜。洪武元年戊申春開善世",
    "X83n1574_005:0323b02": "院　詔師領院事。脫紫衣及金襴方袍。　御製誥章",
    "X83n1574_005:0323b03": "其略曰。自予肇業。命汝匡宗。德風振起於法門。景運",
    "X83n1574_005:0323b04": "贊襄於家國。特授演梵善世利國崇教大禪師。時章",
    "X83n1574_005:0323b05": "縫之士以釋子為世螙。奏請除之。上以疏章示師。師",
    "X83n1574_005:0323b06": "對曰。孔子以佛為大聖人。以此知真儒必不非佛。非",
    "X83n1574_005:0323b07": "佛必非真儒矣。　上亦以佛之教陰翊王度。却不聽。",
    "X83n1574_005:0323b08": "庚戌夏六月廷議西域末臣伏。　上以彼域敦尚佛",
    "X83n1574_005:0323b09": "乘特命師往。　詔尚書趙某為之副。師承　命即日",
    "X83n1574_005:0323b10": "登途。衣盂之資一無顧惜。辛亥秋道憩僧伽羅國。其",
    "X83n1574_005:0323b11": "王奉師於佛山精舍。執弟子禮。九月示微恙。二十六",
    "X83n1574_005:0323b12": "日沐浴更衣。亟命尚書至。謂曰某幻緣終此不能復",
    "X83n1574_005:0323b13": "命矣。仍誡諭左右。屹然端坐。夜過半問曰天明也未。",
    "X83n1574_005:0323b14": "對曰未也。少頃復問。對曰日出矣。遂恬然而逝。世壽",
    "X83n1574_005:0323b15": "六十八。僧臈五十三。其王奉棺茶毗。收舍利齒牙舌",
    "X83n1574_005:0323b16": "根祔葬彼國辟支佛塔。甲寅冬尚書趙某還朝陳其",
    "X83n1574_005:0323b17": "事。　上聞而嗟啅。勑天界住持宗泐以師遺衣藏於",
    "X83n1574_005:0323b18": "雨華臺之左。",
    "X83n1574_005:0323b19": "○杭州靈隱用貞原良禪師別號介庵。蘇之吳縣人。",
    "X83n1574_005:0323b20": "范文正公第三子。尚書右丞恭獻公諱純禮之九世",
    "X83n1574_005:0323b21": "孫。父伯和。母鄭氏。生二子。長叔敔。次師也。年十五從",
    "X83n1574_005:0323b22": "里之迎福院受彌薙髮。依北禪澤法師學天台教觀。",
    "X83n1574_005:0323b23": "因天平住山士瞻[打-丁+((興-(一/口)+(巨-匚))/火)]。公勸其從禪。於是往見廣智於",
    "X83n1574_005:0323b24": "龍翔。智問汝自何來。師曰蘇州北禪來。智曰。三乘十",
    "X83n1574_005:0323c01": "二分教即不問。如何是行脚事。師擬議。智便喝。師禮",
    "X83n1574_005:0323c02": "拜而退。次日又見擬伸問。智又喝。師俛首。智曰思而",
    "X83n1574_005:0323c03": "得之落在第二頭去。師遂有省。乃執侍左右。久之盡",
    "X83n1574_005:0323c04": "得其要旨。復往謁石室瑛公于育王。室俾掌藏教。至",
    "X83n1574_005:0323c05": "正壬午行宣政院檄師出世嘉興資聖。遷越之天章。",
    "X83n1574_005:0323c06": "移杭之中天竺。陞靈隱。示眾曰。夏末秋初。衲僧家東",
    "X83n1574_005:0323c07": "去西去。拄杖頭撥著一箇會佛法底便是禍事。三世",
    "X83n1574_005:0323c08": "諸佛搆不著。歷代祖師搆不著。天下老和尚搆不著。",
    "X83n1574_005:0323c09": "喝。又曰。百千法門無量妙義。一毫頭上識得根源。萬",
    "X83n1574_005:0323c10": "兩黃金亦消得。因甚雲門道還我九十日飯錢來。蓋",
    "X83n1574_005:0323c11": "謂爐鞴之所多鈍鐵。良醫之門足病人。向上更有事",
    "X83n1574_005:0323c12": "在。其間別有商量。達磨一宗掃土而盡。洪武四年正",
    "X83n1574_005:0323c13": "月十六日化去。先一日謂左右曰明日巳時行矣。至",
    "X83n1574_005:0323c14": "時澡浴端坐。侍僧請偈乃書曰。今年五十五。打破虗",
    "X83n1574_005:0323c15": "空鼓。不涉死生關。討甚佛與祖。須臾寂然而逝。",
    "X83n1574_005:0323c16": "○杭州淨慈懶庵廷俊禪師用彰其字也。世居饒之",
    "X83n1574_005:0323c17": "樂平。姓董氏。從里之大雲輯公出家。年二十薙髮受",
    "X83n1574_005:0323c18": "具。二十又五遊方。歷廬山諸剎。久之往浙中見月江",
    "X83n1574_005:0323c19": "印於吳興何山。印曰未入門來相見了也。師曰鳳栖",
    "X83n1574_005:0323c20": "不在梧桐樹。印曰不是不是。師疑之。執侍朞歲終不",
    "X83n1574_005:0323c21": "契。時廣智闡道杭之中天竺。師往謁。智展兩手示之。",
    "X83n1574_005:0323c22": "師即禮拜。智曰見什麼。師曰驊騮墮地志在千里。智",
    "X83n1574_005:0323c23": "歎曰。子黃龍佛印流也。善自護持。靈隱東嶼尋命掌",
    "X83n1574_005:0323c24": "記室。天曆初文宗即金陵。潛邸建大龍翔集慶寺。廣",
    "X83n1574_005:0324a01": "智為開山住持。延師居第一座。講行清規號令廣眾。",
    "X83n1574_005:0324a02": "遂致法席全盛。至正二年行宣政院選師住蘇之白",
    "X83n1574_005:0324a03": "馬。繼遷吳興資福。作大殿山門僧堂厨庫方丈。僅五",
    "X83n1574_005:0324a04": "載而大完。再遷紹興能仁杭之中天竺淨慈。　國朝",
    "X83n1574_005:0324a05": "洪武元年浙西僧道以賦役集金陵。師在行。寓鍾山。",
    "X83n1574_005:0324a06": "五月二十三日端坐如常。寂然久之。侍僧意師欲去。",
    "X83n1574_005:0324a07": "膜拜請偈。師瞠目曰。緣未盡則住。緣盡則去。何偈為。",
    "X83n1574_005:0324a08": "頃之則逝。天界覺源曇公法門昆仲為力治喪事。世",
    "X83n1574_005:0324a09": "壽七十。僧臘五十。",
    "X83n1574_005:0324a10": "○四明育王約之崇裕禪師毗陵陳氏子。事壽昌院",
    "X83n1574_005:0324a11": "東林曉公為師。參徑山寂照天目斷崖俱不契。見廣",
    "X83n1574_005:0324a12": "智於中天竺。及至龍翔始機湊。俾充綱維掌藏教。自",
    "X83n1574_005:0324a13": "是益勵精于道。三十年脇不沾席。出世太平南禪。遷",
    "X83n1574_005:0324a14": "九江圓通。至育王。上堂。鴻濛未剖已前。天地未位之",
    "X83n1574_005:0324a15": "際。有一句子。三世諸佛不知。六代祖師不會。老僧不",
    "X83n1574_005:0324a16": "惜眉毛今日當陽顯示。展兩手云。嗄。上堂。昔日簡堂",
    "X83n1574_005:0324a17": "和尚拈出一箇死猫頭。向山中開張鋪席。遼天索價",
    "X83n1574_005:0324a18": "賣弄不行。直至如今風吹日炙臭氣熏天。山僧不惜",
    "X83n1574_005:0324a19": "腕頭之力重為上行去也。莫有定價者麼。見義不為",
    "X83n1574_005:0324a20": "何勇之有。上堂。教中道。清淨本然云何忽生山河大",
    "X83n1574_005:0324a21": "地。山僧道清淨本然喚什麼作山河大地。若向教中",
    "X83n1574_005:0324a22": "語下悟去。壓沙取油。若向山僧語下悟去。畫波求縫。",
    "X83n1574_005:0324a23": "畢竟如何。地傾東南。天傾西北。上堂。諸禪德。也無玄",
    "X83n1574_005:0324a24": "也無妙。也無佛也無祖。從朝至暮。東廊上西廊下。還",
    "X83n1574_005:0324b01": "曾有物絆你脚跟麼。",
    "X83n1574_005:0324b02": "○杭州淨慈仲邠克岐禪師別號尚素。台之臨海人。",
    "X83n1574_005:0324b03": "姓徐。年十三依天台明巖太古熈得度。聞無際本唱",
    "X83n1574_005:0324b04": "道江心遂往謁。際問何處來。師曰天台來。際曰。石橋",
    "X83n1574_005:0324b05": "昨夜作兩截。汝還知麼。師曰近離華頂。際曰我問汝",
    "X83n1574_005:0324b06": "石橋。師曰十日到此。際乃喜。久之往謁廣智於龍翔。",
    "X83n1574_005:0324b07": "掌內記。禮寂照於徑山。典藏教。自是叢林易觀。出世",
    "X83n1574_005:0324b08": "四明五峰。遷大梅。升淨慈。上堂。問話且止。未入門來",
    "X83n1574_005:0324b09": "已為諸人相見了也。皇恩佛恩一時報畢。若也尚存",
    "X83n1574_005:0324b10": "觀聽。未免重下註脚。達磨云。吾本來茲土。傳法救迷",
    "X83n1574_005:0324b11": "情。一華開五葉。結果自然成。年來事久多變。後代兒",
    "X83n1574_005:0324b12": "孫門風無限。攪得身心一團麻線。五峰今朝都為截",
    "X83n1574_005:0324b13": "斷。還會麼。一百五日近清明。上元定是正月半。上堂。",
    "X83n1574_005:0324b14": "長天無極。白日如飛。人心不定。白髮催歸。物理昭然",
    "X83n1574_005:0324b15": "古今不易。三條椽下七尺單前。宜加省察。上堂。貪嗔",
    "X83n1574_005:0324b16": "癡。戒定慧。泥團土塊作麼生得十成去。河裏失錢河",
    "X83n1574_005:0324b17": "裏摭。上堂。鷺池鷲嶺海甸菴園。曹溪路上少室峰前。",
    "X83n1574_005:0324b18": "其平如掌其直如絃。總在這裏。有耳者聞有眼者見。",
    "X83n1574_005:0324b19": "聞見歷然。直下是箇什麼。良久。依稀越國。彷彿楊州。",
    "X83n1574_005:0324b20": "洪武二十四年八月十七日示寂。壽八十三。臈六十",
    "X83n1574_005:0324b21": "九。",
    "X83n1574_005:0324b22": "○應天府天界李潭全室宗泐禪師台之臨海人。周",
    "X83n1574_005:0324b23": "姓。父吉甫。母葛氏。師生始能坐即跏趺。父母親族咸",
    "X83n1574_005:0324b24": "異之。八歲命從杭之中天竺廣智學佛。經書過目成",
    "X83n1574_005:0324c01": "誦。十四薙髮。二十受具。智開山金陵龍翔集慶寺。師",
    "X83n1574_005:0324c02": "與俱。一日智問國師三喚侍者三應意旨如何。師云",
    "X83n1574_005:0324c03": "何得剜肉作瘡。智云將謂汝奇特原來只與麼。師喝。",
    "X83n1574_005:0324c04": "智擬棒。師拂袖而。出自是日臻玄奧。久之謁原叟於",
    "X83n1574_005:0324c05": "徑山。語合。命掌記室。未幾出世宣之水西餘二十禩。",
    "X83n1574_005:0324c06": "眾廢畢舉。洪武戊申升杭之中天竺。遷徑山。　太祖",
    "X83n1574_005:0324c07": "高皇帝問鬼神事。　詔兩浙有學行僧。師居其首。館",
    "X83n1574_005:0324c08": "於天界。對揚稱　旨。既而建普度大會于鍾山。師奉",
    "X83n1574_005:0324c09": "命作讚佛樂章。復對鬼神說法。　太祖臨筵瞻聽歎",
    "X83n1574_005:0324c10": "美。命住天界。寵榮之。一時緇白嚮化。法席鼎盛。上堂。",
    "X83n1574_005:0324c11": "苦樂逆順道在其中。無苦無樂無逆無順道在什麼",
    "X83n1574_005:0324c12": "處。卓拄杖云。滿堂無限白蘋風。明明不在秋江起。上",
    "X83n1574_005:0324c13": "堂。一年十二月。九箇月遊州獵縣翫水觀山。看來有",
    "X83n1574_005:0324c14": "甚了期。安居三箇月正好休去歇去。山僧恁麼告報",
    "X83n1574_005:0324c15": "也是泥裏洗土塊。遂擊拂子。薰風自南來。殿閣生微",
    "X83n1574_005:0324c16": "凉。冬至上堂。一陽來復萬彚昭蘇。魯公臺上書雲。漢",
    "X83n1574_005:0324c17": "女宮中添線。若作世諦流布塞壑填溝。更作佛法商",
    "X83n1574_005:0324c18": "量墮坑落壍。何故。車不橫推。理無曲斷。上堂。仲冬嚴",
    "X83n1574_005:0324c19": "寒。天寒人寒。地爐頻著火。収足上蒲團。現成有一句。",
    "X83n1574_005:0324c20": "大雪滿長安。拍禪床下座。上堂。說心說性說妙說玄。",
    "X83n1574_005:0324c21": "總是野狐涎唾。行棒行喝擎叉舞筍。亦是鬼家活計。",
    "X83n1574_005:0324c22": "卓拄杖云。毗婆尸佛早留心。直至如今不得妙。上堂。",
    "X83n1574_005:0324c23": "今朝三月旦。過去已滅。未來未至。現在無住。從無住",
    "X83n1574_005:0324c24": "本立一切法。擊拂子云。大虫舌上打鞦韆。蟭螟眼中",
    "X83n1574_005:0325a01": "放夜市。　駕每臨幸或　召對內廷。賜茶與饍。復和",
    "X83n1574_005:0325a02": "師所作詩一帙。以賜西天善世禪師板的達來　朝。",
    "X83n1574_005:0325a03": "見師歎曰真苦海慈航也。甞患疾。　駕幸慰問。使醫",
    "X83n1574_005:0325a04": "診視。丁巳春奉　詔。同杭州普福如玘註心經楞伽",
    "X83n1574_005:0325a05": "金剛般若三經行世。　太祖以佛書有遺逸。　命師",
    "X83n1574_005:0325a06": "領徒三十人往西域求之。得莊嚴寶王文殊等經。洪",
    "X83n1574_005:0325a07": "武十五年三月還朝。十六年開僧錄司。以右街善世",
    "X83n1574_005:0325a08": "授師。或有教門事。同官不敢言。惟師力言之。後因長",
    "X83n1574_005:0325a09": "官奏事獲譴。同往鳳陽槎峰建寺。三年訖工。　勑賜",
    "X83n1574_005:0325a10": "圓通之額。十九年秋趣歸天界。引見賜詩有泐翁去",
    "X83n1574_005:0325a11": "此問誰禪。朝夕常思在目前之句。後二年舊寺災。師",
    "X83n1574_005:0325a12": "以興復為己任。率住山春公奏重建于聚寶門外。",
    "X83n1574_005:0325a13": "　上曰可。師於是力為無倦色。落成師闢一室于三塔",
    "X83n1574_005:0325a14": "庵。額曰松下居。為佚老之所。二十三年夏　詔再住",
    "X83n1574_005:0325a15": "天界。　上曰一百二十歲永鎮綱宗。二十四年復領",
    "X83n1574_005:0325a16": "右街。善世居無何以年老賜歸槎峰。詣　闕拜辭。",
    "X83n1574_005:0325a17": "　上曰寂寞觀明月逍遙對白雲。汝其往哉。絕江至江",
    "X83n1574_005:0325a18": "浦石佛寺。俄示疾。召門人誡諭已。遂泊然而寂。闍維",
    "X83n1574_005:0325a19": "設利無筭。乃九月十日也。世壽七十四。夏六十。餘骼",
    "X83n1574_005:0325a20": "附葬于天界廣智塔右。",
    "X83n1574_005:0325a21": "○應天府天界芳林宗鬯禪師別號幻夢。台之臨海",
    "X83n1574_005:0325a22": "毛氏子。示眾曰。古德云是身壽命如駒過隙。何暇間",
    "X83n1574_005:0325a23": "情妄為雜事。大眾。汝十二時中著衣喫飯豈不是雜",
    "X83n1574_005:0325a24": "事。燒香禮佛豈不是雜事。看經坐禪豈不是雜事。且",
    "X83n1574_005:0325b01": "道那箇是本分底事。良久云。我不敢輕於汝等。汝等",
    "X83n1574_005:0325b02": "皆當作佛。",
    "X83n1574_005:0325b03": "○台州九巖道純雅禪師頌佛成道曰。堂堂獨露劫",
    "X83n1574_005:0325b04": "空前。萬里青天赫日懸。夜覩明星方瞥地。頂門合喫",
    "X83n1574_005:0325b05": "棒三千。",
    "X83n1574_005:0325b06": "保寧仲方倫禪師法嗣",
    "X83n1574_005:0325b07": "○勾容奉聖笑巖喜念禪師上堂。非不非。是不是。差",
    "X83n1574_005:0325b08": "之毫釐失之千里。趙州茶。廬陵米。玉筯撑開虎眼睛。",
    "X83n1574_005:0325b09": "金鞭敲出鳳凰髓。阿呵呵。誰識閻羅王是鬼。上堂。一",
    "X83n1574_005:0325b10": "口針。三尺線。金州布。揚州絹。趙州道我在青州做一",
    "X83n1574_005:0325b11": "領布衫重七斤。閉門造車出門合轍。寄同參偈曰。忝",
    "X83n1574_005:0325b12": "為住山人。甘自忍饑餓。三條篾束腰。四壁寒凝霧。袈",
    "X83n1574_005:0325b13": "裟無一截。紙被都碎破。床上笑飜身。門外車聲過。仰",
    "X83n1574_005:0325b14": "面看屋梁。知心無一箇。新開一片畬。雨餘蘿蔔大。",
    "X83n1574_005:0325b15": "靈隱竹泉林禪師法嗣",
    "X83n1574_005:0325b16": "○台州鴻福牧隱文謙禪師福州長樂方氏。幼頴悟。",
    "X83n1574_005:0325b17": "書過目能誦。年十一從邵武安國寺自建得度。游方",
    "X83n1574_005:0325b18": "抵蔣山。時曇芳法席盛甚。有首座所鐵山者亦閩人。",
    "X83n1574_005:0325b19": "號為宿德。師咨以禪要。所令參狗子無佛性話。久之",
    "X83n1574_005:0325b20": "有省。乃造所曰趙州被我捉敗了也。所曰無字聻。師",
    "X83n1574_005:0325b21": "遂拳之。所曰離此一拳落在甚麼處。師提起坐具摵",
    "X83n1574_005:0325b22": "之曰更少箇什麼。所曰放汝三十棒去。謁金山即休",
    "X83n1574_005:0325b23": "了公。休命掌記。聞靈隱了幻道化。往謁曰自遠趍風",
    "X83n1574_005:0325b24": "乞師一接。幻曰未入門來接心了也。師曰因風吹火",
    "X83n1574_005:0325c01": "用力不多。幻曰書記近離甚處。師曰金山。幻曰金山",
    "X83n1574_005:0325c02": "與焦山鬪額是第幾機。師曰不辭向和尚道只恐不",
    "X83n1574_005:0325c03": "信。幻頷之。復令掌記。行宣政院檄住台之覺慈。遷鴻",
    "X83n1574_005:0325c04": "福。洪武五年春　太祖高皇帝有旨。召高德僧十人",
    "X83n1574_005:0325c05": "於鍾山法會。演法師與其選。召對武樓下。賜饍。次日",
    "X83n1574_005:0325c06": "駕幸鍾山御崇禧寺。對揚稱旨。　天顏大悅。已而感",
    "X83n1574_005:0325c07": "微疾。謂其徒曰吾今日去矣。有問者曰和尚如何。師",
    "X83n1574_005:0325c08": "曰謂吾昏耶。問者曰昏得這箇昏不得那箇。師厲聲",
    "X83n1574_005:0325c09": "曰有甚這箇那箇。眾請留偈。乃援筆大署曰。有世可",
    "X83n1574_005:0325c10": "辭是眾生見。無世可辭是如來見。踏倒須彌盧。虗空",
    "X83n1574_005:0325c11": "無背面。遂端坐而化。天界金禪師因　召入內。具奏",
    "X83n1574_005:0325c12": "師告寂之故并誦其遺偈。　太祖為手書之。嘉歎良",
    "X83n1574_005:0325c13": "久。闍維舍利無筭。壽五十七。夏四十六。",
    "X83n1574_005:0325c14": "○蘇州虎丘滅宗宗起禪師族出天台。謝事萬年。隱",
    "X83n1574_005:0325c15": "居石橋庵。長年禪坐不知有人世事。暮年僧錄司舉",
    "X83n1574_005:0325c16": "住雲巖。僅一載。師為人簡淡。拙於應世。士庶待之尋",
    "X83n1574_005:0325c17": "常。及化去光明偉異。皆嗟嘆不已。乃洪武廿三年也。",
    "X83n1574_005:0325c18": "師終時以平昔法語藁自焚之。惟記其甞送衡公住",
    "X83n1574_005:0325c19": "穹窿偈曰。穹窿山頂鐵船浮。直接南湖萬頃秋。謾說",
    "X83n1574_005:0325c20": "國師遺舊業。今逢開士繼徽猷。髻螺山好排簷擁。法",
    "X83n1574_005:0325c21": "雨泉甘遶舍流。莫謂西來無祖意。未曾開口已先酬。",
    "X83n1574_005:0325c22": "○蘇州常熟慧日曇石德祺禪師嵬山太倉胡氏子。",
    "X83n1574_005:0325c23": "興福院出家。初見湖州天池元翁信。至杭中天竺。了",
    "X83n1574_005:0325c24": "幻愛其篤志在道。俾居侍司。復升掌藏教。及幻遷靈",
    "X83n1574_005:0326a01": "隱又往參謁。遂分第二座。從游既久盡得其末後一",
    "X83n1574_005:0326a02": "著。久之歸大倉構庵而居曰淨慧。與數禪者同住。朝",
    "X83n1574_005:0326a03": "鐘暮鼓禪誦有常規。邑之黎庶翕然歸敬。士大夫過",
    "X83n1574_005:0326a04": "門但與譚禪不及世故。不能契機輙旁引圓覺楞嚴",
    "X83n1574_005:0326a05": "開喻。凡聆其指教無不油然生信。晚年四眾勸勉開",
    "X83n1574_005:0326a06": "法慧日。雖不遇其時。能以法道自任。凡叢林清規真",
    "X83n1574_005:0326a07": "舉。上堂。從來大道出平常。那用將心謾度量。渴則飲",
    "X83n1574_005:0326a08": "泉飢則飯。寒時向火熱乘涼。慧日寺裏一眾。清晨上",
    "X83n1574_005:0326a09": "殿諷經。粥了打板坐禪。飯罷廊下東行西行。且道是",
    "X83n1574_005:0326a10": "平常不是平常。若是金毛獅子。三千里外見誵訛。上",
    "X83n1574_005:0326a11": "堂。舉真淨和尚云。二月仲春漸暄。時來萬物爭妍。莫",
    "X83n1574_005:0326a12": "待桃花悟道。出門芳草芊芊。師云。恁麼說話猶帶廉",
    "X83n1574_005:0326a13": "纖在。惠日則不然。二月仲春漸暄。日長正好打眠。長",
    "X83n1574_005:0326a14": "連床上一覺。團團月出山顛。良久。子期去後知音少。",
    "X83n1574_005:0326a15": "往往徒勞奏七絃。終于嘉定檀越顧長達所建圓覺",
    "X83n1574_005:0326a16": "庵。師將終。謂庵主賝石隱云。有一頂袈裟無人堪受",
    "X83n1574_005:0326a17": "領。不幸得罪于師門。言畢淚下。良久。泊然而逝。茶毗",
    "X83n1574_005:0326a18": "異香襲人。莫不異之。",
    "X83n1574_005:0326a19": "徑山古鼎銘禪師法嗣",
    "X83n1574_005:0326a20": "○杭州徑山象原仁淑禪師台之臨海陳氏。年二十",
    "X83n1574_005:0326a21": "聞徑山寂照道望。往依之。獲薙染。曇芳繼席俾掌內",
    "X83n1574_005:0326a22": "記。東還之鄞至育王。雪窓命職書記。妙明主杭中天",
    "X83n1574_005:0326a23": "竺。師造焉。明曰書記帶得育王舍利來麼。師展兩手",
    "X83n1574_005:0326a24": "云是什麼。明曰儱侗真如。師曰當面蹉過。明以竹篦",
    "X83n1574_005:0326b01": "抶之曰不是不是。師汗下如雨乃云這回識破這老",
    "X83n1574_005:0326b02": "子了也。會明遷徑山。師再往參之。命居第二座。行院",
    "X83n1574_005:0326b03": "劄符開法天目山。大覺兄視妙明而師承之。洪武元",
    "X83n1574_005:0326b04": "年善世院檄住嘉禾。天寧五年　詔天下高僧建法",
    "X83n1574_005:0326b05": "會於鍾山。師預其列。入覲　奉天殿。賜坐與饍。尋住",
    "X83n1574_005:0326b06": "徑山。上堂。心不是佛。智不是道。恁麼會者慶快平生。",
    "X83n1574_005:0326b07": "不恁麼會者慶快平生。上乘菩薩信無疑。中下聞之",
    "X83n1574_005:0326b08": "必相笑。卓拄杖云。莫相笑。木馬夜嘶風。天明失却曉。",
    "X83n1574_005:0326b09": "上堂。舉乾峰示眾云。舉一不得舉二。放過一著落在",
    "X83n1574_005:0326b10": "第二。雲門出眾云。昨日有人從天台來。却往徑山去。",
    "X83n1574_005:0326b11": "峰顧侍者云明日不得普請。師拈云。乾峰如項羽持",
    "X83n1574_005:0326b12": "兵四十萬。會漢高於鴻門。若不是雲門嗅土知機。爭",
    "X83n1574_005:0326b13": "見前徒倒戈卸甲。顧侍者云明日不得普請。敗闕多",
    "X83n1574_005:0326b14": "少。上堂。有一句到你肉上抉瘡。無一句到你日中逃",
    "X83n1574_005:0326b15": "影。總不恁麼時如何。良久。橫身當宇宙。誰是出頭人。",
    "X83n1574_005:0326b16": "因縣令梁公復庵勉師建佛殿。材木已具而工未就。",
    "X83n1574_005:0326b17": "忽謂門人曰。吾初住此山。夢寂照授筯九雙。今越九",
    "X83n1574_005:0326b18": "載。緣止是矣。書偈而逝。洪武庚申六月四日也。闍維",
    "X83n1574_005:0326b19": "脊梁骨寸餘成佛像。眉目分明。觀者驚異。歎未曾有。",
    "X83n1574_005:0326b20": "設利如珠粘綴遺骨。塔于凌霄峰下曰歸雲。其住徑",
    "X83n1574_005:0326b21": "山。翰林學士宋公濂贈以十偈。其末章云。寂照傳燈",
    "X83n1574_005:0326b22": "到妙明。如今正印屬師兄。好將東海為油點。續焰聯",
    "X83n1574_005:0326b23": "芳到化城。",
    "X83n1574_005:0326b24": "○應天府靈谷天淵清濬禪師別號隨庵。俗黃巖李",
    "X83n1574_005:0326c01": "氏。父益母應。師幼學鄉校。頴悟特異。然不甘處俗。年",
    "X83n1574_005:0326c02": "十三依妙明於明之寶陀。逾年薙髮受具。明遷中竺",
    "X83n1574_005:0326c03": "延師居侍司。及升雙徑又處以記室。師益奮勵坐究",
    "X83n1574_005:0326c04": "行參弗忘向上事。一日閱大慧語錄。至喚作竹篦則",
    "X83n1574_005:0326c05": "觸不喚作竹篦則背。忽有悟。即白明。明曰我手何似",
    "X83n1574_005:0326c06": "佛手作麼生。師曰合取臭口。明呵呵大笑。師復日閱",
    "X83n1574_005:0326c07": "楞嚴圓覺楞伽維摩等經。皆深究義趣。既而還四明",
    "X83n1574_005:0326c08": "留育王佛照祖庵五載。愛東湖青山境致清絕。往掛",
    "X83n1574_005:0326c09": "錫焉。洪武改元。始應郡守請出世萬壽。甫三載又卜",
    "X83n1574_005:0326c10": "二靈和庵主故山縛茅而居。扁曰隨庵。四年　太祖",
    "X83n1574_005:0326c11": "高皇帝有旨於鍾山設普度大會。驛召有道沙門十",
    "X83n1574_005:0326c12": "人。師居一也。事竣還山。賜賚甚優。十五年肇開僧錄",
    "X83n1574_005:0326c13": "司。　召師職覺義。十九年被　旨即靈谷大齋會說",
    "X83n1574_005:0326c14": "法。祥光發現照曜林谷。萬目咸覩歎未曾有。適靈谷",
    "X83n1574_005:0326c15": "住持羲物。先以疾辭退。　太祖命師補處。親製詩十",
    "X83n1574_005:0326c16": "二章以寵其行。仍勑僧錄司。官弘道夷簡守。仁宗泐",
    "X83n1574_005:0326c17": "翰林學士劉三吾董倫咸屬和以贈師。尋和進　太",
    "X83n1574_005:0326c18": "祖覽之稱善。時天大雪　太祖御几筵。復為冐雪來",
    "X83n1574_005:0326c19": "朝詩以褒嘉之。有佛日增輝萬象開全身又入夢中",
    "X83n1574_005:0326c20": "來之句。自是　太祖侍遇益隆。屢奉　制賡和。一日",
    "X83n1574_005:0326c21": "欽和思親懷故詩進。　太祖嘉歎賜寶鈔二千五百。",
    "X83n1574_005:0326c22": "師不己有。就奏為萬工池費。而尤為諸　親王禮待",
    "X83n1574_005:0326c23": "賜予手書詩偈及珍異物。道風遠播。四方參學之士",
    "X83n1574_005:0326c24": "雲屯水匯。師皆隨其根器以加策勵。多所成就。佛誕",
    "X83n1574_005:0327a01": "上堂。舉世尊初生下一手指天一手指地。周行七步",
    "X83n1574_005:0327a02": "目顧四方云。天上天下唯我獨尊。雲門云我當時若",
    "X83n1574_005:0327a03": "見一棒打殺與狗子喫。貴圖天下太平。師頌云。指天",
    "X83n1574_005:0327a04": "指地稱第一。萬禍千殃從此出。雲門棒短沒奈何。殃",
    "X83n1574_005:0327a05": "及兒孫無了日。結制并謝首座上堂。舉雲門和尚有",
    "X83n1574_005:0327a06": "時云。平地上死人無數。過得荊棘林是好手。時有僧",
    "X83n1574_005:0327a07": "出云與麼則堂中第一座有長處也。師云喚什麼作",
    "X83n1574_005:0327a08": "荊棘林。又何用要過。殊不知荊棘林即是菩提座。從",
    "X83n1574_005:0327a09": "曠大劫來未甞暫離。行也在裏許。住也在裏許。坐也",
    "X83n1574_005:0327a10": "在裏許。臥也在裏許。卷舒出沒縱橫變化無不自在。",
    "X83n1574_005:0327a11": "所以道隨緣赴感靡不周。而恒處此菩提座。雖然。只",
    "X83n1574_005:0327a12": "如世尊入因沙室。與此時是同是別。畢竟水須朝海",
    "X83n1574_005:0327a13": "去。到頭雲定覓山歸。示全侍者偈曰。破顏微笑顯全",
    "X83n1574_005:0327a14": "機。二十烏藤未放伊。前路逢人休錯舉。得便宜是落",
    "X83n1574_005:0327a15": "便宜。洪武壬申五月三十日入滅。其先五日斥服玩。",
    "X83n1574_005:0327a16": "散交游。誡諸徒。別同僚。書偈而化。春秋六十五。夏五",
    "X83n1574_005:0327a17": "十一。闍維其徒収遺骨陪葬雙徑妙明塔左。",
    "X83n1574_005:0327a18": "○應天府天界白庵萬金禪師吳郡姚氏子。母蘇。生",
    "X83n1574_005:0327a19": "師時奇香馥郁滿庭。年臨五六方顙圓顏白晢如玉。",
    "X83n1574_005:0327a20": "琢郡大夫愛之。時抱載車上。歸與妻妾瓌玩之。欲索",
    "X83n1574_005:0327a21": "為子。父母靳弗與。逮七歲頴悟異常。几書一覽即記",
    "X83n1574_005:0327a22": "憶。一日請于母。兒患世相不常。願求出世間法。母曰",
    "X83n1574_005:0327a23": "出家甚苦。爾來幼弗堪。曰兒心自樂之。想無苦也。自",
    "X83n1574_005:0327a24": "後請之不已。父母知志不可奪。俾依吳縣寶積寺道",
    "X83n1574_005:0327b01": "原衍公為弟子。祝髮及受具。衍主嘉禾德藏。師為綱",
    "X83n1574_005:0327b02": "維。俄棄去。謁妙明于雙徑。明一見以法器期之。留侍",
    "X83n1574_005:0327b03": "左右。一日謂曰德山見龍潭因甚向吹滅紙燭處方",
    "X83n1574_005:0327b04": "始瞥地。師曰莫瞞某甲好。又一日舉如來有密語迦",
    "X83n1574_005:0327b05": "葉不覆藏。聲未絕師即抗聲曰和尚惜取眉毛。一日",
    "X83n1574_005:0327b06": "聞厓石墮地。胸中廓然頓忘知解。明俾掌記。由後堂",
    "X83n1574_005:0327b07": "復升前堂。自是聲稱籍甚。至正乙未出世蘇之瑞光。",
    "X83n1574_005:0327b08": "遷嘉禾天寧。帝師大寶法王聞師之道。授以圓通普",
    "X83n1574_005:0327b09": "濟禪師之號。師自幼喪父惟有母存。乃於城東築孤",
    "X83n1574_005:0327b10": "雲庵以奉養焉。洪武改元。肇開善世院以統釋教院。",
    "X83n1574_005:0327b11": "以疏幣聘師補處杭之淨慈不受。已而有　旨起師",
    "X83n1574_005:0327b12": "住持天界。師應　詔至闕見　太祖高皇帝於外朝。",
    "X83n1574_005:0327b13": "慰勞優渥。即令內宮送入院。賜天厨之饍。自後屢",
    "X83n1574_005:0327b14": "　奏對多稱旨。上堂。天地與我同根。萬物與我一體。燈",
    "X83n1574_005:0327b15": "籠自燈籠。露柱自露柱。何曾得一體來。南泉道時人",
    "X83n1574_005:0327b16": "見此一株花如夢相似。又且如何。休將支遁鶴喚作",
    "X83n1574_005:0327b17": "右軍鵝。上堂。舉黃蘗示眾云。汝等諸人盡是噇酒糟",
    "X83n1574_005:0327b18": "漢。恁麼行脚何處有今日。還知大唐國裏無禪師麼。",
    "X83n1574_005:0327b19": "時有僧出云只如諸方匡徒領眾又作麼生。蘗云不",
    "X83n1574_005:0327b20": "是無禪只是無師。師云。潭州紙遺一狀領過。五年春",
    "X83n1574_005:0327b21": "詔三宗名僧十人及其徒二千建廣薦法金於鍾山。",
    "X83n1574_005:0327b22": "命師總持齋事。師能靈承　上旨。凡儀制規式皆堪",
    "X83n1574_005:0327b23": "傳永。久尋以母年耄。舉徑山泐公自代。復還喜禾侍",
    "X83n1574_005:0327b24": "母。是年冬　詔復建會鍾山如初。　大駕臨幸　詔",
    "X83n1574_005:0327c01": "師說法。公侯庶僚靡不悅服。　上以師才智踔絕",
    "X83n1574_005:0327c02": "　諭令罷道輔政。師固辭而止。一日示門弟子曰吾有",
    "X83n1574_005:0327c03": "宿因必酧之。去飲食七日。委順而化。實六年十二月",
    "X83n1574_005:0327c04": "二十四日也。停龕六旬。啟而視之容貌如生爪髮皆",
    "X83n1574_005:0327c05": "長。闍維數珠頂骨齒牙不壞。壽四十七。臘三十六。其",
    "X83n1574_005:0327c06": "徒奉靈骨及諸不壞墖于天寧。",
    "X83n1574_005:0327c07": "○蘇州萬壽本空曇相禪師謝檀越施法被上堂。見",
    "X83n1574_005:0327c08": "則易。識則難。花根本艶。虎體元斑。識不難。見不易。干",
    "X83n1574_005:0327c09": "木隨身。逢場作戲。鍾山道林大士拈起杖頭剪刀把",
    "X83n1574_005:0327c10": "虗空剪得七零八落。有箇摩耶佛母忍俊不禁。向金",
    "X83n1574_005:0327c11": "針鋒上玉線蹊中恰好揍得還成一片。青者自青。白",
    "X83n1574_005:0327c12": "者自白。紅者自紅。綠者自綠。莫不自然。鬪角捉方。攢",
    "X83n1574_005:0327c13": "花簇錦以。致過現未來三世諸佛向雜華世界各坐",
    "X83n1574_005:0327c14": "一方。同聲讚歎奇哉奇哉希有希有。因見諸人懡[怡-台+羅]",
    "X83n1574_005:0327c15": "不釆。走入山僧拄杖裏去也。舉起拄杖云。若喚作三",
    "X83n1574_005:0327c16": "世諸佛又是拄杖子。若喚作拄杖子又是三世諸佛。",
    "X83n1574_005:0327c17": "三世諸佛穿過拄杖子。拄杖子穿過三世諸佛。正與",
    "X83n1574_005:0327c18": "麼時。若有具擇法眼緇素得出。許你一生參學事畢。",
    "X83n1574_005:0327c19": "其或未然。拄杖子為你說破。卓拄杖云。菩提妙華徧",
    "X83n1574_005:0327c20": "莊嚴。隨所住處常安樂。(敘謝畢。復說偈云)錦繡叢中輥出來。",
    "X83n1574_005:0327c21": "須彌頂上大張開。看他妙用神通處。鶻眼龍睛妙莫",
    "X83n1574_005:0327c22": "猜。上堂。舉雲門因僧問如何是學人自己。門云遊山",
    "X83n1574_005:0327c23": "翫水。師云。原來跛脚阿師。說得行不得。帶累多多少",
    "X83n1574_005:0327c24": "少人向山水中著到。若有問北山如何是學人自己。",
    "X83n1574_005:0328a01": "便與一喝豈不直截分明。良久。箇中若了元無事。體",
    "X83n1574_005:0328a02": "用何妨分不分。上堂。遇八念誦。遇五陞堂。雖然舊事。",
    "X83n1574_005:0328a03": "舉起何妨。雲門乾屎橛。切忌錯承當。佛誕日上堂。纔",
    "X83n1574_005:0328a04": "出胞胎便會行。多生習氣不能忘。西天五印都瞞盡。",
    "X83n1574_005:0328a05": "最苦難瞞是大唐。上堂。三期果滿在今朝。大野風生",
    "X83n1574_005:0328a06": "暑氣銷。脚下草鞋生兩翼。吳雲楚水任遊遨。大眾。切",
    "X83n1574_005:0328a07": "忌踢破脚指頭。",
    "X83n1574_005:0328a08": "○蘇州萬壽澤原慧禪師上堂。舉東印土國王請般",
    "X83n1574_005:0328a09": "若多羅尊者齋次。王問諸人盡轉經唯師為甚不轉",
    "X83n1574_005:0328a10": "經。者云。貧道出息不隨眾緣。入息不居陰界。常轉如",
    "X83n1574_005:0328a11": "是經百千萬億卷。非但一卷兩卷。師云。山僧道東印",
    "X83n1574_005:0328a12": "土國王只有供養心。全無問難意。見與麼答。便言請",
    "X83n1574_005:0328a13": "尊者經看。若下得這一轉語。非惟檀波羅蜜具足圓",
    "X83n1574_005:0328a14": "滿。亦乃財法二施等無差別。上堂。舉晏國師示眾云",
    "X83n1574_005:0328a15": "皷山門下不得咳嗽。時有僧咳嗽一聲。國師云作什",
    "X83n1574_005:0328a16": "麼。僧云傷風。國師云傷風即得。師云。大小國師龍頭",
    "X83n1574_005:0328a17": "蛇尾。當時若見他道傷風。便云傷風敗教之徒。偏門",
    "X83n1574_005:0328a18": "擯出。非惟有放有收。抑亦玄風獨振。上堂。馬祖陞堂",
    "X83n1574_005:0328a19": "百丈卷席。劒出匣畫人之頭嬰鋒而摧。矢離弦石虎",
    "X83n1574_005:0328a20": "之額沒羽而裂。正所謂毗嵐倒山霹靂破柱時也。未",
    "X83n1574_005:0328a21": "舉先知尚為鈍根。佇思停機豈是靈利。卓拄杖。在途",
    "X83n1574_005:0328a22": "空爾念歸家。多勇何如多智慧。上堂。得之於心。伊蘭",
    "X83n1574_005:0328a23": "作栴檀之樹。去之於旨。甘露乃蒺藜之園。古德與麼",
    "X83n1574_005:0328a24": "道。品之教苑堪逞座主。長材班之禪叢。未見宗師手",
    "X83n1574_005:0328b01": "段。慧上座不惜眉毛為他去也。拍禪床下座。上堂。臨",
    "X83n1574_005:0328b02": "濟云佛者心清淨是。法者心光明是。道者處處無礙",
    "X83n1574_005:0328b03": "淨光是。良久云。三段不同。打歸一處。",
    "X83n1574_005:0328b04": "國清夢堂噩禪師法嗣",
    "X83n1574_005:0328b05": "○杭州徑山岱宗心泰禪師別號佛幻。越之上虞人。",
    "X83n1574_005:0328b06": "姓孫。父子實。母何氏。產師時外向而出。識者謂離俗",
    "X83n1574_005:0328b07": "之兆。未髫即聰頴。羣兒莫與敵。甞書于闥曰。一行白",
    "X83n1574_005:0328b08": "鷺非上天。不識飛作非。父母異之。七歲入鄉校讀書。",
    "X83n1574_005:0328b09": "過目能誦不煩捶責。校師奇之。然不樂處俗。惟僧是",
    "X83n1574_005:0328b10": "樂。年十五依等慈沃洲達公。後禮其徒聞叟愛公薙",
    "X83n1574_005:0328b11": "染。繼往郡城開原受具。志欲遊方遂入杭。初夏于西",
    "X83n1574_005:0328b12": "天竺。尋上徑山見古鼎銘。鼎留為侍者弗就。逾十載",
    "X83n1574_005:0328b13": "聞夢堂說法天台國清。遂往見之。堂曰汝從何來。師",
    "X83n1574_005:0328b14": "曰上虞來。曰來作甚麼。曰特來禮拜和尚。曰禮拜我",
    "X83n1574_005:0328b15": "作麼。曰學佛法耳。曰若是佛法我這裏一毫也無。曰",
    "X83n1574_005:0328b16": "和尚說底。堂器之。即令入室。久之見用貞于靈隱。命",
    "X83n1574_005:0328b17": "掌書記。　國朝洪武初天界白庵。疏命董姚江龍泉。",
    "X83n1574_005:0328b18": "繼主上虞東山國慶。十三年僧錄司舉住中天竺。時",
    "X83n1574_005:0328b19": "浙江布政使司布政王公鈍重師林而能文。力為外",
    "X83n1574_005:0328b20": "護。永樂元年陞住徑山。開爐上堂。舉此庵和尚云。開",
    "X83n1574_005:0328b21": "爐今歲無柴炭。潦倒情懷實不安。寒氣四山來得重。",
    "X83n1574_005:0328b22": "大家收足上蒲團。徑山亦成一偈舉似大眾。諸方無",
    "X83n1574_005:0328b23": "炭又無薪。寒氣如何不著人。徑塢有薪還有炭。自然",
    "X83n1574_005:0328b24": "暖處好安身。浴佛上堂。母胎纔出已稱尊。不是興家",
    "X83n1574_005:0328c01": "便滅門。莫謂雲門無毒手。棒頭別有一乾坤。四年丙",
    "X83n1574_005:0328c02": "戌　國家纂修永樂大典。師承　召赴京。僧錄司以",
    "X83n1574_005:0328c03": "師年耄舘于天界閑居以俟。葛利麻上師至而迎接",
    "X83n1574_005:0328c04": "之。丁亥得歸山中。戊子謝事居寂照庵。辛卯受業諸",
    "X83n1574_005:0328c05": "孫請歸永樂侍奉。乙未冬十一月示微疾。十四日作",
    "X83n1574_005:0328c06": "偈別眾曰。八十九年為僧。到老末後一句。不道不道。",
    "X83n1574_005:0328c07": "擲筆而逝。茶毗徒孫收遺骨塔于等慈。",
    "X83n1574_005:0328c08": "天寧楚石琦禪師法嗣",
    "X83n1574_005:0328c09": "○蘇州萬壽瑩中景瓛禪師別號笑軒。族出[櫓-魚+(?*圭)]李姚",
    "X83n1574_005:0328c10": "氏。父桂卿。母茆氏。幼岐嶷。與羣兒戲輙作唄匿聲。或",
    "X83n1574_005:0328c11": "調之曰明日有船來取你作壻去也。師怒曰便是鐵",
    "X83n1574_005:0328c12": "船來也打碎他底。父母識其志。送同郡興福寺禮法",
    "X83n1574_005:0328c13": "雲祝髮。猶壹鬱不懌。既具戒即更禮天寧西齋為師。",
    "X83n1574_005:0328c14": "始愜素抱。一日叩問曰父母未生已前。西齋遽曰那",
    "X83n1574_005:0328c15": "箇是你本來面目。師遂有省。徑山竺遠愛其英偉招",
    "X83n1574_005:0328c16": "為侍者。升記室。尋往宣之水西依法叔澹居於西堂。",
    "X83n1574_005:0328c17": "日增智證。　國朝洪武元年肇開善世院。總統曇公",
    "X83n1574_005:0328c18": "雅知師。首舉出世海鹽。天寧四年澹居出主虎丘。師",
    "X83n1574_005:0328c19": "躬輔翼。迨遷萬壽猶從之。若普化之於臨濟也。偶與",
    "X83n1574_005:0328c20": "僧山塘行次。僧舉妙喜遣僧與張公紫巖書話。至拖",
    "X83n1574_005:0328c21": "箇死屍路上走。乃大笑曰先師用處我識得了也。及",
    "X83n1574_005:0328c22": "澹居謝事。郡守王公興宗請師嗣居之。時丁潦饑眾",
    "X83n1574_005:0328c23": "多而食不給。師分衛以贍。上堂。世尊無說說。迦葉不",
    "X83n1574_005:0328c24": "聞聞。一段奇特事。分明舉向君。便下座。上堂。溪光山",
    "X83n1574_005:0329a01": "色全彰清淨法身。柳巷花街廓爾涅槃正路。良久。竹",
    "X83n1574_005:0329a02": "杖化龍去。癡人戽夜塘。上堂。夏日長。薰風凉。雨過滿",
    "X83n1574_005:0329a03": "庭薝蔔香。莫作境物會却。休為佛法商量。良久。達磨",
    "X83n1574_005:0329a04": "大師牙齒缺。釋迦老子面皮黃。上堂。妙明心印觸處",
    "X83n1574_005:0329a05": "全彰。在天是天在地是地。在僧是僧在俗是俗。即今",
    "X83n1574_005:0329a06": "坐立儼然。何處是妙明心印。喝一喝下座。上堂。如來",
    "X83n1574_005:0329a07": "禪。祖師禪。如水合水似空藏空。有般漢聞恁麼道便",
    "X83n1574_005:0329a08": "云我會也我會也。且問你。阿難因甚合掌。迦葉因甚",
    "X83n1574_005:0329a09": "擎拳。擊拂子下座。上堂。百千法門同歸方寸。河沙妙",
    "X83n1574_005:0329a10": "德總在心源。玄沙和尚云。達磨不來東土。二祖不往",
    "X83n1574_005:0329a11": "西天。何處得恁麼說話。嗄口因踢破脚指頭。十一年",
    "X83n1574_005:0329a12": "詔天下僧徒習心經金剛般若楞伽三經。晝則講演",
    "X83n1574_005:0329a13": "夜則坐禪。師為眾講說。言簡理豐靡不厭服。十五年",
    "X83n1574_005:0329a14": "僧錄司選住青州華嚴而終。茶毗。其嗣法弟子崑山",
    "X83n1574_005:0329a15": "薦嚴素蘊等奉遺骨。塔于蘇之西山佛日庵。",
    "X83n1574_005:0329a16": "徑山愚菴及禪師法嗣",
    "X83n1574_005:0329a17": "○杭州靈隱空叟忻悟禪師蘇之吳縣人。俗姓鈕。父",
    "X83n1574_005:0329a18": "本華。母吳氏。兒時簡重寡默。父母知其非處俗質。甫",
    "X83n1574_005:0329a19": "九歲命入郡城龍興依白雲間公出家。暨受具即欲",
    "X83n1574_005:0329a20": "參方。時愚菴居淨慈。師往見。庵詰之曰如何是永明",
    "X83n1574_005:0329a21": "旨。師曰某甲新到只見一湖水不識永明旨。庵可之。",
    "X83n1574_005:0329a22": "遂容入室為侍者。繼命典藏教。復居第二座。既而中",
    "X83n1574_005:0329a23": "天竺懶庵請居第一座。表率其眾。久之還鄉里。吳郡",
    "X83n1574_005:0329a24": "諸山以天平請弗徙。時帝師聞師道譽。錫以圓慈正",
    "X83n1574_005:0329b01": "濟之號。　皇明洪武元年戊申善世院命居感慈亦",
    "X83n1574_005:0329b02": "不赴。三年庚戌京都宗剎疏住浙江萬壽。起廢之餘",
    "X83n1574_005:0329b03": "待雲錫不懈。遷住中天竺募施建天香閣。既完陞住",
    "X83n1574_005:0329b04": "靈隱。學者鱗萃。上堂。絕思惟。斷疑惑。三際十方明歷",
    "X83n1574_005:0329b05": "歷。放過德山。掃除臨濟。熱則乘涼。困則打睡。山悠悠。",
    "X83n1574_005:0329b06": "水悠悠。更嫌何處不風流。上堂。諸佛不出世。亦無有",
    "X83n1574_005:0329b07": "涅槃。釋迦世尊因甚向雙林樹下摩胸告眾云。汝等",
    "X83n1574_005:0329b08": "善觀吾紫磨金色之身。瞻仰取足毋令後悔。今日則",
    "X83n1574_005:0329b09": "有。明日則無。世尊畢竟是涅槃耶。不涅槃耶。還委悉",
    "X83n1574_005:0329b10": "麼。闌干雖共倚。山色不同觀。新正上堂。今朝正月一。",
    "X83n1574_005:0329b11": "一歲從新起。徧界動香風。普天施法雨。(拈拄杖畫一畫云)一",
    "X83n1574_005:0329b12": "生二。(又一畫云)二生三。(又一畫云)三生萬物。(卓拄杖)管取今年禾",
    "X83n1574_005:0329b13": "麥熟。大家安坐樂昇平。開爐上堂兼謝龍華和尚。今",
    "X83n1574_005:0329b14": "朝十月旦。天寒宜向火。深山古寺獸炭少。大家疊足",
    "X83n1574_005:0329b15": "團圝坐。堪笑丹霞燒木佛。却教院主眉須墮。(扣禪床云)相",
    "X83n1574_005:0329b16": "識滿天下。知心能幾人。終時壽五十五。臈四十。",
    "X83n1574_005:0329b17": "○四明天童用愚希顏禪師蘇之長洲余氏。覺林出",
    "X83n1574_005:0329b18": "家。住後上堂。登山須到頂。入海須到底。登山不到頂",
    "X83n1574_005:0329b19": "不知大虗之寬廣。入海不到底不知滄溟之淺深。喝。",
    "X83n1574_005:0329b20": "纔有是非紛然失心。上堂。舉東山演祖示眾云。祖師",
    "X83n1574_005:0329b21": "說不著。佛眼看不見。四面老婆心。為君通一線。便下",
    "X83n1574_005:0329b22": "座。師云。若教頻下淚。滄海也須乾。終于浙江萬壽東",
    "X83n1574_005:0329b23": "堂。",
    "X83n1574_005:0329b24": "○北京順天府慶壽獨庵道衍禪師蘇之長洲姚氏。",
    "X83n1574_005:0329c01": "幼依里之妙智庵出家。入鄉校讀書。不煩師諭義理",
    "X83n1574_005:0329c02": "自通。尋禮宗傳為師披削。未及冠即能詩文。為時所",
    "X83n1574_005:0329c03": "稱。從北禪虗白亮公習天台。教閱四教儀圖解。剔其",
    "X83n1574_005:0329c04": "謬處問虗白。白不能答。遂棄之。往杭之徑山參愚庵",
    "X83n1574_005:0329c05": "機契。命司記室。自是往來十餘年盡得旨要。聲譽洋",
    "X83n1574_005:0329c06": "洋聿起江海間。初出世臨安普慶。遷住杭之天龍嘉",
    "X83n1574_005:0329c07": "定之留光。洪武壬戌僧錄司選舉。欽除慶壽住持。",
    "X83n1574_005:0329c08": "　皇上當潛龍時。重師道學。每召入內府必茗饍問辯。",
    "X83n1574_005:0329c09": "屢錫楮鏹黃白之物無虗月。眾集如雲。法席一振。上",
    "X83n1574_005:0329c10": "堂。舉修山主云。二破不成一。一法鎮長存。若作一二",
    "X83n1574_005:0329c11": "會。永劫受沉淪。修山主盡力只道得八成。普慶為他",
    "X83n1574_005:0329c12": "畫虎添斑去也。二破不成一。黃昏候日出。一法鎮長",
    "X83n1574_005:0329c13": "存。面南看北辰。若作一二會。隔壁猜啞謎。永劫受沉",
    "X83n1574_005:0329c14": "淪。圓通解脫門。喝。禾黍不陽艶。競栽桃李春。飜令力",
    "X83n1574_005:0329c15": "耕者。半作賣花人。上堂。霜華撲戶北風凉。荒院蕭蕭",
    "X83n1574_005:0329c16": "夜愈長。莫只擁衾間瞌睡。火爐頭話合商量。上堂。今",
    "X83n1574_005:0329c17": "朝三月十五慶壽。陞堂打鼓。山門厨庫交參。露柱燈",
    "X83n1574_005:0329c18": "籠起舞。直得開山和尚向山僧拂子頭上。將木劒綿",
    "X83n1574_005:0329c19": "虵橫拈倒弄。踊躍懽喜而脫呪曰。室利室利蘇嚕蘇",
    "X83n1574_005:0329c20": "嚕。報禪流。休莽鹵。蟭螟虫吞却虎。大地山河無寸土。",
    "X83n1574_005:0329c21": "永樂二年　皇上命師罷道輔政。特授資善大夫太",
    "X83n1574_005:0329c22": "子少師。賜名廣孝。與府第。享厚祿。屢錫金帛。雖脹冠",
    "X83n1574_005:0329c23": "帶當富貴。清修自如而淡薄。禪誦比舊益加。十六年",
    "X83n1574_005:0329c24": "三月二十五日往朝　皇上于北京。二十八日遂斂",
    "X83n1574_005:0330a01": "衽趺坐而逝。　皇上哀悼。輟視朝三日。命有司為治",
    "X83n1574_005:0330a02": "喪葬。追封榮國公。諡恭清。遣官賜祭。以四月六日火",
    "X83n1574_005:0330a03": "化。惟舌不壞堅如金石。得舍利皆五色光彩煜然。仍",
    "X83n1574_005:0330a04": "為卜地于西山礱石建塔。壽八十四。",
    "X83n1574_005:0330a05": "萬壽行中仁禪師法嗣",
    "X83n1574_005:0330a06": "○杭州徑山南石文琇禪師蘇之崑山李氏。父福成。",
    "X83n1574_005:0330a07": "母沉氏善清。幼從邑之雙江紹隆院智興祝髮。初參",
    "X83n1574_005:0330a08": "蘭江濋公於薦嚴。一見器許。然師意終未滿。洪武四",
    "X83n1574_005:0330a09": "年熈怡翁說法虎丘。師謂聞其名既久必一見乃已。",
    "X83n1574_005:0330a10": "纔覿面果契合。遂俾居侍司。升記室。自是聲譽靄然。",
    "X83n1574_005:0330a11": "未幾出世郡之普門。遷靈嚴。陞住萬壽。法席大振。永",
    "X83n1574_005:0330a12": "樂四年奉　召纂修永樂大典。留　京三年。及書完",
    "X83n1574_005:0330a13": "僧錄司公舉師住杭之徑山。參徒雲集。上堂。十方無",
    "X83n1574_005:0330a14": "異路。為什麼南尋天台北尋五臺。目前無異草。為什",
    "X83n1574_005:0330a15": "麼桃花紅李花白。良久。打破祖師關。總是自家底。上",
    "X83n1574_005:0330a16": "堂。情塵易遣。理障難除。盡十方世界空索索地。有什",
    "X83n1574_005:0330a17": "麼情塵可遣。有什麼理障可除。雖然。山門頭。佛殿裏。",
    "X83n1574_005:0330a18": "切忌撞著露柱。上堂。望州亭。烏石嶺。相見了也。發明",
    "X83n1574_005:0330a19": "空劫已前事。燈籠與露柱交參。厨庫對僧堂發笑。顯",
    "X83n1574_005:0330a20": "示現行三昧。嘉州牛喫禾。益州馬腹脹。天下覔醫人。",
    "X83n1574_005:0330a21": "炙猪左膊上。三世諸佛搆不著。歷代祖師搆不著。上",
    "X83n1574_005:0330a22": "堂。但參活句莫參死句。頭頭上顯物物上明是死句。",
    "X83n1574_005:0330a23": "舉步踏著南辰轉身觸翻北斗是死句。且作麼生是",
    "X83n1574_005:0330a24": "活句。蘇州街雨過著繡鞋。眾擬議。擲拂子下座。上堂。",
    "X83n1574_005:0330b01": "森羅及萬象。一法之所印。前面是鉢盂峰。後面是凌",
    "X83n1574_005:0330b02": "霄峰。中間是佛殿。喚什麼作一法。良久。國一祖師原",
    "X83n1574_005:0330b03": "是崑山人。上堂。目前無法。意在目前。不是目前。不是",
    "X83n1574_005:0330b04": "目前法。非耳目之所到。洗硯池頭雲冉冉。埋雞塚上",
    "X83n1574_005:0330b05": "草離離。師室中垂語云。道源不遠在什麼處。祖師西",
    "X83n1574_005:0330b06": "來為什麼事。菩提無樹誰為立名。僧問。昔有僧問巴",
    "X83n1574_005:0330b07": "陵祖意教意是同是別。巴陵云雞寒上樹鴨寒下水",
    "X83n1574_005:0330b08": "此意如何。師云你問我。僧云祖意教意是同是別。師",
    "X83n1574_005:0330b09": "云[(?*犬)/?]瓦鉢破蒲扇。僧云某甲不會望和尚慈悲指示。",
    "X83n1574_005:0330b10": "師云鉢好盛飰扇好取風。師問侍者南陽三度喚侍",
    "X83n1574_005:0330b11": "者你還會麼。者云也只為老婆心切。師云你恁麼會",
    "X83n1574_005:0330b12": "國師汗臭氣也未夢見在。者云望和尚點破。師云待",
    "X83n1574_005:0330b13": "鉢盂峰點頭向汝道。師暮年還萬壽松院纂成此錄。",
    "X83n1574_005:0330b14": "及脫藁次。於永樂十六年九月二十四日入寂。茶毗",
    "X83n1574_005:0330b15": "舍利纍然。其徒孫奉遺骨塔于永懷門。弟子分墖于",
    "X83n1574_005:0330b16": "寂照塔之右。世壽七十四。僧臘六十七。嗣法吳郡翠",
    "X83n1574_005:0330b17": "峰宗謐。校對壽榟。依世次而書入之。",
    "X83n1574_005:0330b18": "○崑山永懷無我普觀禪師族出嘉定。於邑之留光",
    "X83n1574_005:0330b19": "寺出家。初參曇石於常熟慧日。咨以出世之法。石屢",
    "X83n1574_005:0330b20": "啟之。知有而不能發。遂見熈怡於北山。俾居座首。一",
    "X83n1574_005:0330b21": "日熙怡問曰仰山夢昇兜率其意若何。師曰白日青",
    "X83n1574_005:0330b22": "天休要說夢。熈怡頷之。師甞頌趙州無字話曰。狗子",
    "X83n1574_005:0330b23": "無佛性。一刀便斷命。若是懵懂流。擬議即成病。",
    "X83n1574_005:0330b24": "○蘇州虎丘性海善法禪師別號無說。吳縣徐墅顧",
    "X83n1574_005:0330c01": "氏。幼依寶壽信庵謹公學出世法。禮其徒祖顯為師。",
    "X83n1574_005:0330c02": "見熈怡於萬壽。俾職綱維。一日熈怡問曰興化打克",
    "X83n1574_005:0330c03": "賓你還會麼。師曰太平不用將軍令。怡休去。既而之",
    "X83n1574_005:0330c04": "杭徧遊湖山。時空叟悟主中夫竺挽居藏司。師雖孜",
    "X83n1574_005:0330c05": "孜以向上事存心。然終有疑礙。偶訪舊於江陰獨行",
    "X83n1574_005:0330c06": "道中。田家小兒喚耕夫喫飯來。師聞不覺手舞足踏。",
    "X83n1574_005:0330c07": "私自慶曰今日始知眉毛元在眼上。洪武庚申出世",
    "X83n1574_005:0330c08": "秀峰。壬申遷虎丘。佛誕上堂。舉世尊初生話頌曰。分",
    "X83n1574_005:0330c09": "手指上下。顛狂似少神。茫茫天地內。將謂更無人。靈",
    "X83n1574_005:0330c10": "巖南石至上堂。拈拄杖竪起云。靈巖拄杖子。若不是",
    "X83n1574_005:0330c11": "雲巖師兄到來。决不肯容易拈出。且拈出後如何。遂",
    "X83n1574_005:0330c12": "以拄杖放舊處云。明眼人前不敢妄通消息。居四年",
    "X83n1574_005:0330c13": "退歸受經。闢一室日宴坐其中。永樂七年正月旦示",
    "X83n1574_005:0330c14": "微疾。初十日呼徒孫誡之曰。吾世緣止於此矣。汝輩",
    "X83n1574_005:0330c15": "當勤道業。莫負出家之志。言訖端坐泊然而逝。茶毗",
    "X83n1574_005:0330c16": "收骨石附葬其祖信庵塔右。",
    "X83n1574_005:0330c17": "○常州天寧雪心明顯禪師檇李陳氏。母顏。俱茹素",
    "X83n1574_005:0330c18": "事佛。故師自幼即絕葷血。稍長父母命禮海鹽德藏",
    "X83n1574_005:0330c19": "荊翁珏法師為師。年十有六始得度為大僧。尋詣杭",
    "X83n1574_005:0330c20": "之昭慶受具戒。忽自嘆曰。出家以明佛心宗為要。若",
    "X83n1574_005:0330c21": "尋常碌碌者名字沙門耳。何足取哉。乃更衣往姑蘇",
    "X83n1574_005:0330c22": "萬壽參熈怡和尚。怡問曰汝是驅烏沙彌應法沙彌。",
    "X83n1574_005:0330c23": "師曰和尚年尊惜取眉毛好。怡見師年少英偉。異之。",
    "X83n1574_005:0330c24": "遂俾為侍者。親炙既久遂臻壼奧。去登徑山見泉原。",
    "X83n1574_005:0331a01": "原聞自熈怡室中來。即延居記室。一時龍象皆敬而",
    "X83n1574_005:0331a02": "友之。常之僧綱司稔師道譽。以永慶久廢特命師起",
    "X83n1574_005:0331a03": "之。甫三載。堂殿一新。升主天寧。法席尤盛。室中垂語",
    "X83n1574_005:0331a04": "曰。三世諸佛不知有。狸奴白牯却知有。且道知有什",
    "X83n1574_005:0331a05": "麼。又曰。山門佛殿日夜為諸人說法。還聞麼。上堂。歷",
    "X83n1574_005:0331a06": "代祖師天下善知識互相出興。各開方便。盖得其本",
    "X83n1574_005:0331a07": "而然也。所以道從無住本立一切法。你諸人若得其",
    "X83n1574_005:0331a08": "本。便能開大口說大話。不得其本。莫道著衣喫飯量",
    "X83n1574_005:0331a09": "家道。便是土也消不得。天寧恁麼說話。且道還有本",
    "X83n1574_005:0331a10": "麼。自云有。歸堂喫茶去。上堂。如來說一切法即非佛",
    "X83n1574_005:0331a11": "法。喚什麼作佛法。昨日栽茄子。今日種冬瓜。已而退",
    "X83n1574_005:0331a12": "居長洲莊溪福濟菴。日以禪誦自怡。士庶歸依者益",
    "X83n1574_005:0331a13": "眾。永樂十三年四月示微疾。十五日澡浴更衣端坐",
    "X83n1574_005:0331a14": "而逝。闍維設利無筭。迨旬餘有以灰土淘洗。又悉滿",
    "X83n1574_005:0331a15": "所欲。其徒復初等收遺骨建塔福濟之後。",
    "X83n1574_005:0331a16": "○蘇州示光止庵普震禪師嘉定瞿氏。參熈怡于萬",
    "X83n1574_005:0331a17": "壽。由內記而掌外記。出住示光經一十年。克苦精勤",
    "X83n1574_005:0331a18": "得住持之體。募建大雄氏殿甫成。　詔修永樂大典。",
    "X83n1574_005:0331a19": "至長于因疾而逝。師學贍內外。湖海咸期其起熈怡",
    "X83n1574_005:0331a20": "之家。俄爾傾逝。莫不痛惜。多聲偈以悼師。甞題魚籃",
    "X83n1574_005:0331a21": "觀音云。丰婆窈窕鬂髼鬆。籃內魚兒活似龍。路轉金",
    "X83n1574_005:0331a22": "沙晴日暖。令人無處避腥風。",
    "X83n1574_005:0331a23": "○江陰光孝仲虗廣益禪師號萍菴。蘇之吳縣徐氏。",
    "X83n1574_005:0331a24": "從古庭學公於光福究華嚴之宗趣。侍熈怡于虎丘",
    "X83n1574_005:0331b01": "了少林之別傳。一日侍次。熈怡舉南陽三喚侍者話",
    "X83n1574_005:0331b02": "未竟。師遽說偈曰。南陽三喚太無端。六月無風徹骨",
    "X83n1574_005:0331b03": "寒。一把柳絲收不得。和烟搭在玉欄干。住後上堂。非",
    "X83n1574_005:0331b04": "不非。是不是。辯如懸河說不出。力能扛鼎提不起。阿",
    "X83n1574_005:0331b05": "呵呵。囉囉哩。三級浪高魚化龍。癡人猶戽夜塘水。終",
    "X83n1574_005:0331b06": "時寓江陰廣福。",
    "X83n1574_005:0331b07": "徑山復原報禪師法嗣",
    "X83n1574_005:0331b08": "○撫州踈山天霖澤禪師初住智門。後居天界第一",
    "X83n1574_005:0331b09": "座。升踈山。解夏上堂。九旬禁足以大圓覺為我伽藍。",
    "X83n1574_005:0331b10": "身心安居平等性智。釋迦老子舌頭拖地。趙州云。有",
    "X83n1574_005:0331b11": "佛處不得住。無佛處急走過。三千里外逢人不得錯",
    "X83n1574_005:0331b12": "好。猶較些子。如今截斷二途。剖破藩籬去也。須彌頂",
    "X83n1574_005:0331b13": "上走馬。大洋海底蹴毬。人人鼻孔遼天。一任隨緣去",
    "X83n1574_005:0331b14": "留。頌僧問巴陵話。珊瑚枝枝撑著月。三世如來同一",
    "X83n1574_005:0331b15": "舌。共工觸到不周山。女媧鍊石補天缺。終于踈山。",
    "X83n1574_005:0331b16": "靈隱性原明禪師法嗣",
    "X83n1574_005:0331b17": "○應天府碧峰無作慎行禪師別號卍庵。族出台之",
    "X83n1574_005:0331b18": "臨海毛氏。幼聰敏。稍長從四明雪竇壽松懷祝髮。及",
    "X83n1574_005:0331b19": "受具才思泉涌。偈句操觚而成。人因稱為小高僧。洪",
    "X83n1574_005:0331b20": "武戊午如杭冷泉參幻隱。隱問何處來。師曰四明。隱",
    "X83n1574_005:0331b21": "曰如何是三佛出處。師曰一尚不可得何況有三。隱",
    "X83n1574_005:0331b22": "曰未在。師曰和尚因甚自生退窟。隱乃厲聲云參堂",
    "X83n1574_005:0331b23": "去。師當下豁然。隱喜即俾侍香。凡幻隱上堂小參贈",
    "X83n1574_005:0331b24": "送偈語。諸徒爭執筆記錄。師一經耳目絕無忘失。丁",
    "X83n1574_005:0331c01": "卯杭之僧綱司以大報國命出世。丙子僧錄司選舉。",
    "X83n1574_005:0331c02": "欽除青州府郡綱兼住持彌陀禪寺。　皇上登極。召",
    "X83n1574_005:0331c03": "授僧錄司左覺義兼碧峰住持。　恩賜隆厚。師室中",
    "X83n1574_005:0331c04": "垂語曰。鄭州梨。青州棗。萬物無過出處好。你諸人還",
    "X83n1574_005:0331c05": "知出處麼。又云。雲門乾屎橛。洞山麻三斤。不用舉著。",
    "X83n1574_005:0331c06": "父母未生前道將一句來。永樂甲午正月十日示微",
    "X83n1574_005:0331c07": "疾。十一日呼諸徒訓誡訖。端坐而逝。茶毗其弟子虎",
    "X83n1574_005:0331c08": "丘宗南奉遺骨附葬杭之靈隱幻隱塔之右。",
    "X83n1574_005:0331c09": "萬壽佛初淳禪師法嗣",
    "X83n1574_005:0331c10": "○常州天寧滄海智寶禪師紹興人。蘇之嘉定普照",
    "X83n1574_005:0331c11": "出家。禮鐵壁通公為剃度師。初住長洲月輪。遷常之",
    "X83n1574_005:0331c12": "天寧。上堂。奔流度刃未是作家。疾焰過風猶為鈍漢。",
    "X83n1574_005:0331c13": "德山見僧入門便棒。笑殺旁觀。臨濟見僧入門便喝。",
    "X83n1574_005:0331c14": "飜成劇戲。指南一路智者知踈。末後一機通人解會。",
    "X83n1574_005:0331c15": "若是舉一明三目機銖兩底。撥著便動撩起便行。猶",
    "X83n1574_005:0331c16": "是外邊打之遶離此之餘。不堪種草。總不恁麼。又且",
    "X83n1574_005:0331c17": "如何。良久。將此深心奉塵剎。是則名為報佛恩。退歸",
    "X83n1574_005:0331c18": "普照而終。火後門人收骨附葬鐵壁塔側。",
    "X83n1574_005:0331c19": "報恩無方普禪師法嗣",
    "X83n1574_005:0331c20": "○懶牛勤禪師頌世尊成道。夜半毛頭星子現。老鬍",
    "X83n1574_005:0331c21": "纔見便荒忙。玉溪一覺雞鳴丑。誰管三更月到窻。",
    "X83n1574_005:0331c22": "天童恠石奇禪師法嗣",
    "X83n1574_005:0331c23": "○錢唐廣化宗聖覺禪師黃巖蔡氏。徑山本源達手",
    "X83n1574_005:0331c24": "度弟子。厲志講學。恠石在大慈時招居侍司。未幾往",
    "X83n1574_005:0332a01": "從育王石室攻詩。詩日臻其奧。若趙公子昂虞公伯",
    "X83n1574_005:0332a02": "生張公仲舉皆稱之。中歲知非。取平日著作火之。力",
    "X83n1574_005:0332a03": "空絕學之旨。參仲謀猷無所入。遂扣南堂于本覺。堂",
    "X83n1574_005:0332a04": "曰你自是了事人。但聞見太多隘塞胸次。以致本地",
    "X83n1574_005:0332a05": "風光不能發現。師隨問如何是佛。堂曰晨時有粥午",
    "X83n1574_005:0332a06": "時有飰。擬進語。堂以手揶揄曰不是不是。師恨其不",
    "X83n1574_005:0332a07": "為明白說破。次日又謁云。和尚開大爐鞴鎔鍛聖凡。",
    "X83n1574_005:0332a08": "我正如一塊頑銅鈍鐵。投入其中求鍛鍊成就美器。",
    "X83n1574_005:0332a09": "若不能者。是和尚爐鞴欠熱耳。堂曰。我此法門只貴",
    "X83n1574_005:0332a10": "直截承當。不在世智辯聦。若能一刀兩段。有甚麼頑",
    "X83n1574_005:0332a11": "銅可鍛。有甚麼美器可成。去此二途。向父母未生前",
    "X83n1574_005:0332a12": "道將一句來。師無語。後効古人頂彌勒像徹夜行道",
    "X83n1574_005:0332a13": "所生內院。久之豁然徹見恠石用處。年六十二得微",
    "X83n1574_005:0332a14": "疾。與眾訣別泊然而逝。",
    "X83n1574_005:0332a15": "○金陵湯水延祥絕海法舟禪師昌國人。依恠石了",
    "X83n1574_005:0332a16": "達宗旨。住延祥二十年。得住持之體。垂終將衣鉢盡",
    "X83n1574_005:0332a17": "行遺囑。獨留拄杖棕帽請方丈東堂至。拈拄杖與方",
    "X83n1574_005:0332a18": "丈云。與和尚撑天拄地去。提起棕帽與東堂曰。與和",
    "X83n1574_005:0332a19": "尚盖覆天下人去。言訖端坐而化。壽八十七。",
    "X83n1574_005:0332a20": "○古心仁藏主台州人。參恠石得旨。遂司是職。居天",
    "X83n1574_005:0332a21": "童蒙堂。足不出山門。甞作二偈悼斷江恩公。其一曰。",
    "X83n1574_005:0332a22": "知識一年無一年。烹金爐冷火無煙。布單從此不須",
    "X83n1574_005:0332a23": "賣。留取三冬盖脚眠。其二曰。笑到斷江膓欲裂。數珠",
    "X83n1574_005:0332a24": "牙齒不關情。破沙盆話無人舉。秋雨秋風撼祖庭。",
    "X83n1574_005:0332b01": "道場玉溪珉禪師法嗣",
    "X83n1574_005:0332b02": "○四明天童壽巖智昌禪師台之黃巖陳氏。謁枯木",
    "X83n1574_005:0332b03": "秀于大慈。木激以究明己事。師因謝絕諸緣。危坐蒲",
    "X83n1574_005:0332b04": "團足不越閫。一日暑雨初霽。綠陰凝寂蟬聲乍歇。忽",
    "X83n1574_005:0332b05": "然有省。遂往霅之道場參玉溪。溪與語契合。留居擇",
    "X83n1574_005:0332b06": "木寮。一日舉送僧偈云。東觀白霧濛濛。西望青山岌",
    "X83n1574_005:0332b07": "岌。喚作渾崙句子。胡餅正好覓汁。侍者會麼。師云。鷄",
    "X83n1574_005:0332b08": "作鷄啼。犬作犬吠。溪咄云未在更道。師擬開口。溪便",
    "X83n1574_005:0332b09": "打。師便禮拜。孚中信唱道天童。往見之。乃為司藏。久",
    "X83n1574_005:0332b10": "之出主四明大梅。升昌國吉祥。遷天童。師室中問僧",
    "X83n1574_005:0332b11": "云生從何來死從何去。僧云渠無生死。師云渠是阿",
    "X83n1574_005:0332b12": "誰。僧無對。師便打云不快漆桶。師又問僧云。太白峰",
    "X83n1574_005:0332b13": "開口即不問。玲瓏巖點頭一句道得麼。僧無語。師云",
    "X83n1574_005:0332b14": "伎死漢。上堂。似地擎山不知山之孤峻。如石含玉不",
    "X83n1574_005:0332b15": "知玉之無瑕。知之者不如好之者。好之者不如樂之",
    "X83n1574_005:0332b16": "者。且道樂箇甚麼。喝一喝。上堂。釋迦老子在你脚底。",
    "X83n1574_005:0332b17": "三世諸佛在你脚底。六代祖師在你脚底。擬議不來。",
    "X83n1574_005:0332b18": "白雲萬里。上堂。舉僧問投子。一大藏教還有奇特事",
    "X83n1574_005:0332b19": "也無。投子云演出一大藏教。又有僧問黃龍。一大藏",
    "X83n1574_005:0332b20": "教還有奇特事也。無黃龍云演入一大藏教。妙喜云。",
    "X83n1574_005:0332b21": "演出演入則不無。二大老若是奇特事。三生六十劫",
    "X83n1574_005:0332b22": "也未夢見在。師云。妙喜恁麼說話也是壓良為賤。喚",
    "X83n1574_005:0332b23": "作奇特事早是錯下名言。拍禪床下座。頌趙州庭前",
    "X83n1574_005:0332b24": "柏樹子話曰。庭前柏樹子。直截為君舉。東土與西乾。",
    "X83n1574_005:0332c01": "迢迢十萬里。",
    "X83n1574_005:0332c02": "○杭州淨慈愚溪弘智禪師別號藁室。蘇之吳江人。",
    "X83n1574_005:0332c03": "初住廣德聖感。移廣信興福湖之法寶道場。洪武初",
    "X83n1574_005:0332c04": "陞居淨慈。上堂。舉東山和尚示眾云。結夏無可供養。",
    "X83n1574_005:0332c05": "大眾作一家宴。管顧諸人。遂展兩手云。囉囉招。囉囉",
    "X83n1574_005:0332c06": "搖。囉囉送。莫恠空踈。伏惟珍重。師云。東山和尚與麼",
    "X83n1574_005:0332c07": "設施。也是黃葉止兒啼。興福則不然。拈拄杖靠左邊",
    "X83n1574_005:0332c08": "下座。上堂。舉碧雲和尚云。跳出胞胎也只寧。指天指",
    "X83n1574_005:0332c09": "地強惺惺。碧雲不用韶陽棒。水拍銀盤弄化生。老碧",
    "X83n1574_005:0332c10": "雲使福州肚膓。用白拈手段。言中蠱毒。句裏砒霜。撿",
    "X83n1574_005:0332c11": "點將來。只是腕頭力弱。不能用韶陽棒子。法寶則不",
    "X83n1574_005:0332c12": "然。有條扳條。無條攀例。輙成一偈舉似諸人。母胎出",
    "X83n1574_005:0332c13": "得便粗豪。南北東西轉一遭。孝順子孫心似鐵。年年",
    "X83n1574_005:0332c14": "惡水驀頭澆。上堂。舉迦葉世尊偈云。一切眾生性清",
    "X83n1574_005:0332c15": "淨。從本無生無可滅。即此身心是幻生。幻化之中無",
    "X83n1574_005:0332c16": "罪福。師云。迦葉如來乃十號具足之尊。位居七佛之",
    "X83n1574_005:0332c17": "內。既出頭來。只合提持向上一段極則大事。與大地",
    "X83n1574_005:0332c18": "眾生解粘去縛拔楔抽釘。便一箇箇不為罪福所惑。",
    "X83n1574_005:0332c19": "一箇箇不為生死所抅。一箇箇不為身心所役。一箇",
    "X83n1574_005:0332c20": "箇不為淨穢所礙。無端說身說心說淨說穢。說生說",
    "X83n1574_005:0332c21": "死說罪說福。帶累後代兒孫箇箇拖泥帶水。頭出頭",
    "X83n1574_005:0332c22": "沒無有出離。且道作麼生是向上極則大事。驟步下",
    "X83n1574_005:0332c23": "座云。切忌認驢鞍橋作阿爺下頷。二十年任湖州府",
    "X83n1574_005:0332c24": "僧綱司都綱。二十四年秋九月一日上僧錄司書求",
    "X83n1574_005:0333a01": "解印。尋辭合郡官僚與諸道舊。期以九日茶毗。遂歸",
    "X83n1574_005:0333a02": "法寶之東軒。以衣服遺囑諸山及分諸徒。是日與客",
    "X83n1574_005:0333a03": "早飯且戲曰。我上路人宜倍飡。令人舁龕。師乘輿語",
    "X83n1574_005:0333a04": "笑如平居。至化所有以師像請讚。師援筆疾題云。西",
    "X83n1574_005:0333a05": "州大呆子。東土啞羊僧。靜奏無絃曲。間看沒字經。百",
    "X83n1574_005:0333a06": "般無出豁。一味得人憎。末後轉身句。渾崙付丙丁。遂",
    "X83n1574_005:0333a07": "索火自焚。苕溪驛丞三山陳德銘甞問道於師。後至",
    "X83n1574_005:0333a08": "哀泣獨甚。師於火聚中擲數珠與之云勤修勿怠。儼",
    "X83n1574_005:0333a09": "然不動。龕之四維一舍許。天華彌空。好事者搏取置",
    "X83n1574_005:0333a10": "香合中。信次乃消。有九鶴盤旋空中。火燼方去。舍利",
    "X83n1574_005:0333a11": "無筭。送者數千人於草木瓦礫中得之者甚眾。嗣法",
    "X83n1574_005:0333a12": "弟子法寶住持道慧等奉舍利骨石塔于道場山之",
    "X83n1574_005:0333a13": "歸源庵。",
    "X83n1574_005:0333a14": "天寧無能教禪師法嗣",
    "X83n1574_005:0333a15": "○鐃州妙果竺源永盛禪師饒之樂平人。姓茫氏。號",
    "X83n1574_005:0333a16": "無住。年十七從沙門常公於蘿山寺。常使受學鄉校",
    "X83n1574_005:0333a17": "而每躭禪寂。一日刺血書金剛經。常見之呵曰不讀",
    "X83n1574_005:0333a18": "書早事此耶。師徐對曰。讀書能免生死固不敢懈。第",
    "X83n1574_005:0333a19": "不免爾。常雖奇之。終欲使卒其學。既剃落謁月庭忠",
    "X83n1574_005:0333a20": "於蔣山。時孤舟濟為首座。濟以皖山凝示蒙山異公",
    "X83n1574_005:0333a21": "語示之。師撫几曰於此已見二公矣。至東林悅堂誾",
    "X83n1574_005:0333a22": "命掌藏教。過袁州見[仁-二+幻]牛和於治平。尋抵無為見無",
    "X83n1574_005:0333a23": "能。舉前參請話徵詰。渙然氷釋。能俾頌趙州無字話。",
    "X83n1574_005:0333a24": "師衝口曰。趙州道無。猛虎當路。狐兔潛蹤。佛祖罔措。",
    "X83n1574_005:0333b01": "又令頌有字話。師曰。狗子佛性有。面南看北斗。更擬",
    "X83n1574_005:0333b02": "問如何。虗空開笑口。能肯之。海印如居饒州。薦福延。",
    "X83n1574_005:0333b03": "師居座首。延祐四年南巢居民柳氏捨山成菴曰竺",
    "X83n1574_005:0333b04": "源。請師居之。天曆己巳主西湖妙果。垂三關語示學",
    "X83n1574_005:0333b05": "者。一。父母未生已前。向甚處安身立命。二。三千里外",
    "X83n1574_005:0333b06": "定誵訛。因甚對面不相識。三。展手云此是第二句。還",
    "X83n1574_005:0333b07": "我第一句來。學者多不契其幾。上堂。大眾。天地未分",
    "X83n1574_005:0333b08": "陰陽未判。此心已逼塞虗空。天地既分三才既立。此",
    "X83n1574_005:0333b09": "心亦逼塞虗空。即今坐立儼然。此心亦逼塞虗空。所",
    "X83n1574_005:0333b10": "以道。心同虗空故。示等虗空法。證得虗空時。無是無",
    "X83n1574_005:0333b11": "非法。上堂。般若如大火聚。擬之則燎却面門。豈不見",
    "X83n1574_005:0333b12": "僧問五祖演和尚云。一大藏教是箇切脚。未審切箇",
    "X83n1574_005:0333b13": "甚麼。祖云鉢囉娘。師拈拄杖卓一下云。野色更無山",
    "X83n1574_005:0333b14": "隔斷。天光直與水相連。至正七年丁亥四月二十四",
    "X83n1574_005:0333b15": "日入寂。弟子奉全身塔于珠峰。世壽七十三。僧夏五",
    "X83n1574_005:0333b16": "十三。",
    "X83n1574_005:0333b17": "冶父金牛真禪師法嗣",
    "X83n1574_005:0333b18": "○廬州大湖普明無用賢寬禪師廬之和州含山縣",
    "X83n1574_005:0333b19": "周氏。參金牛於冶父。初入門金牛便喝。師亦喝。金牛",
    "X83n1574_005:0333b20": "曰那裏學得這虗頭來。師曰大有人疑著。金牛便打。",
    "X83n1574_005:0333b21": "次日又見金牛。引師入閤中坐。忽爐內湯瓶瀉爐灰",
    "X83n1574_005:0333b22": "上衝。師豁然大悟。汗流浹背。即呈偈。有水底泥牛吼",
    "X83n1574_005:0333b23": "一聲。大千沙界一齊傾之句。金牛頷之。至正甲午於",
    "X83n1574_005:0333b24": "太湖創禪居曰普明。又於西梁山及當塗各處建庵。",
    "X83n1574_005:0333c01": "師往來說法四方禪衲蟻慕。夜則有天燈下照。人皆",
    "X83n1574_005:0333c02": "驚嘆。師若無有。帝師特賜佛照圓悟之號。佛成道示",
    "X83n1574_005:0333c03": "眾曰。六年雪山錯。忽見明星錯。走下山來錯錯錯。假",
    "X83n1574_005:0333c04": "使九州之鐵。也難鑄這一錯。卓拄杖一下。大地含生",
    "X83n1574_005:0333c05": "成等正覺。泰定三年九月十五日召門弟子勉進德",
    "X83n1574_005:0333c06": "業已。書偈而逝。龕留一月顏貌如生。全身葬太湖之",
    "X83n1574_005:0333c07": "原。",
    "X83n1574_005:0333c08": "真覺原翁信禪師法嗣",
    "X83n1574_005:0333c09": "○杭州虎跑止巖普成禪師室中垂語云。大鵬金翅",
    "X83n1574_005:0333c10": "鳥。因甚在蟭螟眼裏作窠。又云。南高峰因甚與北高",
    "X83n1574_005:0333c11": "峰鬪額。",
    "X83n1574_005:0333c12": "○嘉興廣德東海德湧禪師族出廣東馮氏。生十三",
    "X83n1574_005:0333c13": "歲便知有出世大事因緣。十九歲僧于曹溪南華。决",
    "X83n1574_005:0333c14": "志參方。首謁贛州馬祖巖徹庵見即器異之。次見智",
    "X83n1574_005:0333c15": "者無涯際華頂無見覩皆有所啟發。然猶以為未了。",
    "X83n1574_005:0333c16": "聞原翁喝道吳興之天池。不憚數千里之遠直造其",
    "X83n1574_005:0333c17": "門。適機緣相契。向之所未明者一旦而廓然矣。時虗",
    "X83n1574_005:0333c18": "谷主徑山。師為掌內記。及元叟繼席。又掌外記。悉有",
    "X83n1574_005:0333c19": "聲稱。第孳孳以道為務。世俗文筆隨時應酬非其好",
    "X83n1574_005:0333c20": "也。自是道風遠揚。四方參請之士隨處麕至。却之不",
    "X83n1574_005:0333c21": "能去。廼結廬嘉禾之曹奧。即廣德也。大開法席陶冶",
    "X83n1574_005:0333c22": "後昆。逾五十年。登其門者多獲趣證。上堂。一向不恁",
    "X83n1574_005:0333c23": "麼孤峰獨宿目視雲漢不順人情。一向恁麼十字街",
    "X83n1574_005:0333c24": "頭灰頭土面世諦流布。恁麼中不恁麼。不恁麼中却",
    "X83n1574_005:0334a01": "恁麼。懸崖撒手從空放下隨處自在。是處安間本無",
    "X83n1574_005:0334a02": "生滅。豈有去來放大光明高低普應。到這裏始知居",
    "X83n1574_005:0334a03": "一切時不起妄念。於諸妄心亦不息滅。住妄想境不",
    "X83n1574_005:0334a04": "加了知。於無了知不辨真實。與諸佛同一受用。其或",
    "X83n1574_005:0334a05": "未然。有寒暑兮促汝壽。有鬼神兮妬汝福。上堂。寂光",
    "X83n1574_005:0334a06": "圓照周沙界。體用如如絕古今。直下不生凡聖解。鵓",
    "X83n1574_005:0334a07": "鳩啼在綠楊陰。上堂。動則影現。覺則氷生。不動不覺",
    "X83n1574_005:0334a08": "死水平沉。既動既覺未免傷鋒犯手。正恁麼時如何",
    "X83n1574_005:0334a09": "舉唱。驀拈拄杖卓一下云。依稀苕菷柄。彷彿赤斑虵。",
    "X83n1574_005:0334a10": "洪武元年十二月初一日入寂。",
    "X83n1574_005:0334a11": "○湖州天池空海本源和尚蘇之崇明人。山居不出。",
    "X83n1574_005:0334a12": "有高尚之節。道俗歸之著甚眾。甞讚達磨偈云。竺國",
    "X83n1574_005:0334a13": "東風欠密藏。十分春色媚晴粧。一聲雷過落花雨。狼",
    "X83n1574_005:0334a14": "藉滿城流水香。",
    "X83n1574_005:0334a15": "○烏石山傑峰愚和尚室中垂語云。三世諸佛因甚",
    "X83n1574_005:0334a16": "麼披毛戴角在異類中行。　白日青天因甚開眼作",
    "X83n1574_005:0334a17": "夢。　一塵不立因甚麼法法全彰。",
    "X83n1574_005:0334a19": "增集續傳燈錄卷第五"
}