{
    "T37n1751_004:0215a20": "觀無量壽佛經疏妙宗鈔卷第四",
    "T37n1751_004:0215a22": "宋四明沙門知禮述",
    "T37n1751_004:0215a23": "二、「悲泣」下，請式。科云「請法」，即法式也。三、「世",
    "T37n1751_004:0215a24": "尊」下，因請往赴，二：初、分科。「勝鬘」等者，勝鬘夫",
    "T37n1751_004:0215a25": "人也，即舍衛國波斯匿王女，末利夫人所生，",
    "T37n1751_004:0215a26": "為踰闍國妃。其後父母遣書云「佛出我國，神",
    "T37n1751_004:0215a27": "通自在，普益眾生。」勝鬘執書，對使說偈云：「仰",
    "T37n1751_004:0215a28": "惟佛世尊，普為世間出，亦應愍我等，速來至",
    "T37n1751_004:0215a29": "此處。」即說此偈時，佛於空中現。復說偈讚云：",
    "T37n1751_004:0215b01": "「如來妙色身，世間無與等」等。今韋提哀請，佛",
    "T37n1751_004:0215b02": "即降赴，其事相類，故云「不異」。二、「知韋」下，隨釋，",
    "T37n1751_004:0215b03": "五：初、神通，二：初、消文。如來之心寂而常照，無",
    "T37n1751_004:0215b04": "數河沙世界眾生若干種心悉知悉見，非同",
    "T37n1751_004:0215b05": "小聖作意方知。他心及以身如意通，皆無記",
    "T37n1751_004:0215b06": "通也。二、「問前」下，釋妨，二：初：出妨。此難重出，",
    "T37n1751_004:0215b07": "問不異前，答不同彼。言二解者，一滅即今嫌",
    "T37n1751_004:0215b08": "佛之惡，二生以後行法之善。何以故？若佛入",
    "T37n1751_004:0215b09": "彼頻婆之室，即令世王謂佛朋父，還謀國政，",
    "T37n1751_004:0215b10": "怨嫌既重，後不行法，故不窮往。母無斯事，故",
    "T37n1751_004:0215b11": "佛親赴。二、「時韋」下，色身。三、「坐百」下，坐座。四、",
    "T37n1751_004:0215b12": "「目連」下，眷屬。五、「普雨」下，雨華。四、傷歎請法，二：",
    "T37n1751_004:0215b13": "初、分科。「今向世尊下，明請往生之因」者，即二",
    "T37n1751_004:0215b14": "意中第二請示往生淨土之因。經云「唯願佛",
    "T37n1751_004:0215b15": "日教我觀於清淨處」文也。「初明供養問往生",
    "T37n1751_004:0215b16": "因」者，即第一意問往昔生中，何罪為因，生此",
    "T37n1751_004:0215b17": "闍世惡逆之子。應知此二，語同意別。分二：初、",
    "T37n1751_004:0215b18": "「我有」下，供養問往生因。經「自絕瓔珞，舉身投",
    "T37n1751_004:0215b19": "地，號泣向佛」，即三業供養。絕瓔投地是身，號",
    "T37n1751_004:0215b20": "泣是口，以二顯意。闍世之因已略如前，疏今",
    "T37n1751_004:0215b21": "但出調達之緣。二、「濁惡」下，正問生處。二、「今向」",
    "T37n1751_004:0215b22": "下，請往生因。第二、正說分，二：初、泛科懸解，二：",
    "T37n1751_004:0215b23": "初、科三段。二、「如來」下，解初文。二、「初放」下，重科",
    "T37n1751_004:0215b24": "廣釋，二：初、總別分科。「酬前生處」者，前韋提請",
    "T37n1751_004:0215b25": "云：「惟願為我廣說無憂惱處。」佛今放光照其",
    "T37n1751_004:0215b26": "淨土，令彼見之，以酬前請。「酬前淨業」者，前請",
    "T37n1751_004:0215b27": "云：「惟願教我觀於清淨業處。」今示三種淨業、",
    "T37n1751_004:0215b28": "十六妙觀，即教彼觀淨業處也。「近答」等者，以",
    "T37n1751_004:0215b29": "韋提希於酬生處中因光見土，乃再請云：「教",
    "T37n1751_004:0215c01": "我思惟、教我正受。」此在正宗，故云近答。若酬",
    "T37n1751_004:0215c02": "序中所請，即是遠答。二、隨科解釋，二：初、酬二",
    "T37n1751_004:0215c03": "問，二：初、酬前生處，二：初、答其生處，三：初、「爾時」",
    "T37n1751_004:0215c04": "下，放光普示；二、「或有」下，示土差別；三、「時韋」下，",
    "T37n1751_004:0215c05": "的示生處。二、「思惟」下，見土更請因。此請淨土",
    "T37n1751_004:0215c06": "正助二因。初、教我思惟。若不思惟，不成願樂。",
    "T37n1751_004:0215c07": "有願之思，乃成業因。「惟願世尊教我修於",
    "T37n1751_004:0215c08": "淨土」願思，令成業因。此請事善助道之業也。",
    "T37n1751_004:0215c09": "次「教我正受離邪倒想」。領納所緣名為正受。",
    "T37n1751_004:0215c10": "此請世尊教我修行淨土觀法，即正觀也。二、",
    "T37n1751_004:0215c11": "「微笑」下，酬前淨業，二：初、總別分科。「初業共凡",
    "T37n1751_004:0215c12": "夫」等者，今三種福是圓助道，與正觀合，皆如",
    "T37n1751_004:0215c13": "來行，故云「三世諸佛淨業正因」。但以三種有",
    "T37n1751_004:0215c14": "通有局，初孝養等通於大小及以博地，故云",
    "T37n1751_004:0215c15": "「初業共凡夫」。次歸戒等唯通大小，凡夫無分，",
    "T37n1751_004:0215c16": "故云「次共二乘」。若菩提心等專在大乘，不通",
    "T37n1751_004:0215c17": "凡小，故云「不共之法」。二、「何以」下，隨科解釋，二：",
    "T37n1751_004:0215c18": "初、三種淨業答思惟，三：初、正明淨業，三：初、光",
    "T37n1751_004:0215c19": "照頻婆得道，二：初、釋微笑，二：初、問。二、答，二：初、",
    "T37n1751_004:0215c20": "「解有」下，答放光。「觀法得果」者，無生法忍是圓",
    "T37n1751_004:0215c21": "三觀習果故也。二、「微笑」下，答微笑。惡業之報",
    "T37n1751_004:0215c22": "害命縶身，而為獲果及淨土緣。如來心了善",
    "T37n1751_004:0215c23": "惡因果交互萬差，欲表內心，是故微笑。二、「阿",
    "T37n1751_004:0215c24": "那」下，釋阿那含。二、「去此」下，舉果勸修因，二：初、",
    "T37n1751_004:0215c25": "問。大本小本俱云「極樂去此十萬億剎」，剎即",
    "T37n1751_004:0215c26": "大千，故云「河沙何言不遠」。二、「解云」下，答有二",
    "T37n1751_004:0215c27": "意。初以佛力故，令修觀者欲見即見，故此文",
    "T37n1751_004:0215c28": "云「汝當繫念諦觀彼國」，故知佛力加欲見者",
    "T37n1751_004:0215c29": "令觀成見。後文云「一切眾生觀於西方極樂",
    "T37n1751_004:0216a01": "世界」，以佛力故，當得見彼清淨國土。故《般舟》",
    "T37n1751_004:0216a02": "見佛而論三力：一佛威力、二三昧力、三行者",
    "T37n1751_004:0216a03": "本功德力。次意即是光中現土，即目覩見也。",
    "T37n1751_004:0216a04": "其二種見皆由感應，雖遠而近。然若心性不",
    "T37n1751_004:0216a05": "具塵剎，則佛無應現之理、生無感見之功，故",
    "T37n1751_004:0216a06": "此經談是心是佛。觀迷此意，則非妙宗。三、「第",
    "T37n1751_004:0216a07": "一」下，正示往生因，二：初、正示，三：初、共凡夫業。",
    "T37n1751_004:0216a08": "此經正被頓修之機，雖修佛行，父母師長豈",
    "T37n1751_004:0216a09": "不孝事、輪王十戒豈不止行？但能修之心一",
    "T37n1751_004:0216a10": "一稱性，何妨所修慈孝之善共於凡夫。二、「第",
    "T37n1751_004:0216a11": "二」下，共二乘業。圓頓行者豈違小乘出家之",
    "T37n1751_004:0216a12": "式？三歸眾戒威儀等事，但受持之心合於一",
    "T37n1751_004:0216a13": "體、依於畢竟，而所行之法共於二乘。三、「第三」",
    "T37n1751_004:0216a14": "下，大乘不共業。依無作境起無緣誓，名發菩",
    "T37n1751_004:0216a15": "提心。實相不二而二，立因果殊；二而不二，始",
    "T37n1751_004:0216a16": "終理一。信此因果，方名為深。讀誦大乘、修三",
    "T37n1751_004:0216a17": "智解、運圓乘行，以此解行教其行者，名為勸",
    "T37n1751_004:0216a18": "進。此三種業，得前前者不得後後、得後後者",
    "T37n1751_004:0216a19": "必得前前，故今行人能修前二、前二不能修",
    "T37n1751_004:0216a20": "於大乘，故云「餘二不及是言大乘」。二、「佛告」下，",
    "T37n1751_004:0216a21": "結歎。既是佛業，驗是圓修，故《大經》中復有一",
    "T37n1751_004:0216a22": "行，名如來行。雖云一行，而具五行。今亦如是，",
    "T37n1751_004:0216a23": "雖是佛業而具三種。二、「諦聽」下，歎其所問。「諦",
    "T37n1751_004:0216a24": "聽」等者，諸經誡聽皆有此語，莫不令人生於",
    "T37n1751_004:0216a25": "三慧。而須按教明慧偏圓，能聽所聽、能思所",
    "T37n1751_004:0216a26": "思、能念所念。若作生滅解者，即三藏三慧。無",
    "T37n1751_004:0216a27": "生解者，通教三慧。無量無作，別圓可知。今令",
    "T37n1751_004:0216a28": "韋提等生圓三慧，若不爾者，安能此座即證",
    "T37n1751_004:0216a29": "法忍？三、「即得」下，略付阿難。經「如執明鏡」等者，",
    "T37n1751_004:0216b01": "觀法如鏡、修之如執，觀成土現，如見面像。是",
    "T37n1751_004:0216b02": "知外有三種淨業、內備十六妙觀，乃得見也。",
    "T37n1751_004:0216b03": "此雖略付淨業，意說妙觀。「初住初地」者，圓住",
    "T37n1751_004:0216b04": "別地俱破無明，是無生忍位。《妙玄》一實位云",
    "T37n1751_004:0216b05": "「若入初住，正破無明，是明圓教無生忍位」，今",
    "T37n1751_004:0216b06": "意在圓。引仁王五種忍位者，用顯無生居三",
    "T37n1751_004:0216b07": "忍上。若依別教，十信伏忍、十住信忍、十行去",
    "T37n1751_004:0216b08": "順忍、十地無生忍、妙覺寂滅忍。若約圓位五",
    "T37n1751_004:0216b09": "品伏忍，六根清淨信順二忍，初住至等覺名",
    "T37n1751_004:0216b10": "無生忍，妙覺名寂滅忍。然別初地即圓初住，",
    "T37n1751_004:0216b11": "故引《仁王》以證今位。行者應知，如來將說十",
    "T37n1751_004:0216b12": "六觀法，預彰所說是圓妙觀，故云一切眾生",
    "T37n1751_004:0216b13": "觀於極樂，觀成即得無生法忍。是故韋提聞",
    "T37n1751_004:0216b14": "說十六，隨語觀成，說訖即證此之妙位。經示",
    "T37n1751_004:0216b15": "此觀是取初住徑捷之門，故不可云想事而",
    "T37n1751_004:0216b16": "已。二、「初明」下，明十六妙觀答正受，二：初、分",
    "T37n1751_004:0216b17": "科。二、「汝是」下，隨釋，二：初、明韋提見土之由。經",
    "T37n1751_004:0216b18": "「未得天眼」等者，問：阿那律天眼最勝，但見大",
    "T37n1751_004:0216b19": "千；豈有得天眼者越十萬億土見安養乎？答：",
    "T37n1751_004:0216b20": "此語未得分真菩薩天眼，非二乘也。故《大經》",
    "T37n1751_004:0216b21": "二十二云「菩薩所得清淨天眼，異於聲聞緣",
    "T37n1751_004:0216b22": "覺所得。」以是異故，一時遍見十方世界現在",
    "T37n1751_004:0216b23": "諸佛。《大論》亦同此說。「韋提實大菩薩」者，此顯",
    "T37n1751_004:0216b24": "韋提本住法身，為欲發起淨土觀法故示同",
    "T37n1751_004:0216b25": "凡。「此會即得無生忍」者，即者方將也。此會聞",
    "T37n1751_004:0216b26": "觀將證法忍，非謂前文說無生忍是韋提證。",
    "T37n1751_004:0216b27": "前文乃是通說未來眾生修十六觀能得無生，",
    "T37n1751_004:0216b28": "人見示同凡夫之言，便謂前文是韋提證。須",
    "T37n1751_004:0216b29": "知即得，非已得也。既云實大菩薩，乃是久證",
    "T37n1751_004:0216c01": "無生，如來據迹言是凡夫心想羸劣。劣想凡",
    "T37n1751_004:0216c02": "夫修之得忍，顯茲妙觀能革下凡頓成圓聖。",
    "T37n1751_004:0216c03": "「異方便」者，十六觀法奇異方便也。故《起信論》",
    "T37n1751_004:0216c04": "云「修多羅說有勝方便，繫念極樂令生彼國」。",
    "T37n1751_004:0216c05": "「非直觀名方便」者，謂彼依正有二方便，能令",
    "T37n1751_004:0216c06": "此土凡夫得見。一者修觀正受方便，令心眼",
    "T37n1751_004:0216c07": "見。二佛神力示現方便，能令目擊。既得見之",
    "T37n1751_004:0216c08": "由有其二種，故云非直觀名方便。佛力令見，",
    "T37n1751_004:0216c09": "亦是方便。韋提乃得二種之見：一者將有隨",
    "T37n1751_004:0216c10": "文作觀之見，二者已蒙佛力示現見也。故云",
    "T37n1751_004:0216c11": "「韋提見土之由」。二、「韋提」下，為未來請見土之",
    "T37n1751_004:0216c12": "法，二：初、請。韋提先領，示現方便而為請由。",
    "T37n1751_004:0216c13": "是故經云「如我今者以佛力故見彼國土」，然",
    "T37n1751_004:0216c14": "復正請觀法方便，乃以眾生而為請緣。故經",
    "T37n1751_004:0216c15": "云「若佛滅後諸眾生等，濁惡不善五苦所逼，",
    "T37n1751_004:0216c16": "云何當見極樂世界」。五苦者，疏有二釋：初、以",
    "T37n1751_004:0216c17": "五道非樂釋。二、以五罪招報釋者，地獄燒煮",
    "T37n1751_004:0216c18": "苦、餓鬼飢虛苦、畜生屠割苦、人間八種苦、天",
    "T37n1751_004:0216c19": "上五衰苦。次釋者，聖意多含，更明五惡招於",
    "T37n1751_004:0216c20": "二報。名出大本《無量壽經》，今云「大經」是也。疏",
    "T37n1751_004:0216c21": "文先列三五之名。次、「五惡」下，釋出三五。殺至",
    "T37n1751_004:0216c22": "飲酒，五惡因也。「如大經」下，釋五痛即華報也。",
    "T37n1751_004:0216c23": "「五燒」下，釋五燒即果報也。然其二報並無五",
    "T37n1751_004:0216c24": "相，各稱五者，皆從五種惡因而立。故彼五文，",
    "T37n1751_004:0216c25": "後皆結云「是為一大惡一痛一燒」，乃至總云",
    "T37n1751_004:0216c26": "「五大惡五痛五燒」，故知二五皆從因立。二、答，",
    "T37n1751_004:0216c27": "二：初、列觀分科，二：初、列觀。《義例》云「夫三觀者，",
    "T37n1751_004:0216c28": "義唯三種：一者從行，唯於萬境觀一心。萬境",
    "T37n1751_004:0216c29": "雖殊，妙觀理等，如觀陰等即其意也。二約法",
    "T37n1751_004:0217a01": "相，如約四諦五行之文，入一念心以為圓觀。",
    "T37n1751_004:0217a02": "三託事，如王舍耆闍名從事立，借事為觀以",
    "T37n1751_004:0217a03": "導執情，如方等普賢其例可識。」問：今十六觀",
    "T37n1751_004:0217a04": "於三種中屬何義邪？答：既不撮乎法相入心",
    "T37n1751_004:0217a05": "成觀，信非附法。又非借彼事義立境立觀，驗",
    "T37n1751_004:0217a06": "非託事明矣。如來直談十六觀行修證之門，",
    "T37n1751_004:0217a07": "正當從行也。問：《義例》三種皆是理觀，今之十",
    "T37n1751_004:0217a08": "六歷依正事，何預三種邪？答：託事、附法二種",
    "T37n1751_004:0217a09": "三觀有事有理，且置未論，從行三觀以何義",
    "T37n1751_004:0217a10": "故不得歷事？既言從行，必四種行。常坐一種",
    "T37n1751_004:0217a11": "縱直觀理，餘三三昧豈不兼事？如般舟三觀",
    "T37n1751_004:0217a12": "歷念佛事，方等三觀歷持呪事，法華三觀歷",
    "T37n1751_004:0217a13": "誦經事，請觀音三觀歷數息事，覺意三觀歷",
    "T37n1751_004:0217a14": "三性事。此等歷事若非從行，攝屬何邪？般舟",
    "T37n1751_004:0217a15": "三昧初觀足下千輻輪相，次第逆緣至肉髻",
    "T37n1751_004:0217a16": "相，彼觀相時即用三觀。彼是從行，今那獨非？",
    "T37n1751_004:0217a17": "況《義例》云「唯於萬境觀一心」，豈今依正不唯",
    "T37n1751_004:0217a18": "一心？經文具列十六境相，大師但於首題示",
    "T37n1751_004:0217a19": "圓三觀，令將此觀觀十六境，正是萬境雖殊",
    "T37n1751_004:0217a20": "妙觀理等。又今三觀并諸歷事三觀，若非從",
    "T37n1751_004:0217a21": "行等者，那云三觀義唯三種？問：今經但於像",
    "T37n1751_004:0217a22": "觀示云「是心作佛是心是佛」，諸文皆無觀理",
    "T37n1751_004:0217a23": "之語，則知佛外皆是事觀。縱將此義例觀十",
    "T37n1751_004:0217a24": "五，斯是行人用理觀意。據經現文，但是事觀。",
    "T37n1751_004:0217a25": "答：若自依經修觀入證，何須四依解說經意、",
    "T37n1751_004:0217a26": "製立觀法？大師深得佛旨，故於首題以妙三",
    "T37n1751_004:0217a27": "觀釋能觀觀、以妙三身釋所觀佛，而云「觀雖",
    "T37n1751_004:0217a28": "十六言佛便周」。今依大師用三妙觀觀十六",
    "T37n1751_004:0217a29": "境，豈是行人自用觀意？應知四種三昧無不",
    "T37n1751_004:0217b01": "於事觀三諦理，但《般舟》等依定散善事，覺意",
    "T37n1751_004:0217b02": "縱任善惡等事，是故偏得歷事之名。若常坐",
    "T37n1751_004:0217b03": "等直於三道之事而觀三諦，不兼修善及縱",
    "T37n1751_004:0217b04": "惡事，故受理名。今經觀法豈可異於四三昧",
    "T37n1751_004:0217b05": "邪？故知十六正是從行、歷事、觀理也。應知十",
    "T37n1751_004:0217b06": "六皆用三觀為想相之法，三觀微故且觀落",
    "T37n1751_004:0217b07": "日及以清水，三觀漸著乃觀地、樹、座像、佛身，",
    "T37n1751_004:0217b08": "下去諸境皆須三觀。二、「就十」下，分科。以十六",
    "T37n1751_004:0217b09": "觀，三類分之。六屬依報者，日標送想之方、氷",
    "T37n1751_004:0217b10": "表瑠璃之地。雖此土物，意顯彼邦，是故六觀",
    "T37n1751_004:0217b11": "皆彼依報。七屬正報者，座為三聖親依、像類",
    "T37n1751_004:0217b12": "三聖真體，是故七觀皆名正報。三輩之人自",
    "T37n1751_004:0217b13": "此之彼，修因託質事相不同，是故此三自為",
    "T37n1751_004:0217b14": "一類。二、「第一」下，隨科解釋，三：初、六觀觀依報、",
    "T37n1751_004:0217b15": "六：初、日觀，二：初、立意分科。先作日觀，意令繫",
    "T37n1751_004:0217b16": "心。凡心暗散，何能明見淨土妙境？故令專想",
    "T37n1751_004:0217b17": "落日之形。一事繫心想之不已，其心則定。心",
    "T37n1751_004:0217b18": "若靜細，種種觀法皆可造修。繫心之法須落",
    "T37n1751_004:0217b19": "日者，欲令定想趣於西方，是向彌陀所居處",
    "T37n1751_004:0217b20": "故。二、隨解釋，二：初、「佛告」下，總勸修觀。經「韋提",
    "T37n1751_004:0217b21": "希汝及眾生」者，韋提希等是現在機，一切眾",
    "T37n1751_004:0217b22": "生是未來機，故知修觀不專佛世。況復韋提",
    "T37n1751_004:0217b23": "是發起者，正為今人請正受法，是故我佛勸",
    "T37n1751_004:0217b24": "眾生修。修法如何？專繫一處所謂西方。二、「云",
    "T37n1751_004:0217b25": "何」下，正明日觀，三：初、舉所觀境。經文意者，謂",
    "T37n1751_004:0217b26": "昔曾見者或現前見日欲沒相，為所觀境。蓋",
    "T37n1751_004:0217b27": "以此觀所被周遍，唯除生下雙目俱盲，既不",
    "T37n1751_004:0217b28": "識日故莫能想。若曾有目，即今盲者亦可修",
    "T37n1751_004:0217b29": "之。況現有目，見日分明，修之越易。即以所見",
    "T37n1751_004:0217c01": "落日為境，想之令起觀中之日。二、「當起」下，正",
    "T37n1751_004:0217c02": "教觀察。釋題觀字明妙三觀，題目是總、經文",
    "T37n1751_004:0217c03": "是別，豈不以總而貫於別？今想落日，而能想",
    "T37n1751_004:0217c04": "之觀隨解而進。三藏事定，能想所想無非生",
    "T37n1751_004:0217c05": "滅。通教事定，能想所想皆如幻化。別知能想",
    "T37n1751_004:0217c06": "元是佛性。於想能所次第觀中，圓人妙解知",
    "T37n1751_004:0217c07": "能想心本具一切依正之法。今以具日之心",
    "T37n1751_004:0217c08": "緣於即心之日，令本性日顯現其前，斯乃以",
    "T37n1751_004:0217c09": "法界心緣法界境，起法界日。既皆法界，豈不",
    "T37n1751_004:0217c10": "即空假中？圓人六根常所觸對，尚須念念即",
    "T37n1751_004:0217c11": "空假中，豈今修觀頓廢此三？此猶總示。若別",
    "T37n1751_004:0217c12": "論三觀成日功者，以根境空寂故，心日無礙；",
    "T37n1751_004:0217c13": "以緣起假立故，累想日生；以其心日皆法界",
    "T37n1751_004:0217c14": "故，當處顯現。此之三觀同在一心，非一非三",
    "T37n1751_004:0217c15": "而三而一，不可思議。以其圓人凡修功行皆",
    "T37n1751_004:0217c16": "悉如是，若不爾者非是圓人修事觀也。通人",
    "T37n1751_004:0217c17": "必以如幻之心修諸事定，以驗圓人用即中",
    "T37n1751_004:0217c18": "心成其事觀。既以妙心觀於落日，此心堅住，",
    "T37n1751_004:0217c19": "能於本性顯現日相，不唯閉目能見、開目亦",
    "T37n1751_004:0217c20": "皆明了。若如此者，則日觀成也。疏出二義，二：",
    "T37n1751_004:0217c21": "初、「教令」下，除疑。《大本》下卷云「若有眾生以疑",
    "T37n1751_004:0217c22": "惑心，修諸功德願生彼國。不了佛智，修習善",
    "T37n1751_004:0217c23": "本願生其國。此諸眾生，生彼宮殿，壽五百歲，",
    "T37n1751_004:0217c24": "常不見佛、不聞法、不見僧。於彼國土而受胎",
    "T37n1751_004:0217c25": "生。」此人宿世無有智慧，疑惑所致，乃至生彼",
    "T37n1751_004:0217c26": "宮殿，無有一念惡事，但於五百歲中不見三",
    "T37n1751_004:0217c27": "寶。「故作此觀令除疑惑」者，經云「不了佛智則",
    "T37n1751_004:0217c28": "生疑惑」，疏云「故作此觀令除疑惑」，即顯此觀",
    "T37n1751_004:0217c29": "能了佛智。若其不用一心三觀觀落日者，則",
    "T37n1751_004:0218a01": "迷佛智，那名此觀能除疑惑？日觀既爾，餘觀",
    "T37n1751_004:0218a02": "例然，故知大師依乎佛智立今觀法。然十六",
    "T37n1751_004:0218a03": "觀屬頓教故，原始要終皆用佛智。若凡小善",
    "T37n1751_004:0218a04": "乃於臨終迴向佛智，作眾惡者須依佛智求",
    "T37n1751_004:0218a05": "滅罪障，此等亦名了於佛智不生疑惑。既有",
    "T37n1751_004:0218a06": "乘種生彼，速得見佛聞法預於海眾，不生邊",
    "T37n1751_004:0218a07": "地及胎宮也。二、「障者」下，滅障。即五逆重罪也。",
    "T37n1751_004:0218a08": "彼經散善力弱，故逆謗不生。故彼經云「若有",
    "T37n1751_004:0218a09": "眾生聞其名字信心歡喜，乃至一念至心迴",
    "T37n1751_004:0218a10": "向願生彼國，即得往生，住不退轉；唯除五逆",
    "T37n1751_004:0218a11": "誹謗正法。」若依今經修正觀者，下至日想，即",
    "T37n1751_004:0218a12": "能滅除五逆重罪。是知逆罪得生，必由修觀。",
    "T37n1751_004:0218a13": "「下輩自論」者，下品下生觀云「除八十億劫",
    "T37n1751_004:0218a14": "生死之罪」，今言「六十」者，恐「六」字誤。問：既用法",
    "T37n1751_004:0218a15": "界以為心境顯法界日，令閉目開目常得見",
    "T37n1751_004:0218a16": "日，即是觀行見法界理當中三品。今何判位",
    "T37n1751_004:0218a17": "在名字初，屬下下品？答：理觀事定相，即修者",
    "T37n1751_004:0218a18": "心雖不二，事雜凡情，故未伏惑，事定可成。理",
    "T37n1751_004:0218a19": "觀忘情，伏惑方發，故別惑初伏名觀行位見",
    "T37n1751_004:0218a20": "法界理，深伏乃名相似位見，分斷方得真見",
    "T37n1751_004:0218a21": "法界。今之行者觀日觀氷及觀瑠璃，雖用法",
    "T37n1751_004:0218a22": "界心境而觀，而惑全未伏、凡情尚濃，方得名",
    "T37n1751_004:0218a23": "字見法界日，非觀行位。作此判者，蓋約鈍根，",
    "T37n1751_004:0218a24": "於日等觀且得定心假想之益，故在名字也。",
    "T37n1751_004:0218a25": "若利根者，法界日顯，便能圓伏及任運除二",
    "T37n1751_004:0218a26": "種麁惑，豈非日觀歷九品邪？問：今用理解想",
    "T37n1751_004:0218a27": "日現前，縱未斷惑事定已成。據下經說「下下",
    "T37n1751_004:0218a28": "品人以苦逼故不遑念佛，但十念頃稱彼佛",
    "T37n1751_004:0218a29": "名」，心雖相續，終不可類見日定心。因何同在",
    "T37n1751_004:0218b01": "第九品位？答：彼由造逆及作眾惡，臨終苦逼，",
    "T37n1751_004:0218b02": "得遇善友為說妙法。雖不能念彼佛三身，怖",
    "T37n1751_004:0218b03": "地獄故，苦切稱名具足十念。既絕後惡，即乘",
    "T37n1751_004:0218b04": "此念託彼蓮中，名下下品。今論始行，樂習三",
    "T37n1751_004:0218b05": "昧親善知識，聞法了心本具淨土依正諸法，",
    "T37n1751_004:0218b06": "標心具修十六觀法，故先觀日令心堅住。望",
    "T37n1751_004:0218b07": "後諸觀，此當末品。彼人雖即不成事定，而能",
    "T37n1751_004:0218b08": "十念稱佛不散，亦為定攝，復兼臨終勇決之",
    "T37n1751_004:0218b09": "力，故得預於第九品也。是故行相雖少不同，",
    "T37n1751_004:0218b10": "品位無別。三、「是為」下，結。二、水觀，二：初、分科二。",
    "T37n1751_004:0218b11": "二、隨釋，三：初、舉所觀境。即以曾見大陂池水",
    "T37n1751_004:0218b12": "為所緣境。二、「見水」下，正明起觀。既稟圓宗，知",
    "T37n1751_004:0218b13": "能想心具七大性，故以具水之心託彼即心",
    "T37n1751_004:0218b14": "之水，觀於本性令水現前，并及諸相皆於心",
    "T37n1751_004:0218b15": "性觀令顯現。經文為四：初、作水想。妙心既運，",
    "T37n1751_004:0218b16": "性水即生，專想澄清，令心不散。二、「既見」下，變",
    "T37n1751_004:0218b17": "水成氷。性具之法轉變自由，故可令水而作",
    "T37n1751_004:0218b18": "堅水。三、「見氷」下，變氷為瑠璃。氷想若成，瑠璃",
    "T37n1751_004:0218b19": "可識。四、「此想」下，觀瑠璃成地。心藏具法，有何",
    "T37n1751_004:0218b20": "邊涯？無妙觀緣，隱而不發。今依佛語順性想",
    "T37n1751_004:0218b21": "之，寶地光明種種奇相隨心出現。此自六段：",
    "T37n1751_004:0218b22": "初、成地瑩徹。二、「下有」下，寶幢光明。三、「瑠璃」下，",
    "T37n1751_004:0218b23": "地上莊嚴。四、「一一」下，寶光樓閣。五、「於臺」下，華",
    "T37n1751_004:0218b24": "幢樂器。六、「八種」下，風樂演法。疏「實無時節」等",
    "T37n1751_004:0218b25": "者，《大本》云「彼無四時，不寒不熱。及無日月，常",
    "T37n1751_004:0218b26": "有光明。」寄於此土四方四維有八種風，故亦",
    "T37n1751_004:0218b27": "順此對有八風。然彼八風，不同此土令物生",
    "T37n1751_004:0218b28": "長及以衰落，但鼓自然之樂、演乎妙法之音",
    "T37n1751_004:0218b29": "耳。三、「是為」下，結。三、地觀，二：初、分科。二、隨釋，",
    "T37n1751_004:0218c01": "四：初「漸想」者，轉於氷想用表瑠璃，雖復觀地",
    "T37n1751_004:0218c02": "種種莊嚴，未稱彼佛勝應所居。良以三觀尚",
    "T37n1751_004:0218c03": "微，猶兼假想，故於彼地名為粗見。二、「若得」下，",
    "T37n1751_004:0218c04": "實觀。妙觀功著三昧有成，見彼勝身所依之",
    "T37n1751_004:0218c05": "地，莊嚴之相豈可具陳。應了同居橫具三土，",
    "T37n1751_004:0218c06": "其相非少。如諸經說，凡小善行迴向求生，縱",
    "T37n1751_004:0218c07": "依大乘仍是散善，故感養淨相猶劣。若今",
    "T37n1751_004:0218c08": "頓教心觀妙宗，所見淨相永異他部。如修妙",
    "T37n1751_004:0218c09": "觀於同居穢，尚見尊特及實報土，豈淨同居",
    "T37n1751_004:0218c10": "身土一槩？故今地想妙三昧成，見莊嚴事不",
    "T37n1751_004:0218c11": "可具說。三、「佛告」下，明利益。疏云「前水是想」",
    "T37n1751_004:0218c12": "者，蓋託此方水成氷事表彼寶地，但是假想，",
    "T37n1751_004:0218c13": "故名粗見。今成三昧，實見彼地，則名實觀。言",
    "T37n1751_004:0218c14": "假想不能滅罪，斯是大師順經策進，令其行",
    "T37n1751_004:0218c15": "者速成三昧；非是假想全不滅罪。何以知然？",
    "T37n1751_004:0218c16": "日觀尚類下品下生滅罪之數，豈粗見地全",
    "T37n1751_004:0218c17": "不除愆？四、「作此」下，顯邪正。觀與經合則稱性",
    "T37n1751_004:0218c18": "見，名為正觀。見相乖經是發魔事，故名邪觀。",
    "T37n1751_004:0218c19": "下去皆然。四、樹觀，二：初、分科。二、隨釋，三：",
    "T37n1751_004:0218c20": "初、結前生後。二、正明觀行。問：日觀水觀皆先",
    "T37n1751_004:0218c21": "立境，地樹等觀何不云邪？答：別論水日有曾",
    "T37n1751_004:0218c22": "見相，可指為境；地樹已下非曾覩對，將何為",
    "T37n1751_004:0218c23": "境？若通論者，皆得有境。何者？諸觀皆用教所",
    "T37n1751_004:0218c24": "示相，憶持在心為所緣境，仍了能觀本具此",
    "T37n1751_004:0218c25": "法，託境想成令性具法發明心目，是故心觀",
    "T37n1751_004:0218c26": "及所發相一一皆三。故知通論皆得有境。此",
    "T37n1751_004:0218c27": "文為五：初、「觀寶」下，樹體者下之莊嚴及生法",
    "T37n1751_004:0218c28": "等，皆是能依。今一一樹八千由旬，即所依體。",
    "T37n1751_004:0218c29": "二、「一一」下，莊嚴相。瑠璃，具云吠瑠璃邪，此",
    "T37n1751_004:0219a01": "云不遠，謂西域有山去波羅奈城不遠，此寶",
    "T37n1751_004:0219a02": "出彼，故以名之。玻瓈，正云窣坡致迦，其狀少",
    "T37n1751_004:0219a03": "似此方水精，然有赤白者。三、「諸天」下，明生法。",
    "T37n1751_004:0219a04": "生即眾生，諸天童子也。以生對諸莊嚴之事，",
    "T37n1751_004:0219a05": "皆稱為法。釋迦毘楞伽，此云能勝摩尼，正云",
    "T37n1751_004:0219a06": "末尼，此翻離垢，言此寶光淨，不為垢穢所染。",
    "T37n1751_004:0219a07": "又翻增長，謂有此寶處必增其成德。舊云「翻",
    "T37n1751_004:0219a08": "為如意隨意」，此皆義譯也。色中上者，謂摩尼",
    "T37n1751_004:0219a09": "之光間雜眾寶，色像殊妙最上無過也。閻浮檀",
    "T37n1751_004:0219a10": "金，閻浮具云染部捺陀，此是西域河名，近閻",
    "T37n1751_004:0219a11": "浮捺陀樹，其金出彼河中。此則河因樹立稱、",
    "T37n1751_004:0219a12": "金由河得名。如帝釋瓶者，帝釋具云釋迦因",
    "T37n1751_004:0219a13": "陀羅，此云能主，言其能為天主。言瓶者，《釋論》",
    "T37n1751_004:0219a14": "第十五云「有人常供養天。其人貧窮，一心供養",
    "T37n1751_004:0219a15": "滿十二歲，求索富貴。天愍此人，自現其身而",
    "T37n1751_004:0219a16": "問之曰：『汝求何等？』答：『我求富貴，欲令所願皆",
    "T37n1751_004:0219a17": "得。』天與一器名曰德瓶，而語之言：『所須之物",
    "T37n1751_004:0219a18": "從此瓶出。』其人如已，應意所欲無所不得。」",
    "T37n1751_004:0219a19": "今此妙華涌出諸果，如彼天瓶出種種物，",
    "T37n1751_004:0219a20": "故以喻之。四、「有大」下，現佛國。非獨現一大千，",
    "T37n1751_004:0219a21": "十方佛剎亦於中現。樹觀若發，轉觀佛土亦",
    "T37n1751_004:0219a22": "應不難。五、「觀見」下，結觀。雖因光蓋見十方土，",
    "T37n1751_004:0219a23": "然從樹起，故須結末而歸其本。三、「是為」下，結。",
    "T37n1751_004:0219a24": "此乃結樹當第四觀。五、池觀，二：初、疏科。二、釋",
    "T37n1751_004:0219a25": "經，五：初明池體，體義同樹。二、「一一」下，明池",
    "T37n1751_004:0219a26": "相。支派金渠、底沙蓮華，皆是八池奇妙之相。",
    "T37n1751_004:0219a27": "三、「其摩」下，明隨心。論其寶水稱適人情，自然",
    "T37n1751_004:0219a28": "上樹然後流下。故《上生經》明兜率宮有水遊",
    "T37n1751_004:0219a29": "梁棟間，與此同也。四、「其聲」下，明利益。即水聲",
    "T37n1751_004:0219b01": "說法增人觀慧也。苦空等是說小，諸度相好是",
    "T37n1751_004:0219b02": "說大，又讚念佛法僧則令人深觀三寶也。說",
    "T37n1751_004:0219b03": "法既分大小，驗此三寶亦讚別體同體之殊。",
    "T37n1751_004:0219b04": "《涅槃經》中瑠璃光菩薩欲來此土先放光明，",
    "T37n1751_004:0219b05": "非青現青。文殊言：此光明者即是智慧。大師",
    "T37n1751_004:0219b06": "引此立有分別色，若心若色唯是一色。今水",
    "T37n1751_004:0219b07": "聲說法、光明化鳥，豈不彰於有分別色，色能",
    "T37n1751_004:0219b08": "造心、色具於心，唯是一色耶？須知萬法唯心，",
    "T37n1751_004:0219b09": "尚兼權教他師皆說，一切唯色但在圓宗，獨",
    "T37n1751_004:0219b10": "從吾祖以變義兼別具唯屬圓故。五、「是為」下，",
    "T37n1751_004:0219b11": "結觀。疏釋八德而對五入，并前說法即聲入",
    "T37n1751_004:0219b12": "也。雖成六入，無非妙境，故令行者速證無生。",
    "T37n1751_004:0219b13": "六、總觀，二：初、疏科。二、經文，四：初、明總觀，二：初、",
    "T37n1751_004:0219b14": "觀寶樓，二：初、「眾寶」下，正明觀樓。二、「其樓」下，二",
    "T37n1751_004:0219b15": "處樂聲。即樓中天作及空裹自鳴，此樂音中",
    "T37n1751_004:0219b16": "皆詮三寶微妙觀門。二、「此想」下，結成總觀。最",
    "T37n1751_004:0219b17": "初繫念且寄此土，落日及氷以為方便，次觀",
    "T37n1751_004:0219b18": "彼國地樹池樓。應知此四，得後後者必得前",
    "T37n1751_004:0219b19": "前，故樓觀成四事都現，是故至此得總觀名。",
    "T37n1751_004:0219b20": "雖云總見，若望後觀，此猶約略，故曰粗見。二、",
    "T37n1751_004:0219b21": "「是為」下，結。三、「若見」下，明利益。除無量億劫極",
    "T37n1751_004:0219b22": "重惡業者，華座中云除五萬億劫罪，前地觀",
    "T37n1751_004:0219b23": "除八十億劫。然其滅罪多少之數，皆是佛智",
    "T37n1751_004:0219b24": "如量言之，非是初心所能思議，但可信奉而",
    "T37n1751_004:0219b25": "已。四、「作是」下，顯觀邪正。二、七觀觀正報，二：初、",
    "T37n1751_004:0219b26": "分科。二、隨釋，四：初、勅聽許說。二、「說是」下，佛現",
    "T37n1751_004:0219b27": "身相。三、「時韋」下，為未來請。四、「第四」下，酬請",
    "T37n1751_004:0219b28": "廣明，二：初、別從酬請列五。韋提因覩三聖乃",
    "T37n1751_004:0219b29": "為未來請三聖觀，如來酬請須示五門。何者？",
    "T37n1751_004:0219c01": "既欲觀佛，佛必坐座，故先觀座。又真佛難觀，",
    "T37n1751_004:0219c02": "要須想像使心流利，是故答三陳茲五觀。而",
    "T37n1751_004:0219c03": "獨標佛者，以主包徒也。二、「初華」下，通就所觀",
    "T37n1751_004:0219c04": "釋七。具論正報，須依前科照於七境。文七：",
    "T37n1751_004:0219c05": "初、第七華座觀，二：初、疏科。二、經文，五：初、成座",
    "T37n1751_004:0219c06": "法用及辯相。子科分二：初、「佛告」下，明法用。謂",
    "T37n1751_004:0219c07": "觀法之用也。以由理具方有事用，能想之心",
    "T37n1751_004:0219c08": "何法不具？依聖言境就性而觀，華座莊嚴不",
    "T37n1751_004:0219c09": "現而現。一「令其」下，辯相。即法用所成華座眾",
    "T37n1751_004:0219c10": "相也。文四：初、華色數量。二、「一一」下，華間殊光。",
    "T37n1751_004:0219c11": "三、「釋迦」下，華臺寶網。甄叔迦者，此云赤色。",
    "T37n1751_004:0219c12": "西域有甄叔迦樹，其華赤色、形大如手。此寶",
    "T37n1751_004:0219c13": "色似此華，因以名焉。四、「於其」下，寶幢莊嚴。須",
    "T37n1751_004:0219c14": "彌山者，此云妙高，亦曰安明。夜摩天者，具云",
    "T37n1751_004:0219c15": "須夜摩，此云善時。以彼天光明，無晝夜之別，",
    "T37n1751_004:0219c16": "故曰善時。應知能觀三觀轉深，所發勝相漸",
    "T37n1751_004:0219c17": "大。如前寶樹止高八千由旬，今之華座臺土",
    "T37n1751_004:0219c18": "寶幢自如萬億須彌。驗其座體極為高大，故",
    "T37n1751_004:0219c19": "知妙境隨觀增明矣。二、「一一金色」下，明能隨",
    "T37n1751_004:0219c20": "機利物。座觀若成，十方佛事隨觀皆覩。三、「是",
    "T37n1751_004:0219c21": "為」下，結觀。四、「佛告」下，明由願力成。彼佛因中",
    "T37n1751_004:0219c22": "作菩薩比丘名為法藏，於世自在王佛所發",
    "T37n1751_004:0219c23": "四十八願，取此淨土攝諸眾生。今願力成，故",
    "T37n1751_004:0219c24": "令所依華座若此。五、「若欲」下，明未來利益。二",
    "T37n1751_004:0219c25": "第八、佛菩薩像觀，二：初、分科。二、「法界」下，隨釋，",
    "T37n1751_004:0219c26": "三：初、泛明諸佛法身從心想生。欲想佛身須",
    "T37n1751_004:0219c27": "知觀體，體是本覺，起成能觀，依體立宗斯之",
    "T37n1751_004:0219c28": "謂矣。須知本覺乃是諸佛法界之身，以諸如",
    "T37n1751_004:0219c29": "來無別所證，全證眾生本性故也。若始覺有",
    "T37n1751_004:0220a01": "功，本覺乃顯，故云法身從心想生。又復彌陀",
    "T37n1751_004:0220a02": "與一切佛，一身一智應用亦然。彌陀身顯即",
    "T37n1751_004:0220a03": "諸佛身，諸佛相明即彌陀體，是故泛明生諸",
    "T37n1751_004:0220a04": "佛身以為觀察。彌陀觀體，疏約三義釋此經",
    "T37n1751_004:0220a05": "文。初、釋初八句，二：初、約感應道交釋，二：初、明",
    "T37n1751_004:0220a06": "佛入生心。報佛法性身者，滿足始覺名為報",
    "T37n1751_004:0220a07": "佛，究顯本覺名法性身。始本既冥能起應用，",
    "T37n1751_004:0220a08": "然須能感應方現前。今論三觀淨心念佛，方",
    "T37n1751_004:0220a09": "名能感，故云「眾生心淨法身自在」。此二道交，",
    "T37n1751_004:0220a10": "是為入義，復以白日升天喻始合本，影現百",
    "T37n1751_004:0220a11": "川喻應入淨想。二、「即是」下，相隨物現。「三十」等",
    "T37n1751_004:0220a12": "者，牒經「是故汝等」已下文也。「明佛」下，釋義。由",
    "T37n1751_004:0220a13": "法報冥故應用自在，有淨心感悉能示現。前",
    "T37n1751_004:0220a14": "明佛菩薩者，即指諸佛是法界身之文也。而",
    "T37n1751_004:0220a15": "言菩薩者，以法界身通分證故，故兼菩薩意。",
    "T37n1751_004:0220a16": "明前雖顯示法身入心，未明隨觀現身之相；",
    "T37n1751_004:0220a17": "今明觀佛相好，佛以相好隨心觀現，故云「此",
    "T37n1751_004:0220a18": "顯能隨」也。二、「又法」下，約解入相應釋。前明感",
    "T37n1751_004:0220a19": "應道交，恐謂佛體異眾生體，感召方入。今袪",
    "T37n1751_004:0220a20": "此見，故云「佛身無所不遍」。既法界無外，豈少",
    "T37n1751_004:0220a21": "異眾生？若爾，佛體本遍，全是眾生色心依正。",
    "T37n1751_004:0220a22": "何故經云「入眾生心」？然雖全是，而眾生迷背，",
    "T37n1751_004:0220a23": "是故佛體成出離義。今得觀解契合佛體，是",
    "T37n1751_004:0220a24": "故佛體入觀解心，故得名曰「解入相應」。斯乃",
    "T37n1751_004:0220a25": "始覺解於本覺，是故本覺入於始覺。問：解入",
    "T37n1751_004:0220a26": "相應釋之方的，此義即足。何須前約感應釋",
    "T37n1751_004:0220a27": "邪？答：今之心觀，非直於陰觀本性佛，乃託他",
    "T37n1751_004:0220a28": "佛顯乎本性，故先明應佛入我想心，次明佛",
    "T37n1751_004:0220a29": "身全是本覺。故應佛顯，知本性明，託外義成，",
    "T37n1751_004:0220b01": "唯心觀立。二、釋相假是今觀門，故感應釋闕",
    "T37n1751_004:0220b02": "之不可。二、「是心」下，釋中二句，二：初、作是別明，",
    "T37n1751_004:0220b03": "二：初、約能感能成釋作。作有二義：一、淨心能",
    "T37n1751_004:0220b04": "感他方應佛，故名「是心作佛」。言「佛本是無」者，",
    "T37n1751_004:0220b05": "法身妙絕無有色相，迭相見故。「心淨故有」者，",
    "T37n1751_004:0220b06": "眾生淨心依於業識熏佛法身，故見勝應妙",
    "T37n1751_004:0220b07": "色相也。二、三昧能成己之果佛，故云「亦因」等",
    "T37n1751_004:0220b08": "也。復名是心作佛，初作他佛、次作己佛。二、「是",
    "T37n1751_004:0220b09": "心是」下，約即應即果釋是。是亦二義：一、心即",
    "T37n1751_004:0220b10": "應佛，故名是心是佛。「向聞」等者，佛體無相，心",
    "T37n1751_004:0220b11": "感故有，是則心佛及以有無條然永異。經泯",
    "T37n1751_004:0220b12": "此見，故言心是應佛、心外無佛。二、心即果佛，",
    "T37n1751_004:0220b13": "故名是心是佛，即亦無佛之因一句也。既心",
    "T37n1751_004:0220b14": "是果佛，故無能成三昧之因也。眾生心中已",
    "T37n1751_004:0220b15": "有如來結加趺坐，豈待當來方成果佛？初是",
    "T37n1751_004:0220b16": "應佛、二是果佛，此乃消釋經疏之文。若論作",
    "T37n1751_004:0220b17": "是之義者，即不思議三觀也。何者？以明心作",
    "T37n1751_004:0220b18": "佛故，顯非性德自然有佛。以明心是佛故，顯",
    "T37n1751_004:0220b19": "非修德因緣成佛。應知外道諸句、三教四門",
    "T37n1751_004:0220b20": "所有思議，不出因緣及自然性，故《佛頂經》明",
    "T37n1751_004:0220b21": "乎七大皆如來藏循業發現，一一結云「世間",
    "T37n1751_004:0220b22": "無知，惑為因緣及自然性，皆是識心分別計",
    "T37n1751_004:0220b23": "度，但有言說都無實義。」彼云世間，該於九界。",
    "T37n1751_004:0220b24": "今於一念妙觀作是，能泯性過。即是而作，故",
    "T37n1751_004:0220b25": "全性成修，則泯一切自然之性。即作而是，故",
    "T37n1751_004:0220b26": "全修即性，則泯一切因緣之性。若其然者，何",
    "T37n1751_004:0220b27": "思不絕、何議不忘？既以作是絕乎思議，復以",
    "T37n1751_004:0220b28": "作是顯於三觀，以若破若立皆名為作，空假",
    "T37n1751_004:0220b29": "二觀也；不破不立名之為是，中道觀也。全是",
    "T37n1751_004:0220c01": "而作，則三諦俱破、三諦俱立，名一空一切空、",
    "T37n1751_004:0220c02": "名一假一切假也。全作而是，則於三諦俱非",
    "T37n1751_004:0220c03": "破非立，名一中一切中也。即中之空假名作，",
    "T37n1751_004:0220c04": "能破三惑能立三法，故感他佛三身圓應，能",
    "T37n1751_004:0220c05": "成我心三身當果。即空假之中名是，則全惑",
    "T37n1751_004:0220c06": "即智、全障即德，故心是應佛、心是果佛。故知",
    "T37n1751_004:0220c07": "作是一心修者，乃不思議三觀。十六觀之總",
    "T37n1751_004:0220c08": "體、一經之妙宗，文出此中，義遍初後。是故行",
    "T37n1751_004:0220c09": "者當用此意修淨土因，不可不知，故今略釋。",
    "T37n1751_004:0220c10": "二、「始學」下，作是共釋，二：初、約始終釋。若論六",
    "T37n1751_004:0220c11": "即，皆作皆是；今辯修證，作、是須分。始則名字",
    "T37n1751_004:0220c12": "觀行相似三位，修而未證，故且名作。終則分",
    "T37n1751_004:0220c13": "證究竟任運真覺，得名為是。意存揀濫，故有",
    "T37n1751_004:0220c14": "此釋。二、「若當」下，約當現釋。以現釋是、以當釋",
    "T37n1751_004:0220c15": "作，為令即心見佛法體，以此現因而證當果，",
    "T37n1751_004:0220c16": "故以心佛同體名心是佛，觀生彼果名心作",
    "T37n1751_004:0220c17": "佛。意在即心念佛及令慕果修因，故有此釋。",
    "T37n1751_004:0220c18": "三、「正遍」下，後二句。三智融妙名正遍知，無量",
    "T37n1751_004:0220c19": "甚深故喻如海，斯乃究竟圓明大覺，與我心",
    "T37n1751_004:0220c20": "體無二無別。今依頓教，即三惑染修圓淨心，",
    "T37n1751_004:0220c21": "能生諸佛正遍知海。此約他釋心生也。若依",
    "T37n1751_004:0220c22": "此心能成當果，此約己佛釋心生也。二、「多陀」",
    "T37n1751_004:0220c23": "下，偏觀彌陀并示觀法，二：初、令偏觀。經「是",
    "T37n1751_004:0220c24": "故應當」者，上已明示心感諸佛、心即諸佛，以",
    "T37n1751_004:0220c25": "是義故，知可即心而觀彌陀。心尚能作諸佛，",
    "T37n1751_004:0220c26": "豈不感於彌陀？心尚即是諸佛，豈不即是彌",
    "T37n1751_004:0220c27": "陀？應知彌陀與一切佛不多不少，諸佛乃即",
    "T37n1751_004:0220c28": "一之多、彌陀乃即多之一。「一心繫念諦觀彼佛」",
    "T37n1751_004:0220c29": "者，即一心三觀也。但云諦觀，那云三觀？以所",
    "T37n1751_004:0221a01": "觀境列三號故，顯於能觀知是三觀。何者？多",
    "T37n1751_004:0221a02": "陀阿伽度，此云如來。阿羅訶，此云應供。三藐",
    "T37n1751_004:0221a03": "三佛陀，此云正遍知。此之三號，即召三德。今",
    "T37n1751_004:0221a04": "就所觀，義當三諦。正遍知即般若，真諦也。應",
    "T37n1751_004:0221a05": "供即解脫，俗諦也。如來即法身，中諦也。以三",
    "T37n1751_004:0221a06": "德為三諦，三一圓融不一不異。此諦與觀名別",
    "T37n1751_004:0221a07": "體同，絕思絕議。此乃復見彌陀觀體，當以此",
    "T37n1751_004:0221a08": "觀觀像觀真。疏釋三號，其文可見。問：像觀文",
    "T37n1751_004:0221a09": "中示心作佛、示心是佛，復以三號顯於三諦，",
    "T37n1751_004:0221a10": "妙觀既立，可用此法觀下諸境。其落日觀至",
    "T37n1751_004:0221a11": "華座觀，佛既未示三觀之式，何得行人預用",
    "T37n1751_004:0221a12": "茲觀？答：佛對當機示觀前後，全由聖意非凡",
    "T37n1751_004:0221a13": "所知。滅後之人欲修觀行，所用法則須憑四",
    "T37n1751_004:0221a14": "依。大師釋題能觀之觀既論三觀，題目是總、",
    "T37n1751_004:0221a15": "經文是別，豈不以總而貫於別？況云觀佛，十",
    "T37n1751_004:0221a16": "六俱包。今依天台修習教觀，不憑智者更託",
    "T37n1751_004:0221a17": "何人？如《般舟》三觀妙門、《普賢》六根悔法，皆於",
    "T37n1751_004:0221a18": "定內見聖方宣。而大師教人，預習精熟方入",
    "T37n1751_004:0221a19": "道場，何不疑之？那獨責此？且稟斯宗者，若聞",
    "T37n1751_004:0221a20": "若思不離三觀，須於動靜用空假中立一切",
    "T37n1751_004:0221a21": "行。若其然者，今何不用空假中心想乎日氷",
    "T37n1751_004:0221a22": "及地樹等種種相邪？如心想日，以何力故日",
    "T37n1751_004:0221a23": "想現前？《般舟經》云「我所念即見心作佛，心自",
    "T37n1751_004:0221a24": "見心。心者不知心，心有想則癡、心無想則泥",
    "T37n1751_004:0221a25": "洹。」彼經初心以佛相為境，故言心作佛等。今",
    "T37n1751_004:0221a26": "之初心既先觀日，豈不得云心作日、心自見",
    "T37n1751_004:0221a27": "心等耶？《止觀》以彼經此文示於中觀，中觀若",
    "T37n1751_004:0221a28": "立三觀自成，如此觀日方依此疏修日觀也。",
    "T37n1751_004:0221a29": "況一切法皆是佛法，何得依報非佛法邪？二、",
    "T37n1751_004:0221b01": "「想彼」下，示觀法。子科分經為四：初、觀佛像，二：",
    "T37n1751_004:0221b02": "初、正明像觀。既是具足三號之像，理合於像",
    "T37n1751_004:0221b03": "照空假中。如見此方泥木之像，尚須體達性",
    "T37n1751_004:0221b04": "若虛空，三身宛然、四德無減。觀中寶像豈可",
    "T37n1751_004:0221b05": "不然？若於像觀不達三諦，次觀真佛寧見三",
    "T37n1751_004:0221b06": "身？二、「見像」下，因像見土。像觀既成，心眼開發，",
    "T37n1751_004:0221b07": "廣見依報地樹諸相。應知樹等出過前樹無",
    "T37n1751_004:0221b08": "數倍也。何者？以今寶像必稱華座，座像高勝",
    "T37n1751_004:0221b09": "樹合覆之，皆由妙觀轉深，故使所觀愈勝。二、",
    "T37n1751_004:0221b10": "「見此」下，觀二菩薩。三聖設化，動靜必俱，一主",
    "T37n1751_004:0221b11": "二臣非並非別表乎三法。三一妙融，真身既",
    "T37n1751_004:0221b12": "然，像合相似，觀二足佛令妙觀成三。三、「此想」",
    "T37n1751_004:0221b13": "下，像放光，二：初、明光照諸樹。二、「一一」下，明樹",
    "T37n1751_004:0221b14": "皆三像。四、「此想」下，行者聞法，二：初、明因定聞。",
    "T37n1751_004:0221b15": "二、「行者」下，明與經合。此文疏有二釋：初須定",
    "T37n1751_004:0221b16": "與教合，二須散與定合。初義者，謂出定憶持。",
    "T37n1751_004:0221b17": "定中聞法，須與經中所說符契，故云「令與教",
    "T37n1751_004:0221b18": "法相應」。次意者，謂心雖出定，對彼五塵須息",
    "T37n1751_004:0221b19": "愛憎，淨乎身口三業。若爾，雖不住定亦聞法",
    "T37n1751_004:0221b20": "音，故云「出定入定常聞妙法」。言「與十二部經",
    "T37n1751_004:0221b21": "教合」者，以十二部總稱修多羅，同名為經。三",
    "T37n1751_004:0221b22": "藏分之，經詮定學、律詮戒學、論詮慧學，故名",
    "T37n1751_004:0221b23": "經為定。與修多羅合，是與定合。經若不合名",
    "T37n1751_004:0221b24": "妄想者，若定不合經、若散不合定，皆是發於",
    "T37n1751_004:0221b25": "魔事，全非像觀禪定，故名妄想。若已合名麁",
    "T37n1751_004:0221b26": "想見極樂界者，謂以經驗定無差、出定與在",
    "T37n1751_004:0221b27": "定相似，得名麁想見彼國界。問：見此妙事，那",
    "T37n1751_004:0221b28": "名麁想？答：以像望真，須分麁妙。此想乃是佛",
    "T37n1751_004:0221b29": "觀方便，豈可全同真佛觀邪？三、「作是」下，明",
    "T37n1751_004:0221c01": "修觀利益。像想若成，真觀可獲，故於現身得",
    "T37n1751_004:0221c02": "念佛三昧。",
    "T37n1751_004:0221c03": "觀無量壽佛經疏妙宗鈔卷第四"
}