{
    "T37n1764_002:0642c26": "2涅槃義記卷第二",
    "T37n1764_002:0642c28": "隋淨影寺沙門釋慧遠述",
    "T37n1764_002:0642c29": "上來比丘哀請為由，目下第二如來為說，文",
    "T37n1764_002:0643a01": "別有二：一對前眾悲，抑止哀情；二「復次比丘」",
    "T37n1764_002:0643a02": "下對前眾請，正為宣說。以眾悲哀妨亂受法，",
    "T37n1764_002:0643a03": "故先抑止。於中，初先止其悲相，「為說偈」下開",
    "T37n1764_002:0643a04": "解其心。前中，如來先勸止悲，後明大眾聞勸",
    "T37n1764_002:0643a05": "悲止。如來勸中，「汝等比丘莫如凡夫、諸天等」，",
    "T37n1764_002:0643a06": "誡勸悲止。比丘愛盡，是故不應如諸凡夫，良",
    "T37n1764_002:0643a07": "以比丘正是所為，故偏誡之。此文雖復言對",
    "T37n1764_002:0643a08": "比丘，意兼大眾，故下大眾聞說止悲。「當勤精",
    "T37n1764_002:0643a09": "進，敬修善念」下，明比丘聞說止悲。初先法說，",
    "T37n1764_002:0643a10": "「如人」下喻。雖裁外相，內悲難止，故如殯子，止",
    "T37n1764_002:0643a11": "不啼哭。下開其心，於中兩偈，前偈以理勸捨",
    "T37n1764_002:0643a12": "悲苦，後偈依善勸生歡喜。前中開意不應愁",
    "T37n1764_002:0643a13": "苦，正勸止悲。「諸佛法爾，是故當默」，以理開解。",
    "T37n1764_002:0643a14": "後中，初先教修善法：「樂不放逸」，教修戒行；「守",
    "T37n1764_002:0643a15": "心正念」，教修定行；「遠離非法」，教修慧行，慧能",
    "T37n1764_002:0643a16": "治過，名離非法。亦可初句樂不放逸，勸修慧學，",
    "T37n1764_002:0643a17": "慧是波若不放逸根，名不放逸；守心正念，勸",
    "T37n1764_002:0643a18": "修定學；遠離非法，勸修戒學，戒離諸過，名離",
    "T37n1764_002:0643a19": "非法。「慰意受樂」，勸令生喜。慰意當前，汝等開",
    "T37n1764_002:0643a20": "意，受樂當前，不應愁苦。自下第二對請為說，",
    "T37n1764_002:0643a21": "於中有三：一舉疑勸問；二「亦當為汝先說」已下，",
    "T37n1764_002:0643a22": "對上所請，許說違住；三「佛出世」下，正為宣說。",
    "T37n1764_002:0643a23": "初中，如來懼諸比丘不堪諮啟，故舉勸問。於",
    "T37n1764_002:0643a24": "中初先舉疑令問，後許酬答。前中「比丘有疑",
    "T37n1764_002:0643a25": "當問」，是總勸也；「若空」下別。別中略舉十四種",
    "T37n1764_002:0643a26": "門以勸其問。「若空、不空」，義有多含：若就生死、",
    "T37n1764_002:0643a27": "涅槃相對，生死名空、涅槃不空，故下文言「空",
    "T37n1764_002:0643a28": "者，所謂一切生死；言不空者，謂大涅槃。」若就",
    "T37n1764_002:0643a29": "二諦相對以論，義則不定，若說相空以為真",
    "T37n1764_002:0643b01": "諦，真諦名空、世諦不空；若說真實如來藏性",
    "T37n1764_002:0643b02": "以為真諦，真諦不空、世諦名空，以不實故。故",
    "T37n1764_002:0643b03": "《勝鬘》中妄法名為空如來藏、真法名為不空",
    "T37n1764_002:0643b04": "藏矣。「若常、無常」，義亦多含：若以生死、涅槃相",
    "T37n1764_002:0643b05": "對，生死無常、涅槃是常；二諦相對，世諦無常、",
    "T37n1764_002:0643b06": "真諦是常。「若依、非依」，義亦多含：邪正相對，三",
    "T37n1764_002:0643b07": "寶可依、外道非依；真妄相對，真法可依、妄法",
    "T37n1764_002:0643b08": "叵依，故《勝鬘》中說如來藏以為一依。「若去、不",
    "T37n1764_002:0643b09": "去」，義亦多含：邪正相對，正行出離名之為去、",
    "T37n1764_002:0643b10": "邪行沈沒說為不去；因果相對，因名為去、",
    "T37n1764_002:0643b11": "果則不去。「若歸、不歸」，義亦多含：大小相對，小",
    "T37n1764_002:0643b12": "乘趣大名為有歸、大無所趣說為不歸；因果",
    "T37n1764_002:0643b13": "相對，因則有歸、果則無歸。「若恒、非恒」，與前若",
    "T37n1764_002:0643b14": "常無、常何別？通釋是一，於中別分，不生名常、",
    "T37n1764_002:0643b15": "不滅曰恒，義亦多含：染淨相對，生死非恒、涅",
    "T37n1764_002:0643b16": "槃是恒；二諦相對，真諦名恒、世諦非恒。「若斷、",
    "T37n1764_002:0643b17": "若常」，義亦多含：染淨相對，生死終斷、涅槃是",
    "T37n1764_002:0643b18": "常；真妄相對，妄想可斷、真識是常。「若眾生、",
    "T37n1764_002:0643b19": "非眾生」，義亦多含：內外相對，內是眾生、外非",
    "T37n1764_002:0643b20": "眾生；假實相對，假是眾生、實非眾生；空有相",
    "T37n1764_002:0643b21": "對，有是眾生、空非眾生；就人相對，佛非眾",
    "T37n1764_002:0643b22": "生，離生死故，餘是眾生。「若有、若無」，義亦多",
    "T37n1764_002:0643b23": "含：若就有為、無為分別，三有為法名之為",
    "T37n1764_002:0643b24": "有、三無為法說之為無；若就二諦相對分別，",
    "T37n1764_002:0643b25": "有為、無為同名為有，無我、我所說之為無。如",
    "T37n1764_002:0643b26": "《地持》說，若就人論，凡有生死而無涅槃；聖有",
    "T37n1764_002:0643b27": "涅槃而無生死，如下文說。「若實、不實」，義亦多",
    "T37n1764_002:0643b28": "含：染淨相對，生死不實、涅槃名實；權實相",
    "T37n1764_002:0643b29": "對，一乘是實、三乘不實；真妄相對，妄情不",
    "T37n1764_002:0643c01": "實、佛性是實；二諦相對，世諦不實、真諦為",
    "T37n1764_002:0643c02": "實；淺深相對，三諦非實、一實為實。「若真、不",
    "T37n1764_002:0643c03": "真」，義亦多含：染淨相對，生死不真、涅槃是真；",
    "T37n1764_002:0643c04": "二諦相對，真諦為真、世諦不真。「若滅、不滅」，義",
    "T37n1764_002:0643c05": "亦多含：四諦相對，滅諦是滅、餘三非滅；真妄",
    "T37n1764_002:0643c06": "相對，妄法可滅、真法不滅。「若密、不密」，就教論",
    "T37n1764_002:0643c07": "之，大小不定，或小教名密、大教不密，小乘",
    "T37n1764_002:0643c08": "覆實名之為密、大教顯實故名不密；或大教",
    "T37n1764_002:0643c09": "名密、小教不密，大乘深隱故名為密、小乘麁",
    "T37n1764_002:0643c10": "顯故名不密。「若二、不二」，就乘論之，權分大小，",
    "T37n1764_002:0643c11": "說之為二，實唯一大，名為不二。「如是種種有",
    "T37n1764_002:0643c12": "疑今問」，總以結勸。「我當隨順為汝斷」者，許為",
    "T37n1764_002:0643c13": "酬答。自下第二對上所請許說違住。「亦當為",
    "T37n1764_002:0643c14": "汝先說甘露」是許說也，對前許答，故云亦當。",
    "T37n1764_002:0643c15": "望後取滅，名為先說；然後涅槃，違其請住。向",
    "T37n1764_002:0643c16": "前比丘第五請中云言「示我甘露正道」，故許",
    "T37n1764_002:0643c17": "為說；復言「久住勿入涅槃」，故今違之。自下第",
    "T37n1764_002:0643c18": "三正為宣說。於中有二：勸捨昔偽，令修今真；",
    "T37n1764_002:0643c19": "二「我今當令一切生」下，就真為說三事涅槃，正",
    "T37n1764_002:0643c20": "酬上請。前中有三：一雙奪因果，勸修今真；二「云",
    "T37n1764_002:0643c21": "何莊嚴正法城」下，別奪昔果，勸修今真；三「汝",
    "T37n1764_002:0643c22": "等雖得出家」已下，別奪昔因，勸修今真。就初",
    "T37n1764_002:0643c23": "段中，先奪昔偽。「我於往」下勸修今真。奪昔偽",
    "T37n1764_002:0643c24": "中，先明昔來所得是難，「離八難」下牒以奪之。",
    "T37n1764_002:0643c25": "前中，初先法說明難，難有六種：一佛出世難。",
    "T37n1764_002:0643c26": "二得人身難。三值佛出世難。四生信難。五能",
    "T37n1764_002:0643c27": "忍難忍，明聞法難。忍猶可也，難信之法而能",
    "T37n1764_002:0643c28": "忍可，故名為難。亦可忍者解之別稱，於難解",
    "T37n1764_002:0643c29": "法而能解知，故名為難。六具禁戒得羅漢難，",
    "T37n1764_002:0644a01": "具戒是因，羅漢是果。六中初一就佛說難，後",
    "T37n1764_002:0644a02": "五約就比丘辯難，下喻顯之。「如求金沙」，喻後",
    "T37n1764_002:0644a03": "五難，求金於沙甚難可得，生死法中求是五",
    "T37n1764_002:0644a04": "事，至極難得。「如優曇華」，喻佛出難。上來明",
    "T37n1764_002:0644a05": "其所得是難，自下第二牒以奪之。「離八難」者，",
    "T37n1764_002:0644a06": "牒舉向前六難所離，比丘得向後五難時即",
    "T37n1764_002:0644a07": "離八難，故今舉之。言八難者，三塗為三、生盲",
    "T37n1764_002:0644a08": "聾等以為第四、世智辯聰以為第五、佛前佛",
    "T37n1764_002:0644a09": "後以為第六、欝單為七、長壽天處以為第八。",
    "T37n1764_002:0644a10": "八中，前三在下三趣、次四在人、後一在天。得",
    "T37n1764_002:0644a11": "人身故，離三塗難；值佛，離於佛前、佛後；生信，",
    "T37n1764_002:0644a12": "離於世智辯聰邪見之難；聞法，離於盲、聾等",
    "T37n1764_002:0644a13": "難；具戒得果，離於欝單長壽天難，彼無得故。",
    "T37n1764_002:0644a14": "「得人身」下，牒其所得。後五難中偏牒初二，初",
    "T37n1764_002:0644a15": "二亦是大乘所依，不須奪破，故偏牒之。「得人",
    "T37n1764_002:0644a16": "身難」牒前第一，「汝等遇我」牒前第二，「不應空",
    "T37n1764_002:0644a17": "過」約就前二，奪後三種。於小乘中雖有信等，",
    "T37n1764_002:0644a18": "望於大乘全無所得，故曰空過。上來奪偽，下",
    "T37n1764_002:0644a19": "勸修真。句別有四：一舉己昔因。二「今得」下，舉",
    "T37n1764_002:0644a20": "己今果所成果德超過二乘，故曰無上；得大",
    "T37n1764_002:0644a21": "涅槃，不捨世間，無礙善巧，故曰方便。三「為",
    "T37n1764_002:0644a22": "汝等」下，就己昔因明修所為，欲使眾生荷恩受",
    "T37n1764_002:0644a23": "行。「捨身、手」等，猶前苦行；四「是故」下，就己今果",
    "T37n1764_002:0644a24": "結勸修習。我為汝等求得如是無上果故，不",
    "T37n1764_002:0644a25": "應放逸棄而不學。別奪果中，初辯今真，「汝今",
    "T37n1764_002:0644a26": "遇」下約真奪偽。前中「云何莊嚴法城」，問以起",
    "T37n1764_002:0644a27": "發。涅槃正法似世寶城，法從喻稱，名法寶城。",
    "T37n1764_002:0644a28": "「此法寶城云何莊嚴」下對顯之。「具種種德」，總",
    "T37n1764_002:0644a29": "顯莊嚴。「戒、定、智慧為牆塹」等，別顯莊嚴。戒能",
    "T37n1764_002:0644b01": "防非，故說為牆；定意深靜，說之為塹；慧能觀",
    "T37n1764_002:0644b02": "照，名為埤堄。就下約真奪偽之中，「汝今遇是，",
    "T37n1764_002:0644b03": "不應取此虛偽物」者，正勸捨偽。「譬如」已下明",
    "T37n1764_002:0644b04": "取偽失，先喻、後合；「汝諸」已下，結勸捨偽。別奪",
    "T37n1764_002:0644b05": "因中，先奪昔偽，「今當」已下勸修今真。前中四",
    "T37n1764_002:0644b06": "句：一奪出家、二奪染衣、三奪乞食、四奪剃",
    "T37n1764_002:0644b07": "髮，文顯可知。勸修真中，「我今真實教勅汝等」",
    "T37n1764_002:0644b08": "總以標許；下別教之。於中有三：一明現在三",
    "T37n1764_002:0644b09": "寶緣具，勸令勤修。「我今現在」佛寶緣具、「大眾",
    "T37n1764_002:0644b10": "和合」僧寶緣具、「法性不倒」法實緣具。「是故」已",
    "T37n1764_002:0644b11": "下結勸修習，「當勤精進，攝心勇猛」勸修善法，",
    "T37n1764_002:0644b12": "「摧諸結使」教斷惡法。二「十力沒」下，舉聖滅有",
    "T37n1764_002:0644b13": "損，催令速修。名佛以為十力慧日，佛滅度後",
    "T37n1764_002:0644b14": "無人教汝斷除闇障，是故當為無明所覆；曼",
    "T37n1764_002:0644b15": "佛今在，當應速修。三「譬如」下，嘆法多益令其必",
    "T37n1764_002:0644b16": "修，先喻、後合。「我法亦爾」，合地藥草，「出生妙」等，",
    "T37n1764_002:0644b17": "合為生用。「出生妙善甘露法味」，明能生善，「而",
    "T37n1764_002:0644b18": "為眾生病之良藥」，明能滅惡。下眾因此所奪、",
    "T37n1764_002:0644b19": "所勸而為啟請，宜須記之。上奪昔偽勸修今",
    "T37n1764_002:0644b20": "真，自下第二就真為說三事涅槃。文別有三：",
    "T37n1764_002:0644b21": "一許安眾生令住祕藏；二「我亦」下，自許安住；",
    "T37n1764_002:0644b22": "三「何等」下，顯其所住祕藏之相。初中，「當令一",
    "T37n1764_002:0644b23": "切生」者，凡夫眾生；「及我子」者，菩薩名子，以諸",
    "T37n1764_002:0644b24": "菩薩德堪紹繼，故說為子；「四部眾」者，謂聲聞",
    "T37n1764_002:0644b25": "眾，在家、出家，各分男、女，故有四部。同教令證",
    "T37n1764_002:0644b26": "大般涅槃，名安祕藏。大般涅槃昔隱不說，故",
    "T37n1764_002:0644b27": "名祕密。權教所覆，故復名藏，故下文言「十一",
    "T37n1764_002:0644b28": "部中所不說故，名之為藏。」又於其中包含諸",
    "T37n1764_002:0644b29": "德，亦名為藏。第二段中，「我亦復當安住是中",
    "T37n1764_002:0644c01": "入涅槃」者，自許安住，已住同他，是故言「亦」。實",
    "T37n1764_002:0644c02": "則久住，對今息化始入名「當」。息化歸真，名入",
    "T37n1764_002:0644c03": "涅槃。第三段中，「何等祕藏」，牒問起發，下對顯",
    "T37n1764_002:0644c04": "之。應先解釋三事涅槃，然後釋文，義如別章。",
    "T37n1764_002:0644c05": "文中先喻，喻中初言「猶如伊字」，總舉喻事，此",
    "T37n1764_002:0644c06": "乃舉其胡書伊字。下辯喻相，文有四句，前後",
    "T37n1764_002:0644c07": "不次，若正，應言三點若並則不成伊、縱亦不",
    "T37n1764_002:0644c08": "成、三點若別亦不得成，如摩醯首羅面上三",
    "T37n1764_002:0644c09": "目乃得成伊，準合應爾。但今文中先舉縱、並，",
    "T37n1764_002:0644c10": "次舉摩醯三目成伊，却明別異。道「如摩醯面",
    "T37n1764_002:0644c11": "上三目」，立喻顯喻。合中初言「我亦如是」，合初",
    "T37n1764_002:0644c12": "伊字。此言不足，若具，應言「我之所得祕密之",
    "T37n1764_002:0644c13": "藏亦復如是」。下別合之，先合不成，「解脫之法",
    "T37n1764_002:0644c14": "亦非涅槃，乃至般若亦非涅槃」，合上縱、並不",
    "T37n1764_002:0644c15": "得成伊；「三法各別亦非涅槃」，合上文中三點",
    "T37n1764_002:0644c16": "若別亦不成也。此成、不成，別章具論，今此略",
    "T37n1764_002:0644c17": "以三義釋之：一就真應相對分別，應化三事，",
    "T37n1764_002:0644c18": "無常生滅不成涅槃，以不成故今須滅之；真",
    "T37n1764_002:0644c19": "德三事方成涅槃，以真成故今入其中。二約",
    "T37n1764_002:0644c20": "性淨方便分別，方便三事菩提門收，不成涅",
    "T37n1764_002:0644c21": "槃；性淨三事方成涅槃，此經偏明性淨之果",
    "T37n1764_002:0644c22": "為涅槃故。三就性淨總別分別，別分不成，總",
    "T37n1764_002:0644c23": "攝則成，如彼三點別不成伊，總攝則成。「我今",
    "T37n1764_002:0644c24": "安住如是三」下，合如摩醯首羅三目乃得成伊，",
    "T37n1764_002:0644c25": "此乃安住真常三事，亦可安住性淨三事，故",
    "T37n1764_002:0644c26": "成涅槃。所住雖常，為化眾生，滅應歸之，故言",
    "T37n1764_002:0644c27": "為生名入涅槃，所謂入於化滅涅槃，故下大",
    "T37n1764_002:0644c28": "眾聞之悲啼。「如世伊字」，舉喻以帖，隨法麁分。",
    "T37n1764_002:0644c29": "上來明其三事涅槃，自下顯其四法實義。若",
    "T37n1764_002:0645a01": "作四分科判其文，前二段竟，自下第三比丘",
    "T37n1764_002:0645a02": "重復哀請為由。「聞佛世尊定當涅槃皆悉憂」",
    "T37n1764_002:0645a03": "等，明眾哀泣。「稽首」下請，稽首身請、白佛口",
    "T37n1764_002:0645a04": "請。口請有三：一嘆昔以請、二「如帝王」下比",
    "T37n1764_002:0645a05": "丘舉己有惑以請、三「如有人嘆芭蕉」下嘆己",
    "T37n1764_002:0645a06": "以請。比丘何因嘆昔為請？由佛向前別奪果",
    "T37n1764_002:0645a07": "中告諸比丘：「汝等不應取虛偽物。」故今比丘",
    "T37n1764_002:0645a08": "反嘆昔日所得法真、能觀想勝，欲使如來翻",
    "T37n1764_002:0645a09": "之顯真。何故第二舉惑以請？由佛向前別奪",
    "T37n1764_002:0645a10": "因中勸斷結使：「十力滅已，汝等當為無明所",
    "T37n1764_002:0645a11": "覆，我法能為病之良藥。」故今比丘舉己有惑，",
    "T37n1764_002:0645a12": "請佛住斷。何故第三嘆己有解？由佛向前雙",
    "T37n1764_002:0645a13": "奪比丘因果之中告諸比丘：「汝等遇我，不應空",
    "T37n1764_002:0645a14": "過，不應放逸。」故今自嘆善修無我，故非放逸；",
    "T37n1764_002:0645a15": "以修無我能得涅槃，故非空過。作此語者，欲",
    "T37n1764_002:0645a16": "使如來翻己所解，更明正修。下依此三，如來",
    "T37n1764_002:0645a17": "別答，宜須記知。初中為四：一因佛今滅，反嘆",
    "T37n1764_002:0645a18": "昔教，彰己昔日所得法真，非是虛偽；二「如眾",
    "T37n1764_002:0645a19": "生跡」下，彰己昔日能觀想勝，非是虛偽；三「如",
    "T37n1764_002:0645a20": "來若離無常想」下，難破如來安住之義，明佛",
    "T37n1764_002:0645a21": "定滅，成初段中無常法真；四「如農夫」下，重嘆",
    "T37n1764_002:0645a22": "昔日能觀想勝，成前第二能觀想勝。初中「快",
    "T37n1764_002:0645a23": "說無常苦」等，反嘆昔教。比丘何因歎佛昔說？",
    "T37n1764_002:0645a24": "由佛今滅。佛今定滅，明法定是無常苦空。法",
    "T37n1764_002:0645a25": "既如是，昔言當法，是以言快。何故嘆者？為顯",
    "T37n1764_002:0645a26": "自己所得無常苦空法真，使佛翻之，更顯真",
    "T37n1764_002:0645a27": "法。第二段中，先喻，次合，後顯勝相。喻中，「生",
    "T37n1764_002:0645a28": "跡」喻不淨等五度門觀，「象跡」喻於無常苦空",
    "T37n1764_002:0645a29": "無我等觀。象跡寬大，廣破故勝。合中，初言「是",
    "T37n1764_002:0645b01": "無常想亦如是」者，合前象跡。此文略少，若具，",
    "T37n1764_002:0645b02": "應言是無常苦無我等想亦復如是。文中就",
    "T37n1764_002:0645b03": "始且言無常。此實是慧，以想名說。何故如是？",
    "T37n1764_002:0645b04": "諸心心法更相受名，如四念處體實是慧而",
    "T37n1764_002:0645b05": "名為念，此亦同彼。又復此慧取相名想。「於諸",
    "T37n1764_002:0645b06": "想中最第一」者，合前一切跡中為上。下顯勝",
    "T37n1764_002:0645b07": "相，「若有勤修能除欲愛乃至憍慢」，明能斷除",
    "T37n1764_002:0645b08": "修道煩惱，得有餘果。欲界欲愛、色無色愛三界",
    "T37n1764_002:0645b09": "貪使，無明憍慢是三界中癡、慢二使，瞋在欲",
    "T37n1764_002:0645b10": "界得那含時已能斷除，故略不論。修無常想",
    "T37n1764_002:0645b11": "皆能滅之，亦斷見惑。文中舉終，始則可知。「及",
    "T37n1764_002:0645b12": "無常想」，明能滅智證無餘果，亦滅苦空無我",
    "T37n1764_002:0645b13": "等想，且說無常。自下第三難破如來安住之",
    "T37n1764_002:0645b14": "義，明佛定滅，成前第一無常法真。於三事中，",
    "T37n1764_002:0645b15": "且就波若難破住義，餘類可知。然今約前無",
    "T37n1764_002:0645b16": "常之想，進退作難，以無常想與彼波若同是",
    "T37n1764_002:0645b17": "慧故。難意如何？如來若離此無常想更有常",
    "T37n1764_002:0645b18": "法於中安住，安住則不滅，今則不應入於涅",
    "T37n1764_002:0645b19": "槃；今入涅槃，明佛離此無常想外更無常法",
    "T37n1764_002:0645b20": "可以安住。若佛不離此無常想，畢竟安住如",
    "T37n1764_002:0645b21": "是想中，此想便常，不可斷滅，云何昔言修無",
    "T37n1764_002:0645b22": "常想能滅煩惱及無常想？修無常想還能滅",
    "T37n1764_002:0645b23": "於無常之想，何處安住而言不離？離與不離",
    "T37n1764_002:0645b24": "皆無住義，明佛定滅；佛定滅故，無常理定，無",
    "T37n1764_002:0645b25": "常法真。第四重顯能觀勝中，初先正嘆，下牒",
    "T37n1764_002:0645b26": "結之。前中先喻，上說象跡廣破故勝，此說秋",
    "T37n1764_002:0645b27": "耕永盡故勝。下合可知。下牒結中，先牒耕喻，",
    "T37n1764_002:0645b28": "乘言便故；次牒跡喻，「於諸想」下總合顯勝。第",
    "T37n1764_002:0645b29": "二大段舉惑請中，文別為五：初二彰己無明",
    "T37n1764_002:0645c01": "未遣，請佛住斷；次二彰己四住未亡，請佛住",
    "T37n1764_002:0645c02": "斷；後一彰己倒想未除，請佛住斷。比丘何因",
    "T37n1764_002:0645c03": "舉斯請斷？由佛向前別奪因中云言「十力既",
    "T37n1764_002:0645c04": "滅沒已，汝等當為無明所覆」，故舉無明請佛",
    "T37n1764_002:0645c05": "教斷；由佛向前勸摧結使，故舉四住請佛住",
    "T37n1764_002:0645c06": "斷；由佛前言「我法能為病之良藥」，故舉倒想",
    "T37n1764_002:0645c07": "請佛住斷。問曰：經說二乘能斷四住煩惱，比",
    "T37n1764_002:0645c08": "丘應無，今以何故請斷四住？解言：四住有麁、",
    "T37n1764_002:0645c09": "有細，麁者久無，細者猶在，故今請斷。又問：倒",
    "T37n1764_002:0645c10": "想與前四住無明何別，而別請斷？解言：倒想",
    "T37n1764_002:0645c11": "是無明起，四住家因，故別請斷。云何得知？如",
    "T37n1764_002:0645c12": "《地持》說「如是如實，凡愚不知，起八妄想。」故知",
    "T37n1764_002:0645c13": "倒想是無明起，即彼宣說八種妄想能生見、",
    "T37n1764_002:0645c14": "慢、貪、恚、癡事，故知倒想是四住因。五中，初二",
    "T37n1764_002:0645c15": "有何差別？前一彰己無明未斷、後一顯己無",
    "T37n1764_002:0645c16": "明在故，不得如來三事涅槃。次二何別？前一",
    "T37n1764_002:0645c17": "彰己四住未斷、後一顯己四住在故不得安",
    "T37n1764_002:0645c18": "樂，故有五別。就初請中，初先立喻，「帝王」喻",
    "T37n1764_002:0645c19": "佛；「知終恩赦獄囚脫」者，喻佛垂滅，應教眾生",
    "T37n1764_002:0645c20": "除滅無明；「如來今」下約喻求佛，「我等今」下彰",
    "T37n1764_002:0645c21": "己未出，徵請佛住。第二請中，初先立喻，「如人",
    "T37n1764_002:0645c22": "鬼持」，比丘喻己為無明縛；「遇良呪師，呪力除",
    "T37n1764_002:0645c23": "差」，喻佛能救；是中少一身得安樂。下約求佛，",
    "T37n1764_002:0645c24": "「如來亦爾」，合良呪師；「為聲聞」等，求佛同前呪",
    "T37n1764_002:0645c25": "力除鬼；「令得安」下，合同病人身得安樂。此舉",
    "T37n1764_002:0645c26": "波若及與解脫等於法身。如世伊字約喻別",
    "T37n1764_002:0645c27": "法，大乘三事如世伊字，小乘三事或縱、或並、",
    "T37n1764_002:0645c28": "或復別異，不似伊字。今言如伊，即顯不同小",
    "T37n1764_002:0645c29": "乘三事。第三請中，初先立喻，「我未」已下彰己",
    "T37n1764_002:0646a01": "未同，「云何」已下徵請佛住。喻中「如象為人縛」",
    "T37n1764_002:0646a02": "者，喻佛菩薩本為四住煩惱所縛。人喻惑境，",
    "T37n1764_002:0646a03": "䩭鎖喻惑，纏心名縛。「雖有良師不能制」者，喻",
    "T37n1764_002:0646a04": "上五欲及眾魔等不能繫縛。「頓絕䩭鎖自恣",
    "T37n1764_002:0646a05": "去」者，喻佛菩薩斷障出去。次約前喻，彰己未",
    "T37n1764_002:0646a06": "同。「我未如是」，未同香象；「未脫五十七煩惱」者，",
    "T37n1764_002:0646a07": "自未見文。有人傳言出《佛毘婆沙》，《佛毘婆沙》",
    "T37n1764_002:0646a08": "有十八卷，彼說見惑有其五十，所謂十使迷",
    "T37n1764_002:0646a09": "覆五陰；修惑有七，欲界有四，貪、恚、癡、慢，上界",
    "T37n1764_002:0646a10": "有三，除瞋有餘。義甚契當，但《佛毘婆沙》經錄",
    "T37n1764_002:0646a11": "中無，不知是非。「云何」已下，徵請佛住。第四請",
    "T37n1764_002:0646a12": "中亦先立喻，次約顯己。「云何」已下，徵請佛住。",
    "T37n1764_002:0646a13": "喻中，初言「如人病瘧」，喻佛菩薩本為使縛，細",
    "T37n1764_002:0646a14": "使在心，未發如瘧；「值遇良醫所苦除」者，喻佛",
    "T37n1764_002:0646a15": "菩薩，值遇過佛，聞法除障。次約顯己，「我亦如",
    "T37n1764_002:0646a16": "是多諸患」等，明己同於向前病人，四住殘結",
    "T37n1764_002:0646a17": "殃累身心，名多患苦，見為邪命，愛為熱病。「雖",
    "T37n1764_002:0646a18": "遇」已下，彰己未同所苦除者。「雖遇如來，病未",
    "T37n1764_002:0646a19": "瘉」者，惡法未離，未得無上安隱常樂，淨德未",
    "T37n1764_002:0646a20": "成。「云何」已下，徵請佛住。第五請中，初先立喻，",
    "T37n1764_002:0646a21": "次約顯法，後請佛住。喻中有二：一喻己迷",
    "T37n1764_002:0646a22": "惑、二「時有良醫與藥」已下，喻佛能治。前中，初",
    "T37n1764_002:0646a23": "言「譬如醉人」，舉其喻事，醉人喻己；無明住地",
    "T37n1764_002:0646a24": "及妄根塵能生倒想，喻之如酒；惑心起妄，說",
    "T37n1764_002:0646a25": "之為醉。下顯醉過，過有三種：一喻起煩惱、二",
    "T37n1764_002:0646a26": "「言語」下喻明造業、三「臥糞穢」下喻明受苦。起",
    "T37n1764_002:0646a27": "煩惱中，「不自覺知，不識親疎、母女、姊妹」，喻",
    "T37n1764_002:0646a28": "己有癡。不知自體如來藏性本寂無為，名不",
    "T37n1764_002:0646a29": "自知；不知妄心親迷真起，名不識親；不知妄",
    "T37n1764_002:0646b01": "境從妄心生，名不識疎。不識此等，故名為",
    "T37n1764_002:0646b02": "癡。「迷荒婬亂」，喻起倒想。想謂八妄，如《地持》說。",
    "T37n1764_002:0646b03": "喻造業中，言語口業、放逸身業，受苦可知。第",
    "T37n1764_002:0646b04": "二喻佛能治之中，初治醉體，「還自」已下除其",
    "T37n1764_002:0646b05": "醉過。治醉體中，「良師」喻佛；說法授人，名「與藥",
    "T37n1764_002:0646b06": "服」；受法修行，名為「服已」；捨離癡惑，不取妄境，",
    "T37n1764_002:0646b07": "名為「吐酒」。除醉過中，悟解自體本性清淨，名",
    "T37n1764_002:0646b08": "為「自憶」，翻前不自覺知言也；識知親疎，名之",
    "T37n1764_002:0646b09": "與識，翻前不識親疎等也；「心懷慚愧，深自剋」",
    "T37n1764_002:0646b10": "等，翻前迷荒、婬亂等也。言語放逸、臥糞穢中，",
    "T37n1764_002:0646b11": "略不翻之。下約顯法，於中還二：一約前喻，",
    "T37n1764_002:0646b12": "明己迷惑；二約後喻，明佛能治，請佛說法。前",
    "T37n1764_002:0646b13": "中先合譬如醉人，「我亦如是」，合前人也；「往",
    "T37n1764_002:0646b14": "昔已來情色所醉」，合前醉也。情謂五根、色謂",
    "T37n1764_002:0646b15": "五塵，此根舉塵生惑之緣，故說為酒。依此生",
    "T37n1764_002:0646b16": "結惑亂己心，名情色醉。下合醉過，不自覺知、",
    "T37n1764_002:0646b17": "不識親等略而不合。「貪嗜五欲」，合前婬亂；「非",
    "T37n1764_002:0646b18": "母母想乃至非生作眾生想」，合前迷荒；言語",
    "T37n1764_002:0646b19": "放逸，略而不合；「是故輪轉受生死苦」，合臥糞",
    "T37n1764_002:0646b20": "穢，「如彼醉人」，舉喻以帖。自下第二約前良師",
    "T37n1764_002:0646b21": "能治之喻，請佛說法。「如來今當施我法藥」，請",
    "T37n1764_002:0646b22": "同良師與藥服也。「令我還吐煩惱酒」者，合服",
    "T37n1764_002:0646b23": "已吐。「而我未」下，彰己未同醒悟之人，徵請佛",
    "T37n1764_002:0646b24": "住。就第三段嘆己請中，文別有三：第一比丘",
    "T37n1764_002:0646b25": "因佛上言「汝等遇我，不應放逸，不應空過」，嘆",
    "T37n1764_002:0646b26": "己善修，欲使如來翻明勝修；二如來述讚；三",
    "T37n1764_002:0646b27": "比丘聞讚，乘言起過。就初段中有五復次：前",
    "T37n1764_002:0646b28": "三復次嘆己善修、後二明己所修殊勝。復就",
    "T37n1764_002:0646b29": "前中，初一復次責情顯理，彰己善修；後二復",
    "T37n1764_002:0646c01": "次觀法離我，明己善修。前中先喻，次合顯法，",
    "T37n1764_002:0646c02": "「我等」已下結己善修。喻中，「如人嘆芭蕉樹以",
    "T37n1764_002:0646c03": "為實」者，喻凡計我，芭蕉喻身，說我為實，無有",
    "T37n1764_002:0646c04": "是處。責情顯理合中，「眾生」合上人也；「若嘆我」",
    "T37n1764_002:0646c05": "等，合嘆芭蕉以為實也；「亦無是處」合無是處。",
    "T37n1764_002:0646c06": "「我等」以下結己善修，亦能修習無常想等。無",
    "T37n1764_002:0646c07": "我治勝，所以偏說。就後二中，前一復次觀五",
    "T37n1764_002:0646c08": "陰法無其我用，先喻、後合；後一復次觀五陰",
    "T37n1764_002:0646c09": "法無其我體，先喻、次合。「我等」已下，結己善修。",
    "T37n1764_002:0646c10": "後二嘆己所修勝中，前一能除修惑故勝，於",
    "T37n1764_002:0646c11": "中引佛昔說顯之，貪、瞋、癡慢斯皆除斷，且說",
    "T37n1764_002:0646c12": "除慢，餘類可知。後一能除見惑故勝，先喻、後",
    "T37n1764_002:0646c13": "合。「修無我想」，合前空也，「而有諸見無是處」者，",
    "T37n1764_002:0646c14": "合上鳥跡現無是處。第二如來述讚之中，「善",
    "T37n1764_002:0646c15": "哉」嘆辭。「汝等善修」，出其所嘆。於有為過，此實",
    "T37n1764_002:0646c16": "能治，故佛嘆之。第三乘言起過之中，初先起",
    "T37n1764_002:0646c17": "過，「如人醉」下自是非他。前起過者，起何等過？",
    "T37n1764_002:0646c18": "以佛嘆其有為法中善修無我，乘於佛地起",
    "T37n1764_002:0646c19": "無常等無為四倒，故名起過。比丘白佛「我等",
    "T37n1764_002:0646c20": "不但修無我想，亦更修習其餘想」者，不但於",
    "T37n1764_002:0646c21": "彼凡夫陰中修無我想，亦更於彼佛果陰中",
    "T37n1764_002:0646c22": "修無常苦、無我等想。然此正得名於佛地起",
    "T37n1764_002:0646c23": "無常苦、無我等想，不得名為無為法中起無",
    "T37n1764_002:0646c24": "常苦、無我等想。何故如是？若知無為，終不起",
    "T37n1764_002:0646c25": "於無常等倒。以何義故不說不淨？不淨事觀，",
    "T37n1764_002:0646c26": "故不論之。又於如來無漏法中，人多不取以",
    "T37n1764_002:0646c27": "為不淨，故不說之，理實具有。問曰：比丘於佛",
    "T37n1764_002:0646c28": "所得一切法中皆起此想？有不起處？釋云：比",
    "T37n1764_002:0646c29": "丘於佛所得數滅涅槃，其唯起於無我之想，",
    "T37n1764_002:0647a01": "終不計為無常苦等；於佛身智具起倒想，以",
    "T37n1764_002:0647a02": "己所得仰類佛故。就下自是非他之中，初先",
    "T37n1764_002:0647a03": "非他，後便自是。前中，初先立喻非他，「人」喻凡",
    "T37n1764_002:0647a04": "夫及諸菩薩，癡惑亂心說之為「醉」，心志濁悶",
    "T37n1764_002:0647a05": "名為「瞑眩」，「山、河、石」等喻凡五陰，「日、月、星辰」喻",
    "T37n1764_002:0647a06": "佛五陰，妄見稱視，取為常樂我淨之法，翻",
    "T37n1764_002:0647a07": "違前境名「悉迴轉」。視山河等皆悉迴轉，喻凡",
    "T37n1764_002:0647a08": "妄計下地五陰為常樂等，視日月等皆悉迴",
    "T37n1764_002:0647a09": "轉，喻諸菩薩計佛五陰為常樂等。聲聞之人",
    "T37n1764_002:0647a10": "悉用為倒，故名迴轉。「若不修」下，法說非他。先",
    "T37n1764_002:0647a11": "舉凡夫及諸菩薩為不修人。下就顯非，「如是",
    "T37n1764_002:0647a12": "之人不名為聖」，明無正解。「多放逸」等，明有邪",
    "T37n1764_002:0647a13": "過。放逸是因，生死是果，道不修者是其放逸。",
    "T37n1764_002:0647a14": "顯己修故，不名放逸，不放逸故，佛上不應言",
    "T37n1764_002:0647a15": "我放逸。上來非他。「以是因緣我等善修」，自是",
    "T37n1764_002:0647a16": "言也。以不修習無常等想不名為聖，多諸放",
    "T37n1764_002:0647a17": "逸流轉因緣，故我所修得名為善。上來比丘",
    "T37n1764_002:0647a18": "哀請為由，自下第四如來為說四法實義以",
    "T37n1764_002:0647a19": "酬上請。依上三請，從後向前次第答之：先",
    "T37n1764_002:0647a20": "對第三自嘆之辭，更為演說勝修之法；二「比",
    "T37n1764_002:0647a21": "丘白佛：如佛所說，若離四倒，則得了知常樂我」",
    "T37n1764_002:0647a22": "下，對前第二請住之辭，明己不住；三「汝等當",
    "T37n1764_002:0647a23": "知先所修習無常苦等非真實」下，對上第一",
    "T37n1764_002:0647a24": "嘆昔之請，教其甄簡。初中，如來先勅諦聽，後",
    "T37n1764_002:0647a25": "為宣說。說中有二：一奪昔偽修；二「何等為義？",
    "T37n1764_002:0647a26": "無我者名生死」下，教其真修。前中復二：一明",
    "T37n1764_002:0647a27": "比丘具足八倒故修非真；二「世間亦有常樂",
    "T37n1764_002:0647a28": "我」下，彰彼八倒依三倒生。前中復二：一對前",
    "T37n1764_002:0647a29": "比丘自是非他，明諸比丘無為法中具足四",
    "T37n1764_002:0647b01": "倒；二「汝等若言我亦修」下，對上比丘乘言起",
    "T37n1764_002:0647b02": "過，明諸比丘有為法中具足四倒。有為四倒",
    "T37n1764_002:0647b03": "猶未除遣，云何自嘆我等善修無常苦等？前",
    "T37n1764_002:0647b04": "中有三：一牒以總呵、二「何等義」下廣顯不達、",
    "T37n1764_002:0647b05": "三「汝等比丘云何而言有我想」下總以結呵。",
    "T37n1764_002:0647b06": "初中，「汝向所引醉喻」，牒前比丘非他之辭。「但",
    "T37n1764_002:0647b07": "知文字不達義」者，呵以顯過，所謂但知迴轉",
    "T37n1764_002:0647b08": "名字，不達名下非迴轉義。第二廣中「何等為",
    "T37n1764_002:0647b09": "義」，徵問起發。此問不足，若具，應言「云何不達？",
    "T37n1764_002:0647b10": "何等名為所未達義？」準答應爾。下對顯之，先",
    "T37n1764_002:0647b11": "對向者所少之問明其未達，「我者」已下對前",
    "T37n1764_002:0647b12": "文中所有之問辯出其義。前中，初先明諸比",
    "T37n1764_002:0647b13": "丘自是迴轉，次明不達，後以喻帖。明迴轉中，",
    "T37n1764_002:0647b14": "「如彼醉人見上日月實非迴轉，生迴轉想」，牒",
    "T37n1764_002:0647b15": "前比丘非他之言。比丘前說見山、河等悉皆",
    "T37n1764_002:0647b16": "迴轉，今此何故但舉日、月？釋云：山、河乃至屋",
    "T37n1764_002:0647b17": "舍喻凡五陰，日、月、星辰喻佛五陰。於凡五陰",
    "T37n1764_002:0647b18": "計常樂等名迴轉者，正當道理，不須非毀，為",
    "T37n1764_002:0647b19": "是不牒；見佛五陰為常樂等名迴轉者，乖違",
    "T37n1764_002:0647b20": "法理，所以偏牒，推過比丘。「眾生亦」下，約就前",
    "T37n1764_002:0647b21": "喻明諸比丘自是迴轉。「眾生亦爾」合前醉人，",
    "T37n1764_002:0647b22": "此名比丘以為眾生。「為諸煩惱無明所覆」，合",
    "T37n1764_002:0647b23": "前醉體。煩惱四住無明即是無明住地。「生顛",
    "T37n1764_002:0647b24": "倒」下合前迴轉。「生顛倒心」，總明迴轉；「我計無",
    "T37n1764_002:0647b25": "我乃至計苦」，別明迴轉。下明不達，「以為惱覆」，",
    "T37n1764_002:0647b26": "不達所以。「雖生此想，不達義」者，正明不達。雖",
    "T37n1764_002:0647b27": "生無常、無我等想，不達常、樂、我、淨等義。「如彼",
    "T37n1764_002:0647b28": "醉人」，舉喻以帖。上明未達。下次辯義，常樂我",
    "T37n1764_002:0647b29": "淨理實遍通一切佛法，然今隱顯，我偏就人，",
    "T37n1764_002:0647c01": "餘三就法。「我是佛」者，自在名我，自在之用在",
    "T37n1764_002:0647c02": "於佛人，故說為我。又復我者，人之別稱，故就",
    "T37n1764_002:0647c03": "佛人而說其我。「常法身」者，法身佛體，顯本法",
    "T37n1764_002:0647c04": "成，性出自古，體無變異，明常義顯，故說為",
    "T37n1764_002:0647c05": "常。「樂涅槃」者，涅槃是滅，滅離眾苦，寂樂義顯，",
    "T37n1764_002:0647c06": "故說為樂。「淨是法」者，謂三寶中法寶之體，能",
    "T37n1764_002:0647c07": "治垢染，故說為淨。上來第二廣明未達，「汝等」",
    "T37n1764_002:0647c08": "已下總以結呵。「我是佛義」，善取我者稱當",
    "T37n1764_002:0647c09": "佛義。「汝等比丘云何而言有我想者，憍慢貢",
    "T37n1764_002:0647c10": "高，流轉生死？」比丘上言若有不修苦無常等",
    "T37n1764_002:0647c11": "名有我想，亦應說言無常想等對初我義，且",
    "T37n1764_002:0647c12": "云我想，比丘上言多諸放逸，今名慢高。下明",
    "T37n1764_002:0647c13": "比丘有為法中具足四倒，文中有三：一呵其",
    "T37n1764_002:0647c14": "所取；二「我今當」下舉真顯偽；三「苦計樂」下正",
    "T37n1764_002:0647c15": "明比丘有為法中具足四倒，不應自嘆善修",
    "T37n1764_002:0647c16": "苦等。就初段中，「汝等若言：我亦倒習無常",
    "T37n1764_002:0647c17": "苦」等，牒其上言。比丘上言「我等不但修無我",
    "T37n1764_002:0647c18": "想，亦更修習其餘諸想」，謂無常苦無我想等，",
    "T37n1764_002:0647c19": "故今牒之。是三種修無有實義，以理呵奪，於",
    "T37n1764_002:0647c20": "佛常、樂、我、淨法中而修苦等故無實義。以何",
    "T37n1764_002:0647c21": "義故不明、不淨？義如上釋。第二段中「我今當",
    "T37n1764_002:0647c22": "說勝三修」者，下說常、樂、我、淨四修，但今翻對",
    "T37n1764_002:0647c23": "前三偽修，故言三耳。道己當說勝三修法，即",
    "T37n1764_002:0647c24": "顯比丘所修不實。第三段中，文復有三：一汎",
    "T37n1764_002:0647c25": "舉八倒；二「有如是等」下，明八倒中有為四倒",
    "T37n1764_002:0647c26": "不知正修；三「汝諸比丘於苦法」下，結彼四倒",
    "T37n1764_002:0647c27": "屬諸比丘。初中應先解八倒義，然後釋文，義",
    "T37n1764_002:0647c28": "如別章。文中初言「苦者計樂、樂者計苦是倒",
    "T37n1764_002:0647c29": "法」者，生死實苦，妄計為樂，涅槃實樂，橫計為",
    "T37n1764_002:0648a01": "苦，故是顛倒，餘三類爾。前已宣說無為四倒，",
    "T37n1764_002:0648a02": "今此何故重復論之？蓋乃舉前類後故爾。比",
    "T37n1764_002:0648a03": "丘不但無為法中具足四倒，有為法中亦具",
    "T37n1764_002:0648a04": "四倒，故通舉之。又復懼人聞說常樂我淨是",
    "T37n1764_002:0648a05": "倒，一向入於苦無常等四顛倒中，為遮此過，",
    "T37n1764_002:0648a06": "故說八種悉是顛倒。第二段中，「有如是等四",
    "T37n1764_002:0648a07": "倒法」者，就前八中偏牒有為四顛倒也。「是人",
    "T37n1764_002:0648a08": "不知正修法」者，不知無常苦無我等微細四",
    "T37n1764_002:0648a09": "修，又亦不知常樂我淨四種真修。第三結倒",
    "T37n1764_002:0648a10": "屬比丘中，「汝諸比丘苦中生樂，乃至不淨生",
    "T37n1764_002:0648a11": "淨想」者，解有二義：一就眾生分齊以說，比丘",
    "T37n1764_002:0648a12": "雖復觀眾生空，斷除正使，習氣未盡，故起常",
    "T37n1764_002:0648a13": "樂我淨等想；二約諸法分齊以論，諸比丘等",
    "T37n1764_002:0648a14": "未得法空，故於諸法起常樂等四倒之想。以",
    "T37n1764_002:0648a15": "不知法自性無常，故起常想；不知諸法自性",
    "T37n1764_002:0648a16": "壞苦、虛集行苦，故生樂想；不知法空，故起我",
    "T37n1764_002:0648a17": "想；不知諸法淨相本寂，故生淨想。此想未除，",
    "T37n1764_002:0648a18": "云何自嘆善修無常、無我等乎？上來第一明",
    "T37n1764_002:0648a19": "諸比丘具足八倒，自下第二彰彼八倒從三",
    "T37n1764_002:0648a20": "倒生。八倒、三倒，有何差別，而言依三生八倒",
    "T37n1764_002:0648a21": "乎？是中三倒是迷理倒，迷諸法如，建立生死",
    "T37n1764_002:0648a22": "涅槃法相，不同小乘所說三倒。八倒是其迷",
    "T37n1764_002:0648a23": "法相倒，迷前所立生死染法建立常等、迷前",
    "T37n1764_002:0648a24": "所立涅槃淨法起無常等，於彼三倒所立法",
    "T37n1764_002:0648a25": "中而起八倒，故說依生。文中初明有為四倒",
    "T37n1764_002:0648a26": "依三倒生，「以三倒」下明無為倒依三倒生。前",
    "T37n1764_002:0648a27": "中有四：一明世間及出世間並皆有其常樂",
    "T37n1764_002:0648a28": "我淨。二分虛實，世間常等有字無義、出世常",
    "T37n1764_002:0648a29": "等有字有義。三「何以」下解釋世間無義，所以",
    "T37n1764_002:0648b01": "於中先問，何故世間偏獨無義？下對釋之，以",
    "T37n1764_002:0648b02": "有常樂我淨四倒，不知真實常等正義，所以",
    "T37n1764_002:0648b03": "無之。四「所以」下解釋世間有倒所以，正明四",
    "T37n1764_002:0648b04": "倒依三倒生。於中先問所以世間有四顛倒，",
    "T37n1764_002:0648b05": "下對釋之，以有心想見倒故爾。七識心體",
    "T37n1764_002:0648b06": "是其心倒、妄取法相名為想倒、於所取相",
    "T37n1764_002:0648b07": "建立定實名為見倒。亦可妄想謂有諸法名",
    "T37n1764_002:0648b08": "為想倒、重起心緣緣前所想名為心倒、於",
    "T37n1764_002:0648b09": "心所緣執定分明名為見倒，廣如別章，此應",
    "T37n1764_002:0648b10": "具論。下次明其無為四倒依三倒生，句別有",
    "T37n1764_002:0648b11": "二：一明世人以三倒故樂中見苦，乃至淨中",
    "T37n1764_002:0648b12": "見其不淨；二「以顛倒」下明其世間有顛倒故，",
    "T37n1764_002:0648b13": "但知無常苦等名字，不知常樂我淨正義。上",
    "T37n1764_002:0648b14": "來第一奪昔偽修。從此已下第二大段教其真",
    "T37n1764_002:0648b15": "修，於中有三：第一汎明八法實義、二「是名」下",
    "T37n1764_002:0648b16": "約義辯修、三「若欲」下就所修中簡勝勸學。初",
    "T37n1764_002:0648b17": "中先問「云何為義」，下對辯釋是中正意，為明",
    "T37n1764_002:0648b18": "常樂我淨四義約對以辯，通明苦等，常樂我",
    "T37n1764_002:0648b19": "淨理實齊通，但今隱顯。如來名我，義同前解；",
    "T37n1764_002:0648b20": "法身名常，亦如上釋；涅槃名樂，滅離苦故；",
    "T37n1764_002:0648b21": "法寶名淨，能治障故。苦無常等理亦齊通，但",
    "T37n1764_002:0648b22": "今隱顯，就生死人偏說無我，往來流轉不自",
    "T37n1764_002:0648b23": "在故；就二乘人宣說無常，終歸滅故；就外道",
    "T37n1764_002:0648b24": "人宣說其苦，外道所作是苦因故；通就一切",
    "T37n1764_002:0648b25": "有為之法宣說不淨，能染污故。第二約義以",
    "T37n1764_002:0648b26": "辯修中，「是名不倒」，約法辯修，如法正解故名",
    "T37n1764_002:0648b27": "不倒。「以不倒故知字義」者，知八法名、知八法",
    "T37n1764_002:0648b28": "義而不迷惑。第三簡勝勸學之中，簡取常等",
    "T37n1764_002:0648b29": "令人修習。「若欲遠離四顛倒者」，離前無常苦",
    "T37n1764_002:0648c01": "等四倒。向說比丘具足八倒，今此何故但言",
    "T37n1764_002:0648c02": "離四？無常等四比丘所保，正違出世常樂我",
    "T37n1764_002:0648c03": "淨，故偏舉之。常等四倒非彼所保，力雖未及，",
    "T37n1764_002:0648c04": "當必厭斷，故不舉之。「應知」已下，勸知常等四",
    "T37n1764_002:0648c05": "種正義。上來一段答上比丘第三所請，自下",
    "T37n1764_002:0648c06": "次答向前第二有惑之請，明佛不住。於中比",
    "T37n1764_002:0648c07": "丘乘佛前言重請起發，下佛答之。請中有四：",
    "T37n1764_002:0648c08": "初「比丘白佛：如佛所說離四倒者則知常」等，",
    "T37n1764_002:0648c09": "牒佛前言；二「如來今者永無倒」下明佛離倒，",
    "T37n1764_002:0648c10": "具知常等；三「若已了知常樂」已下徵請佛住，",
    "T37n1764_002:0648c11": "若佛已知常樂我淨，何故不住一劫、半劫，教",
    "T37n1764_002:0648c12": "導我等而欲涅槃；四「若見顧」下要請佛住，於",
    "T37n1764_002:0648c13": "中先舉住益要請。若住，教我常樂淨等，「我當",
    "T37n1764_002:0648c14": "至心頂受修習」。「若入」已下舉彼如來去損要",
    "T37n1764_002:0648c15": "請。若佛不住，入於涅槃，我等何能與是毒身",
    "T37n1764_002:0648c16": "同共止住，修治梵行？「我亦隨佛入於盡滅涅",
    "T37n1764_002:0648c17": "槃」中去，文意正爾，不勞異解。下佛答之，明己",
    "T37n1764_002:0648c18": "正法悉付迦葉，不須我住。於中先呵「汝等不",
    "T37n1764_002:0648c19": "應作如是語：我住則修，不住隨滅。」「我今」已下",
    "T37n1764_002:0648c20": "明不住意，於中初法、次喻、後合。法中，初明所",
    "T37n1764_002:0648c21": "有正法悉付迦葉，後明迦葉作依同佛。問曰：",
    "T37n1764_002:0648c22": "下說一切聲聞及大迦葉悉常無常，應以大",
    "T37n1764_002:0648c23": "乘付諸菩薩令法久住，不付聲聞，今云何言",
    "T37n1764_002:0648c24": "無上正法悉付迦葉？釋言：付法分別有三：一",
    "T37n1764_002:0648c25": "約時分別。時有二種：一始終常付，付諸菩薩，",
    "T37n1764_002:0648c26": "以諸菩薩常能受持，流布不絕，所以偏付；聲",
    "T37n1764_002:0648c27": "聞弟子大迦葉等悉皆無常，不能流通，所以",
    "T37n1764_002:0648c28": "不付。二隨時別付，通付聲聞及諸菩薩，如《付",
    "T37n1764_002:0648c29": "法藏》說聲聞弟子雖復不能常流法化，亦能",
    "T37n1764_002:0649a01": "一時匡化益物，故通付之。今言正法悉付迦",
    "T37n1764_002:0649a02": "葉，義當後門，以彼迦葉佛滅度後二十年中",
    "T37n1764_002:0649a03": "弘通正法，所以付之。下言大乘付諸菩薩，義",
    "T37n1764_002:0649a04": "當前門。二約人分別，義別有三：一凡聖通付，",
    "T37n1764_002:0649a05": "如下文說「如來今以無上正法付囑諸王、大",
    "T37n1764_002:0649a06": "臣、宰相、四部眾」等；二簡凡付聖，唯付聲聞及",
    "T37n1764_002:0649a07": "諸菩薩，如《付法藏》說；三簡小付大，唯付菩薩，",
    "T37n1764_002:0649a08": "如下文說。今此文中言付迦葉，義當第二；下",
    "T37n1764_002:0649a09": "付菩薩，義當第三。三約法分別，義別有三：一",
    "T37n1764_002:0649a10": "大小分別，小付聲聞、大付菩薩，故下文說「十",
    "T37n1764_002:0649a11": "二部經，唯方廣部菩薩所持，餘十一部二乘",
    "T37n1764_002:0649a12": "所持」；二就大乘淺深分別，淺付聲聞、深付菩",
    "T37n1764_002:0649a13": "薩，故龍樹說《波若》義淺付囑聲聞、《法華》義深",
    "T37n1764_002:0649a14": "付諸菩薩。《波若》多說破相空理，未顯實義，故",
    "T37n1764_002:0649a15": "名為淺；《法華》宣說聲聞作佛，顯其有性，故名",
    "T37n1764_002:0649a16": "為深；三就深經教義分別，論其教法通付聲",
    "T37n1764_002:0649a17": "聞，義付菩薩，故下文言「今問阿難欲令受持",
    "T37n1764_002:0649a18": "《大涅槃經》，阿難比丘所未聞」者，弘廣菩薩當",
    "T37n1764_002:0649a19": "能流通。良以付法有斯多義，故此所說與後",
    "T37n1764_002:0649a20": "不同，喻合可知。「汝等當知先所修」下，第三",
    "T37n1764_002:0649a21": "大段對上初請，教其甄簡。於中初先正教取",
    "T37n1764_002:0649a22": "捨，遣其執心；「比丘白」下為之會通，遣其疑心。",
    "T37n1764_002:0649a23": "前中有二：一對上比丘嘆昔所修無常想勝，",
    "T37n1764_002:0649a24": "以理呵奪；二春時喻下對前比丘嘆昔所解",
    "T37n1764_002:0649a25": "無常苦空、無我法真，教其甄簡。初中，「當知先",
    "T37n1764_002:0649a26": "所修習無常苦想非真實」者，以理正奪；無我",
    "T37n1764_002:0649a27": "等想亦非真實，略不備舉。後中先喻，後約",
    "T37n1764_002:0649a28": "教勸。喻中有三：一求真取偽喻、二「持出」下知",
    "T37n1764_002:0649a29": "偽非真喻、三「是時寶珠猶在水」下捨偽取真",
    "T37n1764_002:0649b01": "喻。前段喻中，初喻聞慧、次思、後修。佛初出",
    "T37n1764_002:0649b02": "世名為「春時」，比丘非一說為「諸人」，昔教為「池」。",
    "T37n1764_002:0649b03": "諸比丘等依教除障名在池浴，尋教起聞稱",
    "T37n1764_002:0649b04": "曰乘船，得法暢心說為遊戲，聞說苦等迷覆",
    "T37n1764_002:0649b05": "常樂我淨真法名為失珠，權教所隱名沒深",
    "T37n1764_002:0649b06": "水，此喻聞慧。下次喻思，思教求義名共入水",
    "T37n1764_002:0649b07": "求覓是寶。下喻修慧，人別證法名為競捉，所",
    "T37n1764_002:0649b08": "證苦等悉非真理名為瓦石，取偽為真故言",
    "T37n1764_002:0649b09": "自謂得瑠璃珠，得法適心所以歡喜。第二知",
    "T37n1764_002:0649b10": "偽非真喻中，得旨捨詮故言持出，悟解苦等",
    "T37n1764_002:0649b11": "非是實理名知非真。第三捨偽取真喻中，還",
    "T37n1764_002:0649b12": "初喻聞、次思、後修。常樂真理猶為權隱，故言",
    "T37n1764_002:0649b13": "寶珠猶在水中；由理別故權實教分，故言珠",
    "T37n1764_002:0649b14": "力水則澄清；水之一事況於二教，濁喻權教、",
    "T37n1764_002:0649b15": "清喻實教，尋詮悟旨故言見珠；猶在水下，理",
    "T37n1764_002:0649b16": "未即心，故言如觀虛空月形，此喻聞慧。次喻",
    "T37n1764_002:0649b17": "思慧，比丘眾中能解常者以為一人，巧觀求",
    "T37n1764_002:0649b18": "真名方便力，依教審思名安徐入。下喻修慧，",
    "T37n1764_002:0649b19": "修心證實名即得珠。",
    "T37n1764_002:0649b20": "下約前喻教勸比丘，句別有四：一約初喻呵",
    "T37n1764_002:0649b21": "其取偽、二約第三教其取真、三約第二勸知",
    "T37n1764_002:0649b22": "昔偽、四重約第三勸取今真。初中「汝等不應",
    "T37n1764_002:0649b23": "修習無常等想以為實」者，約喻以呵。「如彼人」",
    "T37n1764_002:0649b24": "下，舉喻類責。「汝等應當善學方便，處處常修",
    "T37n1764_002:0649b25": "常樂淨等」，約第三喻教修趣實，生生恒習故",
    "T37n1764_002:0649b26": "云處處。「復應當知先所修習四法相貌悉是顛",
    "T37n1764_002:0649b27": "倒」，約第二喻勸知昔偽。下重約第三勸修今",
    "T37n1764_002:0649b28": "真，「欲得如是修諸想者」，舉其所求。「如智出珠」，",
    "T37n1764_002:0649b29": "約喻以勸。「所謂我」等，辯出所修。下為會通，今",
    "T37n1764_002:0649c01": "言異昔，故須會通。於中且就我與無我一對",
    "T37n1764_002:0649c02": "會通，餘類可知。比丘先問「昔說無我修學有",
    "T37n1764_002:0649c03": "益，能斷煩惱，得入涅槃。」今復說我以為真實，",
    "T37n1764_002:0649c04": "是義云何？下佛答之，先嘆，後會。會中先喻，",
    "T37n1764_002:0649c05": "次合顯法，「如大醫」下牒以結勸。喻中有二：一",
    "T37n1764_002:0649c06": "昔說無我喻；二「其後不久王復病」下，今說真",
    "T37n1764_002:0649c07": "我喻。前中復二：一外道說我喻；二「時有明醫",
    "T37n1764_002:0649c08": "從遠方」下，聖說無我喻。外道說中，「如王闇鈍」，",
    "T37n1764_002:0649c09": "明所化愚，如舍利等在俗之時各有匡領，故",
    "T37n1764_002:0649c10": "說為王。內無解慧，名為闇鈍。所知淺狹，故曰",
    "T37n1764_002:0649c11": "少智。「有一醫」下，明能化癡，於中有四：一能化",
    "T37n1764_002:0649c12": "人癡、二所化不別、三重明其能化人癡、四重",
    "T37n1764_002:0649c13": "彰其所化不別。就初段中，富蘭那等六師之",
    "T37n1764_002:0649c14": "徒邪法訓世名為醫師，心不覺法名之為頑，",
    "T37n1764_002:0649c15": "口無正言說以為囂。自下第二所化不別，加",
    "T37n1764_002:0649c16": "以敬養名賜俸祿。自下第三重復廣前能化",
    "T37n1764_002:0649c17": "人癡，「療治眾病純以乳」者，不知廣治，說我為",
    "T37n1764_002:0649c18": "乳。「亦復不知病起」已下，不知正治。於中初言",
    "T37n1764_002:0649c19": "「不知病」等，明不識病。「雖知乳藥復不善解」，明",
    "T37n1764_002:0649c20": "不別藥。「風、冷、熱病悉教服乳」，明不解治。風病",
    "T37n1764_002:0649c21": "喻瞋，以躁急故；冷病喻癡，以頑騃故；熱病",
    "T37n1764_002:0649c22": "喻貪，以燒心故。煩惱非一名一切病，齊教計",
    "T37n1764_002:0649c23": "我名悉服乳。自下第四重復明其所化不別，",
    "T37n1764_002:0649c24": "「不別是醫知乳好醜及善惡」者，好醜據體，善",
    "T37n1764_002:0649c25": "惡論用。第二聖說無我喻中，文別有三：一如",
    "T37n1764_002:0649c26": "來出現喻；二「是時舊醫不知諮」下，反迹同邪",
    "T37n1764_002:0649c27": "喻；三「是時客醫即為王」下，破邪通正喻。初中",
    "T37n1764_002:0649c28": "「明醫」喻佛如來，能宣治法故說為醫。「曉八術」",
    "T37n1764_002:0649c29": "者，喻佛如來明識根藥。何者八術？一知病體；",
    "T37n1764_002:0650a01": "二知病因；三知病相；四知病處，或在五臟或",
    "T37n1764_002:0650a02": "在支節；五知病時，平旦發者是如此病，如是",
    "T37n1764_002:0650a03": "等也；六者知藥，識其藥體；七者知治，知如此",
    "T37n1764_002:0650a04": "藥治如是病；八者知禁，知如是病服如是藥、",
    "T37n1764_002:0650a05": "忌如是食，如是等也。善療知方八中差別，從",
    "T37n1764_002:0650a06": "真現應名遠方來。第二反迹同邪喻中，文別",
    "T37n1764_002:0650a07": "有五：一外道不識反生貢高喻，外道不知請",
    "T37n1764_002:0650a08": "佛為師名不知諮，不知從佛聽聞正法名不",
    "T37n1764_002:0650a09": "知受，謂己勝佛名反貢高，謂佛劣己名生輕",
    "T37n1764_002:0650a10": "慢。二如來迂德示受邪化喻，先思、後請。思中，",
    "T37n1764_002:0650a11": "「明醫即便依附請為師」者，請人為師。「諮受方」",
    "T37n1764_002:0650a12": "者，謂受其法。下正請中，「語舊醫言：我今請仁",
    "T37n1764_002:0650a13": "以為師範」，請其人也。「唯願宣」等，受其法也。三",
    "T37n1764_002:0650a14": "外道要請喻，外道要佛為己弟子順教奉行，",
    "T37n1764_002:0650a15": "名給走使。要佛一化常為弟子，是故說言四",
    "T37n1764_002:0650a16": "十八年。如來在世四十九載，除後宣說《涅槃》",
    "T37n1764_002:0650a17": "之年，是故但云四十八耳。四如來權從喻，「明",
    "T37n1764_002:0650a18": "醫受教，我當如是」，權從所要。「隨我所能」，明不",
    "T37n1764_002:0650a19": "專從。既言隨我，明非一向從彼要也。五徒眾",
    "T37n1764_002:0650a20": "共匡喻，「即將客醫共入見」者，徒眾共知。如佛",
    "T37n1764_002:0650a21": "昔日從於阿藍迦藍等學，彼後共佛同知僧",
    "T37n1764_002:0650a22": "事，此之謂也。亦可此中邪正兩師共察眾機，",
    "T37n1764_002:0650a23": "名共見王。上來五句合為第二反迹同邪。第",
    "T37n1764_002:0650a24": "三破邪通正喻中，先遣邪人，「客醫作念欲教王」",
    "T37n1764_002:0650a25": "下破其邪法。前中復二：一為說正法、二「爾時",
    "T37n1764_002:0650a26": "王」下擯遣邪人。前中，初言「即為王說種種醫",
    "T37n1764_002:0650a27": "法及餘伎藝」，正為說法。醫方是其治惡之法，",
    "T37n1764_002:0650a28": "伎藝是其集善之法。又復醫方是自行法，伎",
    "T37n1764_002:0650a29": "藝是其化他之法。「大王當知應善分別」，勸知",
    "T37n1764_002:0650b01": "得失。今昔相濫，故須分別。此法如是可以治",
    "T37n1764_002:0650b02": "國、可以療病，嘆勝令受。所說伎藝可以治國，",
    "T37n1764_002:0650b03": "治國化他；所說醫方可以療病，療病自行。下",
    "T37n1764_002:0650b04": "遣邪人，「爾時國王聞是語已方知舊」等，知舊",
    "T37n1764_002:0650b05": "劣新，所以擯遣。「然後」已下，知新勝舊，故加倍",
    "T37n1764_002:0650b06": "敬。破邪法中，文亦有二：一破邪法；二「爾時客",
    "T37n1764_002:0650b07": "醫以種種」下授其正法，與前左右。初中有四：",
    "T37n1764_002:0650b08": "一請施法化、二「王即答」下彼聞敬從、三「彼客",
    "T37n1764_002:0650b09": "醫」下正施法化、四「時王答」下彼聞奉行。就初",
    "T37n1764_002:0650b10": "段中，先思、後請。「客醫作念欲教王者今正是",
    "T37n1764_002:0650b11": "時」，內心思也。機熟在今，故云是時。「即語王」下，",
    "T37n1764_002:0650b12": "發言正請。物機順聖名實愛念，請施法化名",
    "T37n1764_002:0650b13": "求一願。第二段中，「王即答言：從此右臂及餘",
    "T37n1764_002:0650b14": "身分一切與」者，機顯聖心，義說為答。受小之",
    "T37n1764_002:0650b15": "機，攝道方便，名為右臂。一世所行，名餘身分。",
    "T37n1764_002:0650b16": "皆從聖化，名隨意求。自無顧執，名一切與。第",
    "T37n1764_002:0650b17": "三段中別有四句：一直勸斷我、二「所以」下明",
    "T37n1764_002:0650b18": "斷無損、三「若欲」下立制斷我、四「斷乳已終更",
    "T37n1764_002:0650b19": "無」下明斷有益。就初句中，「王雖許我一切身",
    "T37n1764_002:0650b20": "分」，牒前所許。「然我不敢多有求」者，明化不頓。",
    "T37n1764_002:0650b21": "大機未熟，未可頓攝，名不多求。「今所求」下正",
    "T37n1764_002:0650b22": "勸斷我。道今所求，明不同後。諸比丘等在俗",
    "T37n1764_002:0650b23": "之時各有匡領，如王統國。佛昔化之，自斷我",
    "T37n1764_002:0650b24": "心兼勸餘眾，故言「願王宣令國內不得更服",
    "T37n1764_002:0650b25": "舊醫乳藥」。第二句中，「所以」徵問，下對釋之。「是",
    "T37n1764_002:0650b26": "藥毒害，多傷損故不得服」者，著我之心，招苦",
    "T37n1764_002:0650b27": "障道，名多傷損。第三句中，「服斬首」者，斷其出",
    "T37n1764_002:0650b28": "世法身之首。第四句中，「斷已更無橫死之者」，",
    "T37n1764_002:0650b29": "不墮生死，常受樂者，受涅槃樂。「故求是願」，結",
    "T37n1764_002:0650c01": "明化意。上來四句合為第三正施法化。第四",
    "T37n1764_002:0650c02": "彼聞奉行喻中，「王答：汝求不足言」者，明堪斷",
    "T37n1764_002:0650c03": "我，此亦是其根性中語。對後化人，名初受小。",
    "T37n1764_002:0650c04": "為不足言，尋為宣令一切國等順教斷我，為",
    "T37n1764_002:0650c05": "藥斬首，舉過勸斷。上來四段合為第一正破",
    "T37n1764_002:0650c06": "邪義。下授正法。「以種種味和合藥」者，謂無常",
    "T37n1764_002:0650c07": "苦無我等味合之為治。「以療眾病無不差」者，",
    "T37n1764_002:0650c08": "用治眾惑，無不滅也。第二今說真我喻中，文",
    "T37n1764_002:0650c09": "別有五：一患機感聖喻、二「醫占王」下聖說真",
    "T37n1764_002:0650c10": "我喻、三「汝今狂」下初聞不受喻、四「是時客醫",
    "T37n1764_002:0650c11": "復語王」下聖為會通喻、五「王聞語已讚言」已",
    "T37n1764_002:0650c12": "下領解修行喻。初中，「不久王復病」者，喻諸比",
    "T37n1764_002:0650c13": "丘因學無我，遂於佛地起無我倒，我心息已即",
    "T37n1764_002:0650c14": "便計佛以為無我，故云不久。患機感聖名為",
    "T37n1764_002:0650c15": "命醫有病感治，義言「我今病重欲死，當云何",
    "T37n1764_002:0650c16": "治？」執見情深，故云病重。斷絕常命，名困欲死。",
    "T37n1764_002:0650c17": "請問治方，名云何治。第二段中，「醫占王病應",
    "T37n1764_002:0650c18": "用乳」者，審病擬藥。無我之病非我不治，故云",
    "T37n1764_002:0650c19": "應用。「尋白王」下，正為說我，於中有三：一喻授",
    "T37n1764_002:0650c20": "真我。二「我於先」下，毀昔讚今，令人樂受。「我先",
    "T37n1764_002:0650c21": "斷乳是妄語」者，是毀昔也。自名向前斷乳之",
    "T37n1764_002:0650c22": "言以為妄語，亦可名前所斷乳藥以為妄語，",
    "T37n1764_002:0650c23": "是彼舊醫妄語藥故，彼說濫真所以毀之。「今",
    "T37n1764_002:0650c24": "若服者最能除病」，是讚今也。三「王今患」下，彰",
    "T37n1764_002:0650c25": "病顯治，令人信受。第三初聞不受喻中，初言",
    "T37n1764_002:0650c26": "「狂耶為熱病乎」，呵責其人。「而言」已下，呵責其",
    "T37n1764_002:0650c27": "言。初先直呵「而言服乳能除此病」。「汝先言」下，",
    "T37n1764_002:0650c28": "舉昔徵今。「先醫讚」下，舉舊責新。「如汝言」下，讚",
    "T37n1764_002:0650c29": "舊毀新。第四聖為會通喻中，初呵不應；「如虫",
    "T37n1764_002:0651a01": "食」下廣顯不應，先喻、次合。「王言云何不解」已",
    "T37n1764_002:0651a02": "下，問答重顯。然此文中以喻況喻用之顯法，",
    "T37n1764_002:0651a03": "虫喻舊醫，遠況外道；推求治方名為食木，遠",
    "T37n1764_002:0651a04": "況外道推求五陰；有成字者近況舊醫說乳",
    "T37n1764_002:0651a05": "為藥，名當好乳名為成字，遠喻外道說我為",
    "T37n1764_002:0651a06": "治，偶當真我；此虫不知是字非字，喻彼舊醫",
    "T37n1764_002:0651a07": "不能自知是藥非藥，遠況外道不能自知是",
    "T37n1764_002:0651a08": "理非理；智人見之，終不唱言是虫解字，亦不驚",
    "T37n1764_002:0651a09": "怪，喻世智者口不宣唱舊醫解藥，心亦不怪，",
    "T37n1764_002:0651a10": "遠喻智者口不宣唱外道解我，心亦不怪。下",
    "T37n1764_002:0651a11": "次合之，然此文中以喻合喻，舉彼舊醫妄說",
    "T37n1764_002:0651a12": "乳藥合虫食木。初言「舊醫亦爾，不別諸病悉與",
    "T37n1764_002:0651a13": "乳藥」，合虫食木；「如彼虫」下舉喻以帖，「是先舊」",
    "T37n1764_002:0651a14": "下，合虫不解。「是先舊醫」，合是虫也；「不解乳藥",
    "T37n1764_002:0651a15": "好之與善」，合不知字；「不解乳藥醜之與惡」，合",
    "T37n1764_002:0651a16": "不知非字。好醜善惡備如上辯。智人見等略",
    "T37n1764_002:0651a17": "而不合。自下問答重顯向前不解之相，初先",
    "T37n1764_002:0651a18": "總問云何不解；「客醫答」下，對問略辯。下復廣",
    "T37n1764_002:0651a19": "顯，先解甘露，初問、次辯。「若是牸牛」喻諸菩薩。",
    "T37n1764_002:0651a20": "「不食酒糟滑草麥󰉓」喻離煩惱，酒糟喻癡，滑",
    "T37n1764_002:0651a21": "草喻貪，麥󰉓喻瞋，斷名不食。解心柔順名「犢",
    "T37n1764_002:0651a22": "調善」，遊觀境界名「放牧處」，離有、離無名「不高",
    "T37n1764_002:0651a23": "原亦不下濕」，飡受正教名「飲清流」，起行詳審",
    "T37n1764_002:0651a24": "名「不馳走」，遠惡知識故言「不與特牛同群」，教",
    "T37n1764_002:0651a25": "授以時名「飲餧調適」，止觀調停名「行住得所」。",
    "T37n1764_002:0651a26": "依此證我堪為真治，是故說言「如是乳者能除",
    "T37n1764_002:0651a27": "諸病」。「是則」下結。下解毒藥，文顯可知。上來會",
    "T37n1764_002:0651a28": "通。第五領解修行喻中，初先自行，後勸他修。",
    "T37n1764_002:0651a29": "自中「王聞讚言始知」，領解辭也。「即服病除」，修",
    "T37n1764_002:0651b01": "得益也。就勸他中，句別有四：一勸他修行。二",
    "T37n1764_002:0651b02": "「國人」下始聞不受，先呵其人，初瞋、後呵。受他",
    "T37n1764_002:0651b03": "邪語名「鬼所持」，自生邪想名「狂顛耶」。下呵其",
    "T37n1764_002:0651b04": "言，先呵、後瞋，文顯可知。三「王聞」下，推佛免",
    "T37n1764_002:0651b05": "過，先勸莫瞋，而下推佛，非下免過；四彼聞奉",
    "T37n1764_002:0651b06": "行。上來立喻，下次合之。先合昔說無我之喻，",
    "T37n1764_002:0651b07": "「為調生」下合後今說真我之喻。就前昔說無",
    "T37n1764_002:0651b08": "我喻中，文有兩段：一外道說我喻、二聖說無我",
    "T37n1764_002:0651b09": "喻，備如上辯，今但合後聖說無我。就所合中，",
    "T37n1764_002:0651b10": "喻文有三：一如來出世喻、二反迹同邪喻、三",
    "T37n1764_002:0651b11": "破邪通正喻，亦如上辯，今此但合初後兩段，",
    "T37n1764_002:0651b12": "中間不合。「比丘當知如來應等亦復如是，為",
    "T37n1764_002:0651b13": "醫出世」，合上第一復有明醫曉八術也。「降伏」",
    "T37n1764_002:0651b14": "已下超合第三破邪通正。於中喻文有其兩",
    "T37n1764_002:0651b15": "段：一遣邪人、二破邪法。如前廣辯，今具合",
    "T37n1764_002:0651b16": "之，「降伏一切外道邪醫，唱如是言：我為醫王」，",
    "T37n1764_002:0651b17": "合遣邪人，欲伏外道故唱是言。「無我」已下合",
    "T37n1764_002:0651b18": "破邪法。於中初言「無我人」等，正合斷乳。「比丘",
    "T37n1764_002:0651b19": "當知諸外道」下，懸取後喻，呵其所立。是中未",
    "T37n1764_002:0651b20": "合食木之喻。「是故如來唱言無我」，結說所以。",
    "T37n1764_002:0651b21": "以彼外道所說之我，如虫食木偶成字故，我言",
    "T37n1764_002:0651b22": "無我。「為調生」下，合後聖說真我之喻。喻文有",
    "T37n1764_002:0651b23": "五：一患機感聖喻、二聖說真我喻、三初聞不",
    "T37n1764_002:0651b24": "受喻、四聖為會通喻、五領解修行喻，備如上",
    "T37n1764_002:0651b25": "辯，然今但合第二、第四，餘三不合。「為調生故、",
    "T37n1764_002:0651b26": "為知時故」，如是無我，有因緣故亦說有我，合",
    "T37n1764_002:0651b27": "第二段王應乳服。為諸比丘除無我倒名為",
    "T37n1764_002:0651b28": "調生，知諸比丘應受大時名為知時，有此因",
    "T37n1764_002:0651b29": "緣故說其我。「如彼醫」下，合第四段會通之文。",
    "T37n1764_002:0651c01": "然上文中初立如虫食木之喻、次合舊醫、時",
    "T37n1764_002:0651c02": "王問下問答廣顯，今但合後重顯之文，餘略",
    "T37n1764_002:0651c03": "不合。「如彼良醫善知於乳是藥非藥」，牒舉前",
    "T37n1764_002:0651c04": "喻，向前明醫廣辯其乳有是甘露妙藥之義",
    "T37n1764_002:0651c05": "名知是藥，亦辯是毒名知非藥。下約顯法，「非",
    "T37n1764_002:0651c06": "如凡夫所計我」等，合知非藥。於中先舉外道",
    "T37n1764_002:0651c07": "說我差別種種，「如來說我不如是」下對之辯",
    "T37n1764_002:0651c08": "非。「何者我」下，合知是藥，先問、次辯。涅槃之",
    "T37n1764_002:0651c09": "體不同生死誑相虛假名之為實，出離情妄",
    "T37n1764_002:0651c10": "說之為真，體無遷轉是故云常，為眾德本說",
    "T37n1764_002:0651c11": "之為主，諸行所託故復名依，體無生滅名不",
    "T37n1764_002:0651c12": "變易。「是名」下結。自下第三牒以結勸。「如彼醫」",
    "T37n1764_002:0651c13": "等，牒舉前喻。「如來亦」等，牒舉上法。「汝等」已下",
    "T37n1764_002:0651c14": "結勸修習。第三辯習成德分中，四句分別：一",
    "T37n1764_002:0651c15": "解辯修成德之義，上明果德，果由因成；從此",
    "T37n1764_002:0651c16": "已下廣辯行修成前果德，故云辯修成德分",
    "T37n1764_002:0651c17": "矣。二就人分別，人有二種：一是所寄、二是所",
    "T37n1764_002:0651c18": "為，所寄是佛、所為眾生。所為眾生身有常性，",
    "T37n1764_002:0651c19": "非行不顯，顯性之行必由學成，學依法起，故",
    "T37n1764_002:0651c20": "須寄佛廣辯其因為所學法。雖說佛因，為使",
    "T37n1764_002:0651c21": "眾生學之起行。三對人分別，人有二種：一是",
    "T37n1764_002:0651c22": "影響、二是所為。迦葉、德王、師子吼等是其影",
    "T37n1764_002:0651c23": "響，憍陳如等無常學人是其所為。所為之人",
    "T37n1764_002:0651c24": "智解微劣，分外常因不能諮啟，故先對彼影",
    "T37n1764_002:0651c25": "響論之。由前廣辯，所為之人便能悟入，故後",
    "T37n1764_002:0651c26": "重復對之以顯。四分文解釋。就此分中大段",
    "T37n1764_002:0651c27": "有二：從此盡後〈迦葉品〉來，廣對影響辯修成",
    "T37n1764_002:0651c28": "德；〈陳如品〉初，對其所為無常學人憍陳如等",
    "T37n1764_002:0651c29": "辯修成德，與前開宗顯德相似。就初段中麁",
    "T37n1764_002:0652a01": "分有二：初請、後答，偈來是請、偈後是答。細",
    "T37n1764_002:0652a02": "分有五：一如來勸問、二「爾時會中有菩薩」下",
    "T37n1764_002:0652a03": "迦葉請問、三「佛讚」下如來讚問、四「迦葉白佛",
    "T37n1764_002:0652a04": "我無智」下迦葉謙問、五「諦聽」下如來答問。就",
    "T37n1764_002:0652a05": "初段中，先告比丘、後告大眾。比丘所為，故先",
    "T37n1764_002:0652a06": "告之。亦可乘上哀嘆章中對其言便，是以先",
    "T37n1764_002:0652a07": "告。彼辭不堪，高推菩薩，故後告眾。前中有三：",
    "T37n1764_002:0652a08": "一直告令問、二重勸令問、三舉益勸問，良以",
    "T37n1764_002:0652a09": "聖意丁寧故爾。就初告中，佛先勸問；「我已修」",
    "T37n1764_002:0652a10": "下，比丘自誇，拒勸不問；「汝等莫」下，佛呵令問。",
    "T37n1764_002:0652a11": "初中，「佛告汝於戒律有疑問者」，正勸令問。得",
    "T37n1764_002:0652a12": "常因中戒學為首，又復戒律比丘所習，故勸",
    "T37n1764_002:0652a13": "令問。「我當解說」，許為酬答，令汝心喜，彰己善",
    "T37n1764_002:0652a14": "答。比丘拒中，「我已修學一切諸法本性空」者，",
    "T37n1764_002:0652a15": "人解不定，有人釋言：此是佛語，如來道已知",
    "T37n1764_002:0652a16": "法空寂，欲令比丘就之諮問。依六卷經，此比",
    "T37n1764_002:0652a17": "丘語，故彼經中比丘白佛「我已修法本性空",
    "T37n1764_002:0652a18": "寂，了了通達。」比丘道已我於諸法先已通達，",
    "T37n1764_002:0652a19": "何須更問？五陰是其一切諸法，比丘觀法但",
    "T37n1764_002:0652a20": "從緣生，無有本性，名性空寂。解過始學，名了",
    "T37n1764_002:0652a21": "了達。下佛呵中，「莫謂如來唯修諸法本性空」",
    "T37n1764_002:0652a22": "者，如來彰己更有大乘不空之德，明須問也。",
    "T37n1764_002:0652a23": "故經說言「諸佛如來不以得此一無分別法",
    "T37n1764_002:0652a24": "說名為佛。」第二告中，初佛勸問「汝於戒律有",
    "T37n1764_002:0652a25": "疑可問」，下諸比丘謙己不堪，於中有三：一明",
    "T37n1764_002:0652a26": "己無智，不堪發問；二「譬如老」下，明己無力，不",
    "T37n1764_002:0652a27": "能受持；三「從我今無智」已下，結己不堪。初中",
    "T37n1764_002:0652a28": "「我等無智能問」，正明不堪，「所以」下釋。「如來境",
    "T37n1764_002:0652a29": "界不可思」者，明慧難測，智慧分齊名為境界。",
    "T37n1764_002:0652b01": "佛智深廣，超出餘人，餘心不及故名不思，餘",
    "T37n1764_002:0652b02": "言不逮稱曰不議。「所有諸定不可思」者，明定",
    "T37n1764_002:0652b03": "難測。「所演教誨不可思」者，明戒難測。亦可初",
    "T37n1764_002:0652b04": "句總明不思，後二是別，別中初證、後一是教。",
    "T37n1764_002:0652b05": "「是故」已下，結己不堪。第二明己無力持中，先",
    "T37n1764_002:0652b06": "喻、後合。喻中有五：一喻自己無能持德、二「有",
    "T37n1764_002:0652b07": "一人」下喻明如來不應付己、三「是時老」下喻明",
    "T37n1764_002:0652b08": "自已不應輒受、四「而是老」下明受者失、五「財",
    "T37n1764_002:0652b09": "主行」下明付者失。初中，「如人年百二十」，比丘",
    "T37n1764_002:0652b10": "喻己有重煩惱，取老為喻，不取其數；「身嬰長",
    "T37n1764_002:0652b11": "病」，喻有變易；因果未除，心好寂止，名「寢床席」；",
    "T37n1764_002:0652b12": "不堪隨有行化眾生，名「不能起」；悲願薄少，名",
    "T37n1764_002:0652b13": "「力虛劣」；取滅不遙，名「命無幾」。第二段中，「一人」",
    "T37n1764_002:0652b14": "喻佛，具法稱「富」，隨感遷化，故言「緣事欲至他",
    "T37n1764_002:0652b15": "方」；大乘正法喻百斤金，取重為況，不取其數；",
    "T37n1764_002:0652b16": "用付比丘，名「付老人」；「作其言」下，顯委付相；「或",
    "T37n1764_002:0652b17": "十年還、二十年還」，彰還不定，根熟早來、不熟",
    "T37n1764_002:0652b18": "晚至，是以言或；令法住持，稱佛本化，義言「還",
    "T37n1764_002:0652b19": "我」。第三段中，「是時老人即便受」者，比丘喻己",
    "T37n1764_002:0652b20": "非分輒受。第四段中，諸比丘等無有受法傳",
    "T37n1764_002:0652b21": "化弟子可以付囑，名「無繼嗣」；無常遷逼，說為",
    "T37n1764_002:0652b22": "「病篤」；滅身歸無，稱曰「命終」；所付之法無人稟",
    "T37n1764_002:0652b23": "行，名「皆散失」。第五段中，此方有感如來復化，",
    "T37n1764_002:0652b24": "名為「行還」；本法全滅，名「債索無所」；「如是癡」下，",
    "T37n1764_002:0652b25": "呵以顯過。「是故」行下，結以明失。下次合之，前",
    "T37n1764_002:0652b26": "五句中但合第一、第三、第四。「我等聲聞亦復",
    "T37n1764_002:0652b27": "如是」合第一句，「雖聞」已下合第三句，「不能受」下",
    "T37n1764_002:0652b28": "合第四句。「如彼老」下，舉喻以帖。上來第二明",
    "T37n1764_002:0652b29": "己無力不能受持。「我今無智，當何所問」，是第",
    "T37n1764_002:0652c01": "三段，結己不堪，前兩段中就初以結。第三告",
    "T37n1764_002:0652c02": "中，初佛勸問，次諸比丘高推菩薩，後佛述讚。",
    "T37n1764_002:0652c03": "初中佛告「汝今若問，能益一切」，舉益勸問。「是",
    "T37n1764_002:0652c04": "故」已下，結勸所以。就明比丘推菩薩中，初推",
    "T37n1764_002:0652c05": "菩薩，「我等智慧如蚊虻」下，謙己不堪；「時聲聞」",
    "T37n1764_002:0652c06": "下，謙已默住。初中先喻、次合、後結。喻中有",
    "T37n1764_002:0652c07": "五，與前相似：一喻菩薩有能持德、二「亦有人」",
    "T37n1764_002:0652c08": "下喻佛應付、三「有壯人」下喻菩薩應受、四「其",
    "T37n1764_002:0652c09": "人遇病命家屬」下明受者得、五「智者」下喻付",
    "T37n1764_002:0652c10": "者得。初中，「如人年二十五」，喻諸菩薩法身充",
    "T37n1764_002:0652c11": "盛，取少為喻，不取其數；智解不邪，故曰「端正」；",
    "T37n1764_002:0652c12": "具眾善法，名「多財寶」；父母、妻子、眷屬、宗親，如",
    "T37n1764_002:0652c13": "《維摩》說智度為母、方便父等。第二段中，類前",
    "T37n1764_002:0652c14": "稱「亦」。「有人」喻佛，委法菩薩名「寄寶物」，「語其",
    "T37n1764_002:0652c15": "人」下顯委付相，義同上釋。第三段中，「壯人護",
    "T37n1764_002:0652c16": "物如已有」者，如己自心所證法也。第四段中，",
    "T37n1764_002:0652c17": "菩薩於此感化已周，名為「遇病」；告傳法人，名",
    "T37n1764_002:0652c18": "「命家屬」；語其所付是諸佛法，名「他所有」；勸令",
    "T37n1764_002:0652c19": "堅持，復聖本化，義言「來索，悉皆還之」。第五段",
    "T37n1764_002:0652c20": "中，「智者善量」，喻佛善付。聖復本化，名為「行還」。",
    "T37n1764_002:0652c21": "先所委法住持如本，義言「索物皆得無失」。下",
    "T37n1764_002:0652c22": "次合之，文中但合第二、第四。合第二中，「世尊",
    "T37n1764_002:0652c23": "亦爾」，合前富人。若以佛法付迦葉等，舉失顯",
    "T37n1764_002:0652c24": "得，反合應付，先明其失，「何以」下釋。「如彼老」下",
    "T37n1764_002:0652c25": "舉喻類顯，「是故應」下彰得異失，正合應付。「以",
    "T37n1764_002:0652c26": "諸菩薩善能問」下合第四句，先舉其法與前",
    "T37n1764_002:0652c27": "少異，向前喻中明由付後財無損失，今此合",
    "T37n1764_002:0652c28": "中明諸菩薩能善問答，法得久住，言左右耳。",
    "T37n1764_002:0652c29": "「如彼壯」下，舉喻以帖。上來合竟。以是義故，菩",
    "T37n1764_002:0653a01": "薩能問，結推菩薩。上來仰推菩薩能問，次謙、",
    "T37n1764_002:0653a02": "後默，文顯可知。第三如來述讚之中，先嘆自",
    "T37n1764_002:0653a03": "謙、後述推他。前中，「善哉」正是嘆辭，「得無漏心、",
    "T37n1764_002:0653a04": "阿羅漢心」，出其所嘆。不自高舉名無漏心，不",
    "T37n1764_002:0653a05": "著吾我名羅漢心。「我亦曾」下，述上推他。「我亦",
    "T37n1764_002:0653a06": "曾念以此二緣應付菩薩令法住」者，念諸菩",
    "T37n1764_002:0653a07": "薩能問、能答二種因緣，故應付之。亦可曾念",
    "T37n1764_002:0653a08": "付囑聲聞疾滅因緣，付諸菩薩久住因緣，應",
    "T37n1764_002:0653a09": "付菩薩。上告比丘，以彼自謙，高推菩薩，故下",
    "T37n1764_002:0653a10": "告眾。於中亦三。就初告中，先舉五果，下勸問",
    "T37n1764_002:0653a11": "因，果中偏舉壽命辯才，餘略不舉。勸問因中，",
    "T37n1764_002:0653a12": "「若戒」離惡、「若歸」集善，勸之問也。聖意慇懃，故",
    "T37n1764_002:0653a13": "至二、三。自下第二迦葉請問，於中麁二：一請",
    "T37n1764_002:0653a14": "由序、第二正請。細分有七：一標列請人、二彰",
    "T37n1764_002:0653a15": "問所由明由佛力、三請佛求聽、四如來聽許、",
    "T37n1764_002:0653a16": "五蒙聽許問、六欲問承力、第七正問。初言「眾",
    "T37n1764_002:0653a17": "中」彰其所在，「有菩薩」下辯列其人，「本是多羅」",
    "T37n1764_002:0653a18": "出其生處，「姓大迦葉」彰其氏族，「婆羅門種」明",
    "T37n1764_002:0653a19": "其種姓，「年在幼稚」辯其老少。第二段中，明因",
    "T37n1764_002:0653a20": "佛力所以發問，舉此為彰所問契當。第三段",
    "T37n1764_002:0653a21": "中，「從座起」等身業方便，「而白」口請。第四段中，",
    "T37n1764_002:0653a22": "先聽其問，後許為說。第五可知。第六段中，初",
    "T37n1764_002:0653a23": "先彰己智微故承；「如來」已下明其所對可畏",
    "T37n1764_002:0653a24": "故承，於中初先明佛可畏，「是眾會」下菩薩可",
    "T37n1764_002:0653a25": "畏，「今當」已下明己承力。佛可畏中句別有四：",
    "T37n1764_002:0653a26": "一嘆佛德巍巍高勝；二嘆佛眾精純無雜；三嘆",
    "T37n1764_002:0653a27": "佛身，「猶如金剛」明身堅也，「色如琉璃」明身淨",
    "T37n1764_002:0653a28": "也；四嘆佛眾智慧深廣。就明菩薩可畏之中，",
    "T37n1764_002:0653a29": "初明菩薩皆成廣德，「是大眾前豈敢發問」明其",
    "T37n1764_002:0653b01": "可畏。下承力中，初承佛力、後承眾力。第七問",
    "T37n1764_002:0653b02": "中，佛前說偈，經家序列。何故偈請？偈言巧約，",
    "T37n1764_002:0653b03": "少字之中能攝多義，故以偈請。下列請辭，三",
    "T37n1764_002:0653b04": "門分別，一定問多少。昔來相傳，云此偈中三",
    "T37n1764_002:0653b05": "十六問。準法驗答，此中具有四十二問。人復",
    "T37n1764_002:0653b06": "所以言三十六，說共聖行乃至歲星合為一",
    "T37n1764_002:0653b07": "問，眾生大依兩足妙藥，今欲問陰，而我無智",
    "T37n1764_002:0653b08": "不以為問，是故但云三十六矣。彼共聖行乃",
    "T37n1764_002:0653b09": "至歲星四種譬喻，下皆別答，何得為一？若以",
    "T37n1764_002:0653b10": "此等共一，云何便為一問？初偈之中，云何得",
    "T37n1764_002:0653b11": "壽、金剛不壞亦應為一，彼得分二，此別何疑？",
    "T37n1764_002:0653b12": "眾生大依兩足妙藥，今欲問陰，此等下文皆",
    "T37n1764_002:0653b13": "有別答，何為非問？多少如此。二彰問差別。問",
    "T37n1764_002:0653b14": "別有六：一者疑問，亦名請問，如言「云何得長",
    "T37n1764_002:0653b15": "壽」等；二者求問，如言「願佛開微蜜」等；三者難",
    "T37n1764_002:0653b16": "問，如言「三乘若無性」等；四者責問，如言「如其",
    "T37n1764_002:0653b17": "斷疑，云何不定說」等；五者讚問，如言「眾生大",
    "T37n1764_002:0653b18": "依止」等，迦葉欲難，將奪先與而為讚嘆，是故",
    "T37n1764_002:0653b19": "雖讚而得為問；六者謙問，如下文言「今欲問",
    "T37n1764_002:0653b20": "蔭我無智」等，謙己不堪而起後說，故名謙問。",
    "T37n1764_002:0653b21": "問別如此。三分文辯釋。偈判有二：初問學法",
    "T37n1764_002:0653b22": "云何得近無上道、下問其學行。此云何知？如",
    "T37n1764_002:0653b23": "下〈大眾問品〉之末將答學行，迦葉請云「唯願",
    "T37n1764_002:0653b24": "說是大涅槃中所得功德」，判知前法，後是學",
    "T37n1764_002:0653b25": "行。學法、學行有何差別而須別問？汎論有四：",
    "T37n1764_002:0653b26": "一理事分別，法通理事，行唯在事；二內外分",
    "T37n1764_002:0653b27": "別，法通內外，行德唯內；三三性分別，法通三",
    "T37n1764_002:0653b28": "性，觀三性法皆得起行，行唯在善，此說善行，",
    "T37n1764_002:0653b29": "不論餘義；四自他分別，法通自、他，他人之行",
    "T37n1764_002:0653c01": "得為己法、己家之行得為他法，行則不爾，彼",
    "T37n1764_002:0653c02": "此各別。今此所論，義當後門。彼前學法，外國",
    "T37n1764_002:0653c03": "名為正法實義分；彼後學行，外國名為準法",
    "T37n1764_002:0653c04": "修成分。又，前學法，外國名為法性虛空分；彼",
    "T37n1764_002:0653c05": "後學行，外國名為智慧大海分。此乃依下經文",
    "T37n1764_002:0653c06": "名之，故下文中迦葉自言「我無智力能問如",
    "T37n1764_002:0653c07": "來智慧大海法性虛空」，名雖有異，其義不殊。",
    "T37n1764_002:0653c08": "就學法中，初先對上〈純陀章〉中五事報果問",
    "T37n1764_002:0653c09": "菩提因，云何復示現究竟涅槃？下對前〈哀嘆",
    "T37n1764_002:0653c10": "章〉中涅槃之果以問其因。菩提從於生因所",
    "T37n1764_002:0653c11": "生，涅槃由其了因所得，故別為問。前中有二：",
    "T37n1764_002:0653c12": "一教賢聖趣菩提行，謂教聲聞趣大菩提；二",
    "T37n1764_002:0653c13": "從「云何未發心」下明教凡夫趣菩提行。前中",
    "T37n1764_002:0653c14": "復三：一問隨緣造修之行；二從「云何諸調御」",
    "T37n1764_002:0653c15": "下問其捨相入證之行；三從「云何共聖行」下",
    "T37n1764_002:0653c16": "問其證實成果之行，亦名證實起用之行。前",
    "T37n1764_002:0653c17": "問隨緣造修行中，初對五果問其行體；「云何",
    "T37n1764_002:0653c18": "得廣大為眾作依」下問行所依。初言「云何得",
    "T37n1764_002:0653c19": "長壽」者，對前長壽問其得因，不問其果。下答",
    "T37n1764_002:0653c20": "慈悲不殺故得。問曰：前說施食故得，今以何",
    "T37n1764_002:0653c21": "故重問其因？釋言：壽命有二種因：一者養因，",
    "T37n1764_002:0653c22": "所謂施食，如世養母；二者生因，所謂慈悲不",
    "T37n1764_002:0653c23": "殺等行，如世生母。前說施食，其因未圓，故復",
    "T37n1764_002:0653c24": "問之，餘皆同爾。噵言「云何得金剛身」，問其色",
    "T37n1764_002:0653c25": "因，亦不問果。此一云何通問兩事，下答護法",
    "T37n1764_002:0653c26": "因緣故得。復以何因得堅固力，對上力果問",
    "T37n1764_002:0653c27": "其得因，下文之中與身同答。「云何於經究竟",
    "T37n1764_002:0653c28": "到岸」問安樂因，此經宗顯常樂之果，常樂之",
    "T37n1764_002:0653c29": "果是經旨趣，名經彼岸，到經彼岸方得安樂。",
    "T37n1764_002:0654a01": "此經彼岸云何得到？下佛答之，受持此經名",
    "T37n1764_002:0654a02": "字功德便得到之，到之究極說為究竟。「願開",
    "T37n1764_002:0654a03": "微密廣為生說」問辯才因，準六卷經，此問稍",
    "T37n1764_002:0654a04": "隱，六卷經言「菩薩為眾生說法有幾種」，下佛",
    "T37n1764_002:0654a05": "答之，能說之德有其四種：自正、正他、能隨問",
    "T37n1764_002:0654a06": "答、善解因緣。所說之法有其三種，法身、解脫、",
    "T37n1764_002:0654a07": "摩訶波若。將彼驗此，此問略少。若具，應言願",
    "T37n1764_002:0654a08": "佛開微密，菩薩依此法，廣為眾生說。故下文",
    "T37n1764_002:0654a09": "中佛開三事令菩薩說，由為他說故得辯才。",
    "T37n1764_002:0654a10": "上問行體，下問所依。於中兩偈，初之一偈正",
    "T37n1764_002:0654a11": "問所依，「云何得廣大，為眾作依止」。人雖實非",
    "T37n1764_002:0654a12": "諸佛羅漢，而能化益與佛羅漢化功等者，我",
    "T37n1764_002:0654a13": "等依之。下答四依，是其人也。後之一偈問所",
    "T37n1764_002:0654a14": "不依，「云何知魔為眾留難」問其邪人，邪人濫",
    "T37n1764_002:0654a15": "聖，故問捨之。「佛說魔說云何別知」問其邪",
    "T37n1764_002:0654a16": "法，邪法濫正，故問捨之，下佛具辯。",
    "T37n1764_002:0654a17": "上來第一問其隨緣造修之行，下問捨相入",
    "T37n1764_002:0654a18": "證之行。於中先問入證行體，「云何菩薩能見」",
    "T37n1764_002:0654a19": "已下問證所依，與前相似。問證體中差別有",
    "T37n1764_002:0654a20": "三：一尋相趣實、二辯邪歸正、三捨相入證。「云",
    "T37n1764_002:0654a21": "何調御，心喜說諦」尋相趣實，諸調是佛無作",
    "T37n1764_002:0654a22": "四諦。說稱佛心，名心喜說。此義云何？下佛",
    "T37n1764_002:0654a23": "廣辯。何者是其不喜說諦而言喜說？有作四",
    "T37n1764_002:0654a24": "諦隨情局說，非盡道理，不暢聖意，名不喜說。",
    "T37n1764_002:0654a25": "辯諦何為？諦是法相，藏是法實，為證其實，故",
    "T37n1764_002:0654a26": "須辯相。「正善具成，演說四倒」辯邪歸正，呼佛",
    "T37n1764_002:0654a27": "以為正善具成，請說四倒；亦可正善具成就",
    "T37n1764_002:0654a28": "者，舉問所為，我等欲得正善具成，願說四倒，",
    "T37n1764_002:0654a29": "令我捨離，成彼正善。「云何作善？大仙今說」是",
    "T37n1764_002:0654b01": "其第三捨相入證。「云何作善」正是問辭。問意",
    "T37n1764_002:0654b02": "云何？釋有三義：一據修為問，「凡夫二乘皆作",
    "T37n1764_002:0654b03": "善業，不得菩提；菩薩云何修作善業能得菩",
    "T37n1764_002:0654b04": "提？」此乃問行以求其理，下佛答之，「捨離有無，",
    "T37n1764_002:0654b05": "趣入中道，如是修善便得菩提。」二對果為問，",
    "T37n1764_002:0654b06": "「若使當來有果可得，可須修善；若無所得，云",
    "T37n1764_002:0654b07": "何作善？」下佛答之，「眾生有性當必得果，如子",
    "T37n1764_002:0654b08": "在胎，定生不久，但當修善。」三望理為問，「我今",
    "T37n1764_002:0654b09": "不知所趣入處，云何作善？」與下文中「不知三",
    "T37n1764_002:0654b10": "寶處，云何作無我」其言相似。下佛答之，「有如",
    "T37n1764_002:0654b11": "來藏可以趣入，宜作善業。」「唯願仙說」，請佛酬",
    "T37n1764_002:0654b12": "答。如來長壽，故名大仙。上來問其入證行體，",
    "T37n1764_002:0654b13": "下問所依。所依有二：一明見性必由依經、二",
    "T37n1764_002:0654b14": "明解經必由解字。「云何菩薩見難見性」問初",
    "T37n1764_002:0654b15": "義也。性既難見，菩薩何因能得見之？下答依",
    "T37n1764_002:0654b16": "經所以能見。「云何解滿及以半字」問後義也。",
    "T37n1764_002:0654b17": "字之半滿備有多義，下佛為辯，故令得解。「云",
    "T37n1764_002:0654b18": "何諸調」至此，第二問其捨相入證之行。自下",
    "T37n1764_002:0654b19": "第三問其證實成果之行，亦名證實起用之",
    "T37n1764_002:0654b20": "行，於中明佛身、口、意行。「云何共聖至迦隣提」",
    "T37n1764_002:0654b21": "問佛意業。名佛為聖，佛所成行名為聖行。諸",
    "T37n1764_002:0654b22": "佛如來得大涅槃，不捨世間，不捨世間而入",
    "T37n1764_002:0654b23": "涅槃，無常共常、常共無常，乃至苦樂、我無我",
    "T37n1764_002:0654b24": "等，類亦同爾，故名為共。此相云何？下以喻顯。",
    "T37n1764_002:0654b25": "如娑羅鳥及迦隣提遊止共俱，不相捨離。日、",
    "T37n1764_002:0654b26": "月及星，此三喻佛身、口二業，下皆別答。偈初",
    "T37n1764_002:0654b27": "至此大段第一問其教聖趣菩提行。下問教",
    "T37n1764_002:0654b28": "凡趣菩提行，於中有二：一明法力得菩提義、",
    "T37n1764_002:0654b29": "二從「云何觀三寶」下明其修力得菩提義。前",
    "T37n1764_002:0654c01": "中有三：一明法力資人發心、二「於大眾得無",
    "T37n1764_002:0654c02": "畏」下明其法力資人成行、三「生死」下明其法",
    "T37n1764_002:0654c03": "力資人得果。初問「云何未發心人令使發心",
    "T37n1764_002:0654c04": "得為菩薩」，下答此經入於眾生心毛孔中，令",
    "T37n1764_002:0654c05": "滅重罪故使發心。第二法力資成行中，「云何",
    "T37n1764_002:0654c06": "於眾而得無畏，如金無過」，明法資成滅罪之",
    "T37n1764_002:0654c07": "行。一闡提等謗法罪人名為大眾，云何於中",
    "T37n1764_002:0654c08": "獨得無畏，如世間金，無能說其瑕穢之過。下",
    "T37n1764_002:0654c09": "答依經懺滅諸罪，令諸罪業至無至處，故得",
    "T37n1764_002:0654c10": "無畏，如金無過。「云何處濁不污」已下明法資",
    "T37n1764_002:0654c11": "成滅煩惱行。「云何處濁不污如華」就人為問。",
    "T37n1764_002:0654c12": "濁有五種，今此且論煩惱、見濁。云何令向發",
    "T37n1764_002:0654c13": "心菩薩處此濁中不污如華？下答由經故得",
    "T37n1764_002:0654c14": "不污。「云何處煩惱，煩惱不染，如醫療病，不為",
    "T37n1764_002:0654c15": "病污」就法為問。經法云何有染、不染？不能令",
    "T37n1764_002:0654c16": "人滅除煩惱，污經勢力，故名為染，如世醫師",
    "T37n1764_002:0654c17": "治病不差，污其醫道。若能令人滅除煩惱，不",
    "T37n1764_002:0654c18": "污經力，故名不染，如世醫師治病皆差，不污",
    "T37n1764_002:0654c19": "醫道。故今問之，云何是經處惱不染，如醫不",
    "T37n1764_002:0654c20": "污？下答此經能滅眾生一切煩惱，如醫差病，",
    "T37n1764_002:0654c21": "故得不染。第三法力得果之中，初問「云何作",
    "T37n1764_002:0654c22": "船師」者，問化他德。下答如來得涅槃船，故能",
    "T37n1764_002:0654c23": "濟渡，為大船師。「云何捨生死如蛇脫皮」問自",
    "T37n1764_002:0654c24": "利德，下答如來滅而常存，故得如蛇脫皮不",
    "T37n1764_002:0654c25": "死。分別有二：一據修入辨，捨妄契實，如蛇不",
    "T37n1764_002:0654c26": "死；二就息化歸真以釋，滅應歸真，如蛇不死。",
    "T37n1764_002:0654c27": "上來第一明其法力得菩提義，自下第二明其",
    "T37n1764_002:0654c28": "修力得菩提義。於中亦三：一明觀解、二「云何",
    "T37n1764_002:0654c29": "菩薩得不壞」下依解起行、三「示多頭」下明依",
    "T37n1764_002:0655a01": "行得果。初中約就三寶佛性以明觀解。初言",
    "T37n1764_002:0655a02": "「云何觀三寶」者，約就三寶問其觀解。所觀三",
    "T37n1764_002:0655a03": "寶隨緣不定，如天意樹隨天意轉。此觀云何？",
    "T37n1764_002:0655a04": "下佛答之，化隨物變而實常存。「三乘無性，云",
    "T37n1764_002:0655a05": "何說」等，約就佛性明其觀解。於中初先當法",
    "T37n1764_002:0655a06": "正難。難意如何？三乘之人若無別性，云何而",
    "T37n1764_002:0655a07": "得別說三乘？別說三乘，明知三乘各別有性。",
    "T37n1764_002:0655a08": "如樂未生，云何名樂？約喻類徵，如樂未生不",
    "T37n1764_002:0655a09": "可名樂，樂受生已方得名樂；三乘亦爾，要有",
    "T37n1764_002:0655a10": "三性故得說三。下佛答之，明三乘人同一佛",
    "T37n1764_002:0655a11": "性，更無別性，無別性故，無別三乘，故下文言",
    "T37n1764_002:0655a12": "「世若無佛，非無二乘、得二涅槃。」一切世間唯",
    "T37n1764_002:0655a13": "一佛乘，是故無別二乘涅槃。以無別故，二乘",
    "T37n1764_002:0655a14": "之人終必同得一大涅槃。次明起行，「云何菩",
    "T37n1764_002:0655a15": "薩得不壞眾」，問其自行。自行成就，同諸菩薩",
    "T37n1764_002:0655a16": "不可乖異，名不壞眾，故下文言「菩薩勤加精",
    "T37n1764_002:0655a17": "進，護法所得，眷屬不可破壞。」「云何為盲作眼",
    "T37n1764_002:0655a18": "目導」，問利他行。亦可此二同問利他，得不壞",
    "T37n1764_002:0655a19": "眾是攝人行，由勤護法，人皆樂從，故不可壞；",
    "T37n1764_002:0655a20": "為盲作導是開化行。下明得果，初言「云何示",
    "T37n1764_002:0655a21": "多頭」者，隨類異說。云何說者，增如目初，隨機",
    "T37n1764_002:0655a22": "漸說。此文顛倒而復不足。若正，應言云何說",
    "T37n1764_002:0655a23": "者增如初月；若具，應言云何說者增長眾生？",
    "T37n1764_002:0655a24": "如世父母教於初生十六月兒，准答應爾。小",
    "T37n1764_002:0655a25": "兒初生十六月時言語不正，父母為教，先同",
    "T37n1764_002:0655a26": "其言，後教正語；佛亦如是，先隨眾生說小乘",
    "T37n1764_002:0655a27": "法，後為說大，故今問之。偈初至此，對上五果",
    "T37n1764_002:0655a28": "問菩提因。自下對上涅槃之果以問其因，於",
    "T37n1764_002:0655a29": "中七問。初言「云何復示涅槃」，標問其果，為欲",
    "T37n1764_002:0655b01": "簡上菩提之因，故須問之。問意如何？如來今",
    "T37n1764_002:0655b02": "者究竟入於盡滅涅槃，云何復得示現世間？",
    "T37n1764_002:0655b03": "下答如來終不畢竟入於涅槃，故常示現在",
    "T37n1764_002:0655b04": "於世間，此常示現即是諸佛善有涅槃。下對",
    "T37n1764_002:0655b05": "此果以問其因，於中六問，前三問其證道行",
    "T37n1764_002:0655b06": "因，即是自利；後三問其教道行因，即是利他。",
    "T37n1764_002:0655b07": "問證行中，「云何勇進示人天道」，正問證體。此",
    "T37n1764_002:0655b08": "文不足，若具，應言「云何勇者示於人、天，及諸魔、",
    "T37n1764_002:0655b09": "梵、沙門等道？」此乃名佛為勇進者，佛大勇猛",
    "T37n1764_002:0655b10": "最精進故，願示人等出世正道，令得涅槃。下",
    "T37n1764_002:0655b11": "佛示之，觀察三寶常住同真，我性、佛性無二",
    "T37n1764_002:0655b12": "無別，是其正道。下次問其得證利益，「云何知",
    "T37n1764_002:0655b13": "性而受法樂」，問其證法得樂之益。「云何菩薩",
    "T37n1764_002:0655b14": "離一切病」，問其證法除障之益。下問教行，於",
    "T37n1764_002:0655b15": "中迦葉問教權實，知之求果。「云何說密」，問教",
    "T37n1764_002:0655b16": "權實。此言略少，若具，應言「云何說密及不祕",
    "T37n1764_002:0655b17": "密。」權教隱實，名為祕密；實教顯了，名不祕密。",
    "T37n1764_002:0655b18": "「云何畢竟及不畢竟」，問其教旨，深名畢竟、淺",
    "T37n1764_002:0655b19": "不畢竟。「如其斷疑，云何不定」，總就前二徵責",
    "T37n1764_002:0655b20": "說意。餘人有疑，可不定說；佛已斷疑，今以何",
    "T37n1764_002:0655b21": "故作不定說？下答化人不同故爾。偈初至此",
    "T37n1764_002:0655b22": "明其學法。下明學行，於中有三：一明隨緣造",
    "T37n1764_002:0655b23": "修之行；二「一切法中有樂性」下明其捨相入證",
    "T37n1764_002:0655b24": "之行；三「眾生大依」下明其證實成果之行，亦",
    "T37n1764_002:0655b25": "名證實起用之行。三中初二明諸賢聖所修",
    "T37n1764_002:0655b26": "之行，後一明佛化凡夫行。問曰：向前學法之",
    "T37n1764_002:0655b27": "中，菩提、涅槃兩因別因，此學行中何故不爾？",
    "T37n1764_002:0655b28": "釋言：辯法，理須離廣、理須委具，故前別問；依",
    "T37n1764_002:0655b29": "法成行，成行不異，所以合說，互從皆得。初造",
    "T37n1764_002:0655c01": "修中，五行世間，十德出世。初言「云何近無上",
    "T37n1764_002:0655c02": "道」，問世間行。出世真德是無上道，地前所行",
    "T37n1764_002:0655c03": "親成彼德，故名為近。此相云何？「我今請」下問",
    "T37n1764_002:0655c04": "出世行，我請如來自宣己心，為菩薩故彰請",
    "T37n1764_002:0655c05": "所為，「願說甚深微妙諸佛」，正明所請。地上真",
    "T37n1764_002:0655c06": "德，契實名深、離相稱妙，十德非一，名為諸行。",
    "T37n1764_002:0655c07": "願佛說之，因修入證。下次問之，「一切法中悉",
    "T37n1764_002:0655c08": "有樂性」，舉其所證，五陰是法，凡聖五陰同有",
    "T37n1764_002:0655c09": "佛性，故言一切悉有樂性，亦有常性、我、淨性",
    "T37n1764_002:0655c10": "等，今旦明樂，人多好故。「唯願仙」下，請佛宣說。",
    "T37n1764_002:0655c11": "請為何義？為欲證入。然此文中單問所證，不",
    "T37n1764_002:0655c12": "問能證，至下將答師子具問。彼言云何為佛",
    "T37n1764_002:0655c13": "性等，問其所證；佛住何法見性了等，問其能",
    "T37n1764_002:0655c14": "證。准彼類此，理亦應齊，直以偈迮，略不具問，",
    "T37n1764_002:0655c15": "因證成果，證寂起用。下次問之，「眾生大依」問",
    "T37n1764_002:0655c16": "佛身業、「兩足妙藥」問佛口業、「今欲問陰我無",
    "T37n1764_002:0655c17": "智」等問佛意業。亦可初句辯明如來人為物",
    "T37n1764_002:0655c18": "依，為令闡提於佛生信；第二彰佛法為妙藥，",
    "T37n1764_002:0655c19": "為令闡提於佛教法捨謗生信；第三彰佛智",
    "T37n1764_002:0655c20": "德淵深，所知獨絕，為令闡提於佛義法仰推",
    "T37n1764_002:0655c21": "成信。初言「眾生大依止」者，是其讚問，讚嘆如",
    "T37n1764_002:0655c22": "來能為物依。迦葉欲難，將奪先與，故先讚嘆，",
    "T37n1764_002:0655c23": "是故雖讚而名為問。迦葉是中何不即難？釋",
    "T37n1764_002:0655c24": "言：不得。下舉善星難佛無慈、無大方便，非物",
    "T37n1764_002:0655c25": "依止，難辭極廣；若此為難，言則繁多，不成",
    "T37n1764_002:0655c26": "偈義，故讚便罷。兩足妙藥亦是讚問，讚佛所",
    "T37n1764_002:0655c27": "說能為妙藥。迦葉欲難，將奪先與，故先讚嘆，",
    "T37n1764_002:0655c28": "是故雖嘆而名為問。迦葉此中何不即難？此",
    "T37n1764_002:0655c29": "亦不得。下舉二十一對諍論，難佛所說非是",
    "T37n1764_002:0656a01": "妙藥；若此為難，難辭繁廣，不成偈頌，故嘆便",
    "T37n1764_002:0656a02": "罷。「今欲問陰我無智」等，是其謙問，謙己不知",
    "T37n1764_002:0656a03": "而起後說，故得為問，令欲問陰，自宣己心。下",
    "T37n1764_002:0656a04": "說五陰有其二種：一佛性五陰、二法相五陰。",
    "T37n1764_002:0656a05": "就佛性中有善、不善。佛果五陰、法相陰中有",
    "T37n1764_002:0656a06": "因、有果，故名諸陰。「我無智」下，彰此諸陰唯佛",
    "T37n1764_002:0656a07": "所知，餘人不測。故下如來答此問時，名為如",
    "T37n1764_002:0656a08": "來隨自意語。於中初明自己不知，次明精進",
    "T37n1764_002:0656a09": "菩薩不知。迦葉自身住第十地，當應名彼十",
    "T37n1764_002:0656a10": "地滿心以為精進諸菩薩也，以彼學窮趣佛無",
    "T37n1764_002:0656a11": "間，故曰精進。「如是深」下，明唯佛知。「如是等深」，",
    "T37n1764_002:0656a12": "牒前諸陰獨佛能知，故曰佛境。噵此語者，為",
    "T37n1764_002:0656a13": "彰法深，唯佛獨知，令人仰推，捨謗成信。自下",
    "T37n1764_002:0656a14": "第三如來讚問。「善哉」總嘆，下別嘆之。別中有",
    "T37n1764_002:0656a15": "三：一嘆所問上同如來、二嘆所問中等菩薩、",
    "T37n1764_002:0656a16": "三嘆所問下益眾生。就初嘆中，初明迦葉智",
    "T37n1764_002:0656a17": "未同佛；後彰迦葉問等如來，所以可嘆。第二",
    "T37n1764_002:0656a18": "嘆中，「我坐道場亦曾問」等，舉《華嚴》中菩薩問",
    "T37n1764_002:0656a19": "也。「然其所問句義功德等無異」者，彰彼同此，",
    "T37n1764_002:0656a20": "彼中所問佛因、佛果共此不殊。第三可知。",
    "T37n1764_002:0656a21": "第四迦葉謙問之中，初謙己問，「譬如王」下己彰",
    "T37n1764_002:0656a22": "慕持。前中初法、次喻、後合。「不能諮問智慧大",
    "T37n1764_002:0656a23": "海」，猶前學行；「法性虛空」，猶前學法。如來向前",
    "T37n1764_002:0656a24": "嘆其善問，迦葉何故謙己不能？各有所以。迦",
    "T37n1764_002:0656a25": "葉所問契當法相，故佛讚嘆；迦葉忖己承力",
    "T37n1764_002:0656a26": "方堪，自力不能，所以謙問。下慕持中，先喻、次",
    "T37n1764_002:0656a27": "合。「何以」下釋，文顯可知。第五如來答問之中，",
    "T37n1764_002:0656a28": "依上所問，次第答之。盡此品來答上初問，於",
    "T37n1764_002:0656a29": "中初明長壽之因、二「菩薩如是修習此業得",
    "T37n1764_002:0656b01": "壽長」下明因得果。前中，初先正辯因體、二「迦",
    "T37n1764_002:0656b02": "葉白佛：是義深隱我未解」下拂去迹礙。初中",
    "T37n1764_002:0656b03": "有四：一就所寄許說如來長壽之業；二「菩薩",
    "T37n1764_002:0656b04": "以是業因緣」下就其所為明諸菩薩以業得",
    "T37n1764_002:0656b05": "壽，勸聽勸說；三「我以修」下重就所寄明己先",
    "T37n1764_002:0656b06": "修，今已得果；四「如王子」下重就所為明現修",
    "T37n1764_002:0656b07": "因，當必得報。初中，如來先勅其聽，後許說因。",
    "T37n1764_002:0656b08": "第二段中，初明菩薩由業得壽，「是故」已下結",
    "T37n1764_002:0656b09": "勸聽受。「若業能」下重舉前業，約果取業，故言",
    "T37n1764_002:0656b10": "能為。「菩提因者應當誠」下勸為人說，牒前聽",
    "T37n1764_002:0656b11": "受令依說也。第三段中，「我以修習如是業故」",
    "T37n1764_002:0656b12": "彰己先修，下明所得。今得菩提是自利果，為",
    "T37n1764_002:0656b13": "人廣說外化行果。又，得菩提是其果體，說是",
    "T37n1764_002:0656b14": "果用。第四段中，初明現因，「以如是等業因緣」",
    "T37n1764_002:0656b15": "下明當得果。前中先喻，喻中兩句，初至「憐愍」",
    "T37n1764_002:0656b16": "喻利他心。王喻菩薩，子喻眾生，起業煩惱名",
    "T37n1764_002:0656b17": "為犯罪，沈沒三有說為繫獄，菩薩慈念名為",
    "T37n1764_002:0656b18": "憐愍。二「躬自」下喻利他行，身隨諸有濟拔眾",
    "T37n1764_002:0656b19": "生名自迴駕至其繫所。下次合之。初至「大捨」",
    "T37n1764_002:0656b20": "合上初句明利他心，「菩薩應護一切眾生同",
    "T37n1764_002:0656b21": "子想」者合上王子，「生大慈」等合上憐愍。「授不",
    "T37n1764_002:0656b22": "殺」下合第二句，明利他行。於中初明善法利",
    "T37n1764_002:0656b23": "益，「安慰」已下樂事饒益。前中，初先化益菩薩，",
    "T37n1764_002:0656b24": "「亦當安」下化益凡夫，「脫未脫」下化益二乘，化",
    "T37n1764_002:0656b25": "菩薩中授不殺戒，教令離惡。理實通受一切禁",
    "T37n1764_002:0656b26": "戒，但不殺戒是長壽因，故偏說之。教修善法，",
    "T37n1764_002:0656b27": "勸令行善。化凡夫中亦當安正一切眾生，五",
    "T37n1764_002:0656b28": "戒十善化益人天，五戒人法、十善天法。下利",
    "T37n1764_002:0656b29": "三塗惡趣眾生教修善法，名為拔濟。化二乘",
    "T37n1764_002:0656c01": "中，初先教化，令出生死，「脫未脫者」脫生死因、",
    "T37n1764_002:0656c02": "「度未度者」度生死果、「未涅槃」下令得涅槃。上",
    "T37n1764_002:0656c03": "來善益。「安慰一切苦惱生」等，樂事饒益。上明",
    "T37n1764_002:0656c04": "現因，下明得報。於中先明得出世果。「以是業",
    "T37n1764_002:0656c05": "緣得壽命長」，正明得果。「於慧自在」，出其命體，",
    "T37n1764_002:0656c06": "聖慧能持，諸德不壞，故說為命。是以經中舍",
    "T37n1764_002:0656c07": "利、目連、須菩提等皆名慧命。佛慧無礙故名",
    "T37n1764_002:0656c08": "自在，「壽終生天」得世間果。自下第二拂去迹",
    "T37n1764_002:0656c09": "疑。於中有二：一拂去昔日不慈之迹、二「如佛",
    "T37n1764_002:0656c10": "所言則不等視同子想」下拂去今日不等之",
    "T37n1764_002:0656c11": "迹。前中有四：第一迦葉以理請問、第二如來",
    "T37n1764_002:0656c12": "以理正答、第三迦葉執迹為難、第四如來拂",
    "T37n1764_002:0656c13": "迹釋通。文別可知。初中迦葉先牒上言彰己",
    "T37n1764_002:0656c14": "未解，次呵如來不應說言菩薩修等，「所以」下",
    "T37n1764_002:0656c15": "釋。人有善惡，何由可等？惡有六階：一者闡",
    "T37n1764_002:0656c16": "提、二謗方等、三作五逆、四犯重禁、五作十",
    "T37n1764_002:0656c17": "惡、六犯一切威儀之罪。今應具列，略舉中三。",
    "T37n1764_002:0656c18": "「云何當」下結明難等。第二如來以理正答，明",
    "T37n1764_002:0656c19": "己實等。第三迦葉執迹難中，先舉昔事，事如",
    "T37n1764_002:0656c20": "經說，「是金剛」下牒以徵佛。第四如來拂迹釋",
    "T37n1764_002:0656c21": "中，初就化犯釋去前難，後就實犯彰己慈益。",
    "T37n1764_002:0656c22": "前中先呵，次辯化事，「為欲驅」下彰己化意。就",
    "T37n1764_002:0656c23": "實犯中，初就現犯明己慈益，「未可見法汝欲",
    "T37n1764_002:0656c24": "見」下就其當犯明己慈益。前中初意，次口，後",
    "T37n1764_002:0656c25": "身。意中，先舉四種惡人，略無五逆及威儀罪；",
    "T37n1764_002:0656c26": "「我於是」下明己慈益。口中，如王，有犯誅戮而",
    "T37n1764_002:0656c27": "不放捨，明凡異佛；「如來世尊不如是」下彰佛",
    "T37n1764_002:0656c28": "異凡。異有二種：一世間人王見犯罪者以苦",
    "T37n1764_002:0656c29": "報治，佛則不爾，為遮其苦；二世間人王治罪",
    "T37n1764_002:0657a01": "之時，人雖未悔亦不放捨，佛則不爾，有悔皆",
    "T37n1764_002:0657a02": "恕。初言「世尊下如是也」，總明不同，下別顯之。",
    "T37n1764_002:0657a03": "別中，先舉七羯磨法，次明化意，後總結歎。初",
    "T37n1764_002:0657a04": "中，第一「驅遣羯磨」，猶是律中擯羯磨也。阿濕",
    "T37n1764_002:0657a05": "波等在聚落中行惡污家，如來立法驅擯令",
    "T37n1764_002:0657a06": "去，名驅遣羯磨。「呵責羯磨」者，如律中說：智慧",
    "T37n1764_002:0657a07": "盧醯那好喜鬪諍，口出刀釰，共相罵辱，令僧",
    "T37n1764_002:0657a08": "塵垢，如來立法呵責令止，名呵責羯磨。「置羯",
    "T37n1764_002:0657a09": "磨」者，猶是律中依止羯磨，僧芻比丘愚痴無",
    "T37n1764_002:0657a10": "智，數懺數犯，不能自制，如來立法令依有德，",
    "T37n1764_002:0657a11": "故曰依止，安置在於有德人邊名置羯磨。「舉",
    "T37n1764_002:0657a12": "罪羯磨」者，義當律中遮不至白衣家羯磨。善",
    "T37n1764_002:0657a13": "法比丘譏罵檀越，檀越反報，恚恨捨去。如來",
    "T37n1764_002:0657a14": "立法令懺檀越，遮抑不聽，不至其家，名遮不",
    "T37n1764_002:0657a15": "至白衣家羯磨。舉罪示之，令懺檀越，故復名",
    "T37n1764_002:0657a16": "為舉罪羯磨。「不可見羯磨」者，猶是律中不見",
    "T37n1764_002:0657a17": "罪舉，闡陀比丘犯罪不識，如來立法，舉出眾",
    "T37n1764_002:0657a18": "外，有利皆奪，待見方解，名不見罪舉。「滅羯磨」",
    "T37n1764_002:0657a19": "者，猶是律中不懺罪舉，還是闡陀作罪識知而",
    "T37n1764_002:0657a20": "不懺滅，如來立法舉出眾外，待懺方解，名不",
    "T37n1764_002:0657a21": "懺罪舉，伏令滅罪，故此名為滅罪羯磨。「不捨",
    "T37n1764_002:0657a22": "惡見」，猶是律中不捨惡見舉，阿利吒比丘說",
    "T37n1764_002:0657a23": "欲不障道，如來立法舉出眾外，待捨方解，名",
    "T37n1764_002:0657a24": "為不捨惡見舉也。「如來所以與謗法」下明己化",
    "T37n1764_002:0657a25": "意，此即不同世間人王。「即是施」下總以結歎，",
    "T37n1764_002:0657a26": "制惡防苦名施無畏。身業益中，「若放一光、若",
    "T37n1764_002:0657a27": "二、若五」，正明身益。五色光中，或放一、二光，乃",
    "T37n1764_002:0657a28": "至五種。「具有」已下總以結歎。上來就其現犯",
    "T37n1764_002:0657a29": "明益，下就當犯。「未可見法汝欲見」等，總標許",
    "T37n1764_002:0657b01": "說。末代化儀迦葉未知，名未可見。下正為說，",
    "T37n1764_002:0657b02": "初國王喻，教治眾生；毒樹一喻，勸治徒眾；白",
    "T37n1764_002:0657b03": "髮一喻，治自眷屬。前中，初法、次喻、後合。法",
    "T37n1764_002:0657b04": "中，先教治罰惡人，「當知」已下明治有益。喻中",
    "T37n1764_002:0657b05": "四句：一喻所治，未來惡人身為眾主故說為",
    "T37n1764_002:0657b06": "王，多犯禁戒名「專暴惡」，造惡不已，人皆厭賤，",
    "T37n1764_002:0657b07": "名「遇重病」。「有隣王」下喻能治人，持法之人說",
    "T37n1764_002:0657b08": "為隣王。知惡曰聞，集善比丘名「興兵來」，欲往",
    "T37n1764_002:0657b09": "治罰名「規殄滅」。三「時病王」下，所治降伏。四「如",
    "T37n1764_002:0657b10": "是隣」下，能治得福。合中，「持法亦如是」等合第",
    "T37n1764_002:0657b11": "二句，「得福無量」合第四句。第二段中但喻無",
    "T37n1764_002:0657b12": "合，「長者」喻於持法比丘，眾喻「田宅」，「生毒」喻於",
    "T37n1764_002:0657b13": "造惡之人，「斫」喻治罰。第三段中，先喻、次合、後",
    "T37n1764_002:0657b14": "舉得失勸人奉行。喻中，「壯人」喻持法者，「首生",
    "T37n1764_002:0657b15": "白髮」喻眷屬中造惡之人，「愧而剪拔」喻教驅",
    "T37n1764_002:0657b16": "遣。合文可知。就下勸中，先失後得。上來第一",
    "T37n1764_002:0657b17": "拂去昔日不慈之迹，下拂現在不等之迹。迦",
    "T37n1764_002:0657b18": "葉先問「如佛所言則不等視如羅睺羅」，執言",
    "T37n1764_002:0657b19": "徵行，執前如來治罰之言徵無等行。「若有一",
    "T37n1764_002:0657b20": "人以刀害」下執行徵言，若治毀禁，是言則失。",
    "T37n1764_002:0657b21": "結以顯過，等言失也。下佛釋通，先喻、次合、",
    "T37n1764_002:0657b22": "後結彰等。喻中有三：一立喻相、二反問迦葉、",
    "T37n1764_002:0657b23": "三迦葉正答。初中，「王」等喻佛如來，未來學人",
    "T37n1764_002:0657b24": "名為「諸子」，從佛化生以言產有。道機不邪名",
    "T37n1764_002:0657b25": "為「端正」，識達因果稱曰「黠慧」，「若二、三、四」，多少",
    "T37n1764_002:0657b26": "不定。惡人有六，如上所列。於此六中，闡提無",
    "T37n1764_002:0657b27": "信，不可攝化，今癈不論；威儀過輕，今此不",
    "T37n1764_002:0657b28": "說；就餘四中，造作十惡及犯四重說以為二，",
    "T37n1764_002:0657b29": "加以五逆通前說三，復加謗法通餘說四。以",
    "T37n1764_002:0657c01": "何義故不說其一？欲於其中有留、有驅，故不",
    "T37n1764_002:0657c02": "說一。玄委當來傳法之人令其攝化，名「付嚴",
    "T37n1764_002:0657c03": "師」。「而作言」下顯委付相，於中初先付令教善，",
    "T37n1764_002:0657c04": "勸教學人，名「君為我教詔諸子」；令成三學，名",
    "T37n1764_002:0657c05": "「威儀等悉令成就」。下付治惡，「我今四子就君",
    "T37n1764_002:0657c06": "受學」牒前所付。於中有犯四重、五逆及謗正",
    "T37n1764_002:0657c07": "法，此三罪人依法擯徙，名為「三子病杖而死」；",
    "T37n1764_002:0657c08": "於弟子中有犯十惡輕罪之人亦須治罪，名",
    "T37n1764_002:0657c09": "「餘一子必當苦治」。罰惡清眾當佛本意，是故",
    "T37n1764_002:0657c10": "說言「雖喪三子，我終不恨」。反問可知。迦葉答",
    "T37n1764_002:0657c11": "中，初先依理總答不也，「何以」下釋。合中有四：",
    "T37n1764_002:0657c12": "一合前喻、二就所委反問迦葉、三迦葉正答、",
    "T37n1764_002:0657c13": "四如來約之顯己無罪。初中，「如來」合前王等；",
    "T37n1764_002:0657c14": "「視壞法者等如一子」合產諸子；「如來以法付",
    "T37n1764_002:0657c15": "諸王」等，合付嚴師。向前喻中舉人彰付，今此",
    "T37n1764_002:0657c16": "合中就法論之，左右言耳。「應當勸」下合君為",
    "T37n1764_002:0657c17": "我教詔諸子；「令得增上戒、定、慧」下合威儀等",
    "T37n1764_002:0657c18": "悉令成就；「若有不學乃至應治」合上三子病",
    "T37n1764_002:0657c19": "杖而死，唯有一子必當苦治。後之三段文顯",
    "T37n1764_002:0657c20": "可知。上來合竟，自下第三結以彰等。先就所",
    "T37n1764_002:0657c21": "寄如來結等，「是名」已下就其所為菩薩結等。",
    "T37n1764_002:0657c22": "上來明因，自下第二明因得果。於中初明果",
    "T37n1764_002:0657c23": "體常住，即是自德；「應當修習佛法眾僧而作",
    "T37n1764_002:0657c24": "常」下就常辯歸，明利他德。前中初明果體常",
    "T37n1764_002:0657c25": "住。二「迦葉白佛：世、出世法有何別」下，寄對辯",
    "T37n1764_002:0657c26": "異，彰其不同。前中有三：初言菩薩修習此業",
    "T37n1764_002:0657c27": "得壽命長，善知宿世，略明得果；二「迦葉白」下",
    "T37n1764_002:0657c28": "問答廣辯；三「迦葉當知佛是常」下結勸修學。",
    "T37n1764_002:0657c29": "初段可知。第二廣中有三問答：第一迦葉執",
    "T37n1764_002:0658a01": "因徵果，難佛無常，如來答之，明己是常；第二",
    "T37n1764_002:0658a02": "迦葉聞常不解，請佛宣說，如來為辯；第三迦",
    "T37n1764_002:0658a03": "葉執真難應，如來為釋。初中，迦葉先牒佛言",
    "T37n1764_002:0658a04": "呵不應說，「何以故」下以理徵責成前不應。於",
    "T37n1764_002:0658a05": "中有二：一舉因徵果，難佛無常；二從「如來將",
    "T37n1764_002:0658a06": "無」已下准果驗因，疑無慈行。就初難中，先喻、",
    "T37n1764_002:0658a07": "後合。喻中有二：一言行相違喻，名佛以為「知",
    "T37n1764_002:0658a08": "法之人」；佛說常果酬遂常因，名「說種種孝真",
    "T37n1764_002:0658a09": "之法」；因為父母、果為子故，攝義就已，名「至家",
    "T37n1764_002:0658a10": "中」；以無常果乖違常因，名「以瓦石打擲父母」。",
    "T37n1764_002:0658a11": "二「而是」下，嘆因責果喻，先嘆其因，「如是父母」",
    "T37n1764_002:0658a12": "舉佛昔因，得果所依名「良福田」，能生常果名",
    "T37n1764_002:0658a13": "「多利益」，此因叵得名「難遭遇」，應以常果而酬",
    "T37n1764_002:0658a14": "遂之名「應供養」。下責今果，無常之果乖違常",
    "T37n1764_002:0658a15": "因名「反惱害」。下次合之，先合初句，「是知法人",
    "T37n1764_002:0658a16": "言行相違」，牒次前喻。「如來所言亦如是」者，舉",
    "T37n1764_002:0658a17": "法以合。「菩薩修」下合第二句，「菩薩修等應得",
    "T37n1764_002:0658a18": "長壽」合前嘆因；「今者」已下合後責果。第二舉",
    "T37n1764_002:0658a19": "果驗因之中，「將無於生有怨憎想」明無慈心，",
    "T37n1764_002:0658a20": "「世尊昔日作何惡」下明無善行。下佛答之。「汝",
    "T37n1764_002:0658a21": "今何緣」呵其難辭，翻上後難；「如來長壽於諸",
    "T37n1764_002:0658a22": "壽」下明佛體常，對上初難。「諸壽中勝」是佛報",
    "T37n1764_002:0658a23": "常，「所得常法諸常中最」是佛法常。第二段中",
    "T37n1764_002:0658a24": "迦葉先請，下佛為解，有四復次：前二復次明",
    "T37n1764_002:0658a25": "常所以、後二復次顯常殊勝。就前二中，初一",
    "T37n1764_002:0658a26": "明其諸命同入所以名常，先喻，後合。「人中、天",
    "T37n1764_002:0658a27": "上、地及虛空悉入如來壽命海」者，解有二義：",
    "T37n1764_002:0658a28": "一就自行趣果以論，佛在因中具有無量人",
    "T37n1764_002:0658a29": "天善業，齊應得果，今皆共感如來之命，是以",
    "T37n1764_002:0658b01": "云入；二約他以辯，一切人天所有壽命皆在",
    "T37n1764_002:0658b02": "如來壽命限中，故說為入。第二明其出生多",
    "T37n1764_002:0658b03": "命故得為常，於中先喻，「阿耨達池」從主立稱，",
    "T37n1764_002:0658b04": "此方正翻名無熱惱，傍名清涼，無熱惱龍居",
    "T37n1764_002:0658b05": "其中故。「出四河」者，經說不定，或云出八、或復",
    "T37n1764_002:0658b06": "言出二十大河，各有所以。言出四者，此池在",
    "T37n1764_002:0658b07": "於香山之頂，於山四面有四獸頭：東方金象",
    "T37n1764_002:0658b08": "口出恒河、南方銀牛口中流出辛頭大河、西",
    "T37n1764_002:0658b09": "瑠璃馬口中流出悉陀大河、北頗梨師子口",
    "T37n1764_002:0658b10": "中流出愽叉大河。言二十者，如《阿含》說「四河",
    "T37n1764_002:0658b11": "去池四十里外各出四河，通本二十，隨方赴",
    "T37n1764_002:0658b12": "海。」言出八者，佛出山東，東方五河人皆具見，",
    "T37n1764_002:0658b13": "備取為喻，餘方大河有大名聲，人皆同知，亦",
    "T37n1764_002:0658b14": "取為喻，通前說八；餘方小河無大名聲，人多",
    "T37n1764_002:0658b15": "不知，故不舉之，所以言八。今但云四。下次合",
    "T37n1764_002:0658b16": "之，「如來亦爾，出一切命」，解有兩義：一就自己",
    "T37n1764_002:0658b17": "化用以論，化起多命，名出一切；二就如來化",
    "T37n1764_002:0658b18": "他以說，教他令得，是故云出。後二復次明常",
    "T37n1764_002:0658b19": "勝中，前明法常、後顯報常，並先立喻，後合可",
    "T37n1764_002:0658b20": "知。第三段中迦葉先難「若佛是常，何不住世",
    "T37n1764_002:0658b21": "一劫、半劫」。下佛答之，先呵、後釋。釋中有二：",
    "T37n1764_002:0658b22": "初舉劣顯勝，明佛實常，先舉其劣。「如是五通",
    "T37n1764_002:0658b23": "尚得」已下牒劣顯勝，「以是」下結；二「如來此身",
    "T37n1764_002:0658b24": "是變化」下彰滅是應，先明是應，「為度」已下顯",
    "T37n1764_002:0658b25": "己化意。上來三番合為第二問答廣辯。",
    "T37n1764_002:0658b26": "下勸修學，初先勸知，次勸修行，後勸宣說，文",
    "T37n1764_002:0658b27": "中可知。上來第一明佛體常，自下第二寄對辯",
    "T37n1764_002:0658b28": "異，顯其不同。於中初明不同凡夫；「涅槃義者",
    "T37n1764_002:0658b29": "即是諸佛之法性」下，不同二乘；「汝今不應思量",
    "T37n1764_002:0658c01": "如來何處住」下不同菩薩。前中，迦葉先問起",
    "T37n1764_002:0658c02": "發，後佛答之。問中有二：一問佛差別、二「如",
    "T37n1764_002:0658c03": "佛言」下難使無別。於中先舉邪正，二「常若",
    "T37n1764_002:0658c04": "言」已下就之設難，先難如來同其世常，「何以",
    "T37n1764_002:0658c05": "故」下釋彼世常同於佛常。佛答有三：一明邪",
    "T37n1764_002:0658c06": "異正、二「是故如來出世」已下辯正異邪、三「以",
    "T37n1764_002:0658c07": "是義」下結勸修學。就初段中，先喻、次合，「有難",
    "T37n1764_002:0658c08": "解者」下重顯之。喻中七句：一過佛說經喻、二",
    "T37n1764_002:0658c09": "「長者終」下外道竊法喻、三「賊得牛」下無師自",
    "T37n1764_002:0658c10": "搆喻、四「各相謂」下學佛求常喻、五「我等無」下",
    "T37n1764_002:0658c11": "求常不得喻、六「以醍醐」下妄加己情喻、七「以",
    "T37n1764_002:0658c12": "水多」下加情損失喻。初中，「長者」喻於如來，「牛」",
    "T37n1764_002:0658c13": "喻行法，行門差別名「色種種」，同顯一詮名「共",
    "T37n1764_002:0658c14": "一群」，委修行者隨緣習學名「付牧人隨逐水",
    "T37n1764_002:0658c15": "草」，為得涅槃不期餘報名「為醍醐不求乳酪」。",
    "T37n1764_002:0658c16": "菩薩如彼「牧牛之者」，依法思量說之為「搆」，得",
    "T37n1764_002:0658c17": "義充神名之為「食」。第二段中，過佛遷化名為",
    "T37n1764_002:0658c18": "「命終」，諸外道等盜佛正法，安置己典，名為「群",
    "T37n1764_002:0658c19": "賊之所抄掠」。第三段中，彼無善巧解釋之師",
    "T37n1764_002:0658c20": "名「無婦女」，出情圖度名「自搆將」，憶想作解用",
    "T37n1764_002:0658c21": "以充神名「得已食」。第四段中，「彼大長者畜養",
    "T37n1764_002:0658c22": "此牛但為醍醐」，遠尋聖意；「我等」已下學佛求",
    "T37n1764_002:0658c23": "常；「夫醍醐」下嘆其所求。第五段中，外道自忖",
    "T37n1764_002:0658c24": "身無道機名為「無器」，此乃就其根性中語。依",
    "T37n1764_002:0658c25": "法修善名為「得乳」，無有道機錄彼善行名「無",
    "T37n1764_002:0658c26": "安處」，外道唯有世俗善機收錄彼善，故言相",
    "T37n1764_002:0658c27": "謂「唯有皮囊可以盛之」。不能觀察破相求實，",
    "T37n1764_002:0658c28": "是故說之「不知攢搖」，正觀名攢，傍推曰搖。世",
    "T37n1764_002:0658c29": "善叵生名「漿難得」，道果絕分名「況生蘇」。第六",
    "T37n1764_002:0659a01": "段中，「以醍醐故加以水」者，為得常果，於生死",
    "T37n1764_002:0659a02": "中妄想建立，宣說梵天、自在天等以為常樂。",
    "T37n1764_002:0659a03": "第七段中，「以水多故一切失」者，由加妄情失",
    "T37n1764_002:0659a04": "於世善名為失乳，失於賢聖所修道行名為",
    "T37n1764_002:0659a05": "失酪，不得涅槃名失醍醐，此等應得不得名",
    "T37n1764_002:0659a06": "失。下次合之，前七句中但合五句，第一、第四",
    "T37n1764_002:0659a07": "略而不合。合第二中，初先正合，「何以」下釋，「如",
    "T37n1764_002:0659a08": "彼賊」下舉喻以帖。次合第三，「凡夫雖得戒、定、",
    "T37n1764_002:0659a09": "智慧」合賊得牛。「無有方便，不知解說」合無婦",
    "T37n1764_002:0659a10": "女。次合第五，「以是義故不能獲得常、戒、定」等，",
    "T37n1764_002:0659a11": "合漿難得，況復生蘇。「如彼賊」下舉喻以帖。次",
    "T37n1764_002:0659a12": "合第六，「群賊加水」牒舉前喻，「凡夫亦」下舉法",
    "T37n1764_002:0659a13": "以合。次合第七，「實亦不得解脫涅槃」合乳酪",
    "T37n1764_002:0659a14": "等一切俱失，「如彼賊」下舉喻以帖。上來合竟，",
    "T37n1764_002:0659a15": "自下第三重顯向前加水之相。凡夫所修人",
    "T37n1764_002:0659a16": "天善行如所加乳，妄說常等名為加水。文中",
    "T37n1764_002:0659a17": "先明所加之乳，舉法喻帖。「如是凡夫實不知」",
    "T37n1764_002:0659a18": "下明其加水，文顯可知。上來第一明邪異正，",
    "T37n1764_002:0659a19": "自下第二辯正異邪。初先法說、次喻、後合。「是",
    "T37n1764_002:0659a20": "故如來出世之後乃為演說常等法說」，是破",
    "T37n1764_002:0659a21": "外道妄說常樂我淨法故，佛為正說常樂淨",
    "T37n1764_002:0659a22": "等。喻中六句：一如來出現喻，「輪王」喻佛，化現",
    "T37n1764_002:0659a23": "世間名「出於世」；二「福德力」下外道退散喻；三",
    "T37n1764_002:0659a24": "「牛無損」下正法無損喻；四「王以諸牛付一牧」下",
    "T37n1764_002:0659a25": "付人修學喻，佛以正法付諸菩薩名付牧人",
    "T37n1764_002:0659a26": "多巧便者；五「是人」下修學得常喻，菩薩巧修",
    "T37n1764_002:0659a27": "證會常法名得醍醐；六「醍醐」下得常廣益喻，",
    "T37n1764_002:0659a28": "以己所得化他同證，令出生死，名無患苦。合",
    "T37n1764_002:0659a29": "中，「聖王出現世時」合上初句。「諸凡夫」下合第二",
    "T37n1764_002:0659b01": "句，先合、後帖。「如來善說世、出世法」合第三句。",
    "T37n1764_002:0659b02": "「牛無損命為眾生」下合第四句，付一牧人，「為",
    "T37n1764_002:0659b03": "眾生故，令諸菩薩隨而演說」。「菩薩既得」合第",
    "T37n1764_002:0659b04": "五句，是人方便即得醍醐，正應說言既得常",
    "T37n1764_002:0659b05": "果，法從喻稱，故云醍醐。「復令」已下合第六句，",
    "T37n1764_002:0659b06": "然上喻中云無患苦，今此合中言得常樂，言",
    "T37n1764_002:0659b07": "左右耳。上來第二辯正異邪，自下第三結勸",
    "T37n1764_002:0659b08": "修學，先結、後勸。結中，初言「以是義」者，以佛不",
    "T37n1764_002:0659b09": "同世間之義。「如來常」等，結明常義唯在如來，",
    "T37n1764_002:0659b10": "不在餘人。「此常法稱要是」已下，結明常名唯",
    "T37n1764_002:0659b11": "在如來，不在餘法。下次勸之，初先勸知、後勸",
    "T37n1764_002:0659b12": "修學。勸學有三：一勸修學「常住」二字，常是法",
    "T37n1764_002:0659b13": "常，住是報常，依法住故；二明修者隨佛所行",
    "T37n1764_002:0659b14": "至佛至處，修同如來名「隨我行」，得果同佛名",
    "T37n1764_002:0659b15": "「至我處」，又修報常名隨我行，證會法常名至",
    "T37n1764_002:0659b16": "我處；三明修者佛為涅槃，言「修二字為滅相」",
    "T37n1764_002:0659b17": "者，修佛常住為大涅槃寂滅之相，以此二法",
    "T37n1764_002:0659b18": "離相、離性，故稱為滅。「當知如來則於其人為",
    "T37n1764_002:0659b19": "涅槃」者，大般涅槃獨顯其心，故云為般。準下",
    "T37n1764_002:0659b20": "解釋涅槃之義，道理正爾，不得異釋。上來第",
    "T37n1764_002:0659b21": "一不同凡夫，自下第二不同二乘。於中有三：",
    "T37n1764_002:0659b22": "一明涅槃唯是佛法、第二迦葉執小難大、第",
    "T37n1764_002:0659b23": "三如來辯大異小。就初段中，「涅槃義者」，牒佛",
    "T37n1764_002:0659b24": "向前為般涅槃即是諸佛之法性者，約人辯",
    "T37n1764_002:0659b25": "法，明異二乘。第二段中，先請，後難。請中初",
    "T37n1764_002:0659b26": "言「佛法性者，其義云何」，諮請佛義。「我今欲」下，",
    "T37n1764_002:0659b27": "求請佛說。難中四句：一有性無身難。「夫法性",
    "T37n1764_002:0659b28": "者」，牒佛向前涅槃法性即是捨身，准小類大，",
    "T37n1764_002:0659b29": "謂同小乘捨身、捨智方為涅槃。言「捨身」者，名",
    "T37n1764_002:0659c01": "無所有，釋大同小，同於小乘滅無所有，若無",
    "T37n1764_002:0659c02": "所有，身云何存？執無難有。二「身若存」下有身",
    "T37n1764_002:0659c03": "無性難。「身若存者」，縱聽有身。「云何而言身有",
    "T37n1764_002:0659c04": "法性」，難破有性，由身存故，不得滅身以為涅",
    "T37n1764_002:0659c05": "槃，故無法性。三「身有性」下雙牒並徵。噵言「身」",
    "T37n1764_002:0659c06": "者，牒後有身；「有法性」者，牒前有性；「云何存」者，",
    "T37n1764_002:0659c07": "就以並徵。若言有身，法性之義云何得存？若",
    "T37n1764_002:0659c08": "有法性，法性是無，身云何存？四「我今」下彰己",
    "T37n1764_002:0659c09": "不知，請佛釋通。佛答有四：一明法性非無、二",
    "T37n1764_002:0659c10": "明二乘不知、三明佛身非無、四明二乘不知，",
    "T37n1764_002:0659c11": "文別可見。就初段中，「汝不應說滅是法性」，呵",
    "T37n1764_002:0659c12": "其難辭。「夫性無滅」，正顯非無。第二段中，就喻",
    "T37n1764_002:0659c13": "以明二乘不知，仰類佛德。「如無想天成就色",
    "T37n1764_002:0659c14": "陰而無色想」，舉其喻事。第四禪中廣果天處，",
    "T37n1764_002:0659c15": "有諸外道修無想定生於彼中，初生有想，中",
    "T37n1764_002:0659c16": "間想滅，經五百劫命欲盡時心想還生，便謗",
    "T37n1764_002:0659c17": "涅槃，終入地獄。佛今舉之，彼想滅時但有色",
    "T37n1764_002:0659c18": "陰，而無色陰所依之想，亦無依色攀緣之想，",
    "T37n1764_002:0659c19": "名無色想。「不應問」下，彰其難知。彼無想天雖",
    "T37n1764_002:0659c20": "無麁想，非無細想，所有心識二乘不知，故不",
    "T37n1764_002:0659c21": "應問。喻明如來生死雖滅，真德常存，所有真",
    "T37n1764_002:0659c22": "德非二乘知，故不應問。「云何住」者，問其色陰；",
    "T37n1764_002:0659c23": "「云何受樂」，問其受陰；「云何行」者，問其行陰；「云",
    "T37n1764_002:0659c24": "何想」者，問其想陰；「云何見聞」，問其識陰。此皆",
    "T37n1764_002:0659c25": "不應。「如來境」下，顯前不應問之所以。無想天",
    "T37n1764_002:0659c26": "報，唯佛境界，非二乘知，故不應問；所況佛德",
    "T37n1764_002:0659c27": "類亦同爾。第三段中，「不應說言如來身滅」，明",
    "T37n1764_002:0659c28": "身非無。又明佛身非是無常遷滅之法，是故",
    "T37n1764_002:0659c29": "不應說身是滅。第四段中，就法以明二乘不",
    "T37n1764_002:0660a01": "知。「如是滅法」，牒前涅槃是佛境界，明唯佛知。",
    "T37n1764_002:0660a02": "「非諸」已下，明非二乘之所知也。自下第三不",
    "T37n1764_002:0660a03": "同菩薩，於中三句：一勸迦葉不應思量。「何處",
    "T37n1764_002:0660a04": "住」者，思佛色陰；「何處行」者思佛行陰；「何處見」",
    "T37n1764_002:0660a05": "者思佛識陰；「何處樂」者思佛受陰，略不云想，",
    "T37n1764_002:0660a06": "此皆不應。以佛平等法門之身妙出情外，無",
    "T37n1764_002:0660a07": "一處在而無不在，故不應思。二「如是義」下明",
    "T37n1764_002:0660a08": "其不知，成前不應思量之義，不知同小，是故",
    "T37n1764_002:0660a09": "云「亦」。三「諸佛」下舉佛不思，成前不知。「諸佛法",
    "T37n1764_002:0660a10": "身」是法性身、「種種方便」是佛報身，報德差別",
    "T37n1764_002:0660a11": "故云「種種」，方便修生故名「方便」。亦可法身是",
    "T37n1764_002:0660a12": "佛真身、種種方便是佛應身，皆不可思，故彼",
    "T37n1764_002:0660a13": "不知。上來第一明佛體常即是自德，自下第",
    "T37n1764_002:0660a14": "二就常說歸明攝他德。於中有三：一就常辯",
    "T37n1764_002:0660a15": "歸、二迦葉聞說領解修行、三如來述讚。初中",
    "T37n1764_002:0660a16": "「應修佛、法及僧而作常想」，總勸修學。亦應說",
    "T37n1764_002:0660a17": "言作無異想及無變想，但今文中乘上所辯但",
    "T37n1764_002:0660a18": "勸修常，餘略不論。「是三法」下別教修學，先開",
    "T37n1764_002:0660a19": "三門、次廣辯釋。「若言如來異法僧」下破邪顯",
    "T37n1764_002:0660a20": "正。前開門中言「是三法無異想」者明非別體，",
    "T37n1764_002:0660a21": "一佛體上隨義分三，故無別異；「無無常」者，體",
    "T37n1764_002:0660a22": "非生滅，不同變易；「無變異」者，體無終盡。不同",
    "T37n1764_002:0660a23": "分段，准釋應爾。約此三門，教除邪想。下廣辯",
    "T37n1764_002:0660a24": "之。先廣無異，次廣第二無無常義，後廣無變。",
    "T37n1764_002:0660a25": "此三段中文有隱顯，廣無異中單反無順，無",
    "T37n1764_002:0660a26": "無常中反順雙舉，解無變中唯順無反，互從",
    "T37n1764_002:0660a27": "皆得。辯無異中，「於三修異，請淨三歸則無依處」，",
    "T37n1764_002:0660a28": "明無初始歸趣之心，清淨三歸非是其人所",
    "T37n1764_002:0660a29": "趣向處，名無歸處。「禁戒不具」，明無中間正修",
    "T37n1764_002:0660b01": "之行，趣真行闕，所以不具。諸行皆闕，離惡在",
    "T37n1764_002:0660b02": "初，故但云戒。「終不能得聲聞、緣覺菩提果」者，",
    "T37n1764_002:0660b03": "明無究竟所成之果，三乘之果並皆不成，故",
    "T37n1764_002:0660b04": "云不得聲聞等果。不得菩提義則可爾，云何",
    "T37n1764_002:0660b05": "不得聲聞、緣覺？解言：若人一向不聞一體三",
    "T37n1764_002:0660b06": "歸作別異想，容得聲聞、緣覺之果；若曾聞說",
    "T37n1764_002:0660b07": "一體三歸，誹謗不受，作別異想，此即是其謗",
    "T37n1764_002:0660b08": "方等人，罪過五逆，人天之報尚不可階，況能",
    "T37n1764_002:0660b09": "證得二乘道果？「若能於」下，解釋第二無無常",
    "T37n1764_002:0660b10": "義，先順、後反。順中，初法、次喻、後合。法中，「若",
    "T37n1764_002:0660b11": "能於是不思修常想者則有歸處」，明有初始",
    "T37n1764_002:0660b12": "歸向之心，常住三歸是其所向，故有歸處。准",
    "T37n1764_002:0660b13": "前應言禁戒具足能得聲聞、緣覺等果，略不",
    "T37n1764_002:0660b14": "具論。喻中，「如樹」喻上初段如來體常，「則有樹",
    "T37n1764_002:0660b15": "影」喻此後段三歸義常。依佛常體開此三歸",
    "T37n1764_002:0660b16": "攝人之用，故如因樹則有樹影。合中「如來亦",
    "T37n1764_002:0660b17": "爾」總合，「有常法故」合前樹也，「則有歸處」合有",
    "T37n1764_002:0660b18": "樹影，「非是無常」總結為常。下反釋之，「若言如",
    "T37n1764_002:0660b19": "來是無常者」舉彼異見，「則非世人所歸依處」",
    "T37n1764_002:0660b20": "辯過以非，無常滅去，誰為物歸？自下第三釋",
    "T37n1764_002:0660b21": "無變異。迦葉初先舉闇無影，欲令如來同之",
    "T37n1764_002:0660b22": "變異；下佛答之，明影常有，顯佛無變。於中先",
    "T37n1764_002:0660b23": "明如來恒有，無眼不具，先喻、後合。「如彼闇」下，",
    "T37n1764_002:0660b24": "明諸眾生不見時節，先喻、後合。「佛滅度後」合",
    "T37n1764_002:0660b25": "彼闇時，「說言無常」合不見影。上來廣辯，自",
    "T37n1764_002:0660b26": "下第三破邪顯正。且就初門破邪顯正，餘二",
    "T37n1764_002:0660b27": "可知。「若言如來異法僧者」，舉其異見。「則不",
    "T37n1764_002:0660b28": "能成三歸依處」，以理示過。「如汝」已下，約喻顯",
    "T37n1764_002:0660b29": "過。三歸各別，不即常性，故是無常。",
    "T37n1764_002:0660c01": "上來第一教示真歸，自下迦葉領解修行。於",
    "T37n1764_002:0660c02": "中有三：一以真歸，上開父母，乃至七世、無始",
    "T37n1764_002:0660c03": "皆開，但隨世俗且言七世。又七世來愛習未",
    "T37n1764_002:0660c04": "捨，可以攝化，故說開之。七世父母隨生何道，",
    "T37n1764_002:0660c05": "迦葉皆往而為開化，如佛昇天為母說法。二",
    "T37n1764_002:0660c06": "「我今」下，中益己身；三「既自」下，下利眾生，有信",
    "T37n1764_002:0660c07": "眾生直為廣說，無信眾生懼伏令學。",
    "T37n1764_002:0660c08": "第三如來述讚之中，初嘆護法；次嘆益人，以",
    "T37n1764_002:0660c09": "善益人，故曰不欺；下明得果。",
    "T37n1764_002:0660c10": "金剛身品(二)〈金剛身品〉者，此品之中具答二問：一答云何",
    "T37n1764_002:0660c11": "得金剛身、二答何因得堅固力。此二因同，一",
    "T37n1764_002:0660c12": "處答之。於此二中就始以標，是故名為〈金剛",
    "T37n1764_002:0660c13": "身品〉。下文之中具辯五身，何故偏名〈金剛身",
    "T37n1764_002:0660c14": "品〉？不可並題，且舉金剛就第一問，偏云金",
    "T37n1764_002:0660c15": "剛。此品有四：一明得身、二總結嘆、三迦葉領",
    "T37n1764_002:0660c16": "解、四如來述讚。就初段中，先明其果，而未",
    "T37n1764_002:0660c17": "能知所因已下辯其得因。向前品中先因後",
    "T37n1764_002:0660c18": "果，今乘前便，先果後因。就明果中，先略、後",
    "T37n1764_002:0660c19": "廣。「如來身者是常住身乃至法身」，是其略也，",
    "T37n1764_002:0660c20": "身體不遷名常住身，不為緣沮名不壞身。不",
    "T37n1764_002:0660c21": "壞之義如世金剛，是故就喻名金剛身。不假",
    "T37n1764_002:0660c22": "資成名「非雜食身」，唯以法成名為「法身」。下廣",
    "T37n1764_002:0660c23": "顯之，迦葉先問，如來次答，下迦葉領解。問中",
    "T37n1764_002:0660c24": "有二：一牒佛所說明己不見、二「唯見」下舉佛",
    "T37n1764_002:0660c25": "化迹彰己所見。先明所見無常、壞等，「壞」翻不",
    "T37n1764_002:0660c26": "壞，「塵」翻金剛，「食」翻非食，「等」者等於血肉之身",
    "T37n1764_002:0660c27": "翻前法身。「何以」下釋，以入涅槃故非常等。此",
    "T37n1764_002:0660c28": "義上來佛數解釋，迦葉何故仍為此問？為起",
    "T37n1764_002:0660c29": "說故。又以世人執見難捨，欲令如來重為破",
    "T37n1764_002:0661a01": "遣，故復舉之。答中有四：一就所見以呵；二「如",
    "T37n1764_002:0661a02": "來之身無量億劫堅牢」已下，就所不見以教；",
    "T37n1764_002:0661a03": "三「如是功德成如來身、非食身」下，就前所呵",
    "T37n1764_002:0661a04": "以破，亦名為釋；四「汝今當知如來之身即金",
    "T37n1764_002:0661a05": "剛」下，就前所教以勸。初中「莫謂」是呵辭也。第",
    "T37n1764_002:0661a06": "二教中，文別有三：一辯德廣教、二「如來法身",
    "T37n1764_002:0661a07": "皆悉成」下總以結嘆、三「唯有如來乃知」已下",
    "T37n1764_002:0661a08": "明前迦葉不見所以。初中，先約過去以教，「如",
    "T37n1764_002:0661a09": "來非身是身」已下就現以教，「般涅槃時不般」已",
    "T37n1764_002:0661a10": "下就後以教。初言「如來無量億劫堅牢難壞」，",
    "T37n1764_002:0661a11": "舉本顯今。現中初言「非身是身」，開列章門，有",
    "T37n1764_002:0661a12": "過皆捨名為非身，有德斯備稱為是身。「不生",
    "T37n1764_002:0661a13": "滅」下廣以顯之。於中所有遣相之言成前非",
    "T37n1764_002:0661a14": "身，辯德之辭顯上是身，唯可如是總相麁判，",
    "T37n1764_002:0661a15": "不可碎分非身是身。「不可說」下牒以結嘆，非",
    "T37n1764_002:0661a16": "身、是身牒前所辯，「不可宣說」明其出言，「除一",
    "T37n1764_002:0661a17": "法等彰其離相，除一法相」明非一相，「不可算",
    "T37n1764_002:0661a18": "數」明非異相。就後教中，「般涅槃時不般涅槃」",
    "T37n1764_002:0661a19": "明實不滅。上來廣教，「如來法身皆悉成」下第",
    "T37n1764_002:0661a20": "二總結。「唯如來」下是第三段，釋前迦葉不見",
    "T37n1764_002:0661a21": "所以。良以佛身唯如來知，非諸聲聞、緣覺知",
    "T37n1764_002:0661a22": "故。迦葉不見，迦葉示同二乘不見，故今舉此",
    "T37n1764_002:0661a23": "釋其不見。上來第二如來教竟，自下第三就",
    "T37n1764_002:0661a24": "前第一所呵以破。於中三句，前之兩句舉佛",
    "T37n1764_002:0661a25": "真德破其所見，後之一句舉佛應病釋其所",
    "T37n1764_002:0661a26": "見。前兩句中，「如是功德成如來身，非是雜食」，",
    "T37n1764_002:0661a27": "破前迦葉唯見食身。「如來真身功德如是，云",
    "T37n1764_002:0661a28": "何復得諸疾苦」等，破前迦葉所見無常破壞",
    "T37n1764_002:0661a29": "之身。言「無危」等即是顯佛堅固力也。第三句",
    "T37n1764_002:0661b01": "中明佛為生示現病苦，故令迦葉見佛無常",
    "T37n1764_002:0661b02": "破壞身等。自下第四就上第二所教以勸，先",
    "T37n1764_002:0661b03": "勸令知如來之身即是金剛；次勸令思，思佛",
    "T37n1764_002:0661b04": "金剛非是食身；後勸令說，說佛法身。上來第",
    "T37n1764_002:0661b05": "二如來廣答，自下第三迦葉領解。於中初先",
    "T37n1764_002:0661b06": "領佛前言，彰己解知；次受佛前勸，彰己常思；",
    "T37n1764_002:0661b07": "後受佛勸，彰己宣說。上來明果，下次辯因。迦",
    "T37n1764_002:0661b08": "葉初先領前問、後以為起發。「唯然法身金剛",
    "T37n1764_002:0661b09": "不壞」是領前也，「而未能」下是問後也。佛答有",
    "T37n1764_002:0661b10": "二：一明護法以為身因、二「是故護法優婆塞",
    "T37n1764_002:0661b11": "等應執刀」下明護法人德行相貌。前中有四：",
    "T37n1764_002:0661b12": "一略明護法以為身因、二「我於往昔」下略引",
    "T37n1764_002:0661b13": "已為證、三「護持法者不受戒」下廣明護法以為",
    "T37n1764_002:0661b14": "身因、四「過去」已下廣引已為證。初、二可知。第",
    "T37n1764_002:0661b15": "三段中，初明在家俗人護法，不受五戒、不修威",
    "T37n1764_002:0661b16": "儀，勸其捨小。小乘法中，善優婆塞不畜刀杖",
    "T37n1764_002:0661b17": "不得護法，為是「不受」，「應持刀」等教其習大。「迦",
    "T37n1764_002:0661b18": "葉白」下，出家護法。初先迦葉反問起發，「若有",
    "T37n1764_002:0661b19": "比丘離於守護是真比丘」，取中為上；「若隨守",
    "T37n1764_002:0661b20": "護是禿居士」，取上作下。戒中宣說持刀杖者",
    "T37n1764_002:0661b21": "比丘不得為之說法，今有隨者，犯戒無行，是",
    "T37n1764_002:0661b22": "故說之為禿居士。下佛先呵，莫說如是上品",
    "T37n1764_002:0661b23": "比丘為禿居士；下正為辯，先明中品、次明上",
    "T37n1764_002:0661b24": "品、後顯下品。明中品中，先彰其得、次辯其",
    "T37n1764_002:0661b25": "失、後結顯過。得中，初明自行之得，「有來問」下",
    "T37n1764_002:0661b26": "明利他得。自中初言「供身趣足，有節量行，讀",
    "T37n1764_002:0661b27": "誦經」等，有修善行；利他可知。下次明失，雖能",
    "T37n1764_002:0661b28": "如是，「然故不能作師子吼」，不能宣說大乘教",
    "T37n1764_002:0661b29": "法；「不為師子之所圍繞」，不能流通大乘行法、",
    "T37n1764_002:0661c01": "不能大乘善法攝人，是故不為師子圍繞。不",
    "T37n1764_002:0661c02": "能行違攝化惡人，是故「不能降伏非法」。下結",
    "T37n1764_002:0661c03": "過中，「如是比丘不能自利及利眾生」，就前失",
    "T37n1764_002:0661c04": "中結以顯過；「雖能持」下，就前得中結以顯過。",
    "T37n1764_002:0661c05": "就上品中，初彰其失、次辯其得、後勸修學。失",
    "T37n1764_002:0661c06": "中，「供身亦常足」者，無節量行。就明得中，「復能",
    "T37n1764_002:0661c07": "持戒」是自利德，「能師子」下是利他德。於中有",
    "T37n1764_002:0661c08": "三：一能宣通大乘教法、二「利益安」下明能流",
    "T37n1764_002:0661c09": "行大乘行法、三「若有比丘能如是」下勸人防",
    "T37n1764_002:0661c10": "護。前中初總，「修多」下別。經有十二，以何義故",
    "T37n1764_002:0661c11": "但言九部？釋言：諸經辯義不定，或時大小合",
    "T37n1764_002:0661c12": "為十二。小乘法中宣說十一，略無方廣，小乘",
    "T37n1764_002:0661c13": "未說方廣理故；大乘經法合為方廣，大乘為",
    "T37n1764_002:0661c14": "顯方廣理故。故《地持》云「十二部中，唯方廣部",
    "T37n1764_002:0661c15": "是菩薩藏，餘十一部是聲聞藏。」此經亦爾，故",
    "T37n1764_002:0661c16": "下文言十一部經，二乘所持；方廣一部，菩薩",
    "T37n1764_002:0661c17": "所持。或大乘、小乘各說九部，如《法華》說「小乘",
    "T37n1764_002:0661c18": "法中略無受記、無問自說及與方廣，故但有",
    "T37n1764_002:0661c19": "九。」小乘之中未說行因作佛之義，故無授記；",
    "T37n1764_002:0661c20": "法淺易諮，故無自說；未辯廣理，故無方廣。大",
    "T37n1764_002:0661c21": "乘法中略無因緣、譬喻、論義，故但有九。大乘",
    "T37n1764_002:0661c22": "眾生利根易悟，不假因緣、譬喻、論義方始悟",
    "T37n1764_002:0661c23": "解，是以略無。或隨義具論，大乘、小乘皆有十",
    "T37n1764_002:0661c24": "二。今據一門且說九部。「以如是」下，總以結之。",
    "T37n1764_002:0661c25": "第二段中，初依經唱制，「若有比丘畜如是」下依",
    "T37n1764_002:0661c26": "法治罪。於中，初先如法治罰，「如來先」下引說",
    "T37n1764_002:0661c27": "證成，明合治罰。就第三段勸人護中，初舉未",
    "T37n1764_002:0661c28": "來留難之事，「是說法者設命終」下彰益勸為，",
    "T37n1764_002:0661c29": "「以是緣」下勸人防護。上來辯得。第三結勸，文",
    "T37n1764_002:0662a01": "顯可知。就明下品比丘之中，「如是破戒名禿",
    "T37n1764_002:0662a02": "居士者」，名前破戒害法師人為禿居士，非持",
    "T37n1764_002:0662a03": "戒者得是名字，簡上異下。就第四段廣引證",
    "T37n1764_002:0662a04": "中，文別有四：一舉往事，有德國王生阿閦國",
    "T37n1764_002:0662a05": "作第一弟子者，所謂聲聞四果之中第一人",
    "T37n1764_002:0662a06": "也。覺德生彼作第二弟子者，是四果中第二",
    "T37n1764_002:0662a07": "人也。二結勸護法。三會通古今，初先會通，「護",
    "T37n1764_002:0662a08": "正法者得如是」下嘆因成果，「迦葉白」下述嘆",
    "T37n1764_002:0662a09": "所成。四結勸護法。自下第二明護法人德行",
    "T37n1764_002:0662a10": "相貌，先明在家德行相貌，後論出家。前中初",
    "T37n1764_002:0662a11": "言「是故護法優婆塞等」乘前以勸，是護法者",
    "T37n1764_002:0662a12": "有大果故，應持刀杖護持法人。「若受」已下正",
    "T37n1764_002:0662a13": "明護法德行相貌。受小五戒，不持刀杖護說",
    "T37n1764_002:0662a14": "法人，不名大乘；不受五戒，持杖護法，乃名大",
    "T37n1764_002:0662a15": "乘。下總結勸，就明出家德行相中，初迦葉問：",
    "T37n1764_002:0662a16": "「為有師耶？為無師乎？」問持法人師德有無，為",
    "T37n1764_002:0662a17": "是持戒？為是破戒？問持法人師行持犯。下佛",
    "T37n1764_002:0662a18": "答之，先對後問，明持非犯；「謂具正」下對其初",
    "T37n1764_002:0662a19": "問明有師德。前中先呵，「莫謂是等為破戒人」。",
    "T37n1764_002:0662a20": "下釋有四：一舉未來留難之事；二迦葉請，當",
    "T37n1764_002:0662a21": "於爾時云何行化；三如來答，為是我聽持法",
    "T37n1764_002:0662a22": "比丘隨俗通化，此即明其比丘無犯；四「若",
    "T37n1764_002:0662a23": "諸國」下，乘明能護，俗人無犯。於中初明諸國",
    "T37n1764_002:0662a24": "王等雖持刀杖，是持非犯；次勸莫殺；後結其",
    "T37n1764_002:0662a25": "人第一持戒。就答初問明有德中，初明其人",
    "T37n1764_002:0662a26": "三業善正，具有師行；「眾有三」下，善攝徒眾，具",
    "T37n1764_002:0662a27": "有師能，亦名師益；「善持律」下，通經達律，體聖",
    "T37n1764_002:0662a28": "化儀，具有師德。就初段中先明有行，「若有比",
    "T37n1764_002:0662a29": "丘以利養」下舉惡顯善。明有行中先明自行，",
    "T37n1764_002:0662b01": "「謂具正見」意業善也，「能廣宣」下口業善也，「終",
    "T37n1764_002:0662b02": "不捉」下身業善也，「摧伏」已下明能利他，「是名」",
    "T37n1764_002:0662b03": "已下結前自利，「能為生」下結上利他。舉惡可",
    "T37n1764_002:0662b04": "知。明師能中，先舉三眾，次列三名：身雖不犯，",
    "T37n1764_002:0662b05": "與破戒者和雜一處，名「犯戒雜僧」；自身無犯，",
    "T37n1764_002:0662b06": "見己弟子有犯，教悔他犯捨置，名「愚癡僧」；自",
    "T37n1764_002:0662b07": "淨淨他，名「清淨僧」。次辯優劣：破戒雜僧為利",
    "T37n1764_002:0662b08": "同犯，故易可壞；淨僧不爾，故不可壞；癡僧未",
    "T37n1764_002:0662b09": "必為利同犯，又不能異，故癈不論。下廣辯釋，",
    "T37n1764_002:0662b10": "雖辯前二，意顯第三。明師德中，初明知律、後",
    "T37n1764_002:0662b11": "明善經。就知律中，先開五門、次釋、後結。前",
    "T37n1764_002:0662b12": "開門中，「善持律者」總以標舉，下列五名：「為欲",
    "T37n1764_002:0662b13": "調伏利眾生故」是第一門，所謂菩薩權化方",
    "T37n1764_002:0662b14": "便行非通道；「若輕」第二；「若重」第三；「非律不證」",
    "T37n1764_002:0662b15": "是其第四；「是律便證」是其第五。廣釋可知，結",
    "T37n1764_002:0662b16": "中「善解一字」義者，解一律字。「善持契經亦如",
    "T37n1764_002:0662b17": "是」者，亦同知律，且有五門：一知菩薩權行方",
    "T37n1764_002:0662b18": "便、第二知淺、第三知深、四是經應證、五非經",
    "T37n1764_002:0662b19": "不證。上來第一明因得果，自下第二總以結",
    "T37n1764_002:0662b20": "嘆。「佛法不思」結嘆前因，「如來不思」結嘆上果。",
    "T37n1764_002:0662b21": "「迦葉白」下，大段第三領解奉行。初先領解。「如",
    "T37n1764_002:0662b22": "是如是，誠如聖教」，領前廣說佛法不思；「如來",
    "T37n1764_002:0662b23": "亦爾」領後結嘆；「故知」已下彰己奉行，先許自",
    "T37n1764_002:0662b24": "行，後為他說。自下第四如來述讚，先總嘆善，",
    "T37n1764_002:0662b25": "次勸正學，後明學益。",
    "T37n1764_002:0662b26": "名字功德品(二)〈名字功德品〉者，此經名中說大涅槃功德之",
    "T37n1764_002:0662b27": "法，攝旨從詮，是故說為名字功德。廣辯此義，",
    "T37n1764_002:0662b28": "故云〈名字功德品〉也。此品答上「云何於經究",
    "T37n1764_002:0662b29": "竟到岸」，辯經名德，令人奉持，窮經旨趣，名到",
    "T37n1764_002:0662c01": "經岸，此乃明其安樂之因。持經名德，近離惡",
    "T37n1764_002:0662c02": "道，終得究竟常樂之果，名得安樂。文中有二：",
    "T37n1764_002:0662c03": "一辯經名德勸人受持使到經岸、二迦葉領",
    "T37n1764_002:0662c04": "解。前中復三：第一總舉經名功德，勸令受持；",
    "T37n1764_002:0662c05": "二「聞是經名生四趣」下彰益勸持，此即明得世",
    "T37n1764_002:0662c06": "間安樂；三「所得功德我今說」下辯德教持，此",
    "T37n1764_002:0662c07": "即明得出世安樂。就初段中，「汝應受持經名",
    "T37n1764_002:0662c08": "章句所有德」者，此經名中說大涅槃所有功",
    "T37n1764_002:0662c09": "德，攝旨從詮，故曰名字。所有功德持之得樂，",
    "T37n1764_002:0662c10": "故應受持。第二段中，「聞生四趣無是處」者，正",
    "T37n1764_002:0662c11": "舉聞益。聞有三品：一者上品，稱經而聞，不",
    "T37n1764_002:0662c12": "作聞相、不作聲相、不作字相、不作句相，乃至",
    "T37n1764_002:0662c13": "不取一切法相，是人畢竟不生四趣，除悲願",
    "T37n1764_002:0662c14": "力；二者中品，雖未離相，善心聽受，暫時不生，",
    "T37n1764_002:0662c15": "非永不入；三者下品，微末善心聽受此經，遠",
    "T37n1764_002:0662c16": "為未來出離因緣，非即不生。今此所論是其",
    "T37n1764_002:0662c17": "上品，故生四趣無是處也。「何以」下釋。良以此",
    "T37n1764_002:0662c18": "經無量諸佛所修習故，聞之不生三塗、修羅",
    "T37n1764_002:0662c19": "是四惡趣。第三段中，「所得功德我今說」者，總",
    "T37n1764_002:0662c20": "標許說，謂彼諸佛所得功德今當說矣。次迦",
    "T37n1764_002:0662c21": "葉請「當何名經」，問經名字。此經之中具說多",
    "T37n1764_002:0662c22": "義，當於何義而名此經？「云何持」者，問奉持儀。",
    "T37n1764_002:0662c23": "下佛答之。「此經名為大般涅槃」答其初問，「上",
    "T37n1764_002:0662c24": "語善」等答其後問。於中有二：一嘆經殊勝令",
    "T37n1764_002:0662c25": "人敬持、二「汝今聽」下辯經名德令人樂持。三",
    "T37n1764_002:0662c26": "「若欲於此大般涅槃而涅槃」下正教奉持，依經",
    "T37n1764_002:0662c27": "學常，名為奉持。初中有四：一嘆教善、二嘆義",
    "T37n1764_002:0662c28": "深、三嘆文善、四嘆義備。嘆教善中，隨其經文，",
    "T37n1764_002:0662c29": "初、中、後別為上、中、下，合法稱機，能生行心，故",
    "T37n1764_002:0663a01": "名為善。第二句中「義味深」者，名義為味，不同",
    "T37n1764_002:0663a02": "餘處名字為味，義能津心，令人愛樂，如世美",
    "T37n1764_002:0663a03": "味，故名為味，與下文中「譬如甘蔗數數煎煮",
    "T37n1764_002:0663a04": "得種種味」其義相似。第三句中「其文善」者，言",
    "T37n1764_002:0663a05": "辭才巧，不增不減，故曰文善。第四句中，「純具",
    "T37n1764_002:0663a06": "梵行」明其行圓，「寶藏無缺」彰其理圓；亦可「純",
    "T37n1764_002:0663a07": "備」彰其因圓，「寶藏無缺」明其果滿。經有此勝，",
    "T37n1764_002:0663a08": "故勸奉持。自下第三辯經名德令人樂持。先",
    "T37n1764_002:0663a09": "總勅聽，許為宣說。上已許說，迦葉遂請，不得",
    "T37n1764_002:0663a10": "即說，故今重勅，許為宣說。下正說中有八復",
    "T37n1764_002:0663a11": "次：初一正出經名功德、次四明其經教功德、",
    "T37n1764_002:0663a12": "後三彰其經義功德。教為此岸，義為彼岸。初",
    "T37n1764_002:0663a13": "中「大者名之為常」，依於大名，辯其大德。此經",
    "T37n1764_002:0663a14": "具有六義釋大已如上辯，今此且以常義顯",
    "T37n1764_002:0663a15": "之。「如八河」下，依涅槃名辯涅槃德，先喻、後合。",
    "T37n1764_002:0663a16": "「此經如是降伏一切諸結煩惱及諸魔性」，破相",
    "T37n1764_002:0663a17": "趣寂，此經所辯同前八河，故曰如是。降伏煩",
    "T37n1764_002:0663a18": "惱，離煩惱魔及諸魔性，滅餘三魔。「然後要於",
    "T37n1764_002:0663a19": "大般涅槃放捨身命」，證實捨相，證實除妄，無",
    "T37n1764_002:0663a20": "妄可在，是故云捨。「名大涅槃」，總以結之。次四",
    "T37n1764_002:0663a21": "教中，初一教圓，先喻、後合；次一教極，先喻、後",
    "T37n1764_002:0663a22": "合；後二教勝，於中前一廣破故勝，初先法說、",
    "T37n1764_002:0663a23": "次喻後合；後一復次，永盡故勝，先喻、後合。後",
    "T37n1764_002:0663a24": "三義中，初二義體、後一義用。體中，前一滅惡",
    "T37n1764_002:0663a25": "故勝，先喻、後合；後一備善，初先立喻。「八味具」",
    "T37n1764_002:0663a26": "者，就六味中分甘為三，故有八味。一不苦名",
    "T37n1764_002:0663a27": "甘、二不酢名甘、三不辛名甘，是名三也。下約",
    "T37n1764_002:0663a28": "顯法，初總、次別。不生名「常」，不滅曰「恒」，永絕危",
    "T37n1764_002:0663a29": "怖故名為「安」，離煩惱熱名為「清涼」，「不老不死」，",
    "T37n1764_002:0663b01": "離煩惱果，斷諸惡業，名為「無垢」，離惡業果故",
    "T37n1764_002:0663b02": "曰「快樂」。下總結之。下一復次明義用中就菩",
    "T37n1764_002:0663b03": "薩說，佛則可知，名德如是，應善奉持。",
    "T37n1764_002:0663b04": "自下第三教奉持儀，依經學常名為奉持。上",
    "T37n1764_002:0663b05": "來答問，自下迦葉領解勸學，先自領解。「如來",
    "T37n1764_002:0663b06": "法僧不可思」者，領向末後三寶常義。「涅槃不",
    "T37n1764_002:0663b07": "思」，領前嘆勝，辯經名德。下勸他學，先明學益，",
    "T37n1764_002:0663b08": "後彰不學有其過損。",
    "T37n1764_002:0663b09": "如來性品(二-四)1〈如來性品〉者，此品之中備論多法。「二十五有",
    "T37n1764_002:0663b10": "有我不」下一段經文辯如來性，今從彼文以",
    "T37n1764_002:0663b11": "題品目，蓋乃攝廣從略名矣。如來之藏能為",
    "T37n1764_002:0663b12": "佛因名如來性，廣辯斯義名〈如來性〉。於此品",
    "T37n1764_002:0663b13": "中備答多問。〈四相〉一章答前問中願開微密，",
    "T37n1764_002:0663b14": "廣為生說。准六卷經，前問略少，若具為問，應",
    "T37n1764_002:0663b15": "言「願佛開於微密，菩薩依之為眾生說」，故此",
    "T37n1764_002:0663b16": "文中「佛就涅槃微密藏中開三事義，令菩薩",
    "T37n1764_002:0663b17": "說」以答上問。此明何義？今此為顯無礙辯因，",
    "T37n1764_002:0663b18": "無礙辯才由為眾生說法故得，故此辯之。就",
    "T37n1764_002:0663b19": "此品中三門分別：一科判經文、二就人辯定、",
    "T37n1764_002:0663b20": "三隨文解釋。科判如何？〈四相〉一章文別有二：",
    "T37n1764_002:0663b21": "一明四相能開之德、二「復次自正所謂得是",
    "T37n1764_002:0663b22": "大涅槃」下明所開法。次就人定，人有二種：一",
    "T37n1764_002:0663b23": "是所寄、二是所為。所寄是佛，所為菩薩；所寄",
    "T37n1764_002:0663b24": "之佛即是能教，所為菩薩即是所教。若就所",
    "T37n1764_002:0663b25": "寄，初番四相是其如來能開之德，故下文中",
    "T37n1764_002:0663b26": "就佛釋之。「復次自正所謂得是大涅槃」下是",
    "T37n1764_002:0663b27": "其如來所開之法，如來就於大涅槃中開示",
    "T37n1764_002:0663b28": "三事名開微密。若就所為，初番四相是其菩",
    "T37n1764_002:0663b29": "薩能說之德，故此經中創始標宗，云言「菩薩",
    "T37n1764_002:0663c01": "開示涅槃有四相義」，下復結言「菩薩如是分",
    "T37n1764_002:0663c02": "別開示大般涅槃有四相義」。六卷經中亦同",
    "T37n1764_002:0663c03": "此說，故彼經言「菩薩具足四種相義，能為眾",
    "T37n1764_002:0663c04": "生說大涅槃」。「復次自正所謂得是大涅槃」下",
    "T37n1764_002:0663c05": "是其菩薩所說之法，依佛所開為他說故，此",
    "T37n1764_002:0663c06": "與向前〈長壽品〉中辯義相似。彼就所寄，名為",
    "T37n1764_002:0663c07": "如來長壽之業；彼就所為，說言菩薩以是業",
    "T37n1764_002:0663c08": "緣得壽命長。〈金剛身品〉所明亦爾。就人如是。",
    "T37n1764_002:0663c09": "次隨文釋，能開德中文別有四：一總標舉、二",
    "T37n1764_002:0663c10": "列四名、三廣辯釋、第四總結。初中「菩薩開示",
    "T37n1764_002:0663c11": "涅槃有四相」者，就所教人明能開德，所教菩",
    "T37n1764_002:0663c12": "薩具足四德方能為人說大涅槃，故云菩薩",
    "T37n1764_002:0663c13": "開示涅槃有四相義。故六卷經云「菩薩具足",
    "T37n1764_002:0663c14": "四種相義，能為眾生說大涅槃。」次列四名，先",
    "T37n1764_002:0663c15": "問、後列。此四通論皆是利他，是說德故。於中",
    "T37n1764_002:0663c16": "分別，前一自利，自行非邪故云「自正」；後三利",
    "T37n1764_002:0663c17": "他，正化眾生，令離邪過，故名「正他」。此一正是",
    "T37n1764_002:0663c18": "化他行體；後二化德，「能隨問答」明知法藥，於",
    "T37n1764_002:0663c19": "法自在隨問巧答，名隨問答。「善解因緣」識達",
    "T37n1764_002:0663c20": "根性，善知隨機，授化因緣，名解因緣。第三釋",
    "T37n1764_002:0663c21": "中，先解自正，初問、次釋、後牒總結。釋中有",
    "T37n1764_002:0663c22": "二：一約教法以明自正、二「若言如來法僧」已",
    "T37n1764_002:0663c23": "下約就常義以明自正。前中假就比丘說之。",
    "T37n1764_002:0663c24": "「若佛如來見佛因緣而有說」者，假舉如來驗誡",
    "T37n1764_002:0663c25": "之言，佛於一時見大火聚熾然因緣，便告比",
    "T37n1764_002:0663c26": "丘：「汝寧抱是熾然火聚？寧說如來十二部經",
    "T37n1764_002:0663c27": "及祕密藏云波旬說？」名見因緣而有所說。「譬",
    "T37n1764_002:0663c28": "如」已下，對問以明比丘自正，舉彼類顯菩薩",
    "T37n1764_002:0663c29": "自正，故云譬如十二小教、祕藏大教，自正心",
    "T37n1764_002:0664a01": "堅，故寧抱火不敢說此為波旬說。何故而然？",
    "T37n1764_002:0664a02": "欲明抱火但壞一身，謗法能壞無量世身；又",
    "T37n1764_002:0664a03": "復抱火但壞肉身，謗法之罪能壞法身，為是",
    "T37n1764_002:0664a04": "不說。後自正中，句別有五：一知他宣說三寶",
    "T37n1764_002:0664a05": "無常，有大衰損，自侵損己，欺人損他，邪法教",
    "T37n1764_002:0664a06": "他，名為欺人；二「寧以刀」下自制不為，寧刀斷",
    "T37n1764_002:0664a07": "舌，不說無常，與前抱火其事相似；三「若聞他」",
    "T37n1764_002:0664a08": "下聞說不受；四「於此」下見說生憐，憐彼當受",
    "T37n1764_002:0664a09": "無量苦故；五「如來法僧不可思」下以理自遮。",
    "T37n1764_002:0664a10": "上來釋竟，「自觀」已下牒以總結。「自觀己身猶",
    "T37n1764_002:0664a11": "如火聚」，是牒前也。前二段中就初以牒，此明",
    "T37n1764_002:0664a12": "菩薩自觀己身，猶如比丘寧抱大火，是名結",
    "T37n1764_002:0664a13": "也。就正他中，初問、次辯、第三總結。辯中有",
    "T37n1764_002:0664a14": "二：一明如來當時善授、二「復告女人汝有緣」",
    "T37n1764_002:0664a15": "下後時善付。前中有四：一明女人養子之儀，",
    "T37n1764_002:0664a16": "始必與蘇；二約之顯化，始須授小；三復明女",
    "T37n1764_002:0664a17": "人養子之儀，大須與食；四約之顯化，終須授",
    "T37n1764_002:0664a18": "大。初中六句：一明如來當說法時，有一女人",
    "T37n1764_002:0664a19": "多含兒酥來至佛會，顧念其子，不知消不。二",
    "T37n1764_002:0664a20": "佛知故問「汝含兒酥，不知消不？」佛為此問，具",
    "T37n1764_002:0664a21": "有三意：一欲令女人安心聽法；二欲彰女人",
    "T37n1764_002:0664a22": "善授兒蘇，約之明佛善能授法；三欲對之說",
    "T37n1764_002:0664a23": "消、不消，類顯自己能量眾生堪與不堪。此是第",
    "T37n1764_002:0664a24": "二。三女聞請佛，於中初先嘆佛知心，次請如",
    "T37n1764_002:0664a25": "來教示多少，後請如來說消、不消。四如來為",
    "T37n1764_002:0664a26": "辯，「汝兒所食即消增壽」。五女聞歡喜。於中初",
    "T37n1764_002:0664a27": "言「心大踊躍」聞消故喜，「復作言」下慶實故喜。",
    "T37n1764_002:0664a28": "六結嘆如來，世尊如是為調眾生，善能分別",
    "T37n1764_002:0664a29": "說消、不消。此誰結嘆？有人釋言女人嘆佛，復",
    "T37n1764_002:0664b01": "有人言是佛自嘆；當應是其集經者嘆。上來",
    "T37n1764_002:0664b02": "六句合為第一，自下第二約之顯化。亦說諸",
    "T37n1764_002:0664b03": "法無我、無常，明其昔日唯得說小；亦同女人",
    "T37n1764_002:0664b04": "始與兒蘇，是故言「亦」；亦可同前說消、不消，故",
    "T37n1764_002:0664b05": "云「亦說」。「若佛世尊先說常」下，彰其昔日不得",
    "T37n1764_002:0664b06": "說大。良以昔日凡情未遣故不得說，若為說",
    "T37n1764_002:0664b07": "大，便言此法與外道同，即便捨去。自下第三",
    "T37n1764_002:0664b08": "復明女人養子之儀，大須與食，文顯可知。「我",
    "T37n1764_002:0664b09": "之所有聲聞」已下，是第四段約之顯化，明終",
    "T37n1764_002:0664b10": "說大。於中初言「我之所有聲聞弟子如汝嬰",
    "T37n1764_002:0664b11": "兒不消常住，先說苦」等，舉昔顯今。「若我弟子",
    "T37n1764_002:0664b12": "功德備」下明今異昔，於中四句：一明弟子功",
    "T37n1764_002:0664b13": "德已備，堪修大乘，為說六味，如兒長大能消",
    "T37n1764_002:0664b14": "難消，應當與食。所化如是，應授六法，法從喻",
    "T37n1764_002:0664b15": "稱，故云六味。二「云何」下列其六名，具應有八，",
    "T37n1764_002:0664b16": "約世六味但說六種，以淨、不淨二義麁顯，故",
    "T37n1764_002:0664b17": "不論也，下還說有。三「彼世間」下分定優劣，三",
    "T37n1764_002:0664b18": "是世間、三是出世。先明世間，「彼世間中有三",
    "T37n1764_002:0664b19": "種味」，總以標舉，「謂無常等」列其名字。下明出",
    "T37n1764_002:0664b20": "世，於中先明成涅槃飯，煩惱為彼智火所焚，",
    "T37n1764_002:0664b21": "名之為「薪」，智焚惑薪故復名「火」，相因得名，以",
    "T37n1764_002:0664b22": "焚惑薪故成涅槃，法從喻稱說之為「飯」。「謂常",
    "T37n1764_002:0664b23": "樂」下，就彼涅槃列出三昧。四「令諸」下，就六味",
    "T37n1764_002:0664b24": "中簡勝勸學，令諸弟子甘嗜涅槃常樂我味。",
    "T37n1764_002:0664b25": "上來第一當時善授，自下第二明後善付。於",
    "T37n1764_002:0664b26": "中有三：一明大乘應付菩薩，不付聲聞；二「何",
    "T37n1764_002:0664b27": "以」下釋菩薩知常，二乘弟子謂佛滅故；三「以",
    "T37n1764_002:0664b28": "是義」下總以結嘆。初中，如來先教女人行驅",
    "T37n1764_002:0664b29": "惡子，寶示善子。「女人白」下印可佛語。「姊」下如",
    "T37n1764_002:0664c01": "來約之顯化。「我涅槃時」合前女人欲至他處，",
    "T37n1764_002:0664c02": "「無上佛法不與聲聞」合驅惡子，「如汝」下帖要，",
    "T37n1764_002:0664c03": "「當付」下合付善子，「如汝」下帖。第二釋中，先問",
    "T37n1764_002:0664c04": "起發，驅惡違等，故問何故。下對釋之，句別有",
    "T37n1764_002:0664c05": "四：一明聲聞謂佛滅度，我實不滅，舉理顯非；",
    "T37n1764_002:0664c06": "二「如汝」下舉事類顯；三明菩薩說佛不滅；四",
    "T37n1764_002:0664c07": "「如汝」下舉喻類顯。第三段中，「以是義故，無上",
    "T37n1764_002:0664c08": "祕藏付於菩薩」結上初段，以是菩薩如善子",
    "T37n1764_002:0664c09": "故，祕藏應付。「若有眾生謂佛常」下，嘆後段中",
    "T37n1764_002:0664c10": "菩薩知常。若知佛常，佛於其人常存不滅，故",
    "T37n1764_002:0664c11": "於其家則為有佛。「是名」下結。能隨問中，初牒",
    "T37n1764_002:0664c12": "前問、次釋、後結。下因其言乘唱肉制，釋中且",
    "T37n1764_002:0664c13": "就布施一門明隨問答，餘類可知。於中先問，",
    "T37n1764_002:0664c14": "「若有人來」，假舉問人。「問佛」以下，假舉問辭。施",
    "T37n1764_002:0664c15": "是捨財，不捨錢財，成施至難，故舉問之。下明",
    "T37n1764_002:0664c16": "隨答，於中初先五句別答，良以此等捨心成",
    "T37n1764_002:0664c17": "就故得名施。前人不受，故財不損，舉此即欲",
    "T37n1764_002:0664c18": "顯此經中不淨物等悉不應受。「如是施」下總",
    "T37n1764_002:0664c19": "以結之，施名流布，遍至他方。結成大施，寄名",
    "T37n1764_002:0664c20": "顯之。所捨寬多，故名大施。又因捨故，前人不",
    "T37n1764_002:0664c21": "受，得顯此經遮制之義。因財通法，故名大施。",
    "T37n1764_002:0664c22": "「財寶不失」，結成不損，「是名」下結。下因向前斷",
    "T37n1764_002:0664c23": "酒肉者施酒肉言，故從此下乘唱斷肉。文別",
    "T37n1764_002:0664c24": "有九：一因迦葉請正宣肉制、二「迦葉白佛：云",
    "T37n1764_002:0664c25": "何如來不聽食」下明斷肉意、三「迦葉言：如來",
    "T37n1764_002:0664c26": "何故先聽食」下會通昔言、四「迦葉言：如來若",
    "T37n1764_002:0664c27": "制不食肉」下明制分齊、五「如來所制各有異」",
    "T37n1764_002:0664c28": "下汎明一切立制之意、六「我從今日制弟子」",
    "T37n1764_002:0664c29": "下明食肉過、七「我涅槃後無量歲」下辯食肉",
    "T37n1764_002:0665a01": "人、八「迦葉白諸比丘等因他活」下辯開遮儀、",
    "T37n1764_002:0665a02": "九「若我廣」下總結肉制，此亦即是持戒門中",
    "T37n1764_002:0665a03": "能隨問答。初中，迦葉先問起發，「食肉之人不",
    "T37n1764_002:0665a04": "應施肉」，以理直請，「何以」下釋。下佛先嘆，次",
    "T37n1764_002:0665a05": "唱斷肉，後舉餘食況肉不應。何故偏言聲聞",
    "T37n1764_002:0665a06": "弟子不聽食肉？菩薩先制如《楞伽》說，是中但",
    "T37n1764_002:0665a07": "制小乘故也。自下第二明斷肉意，迦葉先問",
    "T37n1764_002:0665a08": "云何不聽；下佛答之，「斷大慈種」，是以不聽。地",
    "T37n1764_002:0665a09": "上大慈，地前名種。第三會通昔言之中有三問",
    "T37n1764_002:0665a10": "答，初問食肉斷大慈種，云何如來先聽比丘",
    "T37n1764_002:0665a11": "食三淨肉？不見、聞、疑是三淨也。佛答隨事",
    "T37n1764_002:0665a12": "漸斷故爾，言聽食淨為斷不淨。二問如來已",
    "T37n1764_002:0665a13": "聽比丘食三淨肉，何緣於中十種不淨、九種",
    "T37n1764_002:0665a14": "清淨而復不聽？十種不淨下文自數，人、蛇、象、",
    "T37n1764_002:0665a15": "馬、驢、狗、師子、猪、狐、獼猴，是其十也。於此十中",
    "T37n1764_002:0665a16": "不見、聞、疑他為己殺，是故攝入三種淨中。生",
    "T37n1764_002:0665a17": "世機嫌，故名不淨。九種清淨自未見文，人傳",
    "T37n1764_002:0665a18": "釋之，前十種外，餘眾生中不見他殺、亦無聞、",
    "T37n1764_002:0665a19": "疑，及不為已，即以為四；先乾、自死及與鳥殘，",
    "T37n1764_002:0665a20": "通前為七；不期偶得及他自殺，請已而食，通",
    "T37n1764_002:0665a21": "前為九。下佛答之，此亦是我隨事漸制。三問",
    "T37n1764_002:0665a22": "如來隨事漸制，何故昔日讚肉為美？佛答有",
    "T37n1764_002:0665a23": "二：一明嘆餘食；二舉衣況食，成己不嘆。此第",
    "T37n1764_002:0665a24": "三竟。第四立制分齊之中，迦葉先請。若制食",
    "T37n1764_002:0665a25": "肉，五種牛味、胡麻油等，佛亦應斷。下佛呵之，",
    "T37n1764_002:0665a26": "不應同彼尼乾所見。第五汎明立制意中，「一",
    "T37n1764_002:0665a27": "切立制各有異意」，總以標舉，下別顯之。言「異",
    "T37n1764_002:0665a28": "意故聽食三」者，意為斷却餘不淨肉，言中聽",
    "T37n1764_002:0665a29": "食三種淨肉，心與言別，故云異意。言「異想故",
    "T37n1764_002:0665b01": "斷十種」者，想猶意也，為欲於彼三種淨中以",
    "T37n1764_002:0665b02": "漸遮斷，是故且言斷十不淨。此異前意，名為",
    "T37n1764_002:0665b03": "異想。言「異想故一切斷」者，為欲於彼十種之",
    "T37n1764_002:0665b04": "外一切悉斷，故今宣唱九淨亦斷。此乃異前",
    "T37n1764_002:0665b05": "漸斷之想，故復稱異。第六廣明食肉過中，先",
    "T37n1764_002:0665b06": "舉前制；「從今不得食一切肉」下廣辯過，初先",
    "T37n1764_002:0665b07": "法說、次喻、後合。「是故」已下結明菩薩不食肉",
    "T37n1764_002:0665b08": "義，於中初明菩薩不食，「為度」已下拂權顯實，",
    "T37n1764_002:0665b09": "「如是」已下舉淨顯穢。第七辯明食肉人中，初",
    "T37n1764_002:0665b10": "外善內惡，「爾時復」下內外俱惡。第八廣明開",
    "T37n1764_002:0665b11": "遮之中，迦葉先請「乞食雜肉，云何得食」；佛教",
    "T37n1764_002:0665b12": "可解。第九結制，文顯可知。解因緣中，先問，",
    "T37n1764_002:0665b13": "次釋。第三總結，釋中有四：一問、二答、三難、",
    "T37n1764_002:0665b14": "四通。就初問中，為彰如來善解隨機漸化因",
    "T37n1764_002:0665b15": "緣，反責如來經不頓說、律不頓制。「如有四眾」",
    "T37n1764_002:0665b16": "假舉問人，「來問我」下假舉問辭。辭中有二：一",
    "T37n1764_002:0665b17": "責如來經不頓說、二「或名犯」下呵責如來律",
    "T37n1764_002:0665b18": "不頓制。經中初先責不頓說。「或說深」下呵其",
    "T37n1764_002:0665b19": "漸說，責不頓中。「如是義」者，謂佛常義。「如來初",
    "T37n1764_002:0665b20": "出，何不即為波斯匿王說是深義」責不頓說。",
    "T37n1764_002:0665b21": "佛初出時，波斯匿王其母命終，王甚憂惱，佛",
    "T37n1764_002:0665b22": "為開解，說佛緣覺及弟子眾皆悉無常。故今",
    "T37n1764_002:0665b23": "對之，責不頓說。「或時說深、或時說淺」，呵其漸",
    "T37n1764_002:0665b24": "說，昔為波斯說佛無常名之為淺、今日說常",
    "T37n1764_002:0665b25": "以之為深。下就律中，或名為犯、或名不犯，呵",
    "T37n1764_002:0665b26": "其漸制。如來初出，未廣制戒，名為不犯。後廣",
    "T37n1764_002:0665b27": "制戒，名之為犯。「云何隨」下責不先制。然此文",
    "T37n1764_002:0665b28": "中直舉三名請佛解釋以為責本，責相未顯，",
    "T37n1764_002:0665b29": "待佛解竟至後難中責相方顯。「云何墮」者，問",
    "T37n1764_002:0665c01": "其所防，所防之罪能隨地獄、畜生、鬼等，故名",
    "T37n1764_002:0665c02": "為墮。「律及木叉」問其能防，能防教法說之為",
    "T37n1764_002:0665c03": "律。律者，是其詮量為義，詮量輕重，持犯得失，",
    "T37n1764_002:0665c04": "能防行法，說為木叉，此云解脫。解脫業非，",
    "T37n1764_002:0665c05": "故名解脫。《遺教》亦云「戒是正順解脫之本，故",
    "T37n1764_002:0665c06": "名波羅提木叉」也。此相云何？下佛答之，文別",
    "T37n1764_002:0665c07": "有四：一明戒律不得頓制，若當頓制，有人便",
    "T37n1764_002:0665c08": "破一切禁戒；二「或復有人誹謗」已下明其經",
    "T37n1764_002:0665c09": "法不得頓說，若當頓說，有人便謗一切諸法；",
    "T37n1764_002:0665c10": "三「如是等人自言聰」下，重就經法明頓說過，",
    "T37n1764_002:0665c11": "由頓說故，能謗之人自言聰明，不肯改悔；四",
    "T37n1764_002:0665c12": "「輕重之罪皆悉覆」下重就戒律明頓制過，由",
    "T37n1764_002:0665c13": "頓制故，破戒之人堅覆不悔。初中有二：一對",
    "T37n1764_002:0665c14": "上問中云何墮等釋顯其義；二「或有人盡破",
    "T37n1764_002:0665c15": "戒」下對上問中或名為犯、或名不犯，明其戒",
    "T37n1764_002:0665c16": "律不得頓制，制則頓犯。前中有四：一釋木叉",
    "T37n1764_002:0665c17": "明能防行、二解墮義彰所防罪、三重釋木叉",
    "T37n1764_002:0665c18": "明所詮行、四解律義彰能詮教。兩處解釋木",
    "T37n1764_002:0665c19": "叉何別？前約遮過以解木叉，後約性罪以釋",
    "T37n1764_002:0665c20": "木叉。初中，「佛言提木叉」者，牒舉所問。「名為知",
    "T37n1764_002:0665c21": "足」，轉名顯示。「成就威儀，無所受畜」正辯其相，",
    "T37n1764_002:0665c22": "「亦名淨命」轉名顯示。解此義竟，前責即顯。若",
    "T37n1764_002:0665c23": "使木叉有如是義，何不先制，待諸比丘犯竟",
    "T37n1764_002:0665c24": "方制？就解墮中，先釋、後結。釋中三番，前二就",
    "T37n1764_002:0665c25": "其受報以解，後一就其造因以釋。就前二中，",
    "T37n1764_002:0665c26": "初一通對四趣以論，依如律中，唯第三篇名",
    "T37n1764_002:0665c27": "之為墮，此則不爾，犯五篇戒、墮四惡趣通名",
    "T37n1764_002:0665c28": "為墮；後一偏對地獄以釋，墮於地獄乃至阿",
    "T37n1764_002:0665c29": "鼻，論其遲速過於暴雨，正解墮義。八大獄中",
    "T37n1764_002:0666a01": "阿鼻最下，故曰乃至。生阿鼻者，其業必重，趣",
    "T37n1764_002:0666a02": "報無間，故過暴雨。「聞者」已下明說墮意，聞者",
    "T37n1764_002:0666a03": "持戒，不犯威儀，修離過行，不犯性罪，名「堅持",
    "T37n1764_002:0666a04": "戒」；遮過亦離，名「不犯威儀」；修習知足，不受不",
    "T37n1764_002:0666a05": "淨，修離著行。下就造因以釋墮義，由造因故",
    "T37n1764_002:0666a06": "長養地獄、畜生、餓鬼。「以是義」下總以結之。釋",
    "T37n1764_002:0666a07": "此墮竟，前責即顯。墮有是義，何不先說，待諸",
    "T37n1764_002:0666a08": "眾生犯竟方制？第三重解木叉之中，「離身、口、",
    "T37n1764_002:0666a09": "意不善邪業」明離性罪。辯此義竟，前責即顯。",
    "T37n1764_002:0666a10": "木叉如是，何不先制，待諸比丘犯竟方制？就",
    "T37n1764_002:0666a11": "解律中，「入戒威儀」明順戒法，入猶順也。制斷",
    "T37n1764_002:0666a12": "重罪名為入戒，遮離輕過名入威儀。「深經善",
    "T37n1764_002:0666a13": "義」明順經法，前一「入」字貫通此句。「遮受一切",
    "T37n1764_002:0666a14": "及不淨緣」，顯入深經善義之相，亦遮重等顯",
    "T37n1764_002:0666a15": "前入戒威儀之相。辯此義竟，前責亦顯。律有",
    "T37n1764_002:0666a16": "此義，何不先制，待諸比丘犯竟方制？上來第",
    "T37n1764_002:0666a17": "一釋前問中云何墮等，「或有人」下對上問中",
    "T37n1764_002:0666a18": "或名為犯、或名不犯，明其不得頓制所以。若",
    "T37n1764_002:0666a19": "當頓制，有人聞戒廣多難持，破一切戒，為是",
    "T37n1764_002:0666a20": "不得。「云何」已下辯其所破。上來第一明其戒",
    "T37n1764_002:0666a21": "律不得頓制。「或復有人誹謗」已下，第二大段",
    "T37n1764_002:0666a22": "彰其經法不得頓說。於中初言「或有誹謗甚",
    "T37n1764_002:0666a23": "深經法」，聞說常義謗同外道。「及一闡提具足",
    "T37n1764_002:0666a24": "成就盡一切相無因緣」者，聞說大乘甚深空",
    "T37n1764_002:0666a25": "義，盡謗真諦一切法相，無世因緣成一闡提，",
    "T37n1764_002:0666a26": "為是不得。「如是等人自言我聰」，是第三段重",
    "T37n1764_002:0666a27": "明向前謗經之人堅執難捨，自謂聰明能解",
    "T37n1764_002:0666a28": "深義，故執不捨。「輕重之罪皆悉覆」下，是第四",
    "T37n1764_002:0666a29": "段重明向前破戒之人覆藏不悔。於中初明",
    "T37n1764_002:0666b01": "犯罪覆藏，先法、後喻。「如是」已下，明由不悔，令",
    "T37n1764_002:0666b02": "罪增長。「是諸」已下，牒以結成不得頓制。「是諸",
    "T37n1764_002:0666b03": "比丘所犯不發」牒前覆藏，「所犯滋蔓」牒前增",
    "T37n1764_002:0666b04": "長。「是故」下結。上來第二如來答竟。第三難中，",
    "T37n1764_002:0666b05": "文別有二：一對前如來解釋墮義責不先制、",
    "T37n1764_002:0666b06": "二「如多人」下對上解律及解木叉責不先制。",
    "T37n1764_002:0666b07": "前中，「爾時男子女人」，假舉問人。自下難辭，「如",
    "T37n1764_002:0666b08": "來久知如是事」者，明佛先知向前墮義，何不",
    "T37n1764_002:0666b09": "先制？責咎如來。如來久知犯罪墮於惡道之",
    "T37n1764_002:0666b10": "事，何不先制？使諸眾生犯竟方制，將無欲令",
    "T37n1764_002:0666b11": "眾生入獄。就後難中，初明世人迷謬無知，先",
    "T37n1764_002:0666b12": "喻、後合。「如來應」下徵責如來不為先說。於中",
    "T37n1764_002:0666b13": "初先以理徵佛，次釋，後結。徵中，「如來應先為",
    "T37n1764_002:0666b14": "說」，總明應說；「勅諸比丘此是犯」等，別明應說。",
    "T37n1764_002:0666b15": "釋中先徵，我以何故徵責如來應先為說？如",
    "T37n1764_002:0666b16": "來能知及能說故。「如來正覺知見正道」是能",
    "T37n1764_002:0666b17": "知也，「唯有如來能說十善」是能說也。能說十",
    "T37n1764_002:0666b18": "善是止善法、增上功德是作善法，此二行法",
    "T37n1764_002:0666b19": "及其義味是其理法。「是故」下結。是佛能知及",
    "T37n1764_002:0666b20": "能說故，我清先制。第四通中，對前兩難還有",
    "T37n1764_002:0666b21": "兩釋，先對初段將無令生入阿鼻獄而自免",
    "T37n1764_002:0666b22": "過；「如王」已下對向後難，明為眾生不得先制。",
    "T37n1764_002:0666b23": "前中約就三業釋之。「若言如來能說十善是",
    "T37n1764_002:0666b24": "則視生如羅睺羅，云何難言將無令生入阿鼻",
    "T37n1764_002:0666b25": "獄」牒前問辭，明己口業利益眾生，是故不欲",
    "T37n1764_002:0666b26": "令生入獄。「我見一人墮阿鼻」下明己身業久",
    "T37n1764_002:0666b27": "住益物，是故不欲令生入獄。「我於眾生有大",
    "T37n1764_002:0666b28": "慈」下明己內心慈益眾生，是故不欲令生入",
    "T37n1764_002:0666b29": "獄。釋後難中有三復次，前二起化漸次以釋",
    "T37n1764_002:0666c01": "之，後一拂權顯實以釋。前中，初明化人次第，",
    "T37n1764_002:0666c02": "「如輪王」下行法次第。化次第中，先喻、後合。喻",
    "T37n1764_002:0666c03": "中，初言「如王國內」喻三千界。「有納衣者」喻佛如",
    "T37n1764_002:0666c04": "來，補衣之人名衲衣者。衣喻眾生，見生造過",
    "T37n1764_002:0666c05": "名「衣有孔」，制戒防禁名「後方補」。人言略教以",
    "T37n1764_002:0666c06": "之為衣，一向非是。合中，「如來」合納衣者，「見諸",
    "T37n1764_002:0666c07": "眾生」合前見衣，「有入阿鼻」合衣有孔，「即以戒",
    "T37n1764_002:0666c08": "補」合上方補。第二行法次第之中，先喻、後合。",
    "T37n1764_002:0666c09": "喻中明王先說十善，次有惡者墮過漸斷，後",
    "T37n1764_002:0666c10": "諸眾生漸行聖王所說善法。合中，初言「我亦如",
    "T37n1764_002:0666c11": "是」合前轉王，「雖有所說」合說十善，「不得先」下",
    "T37n1764_002:0666c12": "合後惡者隨事漸斷，「樂法生」下合後自行聖",
    "T37n1764_002:0666c13": "王之法。就後拂權顯實之中，先喻、後合。「如來、",
    "T37n1764_002:0666c14": "法、僧不可思」者，明其三寶實德不思。「能說法",
    "T37n1764_002:0666c15": "者及聞法者不可思」者，明其佛僧權德不思，",
    "T37n1764_002:0666c16": "說者是佛，聞者所謂六群比丘須題那等，皆",
    "T37n1764_002:0666c17": "是不思解脫菩薩，示為起教，不可執此以為",
    "T37n1764_002:0666c18": "定責。「是名」下結。",
    "T37n1764_002:0666c19": "上來第三廣釋四相，自下第四釋已總結。「菩",
    "T37n1764_002:0666c20": "薩如是開示四相」，就人總結。此四菩薩能開",
    "T37n1764_002:0666c21": "之德，故就結之。「是名大乘大涅槃中因緣義",
    "T37n1764_002:0666c22": "也」，就法別結，《涅槃經》中說是四相，故就結之。",
    "T37n1764_002:0666c23": "理應具結，解緣在後，故偏結之，餘三略也。上",
    "T37n1764_002:0666c24": "來明其能開之德，自下第二明所開法。於中",
    "T37n1764_002:0666c25": "有三：一就涅槃微妙義中開出般若；二「若男",
    "T37n1764_002:0666c26": "子女人作如是言如來無常」下，就涅槃中開",
    "T37n1764_002:0666c27": "出法身；三「迦葉白佛如佛昔說無所積聚」下，",
    "T37n1764_002:0666c28": "就涅槃中開出解脫。前中初明波若四相，「假",
    "T37n1764_002:0666c29": "使有人作是言」下結彼四相即大涅槃。上來",
    "T37n1764_002:0667a01": "所辯是能開德，是故結之以屬菩薩；自下四",
    "T37n1764_002:0667a02": "相是所開法，是故結之以屬涅槃。就初段中，",
    "T37n1764_002:0667a03": "「自正」標舉，「謂得涅槃」釋顯其相；「正他」標舉，「我",
    "T37n1764_002:0667a04": "為比丘說常不變」，釋顯其相；「隨問」標舉，下釋",
    "T37n1764_002:0667a05": "可知；「因緣」標舉，下釋其相。先舉二乘不解因",
    "T37n1764_002:0667a06": "緣、不解深義，正明不解；「不聞」已下彰彼二乘",
    "T37n1764_002:0667a07": "不解所由。由其不聞，不聞伊字、不聞今喻、不",
    "T37n1764_002:0667a08": "聞解脫涅槃波若成祕密藏、不聞今法。然上",
    "T37n1764_002:0667a09": "文中宣說法身解脫波若成祕密藏，此說解",
    "T37n1764_002:0667a10": "脫涅槃波若成祕密藏，何故不同？大涅槃中",
    "T37n1764_002:0667a11": "諸德同體皆相集成，互舉皆得。「我今」已下明",
    "T37n1764_002:0667a12": "佛善解為之開示，就結四相，即涅槃中初問",
    "T37n1764_002:0667a13": "起發。次就譬喻反質問者，「不也」已下問者正",
    "T37n1764_002:0667a14": "答，「自正」已下約之顯法，明自正等皆即涅槃",
    "T37n1764_002:0667a15": "故得為一。明法身中，初明如來法身體常；「如",
    "T37n1764_002:0667a16": "佛言曰：我已久渡煩惱海」下，拂去迹疑，成其常",
    "T37n1764_002:0667a17": "義。前中，初先問答辯常、二迦葉領解、三佛述",
    "T37n1764_002:0667a18": "成。就初段中有三問答：初執昔日事盡之無",
    "T37n1764_002:0667a19": "難佛無常；下佛答之，生死因果是無常法，如",
    "T37n1764_002:0667a20": "來斷盡，故名為常。第二迦葉乘言重難，如彼",
    "T37n1764_002:0667a21": "迸鐵，熱與赤色滅已無有，如來亦爾，滅已無",
    "T37n1764_002:0667a22": "有，說何為常？下佛答之，所斷煩惱更不重生，",
    "T37n1764_002:0667a23": "故得名常。第三迦葉難破如來不重生義，如",
    "T37n1764_002:0667a24": "鐵冷已，還置火中，赤色復生，如來若爾，煩惱",
    "T37n1764_002:0667a25": "滅已，應還生結，不得為常；佛下轉喻，釋成不",
    "T37n1764_002:0667a26": "生，顯有常義。如彼燃木滅已有灰，更不作木，",
    "T37n1764_002:0667a27": "如來亦爾，煩惱滅已，法身常存，更不生結，故",
    "T37n1764_002:0667a28": "得為常。就初難中，「若有男女」假舉問人，「作是",
    "T37n1764_002:0667a29": "言」下假舉問辭，「如來無常」是總難也。「云何知」",
    "T37n1764_002:0667b01": "下廣顯無常，先問、後辯。辯中有五：初一復次",
    "T37n1764_002:0667b02": "舉佛昔說有餘之滅，難佛無常；第二復次舉",
    "T37n1764_002:0667b03": "佛昔說無餘之滅，難佛無常；次二復次重舉",
    "T37n1764_002:0667b04": "昔日有餘之滅，難佛無常；下一復次雙舉有餘、",
    "T37n1764_002:0667b05": "無餘二滅，難佛無常。初中先舉如來昔言，於",
    "T37n1764_002:0667b06": "中初法、次喻、後合；「云何」已下約之結難，難破",
    "T37n1764_002:0667b07": "無常。第二難中，先舉昔說無餘之滅，言離諸",
    "T37n1764_002:0667b08": "有名涅槃者捨相趣寂，三有果報名為諸有，",
    "T37n1764_002:0667b09": "又復二十五有之果亦名諸有，離之名為無",
    "T37n1764_002:0667b10": "餘涅槃，是涅槃中無有諸有，證寂離相；「云何」",
    "T37n1764_002:0667b11": "已下執昔徵今。次二之中皆先舉昔有餘之",
    "T37n1764_002:0667b12": "滅，後約結難，文中可知。第五難中先舉昔偈，",
    "T37n1764_002:0667b13": "「云何」已下就之結難。前舉偈中，「如佛言」者，如",
    "T37n1764_002:0667b14": "來昔因陀驃比丘宣說此偈，彼知僧事，為其",
    "T37n1764_002:0667b15": "慈地比丘尼謗遂入涅槃。有人猶疑，不知其",
    "T37n1764_002:0667b16": "人實犯以不？佛為清之，故說此偈。今舉徵佛。",
    "T37n1764_002:0667b17": "於中，初偈立喻顯法，隨相論之。假人為鐵，究",
    "T37n1764_002:0667b18": "而窮之，真心為鐵。鐵外之火喻煩惱境，即鐵",
    "T37n1764_002:0667b19": "之熱喻煩惱性，赤色喻於煩惱之相，所觀之",
    "T37n1764_002:0667b20": "理喻之於鍖，觀解如槌，觀理破結說之為打，",
    "T37n1764_002:0667b21": "煩惱不集名為星流，後更不續名散已滅。苦",
    "T37n1764_002:0667b22": "報永亡，六道之中更無生處，以是義故，莫知",
    "T37n1764_002:0667b23": "所在。「得正」合得正解脫。「亦復如是」，總以合之。",
    "T37n1764_002:0667b24": "「已渡」下別。「已渡婬欲諸有淤泥」合打星流。「散",
    "T37n1764_002:0667b25": "已尋滅」，為清陀驃，偏言渡婬。得無動處不知",
    "T37n1764_002:0667b26": "所至，合後「莫知所在」言也。「云何為常」，執昔徵",
    "T37n1764_002:0667b27": "今。下佛答中，先呵、後釋。呵中，「若人作如是難",
    "T37n1764_002:0667b28": "名為邪難」，對於向前假問之人而為呵責。「迦",
    "T37n1764_002:0667b29": "葉！汝亦不應」已下，兼誡迦葉。釋中，初先當問",
    "T37n1764_002:0667c01": "正解，明佛永斷無常之法故得為常。「諸佛所",
    "T37n1764_002:0667c02": "師所謂法」下，辯明如來證常故常。當問解中",
    "T37n1764_002:0667c03": "釋難不盡，前五句中但釋初二及解第五，第",
    "T37n1764_002:0667c04": "三、第四同初難，故略而不釋。釋初難中句別",
    "T37n1764_002:0667c05": "有三：一明如來所斷煩惱畢竟永盡，故非無",
    "T37n1764_002:0667c06": "常，言「滅煩惱」。「不名物」者，不得名為無常之物。",
    "T37n1764_002:0667c07": "「何以」下釋，先問、後解，所斷煩惱永畢竟故，不",
    "T37n1764_002:0667c08": "得名為無常物矣；二「是故」下結成常義；三「是",
    "T37n1764_002:0667c09": "句」下嘆以顯勝，所謂是此滅煩惱句。煩惱滅",
    "T37n1764_002:0667c10": "故，不復驅馳生死往來，故云「寂靜」。超過凡夫",
    "T37n1764_002:0667c11": "二乘近學，故「無有上」。釋第二中亦有三句，與",
    "T37n1764_002:0667c12": "前不次。初明如來所斷生死畢竟永盡，故非",
    "T37n1764_002:0667c13": "無常。「滅盡諸相無有餘」者，謂滅三界生死諸",
    "T37n1764_002:0667c14": "相，所斷窮盡故曰無餘。前言畢竟，此云無餘，",
    "T37n1764_002:0667c15": "言左右耳。二「是句鮮白」難以顯勝，生死報亡",
    "T37n1764_002:0667c16": "由離惑染，故曰鮮白。前彰寂靜，此云鮮白，亦",
    "T37n1764_002:0667c17": "左右言。三「常住」下結成常義。「常住不退」總明",
    "T37n1764_002:0667c18": "常也，所斷生死更不重起，故常不退。下別顯",
    "T37n1764_002:0667c19": "之，「是故涅槃名曰常住」明涅槃常。是不退故，",
    "T37n1764_002:0667c20": "涅槃常矣。「如來亦爾」明法身常，常同涅槃，故",
    "T37n1764_002:0667c21": "云亦爾。釋第五中，文別有二：一解前喻明非",
    "T37n1764_002:0667c22": "無常。「星流」舉偈，「謂煩惱」者被破煩惱，「散已滅」",
    "T37n1764_002:0667c23": "等牒舉偈文。謂諸如來煩惱滅已，合散已滅；",
    "T37n1764_002:0667c24": "不在五趣，合向偈中莫知所在；二「是故」下結",
    "T37n1764_002:0667c25": "成常義。是佛惑滅，不在五趣，故得為常。上來",
    "T37n1764_002:0667c26": "第一當問正解，明斷無常故得為常。自下明",
    "T37n1764_002:0667c27": "佛證常故常。「諸佛所師所謂法」者，舉所證法。",
    "T37n1764_002:0667c28": "如來藏性成德所依，故名佛師。「是故如來恭",
    "T37n1764_002:0667c29": "敬供養」明能證行。是佛師故，如來敬養。佛本",
    "T37n1764_002:0668a01": "因中所修諸行，內順真性名為恭敬，熏真成",
    "T37n1764_002:0668a02": "德說為供養，以法常故諸佛亦常，證實成德",
    "T37n1764_002:0668a03": "法性緣起成佛報果，法性常故報佛亦常。第",
    "T37n1764_002:0668a04": "二對中迦葉先難，就佛所釋三句之中偏難",
    "T37n1764_002:0668a05": "後句。難辭有三：一就熱滅為難。「若煩惱火",
    "T37n1764_002:0668a06": "滅」明佛因亡，斯乃名彼即鐵之熱以之為火，",
    "T37n1764_002:0668a07": "非鐵外火，約喻名法名煩惱火。「如來亦滅」明",
    "T37n1764_002:0668a08": "佛果滅，「是故如來無常住處」結破佛常。二「迸",
    "T37n1764_002:0668a09": "鐵」下，就赤滅為難。先舉前喻，「如赤色滅」喻佛",
    "T37n1764_002:0668a10": "現起，煩惱因滅，赤色喻於煩惱之相。「莫知所",
    "T37n1764_002:0668a11": "至」喻佛報滅。下約顯法，「如來煩惱亦復如是」",
    "T37n1764_002:0668a12": "合赤色滅，「滅無所至」還合向前莫知所至。三",
    "T37n1764_002:0668a13": "「又如鐵」下，雙就熱赤二滅設難。「又如彼鐵熱",
    "T37n1764_002:0668a14": "與赤色滅已無有」，舉喻類法；「如來亦」下辯法",
    "T37n1764_002:0668a15": "同喻。「如來亦爾，滅已無常」合前赤滅，煩惱火",
    "T37n1764_002:0668a16": "滅便入涅槃。「即是無常」合前熱滅。下佛答之，",
    "T37n1764_002:0668a17": "以不重生釋成常義。於中，初先簡凡異聖。「所",
    "T37n1764_002:0668a18": "言鐵者名諸凡夫」，推喻屬凡。何故須推？世間",
    "T37n1764_002:0668a19": "之鐵冷熱不恒，佛前取其少分為喻，懼人取",
    "T37n1764_002:0668a20": "其數冷數熱難佛無常，故今推彼數冷數熱",
    "T37n1764_002:0668a21": "不恒之鐵以同凡夫。凡夫之人雖滅煩惱，滅",
    "T37n1764_002:0668a22": "已復生，故名無常，釋凡同喻。「如來不」下，辯聖",
    "T37n1764_002:0668a23": "異凡，以不重生故得名常。第三對中，迦葉初",
    "T37n1764_002:0668a24": "先難破如來不重生義，如鐵滅已還置火中，",
    "T37n1764_002:0668a25": "赤色復生，辯喻類法，如來若爾應還生結，徵",
    "T37n1764_002:0668a26": "佛同喻。下佛轉喻釋不重生，成前常義。於中，",
    "T37n1764_002:0668a27": "初先呵其難辭明非無常，「何以故」下明佛是",
    "T37n1764_002:0668a28": "常，先問、後辯。「如來是常」總立常義。下廣釋",
    "T37n1764_002:0668a29": "成，於中初明自結永斷故得為常，「無量生」下",
    "T37n1764_002:0668b01": "能斷他結故得為常。自中，初先轉喻顯常，「如",
    "T37n1764_002:0668b02": "鐵」已下復喻解難。前中初喻、次合、後喻，此則",
    "T37n1764_002:0668b03": "是其說後喻也。「彼彼燃木滅已有灰」，立喻顯",
    "T37n1764_002:0668b04": "法。燃木有灰，喻有常體；灰不為木，喻結不生，",
    "T37n1764_002:0668b05": "故得為常。「煩惱滅已便有涅槃」約喻顯法，謂",
    "T37n1764_002:0668b06": "有真實常樂涅槃如彼灰矣。為牢其義故，「壞",
    "T37n1764_002:0668b07": "衣」下更以多喻顯成常義。下復就彼燒鐵之喻",
    "T37n1764_002:0668b08": "釋去其難。「如鐵冷已可使還熱」辯喻異法，良",
    "T37n1764_002:0668b09": "以彼鐵少分似法，故前為喻非為全同，故今",
    "T37n1764_002:0668b10": "彰異。「如來不爾」彰法異喻，如來不爾總明其",
    "T37n1764_002:0668b11": "異，「斷煩惱」等別明其異，「斷煩惱已畢竟清涼」，",
    "T37n1764_002:0668b12": "已生惑亡，煩惱熾火更不復生，當結不起。斷",
    "T37n1764_002:0668b13": "他結中，初明無量眾生如鐵，冷而復熱。「我以",
    "T37n1764_002:0668b14": "慧」下明己能滅，如火燒木永更不生。上來第",
    "T37n1764_002:0668b15": "一問答廣明如來身常，「善哉」已下第二領解，",
    "T37n1764_002:0668b16": "「佛言」已下第三述成。於中初喻，「聖王」喻佛，「素",
    "T37n1764_002:0668b17": "在後宮」喻在閻浮，「或時遊觀在後園」者喻佛",
    "T37n1764_002:0668b18": "息化入大涅槃，「王雖不在諸婇女中」喻佛不",
    "T37n1764_002:0668b19": "在眾生化中，「亦不得言聖王命終」喻佛常存。",
    "T37n1764_002:0668b20": "次合顯法，「如來亦爾」合前聖王素在後宮，「雖",
    "T37n1764_002:0668b21": "不現於閻浮提界」超合不在諸婇女中，「入涅",
    "T37n1764_002:0668b22": "槃」者合遊後園，「不名無常」合不命終。下重顯",
    "T37n1764_002:0668b23": "之，「出無量惱」明其所離，「入涅槃」等彰其所得。",
    "T37n1764_002:0668b24": "於中初明得涅槃樂，「遊諸覺」下得菩提樂。上",
    "T37n1764_002:0668b25": "來明佛法身體常，自下第二拂去迹疑，化跡",
    "T37n1764_002:0668b26": "濫真故須拂遣。於中初先拂去形迹；二「迦葉",
    "T37n1764_002:0668b27": "復言：如來云何名常住」下拂去言迹。拂形迹",
    "T37n1764_002:0668b28": "中，迦葉先問「如佛言曰我已久渡煩惱大海」，",
    "T37n1764_002:0668b29": "牒佛前言，名前出於無量煩惱為久渡也。「若",
    "T37n1764_002:0668c01": "佛」已下執迹為難。若佛已渡，何緣復共邪輪",
    "T37n1764_002:0668c02": "陀羅舉實徵迹？以是因緣，當知未渡，執迹疑",
    "T37n1764_002:0668c03": "實。「唯願」已下請佛釋通。下佛答之，先呵難辭，",
    "T37n1764_002:0668c04": "「能建」下釋。釋意如何？明昔納妃生子之事，是",
    "T37n1764_002:0668c05": "大涅槃所起德用，非實煩惱。釋相如何？汎舉",
    "T37n1764_002:0668c06": "涅槃所起德用類以釋之。「大般涅槃能建大",
    "T37n1764_002:0668c07": "義」，總舉類答。義猶用也，建猶起也，大般涅槃",
    "T37n1764_002:0668c08": "能起大用，用相非一，名建大義。下廣辯之。",
    "T37n1764_002:0668c09": "於中初先勅聽勸說，誡莫生疑，下為說之。文",
    "T37n1764_002:0668c10": "別有四：一舉菩薩住大涅槃能建大義仰願",
    "T37n1764_002:0668c11": "如來、二「我已久住是涅槃」下正就如來明建",
    "T37n1764_002:0668c12": "大義、三「若有菩薩安住」已下結前第一、四「以",
    "T37n1764_002:0668c13": "是緣」下就前第二結答上問。初中有二：一明",
    "T37n1764_002:0668c14": "所菩薩證實起犯；二「菩薩所可示現」已下，以",
    "T37n1764_002:0668c15": "下況上明佛無欲。前中合有八復次文，初七",
    "T37n1764_002:0668c16": "別論，後一總結。道言「菩薩住涅槃」者，於大涅",
    "T37n1764_002:0668c17": "槃隨分剋證，故名為住。所住涅槃性是緣起",
    "T37n1764_002:0668c18": "作用之法，是故入中無心現化，三昧法力自",
    "T37n1764_002:0668c19": "然能現無障礙化，如如意珠無心分別自然",
    "T37n1764_002:0668c20": "能雨一切寶物。下舉菩薩類佛可知。第二明",
    "T37n1764_002:0668c21": "佛能建義中，初明如來住大涅槃種種現化，",
    "T37n1764_002:0668c22": "「於此三千大千界」下廣顯化相，「以是故」下結",
    "T37n1764_002:0668c23": "用歸體。廣顯化中，初明如來閻浮現化，次類",
    "T37n1764_002:0668c24": "餘方及三千界。下舉二十五有之義，指《首楞",
    "T37n1764_002:0668c25": "嚴》。何者是其二十五有？如下文說：欲界十四，",
    "T37n1764_002:0668c26": "謂四惡趣、四天下人及六欲天；色界有七，謂",
    "T37n1764_002:0668c27": "四禪處中間、梵王、無想、淨居；無色有四，謂四",
    "T37n1764_002:0668c28": "空處，通前合為二十五有。何因舉此指《首楞",
    "T37n1764_002:0668c29": "嚴》？明佛二十五有之中斯皆現化，不能具列，",
    "T37n1764_002:0669a01": "故指彼經。第三重結菩薩可知，「以是緣」下就",
    "T37n1764_002:0669a02": "前第二結答上問。以是如來住大涅槃，起種",
    "T37n1764_002:0669a03": "種化示現納妃生子因緣，故汝不應言羅睺",
    "T37n1764_002:0669a04": "羅實是佛子。「何以」下釋，久離煩惱，常不變故。",
    "T37n1764_002:0669a05": "上來第一拂去形迹，自下第二拂去言迹。於",
    "T37n1764_002:0669a06": "中先拂盡滅言迹，「迦葉復言：我今定知如來",
    "T37n1764_002:0669a07": "世尊無所祕」下，拂去昔日無常言迹。前中有",
    "T37n1764_002:0669a08": "三：一拂去滅迹明佛善有、二迦葉領解、三如",
    "T37n1764_002:0669a09": "來述可。前中迦葉先問起發，後佛答之。問中",
    "T37n1764_002:0669a10": "「如來云何名常」呵佛說常；「如佛言」下難破佛",
    "T37n1764_002:0669a11": "常；「如燈滅已無有方所」，舉佛昔言；「如來亦爾，",
    "T37n1764_002:0669a12": "滅無所有」，推佛同喻。滅已無有，說何為常？此",
    "T37n1764_002:0669a13": "難同上，何勞更為？前者難佛，如來對問直解",
    "T37n1764_002:0669a14": "佛常，昔言未遣，故此重問。又復向前難佛",
    "T37n1764_002:0669a15": "非常，佛答明常，迦葉是中難佛非有，佛答明",
    "T37n1764_002:0669a16": "有與前意別，故復問之。下佛答中，先明如來",
    "T37n1764_002:0669a17": "是有非無；「言燈滅者是羅漢」下，推滅屬小",
    "T37n1764_002:0669a18": "釋會昔言。前中有二：一明如來常而是有、二",
    "T37n1764_002:0669a19": "「雖不俱」下辯明如來有而是常。前中先呵，「汝",
    "T37n1764_002:0669a20": "不應言燈滅無有，如來亦爾。」下為辯釋，釋中",
    "T37n1764_002:0669a21": "先喻、次合顯法，下問迦葉，迦葉後答。喻中兩",
    "T37n1764_002:0669a22": "句：第一依真起惑之喻，「男女」喻於起惑之人；",
    "T37n1764_002:0669a23": "依真起惑名「燃燈時」；如來藏性為妄所依，說",
    "T37n1764_002:0669a24": "與「燈爐」；真隨妄轉，隨妄廣狹，故云「大小」；無明",
    "T37n1764_002:0669a25": "遍覆，名「滿中油」；依無明地生於四住，妄分別",
    "T37n1764_002:0669a26": "心如油起明，本存末隨故言「油在，其明猶存」。",
    "T37n1764_002:0669a27": "二「若油盡」下，是其滅惑顯真之喻。「若油盡已，",
    "T37n1764_002:0669a28": "明亦俱盡」，是滅惑喻。斷無明地名油盡亡，四",
    "T37n1764_002:0669a29": "住隨亡名明俱盡。顯真之喻，文中略無。若具，",
    "T37n1764_002:0669b01": "應言明雖滅盡，燈爐猶存。喻中雖無，合中具",
    "T37n1764_002:0669b02": "有。下次合之，起惑之喻今略不合，但合滅惑",
    "T37n1764_002:0669b03": "顯真之喻。其明滅者，喻煩惱滅，合滅惑喻。文",
    "T37n1764_002:0669b04": "少不足，若具，應言其油盡者喻無明滅。但昔",
    "T37n1764_002:0669b05": "教中唯說燈滅，不說油滅，故略不合。「明雖滅」",
    "T37n1764_002:0669b06": "下合顯真喻。「明雖滅盡，燈爐猶在」，舉喻顯法。",
    "T37n1764_002:0669b07": "「如來亦爾，煩惱雖滅，法身常存」，辯法同喻。法",
    "T37n1764_002:0669b08": "身常存，寧同燈滅一向是無？反問反答，文顯",
    "T37n1764_002:0669b09": "可知。「雖不俱」下，明有是常。迦葉初先執喻同",
    "T37n1764_002:0669b10": "法難佛無常；下佛答之，簡法異喻，明佛是常，",
    "T37n1764_002:0669b11": "先呵難詞，下為辯釋。釋中，初明法身體常，「一",
    "T37n1764_002:0669b12": "切法」下明佛報常。前中，初言「如世間器，如來",
    "T37n1764_002:0669b13": "世尊無上法器」，約喻顯法。如來法身本為妄",
    "T37n1764_002:0669b14": "依，容受妄想，故名法器，是故前以燈爐為譬。",
    "T37n1764_002:0669b15": "「而器無常，非如來也」，辯法異喻，異故是常，明",
    "T37n1764_002:0669b16": "報常中一切法中涅槃法常，舉本顯末，所謂",
    "T37n1764_002:0669b17": "性淨。「涅槃法常，如來體之名為常」者，名為報",
    "T37n1764_002:0669b18": "常。自下第二推滅屬小，釋會昔言，彰昔所說",
    "T37n1764_002:0669b19": "燈滅涅槃是小非大。於中有四：一明羅漢所",
    "T37n1764_002:0669b20": "得涅槃同於燈滅、第二舉彼阿那含人有障",
    "T37n1764_002:0669b21": "未盡顯羅漢滅、三因言即釋阿那含人為不",
    "T37n1764_002:0669b22": "還義、第四舉彼阿含有還顯前不還。初言「燈",
    "T37n1764_002:0669b23": "滅，即是羅漢所證涅槃」，正會昔言以滅貪等",
    "T37n1764_002:0669b24": "釋成滅義。第二段中，「阿那含者名曰有貪」，以",
    "T37n1764_002:0669b25": "有貪故不同燈滅，舉有顯滅。阿那含人上二",
    "T37n1764_002:0669b26": "界中貪、痴、慢在，貪過重故所以偏說。「是故我」",
    "T37n1764_002:0669b27": "下對有彰滅，是阿那含有貪未盡，羅漢斷故，",
    "T37n1764_002:0669b28": "我昔說之同於燈滅，說小隱大，故云「覆相」。「非",
    "T37n1764_002:0669b29": "大涅槃同於燈滅」，彰滅分齊。第三段中有三",
    "T37n1764_002:0669c01": "復次，解阿那含為不還義。於中初二就處辯",
    "T37n1764_002:0669c02": "釋。「非數數來」，就欲界釋，於欲界中不數數來，",
    "T37n1764_002:0669c03": "故名不還。「又不還來二十五有」，通就色界、無",
    "T37n1764_002:0669c04": "色界釋。阿那含人於彼二十五有之中，隨所",
    "T37n1764_002:0669c05": "生處更不重生，故名不還。下一復次就報以",
    "T37n1764_002:0669c06": "釋，「更不受於臭虫身」等，故名不還。第四段中",
    "T37n1764_002:0669c07": "兩番舉彼那含有還，顯前不還。此名須陀、斯",
    "T37n1764_002:0669c08": "陀含人以為那含。「若更受身名為那含，不受",
    "T37n1764_002:0669c09": "身者名阿那含」，顯向後句有去來者名為那",
    "T37n1764_002:0669c10": "含；無去來者名阿那含，顯前兩句。",
    "T37n1764_002:0669c11": "上來第一拂去滅迹，明佛善有。自下第二迦",
    "T37n1764_002:0669c12": "葉領解，領解如來無祕藏義說滅彰小，論有",
    "T37n1764_002:0669c13": "顯大，故無祕藏。於中，初明如來無藏，「何以」下",
    "T37n1764_002:0669c14": "釋如來昔日說小隱大故有密語，心無悋惜",
    "T37n1764_002:0669c15": "故無祕藏。「如幻」已下舉世祕藏，彰佛不同。下",
    "T37n1764_002:0669c16": "佛述讚，「善哉」讚也。「如來無藏」是述可也。「何以」",
    "T37n1764_002:0669c17": "下釋，有九復次：一明如來言無隱覆故無祕",
    "T37n1764_002:0669c18": "藏、二心無慳悋故無祕藏、三法無缺少故無",
    "T37n1764_002:0669c19": "祕藏、四無所貪惜故無祕藏、五慈愛深重故",
    "T37n1764_002:0669c20": "無祕藏、六惡根永盡故無祕藏、七言無過失",
    "T37n1764_002:0669c21": "故無祕藏、八量化以宜故無祕藏、九法雨等",
    "T37n1764_002:0669c22": "潤故無祕藏。初復次中，先喻、次合，下約愚智",
    "T37n1764_002:0669c23": "以辯是非。次二之中皆先立喻，後明佛無。第",
    "T37n1764_002:0669c24": "四門中先立藏喻，後明不同；「如來不爾」總明",
    "T37n1764_002:0669c25": "不同，「不負世」下別明不同。不負世者，對前負",
    "T37n1764_002:0669c26": "債以顯不同。佛本發心不欲許將世法授人，",
    "T37n1764_002:0669c27": "為是不負。「雖負」已下對畏債主隱不欲現以",
    "T37n1764_002:0669c28": "顯不同，佛本發心許教眾生出世之法，彼猶",
    "T37n1764_002:0669c29": "未得是故名負，心恒欲與故無祕藏。「何以」下",
    "T37n1764_002:0670a01": "釋。第五門中，先喻、後合。第六、第七二復次中，",
    "T37n1764_002:0670a02": "皆先立其祕藏之喻，後明佛無。第八量化以",
    "T37n1764_002:0670a03": "宜之中，初明如來量宜授小，故無祕藏，「如彼",
    "T37n1764_002:0670a04": "長者子既大」下隨機授大，故無祕藏。前中有",
    "T37n1764_002:0670a05": "四：一立喻顯法；二反問迦葉，迦葉正答；三佛",
    "T37n1764_002:0670a06": "嘆其言；四約之顯法。初中，「長者」喻佛如來；所",
    "T37n1764_002:0670a07": "教聲聞名為「一子」；聖意愍念名「常憐愛」；如來",
    "T37n1764_002:0670a08": "以其大機未熟，懸委當佛教化開導，名「將詣",
    "T37n1764_002:0670a09": "師欲令受學」；慮彼賖晚名「懼不速」，攝之從己",
    "T37n1764_002:0670a10": "名「尋將還」，勤教學小名「教半字」，未授以大故",
    "T37n1764_002:0670a11": "言「不教毘伽羅論」。「何以」下釋。第二反問迦葉",
    "T37n1764_002:0670a12": "答中，有二問答：初就所教反問迦葉，迦葉正",
    "T37n1764_002:0670a13": "答；後就能教反問迦葉，迦葉正答。「不也」總答，",
    "T37n1764_002:0670a14": "「何以」下釋。釋中，初明長者無祕，先問、後解。「者",
    "T37n1764_002:0670a15": "何」已下明佛無藏，先問、後釋。釋中，初明妬悋",
    "T37n1764_002:0670a16": "是藏，下明佛無。第三嘆中，「善哉」總嘆，下述其",
    "T37n1764_002:0670a17": "言。第四約喻顯法之中，初合教半，下合不教",
    "T37n1764_002:0670a18": "《毘伽羅論》，先合毘伽。「以聲聞」下合力未堪，「是",
    "T37n1764_002:0670a19": "故」已下合不教誨。下次明其授大無藏，初反",
    "T37n1764_002:0670a20": "明藏，先喻、後合。「如來不」下順明不藏，初法、次",
    "T37n1764_002:0670a21": "喻、後合可知。第九法雨等潤之中，初先立喻，",
    "T37n1764_002:0670a22": "「夏月注雨」喻佛等說，「令農夫」等喻明眾生得",
    "T37n1764_002:0670a23": "益不同，「非龍咎」等喻佛無過。下合可知。「迦葉",
    "T37n1764_002:0670a24": "復言：我今定」下拂去昔日無常言迹。迦葉初",
    "T37n1764_002:0670a25": "先領前問，後以為起發。「我今定知如來無藏」",
    "T37n1764_002:0670a26": "是領前也，「如佛說」等是問後也。於中，先牒如",
    "T37n1764_002:0670a27": "來上言，直非不然，「何以」下釋，先舉昔偈、次舉",
    "T37n1764_002:0670a28": "今常，下問「云何」。佛答之中，先會昔言，「我今為」",
    "T37n1764_002:0670a29": "下辯釋今常。前中，「我為聲聞教半而說是偈」",
    "T37n1764_002:0670b01": "略舉昔言，「波斯匿」下廣明昔日起說所由，「我",
    "T37n1764_002:0670b02": "為」下結。辯今常中，初先約人明說今常，「若有",
    "T37n1764_002:0670b03": "人」下誡捨無常。下明解脫，文別有五：一明涅",
    "T37n1764_002:0670b04": "槃為解脫處、二「迦葉言：何等名涅槃」下就處",
    "T37n1764_002:0670b05": "開出解脫之德、三「是故解脫成無量」下結嘆",
    "T37n1764_002:0670b06": "顯勝、第四迦葉領解、第五如來結勸修學。初",
    "T37n1764_002:0670b07": "中有二：一舉昔偈請佛解釋，欲於其中辯出",
    "T37n1764_002:0670b08": "涅槃為解脫處；二「所言大者其性廣」下就處",
    "T37n1764_002:0670b09": "辯釋涅槃之相。前中先問，問中初先舉偈總",
    "T37n1764_002:0670b10": "問。「無所積聚」是八覺中少欲之行，未得不求；",
    "T37n1764_002:0670b11": "「於食知足」即知足行，已得節量。「如鳥飛空迹",
    "T37n1764_002:0670b12": "不可得」，是其第八不戲論行。鳥喻賢聖，空喻",
    "T37n1764_002:0670b13": "法性，證實離相難以相求，如鳥飛空迹不可",
    "T37n1764_002:0670b14": "尋。略舉此三，中間寂靜、精進、正念、禪定、智慧",
    "T37n1764_002:0670b15": "略而不舉。此偈意趣，後半為大涅槃解脫之",
    "T37n1764_002:0670b16": "處，是義云何？請佛釋之。「誰得」已下就人別問。",
    "T37n1764_002:0670b17": "下佛為釋，於中初明善法積聚，賢聖所有；「僧",
    "T37n1764_002:0670b18": "有二」下，惡法積聚，賢聖所無。前中，初言「夫積",
    "T37n1764_002:0670b19": "聚者名曰財寶」，總明積聚善法是其賢聖財",
    "T37n1764_002:0670b20": "寶。「積有二」下就人別分，先舉、次列。小乘善行",
    "T37n1764_002:0670b21": "生滅有為，大乘善行常故無為。下就人論，惡",
    "T37n1764_002:0670b22": "法積中文別有三：一辯二僧舉數列名，小乘",
    "T37n1764_002:0670b23": "無常故名有為，大乘行常故曰無為。二佛就",
    "T37n1764_002:0670b24": "有為明無積等，先定其人、下就辯德。先明無",
    "T37n1764_002:0670b25": "積，初先正辯，「若有說」下非邪顯正。次明知足，",
    "T37n1764_002:0670b26": "初先正辯，「若有貪」下舉過顯德。「迹難尋」者，牒",
    "T37n1764_002:0670b27": "舉偈文。「謂近無上菩提道」者，二乘所證漸近",
    "T37n1764_002:0670b28": "佛道。「是人雖去，無所至」者，滅身歸寂，故無所",
    "T37n1764_002:0670b29": "至。三迦葉因前領解無為，於中但明無積、難",
    "T37n1764_002:0670c01": "尋，知足不論。無積聚中句別有三：一舉下況",
    "T37n1764_002:0670c02": "上，「有為之僧尚無積聚，況無為僧」；第二辯出",
    "T37n1764_002:0670c03": "無為僧體即是如來；三就如來釋無積義，「如",
    "T37n1764_002:0670c04": "來云何當有積聚」，就佛自行明無積聚，不積",
    "T37n1764_002:0670c05": "世間資生之物。「夫積聚」下，就佛外化以明無",
    "T37n1764_002:0670c06": "積，先明積過，悋法不說名為「藏匿」，「是故」已下",
    "T37n1764_002:0670c07": "對過辯無。所說無悋，云何名藏？以無藏匿，名",
    "T37n1764_002:0670c08": "無積聚。人謂此言解上無藏，故判屬前，一向",
    "T37n1764_002:0670c09": "非是。下次就佛辯迹難尋，先舉偈文，釋有四",
    "T37n1764_002:0670c10": "句：一直辯出難尋法體，所謂涅槃；二「無日月」",
    "T37n1764_002:0670c11": "下明難尋相，離一切相故不可尋；三彰涅槃",
    "T37n1764_002:0670c12": "是如來處，常存不變，欲就此處開解脫德，故",
    "T37n1764_002:0670c13": "說為處；四明佛趣入，以是涅槃是如來處，故",
    "T37n1764_002:0670c14": "今至此而般涅槃。上解昔偈辯出涅槃為解",
    "T37n1764_002:0670c15": "脫處，自下第二就處辯其涅槃之相。文別有",
    "T37n1764_002:0670c16": "三：一釋向前大涅槃義、二彰此涅槃是解脫",
    "T37n1764_002:0670c17": "處、三於前文中有難解者問答重顯。就初段",
    "T37n1764_002:0670c18": "中先解大義，三義釋之：初「言大者，其性廣博」，",
    "T37n1764_002:0670c19": "以廣釋大；二「如人」下以常釋大，但喻無合，與",
    "T37n1764_002:0670c20": "上文中所言「大者名之為常」其義相似；三以",
    "T37n1764_002:0670c21": "勝釋大。勝有二種：初言「是人若住正法名人",
    "T37n1764_002:0670c22": "中勝」，住正故勝；「如我說」下，備德故勝。如我所",
    "T37n1764_002:0670c23": "說《八大人覺》，舉餘經中所說八覺。「為一人」下",
    "T37n1764_002:0670c24": "就人分別，「為一人有」成在一人、「為多人有」修",
    "T37n1764_002:0670c25": "在多人，「若一人具八則為勝」者，就成顯勝。一",
    "T37n1764_002:0670c26": "人是佛，佛備八德，故名為勝，勝故名大。次釋",
    "T37n1764_002:0670c27": "涅槃，「言涅槃者名無瘡疣」，自利以釋。瘡疣是",
    "T37n1764_002:0670c28": "漏，自無諸漏故名涅槃。「譬如人」下，化他以釋，",
    "T37n1764_002:0670c29": "先喻、後合。喻中有二：一閻浮施化喻，「如人」喻",
    "T37n1764_002:0671a01": "彼閻浮眾生，起惑切己名「毒箭射」，流轉生死",
    "T37n1764_002:0671a02": "名「多受苦」，逢佛聖師名「遇良醫」。佛教斷惑名",
    "T37n1764_002:0671a03": "為「拔箭」，勸修道法名「傅妙藥」，令出生死名為",
    "T37n1764_002:0671a04": "「離苦」，得大涅槃名「受安樂」。二餘方現化喻，此",
    "T37n1764_002:0671a05": "方感盡餘方現化名「遊城聚」，有惑斯救故言",
    "T37n1764_002:0671a06": "「隨有瘡疣之處即往療治」。下次合之，先合初",
    "T37n1764_002:0671a07": "喻，「如來亦爾為大醫王」合前良醫。「見閻浮提",
    "T37n1764_002:0671a08": "苦惱眾生」合如有人被婬、怒等合前箭射，受",
    "T37n1764_002:0671a09": "大苦切合多受苦。「為說大乘」合傅妙藥，為拔",
    "T37n1764_002:0671a10": "毒箭令離苦等略而不合。「療治此」下合其後",
    "T37n1764_002:0671a11": "喻，「復至他方」合遊城等，「諸有毒處」合上隨有",
    "T37n1764_002:0671a12": "瘡疣之處，「作佛為治」合往其所為療眾苦，「故",
    "T37n1764_002:0671a13": "名大般」總以結之。自下第二彰此涅槃是解",
    "T37n1764_002:0671a14": "脫處。「大般涅槃名解脫處」正辯其相。「隨有生",
    "T37n1764_002:0671a15": "處於中示現」明體起用，用即是其解脫德也。",
    "T37n1764_002:0671a16": "得大涅槃能現此用，故名涅槃為解脫處。「以",
    "T37n1764_002:0671a17": "是真」下結用顯體。寂而常用名「甚深義」，不同",
    "T37n1764_002:0671a18": "小乘名「大涅槃」。自下第三有難解者問答重",
    "T37n1764_002:0671a19": "顯。顯前令他無瘡疣義，有兩問答：初就喻為",
    "T37n1764_002:0671a20": "問，「世醫悉治一切瘡不？」佛答：不定。後就法為",
    "T37n1764_002:0671a21": "難，先牒佛語，下就設難。「若言治已，云何有未",
    "T37n1764_002:0671a22": "得涅槃者？若未悉得，云何上言療治此已欲",
    "T37n1764_002:0671a23": "至他方？」佛答：不定。先舉二人，次列其名，後就",
    "T37n1764_002:0671a24": "其人明治、不治。「除一闡」下簡去不治，就其所",
    "T37n1764_002:0671a25": "治結成涅槃無瘡疣義，從偈至此明解脫處。",
    "T37n1764_002:0671a26": "自下第二開解脫德，於中有四：一就涅槃開",
    "T37n1764_002:0671a27": "解脫德、二「迦葉言：解脫為色、為非色」下明解脫",
    "T37n1764_002:0671a28": "體、三「唯願哀愍重垂廣」下彰解脫相、四「迦葉",
    "T37n1764_002:0671a29": "言：不生不滅為解脫」下拂遣詮況。初中，迦葉先",
    "T37n1764_002:0671b01": "問起發，「何等涅槃」徵體起用。下佛答之，名為",
    "T37n1764_002:0671b02": "解脫。第二段中有二問答，迦葉初問所言解",
    "T37n1764_002:0671b03": "脫為色、非色。亦應問言是心非心，就色以辯，",
    "T37n1764_002:0671b04": "心則可知，故略不問。下佛答中對小辯大，或",
    "T37n1764_002:0671b05": "色、非色開列二門。次顯其相，二乘解脫唯是",
    "T37n1764_002:0671b06": "斷結數滅無為，未得諸佛常住真色，又未得",
    "T37n1764_002:0671b07": "佛化用之色，故名非色。諸佛解脫真身常住，",
    "T37n1764_002:0671b08": "及隨化緣現種種形故名為色。隨化所現即",
    "T37n1764_002:0671b09": "是諸佛共世間身，真身常住即是諸佛法門",
    "T37n1764_002:0671b10": "之身。是義云何？如海十相同體義分，佛亦如",
    "T37n1764_002:0671b11": "是，諸根相好皆遍法界，同體義分，不如應化",
    "T37n1764_002:0671b12": "彼此別異。以同體故用眼為門，諸根相好及",
    "T37n1764_002:0671b13": "佛剎土莫不皆是一眼中現，餘亦如是。如《華",
    "T37n1764_002:0671b14": "嚴》云「三世一切劫，及與諸佛剎，諸根心心法，",
    "T37n1764_002:0671b15": "及與虛妄法，於一佛身中，一切悉顯現。」是故",
    "T37n1764_002:0671b16": "說辨菩提無量無有邊。「是故」下結。「如來為諸",
    "T37n1764_002:0671b17": "聲聞」已下會通昔言，諸佛解脫雖復是色，昔",
    "T37n1764_002:0671b18": "為聲聞說為非色。第二迦葉就小徵問「二乘",
    "T37n1764_002:0671b19": "解脫若非是色，云何得住？」下佛答之。答意如",
    "T37n1764_002:0671b20": "何？彰彼二乘所得解脫亦色非色，以是色故",
    "T37n1764_002:0671b21": "二乘得住。於中先喻，中有二：一明非想亦色",
    "T37n1764_002:0671b22": "非色，佛說非色。四空有色，諸經大同，《華嚴》宣",
    "T37n1764_002:0671b23": "說菩薩鼻根聞無色界宮殿之香；《阿含經》中",
    "T37n1764_002:0671b24": "說舍利弗般涅槃時，色、無色天空中淚下如",
    "T37n1764_002:0671b25": "春細雨；波闍波提般涅槃時，色、無色天佛前",
    "T37n1764_002:0671b26": "側立，此云亦色與彼相似。二「如是」下就人正",
    "T37n1764_002:0671b27": "辯，是佛境界，非二乘知。下合顯法，「解脫亦爾，",
    "T37n1764_002:0671b28": "亦色非色，說為非色；亦想非想，說為非想」，合",
    "T37n1764_002:0671b29": "上初句。問曰：聲聞、緣覺解脫云何亦色？云何",
    "T37n1764_002:0671c01": "亦想而復言非？釋言：二乘入涅槃時，事識根",
    "T37n1764_002:0671c02": "塵一切皆滅，故說非色；及與非想妄識、真識、",
    "T37n1764_002:0671c03": "及其根塵一切皆在，故云亦色及與亦想。是",
    "T37n1764_002:0671c04": "義云何？二乘之人入涅槃時雖滅事識，妄心",
    "T37n1764_002:0671c05": "猶在，說為亦想；以心在故，妄心所現妄想根",
    "T37n1764_002:0671c06": "塵亦在不亡，說為亦色，如睡未寤，夢心所起",
    "T37n1764_002:0671c07": "根塵不滅。又二乘人入涅槃時真心不滅，名",
    "T37n1764_002:0671c08": "為亦想。二乘之實是如來藏，如來之藏是佛",
    "T37n1764_002:0671c09": "法身，是法身中具佛眼、耳、鼻、舌等性，名為亦",
    "T37n1764_002:0671c10": "色，故經說言眾生身中有如來眼、如來耳等，",
    "T37n1764_002:0671c11": "以佛法身共眾生性，無別體故。故下文中說",
    "T37n1764_002:0671c12": "四諦實即是如來，聲聞、緣覺解脫之中具有",
    "T37n1764_002:0671c13": "此義，是故說為亦色非色、亦想非想。「如是義」",
    "T37n1764_002:0671c14": "下合上後句，唯佛境界，非二乘知。",
    "T37n1764_002:0671c15": "涅槃義記卷第二",
    "T37n1764_002:0671c16": "應永三年五月二十四日加修補書失字了。",
    "T37n1764_002:0671c17": "　　　　　　　法印權大僧正　賢寶"
}