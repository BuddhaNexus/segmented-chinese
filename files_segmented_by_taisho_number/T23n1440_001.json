{
    "T23n1440_001:0503c14": "No. 1440",
    "T23n1440_001:0503c15": "薩婆多毘尼毘婆沙卷第一",
    "T23n1440_001:0503c17": "失譯人名今附秦錄",
    "T23n1440_001:0503c18": "1 總序1 戒法異名等總序戒法異名等",
    "T23n1440_001:0503c19": "佛陀者，秦言覺，覺了一切法相故。復次一",
    "T23n1440_001:0503c20": "切眾生長眠三界，佛道眼既開，自覺覺彼，故",
    "T23n1440_001:0503c21": "名為覺。佛於一切法，能一切知、能得一切",
    "T23n1440_001:0503c22": "說。問曰：「佛云何一切說，為應時適會隨宜說",
    "T23n1440_001:0503c23": "耶？為部黨相從而說法耶？」答曰：「佛隨物適時",
    "T23n1440_001:0503c24": "說一切法，後諸集法藏弟子以類撰之。佛或",
    "T23n1440_001:0503c25": "時為諸弟子制戒輕重有殘無殘，撰為律藏。",
    "T23n1440_001:0503c26": "或時說因果相生諸結諸使及以業相，集為",
    "T23n1440_001:0503c27": "阿毘曇藏。為諸天世人隨時說法，集為增一，",
    "T23n1440_001:0503c28": "是勸化人所習。為利根眾生說諸深義，名中",
    "T23n1440_001:0503c29": "阿含，是學問者所習。說種種隨禪法，是",
    "T23n1440_001:0504a01": "雜阿含，是坐禪人所習。破諸外道，是長阿含。」",
    "T23n1440_001:0504a02": "問曰：「佛若一切說者，有經云：『佛坐一樹下捉",
    "T23n1440_001:0504a03": "一枝葉，問弟子曰：「此枝葉多、樹上葉多？」白佛",
    "T23n1440_001:0504a04": "言：「樹上葉多。」佛言：「我所知法如樹上葉，我",
    "T23n1440_001:0504a05": "所說法如手中葉。」』云何言佛一切說耶？」答曰：",
    "T23n1440_001:0504a06": "「有別相一切、總相一切。今言別相一切。有言：",
    "T23n1440_001:0504a07": "佛能一切說，但眾生不能一切盡受，佛非不",
    "T23n1440_001:0504a08": "能說。有言：應云一切知，直云說也，不得言一切",
    "T23n1440_001:0504a09": "說。」問曰：「若佛知而能說，聲聞、辟支佛亦知而",
    "T23n1440_001:0504a10": "能說，何不稱佛耶？」答曰：「不爾。佛知、說俱盡；",
    "T23n1440_001:0504a11": "聲聞、辟支佛知說，於法有所不盡。復次，佛解",
    "T23n1440_001:0504a12": "一切法，盡能作名；二乘不能。復次，佛得無邊",
    "T23n1440_001:0504a13": "法，能無邊說；二乘不能。復次，有共不共，聲聞、",
    "T23n1440_001:0504a14": "辟支佛所得共；佛所得不共。小乘所得，三乘",
    "T23n1440_001:0504a15": "同知；中乘所得，二乘共知；唯佛所得，二乘不",
    "T23n1440_001:0504a16": "知，獨佛自知。復次，函大蓋亦大，法相無邊，",
    "T23n1440_001:0504a17": "佛以無邊智知彼無邊法；二乘智有邊故，不",
    "T23n1440_001:0504a18": "稱知法相。復次，有根、有義。根者，慧根。義者，",
    "T23n1440_001:0504a19": "慧所緣法。佛根、義俱滿，慧所緣法無所不盡；",
    "T23n1440_001:0504a20": "二乘根、義二俱不滿。復次，佛得如實智名，於",
    "T23n1440_001:0504a21": "一切法相如實了故；二乘知法不盡深底，",
    "T23n1440_001:0504a22": "兼有所不周，是以不得稱如實知。以是種種",
    "T23n1440_001:0504a23": "義故，二乘不得稱佛陀。」婆佉婆者，不可以",
    "T23n1440_001:0504a24": "音轉，可以義解，義云世尊，以能知一切對治",
    "T23n1440_001:0504a25": "法故。復次，世法言音不同，世人自不相解，",
    "T23n1440_001:0504a26": "佛悉知之，故云世尊。復次勒比丘，亦云凡二",
    "T23n1440_001:0504a27": "乘。凡夫自說得法，或樂靜默或入禪定，或以",
    "T23n1440_001:0504a28": "餘緣，或秘惜不說；佛所得法，以慈悲力故、",
    "T23n1440_001:0504a29": "樂為他故。復次云已破三毒故，得稱世尊。",
    "T23n1440_001:0504b01": "問曰：「二乘亦破三毒，何不名世尊耶？」答曰：「不",
    "T23n1440_001:0504b02": "爾。二乘有退，佛不退故。退有三種：果退、不果",
    "T23n1440_001:0504b03": "退、所用退。果退者，小乘三果退，下果不退。",
    "T23n1440_001:0504b04": "中乘二種：若百劫習行成辟支佛不退，若本",
    "T23n1440_001:0504b05": "是小乘三果作辟支佛則果有退。佛果不退。",
    "T23n1440_001:0504b06": "不果退者，若向三乘人未得而退。若比丘",
    "T23n1440_001:0504b07": "修三業懈墮不進，凡所修習退而不懃，名不",
    "T23n1440_001:0504b08": "果退也。所用退者，凡有所得法不現前用，",
    "T23n1440_001:0504b09": "如佛十力小乘十智，用一餘則不用。如誦",
    "T23n1440_001:0504b10": "十萬言經，若不誦時盡名所用退也。小",
    "T23n1440_001:0504b11": "乘不果退，中乘亦有不果退，佛無不果退，",
    "T23n1440_001:0504b12": "於一切行中無不勤故。二乘有所用退也，佛",
    "T23n1440_001:0504b13": "則不定。又云：佛十力中用一不用九，故名",
    "T23n1440_001:0504b14": "退也。又云：無不用退。如誦二十萬言經，凡",
    "T23n1440_001:0504b15": "人力劣故，或一日二日誦訖；佛能即時誦",
    "T23n1440_001:0504b16": "訖。十力亦爾，用能即用，無障礙故，無不",
    "T23n1440_001:0504b17": "用退。又云：佛無不用退，如著泥洹僧時不",
    "T23n1440_001:0504b18": "直爾著，如凡人法。皆為利眾生故，凡所用",
    "T23n1440_001:0504b19": "法，有益則用、無益則不用，非不能用，故無",
    "T23n1440_001:0504b20": "不用退也。雖各有所解，而云不可定也。",
    "T23n1440_001:0504b21": "佛意不可思議。」問曰：「小乘何故三果退、下",
    "T23n1440_001:0504b22": "果不退？」答曰：「三果以曾得故退，下果未曾",
    "T23n1440_001:0504b23": "得故不退。如人飢得美食，久則不忘，此義",
    "T23n1440_001:0504b24": "亦爾。又云：下果忍作無礙道、智作解脫道，三",
    "T23n1440_001:0504b25": "果智作無礙道、智作解脫道故退。又云：見",
    "T23n1440_001:0504b26": "諦道無退，思惟道有退，淨不淨想斷結故。思",
    "T23n1440_001:0504b27": "惟道有逼迫，見諦道無逼迫，見諦結見理",
    "T23n1440_001:0504b28": "思惟生，故逼迫不退也。有云：見諦智力強，",
    "T23n1440_001:0504b29": "如大梁鎮物，思惟智弱故退也。有云：見諦",
    "T23n1440_001:0504c01": "欲界忍智二心能斷九品，上界忍智二心",
    "T23n1440_001:0504c02": "斷七十二品，結盡無色界故不退也。以是義",
    "T23n1440_001:0504c03": "故獨名世尊也。復次，佛習氣盡，二乘習氣不",
    "T23n1440_001:0504c04": "盡。如牛呞比丘常作牛呞，以世世牛中來",
    "T23n1440_001:0504c05": "故。如一比丘，雖得漏盡而常以鏡自照，以世",
    "T23n1440_001:0504c06": "世從婬女中來故。如一比丘常跳棚躑閣，",
    "T23n1440_001:0504c07": "以世世獼猴中來故。不得名世尊。」「凡言如是",
    "T23n1440_001:0504c08": "我聞者，佛在世時言我聞、為是滅後？」答曰：",
    "T23n1440_001:0504c09": "「佛自說法，何由言聞？是滅後也，撰法藏者言",
    "T23n1440_001:0504c10": "我聞。」「佛二十年中說法，阿難不聞，何得言我",
    "T23n1440_001:0504c11": "聞？」答曰：「云：諸天語阿難。有云：佛入世俗心",
    "T23n1440_001:0504c12": "令阿難知。有云：從諸比丘邊聞。有云：阿難從",
    "T23n1440_001:0504c13": "佛請願，願佛莫與我故衣、莫令人請我食，",
    "T23n1440_001:0504c14": "我為求法恭敬佛故，侍佛所須不為衣食。諸",
    "T23n1440_001:0504c15": "比丘晨暮二時得見世尊，莫令我爾，令我欲",
    "T23n1440_001:0504c16": "見便見。有佛二十年中所說法，盡為我說。」問",
    "T23n1440_001:0504c17": "曰：「二十年中所說多，何由可說？」答曰：「善",
    "T23n1440_001:0504c18": "巧方便能於一句法中演無量法，能以無量",
    "T23n1440_001:0504c19": "法為一句。佛粗示其端緒，阿難盡得，以智",
    "T23n1440_001:0504c20": "速利強持力故。」八萬法藏者，又云，如樹根",
    "T23n1440_001:0504c21": "鬚枝葉多名為一樹，佛為一眾生始終說法",
    "T23n1440_001:0504c22": "名為一藏。如是八萬。有云：佛一坐說法名",
    "T23n1440_001:0504c23": "為一藏，如是八萬。有云：十六字為半偈、三十",
    "T23n1440_001:0504c24": "二字為一偈，如是八萬，有長短偈。三十二",
    "T23n1440_001:0504c25": "字為一偈，如是八萬。有云：如半月說戒為一",
    "T23n1440_001:0504c26": "藏，如是八萬。有云：佛自說六萬六千偈為一",
    "T23n1440_001:0504c27": "藏，如是八萬。有云：佛說塵勞有八萬，法藥亦",
    "T23n1440_001:0504c28": "有八萬，名八萬法藏。問曰：「契經、阿毘曇不以",
    "T23n1440_001:0504c29": "佛在初，獨律誦以佛在初。」答曰：「以勝故、秘",
    "T23n1440_001:0505a01": "故、佛獨制故。如契經中諸弟子說法，有時如",
    "T23n1440_001:0505a02": "釋提桓因自說布施為第一。何以故。我以施",
    "T23n1440_001:0505a03": "故得為天王，所願如意。佛言如是。有時化作",
    "T23n1440_001:0505a04": "化佛，化佛說法。律則不爾，一切佛說。是故以",
    "T23n1440_001:0505a05": "佛在初。有如契經隨處隨決，律則不爾。若",
    "T23n1440_001:0505a06": "屋中有事不得即結，必當出外；若白衣邊有",
    "T23n1440_001:0505a07": "事，必在眾結；若聚落中有事，亦在眾結；若於",
    "T23n1440_001:0505a08": "五眾邊有事，必當比丘、比丘尼邊結。是以",
    "T23n1440_001:0505a09": "佛在初。」毘耶離者，或有國以王為名、或以地",
    "T23n1440_001:0505a10": "為稱、或以城為號。此國以龍名目。迦蘭陀",
    "T23n1440_001:0505a11": "聚落者，以鳥名之。有云：聚落主名。須提那",
    "T23n1440_001:0505a12": "者，父母求請神祇得故，名曰求得。富貴者，",
    "T23n1440_001:0505a13": "富有二種：一眾生類、二非眾生類。非眾生",
    "T23n1440_001:0505a14": "類者，多有金銀七寶、倉庫財帛、田疇舍宅；眾",
    "T23n1440_001:0505a15": "生類者，奴婢僕使、象馬牛羊、村落封邑，故",
    "T23n1440_001:0505a16": "名富。貴者，或為村主、或有德美人所宗重，故",
    "T23n1440_001:0505a17": "言貴也。多財種種成就，自歸三寶受三歸法。",
    "T23n1440_001:0505a18": "問曰：「三歸以何為性？」「有論者言：三歸是教、無",
    "T23n1440_001:0505a19": "教性。受三歸時，胡跪合掌口說三歸，是名身",
    "T23n1440_001:0505a20": "口教；若淳重心有身口無教，是謂教無教也。",
    "T23n1440_001:0505a21": "有云：三歸是三業性身口意業。有云：三歸是",
    "T23n1440_001:0505a22": "善五陰，以眾生善五陰為三歸，以三寶為所",
    "T23n1440_001:0505a23": "歸。所歸以救護為義，譬如有人有罪於王，",
    "T23n1440_001:0505a24": "投向異國以求救護。異國王言：『汝求無畏者，",
    "T23n1440_001:0505a25": "莫出我境界、莫違我教，必相救護。』眾生亦",
    "T23n1440_001:0505a26": "爾，繫屬於魔有生死過罪，歸向三寶以求救",
    "T23n1440_001:0505a27": "護。若誠心三寶更無異向，不違佛教，於魔",
    "T23n1440_001:0505a28": "邪惡無如之何。如昔有一鴿為鷹所追，入舍",
    "T23n1440_001:0505a29": "利弗影戰懼不安；移入佛影泰然不怖，大海",
    "T23n1440_001:0505b01": "可移此鴿不動。所以爾者，佛有大慈大悲；",
    "T23n1440_001:0505b02": "舍利弗無大慈大悲。佛習氣盡；舍利弗習氣",
    "T23n1440_001:0505b03": "未盡。佛三阿僧祇劫修菩薩行；舍利弗六十",
    "T23n1440_001:0505b04": "劫中修習苦行。以是因緣鴿入舍利弗影中",
    "T23n1440_001:0505b05": "猶有怖畏，入佛影中而無怖畏。」問曰：「若歸",
    "T23n1440_001:0505b06": "向三寶能除罪過息怖畏者，提婆達多亦歸",
    "T23n1440_001:0505b07": "依三寶，以信出家受具足戒，而犯三逆墮阿",
    "T23n1440_001:0505b08": "鼻獄？」答曰：「凡救護者，救可救者。提婆達多",
    "T23n1440_001:0505b09": "罪惡深大，兼是定業，是故叵救。」問曰：「若有大",
    "T23n1440_001:0505b10": "罪佛不能救，若無罪者不須佛救，云何三寶",
    "T23n1440_001:0505b11": "能有救護？」答曰：「提婆達多雖歸三寶，心不",
    "T23n1440_001:0505b12": "真實、三歸不滿，常求利養名聞，自號一切智",
    "T23n1440_001:0505b13": "人，與佛共競。以是因緣，三寶雖有大力，",
    "T23n1440_001:0505b14": "不能救也。如阿闍世王，雖有逆罪應入阿鼻",
    "T23n1440_001:0505b15": "獄，以誠心向佛故，滅阿鼻罪、入黑繩地獄，",
    "T23n1440_001:0505b16": "如人中七日重罪即盡。是謂三寶救護力也。」",
    "T23n1440_001:0505b17": "問曰：「若調達罪不可救者，又經云：『若人歸依",
    "T23n1440_001:0505b18": "佛者，不墮三惡道。』是義云何？」答曰：「調達以歸",
    "T23n1440_001:0505b19": "三寶故，雖入阿鼻獄，受苦輕微，亦時得暫息。",
    "T23n1440_001:0505b20": "有如人在山林曠野怖畏之處，若念佛功德，",
    "T23n1440_001:0505b21": "怖畏即滅。是故歸依三寶，救護不虛也。三",
    "T23n1440_001:0505b22": "寶於四諦中，何諦所攝？於二十二根中，何根",
    "T23n1440_001:0505b23": "所攝？於十八界中，何界所攝？十二入中，何",
    "T23n1440_001:0505b24": "入所攝？於五陰中，何陰所攝？三寶於四諦",
    "T23n1440_001:0505b25": "中，二諦所攝。根中，三根所攝：未知根、已知根、",
    "T23n1440_001:0505b26": "無知根。十八界中，三界所攝：意界、意識界、法",
    "T23n1440_001:0505b27": "界。十二入中，意入、法入所攝。五陰中，無漏五",
    "T23n1440_001:0505b28": "陰所攝。佛寶於四諦中，道諦少入。法寶於",
    "T23n1440_001:0505b29": "四諦中，盡諦所攝。僧寶於四諦中，道諦少入。",
    "T23n1440_001:0505c01": "佛寶於二十二根中，無知根所攝。法寶是盡",
    "T23n1440_001:0505c02": "諦，無為故，非根所攝。僧寶二十二根中，三",
    "T23n1440_001:0505c03": "無漏根所攝。佛寶於十八界中，意界、意識界、",
    "T23n1440_001:0505c04": "法界少入。十二入中，意入、法入少入。五陰中，",
    "T23n1440_001:0505c05": "無漏五陰少入。法寶於十八界中，法界少入。",
    "T23n1440_001:0505c06": "十二入中，法入少入。法寶非五陰所攝也，陰",
    "T23n1440_001:0505c07": "是有為、法寶是無為故。僧寶於十八界中，意",
    "T23n1440_001:0505c08": "識界、法界少入。十二入，中意入、法入少入。五",
    "T23n1440_001:0505c09": "陰中，無漏五陰少入。」問曰：「歸依佛者，為歸",
    "T23n1440_001:0505c10": "依釋迦文佛？為歸依三世佛耶？」答曰：「歸依",
    "T23n1440_001:0505c11": "三世佛，以法身同故。若歸依一佛，則是歸",
    "T23n1440_001:0505c12": "依三世諸佛，以佛無異故。又云：若歸依三世",
    "T23n1440_001:0505c13": "諸佛者，有諸天自說：『我是迦葉佛弟子、我拘",
    "T23n1440_001:0505c14": "留孫佛弟子。』如是七佛中各稱我是某佛",
    "T23n1440_001:0505c15": "弟子。以是因緣，正應歸依一佛，不應三世佛",
    "T23n1440_001:0505c16": "也。又云：不應爾也。何以故？如《毘沙門經》說：",
    "T23n1440_001:0505c17": "『毘沙門王歸依三寶，歸依過去未來現在佛。』",
    "T23n1440_001:0505c18": "以是義故，應歸依三世諸佛。」問曰：「若爾者，",
    "T23n1440_001:0505c19": "如諸天各稱某甲佛弟子，此義云何？」答曰：",
    "T23n1440_001:0505c20": "「諸天所說何足以定實義？有諸天各稱一佛",
    "T23n1440_001:0505c21": "為師，亦歸依三世諸佛，直以一佛為證耳。」",
    "T23n1440_001:0505c22": "問曰：「何所歸依名為歸佛？」答曰：「歸依語迴",
    "T23n1440_001:0505c23": "轉一切智無學功德。」問曰：「為歸依色身、歸",
    "T23n1440_001:0505c24": "依法身耶？」答曰：「歸依法身，不歸依色身，不以",
    "T23n1440_001:0505c25": "色身為佛故也。」問曰：「若色身非佛者，何以",
    "T23n1440_001:0505c26": "出佛身血而得逆罪？」答曰：「以色身是法身",
    "T23n1440_001:0505c27": "器故、法身所依故，若害色身則得逆罪；不以",
    "T23n1440_001:0505c28": "色身是佛故得逆罪也。」「歸依法者，何所歸",
    "T23n1440_001:0505c29": "依名歸依法？」答曰：「歸依語迴轉斷欲無欲",
    "T23n1440_001:0506a01": "盡諦涅槃，是名歸依法也。」問曰：「為歸依自",
    "T23n1440_001:0506a02": "身盡處、他身盡處？」答曰：「歸依自身盡處亦他",
    "T23n1440_001:0506a03": "身盡處，是歸依法。」問曰：「若歸依僧者，何所",
    "T23n1440_001:0506a04": "歸依？」答曰：「歸依語迴轉良祐福田聲聞學無",
    "T23n1440_001:0506a05": "學功德，是名歸依僧。」問曰：「為歸依俗諦僧、",
    "T23n1440_001:0506a06": "為歸依第一義諦僧？若歸依第一義諦僧者，",
    "T23n1440_001:0506a07": "佛與提謂波利受三自歸，不應言：『未來有僧，",
    "T23n1440_001:0506a08": "汝應歸依第一義諦僧，常在世間故。』」答曰：",
    "T23n1440_001:0506a09": "「以俗諦僧是第一義諦僧所依，故言未來有",
    "T23n1440_001:0506a10": "僧汝應歸依。有欲尊重俗諦僧故如是說。佛",
    "T23n1440_001:0506a11": "自說一切諸眾中佛眾為第一。譬如從乳出",
    "T23n1440_001:0506a12": "酪、從酪出酥、從酥出醍醐，醍醐於中最勝最",
    "T23n1440_001:0506a13": "妙最為第一。佛弟子眾亦復如是，若有眾僧",
    "T23n1440_001:0506a14": "集會，是中必有四向四得無上福田，於一切",
    "T23n1440_001:0506a15": "九十六種中最尊最上無能及者。是故言未",
    "T23n1440_001:0506a16": "來有僧汝應歸依，不傷正義也。」問曰：「佛亦",
    "T23n1440_001:0506a17": "是法，法亦是佛，僧亦是法。正是一法，有何",
    "T23n1440_001:0506a18": "差別？」答曰：「雖是一法，以義而言有種種差別。",
    "T23n1440_001:0506a19": "以三寶而言，無師大智及無學地一切功德，",
    "T23n1440_001:0506a20": "是謂佛寶。盡諦無為，是謂法寶。聲聞學無學",
    "T23n1440_001:0506a21": "功德智慧，是謂僧寶。以法而言，無師無學",
    "T23n1440_001:0506a22": "法，是謂佛寶。盡諦無為非學非無學法，是名",
    "T23n1440_001:0506a23": "法寶。聲聞學無學法，是名僧寶。以根而言，佛",
    "T23n1440_001:0506a24": "是無知根，法寶非根法也，僧是三無漏根。以",
    "T23n1440_001:0506a25": "諦而言，佛是道諦少入，法寶是滅諦，僧是道",
    "T23n1440_001:0506a26": "諦少入。以沙門果而言，佛是沙門，法寶是沙",
    "T23n1440_001:0506a27": "門果；僧是沙門，法寶是沙門果。以婆羅門而",
    "T23n1440_001:0506a28": "言，佛是婆羅門，法寶是婆羅門果；僧是婆羅",
    "T23n1440_001:0506a29": "門，法寶是婆羅門果。以梵行而言，佛是梵行，",
    "T23n1440_001:0506b01": "法寶是梵行果；僧是梵行，法寶是梵行果。",
    "T23n1440_001:0506b02": "以因果而言，佛是因，法寶是果；僧是因，法寶",
    "T23n1440_001:0506b03": "是果。以道果而言，佛是道，法寶是道果；僧是",
    "T23n1440_001:0506b04": "道，法寶是道果。佛以法為師，佛從法生，法是",
    "T23n1440_001:0506b05": "佛母，佛依法生。」問曰：「佛若以法為師者，於三",
    "T23n1440_001:0506b06": "寶中何不以法為初？」答曰：「法雖是佛師，而法",
    "T23n1440_001:0506b07": "非佛不弘，所謂道弘由人也，是以佛在初。」",
    "T23n1440_001:0506b08": "問曰：「若受三歸，或時先稱法寶、後稱佛者，",
    "T23n1440_001:0506b09": "成三歸不？」答曰：「若無所曉知說不次第者，",
    "T23n1440_001:0506b10": "自不得罪，得成三歸。若有所解故倒說者，",
    "T23n1440_001:0506b11": "得突吉羅，亦不成三歸。」問曰：「若稱佛及法",
    "T23n1440_001:0506b12": "不稱僧者，成三歸不？若稱法、僧不稱佛寶，",
    "T23n1440_001:0506b13": "成三歸不？若稱佛、僧不稱法寶，成三歸不？」",
    "T23n1440_001:0506b14": "答曰：「不成三歸。」問曰：「若不受三歸，得五戒",
    "T23n1440_001:0506b15": "不？若不受三歸，得八齋不？若不受三歸，得十",
    "T23n1440_001:0506b16": "戒不？若不白四羯磨，得具戒不？」答曰：「一切不",
    "T23n1440_001:0506b17": "得。若欲受五戒，先受三歸。受三歸竟，爾時已",
    "T23n1440_001:0506b18": "得五戒。所以說五戒名者，欲使前人識五戒",
    "T23n1440_001:0506b19": "名字故。白四羯磨竟，已得具戒。所以說四",
    "T23n1440_001:0506b20": "依、四墮、十三僧殘者，但為知故說也。有言：",
    "T23n1440_001:0506b21": "受三歸竟說不殺一戒，爾時得戒。所以說一",
    "T23n1440_001:0506b22": "戒得五戒者，為能持一戒，五戒盡能持故。有",
    "T23n1440_001:0506b23": "以五戒勢分相著故，兼本意誓受五戒故。有",
    "T23n1440_001:0506b24": "言：受五戒竟然後得戒。於諸說中，受三歸已",
    "T23n1440_001:0506b25": "得五戒者，此是定義。如白四羯磨法，若受八",
    "T23n1440_001:0506b26": "戒、若受十戒，如五戒說。若五戒、十戒、八戒，但",
    "T23n1440_001:0506b27": "受三歸便得戒。若受具戒，要白四羯磨而得",
    "T23n1440_001:0506b28": "具戒，不以三歸也。凡具戒者，功德深重，不以",
    "T23n1440_001:0506b29": "多緣多力無由致得，是故三師、十僧、白四羯",
    "T23n1440_001:0506c01": "磨而後得也。五戒、八戒、十戒，功德力少，是故",
    "T23n1440_001:0506c02": "若受三歸即便得戒，不須多緣多力。受具",
    "T23n1440_001:0506c03": "戒已。何以但說四波羅夷、十三僧殘，不說",
    "T23n1440_001:0506c04": "餘篇耶？此二篇戒最是重者。一篇戒若犯永",
    "T23n1440_001:0506c05": "不起，二篇雖起難起，若波利婆沙摩那埵，",
    "T23n1440_001:0506c06": "二十眾中而後出罪。若難持而能持者，餘易",
    "T23n1440_001:0506c07": "持戒不須說也。是故但說二篇，不說餘篇。」",
    "T23n1440_001:0506c08": "問曰：「是波羅提木叉戒，是無漏戒、是禪戒",
    "T23n1440_001:0506c09": "不？」答曰：「非無漏戒，亦非禪戒。此波羅提木叉",
    "T23n1440_001:0506c10": "戒，若佛在世則有此戒，佛不在世則無此戒。",
    "T23n1440_001:0506c11": "禪無漏戒，若佛在世若不在世，一切時有。波",
    "T23n1440_001:0506c12": "羅提木叉戒從教而得，禪無漏戒不從教得。",
    "T23n1440_001:0506c13": "波羅提木叉戒從他而得，禪無漏戒不從他",
    "T23n1440_001:0506c14": "得。波羅提木叉戒，不問眠與不眠、善惡無記",
    "T23n1440_001:0506c15": "心，一切時有；禪無漏戒，必無漏心中禪心中",
    "T23n1440_001:0506c16": "有戒，餘一切心中無也。波羅提木叉戒但人",
    "T23n1440_001:0506c17": "中有，禪無漏戒人天俱有。波羅提木叉戒",
    "T23n1440_001:0506c18": "但欲界中有，禪戒無漏戒欲色界俱有，無色",
    "T23n1440_001:0506c19": "界成就無漏戒。波羅提木叉戒但佛佛弟",
    "T23n1440_001:0506c20": "子有，禪戒外道俱有。」問曰：「優婆塞五戒，幾是",
    "T23n1440_001:0506c21": "實罪？幾是遮罪？」答曰：「四是實罪，飲酒一戒是",
    "T23n1440_001:0506c22": "遮罪。飲酒所以得與四罪同類結為五戒者，",
    "T23n1440_001:0506c23": "以飲酒是放逸之本也能犯四戒。如迦葉佛",
    "T23n1440_001:0506c24": "時，有優婆塞以飲酒故，邪婬他婦、盜他雞殺。",
    "T23n1440_001:0506c25": "他人問言：『何以故爾？』答言：『不作，以酒亂故，",
    "T23n1440_001:0506c26": "一時能破四戒。』又以飲酒故，能犯四逆，唯",
    "T23n1440_001:0506c27": "不能破僧耳。雖非宿業有狂亂報。以飲酒故，",
    "T23n1440_001:0506c28": "迷惑倒亂猶若狂人。以飲酒故，廢失正業坐",
    "T23n1440_001:0506c29": "禪誦經佐助眾事。雖非實罪，以是因緣與實",
    "T23n1440_001:0507a01": "罪同例。」問曰：「優婆塞戒，但於眾生上得戒？",
    "T23n1440_001:0507a02": "非眾生上亦得戒不？但於可殺可盜可婬可",
    "T23n1440_001:0507a03": "妄語眾生上得戒耶？若於不可殺不可婬不",
    "T23n1440_001:0507a04": "可盜不可欺誑眾生亦得戒耶？」答曰：「於眾生",
    "T23n1440_001:0507a05": "上得四戒，於非眾生上得不飲酒戒。若眾",
    "T23n1440_001:0507a06": "生可殺不可殺、可盜不可盜、可婬不可婬、可妄",
    "T23n1440_001:0507a07": "語不可妄語，一切得戒。下至阿鼻地獄，上至",
    "T23n1440_001:0507a08": "非想處及三千世界，乃至如來，一切有命之",
    "T23n1440_001:0507a09": "類盡得此四戒。以初受戒時一切不殺、一",
    "T23n1440_001:0507a10": "切不盜、一切不婬、一切不妄語無所限齊。以",
    "T23n1440_001:0507a11": "是故，一切眾生上無不得戒。凡受戒法，先",
    "T23n1440_001:0507a12": "與說法引導開解，令於一切眾生上起慈愍",
    "T23n1440_001:0507a13": "心。既得增上心，便得增上戒。夫得戒法，於",
    "T23n1440_001:0507a14": "一切眾生上各得四戒，四戒差別有十二戒。",
    "T23n1440_001:0507a15": "於一切眾生上不殺、不盜、不婬、不妄語。凡起",
    "T23n1440_001:0507a16": "四惡，有三因緣：一以貪故起、二以瞋故起、三",
    "T23n1440_001:0507a17": "以癡故起。於一切眾生上有十二惡，以反",
    "T23n1440_001:0507a18": "惡故，得十二善戒色也。一切無邊眾生上亦",
    "T23n1440_001:0507a19": "復如是。後有百萬千萬阿羅漢入於涅槃，",
    "T23n1440_001:0507a20": "先於此阿羅漢上所得戒，始終成就，不以羅",
    "T23n1440_001:0507a21": "漢泥洹故此戒亦失也。得不飲酒戒時，此一",
    "T23n1440_001:0507a22": "身始終三千世界內，一切所有酒上咽咽得",
    "T23n1440_001:0507a23": "戒色，以受戒時一切酒盡不飲故。設酒滅盡，",
    "T23n1440_001:0507a24": "戒常成就而不失也。「先受戒時，於一切女人",
    "T23n1440_001:0507a25": "上三瘡門中得不婬戒，而後取婦，犯此戒",
    "T23n1440_001:0507a26": "不？」答曰：「不犯。所以爾者，本於女上得不邪婬",
    "T23n1440_001:0507a27": "戒。今是自婦，以非邪婬故不犯此戒。以此語",
    "T23n1440_001:0507a28": "推，一切同爾。以八戒、十戒，眾生、非眾生類，得",
    "T23n1440_001:0507a29": "戒亦如是。二百五十戒，一切眾生上各得七",
    "T23n1440_001:0507b01": "戒，以義分別有二十一戒。如一眾生上起身",
    "T23n1440_001:0507b02": "口七惡。凡起此惡，有三因緣：一以貪故起、",
    "T23n1440_001:0507b03": "二以瞋故起、三以癡故起。以三因緣起此七",
    "T23n1440_001:0507b04": "惡，三七二十一惡。反惡心得戒，一眾生上得",
    "T23n1440_001:0507b05": "二十一戒色，一切眾生上亦復如是。有五種",
    "T23n1440_001:0507b06": "子，如一種子中破一粒麥一粒粟、斷一根果、",
    "T23n1440_001:0507b07": "摘一枝葉，隨所破所斷，各得一罪。隨所得",
    "T23n1440_001:0507b08": "罪處，反罪得戒得爾所戒。本受戒時不殺一",
    "T23n1440_001:0507b09": "切草木，一切草木上盡得戒色，如不掘地戒。",
    "T23n1440_001:0507b10": "一微塵上得一戒色，三千世界下至金剛地",
    "T23n1440_001:0507b11": "際，一一微塵上得一戒色亦復如是。二百五",
    "T23n1440_001:0507b12": "十戒中，若眾生非眾生類上得戒多少，以義",
    "T23n1440_001:0507b13": "而推可以類解。得戒時，一時一一戒上得無",
    "T23n1440_001:0507b14": "量戒。如一不殺戒，一眾生上各得三戒，凡殺",
    "T23n1440_001:0507b15": "法以三因緣故殺：一以貪故、二以瞋故、三",
    "T23n1440_001:0507b16": "以癡故殺。以反殺得三戒色。若以貪故殺",
    "T23n1440_001:0507b17": "一人者，於一人上，三不殺戒中但犯一不殺",
    "T23n1440_001:0507b18": "戒，二不殺戒不犯，一切眾生上一切不犯。而",
    "T23n1440_001:0507b19": "犯此一戒，得波羅夷，以罪重故。譬如穿器不",
    "T23n1440_001:0507b20": "受道水，不能得沙門四果故，名非沙門。初",
    "T23n1440_001:0507b21": "犯一戒已毀破受道器，名波羅夷。後更殺人，",
    "T23n1440_001:0507b22": "得突吉羅。實罪雖重，無波羅夷名，以更無道",
    "T23n1440_001:0507b23": "器可破故。而此比丘故名破戒比丘，不名",
    "T23n1440_001:0507b24": "非比丘也。以此義推，可一時得無量戒，不可",
    "T23n1440_001:0507b25": "一時盡犯也，而得一時捨戒也。凡破戒法，",
    "T23n1440_001:0507b26": "若破重戒更無勝進，後還捨戒後更受者，更",
    "T23n1440_001:0507b27": "不得戒也。如破八戒中重戒，更受八戒、若受",
    "T23n1440_001:0507b28": "五戒、若受十戒、若受具戒，兼禪無漏戒，一切",
    "T23n1440_001:0507b29": "不得。若破五戒中重戒，若更受八戒、十戒、具",
    "T23n1440_001:0507c01": "戒，并禪無漏戒，一切不得。若破五戒中重戒",
    "T23n1440_001:0507c02": "已，欲捨五戒更受戒者，無有是處。若捨戒已，",
    "T23n1440_001:0507c03": "更受五戒，若受八戒、十戒、具戒，并禪無漏戒，",
    "T23n1440_001:0507c04": "一切不得也。若破十戒、具戒中重戒者，若欲",
    "T23n1440_001:0507c05": "勝進、若欲捨戒還受戒者，如五戒中說。」問",
    "T23n1440_001:0507c06": "曰：「禪戒、無漏戒、波羅提木叉戒，於三戒中何",
    "T23n1440_001:0507c07": "戒為勝？」答曰：「禪戒、無漏戒為勝。有云：波羅提",
    "T23n1440_001:0507c08": "木叉戒勝。所以爾者，若佛出世得有此戒；",
    "T23n1440_001:0507c09": "禪戒無漏戒一切時有。於一切眾生非眾生",
    "T23n1440_001:0507c10": "類得波羅提木叉戒，禪戒無漏戒但於眾",
    "T23n1440_001:0507c11": "生上得。於一切眾生上慈心得波羅提木叉",
    "T23n1440_001:0507c12": "戒，禪戒無漏戒不以慈心得也。夫能維持佛",
    "T23n1440_001:0507c13": "法，有七眾在世間，三乘道果相續不斷，盡",
    "T23n1440_001:0507c14": "以波羅提木叉為根本，禪無漏戒不爾，是故",
    "T23n1440_001:0507c15": "於三界中最為殊勝。初受戒時，白四羯磨",
    "T23n1440_001:0507c16": "已成就戒色，始一念戒色，名業亦名業道。",
    "T23n1440_001:0507c17": "第二念已後所生戒色，但是業，非業道。所",
    "T23n1440_001:0507c18": "以爾者，初一念戒色，思願滿足，以思通故，名",
    "T23n1440_001:0507c19": "思業道；以前戒色為因故，後戒色任運自",
    "T23n1440_001:0507c20": "生，是故但名業，非業道。初一念戒，有教有無",
    "T23n1440_001:0507c21": "教；後次第生戒，但有無教，無有教也。初一念",
    "T23n1440_001:0507c22": "戒亦名為戒，亦名善行，亦名律儀；後次續",
    "T23n1440_001:0507c23": "生戒，亦有此三義。」問曰：「三世中何世得戒？」答",
    "T23n1440_001:0507c24": "曰：「現在一念得戒。過去未來是法，非眾生，故",
    "T23n1440_001:0507c25": "不得戒；現在一念是眾生，故得戒。亦有此三",
    "T23n1440_001:0507c26": "義。」問曰：「為善心中得戒、為不善心中？為無記",
    "T23n1440_001:0507c27": "心中、為無心中得戒耶？」答曰：「一切盡得。先以",
    "T23n1440_001:0507c28": "善心禮僧足已，受衣鉢，求和上，問清淨，乞",
    "T23n1440_001:0507c29": "受戒。胡跪合掌白四羯磨已，相續善心戒色",
    "T23n1440_001:0508a01": "成就，是謂善心中得戒。若先次第法中，常",
    "T23n1440_001:0508a02": "生善心起諸教業，白四羯磨時或起貪欲瞋",
    "T23n1440_001:0508a03": "恚等諸不善念，於此心中成就戒色，是名不",
    "T23n1440_001:0508a04": "善心得戒也。以本善心善教力故而得此戒，",
    "T23n1440_001:0508a05": "非不善心力也。先以善心起於教業，白四羯",
    "T23n1440_001:0508a06": "磨時或睡或眠或於眠心而得戒色，是名無",
    "T23n1440_001:0508a07": "記心中而得戒也。先以善心起於教業，白四",
    "T23n1440_001:0508a08": "羯磨時入滅盡定，即於爾時成就戒色，是名",
    "T23n1440_001:0508a09": "無心中而得戒也。」問曰：「若白衣不受五戒，直",
    "T23n1440_001:0508a10": "受十戒，得戒不？」答曰：「一時得二種戒：得優婆",
    "T23n1440_001:0508a11": "塞戒、得沙彌戒。若不受五戒、十戒，直受具戒，",
    "T23n1440_001:0508a12": "一時得三種戒。」問曰：「若受具戒一時得三種",
    "T23n1440_001:0508a13": "戒者，何須次第先受五戒、次受十戒、後受具",
    "T23n1440_001:0508a14": "戒耶？」答曰：「雖一時得三種戒，深習佛法必",
    "T23n1440_001:0508a15": "須次第。先受五戒以自調伏，信樂漸增次",
    "T23n1440_001:0508a16": "受十戒。既受十戒善心轉深，次受具戒。如",
    "T23n1440_001:0508a17": "是次第得佛法味，好樂堅固難可退敗。如游",
    "T23n1440_001:0508a18": "大海漸漸深入，入佛法海亦復如是。若一時",
    "T23n1440_001:0508a19": "受具戒者，既失次第又破威儀。復次，或有眾",
    "T23n1440_001:0508a20": "生應受五戒而得道果，或有眾生因受十",
    "T23n1440_001:0508a21": "戒而得道果。以是種種因緣，是故如來說此",
    "T23n1440_001:0508a22": "次第。若先受五戒、次受十戒，受十戒時亦成",
    "T23n1440_001:0508a23": "就二戒：五戒、十戒。已學戒已，次受具戒，受",
    "T23n1440_001:0508a24": "具戒時成就三種戒：五戒、十戒、具戒。七種",
    "T23n1440_001:0508a25": "受戒中，唯白四羯磨戒次第三時得，餘六種",
    "T23n1440_001:0508a26": "受戒但一時得，無三時次第得也。若一時得",
    "T23n1440_001:0508a27": "三種戒，若欲捨時，若言：『我是沙彌、非比丘。』",
    "T23n1440_001:0508a28": "即失具戒；二種戒在：五戒、十戒。若言：『我是優",
    "T23n1440_001:0508a29": "婆塞、非沙彌。』即失十戒，五戒在。若言：『在家出",
    "T23n1440_001:0508b01": "家一切盡捨，我是三歸優婆塞。』三種一時盡",
    "T23n1440_001:0508b02": "失，不失三歸。若次第得三種戒，捨法次第如",
    "T23n1440_001:0508b03": "一時得戒中說。」「若先受優婆塞五戒，後出家",
    "T23n1440_001:0508b04": "受十戒，捨五戒不？」答曰：「不捨，但失名、失次",
    "T23n1440_001:0508b05": "第，不失戒也。失優婆塞名，得沙彌名。失白衣",
    "T23n1440_001:0508b06": "次第，得出家次第。」「若沙彌受具足戒時，失十",
    "T23n1440_001:0508b07": "戒、五戒不？」答曰：「不失。但失名、失次第，不失戒",
    "T23n1440_001:0508b08": "也。失沙彌名，得比丘名。失沙彌次第，得比丘",
    "T23n1440_001:0508b09": "次第。始終常是一戒，而隨時受名。譬如樹葉，",
    "T23n1440_001:0508b10": "春夏則青、秋時則黃、冬時則白，隨時異故樹",
    "T23n1440_001:0508b11": "葉則異，而始終故是一葉。戒亦如是，常是一",
    "T23n1440_001:0508b12": "戒，隨時有異。有如乳、酪、酥、醍醐四時差別，",
    "T23n1440_001:0508b13": "雖隨時有異，而故是一乳也。戒亦如是，雖三",
    "T23n1440_001:0508b14": "時有異，戒無異也。」問曰：「凡受優婆塞戒，設不",
    "T23n1440_001:0508b15": "能具受五戒，若受一戒乃至四戒，受得戒不？」",
    "T23n1440_001:0508b16": "答曰：「不得。」「若不得者，有經說：『有少分優婆塞、",
    "T23n1440_001:0508b17": "多分優婆塞、滿分優婆塞。』此義云何？」答曰：",
    "T23n1440_001:0508b18": "「所以作是說者，欲明持戒功德多少，不言有",
    "T23n1440_001:0508b19": "如是受戒法也。」問曰：「若受一日二日乃至十",
    "T23n1440_001:0508b20": "日五戒，得如是受不？」答曰：「不得。佛本制戒",
    "T23n1440_001:0508b21": "各有限齊，若受五戒必盡形受，若受八戒必",
    "T23n1440_001:0508b22": "一日一夜，是故不得異也。夫白四羯磨戒有",
    "T23n1440_001:0508b23": "上中下，五戒是下品戒，十戒是中品戒，具",
    "T23n1440_001:0508b24": "戒是上品戒。又五戒中亦有三品，若微品心",
    "T23n1440_001:0508b25": "受戒，得微品戒；若中品心受，得中品戒；若",
    "T23n1440_001:0508b26": "上品心受戒，得上品戒。十戒、具戒亦各有三",
    "T23n1440_001:0508b27": "品，如五戒說。若微品心受戒，得五戒已，後以",
    "T23n1440_001:0508b28": "中上品心受十戒者，先得五戒更無增無勝。",
    "T23n1440_001:0508b29": "於五戒外，乃至不非時食等殘餘五戒，得增",
    "T23n1440_001:0508c01": "上五戒，先得五戒仍本微品也。即先微品五",
    "T23n1440_001:0508c02": "戒更無增無勝，仍本五戒；自五戒外一切",
    "T23n1440_001:0508c03": "諸戒，以受具戒時心增上故得增上戒。以",
    "T23n1440_001:0508c04": "是義推，波羅提木叉戒無有重得。以次第而",
    "T23n1440_001:0508c05": "言，五戒是微品，十戒是中品，具戒是上品。",
    "T23n1440_001:0508c06": "以義而推，亦可以上品心得五戒，是上品戒；",
    "T23n1440_001:0508c07": "中品心得十戒，是中品戒；下品心得具戒，",
    "T23n1440_001:0508c08": "是下品戒。以是義故，隨心有上中下得戒",
    "T23n1440_001:0508c09": "不同，無有定限也。若先請和上，受十戒時",
    "T23n1440_001:0508c10": "和上不現前，亦得十戒。若受十戒時和上死",
    "T23n1440_001:0508c11": "者，若聞知死，受戒不得；若不聞死，受戒得戒。",
    "T23n1440_001:0508c12": "若白四羯磨受具足戒，和上不現在前，不得",
    "T23n1440_001:0508c13": "受戒，以僧數不滿故。若僧數滿，設無和上，亦",
    "T23n1440_001:0508c14": "得受戒。」問曰：「五戒優婆塞得販賣不？」答曰：「得",
    "T23n1440_001:0508c15": "聽販賣。但不得作五業：一不販賣畜生以此",
    "T23n1440_001:0508c16": "為業，若自有畜生直賣者聽，但不得賣與屠",
    "T23n1440_001:0508c17": "兒。二者不得販賣弓箭刀杖以此為業，若",
    "T23n1440_001:0508c18": "自有者直聽賣。三者不得沽酒為業，若自有",
    "T23n1440_001:0508c19": "者亦聽直賣。四者不得壓油為業，以油多殺",
    "T23n1440_001:0508c20": "蟲故，天竺法爾。自罽賓已來麻中一切無",
    "T23n1440_001:0508c21": "蟲，若無蟲處壓油無過也。五者不得作五",
    "T23n1440_001:0508c22": "大色染為業，以多殺蟲故。洛沙等外國染法",
    "T23n1440_001:0508c23": "多殺諸蟲，是故不聽。謂秦地染青法亦多殺",
    "T23n1440_001:0508c24": "蟲，墮五大染數。」問曰：「夫以齋法過中不食，乃",
    "T23n1440_001:0508c25": "有九法，何故八事得名？」答曰：「齋法以過中不",
    "T23n1440_001:0508c26": "食為體，以八事助成齋體共相支持，名八",
    "T23n1440_001:0508c27": "支齋法。是故言八齋，不云九也。若受八戒",
    "T23n1440_001:0508c28": "人，於七眾中為在何眾？雖不受終身戒，以",
    "T23n1440_001:0508c29": "有一日一夜戒故，應名優婆塞。有云：若名優",
    "T23n1440_001:0509a01": "婆塞，無終身戒；若非優婆塞，有一日一夜戒，",
    "T23n1440_001:0509a02": "但名中間人。」問曰：「若七眾外，有波羅提木叉",
    "T23n1440_001:0509a03": "戒不？」答曰：「有，八齋是。以是義推，若受八戒，不",
    "T23n1440_001:0509a04": "在七眾也。受八齋法，應言一日一夜不殺",
    "T23n1440_001:0509a05": "生，令言語決絕，莫使與終身戒相亂也。」問",
    "T23n1440_001:0509a06": "曰：「受八戒法，得二日三日乃至十日一時受",
    "T23n1440_001:0509a07": "不？」答曰：「佛本制一日一夜，不得過限。若有",
    "T23n1440_001:0509a08": "力能受，一日過已次第更受。如是隨力多",
    "T23n1440_001:0509a09": "少，不計日數也。夫受齋法必從他受。於何人",
    "T23n1440_001:0509a10": "邊受？五眾邊。已受八戒，若鞭打眾生，齋不清",
    "T23n1440_001:0509a11": "淨。雖即日不鞭打眾生，若待明日鞭打眾生，",
    "T23n1440_001:0509a12": "亦不清淨。以要而言，若身口作不威儀事，",
    "T23n1440_001:0509a13": "雖不破齋，齋不清淨。設身口清淨，若心起貪",
    "T23n1440_001:0509a14": "覺、欲覺、瞋恚覺、惱害覺，亦名齋不清淨。雖身",
    "T23n1440_001:0509a15": "口意三業清淨，若不修六念，亦名齋不清淨。",
    "T23n1440_001:0509a16": "受八戒已精修六念，是名齋清淨。有經說：若",
    "T23n1440_001:0509a17": "作閻浮提王，於閻浮提中一切人民、金銀財",
    "T23n1440_001:0509a18": "寶於中自在。雖有如是功德，以八齋功德分",
    "T23n1440_001:0509a19": "作十六分，閻浮提王功德於十六分中不及",
    "T23n1440_001:0509a20": "一分，所謂最後清淨八齋也。若人欲受八齋，",
    "T23n1440_001:0509a21": "先恣情女色、或作音樂、或貪飲噉、種種戲",
    "T23n1440_001:0509a22": "笑，如是等放逸事盡心作已而後受齋，不問",
    "T23n1440_001:0509a23": "中前中後，盡不得齋。若本無心受齋，而作種",
    "T23n1440_001:0509a24": "種放逸事，後遇善知識即受齋者，不問中前",
    "T23n1440_001:0509a25": "中後，一切得齋。若欲受齋，而以事難自礙、",
    "T23n1440_001:0509a26": "不得自在，事難解已而受齋者，不問中前中",
    "T23n1440_001:0509a27": "後，一切得齋。」問曰：「若欲限受晝日齋法、不受",
    "T23n1440_001:0509a28": "夜齋，得八齋不？若欲受夜齋、不受晝齋，得八",
    "T23n1440_001:0509a29": "齋不？」答曰：「不得。所以爾者，佛本聽一日一夜",
    "T23n1440_001:0509b01": "齋法，以有定限不可違也。」問曰：「若不得者，",
    "T23n1440_001:0509b02": "如皮革中說，億耳在曠野，見諸餓鬼種種受",
    "T23n1440_001:0509b03": "罪，或晝則受福、夜則受罪，或夜則受福、晝則",
    "T23n1440_001:0509b04": "受罪。所以爾者，以本人中晝受齋法、夜作惡",
    "T23n1440_001:0509b05": "行，或夜受齋法、晝作惡行，是以不同。此義",
    "T23n1440_001:0509b06": "云何？」答曰：「凡是本生因緣不可依也。此中說",
    "T23n1440_001:0509b07": "者，非是修多羅、非是毘尼，不可以定義也。有",
    "T23n1440_001:0509b08": "云：此是迦旃延欲度億耳，故作變化感悟其",
    "T23n1440_001:0509b09": "心，非是實事。若受齋已欲捨齋者，不必要",
    "T23n1440_001:0509b10": "從五眾而捨齋也。若欲食時趣語一人，齋即",
    "T23n1440_001:0509b11": "捨。凡得波羅提木叉戒者，以五道而言，唯人",
    "T23n1440_001:0509b12": "道得戒，餘四道不得。如天道以著樂深重不",
    "T23n1440_001:0509b13": "能得戒。如昔一時大目揵連以弟子有病，上",
    "T23n1440_001:0509b14": "忉利天以問耆婆，正值諸天入歡喜園。爾時",
    "T23n1440_001:0509b15": "目連在路側立，一切諸天無顧看者。耆婆後",
    "T23n1440_001:0509b16": "至，顧見目連向舉一手，乘車直過。目連自",
    "T23n1440_001:0509b17": "念：『此本人間是我弟子，而今受天福，以著天",
    "T23n1440_001:0509b18": "樂都失本心。』即以神力制車令住。耆婆下車",
    "T23n1440_001:0509b19": "禮目連足。目連種種因緣責其不可。耆",
    "T23n1440_001:0509b20": "婆答目連曰：『以我人中為大德弟子，是故舉",
    "T23n1440_001:0509b21": "手問訊。頗見諸天有爾者不？生天上著樂",
    "T23n1440_001:0509b22": "染心不得自在，是使爾耳。』目連問耆婆曰：",
    "T23n1440_001:0509b23": "『弟子有病，當云何治？』耆婆答曰：『唯以斷食為",
    "T23n1440_001:0509b24": "本。』有時目連勸釋提桓因：『佛世難值，何不數",
    "T23n1440_001:0509b25": "數相近諮受正法？』帝釋欲解目連意故，遣使",
    "T23n1440_001:0509b26": "勅一天子令來，反覆三喚猶故不來。此一",
    "T23n1440_001:0509b27": "天子唯有一婦有一伎樂，以染欲情深，雖復",
    "T23n1440_001:0509b28": "天王命重，不能自割。後不獲已而來，帝釋",
    "T23n1440_001:0509b29": "問曰：『何故爾耶？』即以實而對。帝釋白目連曰：",
    "T23n1440_001:0509c01": "『此天子唯有一天女一妓樂以自娛樂，不能",
    "T23n1440_001:0509c02": "自割。況作天王，種種宮觀無數天女，天須",
    "T23n1440_001:0509c03": "陀食自然百味，百千妓樂以自娛樂，視東忘",
    "T23n1440_001:0509c04": "西。雖知佛世難遇、正法難聞，而以染樂纏縛",
    "T23n1440_001:0509c05": "不得自在。知可如何？』凡受戒法，以勇猛心",
    "T23n1440_001:0509c06": "自誓決斷，然後得戒。諸天著樂，心多善、心力",
    "T23n1440_001:0509c07": "弱，何由得戒？餓鬼以飢渴苦身心焦然；地",
    "T23n1440_001:0509c08": "獄無量苦惱種種楚毒，心意著痛無緣得戒。",
    "T23n1440_001:0509c09": "畜生中以業障故，無所曉知，無受戒法。雖處",
    "T23n1440_001:0509c10": "處經中說龍受齋法，以善心故而受八齋。",
    "T23n1440_001:0509c11": "一日一夜得善心功德，不得齋也，以業障故。",
    "T23n1440_001:0509c12": "以四天下而言，唯三天下：閻浮提、瞿耶尼、弗",
    "T23n1440_001:0509c13": "婆提，及三天下中間海洲上人一切得戒。如",
    "T23n1440_001:0509c14": "瞿耶尼，佛遣賓頭盧往彼大作佛事，有四",
    "T23n1440_001:0509c15": "部眾；東方亦有比丘在彼而作佛事，有四部",
    "T23n1440_001:0509c16": "眾；唯欝單越無有佛法，亦不得戒，以福報障",
    "T23n1440_001:0509c17": "故、并愚癡故，不受聖法。有四種：一男、二女、",
    "T23n1440_001:0509c18": "三黃門、四二根。四種人中唯男女得戒，二種",
    "T23n1440_001:0509c19": "人不得戒：黃門、二根。如是男女中，若殺父",
    "T23n1440_001:0509c20": "母、殺阿羅漢、出佛身血、破僧輪、污比丘尼、賊住",
    "T23n1440_001:0509c21": "越濟人斷善根，如是等人盡不得戒。大而觀",
    "T23n1440_001:0509c22": "之，愛佛法者蓋不足言，若天若龍、若鬼神、",
    "T23n1440_001:0509c23": "若欝單越、若不男二根種種罪人，盡得受三",
    "T23n1440_001:0509c24": "歸也。」問曰：「三世諸佛得戒等不？」答曰：「不等。",
    "T23n1440_001:0509c25": "凡得戒者，於眾生、非眾生類上得戒。而一",
    "T23n1440_001:0509c26": "佛出世，度無量阿僧祇眾生入無餘涅槃。而",
    "T23n1440_001:0509c27": "後佛出世，於此眾生盡不得戒。如是諸佛先",
    "T23n1440_001:0509c28": "後得戒各各不等。如迦葉佛，度無數阿僧祇",
    "T23n1440_001:0509c29": "眾生入無餘涅槃，而迦葉佛於此眾生盡",
    "T23n1440_001:0510a01": "皆得戒，釋迦文佛於此眾生盡不得戒。一切",
    "T23n1440_001:0510a02": "諸佛有三事等：一者行等、二者法身等、三度",
    "T23n1440_001:0510a03": "眾生等。一切諸佛盡三阿僧祇劫修菩薩行，",
    "T23n1440_001:0510a04": "盡具五分法身、十力、四無所畏、十八不共法，",
    "T23n1440_001:0510a05": "盡度無數阿僧祇眾生入於泥洹。」問曰：「經云：",
    "T23n1440_001:0510a06": "『一佛出世度九十那由他眾生入於泥洹。』何",
    "T23n1440_001:0510a07": "以言無數阿僧祇眾生耶？」答曰：「此經說一佛",
    "T23n1440_001:0510a08": "出世度九十那由他眾生者，但云從佛得度",
    "T23n1440_001:0510a09": "者有爾所眾生。而眾生或自從佛得度、或從",
    "T23n1440_001:0510a10": "佛弟子、或遺法中而得度者，言九十那由他",
    "T23n1440_001:0510a11": "眾生，直佛邊得度者統而言之。無數阿僧祇",
    "T23n1440_001:0510a12": "眾生入無餘泥洹，三世諸佛三事盡等，而得",
    "T23n1440_001:0510a13": "戒不等。」問曰：「惡律儀戒，眾生類、非眾生類",
    "T23n1440_001:0510a14": "上得耶？能以不能盡得戒不？」答曰：「但於眾",
    "T23n1440_001:0510a15": "生上得惡律儀戒，非眾生類上不得惡律儀",
    "T23n1440_001:0510a16": "戒。有云：但於能殺眾生上得惡戒，不可殺眾",
    "T23n1440_001:0510a17": "生上不得惡戒。有云：可殺、不可殺眾生上，盡",
    "T23n1440_001:0510a18": "得惡戒。如屠兒殺羊，常懷殺心作意，殺羊",
    "T23n1440_001:0510a19": "無所齊限。設在人天中，今者不殺，而受生展",
    "T23n1440_001:0510a20": "轉，有墮羊中理，是故於一切眾生盡得惡",
    "T23n1440_001:0510a21": "戒。十二惡律儀亦如是。十二惡律儀者：一者",
    "T23n1440_001:0510a22": "屠羊、二者魁膾、三者養猪、四者養雞、五者捕",
    "T23n1440_001:0510a23": "魚、六者獵師、七者網鳥、八者捕蟒、九者呪",
    "T23n1440_001:0510a24": "龍、十者獄吏、十一者作賊、十二者王家常差",
    "T23n1440_001:0510a25": "捕賊人。是為十二惡律儀。養蠶皆不離惡",
    "T23n1440_001:0510a26": "律儀也。惡律儀戒有三時捨：死時、欲愛盡",
    "T23n1440_001:0510a27": "時、受律儀戒時。如受三歸時，始初一說即捨",
    "T23n1440_001:0510a28": "惡戒，第二第三說時即得善戒。」問曰：「善戒",
    "T23n1440_001:0510a29": "人作惡戒人時，何時捨善戒得惡戒？」答曰：「一",
    "T23n1440_001:0510b01": "說言我作屠兒，即捨善戒；第二第三說我作",
    "T23n1440_001:0510b02": "屠兒，即得惡戒。又云，隨何時捨善戒即得惡",
    "T23n1440_001:0510b03": "戒。若善戒人未自誓作屠兒，但以貪利養，共",
    "T23n1440_001:0510b04": "屠兒作殺害事，爾時名犯善戒，未捨善戒、未",
    "T23n1440_001:0510b05": "得惡戒。必自誓作屠兒，而得惡戒。若受惡戒，",
    "T23n1440_001:0510b06": "自誓便得，不從他受。若欲受一日二日乃至",
    "T23n1440_001:0510b07": "十日一年二年惡律儀戒，隨誓心久近隨意",
    "T23n1440_001:0510b08": "即得。所以爾者，以是惡法順生死流無勝進",
    "T23n1440_001:0510b09": "義，是故隨心即得，不同善律儀也。」",
    "T23n1440_001:0510b10": "薩婆多毘尼毘婆沙卷第一"
}