{
    "T08n0261_002:0870a02": "大乘理趣六波羅蜜多經卷第二",
    "T08n0261_002:0870a04": "罽賓國三藏般若奉　詔譯",
    "T08n0261_002:0870a05": "陀羅尼護持國界品第二",
    "T08n0261_002:0870a06": "爾時世尊欲說甚深理趣決定了義菩薩摩訶",
    "T08n0261_002:0870a07": "薩六波羅蜜多時，即於東方有大光明，金色",
    "T08n0261_002:0870a08": "晃耀照王舍大城迦蘭多竹林精舍，乃至三",
    "T08n0261_002:0870a09": "千大千世界皆作金色。而此世界所有諸天——",
    "T08n0261_002:0870a10": "護世四王、釋提桓因，乃至他化自在天王、大",
    "T08n0261_002:0870a11": "梵天王——及日月星辰末尼燈燭，所有光明皆",
    "T08n0261_002:0870a12": "不能及，除佛世尊及彼灌頂受職菩薩二種",
    "T08n0261_002:0870a13": "光已，餘一切光皆悉映弊無復顯現。又此三",
    "T08n0261_002:0870a14": "千大千世界日月威光所不照處，如是日月",
    "T08n0261_002:0870a15": "有大威德、有大光明，不能照彼幽瞑眾生。由",
    "T08n0261_002:0870a16": "佛光明，令彼有情各得相見。此諸世界所有",
    "T08n0261_002:0870a17": "宮殿、屋舍、牆壁、山林、草木、種種諸物，亦不能",
    "T08n0261_002:0870a18": "障如是光明。所有諸山——香山、寶山、黑山、雪山",
    "T08n0261_002:0870a19": "及妙高山、鐵圍山、大鐵圍山、目真隣陀山、摩",
    "T08n0261_002:0870a20": "訶目真隣陀山，如是等山——遇斯光已，影透內",
    "T08n0261_002:0870a21": "外無所障礙。下至阿鼻地獄，上至非想非非",
    "T08n0261_002:0870a22": "想天，悉亦蒙光靡不照耀。如是三千大千世",
    "T08n0261_002:0870a23": "界所有諸光，合成一光而無二相。其中眾生",
    "T08n0261_002:0870a24": "遇斯光者，罪垢煩惱皆得銷除，身心安樂各",
    "T08n0261_002:0870a25": "作是念：「我等蒙光得是安樂。」爾時會中忽然",
    "T08n0261_002:0870a26": "而有六十俱胝七寶蓮華，猶如車輪，從地涌",
    "T08n0261_002:0870a27": "出，香氣芬馥，其色美妙，種種雜色令人樂見。",
    "T08n0261_002:0870a28": "其一一華，復有無量無邊百千萬葉。其眾會",
    "T08n0261_002:0870a29": "上虛空之中，自然而有微妙寶蓋、珠網交絡",
    "T08n0261_002:0870b01": "遍覆大眾，如迦遮隣底迦柔軟妙服觸之悅",
    "T08n0261_002:0870b02": "意。其蓮華中所出香氣，周遍三千大千世界，",
    "T08n0261_002:0870b03": "諸世界中所有天香、龍神等香及餘草木種",
    "T08n0261_002:0870b04": "種諸香，此香及處無復香氣。又此三千大千",
    "T08n0261_002:0870b05": "世界，種種有情蒙香所熏，喜不自勝，皆悉發",
    "T08n0261_002:0870b06": "心，煩惱罪垢一切消滅。爾時，阿難陀見是",
    "T08n0261_002:0870b07": "光明希有之相，奇特殊妙得未曾有，即從座",
    "T08n0261_002:0870b08": "起整理衣服，偏袒右肩長跪合掌而白佛言：",
    "T08n0261_002:0870b09": "「世尊！以何因緣現此光明奇特之相？此之光",
    "T08n0261_002:0870b10": "明及寶花香，昔未聞見，從何所來而現斯瑞？",
    "T08n0261_002:0870b11": "唯願世尊分別解說，令此眾會咸悉聞知。」爾",
    "T08n0261_002:0870b12": "時世尊告阿難陀：「汝今當知，從此東方有世",
    "T08n0261_002:0870b13": "界名曰不眴，彼有菩薩摩訶薩名無盡藏，與",
    "T08n0261_002:0870b14": "六十俱胝大菩薩眾恭敬圍遶，發意欲來，故",
    "T08n0261_002:0870b15": "現斯瑞。」爾時世尊說是語時而此大地六種",
    "T08n0261_002:0870b16": "震動彼無盡藏菩薩放大光明、現大神變，威",
    "T08n0261_002:0870b17": "德自在雨妙香花，無量諸天以種種音樂迎",
    "T08n0261_002:0870b18": "彼菩薩而為供養。彼無盡藏菩薩與六十俱",
    "T08n0261_002:0870b19": "胝菩薩摩訶薩眾，而來至此迦蘭多迦竹林",
    "T08n0261_002:0870b20": "精舍，住虛空中高七多羅樹，皆悉恭敬合掌",
    "T08n0261_002:0870b21": "向佛，異口同音聲遍三千大千世界，讚歎如",
    "T08n0261_002:0870b22": "來無量功德，以微妙音而說頌曰：",
    "T08n0261_002:0870b23": "「大哉大悟無染著，　　無礙妙智清淨眼，",
    "T08n0261_002:0870b24": "　斷除三毒無明習，　　我禮無等大悲尊！",
    "T08n0261_002:0870b25": "　遠離怖畏諸疑網，　　十力辯才無所畏，",
    "T08n0261_002:0870b26": "　異道邪徒皆戰慄，　　自在猶如師子王。",
    "T08n0261_002:0870b27": "　如來慧日大光明，　　普照十方無罣礙，",
    "T08n0261_002:0870b28": "　無明闇障惑已盡，　　如日舒光照世間，",
    "T08n0261_002:0870b29": "　無恃無依苦厄者，　　生老病死久漂流，",
    "T08n0261_002:0870c01": "　真實悲愍大慈尊，　　能拔輪迴苦海難。",
    "T08n0261_002:0870c02": "　無明顛倒生死源，　　種種妄想為波浪，",
    "T08n0261_002:0870c03": "　二障已除智自在，　　遊行不染如蓮花。",
    "T08n0261_002:0870c04": "　諸法無我本空寂，　　猶如谷響性皆虛，",
    "T08n0261_002:0870c05": "　無造無受如幻化，　　救世大悲恒演說。",
    "T08n0261_002:0870c06": "　佛了諸法如浮雲，　　亦如瀑水速流注，",
    "T08n0261_002:0870c07": "　世法不堅愚所集，　　聖智能觀永斷除。",
    "T08n0261_002:0870c08": "　佛眼猶若青蓮花，　　超過日月百千倍，",
    "T08n0261_002:0870c09": "　三世人天共稱讚，　　我禮調御難思議。",
    "T08n0261_002:0870c10": "　佛具如是無邊德，　　廣度群品若恒沙，",
    "T08n0261_002:0870c11": "　無漏功德妙莊嚴，　　是故我今頭面禮。」",
    "T08n0261_002:0870c12": "爾時無盡藏菩薩與六十俱胝菩薩摩訶薩",
    "T08n0261_002:0870c13": "眾，以是微妙伽他讚如來已，從空而下，頭面",
    "T08n0261_002:0870c14": "禮足右遶七匝，承佛聖旨，各就蓮花跏趺而",
    "T08n0261_002:0870c15": "坐。",
    "T08n0261_002:0870c16": "爾時阿難陀以佛神力，從座而起偏袒右肩，",
    "T08n0261_002:0870c17": "長跪合掌而白佛言：「此無盡藏菩薩從何所",
    "T08n0261_002:0870c18": "來？彼世界中佛號何等？去此幾何？唯願世尊",
    "T08n0261_002:0870c19": "分別解說。」",
    "T08n0261_002:0870c20": "爾時世尊告阿難陀：「汝自問之。彼無盡藏菩",
    "T08n0261_002:0870c21": "薩當為汝說。」時阿難陀即問無盡藏菩薩摩",
    "T08n0261_002:0870c22": "訶薩言：「族姓子！從何所來？彼世界中佛號何",
    "T08n0261_002:0870c23": "等？去此遠近？唯願分別。」時無盡藏菩薩言：",
    "T08n0261_002:0870c24": "「汝今猶有去來之相而未除耶？」阿難陀言：「我",
    "T08n0261_002:0870c25": "已久知此義。」無盡藏菩薩言：「汝若已知，云何",
    "T08n0261_002:0870c26": "更問？乃生二種分別之心。若言來者是緣起",
    "T08n0261_002:0870c27": "義，若言去者是緣滅義。何處無此生滅相",
    "T08n0261_002:0870c28": "耶？然我國土無有去來生滅之相，若無去來，",
    "T08n0261_002:0870c29": "即是聖智所行之處；若有去來，即是世間生",
    "T08n0261_002:0871a01": "滅之相。若有音聲文字，亦是世間生滅起盡",
    "T08n0261_002:0871a02": "之相。然我國土本無文字，亦無言說起盡之",
    "T08n0261_002:0871a03": "相。若無起盡，即是自覺聖智所行之境。離",
    "T08n0261_002:0871a04": "文字相是則解脫。」爾時阿難陀白無盡藏菩",
    "T08n0261_002:0871a05": "薩言：「聖者！我不敢問辯才大士如是深妙之",
    "T08n0261_002:0871a06": "義，唯問聖者所居世界去此遠近及佛名字，",
    "T08n0261_002:0871a07": "所未聞事。譬如關塞收稅之人，但有往來，不",
    "T08n0261_002:0871a08": "揀財寶多少有無，皆合問之。今我聲聞亦",
    "T08n0261_002:0871a09": "復如是，從他聞說正法之聲，勝解修行自求",
    "T08n0261_002:0871a10": "涅槃，是名聲聞。今見聖者，法應問之。我若聞",
    "T08n0261_002:0871a11": "已，樂欲修習得安樂故，為欲增廣大乘法故。",
    "T08n0261_002:0871a12": "又一切聲聞、獨覺悉從大乘出故。所以我問：",
    "T08n0261_002:0871a13": "『聖者從何所來？去此遠近？佛號何等？』」時無盡",
    "T08n0261_002:0871a14": "藏菩薩答阿難陀言：「如來、應、正等覺現在不",
    "T08n0261_002:0871a15": "遠，何不問之？佛當為汝記別此事，於此眾會",
    "T08n0261_002:0871a16": "悉得無疑。」時阿難陀從座而起，整理衣服偏",
    "T08n0261_002:0871a17": "露右肩，長跪合掌而白佛言：「唯願大聖世尊",
    "T08n0261_002:0871a18": "為我說之，唯願善逝為我說之。此會無量無",
    "T08n0261_002:0871a19": "邊有情，因聞此法，皆欲被精進甲修菩薩行。」",
    "T08n0261_002:0871a20": "爾時薄伽梵告阿難陀曰：「汝今諦聽，善思念",
    "T08n0261_002:0871a21": "之。吾當為汝分別解說彼佛世界遠近之事，",
    "T08n0261_002:0871a22": "及佛名號功德莊嚴。彼佛如來、應、正等覺，無",
    "T08n0261_002:0871a23": "礙無著、一切智智，汝等大眾皆應信受勿生",
    "T08n0261_002:0871a24": "驚疑。」時阿難陀白佛言：「大聖世尊！我於今者",
    "T08n0261_002:0871a25": "願樂欲聞。」",
    "T08n0261_002:0871a26": "爾時薄伽梵告阿難陀：「去此東方過十殑伽",
    "T08n0261_002:0871a27": "沙微塵等世界，有世界名曰不眴。彼世界中",
    "T08n0261_002:0871a28": "有薄伽梵，名曰普賢如來、應、正等覺、明行圓",
    "T08n0261_002:0871a29": "滿、善逝、世間解、無上士、調御丈夫、天人師、佛、世",
    "T08n0261_002:0871b01": "尊。今現在彼說大乘法，無盡藏菩薩從彼世",
    "T08n0261_002:0871b02": "界而來至此。彼佛世尊唯以諸大菩薩而為",
    "T08n0261_002:0871b03": "其眾，無有聲聞、辟支佛名，何況有實。而彼菩",
    "T08n0261_002:0871b04": "薩久積淨業，布施調伏善御六根，常行忍辱",
    "T08n0261_002:0871b05": "無所障礙，堅固菩提勤行精進，成就善巧靜",
    "T08n0261_002:0871b06": "慮解脫及三摩地三摩鉢底，遊戲神通大智",
    "T08n0261_002:0871b07": "光明，自在無礙文字巧妙，慈悲喜捨猶若虛",
    "T08n0261_002:0871b08": "空，悉能摧伏異道邪論，降魔勞怨勇猛不退，",
    "T08n0261_002:0871b09": "成就佛智微妙甚深。如來十力、四無所畏，辯",
    "T08n0261_002:0871b10": "才不斷智慧無礙，深入緣起能離有無，行於",
    "T08n0261_002:0871b11": "中道離我、我所、有情壽命、養育士夫、補特伽",
    "T08n0261_002:0871b12": "羅、意生、儒童。作者受者、知者見者、斷見常見，",
    "T08n0261_002:0871b13": "遠離一切妄執諸見，得陀羅尼素呾纜王，以",
    "T08n0261_002:0871b14": "如來印之所印也。普觀眾生堅固不捨，等如",
    "T08n0261_002:0871b15": "一子無有二心，演甘露法猶師子吼。上中下",
    "T08n0261_002:0871b16": "類一切有情，聞斯法已無不獲益，速疾安住",
    "T08n0261_002:0871b17": "涅槃正路，三明六通具八解脫，紹三寶種無",
    "T08n0261_002:0871b18": "有斷絕，灌頂受職當作法王。能了有情度未",
    "T08n0261_002:0871b19": "度者，詣菩提樹坐於道場，處師子座，自在無",
    "T08n0261_002:0871b20": "畏降伏魔怨，能現佛身相好具足，能轉無上",
    "T08n0261_002:0871b21": "清淨法輪，純以大菩薩僧而為眷屬圍遶說",
    "T08n0261_002:0871b22": "法，利益有情。」爾時會中一切眾生，聞佛說彼諸",
    "T08n0261_002:0871b23": "大菩薩功德法已，歡喜踊躍不能自勝，即以",
    "T08n0261_002:0871b24": "無量天嗢鉢羅華、鉢特摩華、拘牟頭華、奔茶",
    "T08n0261_002:0871b25": "利迦華、曼荼羅華、摩訶曼荼羅華及餘種種",
    "T08n0261_002:0871b26": "雜華而散佛上，及無盡藏菩薩等六十俱胝",
    "T08n0261_002:0871b27": "菩薩大眾之上，而為供養。歡喜自慶而作是",
    "T08n0261_002:0871b28": "言：「我等今日獲大善利，得見如是大菩薩眾。",
    "T08n0261_002:0871b29": "若餘國土一切眾生，聞我供養得親近者亦",
    "T08n0261_002:0871c01": "獲善利。聞彼菩薩功德法者，皆發無上正等",
    "T08n0261_002:0871c02": "覺心。」時此會中三十六億眾生，皆發阿耨多",
    "T08n0261_002:0871c03": "羅三藐三菩提心。",
    "T08n0261_002:0871c04": "爾時薄伽梵復告具壽阿難陀言：「彼不眴世",
    "T08n0261_002:0871c05": "界無諸苦難，及三惡趣亦不聞名，亦無五眾",
    "T08n0261_002:0871c06": "犯禁之名，亦無煩惱勞慮等聲，亦無女人嫉",
    "T08n0261_002:0871c07": "妬慳悋懈怠瞋恚亂意愚癡，亦無障蓋并諸",
    "T08n0261_002:0871c08": "習氣，亦無種種上中下等雜類之名，亦無三",
    "T08n0261_002:0871c09": "乘差別之號——佛法僧寶平等一相，亦無魔及",
    "T08n0261_002:0871c10": "魔民異道邪見，亦無飢渴寒熱等事，及我我",
    "T08n0261_002:0871c11": "所男女等相，互相攝受種種異名。而彼世界",
    "T08n0261_002:0871c12": "廣博嚴淨，以六十萬億俱胝佛剎為一佛土，",
    "T08n0261_002:0871c13": "亦無日月，唯以菩薩願力光明而為照耀。地",
    "T08n0261_002:0871c14": "平如掌，純以帝青及吠瑠璃、末尼珠等種種",
    "T08n0261_002:0871c15": "雜寶間錯莊嚴，又以眾寶蓮花而散其上——其",
    "T08n0261_002:0871c16": "花鮮明柔軟第一，如天妙觸迦遮隣底迦衣——",
    "T08n0261_002:0871c17": "八重寶樹交映蓊欝，周匝圍遶以為垣牆，種",
    "T08n0261_002:0871c18": "種雜花而為嚴飾。亦無沙礫坑坎丘陵、土石",
    "T08n0261_002:0871c19": "黑山荊棘毒刺，唯有無量妙寶高山。雖有天",
    "T08n0261_002:0871c20": "人無別異相，不假雜食而用資身。亦無便利",
    "T08n0261_002:0871c21": "穢污不淨，常以法喜禪悅為味。國土嚴淨，唯",
    "T08n0261_002:0871c22": "佛法王化諸菩薩，無有文字亦無言說。彼諸",
    "T08n0261_002:0871c23": "菩薩受化之時，來詣佛所恭敬合掌，目不蹔",
    "T08n0261_002:0871c24": "眴瞻仰如來，念佛三昧自然成就，故彼世界",
    "T08n0261_002:0871c25": "名為不眴。念佛三昧云何是耶？所謂非色相",
    "T08n0261_002:0871c26": "生，亦非受想行識生，非前後邊際智慧生，亦",
    "T08n0261_002:0871c27": "非現在見聞所生。」佛告阿難：「其念佛三摩地",
    "T08n0261_002:0871c28": "不可思議，於諸法無所行而觀諸法如實相，",
    "T08n0261_002:0871c29": "無說無示、無相無名。此即名為念佛三昧。」",
    "T08n0261_002:0872a01": "爾時曼殊室利菩薩摩訶薩即從座起，偏袒",
    "T08n0261_002:0872a02": "右肩右膝著地，合掌恭敬而白佛言：「大聖世",
    "T08n0261_002:0872a03": "尊！若有善男子、善女人，受持此六波羅蜜多",
    "T08n0261_002:0872a04": "經深妙理趣，得幾所福？」佛告曼殊室利菩薩",
    "T08n0261_002:0872a05": "摩訶薩：「若有善男子、善女人，於九十億殑伽",
    "T08n0261_002:0872a06": "沙俱胝那庾多百千佛所，供養恭敬尊重讚",
    "T08n0261_002:0872a07": "歎。於意云何，此善男子，善女人所得功德寧",
    "T08n0261_002:0872a08": "為多不？」曼殊室利白佛言：「甚多，世尊！甚多，善",
    "T08n0261_002:0872a09": "逝！」佛告曼殊室利菩薩摩訶薩：「我今為汝分",
    "T08n0261_002:0872a10": "別演說。若有善男子、善女人、能於此六波羅",
    "T08n0261_002:0872a11": "蜜多經甚深理趣大乘法寶，乃至一頌一句，",
    "T08n0261_002:0872a12": "受持讀誦。書寫解說，如說修行。而此功德勝",
    "T08n0261_002:0872a13": "前功德。所以者何？此六波羅蜜多大乘理趣",
    "T08n0261_002:0872a14": "甚深法門，乃是一切諸佛之母，一切如來從",
    "T08n0261_002:0872a15": "此生故。」",
    "T08n0261_002:0872a16": "爾時曼殊室利菩薩摩訶薩白佛言：「大聖世",
    "T08n0261_002:0872a17": "尊！我今為欲擁護國界及受持此經典者，常",
    "T08n0261_002:0872a18": "為守護，為欲滌除一切障難，說陀羅尼祕密",
    "T08n0261_002:0872a19": "文句。",
    "T08n0261_002:0872a20": "「第一根本身真言曰：「南謨薩嚩尾泥(一)唵(二)",
    "T08n0261_002:0872a21": "嚩(平聲、引)移(倪以反)濕嚩(二合)囉",
    "T08n0261_002:0872a22": "「第二心真言曰：「唵(一)穆",
    "T08n0261_002:0872a23": "「第三頭真言曰：「唵(一)母(鼻音)穆",
    "T08n0261_002:0872a24": "「第四頭髻真言曰：「唵(一)菴暗穆",
    "T08n0261_002:0872a25": "「第五甲冑真言曰：「唵(一)靉(引)穆莎訶",
    "T08n0261_002:0872a26": "「第六器仗真言曰：「唵(一)鏖(懊高反、合口呼)穆",
    "T08n0261_002:0872a27": "「大聖世尊！此陀羅尼文句，是三世諸佛法身",
    "T08n0261_002:0872a28": "肢節，過去未來現在諸佛之所宣說。若有善",
    "T08n0261_002:0872a29": "男子、善女人，於閑靜處著新淨衣，發大殷重",
    "T08n0261_002:0872b01": "無分別心，誦百千遍，必得聞持永無忘失。若",
    "T08n0261_002:0872b02": "有善男子、善女人持是經者，當知此人即是",
    "T08n0261_002:0872b03": "法師，若有人輕毀違犯此法師者，當知即是",
    "T08n0261_002:0872b04": "輕毀違犯過去未來現在諸佛。」",
    "T08n0261_002:0872b05": "爾時薄伽梵讚曼殊室利菩薩摩訶薩言：「善",
    "T08n0261_002:0872b06": "哉，善哉！汝今說是諸佛真言，作大利益，擁護",
    "T08n0261_002:0872b07": "慈愍一切眾生，滌除障難。」",
    "T08n0261_002:0872b08": "爾時普賢菩薩摩訶薩即從座起，偏袒右肩",
    "T08n0261_002:0872b09": "右膝著地，合掌恭敬而白佛言：「大聖世尊！我",
    "T08n0261_002:0872b10": "亦為欲擁護國界及受持此經典者，常作守",
    "T08n0261_002:0872b11": "護，為欲滌除障難，說陀羅尼祕密文句。",
    "T08n0261_002:0872b12": "「南謨囉紇(二合)旦(一)南謨悉馱南(二)南謨阿利",
    "T08n0261_002:0872b13": "也南(三)南莫娑(去)怒南(四)怛地(儞也反)他(五)",
    "T08n0261_002:0872b14": "唵(六)止哩止哩尼(七)悉哩悉哩尼(八)呬哩呬",
    "T08n0261_002:0872b15": "哩尼(九)呬吒呬吒(十)瞖醯兮(十一)陀囉尼三",
    "T08n0261_002:0872b16": "縻(十二)莎訶",
    "T08n0261_002:0872b17": "「世尊！此陀羅尼祕密文句，乃是三世諸佛之",
    "T08n0261_002:0872b18": "所宣說。若有善男子、善女人持是經者，當知",
    "T08n0261_002:0872b19": "此人即是法師，若有人輕毀此法師者，當知",
    "T08n0261_002:0872b20": "即是違犯過去未來現在三世諸佛。」",
    "T08n0261_002:0872b21": "爾時大聖觀自在菩薩摩訶薩即從座起，偏",
    "T08n0261_002:0872b22": "袒右肩右膝著地，合掌恭敬而白佛言：「大聖",
    "T08n0261_002:0872b23": "世尊！我亦為欲擁護彼善男子善女人持是",
    "T08n0261_002:0872b24": "經者，常作守護及所住國土，為欲滌除一切",
    "T08n0261_002:0872b25": "諸難，說陀羅尼祕密文句。",
    "T08n0261_002:0872b26": "「南謨娑滿多沒馱南(一)怛地(儞也反)他(二)唵(三)",
    "T08n0261_002:0872b27": "哩弭嚟(四)哩弭嚟(五)誐攞哩弭嚟(六)簡侘",
    "T08n0261_002:0872b28": "(丑加反)哩弭嚟(七)尾止嚟(八)莎訶",
    "T08n0261_002:0872c01": "「世尊！此陀羅尼乃是三世諸佛之所宣說。若",
    "T08n0261_002:0872c02": "有人能持是經者，當知此人即是法師，若人",
    "T08n0261_002:0872c03": "輕毀此法師者，當知即是輕毀三世諸佛。」爾",
    "T08n0261_002:0872c04": "時曼荼羅諸天菩薩皆悉集會，其名曰：",
    "T08n0261_002:0872c05": "金剛薩埵、金剛王、金剛染、金剛善哉、",
    "T08n0261_002:0872c06": "金剛寶、金剛威、金剛幢、金剛愛、金剛",
    "T08n0261_002:0872c07": "法、金剛利、金剛因、金剛語、金剛羯",
    "T08n0261_002:0872c08": "磨、金剛護、金剛藥叉、金剛拳、金剛薩",
    "T08n0261_002:0872c09": "埵、金剛寶、金剛法、金剛羯磨、金剛嬉",
    "T08n0261_002:0872c10": "戲、金剛鬘、金剛歌、金剛舞、金剛香、",
    "T08n0261_002:0872c11": "金剛華、金剛燈、金剛塗香、金剛鉤、金",
    "T08n0261_002:0872c12": "剛索、金剛鎖、金剛鈴、",
    "T08n0261_002:0872c13": "金剛阿尾奢等，異口同音共說法身種子陀羅",
    "T08n0261_002:0872c14": "尼曰：",
    "T08n0261_002:0872c15": "「唵慕欠阿(引聲)吽怛闌(二合)紇哩(二合)惡」",
    "T08n0261_002:0872c16": "此等大士諸大菩薩，恭敬合掌前白佛言：「大",
    "T08n0261_002:0872c17": "聖世尊！我等若見有人受持此經乃至一頌一",
    "T08n0261_002:0872c18": "句，我等恭敬供養尊重是人，如毘盧遮那如",
    "T08n0261_002:0872c19": "來等無有異。」",
    "T08n0261_002:0872c20": "爾時六波羅蜜多菩薩具足威儀，而於佛前",
    "T08n0261_002:0872c21": "各各自說陀羅尼祕密文句。",
    "T08n0261_002:0872c22": "第一布施波羅蜜多菩薩說真言曰：「南謨薄",
    "T08n0261_002:0872c23": "伽伐諦曳(二合)(一)怛哩(二合)瑟拏(二合)哩(二)摩訶撥",
    "T08n0261_002:0872c24": "[少/兔]迷(三)吽索(蘇各反)」",
    "T08n0261_002:0872c25": "第二淨戒波羅蜜多菩薩說真言曰：",
    "T08n0261_002:0872c26": "「南謨薄伽伐諦曳(二合)賀囉賀囉獶施略(上乃",
    "T08n0261_002:0872c27": "刀反、下盧遮反)迺以羝曷嚟撥囉(二合)沒馱吽癹",
    "T08n0261_002:0872c28": "吒」",
    "T08n0261_002:0872c29": "第三安忍波羅蜜多菩薩說真言曰：",
    "T08n0261_002:0873a01": "「南謨薄伽伐諦曳(二合)(一)蘇囉撥底(丁里反)(二)迺以",
    "T08n0261_002:0873a02": "羝(三)[尾*黑](尾黑反)吽儞(入聲、儞吉反)儞吠(二合)灑(四)索",
    "T08n0261_002:0873a03": "(桑各反)」",
    "T08n0261_002:0873a04": "第四精進波羅蜜多菩薩說真言曰：",
    "T08n0261_002:0873a05": "「唵南謨薄伽伐諦曳(二合)(一)告思儞耶(二)末藍",
    "T08n0261_002:0873a06": "微毛賀耶(三)吽癹吒(半餘聲)(四)」",
    "T08n0261_002:0873a07": "第五靜慮波羅蜜多菩薩說真言曰：「南謨薄",
    "T08n0261_002:0873a08": "伽伐諦曳(二合)(一)呬里呬里(二)枳里枳里(三)弭",
    "T08n0261_002:0873a09": "里弭里(四)矩殺吒(二合)矩殺吒(二合)(五)唵(六)慕",
    "T08n0261_002:0873a10": "(引)哩(七)慕哩(二合)嚩(平聲)莎訶」",
    "T08n0261_002:0873a11": "第六智慧波羅蜜多菩薩說真言曰：「南謨薄",
    "T08n0261_002:0873a12": "伽伐諦曳(二合)(一)揭諦揭諦(二)波羅揭諦(三)波",
    "T08n0261_002:0873a13": "羅僧揭諦(四)冒地莎訶」",
    "T08n0261_002:0873a14": "時六波羅蜜多菩薩天等，皆白佛言：「大聖世",
    "T08n0261_002:0873a15": "尊！我等亦為擁護持是經者，說此陀羅尼祕",
    "T08n0261_002:0873a16": "密文句。若有善男子、善女人，受持此經乃至",
    "T08n0261_002:0873a17": "一頌一句，我等供養恭敬尊重讚歎，如佛無",
    "T08n0261_002:0873a18": "異。」",
    "T08n0261_002:0873a19": "爾時毘沙門天王，亦為擁護國界受持經者，",
    "T08n0261_002:0873a20": "說自心真言：",
    "T08n0261_002:0873a21": "「怛地(爾也反)他(一)拘那里(二)阿羝襪羝捺羝",
    "T08n0261_002:0873a22": "(三)阿娜羝(四)拘那里(五)莎訶」",
    "T08n0261_002:0873a23": "爾時毘樓勒叉天王，亦為擁護國界及受持",
    "T08n0261_002:0873a24": "經者，說真言曰：「怛地(儞也反)他(一)阿誐儜(二)",
    "T08n0261_002:0873a25": "誐儜(三)敖哩(四)岸(平聲)那(去聲)哩(五)旃拏里",
    "T08n0261_002:0873a26": "(六)摩鄧耆(七)卜羯斯(八)僧(去聲)矩黎(九)沒嚧",
    "T08n0261_002:0873a27": "(二合)灑黎莎訶」",
    "T08n0261_002:0873a28": "爾時提頭賴吒天王，亦為擁護國界及受持",
    "T08n0261_002:0873b01": "經者，說真言曰：",
    "T08n0261_002:0873b02": "「怛地(儞也反)他(一)瑿黎(二)怒米黎(三)怒閉嬭",
    "T08n0261_002:0873b03": "(平聲)(四)怒[醫-酉+耳]黎(五)閉黎(平聲)(六)閉嬭(平聲)(七)莎訶」",
    "T08n0261_002:0873b04": "爾時毘樓博叉天王，亦為擁護國界及受持",
    "T08n0261_002:0873b05": "經者，說真言曰：",
    "T08n0261_002:0873b06": "「怛地(儞也反)他(一)阿尼嚩尼(二)窘而(去聲)(三)怒",
    "T08n0261_002:0873b07": "拏(去聲)迷(四)怒矩黎(五)悉哩怒哩(六)弭哩(七)",
    "T08n0261_002:0873b08": "怒莎訶」",
    "T08n0261_002:0873b09": "時四天王白佛言：「大聖世尊！我等亦為擁護",
    "T08n0261_002:0873b10": "國土及善男子、善女人受持經者，說此陀",
    "T08n0261_002:0873b11": "羅尼祕密文句。若有輕毀受持經者，即為輕",
    "T08n0261_002:0873b12": "毀三世諸佛。」",
    "T08n0261_002:0873b13": "爾時執金剛菩薩，亦為擁護受持經者，說",
    "T08n0261_002:0873b14": "真言曰：",
    "T08n0261_002:0873b15": "「南謨囉怛曩(二合)怛囉(二合)也耶(一)　南謨矢戰",
    "T08n0261_002:0873b16": "(二合、平聲)拏(二)　韈日囉(二合、上聲)播拏(上聲)曳(平聲)(三)　麼訶",
    "T08n0261_002:0873b17": "藥[乞*頁]叉(二合)拪(上)那簸戴(上聲)曳(平聲)(四)　寧(上)羝",
    "T08n0261_002:0873b18": "耶(二合)(五)　撥囉(二合)入嚩(二合、上聲)履多(六)　拘嚕(二合)",
    "T08n0261_002:0873b19": "馱耶(七)　訖栗(二合)多(八)　比(入聲、頻密反)俱胝目佉耶",
    "T08n0261_002:0873b20": "(九)　嚕麼曷哩沙拏昧孕羯囉耶(十)　的乞儭(二合)",
    "T08n0261_002:0873b21": "那(十一)　難(上聲)瑟鵽嚕(二合)羯吒耶(十二)　撥囉(二合)捻",
    "T08n0261_002:0873b22": "(入聲)勃多(二合)韈日囉(二合)賀薩多耶(十三)　薩嚩(平聲)",
    "T08n0261_002:0873b23": "尾垽那(十四)　微那夜迦尾特問(二合)娑那羯囉(引聲)",
    "T08n0261_002:0873b24": "耶(十五)(此上十五句起請真言，下三句正說真言)怛地(儞也反)他(一)　吽韈日",
    "T08n0261_002:0873b25": "羅(二合)矩嚕(二)　那(去聲)怛喇吒(三合)」",
    "T08n0261_002:0873b26": "爾時鈴鐸耳微那夜迦等，亦為擁護受持經",
    "T08n0261_002:0873b27": "者，說真言曰：",
    "T08n0261_002:0873b28": "「怛地(儞也反)他(一)唵(二)必致必致(三)摩必致摩必致",
    "T08n0261_002:0873c01": "(四)摩尾奢摩尾奢(五)摩入嚩(二合、上)囉摩入嚩",
    "T08n0261_002:0873c02": "(二合)囉(六)莎訶」",
    "T08n0261_002:0873c03": "爾時閻魔羅王，亦欲擁護受持經者，說真言",
    "T08n0261_002:0873c04": "曰：",
    "T08n0261_002:0873c05": "「怛地(儞也反)他(一)悉哩(二)尾悉哩尼(三)質",
    "T08n0261_002:0873c06": "哩(四)尾質哩尼(五)儞[口*尸]儞[口*尸](六)瞖醯兮(七)慕",
    "T08n0261_002:0873c07": "(上)多撥底(八)莎訶」",
    "T08n0261_002:0873c08": "爾時訶哩底愛子母，亦為擁護受持經者，說",
    "T08n0261_002:0873c09": "真言曰：",
    "T08n0261_002:0873c10": "「怛地(儞也反)他(一)娜嬭(儞諧反，下准此)娜嬭(二)頓嬭頓",
    "T08n0261_002:0873c11": "嬭(三)薩尾山微那夜迦喃(四)目佉髯磨喃(五)",
    "T08n0261_002:0873c12": "鑠訖底(二合)悉擔磨南(六)磨嚩都(七)莎訶」",
    "T08n0261_002:0873c13": "爾時摩利支天，亦為擁護受持經者，說真言曰：",
    "T08n0261_002:0873c14": "「怛底嚟(二合)磨寧(一)　滿怛囉(二合)(二)　撥娜寧(三)　麼",
    "T08n0261_002:0873c15": "挽底(丁伊反)(平聲)(四)　怛地(儞也反)他(一)　遏迦末斯(二)　末",
    "T08n0261_002:0873c16": "迦末斯(三)　頞怛那(去聲)南末斯(四)　撥吐迷洛叉",
    "T08n0261_002:0873c17": "(五)　嗢撥吐迷洛叉(六)　薩嚩昧以瓢(入聲)(七)　薩武",
    "T08n0261_002:0873c18": "撥薩倪(上聲)瓢(八)　曷洛叉(九)　莎訶」",
    "T08n0261_002:0873c19": "爾時迦嚕拏王，為欲擁護國王大臣及受持",
    "T08n0261_002:0873c20": "經者，說迦嚕拏王理趣真言曰：「乞史(二合)簸",
    "T08n0261_002:0873c21": "(一)唵(二)莎訶」",
    "T08n0261_002:0873c22": "爾時真實迦嚕囉王，為欲擁護國界及受持",
    "T08n0261_002:0873c23": "經者，說真言曰：",
    "T08n0261_002:0873c24": "「南謨薩哆埵(二合)(一)　誐嚕拏耶(二)　沒孽囉摩",
    "T08n0261_002:0873c25": "訶沒孽囉(三)　縵惹(平聲)縵惹(平)(四)　薩嚩(上)娜岸",
    "T08n0261_002:0873c26": "(平)(五)　摩囉耶尾沙入索(六)　嗢涅蘇(上)哩耶(二合)(七)",
    "T08n0261_002:0874a01": "　儞袍(八)　慕(上)[貝*番](去)誐麼哩補(九)　鑠訖多(二合)",
    "T08n0261_002:0874a02": "薩那(十)　窣覩縵寧(上)(十一)　薩莽[口*栗]多(十二)　尾搖(十三)",
    "T08n0261_002:0874a03": "　賀哩多(引)羅(十四)　簡底(頂伊反)(十五)　嚕質囉(十六)　僧屹",
    "T08n0261_002:0874a04": "囉(二合)銘(十七)　捺里與捺囉(二合)(十八)　儞迦囉(十九)　撦",
    "T08n0261_002:0874a05": "耶(二十)　薩麼曩(二十一)　泥庾底(丁里反)(二十二)　商佉(二十三)",
    "T08n0261_002:0874a06": "　乞史(二合)囉(平聲)(二十四)　沒哩(二合)娜羅(二十五)　窘多(二十六)",
    "T08n0261_002:0874a07": "　那嚩(去聲)囉(二十七)　三藐佉(二十八)　尾灑(二十九)　乞史",
    "T08n0261_002:0874a08": "(二合)跋寧(三十)」",
    "T08n0261_002:0874a09": "時迦嚕囉王纔說是真言已，一切惡龍毒氣",
    "T08n0261_002:0874a10": "皆悉摧滅，國土安寧。",
    "T08n0261_002:0874a11": "爾時大自在天王，為欲擁護受持經者，說真",
    "T08n0261_002:0874a12": "言曰：",
    "T08n0261_002:0874a13": "「怛地(儞也反)他(一)　唵(二)　怛吒耶(三)　莎訶(四)　悉怛",
    "T08n0261_002:0874a14": "吒耶(五)　莎訶(六)　嚩吒耶(七)　莎訶(八)　勿吒耶",
    "T08n0261_002:0874a15": "(九)　莎訶(十)　捨咄嚕(二合)儞屹輦(二合)怛曩耶(十一)",
    "T08n0261_002:0874a16": "　莎訶(十二)　南謨迦吒(十三)　尾迦吒(十四)　羯胒(平聲、引)迦",
    "T08n0261_002:0874a17": "(去)囉(十五)　播吒羅(上)耶耨多囉(十六)　儞瑟吒",
    "T08n0261_002:0874a18": "(二合)簡儞瑟吒(二合)(十七)　簡儞瑜惹難(上)羝(十八)　誐",
    "T08n0261_002:0874a19": "羅(十九)　儞尾(二合)誐羅(二十)　尾捨撥囉(二合)尾捨(二十一)",
    "T08n0261_002:0874a20": "　阿尾捨(二十二)　嚕捺囉(二合)(二十三)　嘮捺嚟(二合)那(二十四)",
    "T08n0261_002:0874a21": "　汗囊汗囊(二十五)　諾賀諾賀(二十六)　跛者跛者(二十七)",
    "T08n0261_002:0874a22": "　莽他莽他(二十八)　尾特問(二合)娑也(二十九)　尾特問(二合)",
    "T08n0261_002:0874a23": "娑也(三十)　瑜倪始嚩(二合)囉(三十一)　摩醯始縛(二合)囉",
    "T08n0261_002:0874a24": "(三十二)　南謨悉諦窣覩(三十三)　播摩醯(三十四)　訝(顏憂反)",
    "T08n0261_002:0874a25": "慈(三十五)　南謨始戰(二合)拏耶(三十六)　莎訶(三十七)　撥",
    "T08n0261_002:0874a26": "囉(二合)戰拏耶(三十八)　莎訶(三十九)　沃屹囉(二合、引)耶(四十)",
    "T08n0261_002:0874a27": "　莎訶(四十一)　沃屹囉(二合)諦惹耶(四十二)　莎訶(四十三)",
    "T08n0261_002:0874a28": "　戍羅耶(短聲，下准此)(四十四)　莎訶(四十五)　戍羅匿(乃職反)賀",
    "T08n0261_002:0874a29": "嚩(二合)耶(四十六)　莎訶(四十七)　氷(并孕反)誐(上)耶(四十八)",
    "T08n0261_002:0874b01": "　莎訶(四十九)　氷誐佶灑(二合、去聲)耶(五十)　莎訶(五十一)",
    "T08n0261_002:0874b02": "　孽囉耶(五十二)　莎訶(五十三)　孽囉嚕播耶(五十四)　莎訶",
    "T08n0261_002:0874b03": "(五十五)　佉(上聲)囉耶(五十六)　莎訶(五十七)　佉囉嚕播耶",
    "T08n0261_002:0874b04": "(五十八)　莎訶(五十九)　禰怛多囉耶(六十)　莎訶(六十一)　嗢",
    "T08n0261_002:0874b05": "特縛(去聲、二合)耶(六十二)　莎訶(六十三)　嗢特嚩(二合)繫舍",
    "T08n0261_002:0874b06": "耶(六十四)　莎訶(六十五)　諾賀那(去)耶(六十六)　莎訶(六十",
    "T08n0261_002:0874b07": "七)　撥者那(去)耶(六十八)　莎訶(六十九)　阿目佉(去)",
    "T08n0261_002:0874b08": "耶(七十)　莎訶(七十一)　阿寧(上聲)韈多迦耶(七十二)　莎訶",
    "T08n0261_002:0874b09": "(七十三)　烏蒭讖摩耶(七十四)　莎訶(七十五)　烏蒭讖",
    "T08n0261_002:0874b10": "摩嚕涅囉(二合)耶(七十六)　莎訶(七十七)　瑜(上聲)滿(七十八)",
    "T08n0261_002:0874b11": "　儞尾(二合)瑟底(七十九)　也失者迦失質(八十)　阿寐捺",
    "T08n0261_002:0874b12": "囉(二合)韈底(八十一)　孽底末底(八十二)　播那(八十三)　壤",
    "T08n0261_002:0874b13": "誐(平)(八十四)　迂嚧(八十五)　茗拏囉(八十六)　穀乞史(二合)(八十",
    "T08n0261_002:0874b14": "七)　紇[口*栗]奈監(八十八)　摩呼(八十九)　塞建(二合)那(九十)",
    "T08n0261_002:0874b15": "　屹哩(二合)嚩(平聲)(九十一)　賀努(九十二)　鄔瑟侘(二合)(九十三)　匿",
    "T08n0261_002:0874b16": "(乃職反)賀嚩(二合)(九十四)　娜娑(九十五)　室嚕(二合)怛囉(二合",
    "T08n0261_002:0874b17": "九十六)　羅邏(上)吒(九十七)　室哩山(九十八)　諾賀彌(九十九)",
    "T08n0261_002:0874b18": "　莎訶(一百)　癹吒(二合)(一百一)」",
    "T08n0261_002:0874b19": "爾時毘沙門天王及諸天等，各說如是陀羅",
    "T08n0261_002:0874b20": "尼已，俱白佛言：「大聖世尊！我等若見如是法",
    "T08n0261_002:0874b21": "師，受持讀誦乃至一頌一句，常作擁護，滌除",
    "T08n0261_002:0874b22": "一切災難苦厄及諸毒氣呵罵捶打，種種疾患",
    "T08n0261_002:0874b23": "魑魅魍魎不吉祥事皆悉消滅。」佛告諸大士",
    "T08n0261_002:0874b24": "及毘沙門天王：「汝等善能守護如是持經法",
    "T08n0261_002:0874b25": "師，此經名字尚不可聞，何況盡能受持讀誦，",
    "T08n0261_002:0874b26": "恭敬供養尊重讚歎，以種種塗香、末香、燒",
    "T08n0261_002:0874b27": "香、華鬘、衣服及妙寶蓋、繒綵、幢幡、香油、酥燈，",
    "T08n0261_002:0874b28": "以如是等百千萬種供養法師，應先發願：『聞",
    "T08n0261_002:0874c01": "此經已，如說修行。』我今以此持經法師付囑",
    "T08n0261_002:0874c02": "汝等，應當擁護，乃至親屬亦當守護，令無衰",
    "T08n0261_002:0874c03": "患，使得安樂。」",
    "T08n0261_002:0874c04": "大乘理趣六波羅蜜多經發菩提心品第三",
    "T08n0261_002:0874c05": "爾時薄伽梵作師子吼，顯明祕密總持門已，",
    "T08n0261_002:0874c06": "時慈氏菩薩摩訶薩即從座起，偏袒右肩右",
    "T08n0261_002:0874c07": "膝著地，一心合掌而白佛言：「善哉，善哉！大聖",
    "T08n0261_002:0874c08": "世尊！能以大悲讚說如是祕密甘露勝陀羅",
    "T08n0261_002:0874c09": "尼守護法師。唯願世尊哀愍眾生，宣說阿",
    "T08n0261_002:0874c10": "耨多羅三藐三菩提法，令諸有情，未發心者",
    "T08n0261_002:0874c11": "云何發心？已發心者云何修行？復何因緣於",
    "T08n0261_002:0874c12": "大乘心得不退轉？」",
    "T08n0261_002:0874c13": "爾時薄伽梵告慈氏菩薩摩訶薩言：「若有善",
    "T08n0261_002:0874c14": "男子、善女人，欲為有情修大乘行，欲度有情",
    "T08n0261_002:0874c15": "置大涅槃，應當先發五種勝心。云何為五？一",
    "T08n0261_002:0874c16": "者於諸有情普發平等大慈悲心；二者於一",
    "T08n0261_002:0874c17": "切種智心不退轉；三者於諸有情起親友想，",
    "T08n0261_002:0874c18": "於險難中誓當救護；四者常於有情起負債",
    "T08n0261_002:0874c19": "想；五者恒懷慙媿何時償畢。能發如是五種",
    "T08n0261_002:0874c20": "心者，速能證得阿耨多羅三藐三菩提。",
    "T08n0261_002:0874c21": "「復次，慈氏菩薩摩訶薩！云何於大乘中一心",
    "T08n0261_002:0874c22": "修行得不退轉？如往昔時有一商人，聰慧明",
    "T08n0261_002:0874c23": "達常行仁孝，恒見父母宗親貧苦，常懷憂惱",
    "T08n0261_002:0874c24": "逼切身心，以何方便而能給濟？作是思惟：『無",
    "T08n0261_002:0874c25": "過入海採如意寶而供給之，得離貧苦。』以是",
    "T08n0261_002:0874c26": "因緣發勇猛心，不惜軀命從家而出，種種方",
    "T08n0261_002:0874c27": "便求覓資糧，及諸善伴船及船師。於其中路",
    "T08n0261_002:0874c28": "遇一異人從海而還，乃問此人：『如是忩遽，欲",
    "T08n0261_002:0874c29": "何所之？』商人具答如上因緣：『為救貧窮，今欲",
    "T08n0261_002:0875a01": "入海求如意寶，以相資給。』彼異人言：『我昔離",
    "T08n0261_002:0875a02": "家亦復如是，為濟親族貧窮諸苦。既發家已",
    "T08n0261_002:0875a03": "路經曠野，度大砂磧絕無水草，多有野象虎",
    "T08n0261_002:0875a04": "豹犲狼毒蛇師子，或遇劫賊大山大河，飢渴",
    "T08n0261_002:0875a05": "寒熱驚懼怖畏種種危難，與彼船師方至大",
    "T08n0261_002:0875a06": "海。又遇惡風大魚惡龍，雷電雹雨鼓浪洄",
    "T08n0261_002:0875a07": "澓，多有留難不可具說。雖受如是種種諸苦，",
    "T08n0261_002:0875a08": "尚不能獲如意寶珠，但得資身粗自供足，猶",
    "T08n0261_002:0875a09": "未能濟貧乏之親。今勸仁者，勿強艱苦徒自疲",
    "T08n0261_002:0875a10": "勞。吾欲與仁別為經理。所以者何？然彼大海",
    "T08n0261_002:0875a11": "有種種難——黑風、黑山、藥叉、羅剎、摩竭蛟龍——眾",
    "T08n0261_002:0875a12": "難非一。但曾聞有如意珠名，往者千萬獲無",
    "T08n0261_002:0875a13": "一二。以是因緣，勸於仁者宜速迴還。』爾時商",
    "T08n0261_002:0875a14": "主聞是語已，倍復增進，發三勝心入海不退。",
    "T08n0261_002:0875a15": "云何為三？一者父母兄弟宗親貧苦若斯，如",
    "T08n0261_002:0875a16": "何空歸不相救濟？二者我之親屬昔時富有，",
    "T08n0261_002:0875a17": "惠我衣食憐愍於我，今者貧窮命不全濟，如",
    "T08n0261_002:0875a18": "何放捨而欲退還？三者我在家時處理家務，",
    "T08n0261_002:0875a19": "策役驅使大小僮僕種種呵責，如何貧苦不",
    "T08n0261_002:0875a20": "相賑恤，令彼歡喜而欲退還？以是因緣念酬",
    "T08n0261_002:0875a21": "恩德，發大勇猛決定前進，要當入海求如意",
    "T08n0261_002:0875a22": "寶，得已還家濟於親屬，恣其所用永離艱窮。",
    "T08n0261_002:0875a23": "「菩薩摩訶薩亦復如是發菩提心，觀於十方",
    "T08n0261_002:0875a24": "六趣四生，皆是我之宿世父母，憐愍我故造",
    "T08n0261_002:0875a25": "諸惡業，墮於地獄、餓鬼、畜生受諸苦惱。以是",
    "T08n0261_002:0875a26": "因緣而自思惟：『以何方便濟斯苦難？』作是念",
    "T08n0261_002:0875a27": "已，唯有入於六波羅蜜多大法海中，求佛種",
    "T08n0261_002:0875a28": "智，拯濟有情生死之苦。如是思已，發大勇猛",
    "T08n0261_002:0875a29": "無退屈心，精進勤求無有懈倦，種種方便求",
    "T08n0261_002:0875b01": "覓資糧、菩提善伴法及法師。行至中路遇一",
    "T08n0261_002:0875b02": "魔王領諸眷屬，或現天身，或顯人身、婆羅門",
    "T08n0261_002:0875b03": "身，或作商主、苾芻、苾芻尼身，或餘種種異",
    "T08n0261_002:0875b04": "類之身。而彼魔王問菩薩言：『汝今忩忙，欲詣",
    "T08n0261_002:0875b05": "何所？』菩薩答言：『我為一切苦惱眾生，今欲入",
    "T08n0261_002:0875b06": "於六度大海，求佛種智如意寶珠，以救一切",
    "T08n0261_002:0875b07": "貧乏眾生。』魔王復云：『我初發心亦復如是，為",
    "T08n0261_002:0875b08": "度一切苦惱眾生，出生死家，度大流轉，曠野",
    "T08n0261_002:0875b09": "砂磧備受飢渴，盜賊恐怖眾難非一，方至六",
    "T08n0261_002:0875b10": "度大法海中。或遇乞頭，或逢乞眼耳鼻舌身",
    "T08n0261_002:0875b11": "手足支節，心肺腸胃肝膽脾腎，國城妻子、",
    "T08n0261_002:0875b12": "奴婢僕使。如是種種隨乞而施，不生慳悋",
    "T08n0261_002:0875b13": "勤求智寶。經無量劫，生死流轉在於苦海，雖",
    "T08n0261_002:0875b14": "受種種諸苦難事，猶不能獲無上菩提，而但",
    "T08n0261_002:0875b15": "迴求阿羅漢果，出離三界寂滅涅槃。我今勸",
    "T08n0261_002:0875b16": "汝勿強勞苦，應自修持，吾欲與汝共階此果。",
    "T08n0261_002:0875b17": "所以者何？我念三塗常受飢苦，心思吞噉仰",
    "T08n0261_002:0875b18": "面向空，誰來入口充我一飽。種種苦難逼切",
    "T08n0261_002:0875b19": "身心，人命無常過於山水，善知識者難遭難",
    "T08n0261_002:0875b20": "遇，若不信受後悔何追。生死海中流轉不定，",
    "T08n0261_002:0875b21": "心如水月何有實耶？惡知識者易見易逢，恒",
    "T08n0261_002:0875b22": "樂勸人行菩薩道，捨財捨命望趣菩提。況諸",
    "T08n0261_002:0875b23": "佛出興時乃一顯，求者千萬得無一二。以",
    "T08n0261_002:0875b24": "是勸仁不須勞苦，應求解脫自取涅槃。又",
    "T08n0261_002:0875b25": "三無數劫受諸勤苦，方能獲得佛果菩提。此",
    "T08n0261_002:0875b26": "生三生證阿羅漢，一種無學何用苦為。無",
    "T08n0261_002:0875b27": "智愚人心希佛果，備歷艱苦經無量劫，尚未",
    "T08n0261_002:0875b28": "聞證阿羅漢果，何況能得無上菩提。譬如",
    "T08n0261_002:0875b29": "有人獲一小鳥，更見有一迦嚕囉王，即放手",
    "T08n0261_002:0875c01": "中已所執鳥，便前捕捉迦嚕囉王。大者飛翔，",
    "T08n0261_002:0875c02": "小者復失。愚求佛果亦復如是，棄此求餘二",
    "T08n0261_002:0875c03": "果俱失。既知是已願早迴心，於此生中必證",
    "T08n0261_002:0875c04": "羅漢。』爾時菩薩聞是語已，轉增勇猛發三種",
    "T08n0261_002:0875c05": "心。云何為三？一者一切眾生從無始際生死",
    "T08n0261_002:0875c06": "已來，皆我所親或為朋友，現受苦惱未得",
    "T08n0261_002:0875c07": "免離，如何退還？二者一切眾生從無始已來，",
    "T08n0261_002:0875c08": "給我衣食憐愍我深，今受輪迴苦難非一，云",
    "T08n0261_002:0875c09": "何未報乃生退心？三者一切眾生從無始際",
    "T08n0261_002:0875c10": "皆我眷屬，策役驅使轉相呵責，未曾少分",
    "T08n0261_002:0875c11": "酬報彼恩。以是因緣不應退屈，更增勇猛求",
    "T08n0261_002:0875c12": "證菩提。若證菩提一切智寶，用濟生死苦難",
    "T08n0261_002:0875c13": "眾生。是名菩薩摩訶薩於大乘中，一心修行",
    "T08n0261_002:0875c14": "得不退轉。",
    "T08n0261_002:0875c15": "「復次，慈氏！當知即是菩薩摩訶薩修大乘行",
    "T08n0261_002:0875c16": "發五種心。此五心中，一者於諸有情起大",
    "T08n0261_002:0875c17": "悲心；二者為諸有情求一切智——心無退轉此",
    "T08n0261_002:0875c18": "二心者，於大乘法精進修行；三者一切有情",
    "T08n0261_002:0875c19": "皆我親友；四者一切有情於我有恩，未有毫",
    "T08n0261_002:0875c20": "釐用相酬報；五者一切有情皆我眷屬，我曾",
    "T08n0261_002:0875c21": "於彼起不善業，種種呵罵非理責罰，深心慚",
    "T08n0261_002:0875c22": "媿何時償畢——此之三心令諸菩薩勇猛不退，",
    "T08n0261_002:0875c23": "乃至證得阿耨多羅三藐三菩提。」",
    "T08n0261_002:0875c24": "大乘理趣六波羅蜜多經卷第二"
}