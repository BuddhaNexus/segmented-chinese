{
    "X81n1571_011:0501b09": "五燈全書卷第十一",
    "X81n1571_011:0501b11": "京都聖感禪寺住持(臣)僧　(超永)　編輯",
    "X81n1571_011:0501b12": "京都古華嚴寺住持(臣)僧　(超揆)　較閱　進",
    "X81n1571_011:0501b13": "呈",
    "X81n1571_011:0501b14": "青原下五世",
    "X81n1571_011:0501b15": "石霜諸禪師法嗣",
    "X81n1571_011:0501b16": "潭州大光山居誨禪師京兆王氏子。初造石霜。長坐",
    "X81n1571_011:0501b17": "不臥。麻衣草履。亡身為法。霜遂令主性空塔院。一日",
    "X81n1571_011:0501b18": "霜知緣熟。試其所得。問曰。國家每年。放舉人及第。朝",
    "X81n1571_011:0501b19": "門還得拜也無。師曰。有一人不求進。霜曰。憑何。師曰。",
    "X81n1571_011:0501b20": "他且不為名。霜曰。除却今日。別更有時也無。師曰。他",
    "X81n1571_011:0501b21": "亦不道今日是。如是酬問。往復無滯。盤桓二十餘祀。",
    "X81n1571_011:0501b22": "眾請出世　僧問。祇如達磨是祖否。師曰。不是祖。曰",
    "X81n1571_011:0501b23": "既不是祖。又來作甚麼。師曰。祇為汝不薦。曰薦後如",
    "X81n1571_011:0501b24": "何。師曰。方知不是祖　問混沌未分時如何。師曰。時",
    "X81n1571_011:0501c01": "教阿誰敘　上堂。一代時教。祇是整理時人手脚。直",
    "X81n1571_011:0501c02": "饒剝盡到底也。祇成得箇了事人。不可將當衲衣下",
    "X81n1571_011:0501c03": "事。所以道。四十九年。明不盡。標不起。到這裏合作麼",
    "X81n1571_011:0501c04": "生。更若忉忉。恐成負累。珍重。唐昭宗天復癸亥九月",
    "X81n1571_011:0501c05": "三日歸寂。壽六十有七。",
    "X81n1571_011:0501c06": "瑞州九峯道虔禪師福州侯官劉氏子。甞為石霜侍",
    "X81n1571_011:0501c07": "者。洎霜歸寂。眾請首座繼席。師曰。眾曰。須明得先師",
    "X81n1571_011:0501c08": "意始可。座曰。先師有甚麼意。師曰。先師道。休去。歇去。",
    "X81n1571_011:0501c09": "冷湫湫地去。一念萬年去。寒灰枯木去。古廟香爐去。",
    "X81n1571_011:0501c10": "一條白練去。其餘則不問。如何是一條白練去。座曰。",
    "X81n1571_011:0501c11": "這箇祇是明一色邊事。師曰。元來未會先師意在。座",
    "X81n1571_011:0501c12": "曰。你不肯我那。但裝香來。香煙斷處。若去不得。即不",
    "X81n1571_011:0501c13": "會先師意。遂焚香。香煙未繼。座已脫去。師拊座背曰。",
    "X81n1571_011:0501c14": "坐脫立亡即不無。先師意未夢見在　住後上堂。問",
    "X81n1571_011:0501c15": "無間中人。行甚麼行。師曰。畜生行。曰畜生復行甚麼",
    "X81n1571_011:0501c16": "行。師曰。無間行。曰此猶是長生路上人。師曰。汝須知",
    "X81n1571_011:0501c17": "有不共命者。曰不共甚麼命。師曰。長生氣不常。乃曰。",
    "X81n1571_011:0501c18": "諸兄弟。還識得命麼。欲知命。流泉是命。湛寂是身。千",
    "X81n1571_011:0501c19": "波競涌是文殊境界。一亘晴空是普賢牀榻。其次借",
    "X81n1571_011:0501c20": "一句子。是指月。於中事是話月。從上宗門中事。如節",
    "X81n1571_011:0501c21": "度使信旗相似。且如諸方先德。未建許多名目。指陳",
    "X81n1571_011:0501c22": "已前。諸兄弟。約甚麼體格商量。到這裏。不假三寸試",
    "X81n1571_011:0501c23": "話會看。不假耳試釆聽看。不假眼試辯白看。所以道。",
    "X81n1571_011:0501c24": "聲前拋不出。句後不藏形。盡乾坤大地。都來是汝當",
    "X81n1571_011:0502a01": "人箇體。向甚麼處。安眼耳鼻舌。莫但向意根下。圖度",
    "X81n1571_011:0502a02": "作解。盡未來際。亦未有休歇分。所以洞山道。擬將心",
    "X81n1571_011:0502a03": "意學元宗。大似西行却向束。珍重　問承古有言。向",
    "X81n1571_011:0502a04": "外紹則臣位。向內紹則王種。是否。師曰是。曰如何是",
    "X81n1571_011:0502a05": "外紹。師曰。若不知事極頭。祇得了事。喚作外紹。是為",
    "X81n1571_011:0502a06": "臣種。曰如何是內紹。師曰。知向裏許承當擔荷。是為",
    "X81n1571_011:0502a07": "內紹。曰如何是王種。師曰。須見無承當底人。無擔荷",
    "X81n1571_011:0502a08": "底人。始得同一色。同一色了。所以借為誕生。是為王",
    "X81n1571_011:0502a09": "種。曰恁麼則內紹。亦須得轉。師曰。灼然有承當擔荷。",
    "X81n1571_011:0502a10": "爭得不轉。汝道內紹。便是人王種。你且道。如今還有",
    "X81n1571_011:0502a11": "紹底道理麼。所以古人道。紹是功。紹了非是功。轉功",
    "X81n1571_011:0502a12": "就位了。始喚作人王種。曰未審外紹還轉也無。師曰。",
    "X81n1571_011:0502a13": "外紹全未知有。且教渠知有。曰如何是知有。師曰。天",
    "X81n1571_011:0502a14": "明不覺曉。問如何是外紹。師曰。不借別人家裏事。曰",
    "X81n1571_011:0502a15": "如何是內紹。師曰。推爺向裏頭。曰二語之中。那語最",
    "X81n1571_011:0502a16": "親。師曰。臣在門裏。王不出門。曰恁麼則不出門者。不",
    "X81n1571_011:0502a17": "落二邊。師曰。渠也不獨坐世界裏。紹王種名外。紹王",
    "X81n1571_011:0502a18": "種姓。所以道。紹是功。名臣。是偏中正。紹了轉功。名君。",
    "X81n1571_011:0502a19": "是正中偏。問誕生還更知聞也無。師曰。更知聞阿誰。",
    "X81n1571_011:0502a20": "曰恁麼則莫便是否。師曰。若是。古人為甚麼道誕生",
    "X81n1571_011:0502a21": "王有父。曰既有父。為甚麼不知聞。師曰。同時不識祖",
    "X81n1571_011:0502a22": "　問古人云。直得不恁麼來者。猶是兒孫。意旨如何。",
    "X81n1571_011:0502a23": "師曰。古人不謾語。曰如何是來底兒孫。師曰。猶守珍",
    "X81n1571_011:0502a24": "御在。曰如何是父。師曰。無家可坐。無世可興　問諸",
    "X81n1571_011:0502b01": "聖間出。祇是箇傳語底人。豈不是和尚語。師曰是。曰",
    "X81n1571_011:0502b02": "祇如世尊生下。一手指天一手指地云。天上天下唯",
    "X81n1571_011:0502b03": "我獨尊。為甚麼喚作傳語底人。師曰。為他指天指地。",
    "X81n1571_011:0502b04": "所以喚作傳語底人。僧禮拜而退　問九重無信。恩",
    "X81n1571_011:0502b05": "赦何來。師曰。流光雖徧。閫內不周。曰流光與閫內。相",
    "X81n1571_011:0502b06": "去多少。師曰。綠水騰波。青山秀色　問人人盡言請",
    "X81n1571_011:0502b07": "益。未審師將何拯濟。師曰。汝道。巨嶽還曾乏寸土也",
    "X81n1571_011:0502b08": "無。曰恁麼則四海參尋當為何事。師曰。演若迷頭心",
    "X81n1571_011:0502b09": "自狂。曰還有不狂者麼。師曰有。曰如何是不狂者。師",
    "X81n1571_011:0502b10": "曰。突曉途中眼不開　問如何是學人自己。師曰。更",
    "X81n1571_011:0502b11": "問阿誰。曰便恁麼承當時如何。師曰。須彌還更戴須",
    "X81n1571_011:0502b12": "彌　問祖祖相傳。復傳何事。師曰。釋迦慳迦葉富。曰",
    "X81n1571_011:0502b13": "如何是釋迦慳。師曰。無物與人。曰如何是迦葉富。師",
    "X81n1571_011:0502b14": "曰。國內孟甞君。曰畢竟傳底事作麼生。師曰。百歲老",
    "X81n1571_011:0502b15": "人分夜燈　問諸佛非我道。如何是我道。師曰。我非",
    "X81n1571_011:0502b16": "諸佛。曰既非諸佛。為甚麼却立我道。師曰。適來暫喚",
    "X81n1571_011:0502b17": "來。如今却遣出。曰為甚麼却遣出。師曰。若不遣出。眼",
    "X81n1571_011:0502b18": "裏塵生　問一切處覓不得。豈不是聖。師曰。是甚麼",
    "X81n1571_011:0502b19": "聖。曰牛頭未見四祖時。豈不是聖。師曰。是聖境未忘。",
    "X81n1571_011:0502b20": "曰二聖相去幾何。師曰。塵中雖有隱形術。爭奈全身",
    "X81n1571_011:0502b21": "入帝鄉　問古人道。因真立妄。從妄顯真。是否。師曰。",
    "X81n1571_011:0502b22": "是。曰如何是真心。師曰。不雜食是。曰如何是妄心。師",
    "X81n1571_011:0502b23": "曰。攀緣起倒是。曰離此二途。如何是本體。師曰。本體",
    "X81n1571_011:0502b24": "不離。曰為甚麼不離。師曰。不敬功德天。誰嫌黑暗女",
    "X81n1571_011:0502c01": "　問盡乾坤都來是箇眼。如何是乾坤眼。師曰。乾坤",
    "X81n1571_011:0502c02": "在裏許。曰乾坤眼何在。師曰。正是乾坤眼。曰還照矚",
    "X81n1571_011:0502c03": "也無。師曰。不借三光勢。曰既不借三光勢。憑何喚作",
    "X81n1571_011:0502c04": "乾坤眼。師曰。若不如是。髑髏前見鬼人無數　問一",
    "X81n1571_011:0502c05": "筆丹青。為甚麼邈誌公真不得。師曰。僧繇却許誌公。",
    "X81n1571_011:0502c06": "曰未審僧繇得甚麼人證旨。却許誌公。師曰。烏龜稽",
    "X81n1571_011:0502c07": "首須彌柱　問動容沉古路。身沒乃方知。此意如何。",
    "X81n1571_011:0502c08": "師曰。偷佛錢買佛香。曰學人不會。師曰。不會即燒香",
    "X81n1571_011:0502c09": "供養本爺娘　師後住泐潭而終。諡大覺禪師。塔曰",
    "X81n1571_011:0502c10": "圓寂。",
    "X81n1571_011:0502c11": "台州涌泉景欣禪師泉州仙遊人。自石霜開示。而止",
    "X81n1571_011:0502c12": "涌泉。一日不披袈裟喫飯。有僧問。莫成俗否。師曰。即",
    "X81n1571_011:0502c13": "今豈是僧耶。彊德二禪客。於路次見師騎牛。不識師。",
    "X81n1571_011:0502c14": "忽曰。蹄角甚分明。爭奈騎者不鑒。師驟牛而去。彊德",
    "X81n1571_011:0502c15": "憩於樹下煎茶。師回却下牛。問曰二禪客。近離甚麼",
    "X81n1571_011:0502c16": "處。彊曰那邊。師曰。那邊事作麼生。彊提起茶盞。師曰。",
    "X81n1571_011:0502c17": "此猶是這邊事。那邊事作麼生。彊無對。師曰。莫道騎",
    "X81n1571_011:0502c18": "者不鑒好　上堂。我四十九年在這裏。尚目有時走",
    "X81n1571_011:0502c19": "作。汝等諸人。莫開大口。見解人多。行解人萬中無一",
    "X81n1571_011:0502c20": "箇。見解言語。總要知通。若識不盡。敢道輪回去在。為",
    "X81n1571_011:0502c21": "何如此。葢為識漏未盡。汝但盡却今時。始得成立。亦",
    "X81n1571_011:0502c22": "喚作立中功。轉功就他去。亦喚作就中功。親他去。我",
    "X81n1571_011:0502c23": "所以道。親人不得度。渠不度親人。恁麼譬喻尚不會。",
    "X81n1571_011:0502c24": "薦取渾崙底。但管取性亂動舌頭。不見洞山道。相續",
    "X81n1571_011:0503a01": "也大難。汝須知有此事。若不知有。啼哭有日在　上",
    "X81n1571_011:0503a02": "堂。拍盲不見佛。開眼遇途人。借問途中事。渠無丈六",
    "X81n1571_011:0503a03": "身。不從五天來。漢地不曾踏。不是張家生。誰云李家",
    "X81n1571_011:0503a04": "子。三人拄一杖臥一牀。似伊不似伊。拈來搭肩上。為",
    "X81n1571_011:0503a05": "他十八兒論。不奈伊何。",
    "X81n1571_011:0503a06": "潭州雲葢山志元圓淨禪師遊方時。問雲居曰。志元",
    "X81n1571_011:0503a07": "不奈何時如何。居曰。祇為闍黎功力不到。師不禮拜。",
    "X81n1571_011:0503a08": "直造石霜。亦如前問。霜曰。非但闍黎。老僧亦不奈何。",
    "X81n1571_011:0503a09": "師曰。和尚為甚麼不奈何。霜曰。老僧若奈何。拈過汝",
    "X81n1571_011:0503a10": "不奈何。師便禮拜。僧問石霜。萬戶俱閉即不問。萬戶",
    "X81n1571_011:0503a11": "俱開時如何。霜曰。堂中事作麼生。僧無對。經半年。方",
    "X81n1571_011:0503a12": "始下一轉語曰。無人接得渠。霜曰。道即太煞道。祇道",
    "X81n1571_011:0503a13": "得八成。曰和尚又且如何。霜曰。無人識得渠。師知乃",
    "X81n1571_011:0503a14": "禮拜乞為舉。霜不肯。師乃挾霜上方丈曰。和尚若不",
    "X81n1571_011:0503a15": "道。打和尚去在。霜曰得在。師頻禮拜。霜曰。無人識得",
    "X81n1571_011:0503a16": "渠。師於言下頓省　住後。僧問。如何是佛。師曰。黃面",
    "X81n1571_011:0503a17": "底是。曰如何是法。師曰。藏裏是　問然燈未出時如",
    "X81n1571_011:0503a18": "何。師曰。昧不得　問蛇為甚麼吞却師。師曰。通身色",
    "X81n1571_011:0503a19": "不同　問如何是衲僧。師曰。參尋訪道　潭州道正。",
    "X81n1571_011:0503a20": "表聞馬王。乞師論義。王請師。上殿相見。茶罷。師就王",
    "X81n1571_011:0503a21": "乞劒。師握劒問道正曰。你本教中道。恍恍惚惚其中",
    "X81n1571_011:0503a22": "有物。是何物。杳杳冥冥其中有精。是何精。道得不斬。",
    "X81n1571_011:0503a23": "道不得即斬。道正茫然。便禮拜懺悔。師謂王曰。還識",
    "X81n1571_011:0503a24": "此人否。王曰識。師曰是誰。王曰道正。師曰不是。其道",
    "X81n1571_011:0503b01": "若正。合對得臣僧。此祇是箇無主孤魂。因茲道士更",
    "X81n1571_011:0503b02": "不紛紜。",
    "X81n1571_011:0503b03": "潭州谷山藏禪師僧問。法尚應捨。何況非法。如何是",
    "X81n1571_011:0503b04": "法尚應捨。師曰。空裏撒醍醐。曰如何是非法。師曰。嵩",
    "X81n1571_011:0503b05": "山道士詐明頭　問逼迫出來時如何。師曰。還曾拶",
    "X81n1571_011:0503b06": "著汝麼。",
    "X81n1571_011:0503b07": "潭州中雲葢禪師僧問。和尚開堂。當為何事。師曰。為",
    "X81n1571_011:0503b08": "汝驢漢。曰諸佛出世。當為何事。師曰。為汝驢漢　問",
    "X81n1571_011:0503b09": "祖佛未出世時如何。師曰。像不得。曰出世後如何。師",
    "X81n1571_011:0503b10": "曰。闍黎也須側身始得　問如何是向上一句。師曰。",
    "X81n1571_011:0503b11": "文殊失却口。曰如何是門頭一句。師曰。頭上插花子。",
    "X81n1571_011:0503b12": "曰。如何是超百億。師曰。超人不得肯。",
    "X81n1571_011:0503b13": "河中南際山僧一禪師僧問。幸獲親近。乞師指示。師",
    "X81n1571_011:0503b14": "曰。我若指示。即屈著汝。曰教學人作麼生即是。師曰。",
    "X81n1571_011:0503b15": "切忌是非　問如何是衲僧氣息。師曰。還曾薰著汝",
    "X81n1571_011:0503b16": "也無　問同類即不問。如何是異類。師曰。要頭斫將",
    "X81n1571_011:0503b17": "去　問如何是法身主。師曰。不過來。曰如何是毗盧",
    "X81n1571_011:0503b18": "師。師曰。不超越。師終于長慶。諡本淨大師。塔曰無塵。",
    "X81n1571_011:0503b19": "廬山棲賢懷祐禪師泉州人。僧問。如何是五老峰前",
    "X81n1571_011:0503b20": "事。師曰。萬古千秋。曰恁麼則成絕嗣去也。師曰。躊躇",
    "X81n1571_011:0503b21": "欲與誰　問自遠趨風。請師激發。師曰。他不憑時。曰",
    "X81n1571_011:0503b22": "請師憑時。師曰。我亦不換　問如何是法法無差。師",
    "X81n1571_011:0503b23": "曰。雪上更加霜　上堂。若會此箇事。無有下口處",
    "X81n1571_011:0503b24": "　問如何是祖師西來意。師曰。井底寒蟾。天中明月。師",
    "X81n1571_011:0503c01": "終于廬山。諡元悟大師。塔曰傳燈。",
    "X81n1571_011:0503c02": "福州覆船山洪薦禪師僧問。如何是本來面目。師閉",
    "X81n1571_011:0503c03": "目吐舌。又開目吐舌示之。曰本來有許多面目耶。師",
    "X81n1571_011:0503c04": "曰。適來見甚麼。僧無語　問如何是師子。師曰。善哮",
    "X81n1571_011:0503c05": "吼。僧拊掌曰。好手好手。師曰。青天白日。却被鬼迷。僧",
    "X81n1571_011:0503c06": "作掀禪牀勢。師便打。曰驢事未去。馬事到來。師曰。灼",
    "X81n1571_011:0503c07": "然作家。僧拂袖便出。師曰。將甌盛水。擬比大洋　問",
    "X81n1571_011:0503c08": "如何是玄妙。師曰。未聞已前　道吾問。久嚮和尚會",
    "X81n1571_011:0503c09": "禪。是否。師曰。蒼天蒼天。吾近前掩師口曰。低聲低聲。",
    "X81n1571_011:0503c10": "師與一掌。吾曰。蒼天蒼天。師把住曰。得恁麼無禮。吾",
    "X81n1571_011:0503c11": "却與一掌。師曰。老僧罪過。吾拂袖便行。師呵呵大笑",
    "X81n1571_011:0503c12": "曰。早知如是。不見如是　僧參。師便作起勢。僧便出。",
    "X81n1571_011:0503c13": "師曰。闍黎且來人事。僧回。作抽坐具勢。師却歸方丈。",
    "X81n1571_011:0503c14": "僧曰。蒼天蒼天。師曰。龍頭蛇尾。僧近前叉手立。師曰。",
    "X81n1571_011:0503c15": "敗將投王。不存性命　問抱璞投師。師還接否。師以",
    "X81n1571_011:0503c16": "手拍香臺。僧禮拜。師曰。禮拜則不無。其中事作麼生。",
    "X81n1571_011:0503c17": "僧却拍香臺。師曰。舌頭不出口　師將示寂。三日前。",
    "X81n1571_011:0503c18": "令侍者喚第一座來。師臥。出氣一聲。座喚侍者曰。和",
    "X81n1571_011:0503c19": "尚渴。要湯水喫。師乃面壁而臥。臨終令集眾。乃展兩",
    "X81n1571_011:0503c20": "手出舌示之。時第三座曰。諸人。和尚舌根硬也。師曰。",
    "X81n1571_011:0503c21": "苦哉苦哉。誠如第三座所言。舌根硬去也。言訖而寂。",
    "X81n1571_011:0503c22": "諡紹隆大師。塔曰廣濟。",
    "X81n1571_011:0503c23": "鼎州德山存德慧空禪師僧問。如何是一句。師曰。更",
    "X81n1571_011:0503c24": "請問。問如何是和尚先陁婆。師曰。昨夜三更見月明。",
    "X81n1571_011:0504a01": "吉州崇恩禪師僧問。祖意教意。是同是別。師曰。少林",
    "X81n1571_011:0504a02": "雖有月。葱嶺不穿雲　問如何是類。師曰。奈何橋畔",
    "X81n1571_011:0504a03": "嘶聲切。劒樹林中去復來。",
    "X81n1571_011:0504a04": "石霜暉禪師僧問。世尊出世。先度五俱輪。和尚出世",
    "X81n1571_011:0504a05": "先度何人。師曰。總不度。曰為甚麼不度。師曰。為伊不",
    "X81n1571_011:0504a06": "是五俱輪。",
    "X81n1571_011:0504a07": "郢州芭蕉禪師僧問。從上宗乘如何舉唱。師曰。已被",
    "X81n1571_011:0504a08": "人冷眼覷破了　問不落諸緣。請師直指。師曰。有問",
    "X81n1571_011:0504a09": "有答　問如何是和尚為人一句。師曰。祇恐闍黎不",
    "X81n1571_011:0504a10": "問　問如何是向去底人。師曰。董家稚子聲聲哭。曰",
    "X81n1571_011:0504a11": "如何是却來底人。師曰。枯木驪龍露爪牙。",
    "X81n1571_011:0504a12": "潭州肥田慧覺伏禪師僧問。如何是未出世邊事。師",
    "X81n1571_011:0504a13": "曰。髻中珠未解。石女斂雙眉。曰出世後如何。師曰。靈",
    "X81n1571_011:0504a14": "龜呈卦兆。失却自家身　問此地名甚麼。師曰。肥田。",
    "X81n1571_011:0504a15": "曰宜種甚麼。師便打　師有偈曰。修多好句枉工夫。",
    "X81n1571_011:0504a16": "返本還源是大愚。祖佛不從修證得。縱行玄路也崎",
    "X81n1571_011:0504a17": "嶇。",
    "X81n1571_011:0504a18": "潭州鹿苑暉禪師僧問。不假諸緣請師道。師敲火爐",
    "X81n1571_011:0504a19": "曰。會麼曰不會。師曰。瞌睡漢　問牛頭未見四祖時",
    "X81n1571_011:0504a20": "如何。師曰。如月在水。曰見後如何。師曰。如水在月",
    "X81n1571_011:0504a21": "　問祖祖相傳。未審。傳箇甚麼。師曰。汝問我。我問汝。曰",
    "X81n1571_011:0504a22": "恁麼則緇素不分也。師曰。甚麼處去來。",
    "X81n1571_011:0504a23": "潭州寶葢約禪師僧問。寶葢高高挂。其中事若何。請",
    "X81n1571_011:0504a24": "師言下旨。一句不消多。師曰。寶葢挂空中。有路不曾",
    "X81n1571_011:0504b01": "通。儻求言下旨。便是有西東。",
    "X81n1571_011:0504b02": "越州雲門山拯迷寺海晏禪師僧問。如何是衲衣下",
    "X81n1571_011:0504b03": "事。師曰。如齩硬石頭　問如何是古寺一爐香。師曰。",
    "X81n1571_011:0504b04": "歷代無人齅。曰齅者如何。師曰。六根俱不到　問久",
    "X81n1571_011:0504b05": "嚮拯迷。到來為甚麼不見拯迷。師曰。闍黎不識拯迷。",
    "X81n1571_011:0504b06": "湖南文殊禪師僧問。僧繇為甚麼邈誌公真不得。師",
    "X81n1571_011:0504b07": "曰。非但僧繇誌公也邈不得。曰誌公為甚麼邈不得。",
    "X81n1571_011:0504b08": "師曰。彩繪不將來。曰和尚還邈得也無。師曰。我亦邈",
    "X81n1571_011:0504b09": "不得。曰和尚為甚麼邈不得。師曰。渠無顏色教我作",
    "X81n1571_011:0504b10": "麼生邈　問如何是密室。師曰。緊不就。曰如何是密",
    "X81n1571_011:0504b11": "室中人。師曰。不坐上色牛。",
    "X81n1571_011:0504b12": "鳳翔府石柱禪師遊方時。到洞山時。虔和尚垂語曰。",
    "X81n1571_011:0504b13": "有四種人。一人說過。佛祖一步行不得。一人行過。佛",
    "X81n1571_011:0504b14": "祖一句說不得。一人說得行得。一人說不得行不得。",
    "X81n1571_011:0504b15": "阿那箇是其人。師出眾曰。一人說過佛祖行不得者。",
    "X81n1571_011:0504b16": "祇是無舌不許行。一人行過佛祖一句說不得者。祇",
    "X81n1571_011:0504b17": "是無足不許說。一人說得行得者。祇是函葢相稱。一",
    "X81n1571_011:0504b18": "人說不得行不得者。如斷命求活。此是石女兒披枷",
    "X81n1571_011:0504b19": "帶鎖。山曰。闍黎分上作麼生。師曰。該通分上。卓卓寧",
    "X81n1571_011:0504b20": "彰。山曰。祇如海上明公秀又作麼生。師曰。幻人相逢。",
    "X81n1571_011:0504b21": "拊掌呵呵。",
    "X81n1571_011:0504b22": "河中府棲巖山大通院存壽禪師初講經論。後於石",
    "X81n1571_011:0504b23": "霜之室忘筌。住後。僧問。如何是和尚得力處。師曰。不",
    "X81n1571_011:0504b24": "居無理位。豈坐白牛車。問蓮華未出水時如何。師曰。",
    "X81n1571_011:0504c01": "汝莫問出水後蓮華事麼。僧無語。師平居罕言。叩之",
    "X81n1571_011:0504c02": "則應。壽九十三。諡真寂禪師。",
    "X81n1571_011:0504c03": "南嶽玄泰禪師沉靜寡言。未甞衣帛。時謂之泰布衲。",
    "X81n1571_011:0504c04": "始見德山。後謁石霜。遂許入室。掌翰二十年。與貫休",
    "X81n1571_011:0504c05": "齊已為友。後居蘭若。曰金剛臺不立門徒。四方後進",
    "X81n1571_011:0504c06": "依附。皆待以友禮　甞以衡山。多被山民斬伐燒畬。",
    "X81n1571_011:0504c07": "乃作畬山謠曰。畬山兒。畬山兒。無所知。年年斫斷青",
    "X81n1571_011:0504c08": "山嵋。就中最好衡嶽色。杉松利斧摧貞枝。靈禽野鶴",
    "X81n1571_011:0504c09": "無因依。白雲回避青煙飛。猿猱路絕巖崖出。芝木失",
    "X81n1571_011:0504c10": "根茆草肥。年年斫罷仍再鉏。千秋終是難復初。又道",
    "X81n1571_011:0504c11": "今年種不多。來年更斫當陽坡。國家嶽域尚如此。不",
    "X81n1571_011:0504c12": "知此理如之何。遠邇傳播。達於九重。有詔禁止。故嶽",
    "X81n1571_011:0504c13": "中蘭若。無復延燎。師之力也　將示滅。乃召僧令備",
    "X81n1571_011:0504c14": "薪蒸。說偈曰。今年六十五。四大將離主。其道自元元。",
    "X81n1571_011:0504c15": "箇中無佛祖。不用剃頭。不須澡浴。一堆猛火。千足萬",
    "X81n1571_011:0504c16": "足。端坐垂一足而逝。闍維收舍利。建塔於迎雲亭側。",
    "X81n1571_011:0504c17": "潭州雲葢禪師僧問。佛未出世時如何。師曰。月中藏",
    "X81n1571_011:0504c18": "玉兔。曰出後如何。師曰。日裏背金烏　問不可以情",
    "X81n1571_011:0504c19": "測時如何。師曰。無舌童兒機智盡　風穴參。師問。石",
    "X81n1571_011:0504c20": "角穿雲路擕笻。意若何。穴曰。紅霞籠玉象。擁嶂照川",
    "X81n1571_011:0504c21": "源。師曰。相隨來也。穴曰。和尚也須低聲。師曰。且坐喫",
    "X81n1571_011:0504c22": "茶。",
    "X81n1571_011:0504c23": "邵武軍龍湖普聞禪師唐僖宗太子也。幼不茹葷。長",
    "X81n1571_011:0504c24": "無經世意。僖宗鍾愛之。然百計陶寫。終不能回。中和",
    "X81n1571_011:0505a01": "初。僖宗幸蜀。師斷髮逸遊。人無知者。造石霜問曰。祖",
    "X81n1571_011:0505a02": "師別傳事。肯以相付乎。霜曰。莫謗祖師。師曰。天下宗",
    "X81n1571_011:0505a03": "旨盛大。豈妄為之耶。霜曰。是實事那。師曰。師意如何。",
    "X81n1571_011:0505a04": "霜曰。待案山點頭。即向汝道。師于言下頓省。辭去。至",
    "X81n1571_011:0505a05": "邵武城外。見山鬱然深秀。遂撥草至煙起處。有一苦",
    "X81n1571_011:0505a06": "行居焉。苦行見師至。乃曰。上人當興此。長揖而去。師",
    "X81n1571_011:0505a07": "居十餘年。一日有一老人。拜謁。師問。住在何處。至此",
    "X81n1571_011:0505a08": "何求。老人曰。住在此山。然非人龍也。行雨不職。上天",
    "X81n1571_011:0505a09": "有罰當死。願垂救護。師曰。汝得罪上帝。我何能致力。",
    "X81n1571_011:0505a10": "雖然可易形來。俄失老人所在。視坐傍有一小蛇。延",
    "X81n1571_011:0505a11": "緣入袖。至暮雷電震山。風雨交作。師危坐不顧。達旦",
    "X81n1571_011:0505a12": "晴霽。垂袖蛇墮地而去。有頃。老人拜而泣曰。自非大",
    "X81n1571_011:0505a13": "士慈悲。為血腥穢此山矣。念何以報斯恩。即穴巖下",
    "X81n1571_011:0505a14": "為泉曰。此泉為他日多眾之設。今號龍湖。邦人聞其",
    "X81n1571_011:0505a15": "事。施財施力。相與建寺。衲子雲趨。師闡化三十餘年。",
    "X81n1571_011:0505a16": "臨示寂。聲鐘集眾。說偈曰。我逃世難來出家。宗師指",
    "X81n1571_011:0505a17": "示箇歇處。住山聚眾三十年。尋常不欲輕分付。今日",
    "X81n1571_011:0505a18": "分明說似君。我斂目時齊聽取。安然而逝。塔於本山。",
    "X81n1571_011:0505a19": "諡圓覺禪師。",
    "X81n1571_011:0505a20": "張拙秀才因禪月大師指。參石霜。霜問。秀才何姓。曰",
    "X81n1571_011:0505a21": "姓張。名拙。霜曰。覓巧尚不可得。拙自何來。公忽有省。",
    "X81n1571_011:0505a22": "乃呈偈曰。光明寂照徧河沙。凡聖含靈共我家。一念",
    "X81n1571_011:0505a23": "不生全體現。六根纔動被雲遮。斷除煩惱重增病。趣",
    "X81n1571_011:0505a24": "向真如亦是邪。隨順世緣無罣礙。涅槃生死等空花。",
    "X81n1571_011:0505b01": "妙喜曰。驢揀濕處溺。",
    "X81n1571_011:0505b02": "夾山會禪師法嗣",
    "X81n1571_011:0505b03": "澧州洛浦山元安禪師鳳翔麟遊譚氏子。丱年出家。",
    "X81n1571_011:0505b04": "具戒通經論。問道臨濟。為侍者。濟甞對眾。美之曰。臨",
    "X81n1571_011:0505b05": "濟門下一隻箭。誰敢當鋒。師蒙印可。自謂已足。後一",
    "X81n1571_011:0505b06": "日侍立次。有座主參濟。濟問。有一人於三乘十二分",
    "X81n1571_011:0505b07": "教明得。有一人不於三乘十二分教明得。且道此二",
    "X81n1571_011:0505b08": "人。是同是別。主曰。明得即同。明不得即別。師曰。這裏",
    "X81n1571_011:0505b09": "是甚麼所在。說同說別。濟顧師曰。汝又作麼生。師便",
    "X81n1571_011:0505b10": "喝。濟送座主回問師。汝豈不是適來喝老僧者。師曰。",
    "X81n1571_011:0505b11": "是濟便打　師後辭濟。濟問。甚麼處去。師曰。南方去。",
    "X81n1571_011:0505b12": "濟以拄杖畫一畫曰。過得這箇便去。師乃喝。濟便打。",
    "X81n1571_011:0505b13": "師作禮而去。濟明日陞堂曰。臨濟門下有箇赤稍鯉",
    "X81n1571_011:0505b14": "魚。搖頭擺尾。向南方去。不知向誰家。虀甕裏淹殺",
    "X81n1571_011:0505b15": "　師遊歷罷。直往夾山卓庵。經年不訪夾山。山乃修書。",
    "X81n1571_011:0505b16": "令僧馳往。師接得。便坐却再展手索。僧無對。師便打。",
    "X81n1571_011:0505b17": "曰歸去舉似和尚。僧回舉似。山曰。這僧。若開書三日",
    "X81n1571_011:0505b18": "內必來。若不開書。斯人救不得也。師果三日後至。見",
    "X81n1571_011:0505b19": "夾山不禮拜。乃當面叉手而立。山曰。鷄棲鳳巢。非其",
    "X81n1571_011:0505b20": "同類。出去。師曰。自遠趨風。請師一接。山曰。目前無闍",
    "X81n1571_011:0505b21": "黎。此間無老僧。師便喝。山曰。住住。且莫草草忽忽。雲",
    "X81n1571_011:0505b22": "月是同。谿山各異。截斷天下人舌頭。即不無闍黎。爭",
    "X81n1571_011:0505b23": "教無舌人解語。師佇思。山便打。因茲服膺(興化代云。但知作佛。",
    "X81n1571_011:0505b24": "莫愁眾生)　一日問山。佛魔不到處。如何體會。山曰。燭明",
    "X81n1571_011:0505c01": "千里像。闇室老僧迷。又問。朝陽已昇。夜月不現時如",
    "X81n1571_011:0505c02": "何。山曰。龍銜海珠。游魚不顧　山將示滅。垂語曰。石",
    "X81n1571_011:0505c03": "頭一枝。看看即滅矣。師曰。不然。山曰。何也。師曰。他家",
    "X81n1571_011:0505c04": "自有青山在。山曰。苟如是即吾宗不墜矣　暨夾山",
    "X81n1571_011:0505c05": "順世。師抵于涔陽遇故人。因話武陵事。問曰。倐忽數",
    "X81n1571_011:0505c06": "年。何處逃難。師曰。祇在闤闠中。曰何不向無人處去。",
    "X81n1571_011:0505c07": "師曰。無人處有何難。曰闤闠中如何逃避。師曰。雖在",
    "X81n1571_011:0505c08": "闤闠中。要人不識。故人罔測。且又問。佛佛相應。祖祖",
    "X81n1571_011:0505c09": "相傳。彼此不垂曲時如何。師曰。野老門前。不話朝堂",
    "X81n1571_011:0505c10": "之事。曰合譚何事。師曰。未逢別者。終不開拳。曰有人",
    "X81n1571_011:0505c11": "不從朝堂來。相逢還話會否。師曰。量外之機。徒勞目",
    "X81n1571_011:0505c12": "擊　師初居澧陽洛浦山。後遷朗州蘇谿。四方道侶。",
    "X81n1571_011:0505c13": "憧憧奔湊。上堂。末後一句。始到牢關。鎖斷要津。不通",
    "X81n1571_011:0505c14": "凡聖。尋常向諸人道。任從天下樂欣欣。我獨不肯欲",
    "X81n1571_011:0505c15": "知上流之士。不將佛祖言教。貼在額頭上。如龜負圖。",
    "X81n1571_011:0505c16": "自取喪身之兆。鳳縈金網趨霄漢。以何期直須旨外",
    "X81n1571_011:0505c17": "明宗。莫向言中取則。是以石人機似汝。也解唱巴歌。",
    "X81n1571_011:0505c18": "汝若似石人。雪曲也應和。指南一路。智者知疏　問",
    "X81n1571_011:0505c19": "瞥然便見時如何。師曰。曉星分曙色。爭似太陽輝",
    "X81n1571_011:0505c20": "　問。恁麼來不立。恁麼去不泯時如何。師曰。鬻薪樵子",
    "X81n1571_011:0505c21": "貴。衣錦道人輕　問供養百千諸佛。不如供養一箇",
    "X81n1571_011:0505c22": "無心道人。未審。百千諸佛有何過。無心道人有何德。",
    "X81n1571_011:0505c23": "師曰。一片白雲橫谷口。幾多歸鳥盡迷巢　問日未",
    "X81n1571_011:0505c24": "出時如何。師曰。水竭滄溟龍尚隱。雲騰碧漢鳳猶飛",
    "X81n1571_011:0506a01": "　問如何是本來事。師曰。一粒在荒田。不耘苗自秀。",
    "X81n1571_011:0506a02": "曰若也不耘。莫被草埋却也無。師曰。肌骨異蒭蕘。稊",
    "X81n1571_011:0506a03": "稗終難隱　問不傷物命者如何。師曰。眼花山影轉。",
    "X81n1571_011:0506a04": "迷者謾彷徨　問不譚今古時如何。師曰。靈龜無卦",
    "X81n1571_011:0506a05": "兆。空殻不勞鑽。曰爭奈空殻何。師曰。見盡無機所。邪",
    "X81n1571_011:0506a06": "正不可立。曰恁麼則無棲泊處也。師曰。元象始於未",
    "X81n1571_011:0506a07": "形。虗勞煩於飾彩　問龍機不吐霧滋葢事如何。師",
    "X81n1571_011:0506a08": "曰。道本無名。不存明暗。曰不挂明暗底事又作麼生。",
    "X81n1571_011:0506a09": "師曰。言中易舉。意外難提　問不生如來家。不坐華",
    "X81n1571_011:0506a10": "王座時如何。師曰。汝道火爐重多少　問祖意教意。",
    "X81n1571_011:0506a11": "是同是別。師曰。師子窟中無異獸。象王行處絕狐蹤",
    "X81n1571_011:0506a12": "　問一時舉來時如何。師曰。獻璞不知機。徒勞招刖",
    "X81n1571_011:0506a13": "足　問僧。近離甚處。曰荊南。師曰。有一人與麼去。還",
    "X81n1571_011:0506a14": "逢麼。曰不逢。師曰。為甚不逢。曰若逢即頭粉碎。師曰。",
    "X81n1571_011:0506a15": "闍黎三寸甚密。雲門於江西見其僧。乃問。還有此語",
    "X81n1571_011:0506a16": "否。曰是門。曰洛浦倒退三千里　問行不思議處如",
    "X81n1571_011:0506a17": "何。師曰。青山常舉足。白日不移輪　問枯盡荒田獨",
    "X81n1571_011:0506a18": "立事如何。師曰。鷺倚雪巢猶可辯。烏投漆立事難分",
    "X81n1571_011:0506a19": "　問如何是主中賓。師曰。逢人常問路。足下鎮長迷。",
    "X81n1571_011:0506a20": "曰如何是賓主雙舉。師曰。枯樹無橫枝。鳥來難措足",
    "X81n1571_011:0506a21": "　問終日朦朧時如何。師曰。擲寶混沙中。識者天然",
    "X81n1571_011:0506a22": "異。曰恁麼則展手不逢師也。師曰。莫將鶴唳悞作鶯",
    "X81n1571_011:0506a23": "啼　問圓伊三點人。皆會洛浦家風事若何。師曰。雷",
    "X81n1571_011:0506a24": "霆一震。布鼓聲銷　問正當亭午時如何。師曰。亭午",
    "X81n1571_011:0506b01": "猶虧半。烏沈始得圓。要會箇中意。牛頭尾上安　問",
    "X81n1571_011:0506b02": "如何是祖師西來意。師曰。颯颯當軒竹。經霜不自寒。",
    "X81n1571_011:0506b03": "僧擬進語。師曰。祇聞風擊響。知是幾千竿　上堂。孫",
    "X81n1571_011:0506b04": "臏收鋪去。也有卜者出來。僧曰。請和尚卜。師曰。汝家",
    "X81n1571_011:0506b05": "爺死。僧無對(法眼代拊掌三下)　問如何是西來意。師以拂",
    "X81n1571_011:0506b06": "子擊禪牀曰。會麼。曰不會。師曰。天上忽雷驚宇宙。井",
    "X81n1571_011:0506b07": "底蝦蟇不舉頭　問如何是佛法大意。師曰。雪覆孤",
    "X81n1571_011:0506b08": "峰峰不白。雨滋石笋笋須生　問法身無為不墮諸",
    "X81n1571_011:0506b09": "數。是否。師曰。惜取眉毛好。曰如何免得斯咎。師曰。泥",
    "X81n1571_011:0506b10": "龜任你千年。終不解隨雲鶴。曰直是孫臏也遭貶剝。",
    "X81n1571_011:0506b11": "師曰。不穿鼻孔底。牛有甚禦處。僧便作牛吼。師曰。這",
    "X81n1571_011:0506b12": "畜生。僧便喝。師曰。掩尾露牙。終非好手　問萬丈懸",
    "X81n1571_011:0506b13": "崖撒手去。如何免得喪於身時如何。師曰。須彌繫藕",
    "X81n1571_011:0506b14": "絲。曰是何境界。師曰。剎竿頭上仰蓮心。曰恁麼則湛",
    "X81n1571_011:0506b15": "湛澄澄去也。師曰。須彌頂上再翻身。曰恁麼則兢兢",
    "X81n1571_011:0506b16": "切切去也。師曰。空隨媒鴿走。虗喪網羅身。曰如何得",
    "X81n1571_011:0506b17": "不隨去。師曰。罌鵝缾項小。擬透望天飛　問露不垂",
    "X81n1571_011:0506b18": "羣木時如何。師曰。有虎鴉須噪。無人鳥不驚　問撥",
    "X81n1571_011:0506b19": "亂乾坤底人來。師還接否。師豎拂子。僧曰。恁麼則得",
    "X81n1571_011:0506b20": "遇明君去也。師曰。依稀似曲纔堪聽。又被風吹別調",
    "X81n1571_011:0506b21": "中　問佛魔不到處如何辨得。師曰。演若頭非失。鏡",
    "X81n1571_011:0506b22": "中認取乖　問如何是救離生死。師曰。執水苟延生。",
    "X81n1571_011:0506b23": "不聞天樂妙　問四大從何而有。師曰。湛水無波。漚",
    "X81n1571_011:0506b24": "因風激。曰漚滅歸水時如何。師曰。不渾不濁。魚龍任",
    "X81n1571_011:0506c01": "躍　問如何離得生死去。師曰。一念忘機。太虗無玷",
    "X81n1571_011:0506c02": "　問如何是道。師曰。存機猶滯迹。去杌却通途　問",
    "X81n1571_011:0506c03": "如何是一大藏教收不得者。師曰。雨滋三草秀。片玉",
    "X81n1571_011:0506c04": "本來輝　問一毫吞盡巨海。於中更復何言。師曰。家",
    "X81n1571_011:0506c05": "有白澤之圖。必無如是妖怪(保福別云。家無白澤之圖。亦無如是妖怪)",
    "X81n1571_011:0506c06": "　問凝然時如何。師曰。時雷應節。震嶽驚蟄。曰干般運",
    "X81n1571_011:0506c07": "動不異箇凝然時如何。師曰。靈鶴翥空外。鈍鳥不離",
    "X81n1571_011:0506c08": "巢。曰如何。師曰。白首拜少年。舉世人難信　問諸聖",
    "X81n1571_011:0506c09": "恁麼來將何供養。師曰。土宿雖持錫。不是婆羅門",
    "X81n1571_011:0506c10": "　問祖意教意。是同是別。師曰。日月竝輪輝。誰家別有",
    "X81n1571_011:0506c11": "路。曰恁麼則顯晦殊途。事非一槩。師曰。但自不亡羊。",
    "X81n1571_011:0506c12": "何須泣岐路　問學人擬歸鄉時如何。師曰。家破人",
    "X81n1571_011:0506c13": "亡。子歸何處。曰恁麼則不歸去也。師曰。庭前殘雪日",
    "X81n1571_011:0506c14": "輪消。室內游塵遣誰掃。乃有偈曰。決志歸鄉去。乘船",
    "X81n1571_011:0506c15": "渡五湖。舉篙星月隱。停棹日輪孤。解纜離邪岸。張帆",
    "X81n1571_011:0506c16": "出正途。到來家蕩盡。免作屋中愚　問動是法王苗。",
    "X81n1571_011:0506c17": "寂是法王根。根苗即不問。如何是法王。師舉拂子。僧",
    "X81n1571_011:0506c18": "曰。此猶是法王苗。師曰。龍不出洞。誰人奈何　侍者",
    "X81n1571_011:0506c19": "謂師曰。肇法師。制得四論甚奇怪。師曰。肇公甚奇怪。",
    "X81n1571_011:0506c20": "要且不見祖師。者無對(法燈代云。和尚甚麼處是。雲居錫云。甚麼處是。肇公不見",
    "X81n1571_011:0506c21": "祖師處。莫是有許多言語麼。又云。肇公有多另言語)　問如何是生機一路。師",
    "X81n1571_011:0506c22": "曰。敲空有響。擊木無聲　唐昭宗光化戊午八月。誡",
    "X81n1571_011:0506c23": "主事曰。出家之法。長物不留。播種之時。切宜減省。締",
    "X81n1571_011:0506c24": "搆之務。悉從廢停。流光迅速。大道元深。苟或因循。曷",
    "X81n1571_011:0507a01": "由體悟。雖激厲懇切。眾以為常略。不相儆。至冬示微",
    "X81n1571_011:0507a02": "疾。亦不倦參請。十二月一日。告眾曰。吾非明即後也。",
    "X81n1571_011:0507a03": "今有一事。問汝等。若道這箇是。即頭上安頭。若道不",
    "X81n1571_011:0507a04": "是。即斬頭求活。第一座對曰。青山不舉足。日下不挑",
    "X81n1571_011:0507a05": "燈。師曰。是甚麼時節。作這箇語話。時有彥從上座對",
    "X81n1571_011:0507a06": "曰。離此二途。請和尚不問。師曰。未在更道。曰彥從道",
    "X81n1571_011:0507a07": "不盡。師曰。我不管汝盡不盡。曰彥從無侍者祇對和",
    "X81n1571_011:0507a08": "尚。師便休。至夜。令侍者喚從。問曰。闍黎今日祇對。甚",
    "X81n1571_011:0507a09": "有道理。汝合體得先師意。先師道。目前無法。意在目",
    "X81n1571_011:0507a10": "前。不是目前法。非耳目之所到。且道。那句是賓。那句",
    "X81n1571_011:0507a11": "是主。若擇得出。分付鉢袋子。曰彥從不會。師曰。汝合",
    "X81n1571_011:0507a12": "會。曰彥從實不會。師喝出。乃曰苦苦。(玄覺云。且道從上座實不會。是",
    "X81n1571_011:0507a13": "怕見鉢袋子拈著伊)二日午時。別僧舉前話問師。師曰。慈舟不",
    "X81n1571_011:0507a14": "棹清波上。劒峽徒勞放木鵝。便告寂。世壽六十有五。",
    "X81n1571_011:0507a15": "臘四十六。塔于寺西北隅。",
    "X81n1571_011:0507a16": "撫州逍遙山懷忠禪師僧問。不似之句。還有人道得",
    "X81n1571_011:0507a17": "否。師曰。或即五日齋前。或即五日齋後　問劒鏡明",
    "X81n1571_011:0507a18": "利。毫毛何惑。師曰。不空罥索　問洪鑪猛燄。烹鍛何",
    "X81n1571_011:0507a19": "物。師曰。烹佛烹祖。曰佛祖作麼生烹。師曰。業在其中。",
    "X81n1571_011:0507a20": "曰。喚作甚麼業。師曰。佛力不如　問四十九年不說",
    "X81n1571_011:0507a21": "一句。如何是不說底句。師曰。隻履西行。道人不顧。曰",
    "X81n1571_011:0507a22": "莫便是和尚消停處也無。師曰。馬是官馬不用印",
    "X81n1571_011:0507a23": "　問如何是一老一不老。師曰。三從六義。曰如何是奇",
    "X81n1571_011:0507a24": "特一句。師曰。坐佛牀。斫佛脚　問祖與佛。阿那箇最",
    "X81n1571_011:0507b01": "親。師曰。真金不肯博。誰肯換泥丸。曰恁麼則不肯去",
    "X81n1571_011:0507b02": "也。師曰。汝貴我賤　問不敵魔軍。如何證道。師曰。海",
    "X81n1571_011:0507b03": "水不勞杓子臽　問不住有雲山。常居無底船。時如",
    "X81n1571_011:0507b04": "何。師曰。果熟自然香。曰更請師道。師曰。門前真佛子。",
    "X81n1571_011:0507b05": "曰學人為甚麼不見。師曰。處處王老師。",
    "X81n1571_011:0507b06": "袁州蟠龍山可文禪師僧問。亡僧遷化。向甚麼處去",
    "X81n1571_011:0507b07": "也。師曰。石牛沿古路。日裏夜明燈　問如何是佛。師",
    "X81n1571_011:0507b08": "曰。癡兒捨父逃。",
    "X81n1571_011:0507b09": "撫州黃山月輪禪師福唐許氏子。初謁三峯。機緣靡",
    "X81n1571_011:0507b10": "契。尋聞夾山盛化。乃往叩之。山問。名甚麼。師曰。月輪。",
    "X81n1571_011:0507b11": "山作一圓相曰。何似這箇。師曰。和尚恁麼語話。諸方",
    "X81n1571_011:0507b12": "大有人不肯在。山曰。闍黎作麼生。師曰。還見月輪麼。",
    "X81n1571_011:0507b13": "山曰。闍黎恁麼道。此間大有人不肯諸方。師乃服膺",
    "X81n1571_011:0507b14": "參訊　一日夾山抗聲問曰。子是甚麼處人。師曰。閩",
    "X81n1571_011:0507b15": "中人。山曰。還識老僧麼。師曰。和尚還識學人麼。山曰。",
    "X81n1571_011:0507b16": "不然。子且還老僧草鞋錢。然後老僧。還子廬陵米價。",
    "X81n1571_011:0507b17": "師曰。恁麼則不識。和尚也未委廬陵米作麼價。山曰。",
    "X81n1571_011:0507b18": "真師子兒。善能哮吼。乃入室受印。依附七年。眾請住",
    "X81n1571_011:0507b19": "黃山　上堂。祖師西來。特唱此事。自是諸人不薦。向",
    "X81n1571_011:0507b20": "外馳求。投赤水以尋珠。就荊山而覓玉。所以道。從門",
    "X81n1571_011:0507b21": "入者。不是家珍。認影迷頭。豈非大錯　問如何是祖",
    "X81n1571_011:0507b22": "師西來意。師曰。梁殿不施功。魏邦絕心迹　問如何",
    "X81n1571_011:0507b23": "是道。師曰。石牛頻吐三春霧。木馬嘶聲滿道途　問",
    "X81n1571_011:0507b24": "如何得見本來面目。師曰。不勞懸石鏡。天曉自鷄鳴",
    "X81n1571_011:0507c01": "　問宗乘一句請師商量。師曰。黃峯獨脫物外秀。年",
    "X81n1571_011:0507c02": "來月往冷颼颼　問不辨中言如何指撥。師曰。劒去",
    "X81n1571_011:0507c03": "遠矣。爾方刻舟　問如何是衲衣下事。師曰。石牛水",
    "X81n1571_011:0507c04": "上臥。東西得自由　問如何是目前意。師曰。秋風有",
    "X81n1571_011:0507c05": "韻。片月無方　問如何是學人用心處。師曰。覺戶不",
    "X81n1571_011:0507c06": "掩。對月莫迷　問如何是青霄路。師曰。鶴棲雲外樹。",
    "X81n1571_011:0507c07": "不倦苦風霜　問過去事如何。師曰。龍呌清潭波瀾",
    "X81n1571_011:0507c08": "自肅　師於後唐同光甲申臘月二十六日示寂。壽",
    "X81n1571_011:0507c09": "七十二。臘五十三。塔於院之西北隅。",
    "X81n1571_011:0507c10": "洛京韶山寰普禪師有僧到參。禮拜起立。師曰。大才",
    "X81n1571_011:0507c11": "藏拙戶。僧過一邊立。師曰。喪却棟梁材　問如何是",
    "X81n1571_011:0507c12": "韶山境。師曰。古今猿鳥呌。翠色薄煙籠。曰如何是境",
    "X81n1571_011:0507c13": "中人。師曰。退後看　僧參。師問。莫是多口白頭諲麼。",
    "X81n1571_011:0507c14": "曰不敢。師曰。有多少口。曰通身是。師曰。尋常向甚麼",
    "X81n1571_011:0507c15": "處屙。曰向韶山口裏屙。師曰。有韶山口即得無。韶山",
    "X81n1571_011:0507c16": "口向甚麼處屙。諲無語。師便打　遵布衲訪師。在山",
    "X81n1571_011:0507c17": "下相見。遵問韶山路向甚麼處去。師以手指曰。鳴那",
    "X81n1571_011:0507c18": "青青黯黯處去。遵近前把住曰。久嚮韶山。莫便是否。",
    "X81n1571_011:0507c19": "師曰。是即是。闍黎有甚麼事。遵曰。擬伸一問。師還答",
    "X81n1571_011:0507c20": "否。師曰。看君不是金牙作。爭解彎弓射尉遲。遵曰。鳳",
    "X81n1571_011:0507c21": "凰直入煙霄去。誰怕林間野雀兒。師曰。當軒畫鼓從",
    "X81n1571_011:0507c22": "君擊。試展家風似老僧。遵曰。一句迥超千聖外。松蘿",
    "X81n1571_011:0507c23": "不與月輪齊。師曰。饒君直出威音外。猶較韶山半月",
    "X81n1571_011:0507c24": "程。遵曰。過在甚麼處。師曰。倜儻之辭。時人知有。遵曰。",
    "X81n1571_011:0508a01": "恁麼則。真玉泥中異。不撥萬機塵。師曰。魯般門下徒",
    "X81n1571_011:0508a02": "施巧妙。遵曰。學人即恁麼未審師意如何。師曰。玉女",
    "X81n1571_011:0508a03": "夜拋梭。織錦於西舍。遵曰。莫便是和尚家風也無。師",
    "X81n1571_011:0508a04": "曰。耕夫製玉漏。不是行家作。遵曰。此猶是文言。如何",
    "X81n1571_011:0508a05": "是和尚家風。師曰。橫身當宇宙。誰是出頭人。遵無語。",
    "X81n1571_011:0508a06": "師遂同歸山。纔人事了。師召近前曰。闍黎有衝天之",
    "X81n1571_011:0508a07": "氣。老僧有入地之謀。闍黎橫吞巨海。老僧背負須彌。",
    "X81n1571_011:0508a08": "闍黎按劒上來。老僧掗鎗相待。向上一路。速道速道。",
    "X81n1571_011:0508a09": "遵曰。明鏡當臺。請師一鑒。師曰。不鑒。遵曰。為甚不鑒。",
    "X81n1571_011:0508a10": "師曰。水淺無魚。徒勞下釣。遵無對。師便打　問如何",
    "X81n1571_011:0508a11": "是一如相。師曰。鷺飛霄漢白。山遠色深青　問是非",
    "X81n1571_011:0508a12": "不到處。還有句也無。師曰。有曰是甚麼句。師曰。一片",
    "X81n1571_011:0508a13": "白雲不露醜。終後。諡無畏禪師。",
    "X81n1571_011:0508a14": "洪州上藍令超禪師初住瑞州上藍山。唱夾山之道。",
    "X81n1571_011:0508a15": "學侶俱會。後於洪井創禪苑。還以上藍為名。化道益",
    "X81n1571_011:0508a16": "盛　問如何是上藍本分事。師曰。不從千聖借。豈向",
    "X81n1571_011:0508a17": "萬機求。曰祇如不借不求時如何。師曰。不可拈放汝",
    "X81n1571_011:0508a18": "手裏得麼　問鋒前如何辨的。師曰。鋒前不露影。莫",
    "X81n1571_011:0508a19": "向舌頭尋　問如何是無舌人唱歌。師曰。韻震青霄。",
    "X81n1571_011:0508a20": "宮商不犯　問二龍爭珠。誰是得者。師曰。其珠徧地。",
    "X81n1571_011:0508a21": "目覩如泥　問善財見文殊後。為甚却往南方。師曰。",
    "X81n1571_011:0508a22": "學憑入室。知乃通方。曰為甚麼彌勒却遣見文殊。師",
    "X81n1571_011:0508a23": "曰。道廣無涯。逢人不盡　至唐昭宗大順庚戌正月",
    "X81n1571_011:0508a24": "初。告眾曰。吾本約住此十年。今化事既畢。當即行矣。",
    "X81n1571_011:0508b01": "齋畢聲鐘。端坐長往。諡元真禪師。塔曰本空。",
    "X81n1571_011:0508b02": "鄆州四禪禪師僧問。古人有請不背。今請和尚入井",
    "X81n1571_011:0508b03": "還去也無。師曰。深深無別源。飲者消諸患　問如何",
    "X81n1571_011:0508b04": "是和尚家風。師曰。會得底人意。須知月色寒　問諸",
    "X81n1571_011:0508b05": "佛未出世時如何。師曰。王宮絕消息。曰出世後如何。",
    "X81n1571_011:0508b06": "師曰。榮枯各不同。",
    "X81n1571_011:0508b07": "太原海湖禪師因有人請灌頂三藏供養。敷坐訖。師",
    "X81n1571_011:0508b08": "乃就彼位坐。時有雲涉座主。問曰。和尚甚麼年行道。",
    "X81n1571_011:0508b09": "師曰。座主近前來。涉近前。師曰。祇如憍陳如。是甚麼",
    "X81n1571_011:0508b10": "年行道。涉茫然。師喝曰。這尿牀鬼　問和尚院內人",
    "X81n1571_011:0508b11": "何太少。定水院人何太多。師曰。草深多野鹿。巖高獬",
    "X81n1571_011:0508b12": "豸稀　問如何是無問而自答。師曰。松韻琴聲響。",
    "X81n1571_011:0508b13": "嘉州白水禪師僧問。如何是西來意。師曰。四溟無窟",
    "X81n1571_011:0508b14": "宅。一滴潤乾坤　問曹溪一路合譚何事。師曰。澗松",
    "X81n1571_011:0508b15": "千載鶴來聚。月中香桂鳳凰歸　問如何是此經。師",
    "X81n1571_011:0508b16": "曰。拋梭石女遼空響。海底泥牛夜呌頻。",
    "X81n1571_011:0508b17": "鳳翔府天葢山幽禪師僧問。如何是天葢水。師曰。四",
    "X81n1571_011:0508b18": "海滂沲。不犯涓滴　問學人擬看經時如何。師曰。既",
    "X81n1571_011:0508b19": "是大商。何求小利　問對境不動時如何。師曰。邊方",
    "X81n1571_011:0508b20": "雖有令。不是太平年。",
    "X81n1571_011:0508b21": "清平遵禪師法嗣",
    "X81n1571_011:0508b22": "蘄州三角山令珪禪師初參清平。平問。來作麼。師曰。",
    "X81n1571_011:0508b23": "來禮拜。平曰禮拜阿誰。師曰。特來禮拜和尚。平咄曰。",
    "X81n1571_011:0508b24": "這鈍根阿師。師乃禮拜。平以手斫師頸一下。從此領",
    "X81n1571_011:0508c01": "旨　住後。僧問。如何是佛。師曰。明日來。向汝道如今",
    "X81n1571_011:0508c02": "道不得。",
    "X81n1571_011:0508c03": "投子同禪師法嗣",
    "X81n1571_011:0508c04": "投子感溫禪師僧問。師登寶座。接示何人。師曰。如月",
    "X81n1571_011:0508c05": "赴千溪。曰恁麼則滿地不虧也。師曰。莫恁麼道　問",
    "X81n1571_011:0508c06": "父不投為甚麼却投子。師曰。豈是別人屋裏事。曰父",
    "X81n1571_011:0508c07": "與子還屬功也無。師曰。不屬。曰不屬功底如何。師曰。",
    "X81n1571_011:0508c08": "父子各自脫。曰為甚麼如此。師曰。汝與我會　師遊",
    "X81n1571_011:0508c09": "山見蟬蛻。侍者問曰。殻在這裏。蟬向甚麼處去也。師",
    "X81n1571_011:0508c10": "拈殻。就耳畔搖三五下。作蟬聲。侍者於是開悟。",
    "X81n1571_011:0508c11": "福州牛頭微禪師上堂。三世諸佛。用一點伎倆不得。",
    "X81n1571_011:0508c12": "天下老師口似匾擔。諸人作麼生。大不容易除。非知",
    "X81n1571_011:0508c13": "有餘莫能知　問如何是和尚家風。師曰。山畬脫粟",
    "X81n1571_011:0508c14": "飯。野菜澹黃虀。曰忽遇上客來又作麼生。師曰。喫即",
    "X81n1571_011:0508c15": "從君。喫不喫任東西　問不問驪龍頷下珠。如何識",
    "X81n1571_011:0508c16": "得家中寶。師曰。忙中爭得作閑人。",
    "X81n1571_011:0508c17": "西川青城香山登照禪師僧問。諸佛有難。向火燄裏",
    "X81n1571_011:0508c18": "藏身。未審。衲僧有難。向甚麼處藏身。師曰。水精甕裏",
    "X81n1571_011:0508c19": "著波斯　問如何是初生月。師曰。太半人不見。",
    "X81n1571_011:0508c20": "陝府天福禪師僧問。如何是佛法大意。師曰。黃河無",
    "X81n1571_011:0508c21": "滴水。華嶽總平沈。",
    "X81n1571_011:0508c22": "興元府中梁山遵古禪師僧問。空劫無人能問法。即",
    "X81n1571_011:0508c23": "今有問法何安。師曰。大悲菩薩甕裏坐　問如何是",
    "X81n1571_011:0508c24": "祖師西來意。師曰。道士擔漏巵。",
    "X81n1571_011:0509a01": "襄州谷隱禪師僧問。如何是不觸白雲機。師曰。鶴帶",
    "X81n1571_011:0509a02": "鵶顏。浮生不棄。",
    "X81n1571_011:0509a03": "安州九嵕山禪師僧問。遠聞九嵕。及乎到來。祇見一",
    "X81n1571_011:0509a04": "嵕。師曰。闍黎祇見一嵕不見九嵕。曰如何是九嵕。師",
    "X81n1571_011:0509a05": "曰。水急浪花麤。",
    "X81n1571_011:0509a06": "幽州盤山二世禪師僧問。如何出得三界。師曰。在裏",
    "X81n1571_011:0509a07": "頭來多少時耶。曰如何出得。師曰。青山不礙白雲飛。",
    "X81n1571_011:0509a08": "　問承教有言如化人。煩惱如石女兒。此理如何。師",
    "X81n1571_011:0509a09": "曰。闍黎直如石女兒去。",
    "X81n1571_011:0509a10": "九嵕敬慧禪師僧問。解脫深坑。如何過得。師曰。不求",
    "X81n1571_011:0509a11": "過。曰如何過得。師曰。求過亦非。",
    "X81n1571_011:0509a12": "東京觀音院巖俊禪師邢臺廉氏子。初參祖席。徧歷",
    "X81n1571_011:0509a13": "衡廬岷蜀。嘗經鳳林深谷。欻覩珍寶發現。同侶相顧。",
    "X81n1571_011:0509a14": "意將取之。師曰。古人鉏金若瓦礫。況吾輩豈可戀此。",
    "X81n1571_011:0509a15": "言訖捨去　謁投子。子問。昨夜宿何處。師曰。不動道",
    "X81n1571_011:0509a16": "場。子曰。既言不動。曷由至此。師曰。至此豈是動耶。子",
    "X81n1571_011:0509a17": "曰。元來宿不著處。尋住觀音。眾常數百。周高祖世宗",
    "X81n1571_011:0509a18": "二帝。潛隱時。每登方丈。必施禮。及即位。特賜紫衣。署",
    "X81n1571_011:0509a19": "淨戒大師。宋太祖乾德丙寅春示寂。垂誡門人訖。怡",
    "X81n1571_011:0509a20": "顏合掌而逝。壽八十五。臘六十五。塔于東郊豐臺。",
    "X81n1571_011:0509a21": "濠州思明禪師在眾時。僧問。如何是上座沙彌章行。",
    "X81n1571_011:0509a22": "師曰。諾　問如何是清淨法身。師曰。屎裏蛆兒。頭出",
    "X81n1571_011:0509a23": "頭沒。",
    "X81n1571_011:0509a24": "鳳翔府招福禪師僧問。東牙烏牙皆出隊。和尚為甚",
    "X81n1571_011:0509b01": "麼不出隊。師曰。住持各不同。闍黎爭得怪。",
    "X81n1571_011:0509b03": "五燈全書卷第十一"
}