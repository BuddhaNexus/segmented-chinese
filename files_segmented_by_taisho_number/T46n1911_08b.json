{
    "T46n1911_08b:0110a02": "folio_8b 摩訶止觀卷第八下",
    "T46n1911_08b:0110a04": "隋天台智者大師說",
    "T46n1911_08b:0110a05": "門人灌頂記",
    "T46n1911_08b:0110a06": "若善修四三昧調和得所。以道力故必無",
    "T46n1911_08b:0110a07": "眾病。設小違返冥刀扶持。自當銷愈。假令眾",
    "T46n1911_08b:0110a08": "障峯起。當推死殉命殘生餘息。誓畢道場",
    "T46n1911_08b:0110a09": "捨心決定。何罪不滅何業不轉。陳鍼開善",
    "T46n1911_08b:0110a10": "云云。豈有四大五藏而不調差。如帝釋堂小",
    "T46n1911_08b:0110a11": "鬼敬避。道場神大無妄侵撓。又城主剛守者",
    "T46n1911_08b:0110a12": "強。城主恇守者忙。心是身主。同名同生天是",
    "T46n1911_08b:0110a13": "神能守護人。心固則強身神尚爾。況道場神",
    "T46n1911_08b:0110a14": "耶。如大論釋精進鬼黏五處云云。但一心",
    "T46n1911_08b:0110a15": "修三昧眾病銷矣。五修止觀例前為十",
    "T46n1911_08b:0110a16": "云云。先簡思議者。病因緣故生十法界。如",
    "T46n1911_08b:0110a17": "為病故退失本心。棄廢禪定誹謗三寶。",
    "T46n1911_08b:0110a18": "不惟先罪招禍。而言修善無福起大邪",
    "T46n1911_08b:0110a19": "見。又惜身養命魚肉辛酒非時無度。或病",
    "T46n1911_08b:0110a20": "差身壯五欲恣情。善心都盡惡業熾盛。起上",
    "T46n1911_08b:0110a21": "中下罪。是為因病造三惡法界。若人自念",
    "T46n1911_08b:0110a22": "此病困苦。皆由往日不善折致。深生慚愧",
    "T46n1911_08b:0110a23": "不敢為非。雖嬰困篤而善心無改。起上",
    "T46n1911_08b:0110a24": "中下善。是為因病造三善法界。若遭疾病",
    "T46n1911_08b:0110a25": "因怖畏生死。知此病身酬於前業。若構生",
    "T46n1911_08b:0110a26": "死將來流轉復何窮極。苦集危脆世世相隨",
    "T46n1911_08b:0110a27": "為之受惱。當求寂滅無相涅槃。是為因病",
    "T46n1911_08b:0110a28": "起聲聞法界。又觀此病病我色心。因於此",
    "T46n1911_08b:0110a29": "病而致老死。死由於生生由昔有。有從取",
    "T46n1911_08b:0110b01": "生。取從愛生。愛從受生。受從觸生。觸從六",
    "T46n1911_08b:0110b02": "入生。六入從名色生。色即四大五根名即",
    "T46n1911_08b:0110b03": "四心。觀此根大復從何生。青色從木生。黃",
    "T46n1911_08b:0110b04": "色從地生。赤色從火生。白色從風生。黑色",
    "T46n1911_08b:0110b05": "從水生。又觀木從水生。水從風生。風從地",
    "T46n1911_08b:0110b06": "陽氣生。地從火生。火從木生。木還從水生。",
    "T46n1911_08b:0110b07": "如是追逐周而復始。無自生者。觀外五行",
    "T46n1911_08b:0110b08": "既爾。內五藏色亦復如是。肝從青氣生。心",
    "T46n1911_08b:0110b09": "從赤氣生。肺從白氣生。腎從黑氣生。脾",
    "T46n1911_08b:0110b10": "從黃氣生。此之肝藏為自體生。為從他生。",
    "T46n1911_08b:0110b11": "即知肝藏從腎生。腎從肺生。肺從脾生。脾",
    "T46n1911_08b:0110b12": "從心生。心從肝生。肝不自生。還從腎生。",
    "T46n1911_08b:0110b13": "如是內求四大五藏。既其無體何故不壞。",
    "T46n1911_08b:0110b14": "四心持之。識心持地想心持風。受心持火",
    "T46n1911_08b:0110b15": "行心持水。是故不壞。此之四心為自生為",
    "T46n1911_08b:0110b16": "不自生。即知行心從受生。受心從想生。想",
    "T46n1911_08b:0110b17": "心從識生。識從過去行生。過去行從無明",
    "T46n1911_08b:0110b18": "生。無明從妄想生。妄想還從妄想生。經云。",
    "T46n1911_08b:0110b19": "妄想生妄想輪迴十二緣。如狂渴人見焰",
    "T46n1911_08b:0110b20": "為水。南向逐之。逐之不得大喚言水。空中",
    "T46n1911_08b:0110b21": "響應謂己大南。水應在北迴頭北走。如是",
    "T46n1911_08b:0110b22": "四方皆逐不得。遂大懊惱。謂水入地爮地",
    "T46n1911_08b:0110b23": "吼喚。身體疲極轉更至闇。亦復不得。南走喻",
    "T46n1911_08b:0110b24": "舌逐味。北走喻耳逐聲。西走喻鼻逐香。東",
    "T46n1911_08b:0110b25": "走喻眼逐色。爮地喻身逐觸。到闇喻意",
    "T46n1911_08b:0110b26": "逐無明。如是六根遍走諸塵無一可得。亦",
    "T46n1911_08b:0110b27": "不得因緣和合之相。但自疲苦。既覺知已不",
    "T46n1911_08b:0110b28": "復更走。以不走故身心定住。心定住故豁爾",
    "T46n1911_08b:0110b29": "悟解。發得因緣正智。知此色心等從本已來",
    "T46n1911_08b:0110c01": "體性寂靜。非生非滅。妄想顛倒謂有生滅。",
    "T46n1911_08b:0110c02": "若不隨妄想則無明滅乃至老死滅。畢故",
    "T46n1911_08b:0110c03": "不造新。如不然火是則無煙。既不得",
    "T46n1911_08b:0110c04": "無明老死病為病誰。是名觀病起緣覺法",
    "T46n1911_08b:0110c05": "界。又觀此病。皆由愛惜身命財物致受眾",
    "T46n1911_08b:0110c06": "惱。亦是持戒不完多病短命。亦是心志劣弱",
    "T46n1911_08b:0110c07": "不能安忍。身神不護。亦是精進力薄。無善",
    "T46n1911_08b:0110c08": "補禳。亦是無禪定力。為病所動。亦是心少",
    "T46n1911_08b:0110c09": "智慧。不達無常苦空無我。致嬰此疾。今以",
    "T46n1911_08b:0110c10": "己疾愍於彼疾。即起慈悲發於願行。捨",
    "T46n1911_08b:0110c11": "無遺悋順理安耐。勤加正意覺悟無常。是",
    "T46n1911_08b:0110c12": "為因病起六度菩薩界。又觀此病。知從",
    "T46n1911_08b:0110c13": "前世妄想顛倒諸煩惱生。如是妄想無有",
    "T46n1911_08b:0110c14": "真實。我及涅槃是二皆空。是名因病起通",
    "T46n1911_08b:0110c15": "教菩薩界。又觀此病雖畢竟空。空無所受",
    "T46n1911_08b:0110c16": "而受諸受。未具佛法不應滅受取證。是",
    "T46n1911_08b:0110c17": "為因病起別教菩薩界。如是等法因於病",
    "T46n1911_08b:0110c18": "患次第出生。是名思議境非今所觀也。不",
    "T46n1911_08b:0110c19": "思議境者。一念病心非真非有。即是法性",
    "T46n1911_08b:0110c20": "法界。一切法趣病是趣不過。唯法界之都",
    "T46n1911_08b:0110c21": "無九界差別。如如意珠不空不有不前不",
    "T46n1911_08b:0110c22": "後。病亦如是。絕言離相寂滅清淨。故名",
    "T46n1911_08b:0110c23": "不可思議。達病實際何喜何憂。作是觀",
    "T46n1911_08b:0110c24": "時豁爾消差。金光明云。直聞是言病即除",
    "T46n1911_08b:0110c25": "愈。即初觀意耳。復有深重難除差者。至",
    "T46n1911_08b:0110c26": "長者所為合眾藥。病乃得差。即後九觀意",
    "T46n1911_08b:0110c27": "也。一切眾生皆具此理而不能識。隨見",
    "T46n1911_08b:0110c28": "思流沒分段海。深生悲愍。欲與非有即空",
    "T46n1911_08b:0110c29": "道滅之樂。是為有疾菩薩能以空觀調伏",
    "T46n1911_08b:0111a01": "其心。心調伏故實疾除愈。以慈悲故權疾則",
    "T46n1911_08b:0111a02": "生。生分段土。視分段人猶如一子。子既有",
    "T46n1911_08b:0111a03": "病父母亦病。因以身疾而慰喻之。子病若",
    "T46n1911_08b:0111a04": "愈父母亦愈。是名體析慰喻有疾菩薩也。",
    "T46n1911_08b:0111a05": "又觀此病雖即空寂。是諸眾生不純因空",
    "T46n1911_08b:0111a06": "而得度脫。當識空病種種法門。聲聞二乘",
    "T46n1911_08b:0111a07": "以不識故。隨無明無知流沒變易海。不能",
    "T46n1911_08b:0111a08": "分別諸病差品。是故佛法不得現前。眾生",
    "T46n1911_08b:0111a09": "淨土皆不成就。為是義故即起慈悲拔無",
    "T46n1911_08b:0111a10": "知苦。與道種智分別之樂。是名有疾菩薩能",
    "T46n1911_08b:0111a11": "以假觀調伏其心。心調伏故實疾除愈。以",
    "T46n1911_08b:0111a12": "慈悲故權病則生。生方便土。觀方便人猶",
    "T46n1911_08b:0111a13": "如一子。其子病故父母亦病。因以身疾慰",
    "T46n1911_08b:0111a14": "喻其子。子無知愈父母亦愈。是名別教慰喻",
    "T46n1911_08b:0111a15": "有疾菩薩。又觀此病雖即法界。而諸眾生",
    "T46n1911_08b:0111a16": "不即中道。此理未顯隨無明流沒變易海。",
    "T46n1911_08b:0111a17": "經云。三賢十聖住果報。即是實報因果病也。",
    "T46n1911_08b:0111a18": "為是義故而起慈悲拔無明苦。與究竟樂。",
    "T46n1911_08b:0111a19": "是為有疾菩薩用中道觀調伏其心。心調",
    "T46n1911_08b:0111a20": "伏故實疾除愈。以慈悲故權病則生。生實",
    "T46n1911_08b:0111a21": "報土。視變易人猶如一子。子既有病父母",
    "T46n1911_08b:0111a22": "亦病。因以身疾慰喻其子。子無明愈父母",
    "T46n1911_08b:0111a23": "亦愈。是名圓教慰喻有疾菩薩也。如是三",
    "T46n1911_08b:0111a24": "疾一心中生。如是調伏一觀調伏。如是慈悲",
    "T46n1911_08b:0111a25": "圓普慈悲。如是示現普門示現。如是慰喻一",
    "T46n1911_08b:0111a26": "音演說。為易解故如前分別。實而論之即",
    "T46n1911_08b:0111a27": "不思議慈悲。唯彼淨名具如此法。三實圓除",
    "T46n1911_08b:0111a28": "三權普現。彼上人者難為酬對。國王長者實",
    "T46n1911_08b:0111a29": "疾全在。不堪顧命。二乘雖除取相辭不",
    "T46n1911_08b:0111b01": "堪行。菩薩乃却客塵往往致屈。唯彼文殊",
    "T46n1911_08b:0111b02": "道力相隣。扣機承旨故其能也。問云。居士。",
    "T46n1911_08b:0111b03": "此疾何所因起。其生久如。當云何滅。居士",
    "T46n1911_08b:0111b04": "答云。今我病者從大悲起。以眾生病是故",
    "T46n1911_08b:0111b05": "我病。眾生病愈是故我愈。夫眾生實疾從癡",
    "T46n1911_08b:0111b06": "愛生。癡愛纔生大悲亦起。癡愛纔滅大悲亦",
    "T46n1911_08b:0111b07": "滅。眾生有愈有不愈。菩薩有疾有不疾。",
    "T46n1911_08b:0111b08": "若無疾者知其子愈。若有疾者化道未休。",
    "T46n1911_08b:0111b09": "故方丈問疾茅城背痛。皆此義也誓願既等",
    "T46n1911_08b:0111b10": "虛空。有疾亦彌法界。是名不思議慈悲也。",
    "T46n1911_08b:0111b11": "慈悲力大。菩薩適發此心疾即除愈。不俟",
    "T46n1911_08b:0111b12": "更修下法。法喜天台云云。若發心不真欺眾",
    "T46n1911_08b:0111b13": "生要三寶。有所規求病亦不差。若能真誠",
    "T46n1911_08b:0111b14": "有大勢力。安心者。若人道場病時如上所",
    "T46n1911_08b:0111b15": "說。體解發心端身正念。唯止唯觀。善巧悉",
    "T46n1911_08b:0111b16": "檀調適得所。一上坐即覺清涼。或頓損或漸",
    "T46n1911_08b:0111b17": "損。是名大藥。更不紛擾修餘治法也。破法",
    "T46n1911_08b:0111b18": "遍者。行人病時觀病。為因色病為因心",
    "T46n1911_08b:0111b19": "病。若色是病者。外山林等皆應是病。死人亦",
    "T46n1911_08b:0111b20": "應是病。屍及山林未曾受惱。當知色非病",
    "T46n1911_08b:0111b21": "也。祇由心想計有此病。今觀病心不自",
    "T46n1911_08b:0111b22": "不他四句叵得。非內非外畢竟清淨。心如",
    "T46n1911_08b:0111b23": "虛空誰是於病。淨名云。非地大不離地",
    "T46n1911_08b:0111b24": "大。非身合身相不可得故。非心合心如",
    "T46n1911_08b:0111b25": "幻故。不得病心生。不得病心無生。亦生亦",
    "T46n1911_08b:0111b26": "無生。非生非無生。單複具足皆如上破陰",
    "T46n1911_08b:0111b27": "入中說。識通塞者。觀於病法。句句之中識",
    "T46n1911_08b:0111b28": "諦緣度。觀病觀智句句識諦緣度。了了分",
    "T46n1911_08b:0111b29": "明而無疑惑。解字非字知得知失例如上",
    "T46n1911_08b:0111c01": "說也。道品調適者。若觀病是四大病是不淨。",
    "T46n1911_08b:0111c02": "病若離四大病即是淨病非四大非離四",
    "T46n1911_08b:0111c03": "大。病即非淨非不淨。有真非有非真。空假",
    "T46n1911_08b:0111c04": "非空非假。枯榮非枯非榮。如是等義皆與",
    "T46n1911_08b:0111c05": "身念處無二無別。如此病受非苦非樂。病",
    "T46n1911_08b:0111c06": "之想行非我非無我。病心非常非無常。例",
    "T46n1911_08b:0111c07": "如上義。三十七品於枕席間皆得成就。解",
    "T46n1911_08b:0111c08": "苦無苦入清涼池。助道者。若修正觀未得",
    "T46n1911_08b:0111c09": "差者。當借前來六種之治。正助合行尚能",
    "T46n1911_08b:0111c10": "入道。何況身疾而不消除。作此觀時雖滯",
    "T46n1911_08b:0111c11": "床枕深識次位。我觀病患道理宛然。如彼",
    "T46n1911_08b:0111c12": "瑠璃在深潭底。我此觀智但是名字。因疾",
    "T46n1911_08b:0111c13": "未除果疾是分。若似解之位。因疾少輕道心",
    "T46n1911_08b:0111c14": "轉熟。果疾猶重不免眾災。若入無生法忍。",
    "T46n1911_08b:0111c15": "因疾雖盡猶有果疾。我今不應非位起慢。",
    "T46n1911_08b:0111c16": "言我病行均彼上人。安忍者。但勤正助。莫",
    "T46n1911_08b:0111c17": "為內外障緣阻礙休息。答正助稽留。疾成",
    "T46n1911_08b:0111c18": "道廢。能安心在疾。不動不退所作辦也。",
    "T46n1911_08b:0111c19": "設得病損行觀明淨。不生貪著莫起愛",
    "T46n1911_08b:0111c20": "染。十法成就疾入法流。是名病患境修大",
    "T46n1911_08b:0111c21": "乘觀獲無生忍得一大車。例前可知云云。",
    "T46n1911_08b:0111c22": "○第四觀業相境者。行人無量劫來所作善",
    "T46n1911_08b:0111c23": "惡諸業。或已受報或未受報。若平平運心",
    "T46n1911_08b:0111c24": "相則不現。今修止觀能動諸業。故善惡相",
    "T46n1911_08b:0111c25": "現。疑者言。大乘平等何相可論。今言不爾。",
    "T46n1911_08b:0111c26": "祇由平等鏡淨故諸業像現。光明云。將證",
    "T46n1911_08b:0111c27": "十地相皆前現。阿含云。將證初果八十八",
    "T46n1911_08b:0111c28": "頭蛇於其前死。大小兩乘相文甚多。又法華",
    "T46n1911_08b:0111c29": "云。深達罪福相遍照於十方。罪福祇是善",
    "T46n1911_08b:0112a01": "惡業耳。淨名云。於第一義而不動善能分",
    "T46n1911_08b:0112a02": "別諸法相。故汝難非也。明業相為四。一相",
    "T46n1911_08b:0112a03": "發因緣。二正發相。三料簡。四止觀。因緣者。",
    "T46n1911_08b:0112a04": "有內有外。內者。止觀研心。心漸明淨照諸",
    "T46n1911_08b:0112a05": "善惡。或可以止止惡惡方欲滅。以觀觀善",
    "T46n1911_08b:0112a06": "善方欲生。或可以止止惡惡因靜生。以觀",
    "T46n1911_08b:0112a07": "觀善善因觀滅。無量業相出止觀中。如鏡",
    "T46n1911_08b:0112a08": "被磨萬像自現。外者。諸佛慈悲常應一切。",
    "T46n1911_08b:0112a09": "眾生無機不能得覩。以止觀力能感諸",
    "T46n1911_08b:0112a10": "佛。示善惡禪諸業則現。如持花鬘示於",
    "T46n1911_08b:0112a11": "大眾。是名內外因緣。若得此意。細判罪福",
    "T46n1911_08b:0112a12": "皂白無濫。堪為方等師調伏於他。今但研",
    "T46n1911_08b:0112a13": "心止觀令業謝行成。一心取道何用曲辨",
    "T46n1911_08b:0112a14": "相耶。二明業相發者。發無前後且逐語",
    "T46n1911_08b:0112a15": "便先明善發。其相有六。一報果相現。二習",
    "T46n1911_08b:0112a16": "因相現。三報前現習後現。四習前現報後現。",
    "T46n1911_08b:0112a17": "五習報俱時現。六前後不定。諸業現時參差",
    "T46n1911_08b:0112a18": "萬品。識此六意分別無謬。云何名習因習",
    "T46n1911_08b:0112a19": "果。阿毘曇人云。習因是自分因。習果是依果。",
    "T46n1911_08b:0112a20": "又習名習續。自分種子相生。後念心起習續",
    "T46n1911_08b:0112a21": "於前。前念為因後念為果。此義通三性。論",
    "T46n1911_08b:0112a22": "家但在善惡無記無習續也。報因報果者。",
    "T46n1911_08b:0112a23": "此就異世。前習因習果皆名報因。此因牽",
    "T46n1911_08b:0112a24": "來果故以報目之。名為報因。後受五道身",
    "T46n1911_08b:0112a25": "即是報果也。就今果報身上復起善惡習",
    "T46n1911_08b:0112a26": "續。習因習果總望前世此習續是果。若望",
    "T46n1911_08b:0112a27": "後世此習續是因。數家明報得鴿雀身是報",
    "T46n1911_08b:0112a28": "果。多婬是習果。論家鴿身及多婬俱是報果。",
    "T46n1911_08b:0112a29": "婬由貪起。貪是習果。又今生煩惱起名習",
    "T46n1911_08b:0112b01": "因。成業即報因。後生起煩惱名習果。苦痛",
    "T46n1911_08b:0112b02": "名報果。若坐禪中但見諸相此名報果相",
    "T46n1911_08b:0112b03": "現。由昔因故亦得言報因。又能起因牽於",
    "T46n1911_08b:0112b04": "後報互受名耳。今但判為報果相也。若於",
    "T46n1911_08b:0112b05": "坐中不見諸相。欝爾起心是發習因能牽",
    "T46n1911_08b:0112b06": "來果故。亦得名習果酬昔因故。互受其",
    "T46n1911_08b:0112b07": "名。今但判為習因也。善相眾多且約六度。",
    "T46n1911_08b:0112b08": "檀相發者。若於坐中忽見福田勝境三寶形",
    "T46n1911_08b:0112b09": "像。聖眾大德父母師僧。有行之人。受己供",
    "T46n1911_08b:0112b10": "養。或見悲田受供養。或見兩田雖不受",
    "T46n1911_08b:0112b11": "供養而皆歡喜。或不見諸田受與不受。但",
    "T46n1911_08b:0112b12": "見所施具羅列布滿。或不見施物但見淨",
    "T46n1911_08b:0112b13": "地。或表今生施報相。或表昔生施報相。或",
    "T46n1911_08b:0112b14": "見好行檀人。來至其前稱讚檀捨。如是等",
    "T46n1911_08b:0112b15": "事皆是報果發相。次都不見諸相。但心欝然",
    "T46n1911_08b:0112b16": "欲行惠施恭敬供養三寶父母師僧。或悲",
    "T46n1911_08b:0112b17": "傷貧苦而欲救濟。或於檀施法門通達偏",
    "T46n1911_08b:0112b18": "自明了。如是等心皆是習因發相。或先起此",
    "T46n1911_08b:0112b19": "心却見報相。或先見報相却發此心。或俱",
    "T46n1911_08b:0112b20": "發或不定發。可以意知。戒相發時亦有六",
    "T46n1911_08b:0112b21": "意。若見十師衣鉢壇場羯磨歡喜愛念。或",
    "T46n1911_08b:0112b22": "雖不見此相。而見自身衣裳淨潔威儀蓋",
    "T46n1911_08b:0112b23": "眾。又見常持戒人面目光澤。舉動安詳來",
    "T46n1911_08b:0112b24": "稱讚戒。如是等相皆是持戒報果發也。或時",
    "T46n1911_08b:0112b25": "皆不見此相欝然持戒心生。自言戒淨篇聚",
    "T46n1911_08b:0112b26": "不足可持。或欲匡正諸破戒者皆令如法。",
    "T46n1911_08b:0112b27": "自解律文精通戒部。是為習因發相。或先",
    "T46n1911_08b:0112b28": "後俱雜可以意知。忍相發者。或見能忍人。",
    "T46n1911_08b:0112b29": "或見身行忍事。或自見其身端正淨潔手脚",
    "T46n1911_08b:0112c01": "嚴整。世所希有。或見端正忍人來稱讚忍。",
    "T46n1911_08b:0112c02": "是忍報果相。或直發忍心。又解忍法門。是",
    "T46n1911_08b:0112c03": "名忍習因發相。前後俱雜可以意知。精進",
    "T46n1911_08b:0112c04": "相者。或見精進人。或見己精進事。見身多",
    "T46n1911_08b:0112c05": "氣力盛壯英雄。或見常行精進人晝夜無",
    "T46n1911_08b:0112c06": "廢稱讚精進。是進報果相。或不見相但發",
    "T46n1911_08b:0112c07": "精進心。初中後夜不自惜身。或通達精進",
    "T46n1911_08b:0112c08": "法門。是名精進習因相。前後俱雜可以意",
    "T46n1911_08b:0112c09": "知。禪相者後境中廣說。智慧相者菩薩境中",
    "T46n1911_08b:0112c10": "當廣說。六度習報既有六種。一切善法亦如",
    "T46n1911_08b:0112c11": "是。若細尋此法。逾久逾明。不煩多說亦不",
    "T46n1911_08b:0112c12": "得多說。面受口決隨意廣論。諸方等師相",
    "T46n1911_08b:0112c13": "傳云。負三寶物其相現時決應須償。南岳",
    "T46n1911_08b:0112c14": "師云。若自有物償者善。若自無物欲廢行",
    "T46n1911_08b:0112c15": "法四方馳求。此有二義。眾生昔罪何量。負",
    "T46n1911_08b:0112c16": "貸三寶非止一條。如羅漢先直取道未遑",
    "T46n1911_08b:0112c17": "償業。故名觝責。行者若廢道場而行乞",
    "T46n1911_08b:0112c18": "匃。紛動數年豈非魔事。今且未償。但決志",
    "T46n1911_08b:0112c19": "修行諸佛實法展我成立。成者。待破煩惱",
    "T46n1911_08b:0112c20": "入無生忍。於法身地廣供養一切三寶。還",
    "T46n1911_08b:0112c21": "入生死以償眾生。菩薩爾時不名觝責。立",
    "T46n1911_08b:0112c22": "者。待功夫著滿名行竪立。果報自至時當",
    "T46n1911_08b:0112c23": "償三寶。非是觝負不作償心。小乞申延",
    "T46n1911_08b:0112c24": "期於展立耳此豈非好事。若廢行法出於",
    "T46n1911_08b:0112c25": "道場。此決須償。不得讀誦聽學營私眾務。",
    "T46n1911_08b:0112c26": "決應方便求財償之。此釋與優婆塞戒經",
    "T46n1911_08b:0112c27": "同。經云。若負三寶物人正事修道。欲求須",
    "T46n1911_08b:0112c28": "陀洹乃至阿羅漢者。則不須償也。不學道",
    "T46n1911_08b:0112c29": "應急償也。阿羅漢人若用佛物此則無罪。",
    "T46n1911_08b:0113a01": "次明惡相者。諸惡甚多且約六蔽。於一一",
    "T46n1911_08b:0113a02": "蔽皆有六意。慳蔽相者。若見三寶師僧父",
    "T46n1911_08b:0113a03": "母。或形容憔悴或裸袒。或衣裳藍縷。或飢",
    "T46n1911_08b:0113a04": "餓惙然。寺宇空荒。或見一切物皆被守護封",
    "T46n1911_08b:0113a05": "緘閉塞。與前為異。前人對物歡喜。今見乞",
    "T46n1911_08b:0113a06": "人對物瞋詬。前物表施具今物表慳具。或",
    "T46n1911_08b:0113a07": "見慳人來至其前。是名慳蔽報果發相。具",
    "T46n1911_08b:0113a08": "有六種。例前可知云云。破戒相者。若見三",
    "T46n1911_08b:0113a09": "寶形像師僧尊長及以父母。頭首斷絕地陷",
    "T46n1911_08b:0113a10": "不勝。或身體破裂鞭打苦惱。或見身首",
    "T46n1911_08b:0113a11": "異處寺舍零落。或見父母詬罵三寶呵責。",
    "T46n1911_08b:0113a12": "或見喜殺屠兒來住其前。又惡禽毒蟲緣",
    "T46n1911_08b:0113a13": "其身首。皆是瞋蔽報相也。亦有六意例前云",
    "T46n1911_08b:0113a14": "云。若見不淨屎尿死屍臭物當道。深水橫路",
    "T46n1911_08b:0113a15": "行不得前。或見交昔婬人。又示不淨相穢",
    "T46n1911_08b:0113a16": "惡可恥。或見己身身體臭處。或見多婬人",
    "T46n1911_08b:0113a17": "來說放逸事。或見禽獸人等交。此皆是婬",
    "T46n1911_08b:0113a18": "罪報相。亦有六意云云。若見一生所盜物",
    "T46n1911_08b:0113a19": "處。所盜物主來瞋詬縛切此物。或見好盜",
    "T46n1911_08b:0113a20": "人來勸說盜事。皆是盜相果報也。六意",
    "T46n1911_08b:0113a21": "例前云云。若見父母師僧及外人。諍計瞋毒",
    "T46n1911_08b:0113a22": "種種間構誹謗於己或見多口過人來。即",
    "T46n1911_08b:0113a23": "是口四過報果相。六種云云。或見醉人吐臥",
    "T46n1911_08b:0113a24": "狼藉。或見己身沈昏等。皆是飲酒報果相。亦",
    "T46n1911_08b:0113a25": "六意。是等皆是破戒蔽報果相也。餘四蔽",
    "T46n1911_08b:0113a26": "例此可知。故不委記云云。復次內心苦痛是",
    "T46n1911_08b:0113a27": "殺習。內心沈重是盜習。內心煩躁是婬習。俱",
    "T46n1911_08b:0113a28": "有是等分習。三料簡善惡相現為障不同或",
    "T46n1911_08b:0113a29": "非障而障。障而非障。障非障俱障。障非障",
    "T46n1911_08b:0113b01": "俱不障。非障而障者。若人先發善相當時",
    "T46n1911_08b:0113b02": "歡喜。後起愛慢輕忽於他。恃此證相作貢",
    "T46n1911_08b:0113b03": "高本。漸染名利過患轉生。心退法壞捨戒",
    "T46n1911_08b:0113b04": "還俗。無惡不造。豈非初因不障之善。後",
    "T46n1911_08b:0113b05": "致大障之惡耶。障而非障者。如先發惡相",
    "T46n1911_08b:0113b06": "慚愧怖畏。勤懺此惡。斷相續心永不起罪。",
    "T46n1911_08b:0113b07": "勤行眾善至辦大事。豈非初因於障後",
    "T46n1911_08b:0113b08": "致不障耶。俱障俱不障例可知云云。若非障",
    "T46n1911_08b:0113b09": "而障者。此是善將滅而相現。此善滅表惡",
    "T46n1911_08b:0113b10": "生。若障非障者。此是惡將滅而相現。此惡",
    "T46n1911_08b:0113b11": "表善生。若障不障俱不障者。此相表善不",
    "T46n1911_08b:0113b12": "滅惡不生。若障不障俱障者。此表惡不滅",
    "T46n1911_08b:0113b13": "善不生。此約初善為語。謂善不障惡為障",
    "T46n1911_08b:0113b14": "如上分別。若約真諦為言者。上諸善惡悉",
    "T46n1911_08b:0113b15": "皆是障。故淨業障經云。一切惡障一切善障。",
    "T46n1911_08b:0113b16": "若約假為語。真諦善惡俱皆是障。若約中",
    "T46n1911_08b:0113b17": "為語。假上善惡俱皆是障。故障不可盡。復",
    "T46n1911_08b:0113b18": "次善惡習因心起。是則易知。善惡報果相",
    "T46n1911_08b:0113b19": "起。是則難知。若善報相扶善習因心起。或",
    "T46n1911_08b:0113b20": "前或後現者。多是性善相。孤然起者。多是",
    "T46n1911_08b:0113b21": "無作善相。惡報果相扶惡習因心起。或前或",
    "T46n1911_08b:0113b22": "後多是性惡。不扶習起。多是違無作惡。復",
    "T46n1911_08b:0113b23": "次善惡報果孤然起者。雖以無作往判理",
    "T46n1911_08b:0113b24": "復難明。多好雜魔。若欲分別。須細意撿挍。",
    "T46n1911_08b:0113b25": "用空明善惡等十法往驗。若過不及則是魔",
    "T46n1911_08b:0113b26": "相。異此乃是無作也。又三相往驗。所謂久久",
    "T46n1911_08b:0113b27": "住數數來。又壞禪心。此三是魔相也。無此",
    "T46n1911_08b:0113b28": "三是無作。復次諸惡相現時。初現瞋怒。再來",
    "T46n1911_08b:0113b29": "平平。三現歡喜。或人諫曉。或人驅逐。當知皆",
    "T46n1911_08b:0113c01": "是惡欲滅相也。夫發心真正慧解分明。善識",
    "T46n1911_08b:0113c02": "諸相一一無謬。不為諸障所惑。打心入",
    "T46n1911_08b:0113c03": "理更增其明。行有餘力分別業門。雖通",
    "T46n1911_08b:0113c04": "達自在。兼以化他。若分別業相不能縷碎。",
    "T46n1911_08b:0113c05": "但總知是障無所取著。直打心觀理業不",
    "T46n1911_08b:0113c06": "能礙。若本無解心又發意邪僻。見此相已",
    "T46n1911_08b:0113c07": "而生愛著。魔得其便入示吉凶。更相因倚",
    "T46n1911_08b:0113c08": "貿易財食死墮鬼道。此非鬼禪更謂誰耶。",
    "T46n1911_08b:0113c09": "若自正正他。須得其意親自行證。又師氏",
    "T46n1911_08b:0113c10": "口決。方可彰言。莫輒媒衒。妄作寒熱。禍則",
    "T46n1911_08b:0113c11": "大矣。深囑深囑。後生慎之。問。道場神護怨",
    "T46n1911_08b:0113c12": "責那得擾動。答。實爾。如世遊軍虞候。但覘",
    "T46n1911_08b:0113c13": "非防惡。責主切物所不能遮。業來責報準",
    "T46n1911_08b:0113c14": "此可解。復次諸業名教體相具如毘曇成實",
    "T46n1911_08b:0113c15": "論。若作觀破業具如中論。彼二家者互有",
    "T46n1911_08b:0113c16": "長短。今意異彼。但明善惡不濫於事即足。",
    "T46n1911_08b:0113c17": "若廣分別妨於正道。若直破而已。全不識",
    "T46n1911_08b:0113c18": "道品正助調停。方法未具。今之止觀明業",
    "T46n1911_08b:0113c19": "相不足。觀法有餘。四修止觀者。即為十意。",
    "T46n1911_08b:0113c20": "云何思議業境。若業能招三惡道報有上中",
    "T46n1911_08b:0113c21": "下。若業能招三善道報謂上中下。不動業",
    "T46n1911_08b:0113c22": "招色無色報。如是等業招於色心。還迷色",
    "T46n1911_08b:0113c23": "心起四顛倒。生死不絕良由於此。今觀業",
    "T46n1911_08b:0113c24": "無業倒惑不生以至漏盡。是名聲聞觀業",
    "T46n1911_08b:0113c25": "也。若觀業由無明無明故業。業故名色乃",
    "T46n1911_08b:0113c26": "至老死。若知無明不起取有。無明滅故諸",
    "T46n1911_08b:0113c27": "行滅。是緣覺觀業。若觀業行幻化。幻化即",
    "T46n1911_08b:0113c28": "空空即涅槃。是名通教觀業。若觀業如大",
    "T46n1911_08b:0113c29": "地能生種種芽。十法界法皆從業起。是名",
    "T46n1911_08b:0114a01": "別教觀業。悉是思議境非今所用也。不思議",
    "T46n1911_08b:0114a02": "境者。如經云深達罪福相者。罪即三惡福",
    "T46n1911_08b:0114a03": "即三善。但解三惡業相。不達人天三善業",
    "T46n1911_08b:0114a04": "相。則非深達。達惡達善乃為深達。若達善",
    "T46n1911_08b:0114a05": "惡業相但是善惡。不名深達。又善惡俱是",
    "T46n1911_08b:0114a06": "惡。離善離惡皆是善。是為深達。又達人天",
    "T46n1911_08b:0114a07": "善惡是生死邊。達二乘離善離惡涅槃空",
    "T46n1911_08b:0114a08": "邊。但是二邊不名深達。又二邊皆是惡。亦",
    "T46n1911_08b:0114a09": "不名深達。別教菩薩能達二邊之淺漸漸",
    "T46n1911_08b:0114a10": "深達。故名深達。又別教漸深亦非深達。圓",
    "T46n1911_08b:0114a11": "教即於淺業達於深業。方乃得名深達罪",
    "T46n1911_08b:0114a12": "福相。遍照於十方。如是深達實不曲辨於",
    "T46n1911_08b:0114a13": "三界。亦不徑侹而入空。即此意也。觀一念",
    "T46n1911_08b:0114a14": "起即具十界名十方。十方是依報。十界是",
    "T46n1911_08b:0114a15": "正報。若無依報亦無正報。既有正報即有",
    "T46n1911_08b:0114a16": "性相本末等百法。亦名百方。如是等法即一",
    "T46n1911_08b:0114a17": "念業。故名一業一切業。華嚴云。佛子。心性",
    "T46n1911_08b:0114a18": "是一云何能生種種諸業。答云。譬如大地",
    "T46n1911_08b:0114a19": "一能生種種芽。地若得雨。毒藥眾芽一時",
    "T46n1911_08b:0114a20": "沸發。今法性地得行道雨。善惡業芽一念競",
    "T46n1911_08b:0114a21": "起。業名法界諸法之都。故稱不思議境。既",
    "T46n1911_08b:0114a22": "深達業境善惡共都。即起慈悲。罪福之理",
    "T46n1911_08b:0114a23": "非違非順。違之成罪。順之成福。如世諦",
    "T46n1911_08b:0114a24": "名色及諸質礙。亦非違非順。若盜之成罪",
    "T46n1911_08b:0114a25": "則有三途惡業。若捨之成福即有三善道",
    "T46n1911_08b:0114a26": "業。菩薩深達如此非違非順。於違起悲",
    "T46n1911_08b:0114a27": "於順起慈。即空真諦無言說道亦非違非",
    "T46n1911_08b:0114a28": "順。違之則成六道有漏之業。順之則成三",
    "T46n1911_08b:0114a29": "乘無漏之業。菩薩深達即空非違非順。於違",
    "T46n1911_08b:0114b01": "起悲於順起慈。也中道之諦亦非違非順",
    "T46n1911_08b:0114b02": "違之則有漏無漏二邊之業。順之則有非",
    "T46n1911_08b:0114b03": "漏非無漏中道之業。法華云。久修業所得。",
    "T46n1911_08b:0114b04": "即此業也。菩薩深達中道實相非違非順。",
    "T46n1911_08b:0114b05": "於違起悲於順起慈。若深達者。祇是一念",
    "T46n1911_08b:0114b06": "心非違非順無三差別。亦是一念慈悲非前",
    "T46n1911_08b:0114b07": "非後。故名真正菩提心也。安心業空則善",
    "T46n1911_08b:0114b08": "順而惡息。惡息故名止。善順故名觀。安心",
    "T46n1911_08b:0114b09": "業假惡息善順。安心業中惡息善順。順故",
    "T46n1911_08b:0114b10": "名觀息故名止。是名觀業善巧安心。破法",
    "T46n1911_08b:0114b11": "遍者。若阿毘曇云。業謝入過去。得繩繫屬",
    "T46n1911_08b:0114b12": "行人。未來受報。成實云。業從現在入未來。",
    "T46n1911_08b:0114b13": "未來受報。今觀此業。業若過去。過去已謝故",
    "T46n1911_08b:0114b14": "云何有業。業若未來。未來未有云何有業。",
    "T46n1911_08b:0114b15": "業若現在。現在念念不住。念若已去即屬過",
    "T46n1911_08b:0114b16": "去。念若未至即屬未來。即起即滅何者現",
    "T46n1911_08b:0114b17": "在。若言去時有業名現在者。去時是業。去",
    "T46n1911_08b:0114b18": "者是業。為當去時去。去者去。現在既無。業",
    "T46n1911_08b:0114b19": "亦叵得。三世推檢橫竪搜求。善惡諸業俱不",
    "T46n1911_08b:0114b20": "可得。畢竟清淨。而言善惡業者但以世間",
    "T46n1911_08b:0114b21": "文字假名分別。不可聞名而謂為實所以",
    "T46n1911_08b:0114b22": "者何。本求理實不求虛名。虛名無性雖強",
    "T46n1911_08b:0114b23": "分別如指虛空。業無作受三諦俱寂。故名",
    "T46n1911_08b:0114b24": "破法遍也。識通塞者。於業非業。亦業亦非",
    "T46n1911_08b:0114b25": "業。非業非非業。句句之中。明識苦集。一一",
    "T46n1911_08b:0114b26": "心內了知道滅。審的成就終不蟲字。故言",
    "T46n1911_08b:0114b27": "識通塞也。道品調適者。成論人云。意業單起",
    "T46n1911_08b:0114b28": "未得成業。意得實法想得假名。行則同",
    "T46n1911_08b:0114b29": "緣。是時意業得成。是則有三念處也。就身",
    "T46n1911_08b:0114c01": "口兩業是色。名身念處。毘曇人云。心數心",
    "T46n1911_08b:0114c02": "王同時而起。王即心念處。受數即受念處。想",
    "T46n1911_08b:0114c03": "及餘數皆行陰。即法念處。王數依色而起。即",
    "T46n1911_08b:0114c04": "身念處。若一時異時皆有四念也。今觀此",
    "T46n1911_08b:0114c05": "業具十法界五陰。即是具一切四念處。一",
    "T46n1911_08b:0114c06": "切業同類之色。是身念處。此身非淨非不",
    "T46n1911_08b:0114c07": "淨。同類四陰。是三念處。此三非苦非樂非",
    "T46n1911_08b:0114c08": "我非無我非常非無常。即是非榮非枯雙",
    "T46n1911_08b:0114c09": "樹涅槃。乃至三解脫。是名道品也。助道對",
    "T46n1911_08b:0114c10": "治者。當念應佛三十二相等。念報佛無量",
    "T46n1911_08b:0114c11": "功德。共破習因惡業。念法門佛破習因。念",
    "T46n1911_08b:0114c12": "三十二相。破報果云云。念法門佛助破報",
    "T46n1911_08b:0114c13": "果惡業。念佛力故惡業障轉則入涅槃門也。",
    "T46n1911_08b:0114c14": "如是觀時不叨上聖。又當安忍內外諸障",
    "T46n1911_08b:0114c15": "令得無礙。若發似道未是真解。勿生法",
    "T46n1911_08b:0114c16": "愛。法愛不起則任運無滯。自然流入清涼",
    "T46n1911_08b:0114c17": "之地。是大乘十觀。得無量無漏清淨果報。",
    "T46n1911_08b:0114c18": "獲得無上報獲得自在業。深達罪福究竟",
    "T46n1911_08b:0114c19": "無染故名清淨。即是法身。反本還源智照",
    "T46n1911_08b:0114c20": "圓極。故名無上。即是報身。垂形九道普門",
    "T46n1911_08b:0114c21": "示現。故名自在。即是應身。如是三身即是",
    "T46n1911_08b:0114c22": "大乘高廣直至道場。餘如上說云云。○第五",
    "T46n1911_08b:0114c23": "觀魔事境者。行人修四三昧。惡將謝善欲",
    "T46n1911_08b:0114c24": "生。魔恐迴出其境。又當化度於他。失我",
    "T46n1911_08b:0114c25": "民屬空我宮殿。又慮其得大神力大智慧",
    "T46n1911_08b:0114c26": "力。復當與我興大戰諍。調伏控制觸惱於",
    "T46n1911_08b:0114c27": "我。遽其未成壞彼善根。故有魔事也。行者",
    "T46n1911_08b:0114c28": "道弱未動波旬。一切鬼神屬六天管。當界",
    "T46n1911_08b:0114c29": "防戍正應動此耳。經云。魔事魔罪不說者。",
    "T46n1911_08b:0115a01": "是菩薩惡知識。若達邪正懷抱淡然。知魔",
    "T46n1911_08b:0115a02": "界如佛界如。一如無二如平等一相。不以",
    "T46n1911_08b:0115a03": "魔為戚佛為欣。安之實際。若能如是邪不",
    "T46n1911_08b:0115a04": "干正。惱亂設起魔來甚善也。今明魔為五。",
    "T46n1911_08b:0115a05": "一分別同異。二明發相。三明妨損。四明治",
    "T46n1911_08b:0115a06": "法。五修止觀。同異者。陰魔已屬陰界入境。",
    "T46n1911_08b:0115a07": "煩惱魔已屬煩惱境。死魔病是死因。已屬病",
    "T46n1911_08b:0115a08": "患境。今正明天子魔也。然四倒與四魔異",
    "T46n1911_08b:0115a09": "者。四倒祇是煩惱魔煩惱魔故即有陰入魔。",
    "T46n1911_08b:0115a10": "陰入魔故即有死魔。既未出三界即屬天",
    "T46n1911_08b:0115a11": "子魔。若界外同異者。破界內四倒分段諸魔",
    "T46n1911_08b:0115a12": "悉過。唯有無常等四倒。此是界外煩惱魔。煩",
    "T46n1911_08b:0115a13": "惱魔故即有無等等色。即界外陰魔。陰魔即",
    "T46n1911_08b:0115a14": "有死。三賢十聖住果報。乃至等覺三魔已",
    "T46n1911_08b:0115a15": "過。唯有一分死魔在。是為界外三魔無第",
    "T46n1911_08b:0115a16": "六天魔。但赤色三昧未究竟名天子魔。若",
    "T46n1911_08b:0115a17": "妙覺理圓無明已盡。故無煩惱。不住果報",
    "T46n1911_08b:0115a18": "故亦無死。赤色三昧滿。乃是究竟魔事。若",
    "T46n1911_08b:0115a19": "華嚴明十魔。亦何得出此意耶。二明魔發",
    "T46n1911_08b:0115a20": "相者。通是管屬皆稱為魔。細尋枝異不出",
    "T46n1911_08b:0115a21": "三種。一者𢟋惕鬼。二時媚鬼。三魔羅鬼。三種",
    "T46n1911_08b:0115a22": "發相各各不同。𢟋惕發者。若人坐時或緣頭",
    "T46n1911_08b:0115a23": "面或緣人身體。墮而復上翻覆不已雖無",
    "T46n1911_08b:0115a24": "苦痛而屑屑難耐。或鑽人耳眼鼻或抱持",
    "T46n1911_08b:0115a25": "擊攊。似如有物捉不可得。驅已復來。啾㗫",
    "T46n1911_08b:0115a26": "作聲鬧人耳。此鬼面似琵琶四目兩口云云。",
    "T46n1911_08b:0115a27": "二時媚發者。大集明。十二獸在寶山中修",
    "T46n1911_08b:0115a28": "法緣慈。此是精媚之主。權應者未必為惱。",
    "T46n1911_08b:0115a29": "實者能亂行人。若邪想坐禪多著時媚。或",
    "T46n1911_08b:0115b01": "作少男少女老男老女禽獸之像。殊形異貌",
    "T46n1911_08b:0115b02": "種種不同。或娛樂人。或教詔人。今欲分別",
    "T46n1911_08b:0115b03": "時獸者。當察十二時何時數來。隨其時",
    "T46n1911_08b:0115b04": "來即此獸也若寅是虎乃至丑是牛。又一時",
    "T46n1911_08b:0115b05": "為三。十二時即有三十六獸。寅有三。初是",
    "T46n1911_08b:0115b06": "貍。次是豹。次是虎。卯有三。狐兔貉。辰有三。",
    "T46n1911_08b:0115b07": "龍蛟魚。此九屬東方木也。九物依孟仲季",
    "T46n1911_08b:0115b08": "傳作前後。已有三。蟬鯉蛇。午有三。鹿馬",
    "T46n1911_08b:0115b09": "麞。未有三。羊雁鷹。此九屬南方火也。申有",
    "T46n1911_08b:0115b10": "三。狖猿猴。酉有三。烏雞雉戌有三狗狼豺。",
    "T46n1911_08b:0115b11": "此九屬西方金也。亥有三。豕貐猪。子有三。",
    "T46n1911_08b:0115b12": "猫鼠伏翼。丑有三。牛蟹鼈。此九屬北方水",
    "T46n1911_08b:0115b13": "也中央土王四季。若四方行用即是用土也。",
    "T46n1911_08b:0115b14": "即是魚鷹豺鼈三轉即有三十六。更於一",
    "T46n1911_08b:0115b15": "中開三。即有一百八時獸。深得此意依時",
    "T46n1911_08b:0115b16": "喚名。媚當消去。若受著稍久。令人猖狂恍",
    "T46n1911_08b:0115b17": "惚妄說吉凶不避水火云云。次明魔羅者。",
    "T46n1911_08b:0115b18": "為破二善增二惡故。喜從五根作強軟",
    "T46n1911_08b:0115b19": "來破。大論云。魔名花箭。亦名五箭。各射五",
    "T46n1911_08b:0115b20": "根共壞於意。五根各一剎那。剎那若轉即",
    "T46n1911_08b:0115b21": "屬意根。意根若壞五根豈存。眼見可愛色",
    "T46n1911_08b:0115b22": "名花箭。是軟賊。見可畏色名毒箭。是強賊。",
    "T46n1911_08b:0115b23": "見平平色不強不軟賊。餘四根亦如是。合",
    "T46n1911_08b:0115b24": "十八箭。亦名十八受。以是義故。不應受",
    "T46n1911_08b:0115b25": "著。著則成病病則難治。永妨禪定死墮魔",
    "T46n1911_08b:0115b26": "道。復次魔內射不入。當外扇檀越師僧同",
    "T46n1911_08b:0115b27": "學弟子。放十八箭。昔諸比丘得魔內惱。又",
    "T46n1911_08b:0115b28": "得檀越譽毀強軟不捷。魔即哭去。行者善",
    "T46n1911_08b:0115b29": "覺師徒檀越。或法主異語徒眾即瞋。徒眾怨",
    "T46n1911_08b:0115c01": "言法主則怪。如是因緣廣說如大品。又魔善",
    "T46n1911_08b:0115c02": "巧初令乖善起惡。若不隨者即純令墮善。",
    "T46n1911_08b:0115c03": "起塔造寺使散妨定。若不隨者令墮二",
    "T46n1911_08b:0115c04": "乘。魔實不解二乘。但行當之使不入大",
    "T46n1911_08b:0115c05": "耳。如童蒙人初被行當捨大乘習小。功",
    "T46n1911_08b:0115c06": "夫已多後悔無益。能行當者實不解大小。",
    "T46n1911_08b:0115c07": "又化人入無方便空。謂無佛無眾生。墮偏",
    "T46n1911_08b:0115c08": "空裹。或偏假裹。種種蹊徑令不入圓。阿難",
    "T46n1911_08b:0115c09": "笈多學阿鞞跋者。皆為魔所惱。何況初心",
    "T46n1911_08b:0115c10": "寧免自他三十六箭。若知魔佛皆入實際。",
    "T46n1911_08b:0115c11": "則無怖畏。大經云。為聲聞人說有調魔。",
    "T46n1911_08b:0115c12": "為大乘者不說調魔。一心入理誰論強軟",
    "T46n1911_08b:0115c13": "耶。三明妨亂者。但強軟等箭。初射五根有",
    "T46n1911_08b:0115c14": "三過患。一令人病。二失觀心。三得邪法。病",
    "T46n1911_08b:0115c15": "有種種相。從眼入者病肝。餘根可知。身遭",
    "T46n1911_08b:0115c16": "病苦心則迷荒。喪禪致死。失觀心者。本",
    "T46n1911_08b:0115c17": "所修觀善法安隱。從五根見聞已後。心地",
    "T46n1911_08b:0115c18": "昏忽無復次序。邪法者。當約十種正法簡",
    "T46n1911_08b:0115c19": "出邪相。有者。色從眼入見山河星辰日月",
    "T46n1911_08b:0115c20": "居宮。亦見幽中種種相貌指點方面。是有",
    "T46n1911_08b:0115c21": "太過。無者。色從眼入。便謂諸法猶如斷空。",
    "T46n1911_08b:0115c22": "說灰無法甚可怖畏。是無太過。明者。色入",
    "T46n1911_08b:0115c23": "已豁豁常明如日月照。闇者。昏闇漆黑鏗然",
    "T46n1911_08b:0115c24": "不曉。定者。色入已心如木石塊然直住。亂",
    "T46n1911_08b:0115c25": "者。色入已狡擲攀緣。愚者。色入已闇短鄙拙",
    "T46n1911_08b:0115c26": "脫裸無恥。智者。色入已聰黠捷疾。悲者。色",
    "T46n1911_08b:0115c27": "入已憂惱泣淚。喜者。色入已歌逸恒歡苦者。",
    "T46n1911_08b:0115c28": "百節疼痛如被火炙。樂者。身體暢醉如五欲",
    "T46n1911_08b:0115c29": "樂。禍者。自恒招禍。亦為他作禍亦知他禍",
    "T46n1911_08b:0116a01": "祟。福者。恒自招福亦能為他作福惡者。無",
    "T46n1911_08b:0116a02": "惡不造。又令他作惡。善者。自行檀等亦",
    "T46n1911_08b:0116a03": "令他行檀。憎者。不耐見人遠他獨住。愛",
    "T46n1911_08b:0116a04": "者。戀重纏著。強者。其心剛強出入不得自",
    "T46n1911_08b:0116a05": "在。猶如瓦石難可迴變不順善道。軟者。",
    "T46n1911_08b:0116a06": "心志軟弱易可敗壞。猶若軟泥不堪為器。",
    "T46n1911_08b:0116a07": "以是等若過若不及悉名邪相。一根有三",
    "T46n1911_08b:0116a08": "受。一受有二十邪法。三受合六十邪法。歷",
    "T46n1911_08b:0116a09": "五根合三百邪法。雖九十五種種種異邪。而",
    "T46n1911_08b:0116a10": "其初入必因五根。細尋三百必與彼相應也。",
    "T46n1911_08b:0116a11": "夫𢟋惕多令禪觀喪失。時媚多令人得邪",
    "T46n1911_08b:0116a12": "法。魔羅備此二損也。四明治法。若治𢟋惕",
    "T46n1911_08b:0116a13": "者。須知拘那含佛末法比丘好惱亂眾僧。僧",
    "T46n1911_08b:0116a14": "擯驅之即生惡誓。常惱坐禪人。此是源祖",
    "T46n1911_08b:0116a15": "之鬼。報或已謝而同業生者。亦能惱亂。今呵",
    "T46n1911_08b:0116a16": "其宗祖聞即羞去。呵云。我識汝名字。汝是",
    "T46n1911_08b:0116a17": "𢟋惕惡夜叉。拘那含佛時。破戒偷臘吉支",
    "T46n1911_08b:0116a18": "貪食嗅香。我今持戒不畏於汝。如是呵已",
    "T46n1911_08b:0116a19": "即應去。若其不去當密誦戒序及戒。戒神",
    "T46n1911_08b:0116a20": "還守破戒鬼去。治時媚鬼者。須善識十二",
    "T46n1911_08b:0116a21": "時三十六時獸。知時唱名媚即去也。隱士頭",
    "T46n1911_08b:0116a22": "陀人多畜方鏡挂之座後。媚不能變鏡中",
    "T46n1911_08b:0116a23": "色像。覽鏡識之可以自遣。此則內外兩治",
    "T46n1911_08b:0116a24": "也。治魔羅有三。一初覺呵。如守門人遮惡",
    "T46n1911_08b:0116a25": "不進。如佛告比丘。一切他物不受。不受之",
    "T46n1911_08b:0116a26": "術能治一切自他魔事。二若已受入當從頭",
    "T46n1911_08b:0116a27": "至足。一一諦觀。求魔叵得又求心叵得。",
    "T46n1911_08b:0116a28": "魔從何來欲惱何等。如惡人入舍處處照",
    "T46n1911_08b:0116a29": "檢不令得住。三觀若不去強心抵捍。以死",
    "T46n1911_08b:0116b01": "為期不共爾住。善巧迴轉如是三治不須",
    "T46n1911_08b:0116b02": "多說。五止觀者。例為十法。思議境者。若",
    "T46n1911_08b:0116b03": "魔事起隨順魔行。作諸惡業成三途法。若",
    "T46n1911_08b:0116b04": "隨魔起善所謂他屬而行布施。雖生善道",
    "T46n1911_08b:0116b05": "世世相染。或時附著倚託言語。若捨身命即",
    "T46n1911_08b:0116b06": "受彼報。設欲修道遮障萬端。經云。有菩薩",
    "T46n1911_08b:0116b07": "有魔無魔。即此意也。是為三善法界。魔又",
    "T46n1911_08b:0116b08": "化令自入涅槃。眾生何預汝事。唐受辛苦",
    "T46n1911_08b:0116b09": "不如取證是名二乘法界。魔又令人紆迴",
    "T46n1911_08b:0116b10": "拙度不速入菩提道。如是淺深歷別。皆是",
    "T46n1911_08b:0116b11": "思議境也。若即此魔事具十界百法。在一",
    "T46n1911_08b:0116b12": "念中。一切法趣魔。如一夢法具一切事。一",
    "T46n1911_08b:0116b13": "魔一切魔一切魔一魔。非一非一切。亦是一",
    "T46n1911_08b:0116b14": "魔一切魔。一佛一切佛。不出佛界即是魔",
    "T46n1911_08b:0116b15": "界。不二不別。如此觀者降魔是道場。上根",
    "T46n1911_08b:0116b16": "利智治魔顯理以魔為侍於魔不怖如薪",
    "T46n1911_08b:0116b17": "益火。緣修不能寂照。持世不覺魔謀。謂",
    "T46n1911_08b:0116b18": "言善來。真修寂照。不待觀而後鑑。即知是",
    "T46n1911_08b:0116b19": "魔非帝釋也。別教不耐非法。故云非我所",
    "T46n1911_08b:0116b20": "宜。圓教安之實際。故言如我應受。不畏",
    "T46n1911_08b:0116b21": "非人於生死有勇。是名不思議境也。魔界",
    "T46n1911_08b:0116b22": "即佛界而眾生不知。迷於佛界橫起魔界。",
    "T46n1911_08b:0116b23": "於菩提中而生煩惱。是故起悲欲令眾生",
    "T46n1911_08b:0116b24": "於魔界即佛界。於煩惱即菩提是故起慈。",
    "T46n1911_08b:0116b25": "慈無量佛悲無量魔。無量慈悲即無緣一大",
    "T46n1911_08b:0116b26": "慈悲也。欲滿此願顯此理。應降魔作道",
    "T46n1911_08b:0116b27": "場。八十億眾不能動心名止。達魔界即佛",
    "T46n1911_08b:0116b28": "界名觀。但以四悉止觀安心。隨魔事起",
    "T46n1911_08b:0116b29": "即以四句破之。橫竪單複破悉無滯。三藏",
    "T46n1911_08b:0116c01": "初伏四魔坐道場。破煩惱魔得菩提道。又",
    "T46n1911_08b:0116c02": "得法性身破陰入魔。此兩共破死魔。道樹",
    "T46n1911_08b:0116c03": "下得不動三昧。變三玉女破八十億兵。冠",
    "T46n1911_08b:0116c04": "蓋劍各墮者是破天子魔。通教初得無生忍。",
    "T46n1911_08b:0116c05": "至六地得菩提道如前。八地道觀雙流是",
    "T46n1911_08b:0116c06": "不動三昧。破天子魔。兩處聲聞止破三魔。",
    "T46n1911_08b:0116c07": "笈多恒為所惱。後得神通伏而非破云云。別",
    "T46n1911_08b:0116c08": "教十住已破界內四魔。登地分得菩提道",
    "T46n1911_08b:0116c09": "破煩惱魔。分得法身破陰魔。分得赤色三",
    "T46n1911_08b:0116c10": "昧破天子魔。若瓔珞云。等覺三魔已盡唯一",
    "T46n1911_08b:0116c11": "分死魔在。三不應前盡一不應獨餘。此乃",
    "T46n1911_08b:0116c12": "別教方便說耳。圓教初住俱破八魔。得菩提",
    "T46n1911_08b:0116c13": "道破煩惱魔云云。乃至妙覺八魔究竟永盡。",
    "T46n1911_08b:0116c14": "雖初住破非初住破。雖後覺破非後覺破。",
    "T46n1911_08b:0116c15": "而不離初住後覺。是為破法遍也。於上一",
    "T46n1911_08b:0116c16": "一破魔法中。皆識苦集無明蔽度知字非",
    "T46n1911_08b:0116c17": "字。道品者。魔界具一切色。色即是空色即不",
    "T46n1911_08b:0116c18": "淨色即是假。此名為淨。色即是中非淨非",
    "T46n1911_08b:0116c19": "不淨。餘四陰亦如是。是名一念處一切念",
    "T46n1911_08b:0116c20": "處。乃至三解脫門。門若未開必由事障。久",
    "T46n1911_08b:0116c21": "遠劫來為魔所使。起於魔檀為有報故。",
    "T46n1911_08b:0116c22": "持於魔戒要利養故。行於魔忍為畏他",
    "T46n1911_08b:0116c23": "故。習魔精進求名聞故。得於魔禪昧於",
    "T46n1911_08b:0116c24": "鬼法。樂於魔慧分別見網。如是六法雖名",
    "T46n1911_08b:0116c25": "為善其實是魔。由此邪蔽蔽三脫門。今用",
    "T46n1911_08b:0116c26": "正度對治六蔽。蔽去度成如油多明盛。若",
    "T46n1911_08b:0116c27": "雜煩惱當用前四分觀助治。雜業借念二",
    "T46n1911_08b:0116c28": "佛助治。若小乘伏道遍名為聞慧。乃至圓教",
    "T46n1911_08b:0116c29": "五品是聞慧位。此尚未成豈可濫真起增上",
    "T46n1911_08b:0117a01": "慢。若欲入真。當一心安忍勿更為魔之所",
    "T46n1911_08b:0117a02": "動亂。窮微觀照強心呵抵。若入似位得法",
    "T46n1911_08b:0117a03": "賞賜。勿生高心愛心。譬如大勳黜為小",
    "T46n1911_08b:0117a04": "縣。或失祿或失命。若起法愛是犯罪。但",
    "T46n1911_08b:0117a05": "發似解如小縣失似解如失祿。墮二乘",
    "T46n1911_08b:0117a06": "地如失命。大乘家業宗社滅故。若無法愛",
    "T46n1911_08b:0117a07": "從相似入真實。調魔為侍直至道場。復次",
    "T46n1911_08b:0117a08": "退慧如失勳。退定如失祿。俱退如失命。",
    "T46n1911_08b:0117a09": "復次通用一意為觀者。行人根鈍先解通",
    "T46n1911_08b:0117a10": "意度曲入別。中論品品別意而俱會無生。",
    "T46n1911_08b:0117a11": "通別互舉得意相成也。問。魔動竟好法後起。",
    "T46n1911_08b:0117a12": "為是法爾寒過春來耶。答。未必併然。自有",
    "T46n1911_08b:0117a13": "過難好法亦不發。魔是惡緣所感。善是心",
    "T46n1911_08b:0117a14": "力所致。釋論云。釋迦往昔在惡世。世無佛。",
    "T46n1911_08b:0117a15": "求法精進了不能得。魔變化作婆羅門詭",
    "T46n1911_08b:0117a16": "言。有佛一偈。汝能皮為紙骨為筆血為墨",
    "T46n1911_08b:0117a17": "當以與汝。菩薩樂法。即自剝皮曝令乾",
    "T46n1911_08b:0117a18": "擬書偈。魔即隱去。佛知其心從下方涌",
    "T46n1911_08b:0117a19": "出。為說深經得無生忍。可以為證云云。",
    "T46n1911_08b:0117a20": "摩訶止觀卷第八下"
}