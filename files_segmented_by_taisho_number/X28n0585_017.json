{
    "X28n0585_017:0097b16": "讀教記卷第十七",
    "X28n0585_017:0097b18": "天台沙門　法照",
    "X28n0585_017:0097b19": "止觀(三)",
    "X28n0585_017:0097b20": "戒體",
    "X28n0585_017:0097b21": "業疏(三下)(三)若唯立作但在一念非通一形何能防也",
    "X28n0585_017:0097b22": "(云云)若但無作不能自生要由作發以作防非則短",
    "X28n0585_017:0097b23": "無作起無所從二法緣具作願方遂所言作者身口",
    "X28n0585_017:0097b24": "方便造趣營為名之為作如陶家輪動轉之初(云云)",
    "X28n0585_017:0097c01": "言無作者身動滅已與餘識俱是法隨生故名無作",
    "X28n0585_017:0097c02": "業疏(三下)(四)二陳體狀體謂業體正是戒法所依本也",
    "X28n0585_017:0097c03": "(云云)經論所談善惡業者名也今述作無作者業之",
    "X28n0585_017:0097c04": "體也。",
    "X28n0585_017:0097c05": "業疏(三下)(九)夫戒體者何耶所謂納聖法於心胷即法",
    "X28n0585_017:0097c06": "是所納之戒體然後依體起用防遏緣非今論此法",
    "X28n0585_017:0097c07": "三宗分別。",
    "X28n0585_017:0097c08": "濟緣記(三下)(十四)納是能受心聖法即所受戒能所相冥",
    "X28n0585_017:0097c09": "心法和合而成於業攬法為業為道基本故名戒體",
    "X28n0585_017:0097c10": "戒充正報心為總主故云心胷初受則心為能納法",
    "X28n0585_017:0097c11": "為所納受已則法為能依心是所依問即法是體法",
    "X28n0585_017:0097c12": "體何分答若望未受但名為法體是無情若加期誓",
    "X28n0585_017:0097c13": "要緣領納依心成業此法有功乃名為體是故言法",
    "X28n0585_017:0097c14": "未必是體言體其必是法。",
    "X28n0585_017:0097c15": "夫戒體者南山意謂以志誠心受聖戒法感聖戒",
    "X28n0585_017:0097c16": "法納入心中即是戒體既是志誠善心感聖戒法",
    "X28n0585_017:0097c17": "通名稱之即聖法善業為戒體也如定實法宗云",
    "X28n0585_017:0097c18": "業即戒體定假名宗云業由心起故勝前計定圓",
    "X28n0585_017:0097c19": "宗云成善種子驗知戒體即聖法善業也。",
    "X28n0585_017:0097c20": "業疏(三下)(九)如薩婆多二戒同色者彼宗明法各有繫",
    "X28n0585_017:0097c21": "用戒體所起依身口成隨具辨業通判為色業即戒",
    "X28n0585_017:0097c22": "體(云云)如律明業天眼所見善色惡色(云云)以斯文",
    "X28n0585_017:0097c23": "證正明業體是色法也(云云)然此色體與中陰同微",
    "X28n0585_017:0097c24": "細難知唯天眼見見有相貌善惡歷然。",
    "X28n0585_017:0098a01": "此實法宗作無作戒並色為體南山意謂實法宗",
    "X28n0585_017:0098a02": "計同色為體者有二焉初依身口起故屬色文云",
    "X28n0585_017:0098a03": "戒體所起依身口成是也二天眼能見故屬色文",
    "X28n0585_017:0098a04": "云如律明業天眼所見是也是知起依身口故體",
    "X28n0585_017:0098a05": "非心天眼見之明知是色矣或問律家有宗明色",
    "X28n0585_017:0098a06": "三種一可見有對色二不可見有對色三不可見",
    "X28n0585_017:0098a07": "無對色於今作無作色何分對耶曰十二入中色",
    "X28n0585_017:0098a08": "塵是可見有對色法塵是不可見無對色餘五根",
    "X28n0585_017:0098a09": "五塵是不可見有對色今作無作戒體之色身作",
    "X28n0585_017:0098a10": "戒色即可見有對口作戒色即不可見有對身口",
    "X28n0585_017:0098a11": "二無作戒色即不可見無對色在法入中所收也",
    "X28n0585_017:0098a12": "故疏引心伽二論云身作可見有對色口作不可",
    "X28n0585_017:0098a13": "見有對色身口無作俱不可見無對色也然疑無",
    "X28n0585_017:0098a14": "作戒色既屬法塵即對意根云何無對須知五根",
    "X28n0585_017:0098a15": "五塵相對俱色今雖對意而意非色故云無對也",
    "X28n0585_017:0098a16": "又問作戒以色為體還只取身口動作之色耶若",
    "X28n0585_017:0098a17": "然何故濟緣記云準知作戒必取發業不唯身口",
    "X28n0585_017:0098a18": "動作而已(文)若取所發之業自是無作耳曰只取",
    "X28n0585_017:0098a19": "身口動作之色是作戒體所發之業自是無作色",
    "X28n0585_017:0098a20": "若濟緣意者葢明作戒須能發無作之業乃名作",
    "X28n0585_017:0098a21": "戒若不能發徒然運用二戒俱無也彼宗非不明",
    "X28n0585_017:0098a22": "心但心為遠助之緣非正業體故云由心善惡方",
    "X28n0585_017:0098a23": "便動現也由心使身口成業耳。",
    "X28n0585_017:0098a24": "業疏(三下)(九)二依成實當宗四分作無作位體別者由",
    "X28n0585_017:0098b01": "此宗中分通大乘業由心起故勝前計分心成色色",
    "X28n0585_017:0098b02": "是依報心是正因故明作戒色心為體是則兼緣顯",
    "X28n0585_017:0098b03": "正相從明體由作初起必假色心無作後發異於前",
    "X28n0585_017:0098b04": "緣故強目之非色心耳考其業體本由心生還熏本",
    "X28n0585_017:0098b05": "心有能有用心道冥昧止可名通故約色心窮出體",
    "X28n0585_017:0098b06": "性各以五義求之不得不知何目強號非二。",
    "X28n0585_017:0098b07": "此假名宗作戒以色心為體無作以非色非心為",
    "X28n0585_017:0098b08": "體南山意謂空宗分通大乘業由心起故勝前計",
    "X28n0585_017:0098b09": "但由作戒色心正助不相捨離故相從明體具於",
    "X28n0585_017:0098b10": "色心也其次非色非心不出二意一所發翻作故",
    "X28n0585_017:0098b11": "雙非以能發作戒是於色心而所發無作但是色",
    "X28n0585_017:0098b12": "心之業體異色心故也二心業冥昧故雙非以約",
    "X28n0585_017:0098b13": "分通大乘而說無作業體本由心生而心法冥昧",
    "X28n0585_017:0098b14": "故約色心窮之不得試欲以此業法為色色須形",
    "X28n0585_017:0098b15": "相方所等業非此等之色試欲以此業法為心心",
    "X28n0585_017:0098b16": "須慮知明暗等業非此之心既而冥昧難名故強",
    "X28n0585_017:0098b17": "名非色非心爾竹庵斷曰推業本通大乘考體對",
    "X28n0585_017:0098b18": "作戒附小宗立名也或問空宗依成論玅玄(四)(六)成",
    "X28n0585_017:0098b19": "論云色是無教法不至無色界(文)無作無教無表",
    "X28n0585_017:0098b20": "但是異名豈非空宗以色為無作耶曰此由雜編",
    "X28n0585_017:0098b21": "之誤濟緣記通云此乃成論諸師牒難有宗之語",
    "X28n0585_017:0098b22": "謂若以色為無教則應不至無色界無教既至彼",
    "X28n0585_017:0098b23": "天則顯非色明矣(文)言牒難者謂牒計作難也。",
    "X28n0585_017:0098b24": "業疏(三下)(十)後約圓教明戒體者戒是警意之緣也(云",
    "X28n0585_017:0098c01": "云)欲了妄情須知妄業故作法受還熏妄心於本藏",
    "X28n0585_017:0098c02": "識成善種子此戒體也(云云)今識前緣終歸大乘故",
    "X28n0585_017:0098c03": "須域心於處也故經云十方佛土唯有一乘除佛方",
    "X28n0585_017:0098c04": "便假名字說既知此意當護如命如浮囊也。",
    "X28n0585_017:0098c05": "此圓宗不分作無作並以藏識善種為體葢約法",
    "X28n0585_017:0098c06": "華開權顯實涅槃扶律談常以立圓宗竊詳南山",
    "X28n0585_017:0098c07": "之意特以大乘引接小教皆入佛乘也或問此與",
    "X28n0585_017:0098c08": "菩薩戒體同異云何曰既約開顯則業體是同其",
    "X28n0585_017:0098c09": "持犯有異也又問只一戒體空有兩宗所計各異",
    "X28n0585_017:0098c10": "何耶曰濟緣云此由佛世機悟有殊致使滅後分",
    "X28n0585_017:0098c11": "宗各計(文)今以南山正義出之良由有宗所悟業",
    "X28n0585_017:0098c12": "依身口故屬於色空宗所悟業由色心故無作翻",
    "X28n0585_017:0098c13": "作屬非色非心也。",
    "X28n0585_017:0098c14": "禪門(二)(二)第二明戒體之相者若薩婆多人解無作是",
    "X28n0585_017:0098c15": "無表色不可見無對若曇無德人明無作戒是第三",
    "X28n0585_017:0098c16": "聚非色非心法諸部既異雖不可偏執約小乘教門",
    "X28n0585_017:0098c17": "終是無作為戒體其義不差。",
    "X28n0585_017:0098c18": "止觀(四)(二)因此性戒得有無作受得之戒小乘明義無",
    "X28n0585_017:0098c19": "作戒即是第三聚大乘中法皷經但明色心無第三",
    "X28n0585_017:0098c20": "聚心無盡故戒亦無盡若就律儀戒論無作可解(云",
    "X28n0585_017:0098c21": "云)。",
    "X28n0585_017:0098c22": "輔行(四上)(四)問今明衍門何須小檢而明十種得戒人",
    "X28n0585_017:0098c23": "耶答如涅槃中處處扶律今此亦爾小為方便故知",
    "X28n0585_017:0098c24": "出家菩薩六和十利與聲聞同六度四弘異於小行",
    "X28n0585_017:0099a01": "若在家菩薩三歸五戒咸趣菩提況復梵網八萬威",
    "X28n0585_017:0099a02": "儀七眾並資五道通被豈容破戒稱為佛乘故以乘",
    "X28n0585_017:0099a03": "戒四句對簡(云云)無作一發無捨失緣終訖一形相",
    "X28n0585_017:0099a04": "續恒起如初受時作白已後入餘心者尚名得戒故",
    "X28n0585_017:0099a05": "成論云若人入不善心無記心無心亦名持戒(云云)",
    "X28n0585_017:0099a06": "小乘下約大小乘以辨三聚明無作不同小乘經論",
    "X28n0585_017:0099a07": "共立三聚謂色心非色非心言心無盡等者意明心",
    "X28n0585_017:0099a08": "性以為戒體若小乘戒體是第三聚者且依經部若",
    "X28n0585_017:0099a09": "有部中還用色為無作戒體然大乘中雖以心性而",
    "X28n0585_017:0099a10": "為戒體若發無作亦依身口作戒而發雖依身口體",
    "X28n0585_017:0099a11": "必在心若先小後大一切轉為無盡戒體若先受大",
    "X28n0585_017:0099a12": "後方出家欲在大比丘數而不失菩薩法者則更受",
    "X28n0585_017:0099a13": "律儀但於一切發得身口清淨防非律儀無作戒體",
    "X28n0585_017:0099a14": "不復發也故涅槃中五篇七聚並是出家菩薩律儀",
    "X28n0585_017:0099a15": "又若先小後大則開小夏以成大夏若先受大後受",
    "X28n0585_017:0099a16": "律儀在小則依小在大則依大理雖若是方土不同",
    "X28n0585_017:0099a17": "此土僧徒不簡大小西方不爾一向永隔然四依出",
    "X28n0585_017:0099a18": "世必大小並弘但隨物機緣通局在彼。",
    "X28n0585_017:0099a19": "輔行(九上)(十九)戒是有為色法定是有為心法命朽之時",
    "X28n0585_017:0099a20": "形俱無作戒體雖謝無作戒業得得不滅以隨業道",
    "X28n0585_017:0099a21": "至未來故。",
    "X28n0585_017:0099a22": "玅玄(十)(五)小乘中云法身尚其不滅如均提沙彌憂惱",
    "X28n0585_017:0099a23": "佛問汝和尚戒身滅否答言不。",
    "X28n0585_017:0099a24": "釋籤(十)(九)彼小乘言不滅者以無作之業至未來世名",
    "X28n0585_017:0099b01": "為不滅非常住不滅。",
    "X28n0585_017:0099b02": "今家所用小乘戒體兩宗所明皆出聖師不可偏",
    "X28n0585_017:0099b03": "取通則只以無作為戒體別則依有是色依空雙",
    "X28n0585_017:0099b04": "非不可執諍如禪門文也。",
    "X28n0585_017:0099b05": "戒疏(上)(十一)初戒體者不起而已起即性無作假色(云",
    "X28n0585_017:0099b06": "云)。",
    "X28n0585_017:0099b07": "瓔珞經云一切凡聖戒皆以心為體心無盡故戒亦",
    "X28n0585_017:0099b08": "無盡。",
    "X28n0585_017:0099b09": "禪門(二)大乘教門戒從心起即以善心為戒體此義",
    "X28n0585_017:0099b10": "如瓔珞說。",
    "X28n0585_017:0099b11": "籤(四)(廿六)心非色故戒亦非色故心無盡戒亦無盡故",
    "X28n0585_017:0099b12": "使一切皆摩訶衍。",
    "X28n0585_017:0099b13": "戒疏(上)(十三)大乘情期極果憑師一受遠至菩提(云云)",
    "X28n0585_017:0099b14": "方便求受其體則興若捨菩提願若增上煩惱犯十",
    "X28n0585_017:0099b15": "重其體則廢若無此二緣至佛乃廢。",
    "X28n0585_017:0099b16": "咸教主曰夫言體者當論二種一者當體二者所",
    "X28n0585_017:0099b17": "依今明所發無作體者乃是宗中所明因行從因",
    "X28n0585_017:0099b18": "克果有修有發附事而明故須具於當體而辨未",
    "X28n0585_017:0099b19": "涉所依也當知戒體通色通心葢由稟戒從三業",
    "X28n0585_017:0099b20": "受精持無犯虔重恪誠方乃發起無作戒體此體",
    "X28n0585_017:0099b21": "發時必有能發必有所發心為能發色為所發以",
    "X28n0585_017:0099b22": "由戒法稟受之時心不散亂身則翹勤口則答對",
    "X28n0585_017:0099b23": "並由精勤方乃納戒在心方有無作體發故知若",
    "X28n0585_017:0099b24": "無虔勤之念不能納戒在心若從納義戒為能納",
    "X28n0585_017:0099c01": "心為所納若從發義心為能發戒為所發所發之",
    "X28n0585_017:0099c02": "戒即是一種聖法善業此善業者即無表色天眼",
    "X28n0585_017:0099c03": "能見與小乘戒業體無別但由大乘圓實教中詮",
    "X28n0585_017:0099c04": "量此體與小乘異乃通二向從能發屬心從所發",
    "X28n0585_017:0099c05": "屬色止觀輔行以心為體從能發而言戒疏論文",
    "X28n0585_017:0099c06": "以色為體從所發而說故知非心則無以發非色",
    "X28n0585_017:0099c07": "則無以彰是故諸文或從心說或從色說有茲所",
    "X28n0585_017:0099c08": "以文方不虗此色此心皆屬當體皆屬於事有興",
    "X28n0585_017:0099c09": "有廢在教在權並由三師稟受作為精持制止而",
    "X28n0585_017:0099c10": "得此戒即修治造作之玅行也五章言之乃屬宗",
    "X28n0585_017:0099c11": "攝輔行判之並是明宗深有所以如此判已戒之",
    "X28n0585_017:0099c12": "當體義有定準然後方可論其所依所依者即理",
    "X28n0585_017:0099c13": "性也故此事行大乘詮之並由理具方有事用若",
    "X28n0585_017:0099c14": "無理體而為所依行未免邪事皆成妄是故圓事",
    "X28n0585_017:0099c15": "乃即理之事所修之行乃全性起修行從性起方",
    "X28n0585_017:0099c16": "云諸行無作事與理即方云體內之權行是妙行",
    "X28n0585_017:0099c17": "權是妙權此大乘戒乃全理之事全性之修方為",
    "X28n0585_017:0099c18": "妙戒是故特云不起而已起即性無作假色者性",
    "X28n0585_017:0099c19": "之一字全提理性之所依起字色字乃語發戒之",
    "X28n0585_017:0099c20": "當體當體有二起字是能發之心色字是所發之",
    "X28n0585_017:0099c21": "色由依於性而發此戒故云起即性無作假色也",
    "X28n0585_017:0099c22": "北峰曰從悟理約本實說諸法唯心從迷情約教",
    "X28n0585_017:0099c23": "權說故起業是色雜編云夫言體者有當體有所",
    "X28n0585_017:0099c24": "依當體屬色所依屬心其熈鈔頂山不能備引。",
    "X28n0585_017:0100a01": "問今性無作假色與律圓宗戒體同異耶曰律據",
    "X28n0585_017:0100a02": "藏識含藏一切善惡因果染淨種子故以藏識善",
    "X28n0585_017:0100a03": "種子為體今明性具諸法故以性色為體是則善",
    "X28n0585_017:0100a04": "種與性色本同濟緣問云假色與下細色何別(約有",
    "X28n0585_017:0100a05": "宗心論假色并天台假色以問空宗分通大乘細色也)答若彼心論名體俱",
    "X28n0585_017:0100a06": "別若對戒疏名別體同由心所造善惡業種微細",
    "X28n0585_017:0100a07": "難知故名細色問四分既明善色惡色天眼所見",
    "X28n0585_017:0100a08": "那得談體却云非色答彼明細色義通大乘此談",
    "X28n0585_017:0100a09": "非色正符宗意(文)。",
    "X28n0585_017:0101a01": "別教修中",
    "X28n0585_017:0101a02": "止觀(六)(卅二)初心尚未入十信至迴向若無迴向豈得",
    "X28n0585_017:0101a03": "修中無修則無證此中道觀於凡夫人望崖無益。",
    "X28n0585_017:0101a04": "輔行(六下)(十八)言修中者亦寄次第實而言之三觀圓修",
    "X28n0585_017:0101a05": "以二觀心修於中道是故至此即名圓修故四念處",
    "X28n0585_017:0101a06": "云別向圓修即此意也。",
    "X28n0585_017:0101a07": "妙宗(上)(廿七)方便立已圓觀可修於十向中即以所顯",
    "X28n0585_017:0101a08": "中道佛性而為能觀中道之觀諦觀不二惑智一如",
    "X28n0585_017:0101a09": "三觀圓修是無作行。",
    "X28n0585_017:0101a10": "妙玄(三)(十一)十迴向始正修中此中但理不具諸法。",
    "X28n0585_017:0101a11": "輔行(三上)(十六)十迴向中一一迴向各各有十所緣境界",
    "X28n0585_017:0101a12": "第十向中第十觀者名為無相第一義觀得入初地。",
    "X28n0585_017:0101a13": "北峰師曰原此教中諸大菩薩積劫練行多門赴",
    "X28n0585_017:0101a14": "機豈至迴向猶觀但理今謂不出二義一者但中",
    "X28n0585_017:0101a15": "順權教也二者圓中據實行也有以教證二道說",
    "X28n0585_017:0101a16": "圓修者誤矣或問十向所修無作與圓無作同異",
    "X28n0585_017:0101a17": "云何曰妙玄云或從教道十向無作斷苦集有道",
    "X28n0585_017:0101a18": "滅圓教即苦集是道滅故二無作即斷不同四教",
    "X28n0585_017:0101a19": "義云非圓教之無作即此義也若爾十向無作應",
    "X28n0585_017:0101a20": "斷苦集耶曰從教則斷從行則不斷也。",
    "X28n0585_017:0101a21": "所觀陰境",
    "X28n0585_017:0101a22": "凡夫境界有根塵識識謂五識五意識第六識塵",
    "X28n0585_017:0101a23": "謂可見可對色不可見可對色不可見不可對色",
    "X28n0585_017:0101a24": "根謂六根浮塵外根勝義內根經論浩博故此錄",
    "X28n0585_017:0101b01": "示。",
    "X28n0585_017:0101b02": "大品云為過一切色相滅有對色相不念種種相入",
    "X28n0585_017:0101b03": "無邊空處過一切色滅可見有對色滅有對色滅不",
    "X28n0585_017:0101b04": "可見有對色不念種種色相滅不可見無對色一切",
    "X28n0585_017:0101b05": "色法唯十一種謂五根塵法入少分少分者無表色",
    "X28n0585_017:0101b06": "也。",
    "X28n0585_017:0101b07": "大論二十一四十一云三種色者一可見有對二不",
    "X28n0585_017:0101b08": "可見有對三不可見無對。",
    "X28n0585_017:0101b09": "阿毗曇云一可見謂色是二有對有十謂五根塵若",
    "X28n0585_017:0101b10": "云不可見有對應但云五根四塵三不可見無對謂",
    "X28n0585_017:0101b11": "法入少分。",
    "X28n0585_017:0101b12": "大經二十一云眼見色壞名為過色五根塵壞名過",
    "X28n0585_017:0101b13": "有對於二種餘及無教壞名過異相此之三色並在",
    "X28n0585_017:0101b14": "色界欲入無色故滅此三(已上四文並輔行六上四紙引)。",
    "X28n0585_017:0101b15": "阿毗曇明三種色一者可見有對色即色塵一法為",
    "X28n0585_017:0101b16": "眼所見假極微所成名為有對二者不可見有對色",
    "X28n0585_017:0101b17": "謂眼等五根此勝義根也聲等四塵此之九法非眼",
    "X28n0585_017:0101b18": "所見皆假極微所成三者不可見無對色即無表色",
    "X28n0585_017:0101b19": "唯識宗明第八識變三種色一唯麤非細即山河大",
    "X28n0585_017:0101b20": "地等二亦麤亦細內身浮塵色對山河等色即細比",
    "X28n0585_017:0101b21": "內身中五根即麤三唯細非麤即內五根此即大乘",
    "X28n0585_017:0101b22": "勝義五根以能造八法不可見有對淨色而為體性",
    "X28n0585_017:0101b23": "地瑜伽論及五蘊論明三種色謂顯色形色表色開",
    "X28n0585_017:0101b24": "顯色為十三謂青黃赤白光影明暗煙雲塵霧空一",
    "X28n0585_017:0101c01": "顯色開形為十謂長短方圓麤細高下若正不正開",
    "X28n0585_017:0101c02": "表為八謂取捨屈伸行住坐臥俱舍出無表色者謂",
    "X28n0585_017:0101c03": "無所表彰也涅槃出無作色者謂無所作為也薩婆",
    "X28n0585_017:0101c04": "多出無教色者謂無所教示也(翻譯名義第三卷三十八顯色篇引)夫",
    "X28n0585_017:0101c05": "言根者義有二種一者浮塵外根二勝義內根言浮",
    "X28n0585_017:0101c06": "塵者四大是能造四微是所造色香味觸四微和合",
    "X28n0585_017:0101c07": "乃得成根故楞嚴云我今觀此浮根四塵只在我面",
    "X28n0585_017:0101c08": "資中師云浮虗不實昏翳真性故曰浮塵此浮塵外",
    "X28n0585_017:0101c09": "根也言勝義者即清淨四大洪敏師鈔云此勝義根",
    "X28n0585_017:0101c10": "雖用能造所造八法為體是不可見有對色能照境",
    "X28n0585_017:0101c11": "發識乃聖人所知之境其義深遠非同塵境麤淺故",
    "X28n0585_017:0101c12": "名清淨此是染中說淨非無漏妙明之淨此勝義內",
    "X28n0585_017:0101c13": "根也(翻譯名義第六卷陰界入法篇第五十八引)",
    "X28n0585_017:0101c14": "佛地論(聲字函第六卷)大圓鏡智(八識)平等性智(七識)妙觀察智",
    "X28n0585_017:0101c15": "(六識)成所作智(五識)現量境(定心離分別)比量境(散心分別)。",
    "X28n0585_017:0101c16": "毗婆沙論(道泰譯分字函第七卷)云何智法云何識法(云云)識",
    "X28n0585_017:0101c17": "即智智即識惟長一字何者闍那秦言智毗闍那秦",
    "X28n0585_017:0101c18": "言識長一字者所謂毗也為斷如是意欲說差別義",
    "X28n0585_017:0101c19": "故先說智次說識復有說者此俱是根本法故增長",
    "X28n0585_017:0101c20": "法中識為根本寂滅法中智為根本復有說者俱是",
    "X28n0585_017:0101c21": "元首法故如說道品法中誰為元首所謂智也生死",
    "X28n0585_017:0101c22": "法中誰為元首所謂識也。",
    "X28n0585_017:0101c23": "瑜伽師地論(彌勒造玄奘譯聽字函第十五卷)現量者三種一非不",
    "X28n0585_017:0101c24": "現見二非已思應思三非錯亂境界(釋文不錄)問如是現",
    "X28n0585_017:0102a01": "量誰所有耶答略說四種所有一色根現量二意受",
    "X28n0585_017:0102a02": "現量三世間現量四清淨現量色根現量者謂五色",
    "X28n0585_017:0102a03": "根所行境界如先所說現量體相意受現量者謂諸",
    "X28n0585_017:0102a04": "意根所行境界如先所說現量體相世間現量者謂",
    "X28n0585_017:0102a05": "即二種總說為一世間現量清淨現量者謂諸所有",
    "X28n0585_017:0102a06": "世間現量亦得名為清淨現量或有清淨現量非世",
    "X28n0585_017:0102a07": "間現量謂出世智於所行境有知為有無知為無有",
    "X28n0585_017:0102a08": "上知有上無上知無上如是等類名不共世間清淨",
    "X28n0585_017:0102a09": "現量比量者謂與思擇俱已思應思所有境界此復",
    "X28n0585_017:0102a10": "五種一相比量二體比量三業比量四法比量五因",
    "X28n0585_017:0102a11": "果比量相比量者謂隨所有相狀或由現在或先所",
    "X28n0585_017:0102a12": "見推度境界如見幢故比知有車由見煙故比知有",
    "X28n0585_017:0102a13": "火如是以王比國以夫比妻以角比牛(云云)體比量",
    "X28n0585_017:0102a14": "者謂現見彼自體性故比類彼物不現見體或現見",
    "X28n0585_017:0102a15": "彼一分自體比類餘分如以現在比過去(云云)業比",
    "X28n0585_017:0102a16": "量者謂已作用比業所依如遠見物無有動搖鳥居",
    "X28n0585_017:0102a17": "其上由是等事比知是杭若有動搖等事比知是人",
    "X28n0585_017:0102a18": "若聞嘶聲比知是馬(云云)法比量者謂以相隣相屬",
    "X28n0585_017:0102a19": "之法比餘相隣相屬之法如屬無常比知有苦(云云)",
    "X28n0585_017:0102a20": "因果比量者謂以因果展轉相比如見有行比至餘",
    "X28n0585_017:0102a21": "方見至餘方比先有行若見有人食不平等如是等",
    "X28n0585_017:0102a22": "類當知總名因果比量是名比量。",
    "X28n0585_017:0102a23": "瑜伽師地論(福字函第六十三卷)一阿賴耶識二轉識阿賴耶",
    "X28n0585_017:0102a24": "是所依轉識是能依此復七種所謂眼識乃至意識",
    "X28n0585_017:0102b01": "譬如水浪依止暴流或如影像依止明鏡復次諸識",
    "X28n0585_017:0102b02": "皆名心意識若就最勝阿賴耶識名心何以故由此",
    "X28n0585_017:0102b03": "識能聚集一切法種子故於一切時緣執受境緣不",
    "X28n0585_017:0102b04": "可知一類器末那名意於一切時執我我所及我慢",
    "X28n0585_017:0102b05": "等思量為性餘識名識謂於境界了別為相如是三",
    "X28n0585_017:0102b06": "種有心位中心意意識於一切時俱有而轉若眼識",
    "X28n0585_017:0102b07": "等轉識不起彼若起時應知彼增俱有而轉如是或",
    "X28n0585_017:0102b08": "時四識俱轉乃至或時八識俱轉又一意識於一切",
    "X28n0585_017:0102b09": "間分別一境或二或多自境他境故說意識不可思",
    "X28n0585_017:0102b10": "議復次阿賴耶識無有煩惱而共相應末那恒與四",
    "X28n0585_017:0102b11": "種任運煩惱相應於一切時俱起不絕謂我我所行",
    "X28n0585_017:0102b12": "薩迦耶見我慢我愛不共無明是諸煩惱與善不善",
    "X28n0585_017:0102b13": "無記識俱而不相違其性唯是隱沒無記任運而起",
    "X28n0585_017:0102b14": "當知諸餘分別所起隨眾緣力差別而轉(云云)。",
    "X28n0585_017:0102b15": "達磨雜集論(安慧菩薩糅唐玄奘譯第二卷)云何建立識蘊謂心意",
    "X28n0585_017:0102b16": "識差別心者謂蘊界處習氣所熏一切種子阿賴耶",
    "X28n0585_017:0102b17": "識亦名異熟識亦名阿陀那識以能種集諸習氣故",
    "X28n0585_017:0102b18": "(云云)意者謂一切時緣阿賴識思度為性與四煩惱",
    "X28n0585_017:0102b19": "相應謂我見我愛我慢無明(云云)識者謂六識身眼",
    "X28n0585_017:0102b20": "識乃至意識了別為性。",
    "X28n0585_017:0102b21": "攝大乘論釋(世親菩薩造三藏玄奘譯孝字函第一卷)三種自性一依他",
    "X28n0585_017:0102b22": "起自性二徧計所執自性三圓成實自性論曰由攝",
    "X28n0585_017:0102b23": "藏諸法一切種子識故名阿賴耶勝者我開示又曰",
    "X28n0585_017:0102b24": "阿陀那識甚微細一切種子如暴流我於凡愚不開",
    "X28n0585_017:0102c01": "演恐彼分別執為我。",
    "X28n0585_017:0102c02": "此識亦名阿陀那識何以故由此識於身隨逐執持",
    "X28n0585_017:0102c03": "故亦名阿賴耶識何以故由此識於身攝受藏隱同",
    "X28n0585_017:0102c04": "安危義故亦名為心何以故由此識色聲香味觸等",
    "X28n0585_017:0102c05": "積集滋長故。",
    "X28n0585_017:0102c06": "佛性論(天親造陳真諦譯竭字函第三卷)心者即六識心意者阿陁",
    "X28n0585_017:0102c07": "那識識者阿梨耶識。",
    "X28n0585_017:0102c08": "大乘唯識論(天親造陳三藏真諦譯力子函)實無有外塵似塵識生",
    "X28n0585_017:0102c09": "故猶如翳眼人見毛二月等。",
    "X28n0585_017:0102c10": "大乘中立義外塵實無所有若爾云何見有外塵為",
    "X28n0585_017:0102c11": "證此義故言似塵識生故由識似塵現故眾生於無",
    "X28n0585_017:0102c12": "塵中見塵為顯此識故名斯譬如眼有病及眼根亂",
    "X28n0585_017:0102c13": "於無物中識似二月。",
    "X28n0585_017:0102c14": "楞伽經唯識論(天竺三藏魏國照玄沙門統菩提流支譯忠字函)心意與識",
    "X28n0585_017:0102c15": "及了別等如是四法義一名異此依相應心說非依",
    "X28n0585_017:0102c16": "不相應心說心有二種一者相應心所謂一切煩惱",
    "X28n0585_017:0102c17": "結使受想行識與心相應以是故言心意與識及了",
    "X28n0585_017:0102c18": "別等義一名異不相應心者所謂第一義諦常住不",
    "X28n0585_017:0102c19": "變自性清淨心。",
    "X28n0585_017:0102c20": "成唯識論(護法菩提造唐三藏玄奘譯則字函)識所變相雖無量種而",
    "X28n0585_017:0102c21": "能變識類別為三一謂異熟即第八識多異熟性故",
    "X28n0585_017:0102c22": "二謂思量即第七識恒審思量故三謂了境即前六",
    "X28n0585_017:0102c23": "識了境相麤故。",
    "X28n0585_017:0102c24": "攝論釋(嚴字函第一卷)眼根緣外色塵眼識得生與眼識同",
    "X28n0585_017:0103a01": "一時共境有分別意識起若一眼識生是時一分別",
    "X28n0585_017:0103a02": "意識生與眼識共境此眼識若共二識或三四五共",
    "X28n0585_017:0103a03": "起是時有一分別意識與五識共緣境生。",
    "X28n0585_017:0103a04": "南嶽止觀(下)(十)問曰似識妄分別時為是意識能總分",
    "X28n0585_017:0103a05": "別六塵為六識各各自分別一塵答五識見塵時各",
    "X28n0585_017:0103a06": "與意識俱時而起如眼識見似色時即有一意識俱",
    "X28n0585_017:0103a07": "時分別妄執也餘識亦如是是故意識總能分別妄",
    "X28n0585_017:0103a08": "執六塵五識但能得五塵不生分別妄執問曰妄執",
    "X28n0585_017:0103a09": "五塵為實者為是五意識為是第六意識答曰大乘",
    "X28n0585_017:0103a10": "不明五意識與第六別但能分別者悉名意識。",
    "X28n0585_017:0103a11": "輔行(七下)(廿九)唯識云言唯識者唯是一識復分二種一",
    "X28n0585_017:0103a12": "者分別二無分別分別識者名為識識無分別者名",
    "X28n0585_017:0103a13": "似塵識一切世間皆為似塵識之所成三無性等色",
    "X28n0585_017:0103a14": "心之法本來不二彼既分於二識例亦分於二色問",
    "X28n0585_017:0103a15": "色之與識如何同異答若色心相對則有色有心論",
    "X28n0585_017:0103a16": "其體性則離色無心離心無色若色心相即二則俱",
    "X28n0585_017:0103a17": "二一則俱一故圓說者亦應得云唯色唯聲唯香唯",
    "X28n0585_017:0103a18": "味唯觸何但獨得云唯識耶若合論者無不皆悉具",
    "X28n0585_017:0103a19": "足法界復次若從末說一切眾生二種不同上界多",
    "X28n0585_017:0103a20": "著識下界多著色若約識為唯識攬外向內令觀內",
    "X28n0585_017:0103a21": "識皆是一識識既空已十界皆空識若假者十界皆",
    "X28n0585_017:0103a22": "假識若中者十界皆中專於內心觀一切法觀外十",
    "X28n0585_017:0103a23": "界即見內心是故當知若識若色皆是唯色若識若",
    "X28n0585_017:0103a24": "色皆是唯識雖說色心但有二名論其法體秪是法",
    "X28n0585_017:0103b01": "性。",
    "X28n0585_017:0103b02": "輔行(五上)(廿四)又有宗五識及五意識并第六識俱能引",
    "X28n0585_017:0103b03": "起受等三心若依乘論五識定無起三心義雖此同",
    "X28n0585_017:0103b04": "異今初且觀諸識為境問識陰是王有宗心王與數",
    "X28n0585_017:0103b05": "同起如何別於心王修觀答此但宗計意則不然直",
    "X28n0585_017:0103b06": "爾觀心義當觀王。",
    "X28n0585_017:0103b07": "止觀(五)(九)然界內外一切陰入皆由心起佛告比丘一",
    "X28n0585_017:0103b08": "法攝一切法所謂心是論云一切世間中但有名與",
    "X28n0585_017:0103b09": "色若欲如實觀但當觀名色心是惑本其義如是若",
    "X28n0585_017:0103b10": "欲觀察須伐其根如灸病得穴今當去丈就尺去尺",
    "X28n0585_017:0103b11": "就寸置色等四陰但觀識陰觀陰者心是也。",
    "X28n0585_017:0103b12": "輔行(五上)(廿五)然界內下欲示識心而為觀境先且總攬",
    "X28n0585_017:0103b13": "心為起由即前所引經論是也佛告下重引阿含大",
    "X28n0585_017:0103b14": "論以證心造若欲下雙舉二譬世出世陰如條如病",
    "X28n0585_017:0103b15": "一念識心如根如穴如華他治病湯不過一種兩種",
    "X28n0585_017:0103b16": "灸不過一穴兩穴若爾觀心即足何故第四破徧文",
    "X28n0585_017:0103b17": "末更例觀於餘陰界入答欲融諸法示觀境徧是故",
    "X28n0585_017:0103b18": "下文例餘界入若示境體觀心即足以心徧故攝餘",
    "X28n0585_017:0103b19": "法故又非但心攝一切亦乃一切攝心故四念處云",
    "X28n0585_017:0103b20": "非但唯識亦乃唯聲唯香味等今當下從廣之狹正",
    "X28n0585_017:0103b21": "示境體陰入界三並可為境寬漫難示故促指的略",
    "X28n0585_017:0103b22": "二就陰如去丈就尺略四從識如去尺就寸以由界",
    "X28n0585_017:0103b23": "入所攝寬多陰唯有為有為之中義兼心色故置色",
    "X28n0585_017:0103b24": "存心心名復含心及心所今且觀心王置於心所故",
    "X28n0585_017:0103c01": "初觀識餘下例之問五識五意識及第六識並能生",
    "X28n0585_017:0103c02": "於受等三心何等識心及所生三心是今觀境答五",
    "X28n0585_017:0103c03": "識五意識定是今境未屬煩惱在無記故於第六中",
    "X28n0585_017:0103c04": "取能招報者仍須發得乃屬煩惱境餘之分別方屬",
    "X28n0585_017:0103c05": "今境此五識及五意識雖在今境仍在下文歷緣對",
    "X28n0585_017:0103c06": "境中明。",
    "X28n0585_017:0103c07": "十義書(二)且如止觀去於丈尺唯取於寸乃是於事",
    "X28n0585_017:0103c08": "造中去其所造取能造以為所觀之境故云伐樹得",
    "X28n0585_017:0103c09": "根灸病得穴乃是去其千枝百脈唯取一根一穴立",
    "X28n0585_017:0103c10": "所觀境故云先重明境故扶宗云以一念識心為境",
    "X28n0585_017:0103c11": "也。",
    "X28n0585_017:0103c12": "止觀(六)(卅七)歷餘一心三觀者若總無明心未必是宜",
    "X28n0585_017:0103c13": "更歷餘心或欲心瞋心慢心此等心起即空即假即",
    "X28n0585_017:0103c14": "中還如總中所說(云云)前來所說但觀識陰作如此",
    "X28n0585_017:0103c15": "說餘四陰亦如是十二入十八界亦如是是名觀陰",
    "X28n0585_017:0103c16": "界入境破法徧竟。",
    "X28n0585_017:0103c17": "輔行(六下)(廿四)次歷餘一心者以向橫豎不二一心歷於",
    "X28n0585_017:0103c18": "諸心一切諸心無非無明是故初且總觀無明總既",
    "X28n0585_017:0103c19": "非宜開總出別無明心中具諸心故問前文但云觀",
    "X28n0585_017:0103c20": "於識陰何故得有欲等心耶答一者諸心不出於識",
    "X28n0585_017:0103c21": "二者為對便宜之人故須兼列問貪等即是煩惱所",
    "X28n0585_017:0103c22": "攝何名觀陰答雖是煩惱善惡陰攝況此但觀欲等",
    "X28n0585_017:0103c23": "心王若爾與煩惱境有何別耶答此是煩惱非煩惱",
    "X28n0585_017:0103c24": "境彼由觀發昔此過現習生與下不同故合在此其",
    "X28n0585_017:0104a01": "實煩惱非報陰也雖即屬陰攝陰不盡是故下文復",
    "X28n0585_017:0104a02": "例餘陰所言歷者謂巡檢也以別望總故名為餘不",
    "X28n0585_017:0104a03": "出無明故云一心次前來下例餘陰入等者問應在",
    "X28n0585_017:0104a04": "第七卷末明十乘竟例餘陰入皆修十乘何故於此",
    "X28n0585_017:0104a05": "即例餘耶答以義便故從初至此單約識心從此已",
    "X28n0585_017:0104a06": "去乃至離愛具約五陰方成法相故通塞中既檢校",
    "X28n0585_017:0104a07": "諦緣諦緣必須具足五陰道品念處不可獨明一識",
    "X28n0585_017:0104a08": "陰故正助秖是助於道品下三秖是明於觀陰次位",
    "X28n0585_017:0104a09": "等耳故須於此例餘陰入將餘陰入共為觀境問歷",
    "X28n0585_017:0104a10": "餘一心與四陰何別答有同有異具如向簡又歷餘",
    "X28n0585_017:0104a11": "一心以心對心而論總別若例餘陰以陰對陰而論",
    "X28n0585_017:0104a12": "麤細報非報異法相別故故須別明雖復別明應知",
    "X28n0585_017:0104a13": "同異陰不出心心不離陰陰從能覆心從能造造親",
    "X28n0585_017:0104a14": "覆疎並心為境。",
    "X28n0585_017:0104a15": "止觀(八)(一)第二觀煩惱境者上陰界入不悟則非其宜",
    "X28n0585_017:0104a16": "而觀察不已擊動煩惱貪瞋發作是時應捨陰入觀",
    "X28n0585_017:0104a17": "於煩惱前訶五欲知其過罪棄葢是捨平常陰入觀",
    "X28n0585_017:0104a18": "於果報於中求解今觀發作隆盛起重貪瞋。",
    "X28n0585_017:0104a19": "輔行(八上)(一)前觀陰入觀於報陰報陰無記於彼陰上",
    "X28n0585_017:0104a20": "求於妙解故彼陰境未名煩惱又前別歷一心文中",
    "X28n0585_017:0104a21": "雖觀貪瞋非今境意但是現起善惡諸惑皆陰入攝",
    "X28n0585_017:0104a22": "是以因陰所起煩惱皆名陰境今境必須因觀陰發",
    "X28n0585_017:0104a23": "發重貪等方名今境從今觀去正舉今境異陰葢等",
    "X28n0585_017:0104a24": "故云起重貪瞋。",
    "X28n0585_017:0104b01": "文句(五)(十七)逼身者五識也心者意識心王也身為八",
    "X28n0585_017:0104b02": "苦所逼而心不厭惱也。",
    "X28n0585_017:0104b03": "記(六)(十三)五識等者逼近也濁在五識名之為近以切",
    "X28n0585_017:0104b04": "已故名為逼身同時意識俱受苦境非初剎那未分",
    "X28n0585_017:0104b05": "別時又秖此五識體是異熟八苦故也近豈過此故",
    "X28n0585_017:0104b06": "此同時安能厭患故此心王心所不能以此意識成",
    "X28n0585_017:0104b07": "觀唯能分別以成三受三受義成故云切己逼甚故",
    "X28n0585_017:0104b08": "切故一一苦皆由五識以對於境次至第六而重分",
    "X28n0585_017:0104b09": "別復立苦因何能生厭。",
    "X28n0585_017:0104b10": "輔行(五下)(十七)俱舍云由即六識身無間滅為意身者體",
    "X28n0585_017:0104b11": "也無間滅時為意根體爾時五識亦依無間滅意以",
    "X28n0585_017:0104b12": "為親緣用五色根以為疎緣而生五識五識無間分",
    "X28n0585_017:0104b13": "別生時即名意識。",
    "X28n0585_017:0104b14": "止觀(四)(廿二)前訶五欲乃是五根對現在五塵發五識",
    "X28n0585_017:0104b15": "今棄五蓋即是五識轉入意地追緣過去逆慮未來",
    "X28n0585_017:0104b16": "五塵等法為心內大障。",
    "X28n0585_017:0104b17": "輔行(四下)(十四)前所訶欲對塵發識非直五識得五欲名",
    "X28n0585_017:0104b18": "必須同時意識緣現五塵起五意識分別想著起希",
    "X28n0585_017:0104b19": "須心故名為欲今此五蓋方云轉入意地者謂前五",
    "X28n0585_017:0104b20": "塵至入禪時意地猶染能覆禪定故名為葢前欲一",
    "X28n0585_017:0104b21": "向對順情塵蓋通違順對定以說。",
    "X28n0585_017:0104b22": "輔行(五上)(廿四)若依經部大乘法相等同時意識緣現五",
    "X28n0585_017:0104b23": "塵及落謝塵法入所收少分屬色少分屬心今且觀",
    "X28n0585_017:0104b24": "心心即識也。",
    "X28n0585_017:0104c01": "色心五陰十二入十八界揀境從寬至狹指五陰",
    "X28n0585_017:0104c02": "之識即色心之心故云識陰者心是也四明謂總",
    "X28n0585_017:0104c03": "無明心荊溪謂尅示境體境既定矣故受之以用",
    "X28n0585_017:0104c04": "觀即提起心之一字曰一觀心是不思議境而不",
    "X28n0585_017:0104c05": "曰一觀識是不思議境者葢有旨焉浮塵外根不",
    "X28n0585_017:0104c06": "能對塵如盲聵[邕*鼻]強痺是也能對塵者勝義根也",
    "X28n0585_017:0104c07": "未發識故故名內根五識者根塵相對所發之識",
    "X28n0585_017:0104c08": "也五意識同時意識雖二名不同皆發識之後分",
    "X28n0585_017:0104c09": "別希須之識也色心平等皆是法界而言唯識者",
    "X28n0585_017:0104c10": "識外無色識法界故若分別之言唯識者一有分",
    "X28n0585_017:0104c11": "別識此指心也二無分別識此指色也只一識外",
    "X28n0585_017:0104c12": "既別無色故知若識若色皆是唯識例言唯色者",
    "X28n0585_017:0104c13": "色外無識色法界故若分別之言唯色者一無分",
    "X28n0585_017:0104c14": "別色此指色也二有分別色此指心也只一色外",
    "X28n0585_017:0104c15": "既別無識故知若識若色皆是唯色荊溪云雖說",
    "X28n0585_017:0104c16": "色心但有二名論其法體秖是法性然心是法界",
    "X28n0585_017:0104c17": "能造諸法而色是法界能造諸法夫誰曰不然。",
    "X28n0585_017:0104c19": "讀教記卷第十七"
}