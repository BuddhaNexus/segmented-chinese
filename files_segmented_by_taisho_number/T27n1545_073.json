{
    "T27n1545_073:0375c10": "阿毘達磨大毘婆沙論卷第七十",
    "T27n1545_073:0375c11": "三",
    "T27n1545_073:0375c13": "五百大阿羅漢等造",
    "T27n1545_073:0375c14": "三藏法師玄奘奉　詔譯",
    "T27n1545_073:0375c15": "3結蘊第二中十門納息第四之三",
    "T27n1545_073:0375c16": "即彼以第四靜慮眼見欲界色時。於彼色",
    "T27n1545_073:0375c17": "起無覆無記眼識。此後於彼復起分別意",
    "T27n1545_073:0375c18": "識。若退法者欲界三種。四靜慮各二種。不退",
    "T27n1545_073:0375c19": "法者欲界第四靜慮各二種。前三靜慮各唯",
    "T27n1545_073:0375c20": "善。見初靜慮色時。於彼色起無覆無記眼",
    "T27n1545_073:0375c21": "識。此後於彼復起分別意識。若退法者欲界",
    "T27n1545_073:0375c22": "及後三靜慮各二種。初靜慮三種。不退法者",
    "T27n1545_073:0375c23": "欲界及前三靜慮各唯善。第四靜慮二種見",
    "T27n1545_073:0375c24": "第二靜慮色時。於彼色起無覆無記眼識。",
    "T27n1545_073:0375c25": "此後於彼復起分別意識。若退法者欲界及",
    "T27n1545_073:0375c26": "初第三第四靜慮各二種。第二靜慮三種。不",
    "T27n1545_073:0375c27": "退法者欲界及前三靜慮各唯善。第四靜慮",
    "T27n1545_073:0375c28": "二種見第三靜慮色時。於彼色起無覆無",
    "T27n1545_073:0375c29": "記眼識。此後於彼復起分別意識。若退法者",
    "T27n1545_073:0376a01": "欲界及初第二第四靜慮各二種。第三靜慮",
    "T27n1545_073:0376a02": "三種。不退法者欲界及前三靜慮各唯善。第",
    "T27n1545_073:0376a03": "四靜慮二種。見第四靜慮色時。於彼色起",
    "T27n1545_073:0376a04": "無覆無記眼識。此後於彼復起分別意識。若",
    "T27n1545_073:0376a05": "退法者欲界及前三靜慮各二種。第四靜慮",
    "T27n1545_073:0376a06": "三種。不退法者欲界及前三靜慮各唯善。第",
    "T27n1545_073:0376a07": "四靜慮三種。即彼若已離第四靜慮染。以四",
    "T27n1545_073:0376a08": "靜慮眼見五地色。於彼色起無覆無記眼",
    "T27n1545_073:0376a09": "識。及五地分別意識多少。隨相應知此中已",
    "T27n1545_073:0376a10": "離初靜慮染等以欲界眼見諸色時。於彼",
    "T27n1545_073:0376a11": "色起眼識分別。准前易了故不復說。若諸",
    "T27n1545_073:0376a12": "異生生初靜慮。未離初靜慮染。見欲界色",
    "T27n1545_073:0376a13": "時。於彼色起二種眼識。除染污。此後於彼",
    "T27n1545_073:0376a14": "復起分別意識。欲界三種。初靜慮二種見",
    "T27n1545_073:0376a15": "初靜慮色時。於彼色起三種眼識。此後於",
    "T27n1545_073:0376a16": "彼復起分別意識。欲界二種。初靜慮三種。",
    "T27n1545_073:0376a17": "即彼已離初靜慮染。未離第二靜慮染。以",
    "T27n1545_073:0376a18": "初靜慮眼見欲界色時。於彼色起眼識分",
    "T27n1545_073:0376a19": "別。廣說如前。見初靜慮色時。於彼色起二",
    "T27n1545_073:0376a20": "種眼識所起分別如前應知。即彼以第二",
    "T27n1545_073:0376a21": "靜慮眼見欲界色時。於彼色起無覆無記",
    "T27n1545_073:0376a22": "眼識。此後於彼復起分別意識。欲界三種",
    "T27n1545_073:0376a23": "前二靜慮二種。見初靜慮色時。於彼色起",
    "T27n1545_073:0376a24": "無覆無記眼識。此後於彼復起分別意識。欲",
    "T27n1545_073:0376a25": "界及第二靜慮各二種。初靜慮三種。見第",
    "T27n1545_073:0376a26": "二靜慮色時。於彼色起無覆無記眼識。此",
    "T27n1545_073:0376a27": "後於彼復起分別意識。欲界及初靜慮各二",
    "T27n1545_073:0376a28": "種。第二靜慮三種。即彼已離第二靜慮染。未",
    "T27n1545_073:0376a29": "離第三靜慮染。以三地眼見四地色。或已",
    "T27n1545_073:0376b01": "離第三靜慮染。未離第四靜慮染。或已離",
    "T27n1545_073:0376b02": "第四靜慮染。以四地眼見五地色。於彼色",
    "T27n1545_073:0376b03": "起眼識分別。准前應知。如說異生生初靜",
    "T27n1545_073:0376b04": "慮。如是即彼生第二第三第四靜慮。一一廣",
    "T27n1545_073:0376b05": "說隨相應知。",
    "T27n1545_073:0376b06": "已說異生。若諸聖者未離欲界染。見欲界",
    "T27n1545_073:0376b07": "色時。於彼色起三種眼識此後於彼復起",
    "T27n1545_073:0376b08": "欲界三種分別。即彼若生欲界已離欲界",
    "T27n1545_073:0376b09": "染。未離初靜慮染。以欲界眼見諸色時。",
    "T27n1545_073:0376b10": "於彼色起二種眼識。此後於彼復起分別",
    "T27n1545_073:0376b11": "意識。若退法者欲界三種。初靜慮二種。不退",
    "T27n1545_073:0376b12": "法者欲界初靜慮各二種。即彼以初靜慮眼",
    "T27n1545_073:0376b13": "見欲界色時。於彼色起無覆無記眼識。此",
    "T27n1545_073:0376b14": "後於彼復起分別意識。初靜慮二種。欲界若",
    "T27n1545_073:0376b15": "退法者三種。不退法者二種見初靜慮色時。",
    "T27n1545_073:0376b16": "於彼色起無覆無記眼識。此後於彼復起",
    "T27n1545_073:0376b17": "分別意識。初靜慮三種。欲界唯善。即彼已離",
    "T27n1545_073:0376b18": "初靜慮染。未離第二靜慮染。以初靜慮眼",
    "T27n1545_073:0376b19": "見欲界色時。於彼色起無覆無記眼識。此",
    "T27n1545_073:0376b20": "後於彼復起分別意識。若退法者欲界三種。",
    "T27n1545_073:0376b21": "初靜慮二種。不退法者欲界二種。初靜慮唯",
    "T27n1545_073:0376b22": "善。見初靜慮色時。於彼色起無覆無記眼",
    "T27n1545_073:0376b23": "識。此後於彼復起分別意識。欲界唯善初靜",
    "T27n1545_073:0376b24": "慮。若退法者三種。不退法者唯善。即彼以第",
    "T27n1545_073:0376b25": "二靜慮眼見欲界色時。於彼色起無覆無",
    "T27n1545_073:0376b26": "記眼識。此後於彼復起分別意識。若退法者",
    "T27n1545_073:0376b27": "欲界三種。前二靜慮各二種。不退法者欲界",
    "T27n1545_073:0376b28": "第二靜慮各二種。初靜慮唯善。見初靜慮色",
    "T27n1545_073:0376b29": "時。於彼色起無覆無記眼識。此後於彼。復",
    "T27n1545_073:0376c01": "起分別意識。欲界唯善。第二靜慮二種。初靜",
    "T27n1545_073:0376c02": "慮若退法者三種。不退法者唯善。見第二靜",
    "T27n1545_073:0376c03": "慮色時。於彼色起無覆無記眼識。此後於",
    "T27n1545_073:0376c04": "彼復起分別意識。欲界初靜慮各唯善。第二",
    "T27n1545_073:0376c05": "靜慮三種。即彼已離第二靜慮染。未離第",
    "T27n1545_073:0376c06": "三靜慮染以三地眼見四地色。或已離第",
    "T27n1545_073:0376c07": "三靜慮染。未離第四靜慮染。或已離第四靜",
    "T27n1545_073:0376c08": "慮染。以四地眼見五地色。於彼色起眼識",
    "T27n1545_073:0376c09": "分別。隨相應知。此中已離初靜慮染等。以",
    "T27n1545_073:0376c10": "欲界眼見諸色時。於彼色起眼識分別。准",
    "T27n1545_073:0376c11": "前易了故不復說。",
    "T27n1545_073:0376c12": "已說聖者生欲界。即彼若生初靜慮。未離",
    "T27n1545_073:0376c13": "初靜慮染。見欲界色時。於彼色起二種眼",
    "T27n1545_073:0376c14": "識。此後於彼復起初靜慮二種分別。見初",
    "T27n1545_073:0376c15": "靜慮色時。於彼色起三種眼識。此後於彼",
    "T27n1545_073:0376c16": "復起初靜慮三種分別。即彼已離初靜慮染。",
    "T27n1545_073:0376c17": "未離第二靜慮染。以初靜慮眼見欲界色",
    "T27n1545_073:0376c18": "時。於彼色起眼識分別。准前應知。見初",
    "T27n1545_073:0376c19": "靜慮色時。於彼色起二種眼識。此後於彼",
    "T27n1545_073:0376c20": "復起前二靜慮二種分別。即彼以第二靜慮",
    "T27n1545_073:0376c21": "眼見欲界初靜慮色時。於彼色起無覆無",
    "T27n1545_073:0376c22": "記眼識。此後於彼復起前二靜慮各二種分",
    "T27n1545_073:0376c23": "別。見第二靜慮色時。於彼色起無覆無記",
    "T27n1545_073:0376c24": "眼識。此後於彼復起分別意識。初靜慮唯",
    "T27n1545_073:0376c25": "善。第二靜慮三種即彼已離第二靜慮染。未",
    "T27n1545_073:0376c26": "離第三靜慮染。以初靜慮眼見欲界初靜",
    "T27n1545_073:0376c27": "慮色時。於彼色起眼識分別准前應知。",
    "T27n1545_073:0376c28": "即彼以第二靜慮眼見欲界初靜慮色時。",
    "T27n1545_073:0376c29": "於彼色起無覆無記眼識。此後於彼復起",
    "T27n1545_073:0377a01": "分別意識。初及第三靜慮各二種。第二靜慮",
    "T27n1545_073:0377a02": "唯善。見第二靜慮色時。於彼色起無覆無",
    "T27n1545_073:0377a03": "記眼識。此後於彼復起分別意識。前二靜慮",
    "T27n1545_073:0377a04": "各唯善。第三靜慮二種。即彼以第三靜慮眼",
    "T27n1545_073:0377a05": "見欲界初靜慮色時。於彼色起無覆無記",
    "T27n1545_073:0377a06": "眼識。此後於彼復起分別意識。初及第三靜",
    "T27n1545_073:0377a07": "慮各二種。第二靜慮唯善。見第二靜慮色",
    "T27n1545_073:0377a08": "時。於彼色起無覆無記眼識。此後於彼復",
    "T27n1545_073:0377a09": "起分別意識。前二靜慮各唯善。第三靜慮二",
    "T27n1545_073:0377a10": "種。見第三靜慮色時。於彼色起無覆無記",
    "T27n1545_073:0377a11": "眼識。此後於彼復起分別意識。前二靜慮各",
    "T27n1545_073:0377a12": "唯善。第三靜慮三種。即彼已離第三靜慮染。",
    "T27n1545_073:0377a13": "未離第四靜慮染。或已離第四靜慮染。以",
    "T27n1545_073:0377a14": "四地眼見五地色時。於彼色起眼識分別。",
    "T27n1545_073:0377a15": "隨相應知。如說聖者生初靜慮。如是即",
    "T27n1545_073:0377a16": "彼生第二第三第四靜慮。一一廣說隨相應",
    "T27n1545_073:0377a17": "知。",
    "T27n1545_073:0377a18": "此中眼識依自地眼。緣下地色容有二種。",
    "T27n1545_073:0377a19": "謂除染污。緣自地色容有三種。若依上地",
    "T27n1545_073:0377a20": "眼唯無覆無記。善染污眼識唯生自地容",
    "T27n1545_073:0377a21": "現在前。由此必定繫屬生故。善分別意識",
    "T27n1545_073:0377a22": "能緣一切自上下地。染污分別意識唯能緣",
    "T27n1545_073:0377a23": "自上地。無覆無記分別意識唯能緣自下地。",
    "T27n1545_073:0377a24": "善及染污分別意識生自下地容現在前。非",
    "T27n1545_073:0377a25": "生上地。無覆無記分別意識唯生自地容",
    "T27n1545_073:0377a26": "現在前。由此必定繫屬生故。眼識後起分",
    "T27n1545_073:0377a27": "別意識非唯一生。設經多生緣所見色亦",
    "T27n1545_073:0377a28": "得起故。問何緣生在後三靜慮。而得現起",
    "T27n1545_073:0377a29": "初靜慮眼識耶。譬喻者說。誰說生在後三",
    "T27n1545_073:0377b01": "靜慮而能現起初靜慮地眼等諸識。然後三",
    "T27n1545_073:0377b02": "靜慮自有眼等識依自地根了自下境。若",
    "T27n1545_073:0377b03": "不爾者。云何生上作巧方便。引初靜慮眼",
    "T27n1545_073:0377b04": "等諸識令現在前。評曰。彼不應作是說。應",
    "T27n1545_073:0377b05": "作是說。後三靜慮無眼等識。所以者何。無",
    "T27n1545_073:0377b06": "尋伺故。眼等五識恒與尋伺相應起故。問",
    "T27n1545_073:0377b07": "何緣生在後三靜慮。不引欲界眼等諸識",
    "T27n1545_073:0377b08": "令現在前。而但引起初靜慮識。有作是說。",
    "T27n1545_073:0377b09": "欲界劣故生在勝地。不欲引彼眼等諸識",
    "T27n1545_073:0377b10": "令現在前。有餘師說。彼界別故。謂欲界繫眼",
    "T27n1545_073:0377b11": "等諸識與上地根不同界繫。初靜慮識與",
    "T27n1545_073:0377b12": "上地根雖不同地。而界同故亦依彼起。或",
    "T27n1545_073:0377b13": "有說者。欲界眼等識非修果非通果故。依",
    "T27n1545_073:0377b14": "上地根不得現起。初靜慮眼等識是修果是",
    "T27n1545_073:0377b15": "通果故。依上地根亦得現起。復有說者。欲",
    "T27n1545_073:0377b16": "界眼等識非定界非修地。非離染地故。依",
    "T27n1545_073:0377b17": "上地根不得現起。初靜慮眼等識是定界",
    "T27n1545_073:0377b18": "是修地是離染地故。依上地根亦得現起。",
    "T27n1545_073:0377b19": "由如是等種種因緣。生後三靜慮得起初",
    "T27n1545_073:0377b20": "靜慮眼等諸識不起欲界。如說眼識依諸",
    "T27n1545_073:0377b21": "地根了諸地色。引意識中三種分別數有",
    "T27n1545_073:0377b22": "多少。耳等諸識准此應知。",
    "T27n1545_073:0377b23": "問諸成就眼界亦成就色界耶。答若成就",
    "T27n1545_073:0377b24": "眼界亦成就色界。有成就色界不成就眼",
    "T27n1545_073:0377b25": "界。謂生欲界若未得眼。或得已失。未得",
    "T27n1545_073:0377b26": "眼者。謂羯剌藍等位及生盲者。得已失者。",
    "T27n1545_073:0377b27": "謂得眼已或腐爛。或被挑或蟲食。或餘緣壞。",
    "T27n1545_073:0377b28": "問諸成就眼界亦成就眼識界耶。答應作",
    "T27n1545_073:0377b29": "四句。有成就眼界不成就眼識界。謂生第",
    "T27n1545_073:0377c01": "二第三第四靜慮。眼識界不現在前。有成",
    "T27n1545_073:0377c02": "就眼識界不成就眼界。謂生欲界若未得",
    "T27n1545_073:0377c03": "眼或得已失。有成就眼界亦成就眼識界。",
    "T27n1545_073:0377c04": "謂生欲界已得眼而不失。或生初靜慮。或",
    "T27n1545_073:0377c05": "生第二第三第四靜慮眼識界現在前。有不",
    "T27n1545_073:0377c06": "成就眼界。亦不成就眼識界。謂生無色界。",
    "T27n1545_073:0377c07": "問諸成就色界亦成就眼識界耶。答若成",
    "T27n1545_073:0377c08": "就眼識界。亦成就色界。有成就色界不成",
    "T27n1545_073:0377c09": "就眼識界。謂生第二第三第四靜慮。眼識界",
    "T27n1545_073:0377c10": "不現在前。",
    "T27n1545_073:0377c11": "問若不成就眼界亦不成就色界耶。答若",
    "T27n1545_073:0377c12": "不成就色界。亦不成就眼界。有不成就眼",
    "T27n1545_073:0377c13": "界非不成就色界。謂生欲界若未得眼",
    "T27n1545_073:0377c14": "或得已失。問諸不成就眼界。亦不成就眼",
    "T27n1545_073:0377c15": "識界耶。答應作四句。有不成就眼界非",
    "T27n1545_073:0377c16": "不成就眼識界。謂生欲界若未得眼。或",
    "T27n1545_073:0377c17": "得已失。有不成就眼識界非不成就眼",
    "T27n1545_073:0377c18": "界。謂生第二第三第四靜慮眼識界不現在",
    "T27n1545_073:0377c19": "前。有不成就眼界。亦不成就眼識界。謂",
    "T27n1545_073:0377c20": "生無色界。有非不成就眼界亦非不成",
    "T27n1545_073:0377c21": "就眼識界。謂生欲界已得眼而不失。或",
    "T27n1545_073:0377c22": "生初靜慮。或生第二第三第四靜慮眼識界",
    "T27n1545_073:0377c23": "現在前。問諸不成就色界。亦不成就眼識",
    "T27n1545_073:0377c24": "界耶。答若不成就色界。亦不成就眼識界。",
    "T27n1545_073:0377c25": "有不成就眼識界非不成就色界。謂生",
    "T27n1545_073:0377c26": "第二第三第四靜慮眼識界不現在前。",
    "T27n1545_073:0377c27": "問諸眼界不成就。得成就亦色界耶。答若",
    "T27n1545_073:0377c28": "色界不成就。得成就眼界亦爾。有眼界不",
    "T27n1545_073:0377c29": "成就得成就非色界。謂生欲界漸得眼",
    "T27n1545_073:0378a01": "界。問諸眼界不成就得成就亦眼識界耶。",
    "T27n1545_073:0378a02": "答應作四句。有眼界不成就得成就非",
    "T27n1545_073:0378a03": "眼識界。謂無色界歿生第二第三第四靜慮。",
    "T27n1545_073:0378a04": "或生欲界漸得眼界。有眼識界不成就。得",
    "T27n1545_073:0378a05": "成就非眼界。謂生第二第三第四靜慮眼",
    "T27n1545_073:0378a06": "識界現在前。或從彼歿生欲界及初靜慮。",
    "T27n1545_073:0378a07": "有眼界不成就。得成就亦眼識界。謂無色",
    "T27n1545_073:0378a08": "界歿生欲界及初靜慮。有眼界非不成就",
    "T27n1545_073:0378a09": "得成就亦非眼識界。謂除前相。問諸色界",
    "T27n1545_073:0378a10": "不成就得成就亦眼識界耶。答應作四句。",
    "T27n1545_073:0378a11": "有色界不成就。得成就非眼識界。謂無色",
    "T27n1545_073:0378a12": "界歿生第二第三第四靜慮。有眼識界不成",
    "T27n1545_073:0378a13": "就得成就非色界。謂生第二第三第四靜",
    "T27n1545_073:0378a14": "慮眼識界現在前。或從彼歿生欲界及初靜",
    "T27n1545_073:0378a15": "慮。有色界不成就。得成就亦眼識界。謂無",
    "T27n1545_073:0378a16": "色界歿生欲界及初靜慮。有色界非不成",
    "T27n1545_073:0378a17": "就。得成就亦非眼識界。謂除前相。",
    "T27n1545_073:0378a18": "問諸眼界成就。得不成就亦色界耶。答應",
    "T27n1545_073:0378a19": "作四句。有眼界成就。得不成就非色界。",
    "T27n1545_073:0378a20": "謂生欲界已得眼而失。有色界成就。得不",
    "T27n1545_073:0378a21": "成就非眼界。謂欲界無眼者歿生無色界。",
    "T27n1545_073:0378a22": "有眼界成就得不成就亦色界。謂欲界有眼",
    "T27n1545_073:0378a23": "者歿生無色界。或色界歿生無色界。有眼",
    "T27n1545_073:0378a24": "界非成就得不成就亦非色界。謂除前相。",
    "T27n1545_073:0378a25": "問諸眼界成就得不成就亦眼識界耶。答應",
    "T27n1545_073:0378a26": "作四句。有眼界成就得不成就非眼識界。",
    "T27n1545_073:0378a27": "謂生欲界已得眼而失。或第二第三第四",
    "T27n1545_073:0378a28": "靜慮歿生無色界。有眼識界成就得不成",
    "T27n1545_073:0378a29": "就非眼界。謂欲界無眼者歿生無色界。或",
    "T27n1545_073:0378b01": "欲界初靜慮歿生第二第三第四靜慮或即",
    "T27n1545_073:0378b02": "住彼眼識界已現在前而斷。有眼界成就得",
    "T27n1545_073:0378b03": "不成就亦眼識界。謂欲界有眼者歿生無色",
    "T27n1545_073:0378b04": "界。或初靜慮歿生無色界。有眼界非成就",
    "T27n1545_073:0378b05": "得不成就亦非眼識界。謂除前相。問諸色",
    "T27n1545_073:0378b06": "界成就得不成就亦眼識界耶。答應作四",
    "T27n1545_073:0378b07": "句。有色界成就得不成就非眼識界。謂第",
    "T27n1545_073:0378b08": "二第三第四靜慮歿生無色界。有眼識界成",
    "T27n1545_073:0378b09": "就得不成就非色界。謂欲界初靜慮歿。生",
    "T27n1545_073:0378b10": "第二第三第四靜慮。或即住彼眼識界已現",
    "T27n1545_073:0378b11": "在前而斷。有色界成就得不成就亦眼識",
    "T27n1545_073:0378b12": "界。謂欲界初靜慮歿生無色界。有色界非",
    "T27n1545_073:0378b13": "成就得不成就亦非眼識界。謂除前相。",
    "T27n1545_073:0378b14": "如眼界色界眼識界展轉相對有十二論如",
    "T27n1545_073:0378b15": "是耳界聲界耳識界展轉相對。乃至意界法",
    "T27n1545_073:0378b16": "界意識界展轉相對。亦各應有十二論。如",
    "T27n1545_073:0378b17": "是則說同分對同分。若不同分對不同分。",
    "T27n1545_073:0378b18": "應作是說。眼界色界眼識界有五種三論。",
    "T27n1545_073:0378b19": "耳界聲界耳識界有四種三論。鼻界香界鼻",
    "T27n1545_073:0378b20": "識界有三種三論。舌界味界舌識界有二",
    "T27n1545_073:0378b21": "種三論。身界觸界身識界有一種三論。如是",
    "T27n1545_073:0378b22": "一一隨相應知。",
    "T27n1545_073:0378b23": "十二處者。謂眼處色處耳處聲處鼻處香處",
    "T27n1545_073:0378b24": "舌處味處身處觸處意處法處。問何故作此",
    "T27n1545_073:0378b25": "論。答為廣分別契經義故。謂契經說。有生",
    "T27n1545_073:0378b26": "聞婆羅門。來詣佛所。到已頂禮世尊雙足。合",
    "T27n1545_073:0378b27": "掌恭敬慰問佛已退坐一面。而白佛言。喬",
    "T27n1545_073:0378b28": "答摩尊。常為眾說一切。云何一切。齊何",
    "T27n1545_073:0378b29": "施設此一切言。佛告生聞婆羅門曰。我說",
    "T27n1545_073:0378c01": "一切即十二處。所謂眼處乃至法處。如來齊",
    "T27n1545_073:0378c02": "此施設一切。若有沙門婆羅門等作如是",
    "T27n1545_073:0378c03": "說。我能捨佛所說一切。別更施設有一切",
    "T27n1545_073:0378c04": "言。彼但有語而無實義。若還問之便不能",
    "T27n1545_073:0378c05": "了。後自思審轉生迷悶。所以者何。非彼境",
    "T27n1545_073:0378c06": "故。契經雖作是說而不分別其義。經是此",
    "T27n1545_073:0378c07": "論所依根本。彼不說者今欲說之。故作斯",
    "T27n1545_073:0378c08": "論。問若作是說。言一切者謂十八界。或作",
    "T27n1545_073:0378c09": "是說。言一切者謂五蘊及無為。或作是說。",
    "T27n1545_073:0378c10": "言一切者謂四諦及虛空非擇滅。或作是",
    "T27n1545_073:0378c11": "說。言一切者謂名與色。如是等說豈但有",
    "T27n1545_073:0378c12": "語而無實義答此中遮義不遮於文。但遮",
    "T27n1545_073:0378c13": "義施設。不遮文施設。佛意說言。一切法性皆",
    "T27n1545_073:0378c14": "攝入此十二處中。若有說言。我能施設別更",
    "T27n1545_073:0378c15": "有法。不攝在此十二處中。彼但有語而無",
    "T27n1545_073:0378c16": "實義。非佛意說十二處外無名色等差別法",
    "T27n1545_073:0378c17": "門。然佛所說十二處教最上勝妙非餘法門。",
    "T27n1545_073:0378c18": "問何故此教最上勝妙。答此是處中說攝一",
    "T27n1545_073:0378c19": "切法故。十八界教雖攝一切法。而是廣說",
    "T27n1545_073:0378c20": "難可受持。五蘊教非唯略說難可解了。而",
    "T27n1545_073:0378c21": "亦不能攝一切法。以蘊不攝三無為故。",
    "T27n1545_073:0378c22": "唯佛所說十二處教攝諸法盡。非廣非略。",
    "T27n1545_073:0378c23": "是故說為最上勝妙。故作是言。若欲觀察",
    "T27n1545_073:0378c24": "諸法性相。當依如是十二處教。若依如是",
    "T27n1545_073:0378c25": "十二處教觀察諸法所有性相。便生十二爾",
    "T27n1545_073:0378c26": "焰智光。復現十二實義影像。如人瑩拭十",
    "T27n1545_073:0378c27": "二明鏡懸在諸方。若入其中便現十二自",
    "T27n1545_073:0378c28": "身影像。一一有情身中有十二處可得",
    "T27n1545_073:0378c29": "問若一身中有十二處。云何建立十二處",
    "T27n1545_073:0379a01": "耶。答以彼自性作用別故。謂十二處雖在",
    "T27n1545_073:0379a02": "一身。而十二種自性作用有差別故非互",
    "T27n1545_073:0379a03": "相雜。如一室內有十二人伎藝各別。雖同",
    "T27n1545_073:0379a04": "一室而有十二自性作用。復次以二事故立",
    "T27n1545_073:0379a05": "十二處。一以所依。即眼等六。二以所緣。即",
    "T27n1545_073:0379a06": "色等六。復次以三事故立十二處。一以自",
    "T27n1545_073:0379a07": "性。二以所依。三以所緣。自性故者。謂立眼",
    "T27n1545_073:0379a08": "處乃至法處。所依故者。謂立眼處乃至意處。",
    "T27n1545_073:0379a09": "所緣故者。謂立色處乃至法處。如是名為",
    "T27n1545_073:0379a10": "諸處自性我物自體相分本性。",
    "T27n1545_073:0379a11": "已說處自性。所以今當說。問何故名處。處",
    "T27n1545_073:0379a12": "是何義。答生門義是處義生路義藏義倉義",
    "T27n1545_073:0379a13": "經義殺處義田義池義流義海義白義淨",
    "T27n1545_073:0379a14": "義是處義應知。此中生門義是處義者。如",
    "T27n1545_073:0379a15": "城邑中出生諸物。由此長養諸有情身。如",
    "T27n1545_073:0379a16": "是所依及所緣內出生種種心心所法。由此",
    "T27n1545_073:0379a17": "長養染淨相續。生路義是處義者。如道路中",
    "T27n1545_073:0379a18": "通生諸物。由此長養諸有情身。如是所依",
    "T27n1545_073:0379a19": "及所緣內通生種種心心所法。由此長養染",
    "T27n1545_073:0379a20": "淨相續。藏義是處義者。如庫藏中有金銀等",
    "T27n1545_073:0379a21": "寶物積集。如是所依及所緣內有心心所諸",
    "T27n1545_073:0379a22": "法積集。倉義是處義者。如篅倉中有稻麥等",
    "T27n1545_073:0379a23": "諸穀積集。如是所依及所緣內有心心所諸",
    "T27n1545_073:0379a24": "法積集。經義是處義者。如織經上編布諸",
    "T27n1545_073:0379a25": "緯。如是所依及所緣上。遍布種種心心所",
    "T27n1545_073:0379a26": "法。殺處義是處義者。如戰場中斷百千頭",
    "T27n1545_073:0379a27": "令墮於地。如是所依及所緣內有無量種",
    "T27n1545_073:0379a28": "心心所法。為無常滅之所滅壞。田義是處義",
    "T27n1545_073:0379a29": "者。如在田中有無量種苗稼生長。如是所",
    "T27n1545_073:0379b01": "依及所緣內生長種種心心所法。池義是處",
    "T27n1545_073:0379b02": "義者。如有問言。",
    "T27n1545_073:0379b03": "水從何池出　　何處道不通",
    "T27n1545_073:0379b04": "何處攝世間　　苦樂等皆盡",
    "T27n1545_073:0379b05": "世尊告曰。",
    "T27n1545_073:0379b06": "眼耳鼻舌身　　意及諸餘處",
    "T27n1545_073:0379b07": "此攝名及色　　能令無有餘",
    "T27n1545_073:0379b08": "水從此池出　　此處道不通",
    "T27n1545_073:0379b09": "此處攝世間　　苦樂等皆盡",
    "T27n1545_073:0379b10": "流義是處義者。如有問言。",
    "T27n1545_073:0379b11": "諸處將流泄　　以何能制防",
    "T27n1545_073:0379b12": "若從彼已流　　誰復能偃塞",
    "T27n1545_073:0379b13": "世尊告曰。",
    "T27n1545_073:0379b14": "諸處將流泄　　正念能制防",
    "T27n1545_073:0379b15": "若從彼已流　　淨慧能偃塞",
    "T27n1545_073:0379b16": "海義是處義者。如世尊說。苾芻當知諸有",
    "T27n1545_073:0379b17": "情類以眼為海。現前諸色是彼濤波。於色",
    "T27n1545_073:0379b18": "濤波自制抑者能度眼海。得免洄澓邏剎",
    "T27n1545_073:0379b19": "娑等種種嶮難。乃至意法廣說亦爾。白義",
    "T27n1545_073:0379b20": "是處義者。謂眼等處麁顯明了。淨義是處義",
    "T27n1545_073:0379b21": "者。謂眼等處貞實澄潔。是謂生門乃至淨義。",
    "T27n1545_073:0379b22": "外論說此名勃路拏。如摩健地迦出家外道",
    "T27n1545_073:0379b23": "說。喬答摩說諸勃路拏。皆來入我呪術章",
    "T27n1545_073:0379b24": "句。勃路拏聲含二種義。一根本義。二能作",
    "T27n1545_073:0379b25": "義。以十二處與心心所為根本故及能作",
    "T27n1545_073:0379b26": "動心心所故。已總說處立名所因。今當一",
    "T27n1545_073:0379b27": "一別說其相。問眼處云何。答諸眼於色已正",
    "T27n1545_073:0379b28": "當見及彼同分是名眼處。已見色等言如",
    "T27n1545_073:0379b29": "界中已釋。乃至意處應知亦爾。問色處云何。",
    "T27n1545_073:0379c01": "答諸色為眼已正當見及彼同分是名色處。",
    "T27n1545_073:0379c02": "已所見等言如界中已釋。乃至法處應知亦",
    "T27n1545_073:0379c03": "爾。問若十色處法處少分皆體是色。何故唯",
    "T27n1545_073:0379c04": "一名色處耶。答唯此一處色相麁顯易見",
    "T27n1545_073:0379c05": "易了。故名色處餘處不爾。故立別名。復次",
    "T27n1545_073:0379c06": "唯此一處是二眼境。謂肉天眼故名色處。餘",
    "T27n1545_073:0379c07": "處不爾故立別名。復次唯此一處是三眼境。",
    "T27n1545_073:0379c08": "謂肉天聖慧眼故名色處。餘處不爾故立別",
    "T27n1545_073:0379c09": "名復次唯此一處是二眼境。眼識所緣故名",
    "T27n1545_073:0379c10": "色處。是故尊者妙音說曰。若二眼境眼識所",
    "T27n1545_073:0379c11": "緣立色處名。餘處不爾。復次若有麁細長",
    "T27n1545_073:0379c12": "短此彼方處可了立色處名。餘處不爾故",
    "T27n1545_073:0379c13": "非色處。復次若形相大及可積聚易了知",
    "T27n1545_073:0379c14": "者立色處名。餘處不爾故非色處。復次若",
    "T27n1545_073:0379c15": "可種植增長易了立色處名。餘處不爾故",
    "T27n1545_073:0379c16": "非色處種植增長通內外分。外分種植謂下",
    "T27n1545_073:0379c17": "種時。增謂萌芽時。長謂莖葉花果時。內分種",
    "T27n1545_073:0379c18": "植謂羯剌藍位。增謂頞部曇位。長謂閉尸鍵",
    "T27n1545_073:0379c19": "南鉢羅奢佉等位復次若可施設為方隅性",
    "T27n1545_073:0379c20": "立色處名。餘處不爾故非色處。唯於色處",
    "T27n1545_073:0379c21": "施設一切方隅自性。非餘處故。復次若可",
    "T27n1545_073:0379c22": "施設踰繕那性立色處名。餘處不爾故非",
    "T27n1545_073:0379c23": "色處。唯於色處施設一切踰繕那性。非餘",
    "T27n1545_073:0379c24": "處故。復次若能覆蓋諸餘色法。如巾帽者",
    "T27n1545_073:0379c25": "立色處名。餘處不爾故非色處。唯有色處",
    "T27n1545_073:0379c26": "能總覆蓋諸餘色法。非餘處故。復次若處",
    "T27n1545_073:0379c27": "具有形色顯色立色處名。餘處不爾故非",
    "T27n1545_073:0379c28": "色處。復次若處具有二十種色或二十一立",
    "T27n1545_073:0379c29": "色處名。餘處不爾故非色處。",
    "T27n1545_073:0380a01": "問何故名觸處。為是可觸故名觸處。為體",
    "T27n1545_073:0380a02": "是觸故名觸處。為觸所緣故名觸處。設爾",
    "T27n1545_073:0380a03": "何失。三皆有過。所以者何。若是可觸故名",
    "T27n1545_073:0380a04": "觸處。極微展轉既不相觸。如何觸處是可觸",
    "T27n1545_073:0380a05": "耶。若體是觸故名觸處。大種造色非觸自",
    "T27n1545_073:0380a06": "性。如何觸處體是觸耶。若觸所緣故名觸處。",
    "T27n1545_073:0380a07": "此亦是餘心心所境。如何但說觸所緣耶。答",
    "T27n1545_073:0380a08": "應作是說此是可觸故名觸處。問極微展",
    "T27n1545_073:0380a09": "轉既不相觸。如何觸處是可觸耶。答依世",
    "T27n1545_073:0380a10": "俗說不依勝義。謂世共說眼所受境名可",
    "T27n1545_073:0380a11": "見。耳所受境名可聞。鼻所受境名可嗅。舌",
    "T27n1545_073:0380a12": "所受境名可嘗。身所受境名可觸。意所受境",
    "T27n1545_073:0380a13": "名可知。是故可觸故名觸處。復次緣生身",
    "T27n1545_073:0380a14": "識故名觸處。如契經說。身觸為緣生於身",
    "T27n1545_073:0380a15": "識。此是勝義了別境心故。此所緣名為觸處。",
    "T27n1545_073:0380a16": "復次此名觸處亦名養處。由此長養諸餘",
    "T27n1545_073:0380a17": "色法令增盛故。如能增喜名為喜處。此能",
    "T27n1545_073:0380a18": "長養故名養處。尊者世友作如是說。極微",
    "T27n1545_073:0380a19": "展轉互相觸不。答互不相觸。若相觸者即應",
    "T27n1545_073:0380a20": "住至第二剎那。大德說曰。一切極微實不",
    "T27n1545_073:0380a21": "相觸。但由無間假立觸名。有作是說。極微",
    "T27n1545_073:0380a22": "展轉實不相觸亦非無間。但和合住彼此相",
    "T27n1545_073:0380a23": "近假立觸名。",
    "T27n1545_073:0380a24": "問十二處體無非是法。何故唯一立法處",
    "T27n1545_073:0380a25": "名。答雖十二處體皆是法。而但於一立法",
    "T27n1545_073:0380a26": "處名亦無有失。有譬喻故。如十八界。體",
    "T27n1545_073:0380a27": "雖皆法。而但於一立法界名。又如十智雖",
    "T27n1545_073:0380a28": "皆緣法。而但於一立法智名。又如七覺支。",
    "T27n1545_073:0380a29": "雖皆能擇法。而但於一立擇法覺支名。又",
    "T27n1545_073:0380b01": "如六隨念。雖皆緣法。而但於一立法隨念",
    "T27n1545_073:0380b02": "名。又如四念住。雖皆緣法。而但於一立法",
    "T27n1545_073:0380b03": "念住名。又如四證淨雖皆緣法。而但於一",
    "T27n1545_073:0380b04": "立法證淨名。又如四無礙解雖皆緣法。而",
    "T27n1545_073:0380b05": "但於一立法無礙解名。又如三寶三歸雖",
    "T27n1545_073:0380b06": "體皆法。而但於一立法寶法歸名。此亦如",
    "T27n1545_073:0380b07": "是雖十二處體皆是法。而但於一立法處",
    "T27n1545_073:0380b08": "名亦無有失。復次法處有一名。餘處有二",
    "T27n1545_073:0380b09": "名。一名者謂共名。以十二處皆是法故。二",
    "T27n1545_073:0380b10": "名者謂共不共名。共名如前。不共名者謂眼",
    "T27n1545_073:0380b11": "處等。欲令易了顯不共名。法處更無不共",
    "T27n1545_073:0380b12": "名故但顯共名。故名法處。復次生有為法",
    "T27n1545_073:0380b13": "生相。唯在此處攝故獨名法處。復次四有",
    "T27n1545_073:0380b14": "為相是一切法印封幖幟。簡別有為異無",
    "T27n1545_073:0380b15": "為故。彼相唯在此處攝故獨名法處。復次",
    "T27n1545_073:0380b16": "名句文身詮表顯示諸法性相令易解了",
    "T27n1545_073:0380b17": "彼三唯在此處攝故獨名法處。復次如諸",
    "T27n1545_073:0380b18": "窓牖通風行故名風行處。法處亦爾。通生",
    "T27n1545_073:0380b19": "諸法故名法處。諸煩惱業及定慧等。能生",
    "T27n1545_073:0380b20": "一切有為法故。及能通證無為法故。復次",
    "T27n1545_073:0380b21": "達一切法皆空非我空解脫門。在此處攝故",
    "T27n1545_073:0380b22": "名法處。",
    "T27n1545_073:0380b23": "問能執諸法為我我所。薩迦耶見亦此處",
    "T27n1545_073:0380b24": "攝。如何此處不名我處。答薩迦耶見是虛妄",
    "T27n1545_073:0380b25": "執。不稱諸法實相而解。是故此處不立我",
    "T27n1545_073:0380b26": "名。空解脫門證法實相是故此處依彼名",
    "T27n1545_073:0380b27": "法。復次擇滅涅槃是常是善不變不易。生老",
    "T27n1545_073:0380b28": "病死所不能壞是勝義法。彼法唯在此處",
    "T27n1545_073:0380b29": "攝故獨名法處。復次分別諸法自相共相。",
    "T27n1545_073:0380c01": "安立諸法自相共相。破自性愚及所緣愚",
    "T27n1545_073:0380c02": "於一切法不增不減如實解慧。唯此處攝",
    "T27n1545_073:0380c03": "故名法處。餘處不爾故別立名。復次此攝",
    "T27n1545_073:0380c04": "多法故名法處。攝多法者。謂於此處有",
    "T27n1545_073:0380c05": "色非色法。相應不相應法。有所依無所依法。",
    "T27n1545_073:0380c06": "有所緣無所緣法。有行相無行相法。有警覺",
    "T27n1545_073:0380c07": "無警覺法。有為法無為法。餘處不爾故別",
    "T27n1545_073:0380c08": "立名。復次此處對意故名法處。謂眼等處",
    "T27n1545_073:0380c09": "唯對色等。唯有意處對一切法故。對意者",
    "T27n1545_073:0380c10": "別得通名。由如是等種種因緣十二處中",
    "T27n1545_073:0380c11": "一名法處。",
    "T27n1545_073:0380c12": "別說諸處一一相已。今應復說諸處次第。",
    "T27n1545_073:0380c13": "問何故世尊先說內處後說外處。答以依",
    "T27n1545_073:0380c14": "六識所依所緣次第說故。問何故世尊於六",
    "T27n1545_073:0380c15": "內處先說眼處。乃至後說意處。於六外處",
    "T27n1545_073:0380c16": "先說色處。乃至後說法處。答隨順文詞詮",
    "T27n1545_073:0380c17": "表相故。復次隨順說者受者持者次第法",
    "T27n1545_073:0380c18": "故。復次隨順麁細次第法故。謂六內處眼處",
    "T27n1545_073:0380c19": "最麁。是故前說。乃至意處最細。是故後說六",
    "T27n1545_073:0380c20": "外處中色處最麁。是故前說。乃至法處最細",
    "T27n1545_073:0380c21": "是故後說。復次依定不定次第說故。六內處",
    "T27n1545_073:0380c22": "中前五定取現在境故前說。意處取境不",
    "T27n1545_073:0380c23": "決定故後說。謂以三世及無為法。或總或別",
    "T27n1545_073:0380c24": "為所取故。前五處中前四定取所造色故",
    "T27n1545_073:0380c25": "前說。身處取境不決定故後說。謂以能造及",
    "T27n1545_073:0380c26": "所造色。或總或別為所取故。前四處中於",
    "T27n1545_073:0380c27": "所取境遠速明者前說。此相違者後說。依內",
    "T27n1545_073:0380c28": "六處前後次第說。外六處次第亦爾。復次依",
    "T27n1545_073:0380c29": "處上下次第說故。謂一身中眼處最上。耳處",
    "T27n1545_073:0381a01": "次下鼻處次下舌處次下身多在下。意無方",
    "T27n1545_073:0381a02": "處故最後說。依六內處前後次第說。六外",
    "T27n1545_073:0381a03": "處應知亦爾。復次依諸有情展轉相遇禮儀",
    "T27n1545_073:0381a04": "次第故作是說。謂相遇時。先互相見。次與",
    "T27n1545_073:0381a05": "言論。次奉香花。次設飲食。次授細妙臥具",
    "T27n1545_073:0381a06": "等事。由此最後互相得意故。十二處次第如",
    "T27n1545_073:0381a07": "是。",
    "T27n1545_073:0381a08": "說一切有部發智大毘婆沙論卷第七十三"
}