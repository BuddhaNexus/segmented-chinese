{
    "T14n0550_003:0869a20": "金色童子因緣經卷第三",
    "T14n0550_003:0869a22": "譯經三藏朝散大夫試鴻",
    "T14n0550_003:0869a23": "臚卿光梵大師賜紫沙門",
    "T14n0550_003:0869a24": "臣惟淨等奉　詔譯",
    "T14n0550_003:0869a25": "爾時，諸巡警官相與議言：「眾所共觀，今此童",
    "T14n0550_003:0869a26": "子儀相調善，諒其不能發斯重業，又復于今",
    "T14n0550_003:0869a27": "無餘異狀，我等隨處遇斯艱苦，今者云何理",
    "T14n0550_003:0869a28": "行其事？」中一人言：「此事狀者，誠非我等所",
    "T14n0550_003:0869a29": "能參議，國有刑司大臣掌法，今宜監領童子、",
    "T14n0550_003:0869b01": "女人詣彼詳辯。」眾議定已，舉彼女人臥置竹",
    "T14n0550_003:0869b02": "輿，執持童子俱詣法司。",
    "T14n0550_003:0869b03": "爾時，勇戾大臣職當掌法，與諸法官共會一",
    "T14n0550_003:0869b04": "處。遙見彼諸巡警官來漸至其前，即發問言：",
    "T14n0550_003:0869b05": "「汝等諸官斯來何為？有何事耶？」諸官答言：「今",
    "T14n0550_003:0869b06": "此女人於日照商主園中，不知何人殺害其",
    "T14n0550_003:0869b07": "命，我等審諦于三伺察，於其園內唯見金色",
    "T14n0550_003:0869b08": "童子，餘無事狀，我等即時詢童子言：『今此",
    "T14n0550_003:0869b09": "女人誰致殺耶？』童子答言：『諸官明察，我於",
    "T14n0550_003:0869b10": "是事雖覩其狀，而實不知何人所殺。』我等今",
    "T14n0550_003:0869b11": "時監領至此，願賜明辯。」",
    "T14n0550_003:0869b12": "時大臣言：「汝等小待須臾，俟當審察。」後詣王",
    "T14n0550_003:0869b13": "所求從理斷。",
    "T14n0550_003:0869b14": "是時，掌法大臣即詣阿闍世王宮，見守門者",
    "T14n0550_003:0869b15": "監護王門，即前問言：「王止何處，復何所作？」守",
    "T14n0550_003:0869b16": "門者言：「王今登殿，召諸宮女鼓吹歌音方當",
    "T14n0550_003:0869b17": "娛樂。」是時，大臣即於宮門求掌執者，托以其",
    "T14n0550_003:0869b18": "事陳奏于王：「今有日照商主之子，於自園中",
    "T14n0550_003:0869b19": "殺害迦尸孫那利妓女，若今不受王者詔命，",
    "T14n0550_003:0869b20": "我等諸臣莫能宰判。」是時，掌執宮嬪速詣王",
    "T14n0550_003:0869b21": "所具陳上事，王正娛樂未暇審詳，乃勅宮嬪：",
    "T14n0550_003:0869b22": "「汝往語彼勇戾大臣，宜當審細如實詳察。」女",
    "T14n0550_003:0869b23": "使受命出宣王勅，令勇戾大臣等諸法官審",
    "T14n0550_003:0869b24": "明其事。遍宣示已，時勇戾大臣還復法司，謂",
    "T14n0550_003:0869b25": "諸巡警官言：「汝可往召膾宰之人，令速至此。」",
    "T14n0550_003:0869b26": "到已，謂言：「今此童子於自園中殺害迦尸孫",
    "T14n0550_003:0869b27": "那利妓女，汝今宜往執縛其人，擊鼓告令四",
    "T14n0550_003:0869b28": "衢巷陌普使聞知，出城南門往詣棄屍林中，",
    "T14n0550_003:0869b29": "投以鐵叉使令命絕，然後同其死女置於柴",
    "T14n0550_003:0869c01": "積舉火焚之。」是時，膾宰之人雖聞是命，覩其",
    "T14n0550_003:0869c02": "金色童子色相嚴好猶如金山，痛切其心互",
    "T14n0550_003:0869c03": "相謂曰：「汝等云何斯人可殺？今此童子人中",
    "T14n0550_003:0869c04": "難得容止可觀，我等雖預膾宰亦有悲心，如",
    "T14n0550_003:0869c05": "斯輩人豈忍害耶？寧使我等自壞其命，終不",
    "T14n0550_003:0869c06": "於斯敢行刑戮。」",
    "T14n0550_003:0869c07": "是時，勇戾大臣聞膾宰人議已，復作怒言：「汝",
    "T14n0550_003:0869c08": "等何故稽延時久？而不速疾從其命耶？」",
    "T14n0550_003:0869c09": "時膾宰人合掌趨前，咸哀告言：「大臣王者！願",
    "T14n0550_003:0869c10": "今止息，我等雖預膾宰之人，而亦不能勇行",
    "T14n0550_003:0869c11": "其事。何以故？今此童子色相端嚴人所愛念，",
    "T14n0550_003:0869c12": "如何今時忍致殺耶？」大臣聞已，轉復瞋恚，告",
    "T14n0550_003:0869c13": "彼人言：「汝等若不從王命者，定於今日汝等",
    "T14n0550_003:0869c14": "所有妻子、眷屬悉同其死。」諸膾宰人聞是言",
    "T14n0550_003:0869c15": "已，咸生驚怖，復相謂言：「今此何故，掌法大臣",
    "T14n0550_003:0869c16": "不依正法如理而行？此童子者，色相嚴好人",
    "T14n0550_003:0869c17": "中難得，堅令棄置使害其命，復謂我等若不",
    "T14n0550_003:0869c18": "殺者妻子眷屬悉同其死。何故我等受斯艱",
    "T14n0550_003:0869c19": "苦？我等今時云何所行？」是時，諸膾宰人死怖",
    "T14n0550_003:0869c20": "所逼，即生計智：「今此童子眾所愛念，宜應引",
    "T14n0550_003:0869c21": "詣四衢巷陌多人聚處，眾觀其事。而是童子",
    "T14n0550_003:0869c22": "旋踵之間，彼多人眾應起悲念，不忍觀矚，必",
    "T14n0550_003:0869c23": "為設其方計救護。」其後諸膾宰人身心逼迫，",
    "T14n0550_003:0869c24": "如切如割，皆悉涕淚，咸作是言：「苦哉！我等作",
    "T14n0550_003:0869c25": "何罪業，如是逼切，使我成辦無義利事？」",
    "T14n0550_003:0869c26": "爾時，勇戾大臣後極增恚，謂膾宰言：「汝等何",
    "T14n0550_003:0869c27": "故加復延久？」諸膾宰人聞是語已，而悉涕泣",
    "T14n0550_003:0869c28": "勉抑而為，乃詣童子執取其衣繫縛雙臂。彼",
    "T14n0550_003:0869c29": "繫縛已，勇戾大臣具觀其事，即時驅離掌法",
    "T14n0550_003:0870a01": "之司，往詣棄屍林中。時諸人眾觀者，皆生",
    "T14n0550_003:0870a02": "別離忿恚而悉墮淚，咸作是言：「苦哉！危逼！今",
    "T14n0550_003:0870a03": "此童子人中難得，即期殞謝。」諸膾宰人監執",
    "T14n0550_003:0870a04": "童子，周行巷陌時中容緩慮其可救，又復引",
    "T14n0550_003:0870a05": "詣闤闠之所。是時，王舍城中內外所居男女",
    "T14n0550_003:0870a06": "大小，及餘方處所來人眾，而悉會聚，共觀金",
    "T14n0550_003:0870a07": "色童子執縛其臂。見已，咸生苦切悲念，荒惑",
    "T14n0550_003:0870a08": "其心，俱發問言：「此人何故如是執縛？」時諸",
    "T14n0550_003:0870a09": "膾宰哽咽悲泣，答眾人言：「或謂此童子殺害",
    "T14n0550_003:0870a10": "迦尸孫那利女，故此執持將欲棄置，遍一切",
    "T14n0550_003:0870a11": "處眾所共聞，今詣棄屍林中，而後非久即當",
    "T14n0550_003:0870a12": "殞謝。」眾人聞已，咸生悲苦，異口同音唱如是",
    "T14n0550_003:0870a13": "言：「苦哉！苦哉！一何危逼？而此童子色相端嚴",
    "T14n0550_003:0870a14": "眾所樂見，身支圓具有金色光，悅目適心眾",
    "T14n0550_003:0870a15": "共瞻覩。儀相調寂智慧明利，悲心具足愛念",
    "T14n0550_003:0870a16": "眾生，常起法欲具大威德，如是之人豈可殺",
    "T14n0550_003:0870a17": "耶？賢聖彰明今何隱沒？覆蔽正法非法熾然，",
    "T14n0550_003:0870a18": "王者統臨現居尊極，一何如是枉橫逼人？」",
    "T14n0550_003:0870a19": "是時，人眾說伽陀曰：",
    "T14n0550_003:0870a20": "「色相謙恭復尊貴，　　最上增勝所莊嚴，",
    "T14n0550_003:0870a21": "我等如是觀復觀，　　殊妙愛樂昔未有。",
    "T14n0550_003:0870a22": "我等皆見此童子，　　今為膾宰所執持，",
    "T14n0550_003:0870a23": "最極悲苦眾咸生，　　破壞摧毀諸身意，",
    "T14n0550_003:0870a24": "能開多人悅意目，　　復為多人所愛樂，",
    "T14n0550_003:0870a25": "云何於此妙身中，　　王者嚴刑可能及？",
    "T14n0550_003:0870a26": "大眾若常觀矚時，　　彼欣樂心皆無足，",
    "T14n0550_003:0870a27": "云何棄已付法人？　　苦哉臣輔無悲愍。",
    "T14n0550_003:0870a28": "口中常說諸法律，　　隨其所說善能行，",
    "T14n0550_003:0870a29": "審觀如是調善人，　　何能起發斯罪業？",
    "T14n0550_003:0870b01": "此即乃行於非法，　　正法隱沒或滅亡，",
    "T14n0550_003:0870b02": "若今運用此功能，　　我等咸生離散苦。」",
    "T14n0550_003:0870b03": "時諸人眾說伽陀已。城中復有諸女人眾，於",
    "T14n0550_003:0870b04": "此童子極生愛念，是中或有一類女人，以別",
    "T14n0550_003:0870b05": "離苦所逼惱，故宛轉于地，或有女人拊膝傷",
    "T14n0550_003:0870b06": "痛，或有女人心識癡迷，一一皆如離散親子",
    "T14n0550_003:0870b07": "受大苦惱。",
    "T14n0550_003:0870b08": "是時，王舍城中內外所有一切人眾，以此童",
    "T14n0550_003:0870b09": "子將期命殞，咸生別離逼切之苦，互相叫唱",
    "T14n0550_003:0870b10": "聲言雜亂，戰怖慞惶，悲苦無救。",
    "T14n0550_003:0870b11": "時日照商主舍中有一童女，因適衢市竊聞",
    "T14n0550_003:0870b12": "其事，即時悲泣速還自舍，詣金色童子母所。",
    "T14n0550_003:0870b13": "到已，趨前舉身投地，是時金色童子之母疑",
    "T14n0550_003:0870b14": "惑迷亂，即發問言：「汝有何事，宜今速說？」童女",
    "T14n0550_003:0870b15": "白言：「尊母當知，金色童子執縛其臂膾宰監",
    "T14n0550_003:0870b16": "逐，眾皆謂言：『於自園中殺彼迦尸孫那利女，",
    "T14n0550_003:0870b17": "非久即詣棄屍林中，命將殞謝。』四衢巷陌一",
    "T14n0550_003:0870b18": "切人眾，咸悉聞知。」時童子母聞是語已，憂苦",
    "T14n0550_003:0870b19": "極深悶絕躃地，以水灑面，良久乃蘇，從地而",
    "T14n0550_003:0870b20": "起，唱如是言：「苦哉！我子！苦哉！我子！」即時戰怖",
    "T14n0550_003:0870b21": "驚惶失次，拊膝軫悲頭髮蓬亂，自舍而出奔，",
    "T14n0550_003:0870b22": "詣四衢及諸巷陌，以子別離憂苦所逼，力劣",
    "T14n0550_003:0870b23": "心疲舉聲叫唱，凡所見者皆發問言：「我子金",
    "T14n0550_003:0870b24": "色童子今何所在？苦哉！今時不見我子。汝諸",
    "T14n0550_003:0870b25": "仁者，願賜救護！願賜救護！令我于今得見其",
    "T14n0550_003:0870b26": "子。」如是悲泣，周遍街巷隨處而住。",
    "T14n0550_003:0870b27": "是時日照商主之妻，以不見其金色童子，最",
    "T14n0550_003:0870b28": "極憂苦所逼切故，周行迷亂高聲叫唱，凡所",
    "T14n0550_003:0870b29": "見者而悉禮奉合掌告言：「願速救護！願速救",
    "T14n0550_003:0870c01": "護！乃至我子未到林所，其中容受令我得見。」",
    "T14n0550_003:0870c02": "又復告言：「汝應悲念為令我子未至破壞，使",
    "T14n0550_003:0870c03": "我得見。」",
    "T14n0550_003:0870c04": "時童子母發苦切言，告諸人已，未見子間，又",
    "T14n0550_003:0870c05": "復唱言：「苦哉！云何不見我子？」是時舉身自投",
    "T14n0550_003:0870c06": "于地，盤桓宛轉地中跳躑，如魚出水在枯涸",
    "T14n0550_003:0870c07": "地，踧踖周慞不遑安處，心如割切悲復增悲，",
    "T14n0550_003:0870c08": "猶如新生犢子失其牛母，多種驚惶，危逼唱",
    "T14n0550_003:0870c09": "言：「苦哉！我之子！苦哉！意所樂。苦哉！善忍者！",
    "T14n0550_003:0870c10": "苦哉！大孝人！苦哉！多願求所獲之愛子！苦哉！",
    "T14n0550_003:0870c11": "妙相人所樂觀。苦哉！身支圓滿具足。苦哉！艶",
    "T14n0550_003:0870c12": "赫金色之身。苦哉！人眾悅目瞻覩。苦哉！眾中",
    "T14n0550_003:0870c13": "開󰭅怡目。苦哉！聰利有智之者，廣出無畏悅",
    "T14n0550_003:0870c14": "意善言。苦哉！廣有悲愍心者，法欲具足愛念",
    "T14n0550_003:0870c15": "眾生。苦哉！最上煥耀家族。苦哉！我之族中明",
    "T14n0550_003:0870c16": "炬。苦哉！我心所愛樂者。苦哉！我之心中大寶。",
    "T14n0550_003:0870c17": "苦哉！我之集真實者。苦哉！我之妙甘露眼。苦",
    "T14n0550_003:0870c18": "哉！我之相續深愛。苦哉！我之族中大寶。苦哉！",
    "T14n0550_003:0870c19": "苦哉！云何如是掌法之官不審伺察，而置我",
    "T14n0550_003:0870c20": "子將殞命耶？」",
    "T14n0550_003:0870c21": "是時童子之母，重復合掌，再陳哀告一切人",
    "T14n0550_003:0870c22": "眾，力劣心疲，說伽陀曰：",
    "T14n0550_003:0870c23": "「苦哉！我今無告語。　　云何令我今所行？",
    "T14n0550_003:0870c24": "我今如夢亦如癡，　　逼切我心大迷亂。",
    "T14n0550_003:0870c25": "為子憂苦深逼迫，　　最極哀危散亂心，",
    "T14n0550_003:0870c26": "我今懇禱一切人，　　數數哀聲增涕泣。",
    "T14n0550_003:0870c27": "意不調寂非色容，　　我心都無所愛樂，",
    "T14n0550_003:0870c28": "我子將置棄屍林，　　汝等今時願救護。",
    "T14n0550_003:0870c29": "汝等若有悲愍心，　　即有善護者功能，",
    "T14n0550_003:0871a01": "如我心意實所求，　　願今得見於我子。",
    "T14n0550_003:0871a02": "我今一切無所樂，　　紫栴檀等妙塗香，",
    "T14n0550_003:0871a03": "乃至多種眾莊嚴，　　以悲苦救悉捐棄，",
    "T14n0550_003:0871a04": "手釧等諸莊嚴具，　　令悉非我所嚴身，",
    "T14n0550_003:0871a05": "愛子將離困苦深，　　不獲抱持親撫惜。",
    "T14n0550_003:0871a06": "我今不復三旋繞，　　亦不禮奉於雙足，",
    "T14n0550_003:0871a07": "未曉今時以何緣，　　置我子於棄屍所？",
    "T14n0550_003:0871a08": "我觀十方皆空廓，　　唯覩破壞及焚燒，",
    "T14n0550_003:0871a09": "我心燒爇亦復然，　　情意癡迷無所措。",
    "T14n0550_003:0871a10": "速疾置於棄屍林，　　為執法者所刑戮，",
    "T14n0550_003:0871a11": "後不復見大苦哉！　　為子心中極愛樂，",
    "T14n0550_003:0871a12": "非我現生所作罪，　　必以他生有餘殃，",
    "T14n0550_003:0871a13": "我今為子憂苦深，　　猶如猛火燒輕草。",
    "T14n0550_003:0871a14": "若復我心真實者，　　怨亦如親無罪業，",
    "T14n0550_003:0871a15": "我子因緣若實時，　　願今脫免斯危難。」",
    "T14n0550_003:0871a16": "金色童子因緣經卷第三"
}