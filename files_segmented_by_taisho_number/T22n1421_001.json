{
    "T22n1421_001:0001a02": "No. 1421 [cf. Nos. 1422-1424]",
    "T22n1421_001:0001a03": "彌沙塞部和醯五分律卷第一",
    "T22n1421_001:0001a05": "宋罽賓三藏佛陀什",
    "T22n1421_001:0001a06": "共竺道生等譯",
    "T22n1421_001:0001a07": "第一分1 波羅夷法第一分初波羅夷法",
    "T22n1421_001:0001a08": "佛在須賴婆國，與大比丘眾五百人俱，詣",
    "T22n1421_001:0001a09": "毘蘭若邑，住林樹下。其邑有婆羅門名毘蘭",
    "T22n1421_001:0001a10": "若，波斯匿王以此邑封之，聞佛釋種出家",
    "T22n1421_001:0001a11": "學道，成如來、應供、等正覺、明行足、善逝、",
    "T22n1421_001:0001a12": "世間解、無上、調御士、天人師、佛、世尊，普",
    "T22n1421_001:0001a13": "知世間一切心念；為說正法，初中後善，善義、善",
    "T22n1421_001:0001a14": "味；具足清白梵行之相，與諸弟子來遊此邑。",
    "T22n1421_001:0001a15": "歎言：「善哉！我願見佛！」即與五百眷屬前後圍",
    "T22n1421_001:0001a16": "繞出詣佛所，遙見世尊在林樹下，諸根寂定，",
    "T22n1421_001:0001a17": "光明殊特，歡喜踊躍，下車步進，住立問訊，却",
    "T22n1421_001:0001a18": "坐一面。爾時世尊為說妙法，示教利喜。聞法",
    "T22n1421_001:0001a19": "歡悅，即白佛言：「願佛及僧受我安居三月供",
    "T22n1421_001:0001a20": "養！」佛言：「我此眾多，而汝異信、異見、異樂，所奉",
    "T22n1421_001:0001a21": "事異。」復白佛言：「我雖異信、異見、異樂，不以世",
    "T22n1421_001:0001a22": "尊此眾為多。」如是至三，佛乃受之。即從坐起，",
    "T22n1421_001:0001a23": "右遶而去，還家辦具安居供養。時魔波旬作",
    "T22n1421_001:0001a24": "是念：「今婆羅門請佛及僧安居三月，我當󰚏",
    "T22n1421_001:0001a25": "蠱，迷亂其意。」念已，即來󰚏之。彼婆羅門為",
    "T22n1421_001:0001a26": "魔所󰚏，即入後宮受五欲樂，勅守門者：「我",
    "T22n1421_001:0001a27": "今遊宴三月在內，外事好惡一不得白！」都不",
    "T22n1421_001:0001a28": "復憶請佛及僧。爾時彼國信向邪道，邑里未",
    "T22n1421_001:0001a29": "有精舍講堂，城北有山，林流清淨，佛與大眾",
    "T22n1421_001:0001b01": "即而安居。時世飢饉乞求難得，入里分衛都",
    "T22n1421_001:0001b02": "無所獲。時波利國有販馬師，驅五百匹馬，夏",
    "T22n1421_001:0001b03": "初來至，熱時已到，見此邑清涼，水草豐茂，便",
    "T22n1421_001:0001b04": "共停止，養食諸馬。時諸比丘至馬師所默然",
    "T22n1421_001:0001b05": "而立。時彼馬師信佛心淨，愍念比丘乞求無",
    "T22n1421_001:0001b06": "獲，便作是言：「正有馬麥，若能食者，當減半分",
    "T22n1421_001:0001b07": "一升相與，足以支身，可以行道。」諸比丘言：「佛",
    "T22n1421_001:0001b08": "未聽我食於馬分。」以是白佛。佛以是事集比",
    "T22n1421_001:0001b09": "丘僧，種種讚歎少欲知足，告諸比丘：「自今已",
    "T22n1421_001:0001b10": "後，聽食馬分。」時阿難即取佛分，倩人為󰉓，",
    "T22n1421_001:0001b11": "供養世尊，諸比丘眾舂煮而食。",
    "T22n1421_001:0001b12": "時尊者目犍連在靜處作是念：「今此國中乞",
    "T22n1421_001:0001b13": "食難得，我今當與得神通者到欝單越，食自",
    "T22n1421_001:0001b14": "然粳米。」念已，即從坐起，至佛所，頂禮佛足，却",
    "T22n1421_001:0001b15": "住一面，白佛言：「世尊！我向作是念：今此國中",
    "T22n1421_001:0001b16": "乞食難得，當與得神通者到欝單越，食自然",
    "T22n1421_001:0001b17": "粳米。」佛告目連：「汝等可爾，凡夫比丘當如之",
    "T22n1421_001:0001b18": "何？」目連白佛：「我當以神力接之。」佛言：「止，止！",
    "T22n1421_001:0001b19": "汝雖有是神力，宿對因緣，欲置何所？又奈將",
    "T22n1421_001:0001b20": "來諸凡夫何？」目連受教，默然而止。",
    "T22n1421_001:0001b21": "時尊者舍利弗在靜處作是念：「過去諸佛，",
    "T22n1421_001:0001b22": "何佛梵行不久住？何佛梵行久住？」念已，即從",
    "T22n1421_001:0001b23": "坐起，至佛所，頂禮佛足，却住一面，白佛言：「我",
    "T22n1421_001:0001b24": "向作是念：過去諸佛，何佛梵行不久住？何佛",
    "T22n1421_001:0001b25": "梵行久住？」爾時佛讚舍利弗言：「善哉，善哉！汝",
    "T22n1421_001:0001b26": "所念善，所問亦善。舍利弗！維衛佛、尸葉佛、",
    "T22n1421_001:0001b27": "隨葉佛梵行不久住，拘樓孫佛、拘那含",
    "T22n1421_001:0001b28": "牟尼佛、迦葉佛梵行久住。」舍利弗白佛言：「世",
    "T22n1421_001:0001b29": "尊！以何因緣三佛梵行不久住，三佛梵行久",
    "T22n1421_001:0001c01": "住？」佛告舍利弗：「三佛不為弟子廣說法、不結",
    "T22n1421_001:0001c02": "戒、不說波羅提木叉，佛及弟子般泥洹後，",
    "T22n1421_001:0001c03": "諸弟子種種名、姓出家，速滅梵行。譬如槃盛",
    "T22n1421_001:0001c04": "散花，置四衢道，四方風吹隨風飄落。何以故？",
    "T22n1421_001:0001c05": "無綖持故。如是，舍利弗！三佛不為弟子廣說",
    "T22n1421_001:0001c06": "法、不結戒、不說波羅提木叉，梵行所以不得",
    "T22n1421_001:0001c07": "久住。「又舍利弗！隨葉佛與千弟子遊恐怖",
    "T22n1421_001:0001c08": "林，所以名曰恐怖林者，未離欲人入此林中",
    "T22n1421_001:0001c09": "衣毛皆竪，是故名曰恐怖林也。彼佛為弟子",
    "T22n1421_001:0001c10": "心念說法，口無所言：『諸比丘！當思是，不思是；",
    "T22n1421_001:0001c11": "當念是，不念是；當斷是，當修是，當依是行！』諸",
    "T22n1421_001:0001c12": "比丘心知是已，漏盡意解得阿羅漢道。「舍利",
    "T22n1421_001:0001c13": "弗！拘樓孫佛、拘那含牟尼佛、迦葉佛廣為弟",
    "T22n1421_001:0001c14": "子說法，無有疲厭，所謂：修多羅、祇夜、受",
    "T22n1421_001:0001c15": "記、伽陀、憂陀那、尼陀那、育多伽婆、本",
    "T22n1421_001:0001c16": "生、毘富羅、未曾有、阿婆陀那、憂波提舍，結",
    "T22n1421_001:0001c17": "戒，說波羅提木叉。佛及弟子般泥洹後，諸",
    "T22n1421_001:0001c18": "弟子雖種種名、姓出家，不速滅梵行。譬如雜",
    "T22n1421_001:0001c19": "華以綖連之，置四衢道，四方風吹不能令散。何",
    "T22n1421_001:0001c20": "以故？綖所持故。如是，舍利弗！三佛廣為弟子",
    "T22n1421_001:0002a01": "說如上法，是故梵行所以久住。」舍利弗白佛",
    "T22n1421_001:0002a02": "言：「世尊！若以不廣說法、不結戒、不說波羅提",
    "T22n1421_001:0002a03": "木叉，梵行不久住者，唯願世尊為諸弟子廣",
    "T22n1421_001:0002a04": "說法、結戒、說波羅提木叉！今正是時。」佛言：「且",
    "T22n1421_001:0002a05": "止，我自知時。舍利弗！我此眾淨，未有未曾有",
    "T22n1421_001:0002a06": "法，我此眾中最小者得須陀洹。諸佛如來",
    "T22n1421_001:0002a07": "不以未有漏法，而為弟子結戒。我此眾中未",
    "T22n1421_001:0002a08": "有恃多聞人故，不生諸漏；未有利養名稱",
    "T22n1421_001:0002a09": "故，未有多欲人故，未有現神足為天人所知",
    "T22n1421_001:0002a10": "識故，不生諸漏。」",
    "T22n1421_001:0002a11": "爾時世尊三月安居竟，便告阿難：「汝來，阿難！",
    "T22n1421_001:0002a12": "共至毘蘭若所。」阿難受教，整衣服，從佛至其",
    "T22n1421_001:0002a13": "門下。時婆羅門在高樓上五欲自娛，遙見世",
    "T22n1421_001:0002a14": "尊即便憶悟，疾疾來下，拭席迎坐，五體投",
    "T22n1421_001:0002a15": "地為佛作禮，悔過自責：「我愚癡人，請佛安居",
    "T22n1421_001:0002a16": "竟不設供。非情中悔，亦非無物，正自迷忘，不",
    "T22n1421_001:0002a17": "復憶念。唯願世尊，受我悔過！」佛言：「汝實愚",
    "T22n1421_001:0002a18": "癡！請佛及僧竟不供養，理應悔過！今當與眾，",
    "T22n1421_001:0002a19": "受汝懺悔！」又告婆羅門：「我聖法中，知懺悔者",
    "T22n1421_001:0002a20": "增長善法。」彼婆羅門復白佛言：「願佛及僧留",
    "T22n1421_001:0002a21": "住一月，受我供養！」佛不受之，告言：「汝婆羅門",
    "T22n1421_001:0002a22": "異信、異見，但能請佛已是大事。」如是至三，佛",
    "T22n1421_001:0002a23": "又不受，告言：「我已在此安居三月，今應遊行，",
    "T22n1421_001:0002a24": "不得復住。」彼婆羅門復白佛言：「唯願世尊受",
    "T22n1421_001:0002a25": "我明日餞送供養！」佛便默然受之。時婆羅門",
    "T22n1421_001:0002a26": "竟夜辦具種種餚饍，至明食時，便敷床座。",
    "T22n1421_001:0002a27": "日時已到，世尊與眾弟子俱往就坐。彼婆羅",
    "T22n1421_001:0002a28": "門即設所供，手自斟酌，食畢行水，以劫貝四",
    "T22n1421_001:0002a29": "張、革屣一緉，奉上世尊；僧各兩張、革屣一",
    "T22n1421_001:0002b01": "緉，為安居施。諸比丘言：「佛未聽我等受安居",
    "T22n1421_001:0002b02": "施。」以此白佛。佛種種讚歎少欲知足、讚戒、讚",
    "T22n1421_001:0002b03": "持戒已，告諸比丘：「因毘蘭若，從今已後，聽",
    "T22n1421_001:0002b04": "受安居施。」即皆受之。於是婆羅門心大歡喜，",
    "T22n1421_001:0002b05": "取小床於佛前坐，佛復為說隨喜之偈：",
    "T22n1421_001:0002b06": "「一切天祠中，　　奉事火為最；",
    "T22n1421_001:0002b07": "一切異學中，　　薩婆帝為最；",
    "T22n1421_001:0002b08": "一切眾人中，　　轉輪王為最；",
    "T22n1421_001:0002b09": "一切眾流中，　　大海水為最；",
    "T22n1421_001:0002b10": "一切照明中，　　日月光為最；",
    "T22n1421_001:0002b11": "天上天下中，　　佛福田為最。」",
    "T22n1421_001:0002b12": "爾時世尊說此偈已，更為說法，示教利喜，從",
    "T22n1421_001:0002b13": "坐而起，向僧伽尸國。展轉遊歷，後之毘舍",
    "T22n1421_001:0002b14": "離，住獼猴河邊重閣講堂，為諸四眾比丘、比",
    "T22n1421_001:0002b15": "丘尼、優婆塞、優婆夷、國王、大臣、沙門、婆羅門",
    "T22n1421_001:0002b16": "供養、恭敬、尊重、讚歎。爾時迦蘭陀邑諸長者",
    "T22n1421_001:0002b17": "事緣入城，聞佛世尊在重閣講堂，皆詣佛所，",
    "T22n1421_001:0002b18": "見佛世尊與無量眾圍遶說法。時彼眾中有",
    "T22n1421_001:0002b19": "長者迦蘭陀子，名須提那，聞法歡喜，即作",
    "T22n1421_001:0002b20": "是念：「如我解佛所說，夫在家者，恩愛所縛，不",
    "T22n1421_001:0002b21": "得盡壽廣修梵行；出家無著，譬如虛空。我今",
    "T22n1421_001:0002b22": "寧可以家之信，出家修道。」眾會各歸，前至佛",
    "T22n1421_001:0002b23": "所，頂禮佛足，白佛言：「世尊！我向聞佛說法，",
    "T22n1421_001:0002b24": "作如是念：『如我解佛所說，夫在家者，恩愛所",
    "T22n1421_001:0002b25": "縛，不得盡壽廣修梵行；出家無著，譬如虛空。",
    "T22n1421_001:0002b26": "我今寧可以家之信，出家修道。』世尊！我有是",
    "T22n1421_001:0002b27": "念，今欲出家，唯願與我出家受戒！」佛言：「甚",
    "T22n1421_001:0002b28": "善！汝父母聽未？」答言：「未聽。」佛言：「一切佛法，",
    "T22n1421_001:0002b29": "父母不聽，不得為道。」即白佛言：「我今當還，啟",
    "T22n1421_001:0002c01": "白父母。」佛言：「今正是時。」於是須提那便從坐",
    "T22n1421_001:0002c02": "起，右繞三匝，還家白父母言：「我聞佛法，在家",
    "T22n1421_001:0002c03": "縛著，今欲出家，廣修梵行。」父母答言：「止，須提",
    "T22n1421_001:0002c04": "那，莫作是語！吾先無子，禱祠神祇，僅而有汝。",
    "T22n1421_001:0002c05": "一子之愛，情念實重，死不相遠，如何生離？汝",
    "T22n1421_001:0002c06": "家饒富，金銀寶物恣汝修德，現世受樂。何用",
    "T22n1421_001:0002c07": "出家，奪吾情志？」苦請至三，父母不許。便從坐",
    "T22n1421_001:0002c08": "起，住於別處，作是誓言：「若不得出家，終不復",
    "T22n1421_001:0002c09": "食，於此而死，何用徒生！」即便不食，至于六",
    "T22n1421_001:0002c10": "日。親戚聞之，咸來慰喻，言：「汝父母唯汝一",
    "T22n1421_001:0002c11": "子，愛念情重，死尚不遠，況聞生離。汝家大富",
    "T22n1421_001:0002c12": "可以樹德，道由於心，不在形服。何必傷生，苦",
    "T22n1421_001:0002c13": "違父母？」如是至三，默然不受。又諸時友亦",
    "T22n1421_001:0002c14": "來諫之，苦言如上，亦復如是。各捨之去，至父",
    "T22n1421_001:0002c15": "母所，咸作是言：「如我所見，不可復轉。若聽出",
    "T22n1421_001:0002c16": "家，猶可時見；不樂道者，歸來有期。絕飡六日，",
    "T22n1421_001:0002c17": "餘命漏剋，數日之間，當棄中野，鵄烏吞啄，虎",
    "T22n1421_001:0002c18": "狼競食。人父、人母胡寧忍此！」父母聞已，銜淚",
    "T22n1421_001:0002c19": "答言：「聽子出家，修於梵行；但為我共要，時還",
    "T22n1421_001:0002c20": "相見。」親友聞已，皆大歡喜，復至其所，語言：「汝",
    "T22n1421_001:0002c21": "父母已許汝出家，不忘時歸，便得去矣！」須提",
    "T22n1421_001:0002c22": "那即大歡喜，至父母所，白言：「我今詣佛出家",
    "T22n1421_001:0002c23": "修道。」父母悲泣，答言：「聽汝出家，廣修梵行；",
    "T22n1421_001:0002c24": "但勿忘要，時還見我。」於是須提那拜辭父母，",
    "T22n1421_001:0002c25": "繞三匝而去。還至佛所，頂禮佛足，白佛言：「世",
    "T22n1421_001:0002c26": "尊！父母已聽，唯願與我出家受戒！」佛言：「善",
    "T22n1421_001:0002c27": "來比丘，修諸梵行。我善說法，斷一切苦。」佛說",
    "T22n1421_001:0002c28": "是已，須提那鬚髮自落，袈裟著身，鉢盂在手，",
    "T22n1421_001:0002c29": "即成沙門得具足戒。出家未久，時世飢饉，",
    "T22n1421_001:0003a01": "諸比丘入城分衛者，都無所獲。須提那在閑",
    "T22n1421_001:0003a02": "靜處，作是念：「今此飢饉，乞求難得，我所生處",
    "T22n1421_001:0003a03": "飲食豐樂；當將諸比丘還我本邑，令得供養，",
    "T22n1421_001:0003a04": "并福度彼。」便從坐起，與諸比丘還到本邑，住",
    "T22n1421_001:0003a05": "林樹下。父母聞之，勅其婦言：「汝可莊嚴，如吾",
    "T22n1421_001:0003a06": "子在家所好服飾。」莊嚴既畢，父母將之同詣",
    "T22n1421_001:0003a07": "彼林。時須提那見父母來，起迎問訊。父母語",
    "T22n1421_001:0003a08": "言：「汝何用毀形在林樹間？可還捨道，在家修",
    "T22n1421_001:0003a09": "善。」白父母言：「不能捨道，還就下賤。」如是至三，",
    "T22n1421_001:0003a10": "執心彌固。父母嗚咽，捨之還家。須提那婦數",
    "T22n1421_001:0003a11": "日之中便有月水，即以白姑，姑歡喜言：「是有",
    "T22n1421_001:0003a12": "子相。」即勅莊嚴，如前服飾，父母復將共詣彼",
    "T22n1421_001:0003a13": "林。時須提那問訊如上，父母復言：「汝何用毀",
    "T22n1421_001:0003a14": "形，在林樹間受此風、露、飢、寒困苦？汝家財富，",
    "T22n1421_001:0003a15": "天下所知，但我私寶，積沒人首，況父母物，孰",
    "T22n1421_001:0003a16": "能量計？汝可還家，恣意修善，現世受樂，後享",
    "T22n1421_001:0003a17": "福慶。」白父母言：「如子所見，五欲傷德，歡樂如",
    "T22n1421_001:0003a18": "電，憂苦延長，終不以此捐修梵行。」如是至三，",
    "T22n1421_001:0003a19": "答啟彌厲。父母復言：「爾雖吾子，今為釋種，違",
    "T22n1421_001:0003a20": "我以道，夫復何言？但祖宗輟祠，人倫情重，",
    "T22n1421_001:0003a21": "王憲嗣絕，財物沒官，吾備之矣！汝豈不知，餘",
    "T22n1421_001:0003a22": "願所期在汝續種，汝其思之，吾言盡矣！」時",
    "T22n1421_001:0003a23": "須提那聞誨悲泣，默然奉命，便與婦同歸，在",
    "T22n1421_001:0003a24": "於本室三反行欲，乃有神降：時兜率陀大",
    "T22n1421_001:0003a25": "威德天命終受胎。爾時地神告虛空神言：「迦",
    "T22n1421_001:0003a26": "蘭陀子於未曾僧中，作未曾有事。」虛空神告",
    "T22n1421_001:0003a27": "四天王，四天王告忉利天，展轉相告乃至",
    "T22n1421_001:0003a28": "梵天。其婦月滿生子聰達，名曰續種，年大",
    "T22n1421_001:0003a29": "出家成阿羅漢。時須提那犯此惡已，即自悔",
    "T22n1421_001:0003b01": "責：「我今失利，云何於佛正法出家，而不究竟",
    "T22n1421_001:0003b02": "修於梵行？」羸瘦憔悴，纔有氣息。諸比丘見，問",
    "T22n1421_001:0003b03": "言：「汝先好顏色，今何憔悴？將無不樂梵行，",
    "T22n1421_001:0003b04": "犯惡罪耶？」答言：「我犯惡罪，是故爾耳！」即問：「汝",
    "T22n1421_001:0003b05": "犯何罪？」答言：「我共本二作不淨行。」諸比丘言：",
    "T22n1421_001:0003b06": "「汝所作不善，非清淨行，非沙門法，不隨順道！」種",
    "T22n1421_001:0003b07": "種呵責如佛所說呵責已，將至佛所，以事白",
    "T22n1421_001:0003b08": "佛。佛以是事集比丘僧，諸佛常法：知而故問，",
    "T22n1421_001:0003b09": "知而不問；知時問，非時不問；有益問，無益不",
    "T22n1421_001:0003b10": "問。諸佛常法：有五百金剛神侍衛左右，若佛",
    "T22n1421_001:0003b11": "問三反，不以實答，頭破七分。佛問比丘：「欲",
    "T22n1421_001:0003b12": "何所說？」諸比丘重以白佛。佛問須提那：「汝實",
    "T22n1421_001:0003b13": "爾不？」答言：「實爾。世尊！」佛言：「汝愚癡人！所作",
    "T22n1421_001:0003b14": "不善，非清淨行，非沙門法，不隨順道！此不能",
    "T22n1421_001:0003b15": "令未信者信，令信者退。汝不聞我種種呵欲、",
    "T22n1421_001:0003b16": "欲想、欲覺、欲熱；讚歎斷欲、離欲想、除欲覺、滅",
    "T22n1421_001:0003b17": "欲熱？我常說欲如赤骨聚、如大火坑、如利刀、",
    "T22n1421_001:0003b18": "如利箭、如毒蛇、如毒藥、如幻、如夢誑惑於人，",
    "T22n1421_001:0003b19": "汝今云何作此大惡？汝豈不聞我所說法：未離",
    "T22n1421_001:0003b20": "欲者能使離欲，已放逸者令不放逸，能斷渴",
    "T22n1421_001:0003b21": "愛離有為法，無學離欲向無為道，示人正要",
    "T22n1421_001:0003b22": "畢竟泥洹！汝豈不畏三惡道苦？汝若不作此",
    "T22n1421_001:0003b23": "大惡者，佛正法中必得無量諸善功德。汝初",
    "T22n1421_001:0003b24": "開漏門，為此大惡，波旬常伺諸比丘短，汝今",
    "T22n1421_001:0003b25": "便為開魔徑路，摧折法幢，建立魔麾。須提那！",
    "T22n1421_001:0003b26": "寧以身分內大火坑，若毒蛇口，不應以此觸",
    "T22n1421_001:0003b27": "女人身！汝所犯惡，永淪生死，終不復能長養",
    "T22n1421_001:0003b28": "善法！」佛種種呵責已，告諸比丘：「以十利故為",
    "T22n1421_001:0003b29": "諸比丘結戒。何等為十？所謂：僧和合故、攝",
    "T22n1421_001:0003c01": "僧故、調伏惡人故、慚愧者得安樂故、斷",
    "T22n1421_001:0003c02": "現世漏故、滅後世漏故、令未信者信故、",
    "T22n1421_001:0003c03": "已信者令增廣故、法久住故、分別毘尼",
    "T22n1421_001:0003c04": "梵行久住故。從今是戒應如是說：「『若比丘，行",
    "T22n1421_001:0003c05": "婬法，得波羅夷，不共住。』」",
    "T22n1421_001:0003c06": "佛在舍衛城。有阿練若比丘在空閑處住，有",
    "T22n1421_001:0003c07": "獼猴群住彼左右。時一比丘念雌獼猴，以食",
    "T22n1421_001:0003c08": "誘之遂共行欲。後眾多比丘案行臥具到其",
    "T22n1421_001:0003c09": "住處，時彼比丘入城乞食，雌獼猴來現婬欲",
    "T22n1421_001:0003c10": "相。諸比丘共作是語：「觀此獼猴必當有故，共",
    "T22n1421_001:0003c11": "伺察之，其狀必現。」先住比丘須臾來還，獼猴",
    "T22n1421_001:0003c12": "即往現受欲相，時彼比丘便共行欲。諸比丘",
    "T22n1421_001:0003c13": "見，語言：「汝不聞佛結戒，比丘行婬得波羅夷",
    "T22n1421_001:0003c14": "耶？」答言：「佛制人女，不制畜生。」諸比丘言：「人女，",
    "T22n1421_001:0003c15": "畜生，有何等異？汝所作不善，非清淨行，非沙",
    "T22n1421_001:0003c16": "門法，不隨順道！此不能令未信者信，令信者",
    "T22n1421_001:0003c17": "退。汝不聞世尊種種呵欲、欲相、欲覺、欲熱。」具",
    "T22n1421_001:0003c18": "說如上。呵已，將至佛所，以事白佛。佛以是事",
    "T22n1421_001:0003c19": "集比丘僧，問言：「汝實爾不？」答言：「實爾。世尊！」",
    "T22n1421_001:0003c20": "佛言：「汝愚癡人！所作非法。」種種呵責亦如上",
    "T22n1421_001:0003c21": "說。呵已，告諸比丘：「從今是戒應如是說：「『若比",
    "T22n1421_001:0003c22": "丘，行婬法，乃至共畜生，得波羅夷，不共住。』」",
    "T22n1421_001:0004a01": "佛在舍衛城。爾時眾多比丘不樂修梵行，共",
    "T22n1421_001:0004a02": "作是語：「佛法出家甚為大苦，我等當共行白",
    "T22n1421_001:0004a03": "衣儀法、外道儀法；行白衣事、外道事；時亦入",
    "T22n1421_001:0004a04": "村，非時亦入村；行殺、盜、婬、飲酒、食肉；晝夜觀",
    "T22n1421_001:0004a05": "伎，歌謠自娛。」數作是語，無有慚愧。時有持戒",
    "T22n1421_001:0004a06": "比丘少欲知足，種種呵責已，將至佛所，以事",
    "T22n1421_001:0004a07": "白佛。佛以是事集比丘僧，問言：「汝實爾不？」答",
    "T22n1421_001:0004a08": "言：「實爾。世尊！」佛種種呵責：「汝等不應共作是",
    "T22n1421_001:0004a09": "語：行外道儀法、白衣儀法。若言，行外道儀法，",
    "T22n1421_001:0004a10": "語語偷羅遮；白衣儀法，突吉羅。」",
    "T22n1421_001:0004a11": "佛在王舍城。時有跋耆邑比丘名孫陀羅",
    "T22n1421_001:0004a12": "難陀，眾所知識供養恭敬，不樂修梵行，作",
    "T22n1421_001:0004a13": "外道儀法、白衣儀法；行殺、盜、婬種種惡事。彼",
    "T22n1421_001:0004a14": "諸居士不信樂佛法者，呵責言：「云何沙門釋",
    "T22n1421_001:0004a15": "子作如此惡？」處處咸言：「孫陀羅比丘亦受五",
    "T22n1421_001:0004a16": "欲樂，此等比丘無沙門行，無婆羅門行；不受",
    "T22n1421_001:0004a17": "沙門法，不受婆羅門法。此等比丘所不遊處，",
    "T22n1421_001:0004a18": "皆得善利！」惡聲流布遍聞天下。時孫陀羅還",
    "T22n1421_001:0004a19": "至眾中，作是言：「與我出家受戒。」諸比丘言：「須",
    "T22n1421_001:0004a20": "白世尊。」即以白佛。佛以是事集比丘僧，告諸",
    "T22n1421_001:0004a21": "比丘：「孫陀羅非比丘，若已受戒，應白四羯磨",
    "T22n1421_001:0004a22": "作滅擯。」若上座、若上座等，知法律者，應如是",
    "T22n1421_001:0004a23": "白：「大德僧聽！孫陀羅比丘戒羸不捨，行婬法。",
    "T22n1421_001:0004a24": "今僧與孫陀羅比丘作滅擯。若僧時到僧忍",
    "T22n1421_001:0004a25": "聽。白如是。」「大德僧聽！孫陀羅比丘戒羸不捨，",
    "T22n1421_001:0004a26": "行婬法。今僧與孫陀羅比丘作滅擯。誰諸長",
    "T22n1421_001:0004a27": "老忍，默然；不忍者，說。」第二、第三亦如是。「僧與",
    "T22n1421_001:0004a28": "孫陀羅比丘作滅擯竟；僧忍，默然故。是事如",
    "T22n1421_001:0004a29": "是持。」佛告比丘：「若比丘言行白衣儀法、外道",
    "T22n1421_001:0004b01": "儀法，不名捨戒；若口言我捨戒，名為捨戒。從",
    "T22n1421_001:0004b02": "今是戒應如是說：「『若比丘，共諸比丘同學戒",
    "T22n1421_001:0004b03": "法，戒羸不捨行婬法，乃至共畜生，是比丘得",
    "T22n1421_001:0004b04": "波羅夷，不共住。』」",
    "T22n1421_001:0004b05": "比丘者：乞比丘、持壞色割截衣比丘、破惡比",
    "T22n1421_001:0004b06": "丘、實比丘、堅固比丘、見過比丘、一語受戒比",
    "T22n1421_001:0004b07": "丘、二語受戒比丘、三語受戒比丘、善來受戒",
    "T22n1421_001:0004b08": "比丘、如法白四羯磨受戒比丘，是名比丘。同",
    "T22n1421_001:0004b09": "學者：如佛所說：「盡形壽不犯，同學是學。」是名",
    "T22n1421_001:0004b10": "同學。戒法者：所受不缺戒，不生惡法戒，成",
    "T22n1421_001:0004b11": "就善法戒、定共戒。戒羸不捨者：睡眠捨戒，向",
    "T22n1421_001:0004b12": "睡眠人捨戒，不名捨戒。醉捨戒，向醉人捨戒；",
    "T22n1421_001:0004b13": "狂捨戒，向狂人捨戒；散亂心捨戒，向散亂心",
    "T22n1421_001:0004b14": "人捨戒；病壞心捨戒，向病壞心人捨戒；向非",
    "T22n1421_001:0004b15": "眾生、向非人、向畜生捨戒；遣使、遣書捨戒；作",
    "T22n1421_001:0004b16": "相捨戒，動手捨戒，相似語捨戒；獨、獨想，獨、不",
    "T22n1421_001:0004b17": "獨想，不獨、獨想捨戒；中國語向邊地人，邊地語",
    "T22n1421_001:0004b18": "向中國人捨戒；戲笑捨戒，不定語捨戒，瞋心",
    "T22n1421_001:0004b19": "捨戒，強逼捨戒；不應向捨戒，而向捨戒，皆不",
    "T22n1421_001:0004b20": "名捨戒；不發言捨戒，不名捨戒，是名不捨戒。",
    "T22n1421_001:0004b21": "反上名捨戒。或戒羸非捨戒，或捨戒非戒羸，",
    "T22n1421_001:0004b22": "或戒羸亦捨戒，或非戒羸非捨戒。云何戒羸",
    "T22n1421_001:0004b23": "非捨戒？若比丘不樂修梵行，不樂修梵行已，",
    "T22n1421_001:0004b24": "猶敬佛法僧，敬戒，敬沙門法，敬比丘法，敬毘",
    "T22n1421_001:0004b25": "尼，敬波羅提木叉，敬和尚阿闍梨、同和尚",
    "T22n1421_001:0004b26": "阿闍梨，敬同梵行人，不謗三尊；而憶鄉土、園",
    "T22n1421_001:0004b27": "觀、浴池、山林、樹木、父母、兄弟、姊妹、兒女，乃至奴",
    "T22n1421_001:0004b28": "婢。如是憶念，愁憂不樂，而盡形壽不犯梵行，",
    "T22n1421_001:0004b29": "是名戒羸非捨戒。云何捨戒非戒羸？若比丘",
    "T22n1421_001:0004c01": "不樂修梵行，不樂修梵行已，猶敬佛，乃至敬",
    "T22n1421_001:0004c02": "同梵行人。彼作是念：「欲作沙彌，若優婆塞，",
    "T22n1421_001:0004c03": "乃至欲作外道梵志，非沙門釋子。」復作是",
    "T22n1421_001:0004c04": "念：「我今欲捨佛法僧，捨戒，捨毘尼，捨波羅提",
    "T22n1421_001:0004c05": "木叉，捨和尚阿闍梨、同和尚阿闍梨，捨同",
    "T22n1421_001:0004c06": "梵行人。」即作是言：「我今捨佛，何用佛為？佛有",
    "T22n1421_001:0004c07": "何義？我今於佛得脫。」乃至言：「我今得脫同梵",
    "T22n1421_001:0004c08": "行人。」復作是言：「作非沙門釋子畜，我作如是",
    "T22n1421_001:0004c09": "謗佛法僧，乃至謗同梵行人。」作如是等心念",
    "T22n1421_001:0004c10": "口言，向人說，是名捨戒非戒羸。云何戒羸，亦",
    "T22n1421_001:0004c11": "捨戒？若比丘不樂修梵行，少敬佛法僧，乃至",
    "T22n1421_001:0004c12": "少敬同梵行人；憶念鄉土，乃至奴婢，作是念：",
    "T22n1421_001:0004c13": "「我今欲捨佛法僧，乃至捨同梵行人。」即作是",
    "T22n1421_001:0004c14": "言：「我今捨佛，何用佛為？佛有何義？我今於佛",
    "T22n1421_001:0004c15": "得脫，乃至脫同梵行人。」復作是言：「作非沙門",
    "T22n1421_001:0004c16": "釋子畜，我作如是謗佛法僧，乃至謗同梵行",
    "T22n1421_001:0004c17": "人。」作如是等心念口言，向人說，是名戒羸亦",
    "T22n1421_001:0004c18": "捨戒。云何非戒羸非捨戒？若比丘於所受戒",
    "T22n1421_001:0004c19": "堅持不捨，不動、不轉，是名非戒羸非捨戒。行",
    "T22n1421_001:0004c20": "婬法者：婬法名非梵行法、懈怠法、狗法、可惡",
    "T22n1421_001:0004c21": "法，二身交會出不淨，是名行婬法。波羅夷者：",
    "T22n1421_001:0004c22": "名為墮法，名為惡法，名斷頭法，名非沙門",
    "T22n1421_001:0004c23": "法。不共住者：如先白衣時，不得與比丘共一",
    "T22n1421_001:0004c24": "學、等學、不等學、不餘學；不與比丘共一羯磨、",
    "T22n1421_001:0004c25": "等羯磨、不等羯磨、不餘羯磨；不與比丘共一說",
    "T22n1421_001:0004c26": "戒、等說戒、不等說戒、不餘說戒，是名不共住。",
    "T22n1421_001:0004c27": "諸佛世尊善說正法，亦善說譬。說犯婬者，",
    "T22n1421_001:0004c28": "如針鼻決，不可復用；如人命盡，不可復活；如",
    "T22n1421_001:0004c29": "石破，不可復合；如斷多羅樹心，不可復生。",
    "T22n1421_001:0005a01": "是中比丘，與三種眾生行婬，犯波羅夷：人、非",
    "T22n1421_001:0005a02": "人、畜生。比丘與三種女行婬，犯波羅夷：人女、",
    "T22n1421_001:0005a03": "非人女、畜生女；與三種男：人男、非人男、畜生",
    "T22n1421_001:0005a04": "男；三種黃門：人黃門、非人黃門、畜生黃門；",
    "T22n1421_001:0005a05": "三種無根：人無根、非人無根、畜生無根；三種",
    "T22n1421_001:0005a06": "二根：人二根、非人二根、畜生二根行婬亦如",
    "T22n1421_001:0005a07": "是。比丘與人女、非人女、畜生女三處行婬：大、",
    "T22n1421_001:0005a08": "小行處、口中。眠時、醉時、狂時、散亂心時、病壞",
    "T22n1421_001:0005a09": "心時、死時、噉半時，波羅夷；過半時、骨時，出不",
    "T22n1421_001:0005a10": "淨僧伽婆尸沙，不出不淨偷羅遮。無根女時、",
    "T22n1421_001:0005a11": "二根亦如是。比丘與人男、非人男、畜生男二",
    "T22n1421_001:0005a12": "處行婬：大行處、口中。眠時，乃至噉半時，波羅",
    "T22n1421_001:0005a13": "夷；過半時、骨時，出不淨僧伽婆尸沙，不出不",
    "T22n1421_001:0005a14": "淨偷羅遮。無根男時、黃門亦如是。於上諸處",
    "T22n1421_001:0005a15": "行婬，外方便，內出不淨；內方便，外出不淨，眠",
    "T22n1421_001:0005a16": "時，乃至噉半時，波羅夷；過半時、骨時，出不淨",
    "T22n1421_001:0005a17": "僧伽婆尸沙，不出不淨偷羅遮。比丘若為",
    "T22n1421_001:0005a18": "強力所逼，於上諸處行婬，入時受樂，出、住不",
    "T22n1421_001:0005a19": "受；出時受樂，入、住不受；住時受樂，出、入不",
    "T22n1421_001:0005a20": "受；出、入受樂，住時不受；入、住受樂，出時不",
    "T22n1421_001:0005a21": "受；出、住受樂，入時不受；出、入、住時受樂，眠時",
    "T22n1421_001:0005a22": "乃至噉半時波羅夷；過半時、骨時，出不淨僧",
    "T22n1421_001:0005a23": "伽婆尸沙，不出不淨偷羅遮。出、入、住時，都不",
    "T22n1421_001:0005a24": "受樂，不犯。若比丘婬欲心，以男根內上諸處",
    "T22n1421_001:0005a25": "一分，皆波羅夷；若以指、一切外物，內上諸處，",
    "T22n1421_001:0005a26": "皆偷羅遮。比丘尼亦波羅夷；式叉摩那、沙彌、",
    "T22n1421_001:0005a27": "沙彌尼，突吉羅，驅出。不犯者：狂心、亂心、病壞",
    "T22n1421_001:0005a28": "心、初作，此四種不犯。下一切諸戒皆如是，",
    "T22n1421_001:0005a29": "悉不復出。",
    "T22n1421_001:0005b01": "佛在王舍城。爾時有比丘名達尼迦，是陶",
    "T22n1421_001:0005b02": "家子，於乙羅山作草菴住。至時持鉢入城乞",
    "T22n1421_001:0005b03": "食，取樵人於後輒壞其菴，持材木去。食後還",
    "T22n1421_001:0005b04": "已，復更治之。如是至三，心轉懷恨，便作是念：",
    "T22n1421_001:0005b05": "「我身幸能善於和泥，何為不作完成瓦屋，以",
    "T22n1421_001:0005b06": "勉斯患？」即便作之。脊、棟、櫨、栿、榱、柱、桁、梁、綺",
    "T22n1421_001:0005b07": "疏牖戶，巧妙若神；積薪燒成色赤嚴好，大風",
    "T22n1421_001:0005b08": "吹時作箜篌聲。佛在耆闍崛山遙見其屋，種",
    "T22n1421_001:0005b09": "種刻畫，色赤嚴好。問阿難言：「彼是何屋？」阿",
    "T22n1421_001:0005b10": "難白佛：「是達尼迦身力所作。」佛告阿難：「是達",
    "T22n1421_001:0005b11": "尼迦所作非法！云何出家為此惡業，殘害物",
    "T22n1421_001:0005b12": "命，而無哀愍？我先種種說慈忍法，如何比丘",
    "T22n1421_001:0005b13": "無此慈心？」世尊如是種種呵已，告諸比丘：「汝",
    "T22n1421_001:0005b14": "等往彼，破其所作。」比丘受教，即往屋所。時達",
    "T22n1421_001:0005b15": "尼迦從屋內出，問諸比丘：「我不相犯，何為群",
    "T22n1421_001:0005b16": "黨欲破我屋？」諸比丘言：「奉世尊勅，非我等心。」",
    "T22n1421_001:0005b17": "達尼迦言：「法王所壞，我復何言！」諸比丘即共",
    "T22n1421_001:0005b18": "破之，將達尼迦還至佛所，以事白佛。佛以是",
    "T22n1421_001:0005b19": "事集比丘僧，問達尼迦：「汝實作不？」答言：「實作。",
    "T22n1421_001:0005b20": "世尊！」佛種種如上呵責已，告諸比丘：「從今若",
    "T22n1421_001:0005b21": "比丘作燒成瓦屋，偷羅遮；自現工巧，突吉羅。」",
    "T22n1421_001:0005b22": "時達尼迦復作是念：「我先結草菴，輒為樵人",
    "T22n1421_001:0005b23": "所壞；後作瓦屋，復違法王出家之體。今寧可",
    "T22n1421_001:0005b24": "更求好材，建立大屋，必得久住，無復苦惱。」復",
    "T22n1421_001:0005b25": "作是念：「王舍城典材令是我知識，當往從索。」",
    "T22n1421_001:0005b26": "念已，便往語言：「我須材木，可以與我。」典材令",
    "T22n1421_001:0005b27": "言：「我於材木不得自由。」問言：「由誰？」答言：「由",
    "T22n1421_001:0005b28": "王。」達尼迦言：「王已與我。」典材令言：「若王已相",
    "T22n1421_001:0005b29": "與，隨意取之。」達尼迦便取城防大材，斷截持",
    "T22n1421_001:0005c01": "去。時雨舍大臣案行諸處，遇見於道，即問",
    "T22n1421_001:0005c02": "典材令：「何以乃持城防大材與彼比丘？」答言：",
    "T22n1421_001:0005c03": "「非是我與。」復問：「是誰？」答言：「是王。」雨舍即啟：",
    "T22n1421_001:0005c04": "「不審大王，何以乃以城防大材與達尼迦？」王",
    "T22n1421_001:0005c05": "言：「誰道我與？」雨舍言：「是典材令。」王即勅左",
    "T22n1421_001:0005c06": "右收典材令。受教即收，將詣王所。時達尼迦",
    "T22n1421_001:0005c07": "入城乞食，道路見之，問言：「汝何所犯，繫縛乃",
    "T22n1421_001:0005c08": "爾？」答言：「由大德故，致此大罪。願見救免全",
    "T22n1421_001:0005c09": "其性命！」達尼迦言：「汝且在前，吾尋後到。」時典",
    "T22n1421_001:0005c10": "材令既至王所，王問：「汝何以乃持城防大材",
    "T22n1421_001:0005c11": "與達尼迦？」白言：「大王！不敢專輒。達尼迦言，",
    "T22n1421_001:0005c12": "王教使與。」王便勅呼。時達尼迦已在門外，王",
    "T22n1421_001:0005c13": "勅令前，即前見王。王問言：「我以何時與比丘",
    "T22n1421_001:0005c14": "材？」達尼迦言：「王豈不憶，初登位時以一切境",
    "T22n1421_001:0005c15": "內草、木及水施沙門、婆羅門耶？」王言：「我本所",
    "T22n1421_001:0005c16": "施，不及有主。怪哉！比丘乃作此方便而取人",
    "T22n1421_001:0005c17": "物。」復語言：「我是灌頂王，如何當囚、殺沙門？",
    "T22n1421_001:0005c18": "如今便可速還詣佛，法王自當以法治汝。」",
    "T22n1421_001:0005c19": "時有聞者皆驚愕言：「達尼迦犯罪應死！云何",
    "T22n1421_001:0005c20": "呵責而便放遣？如此得脫，誰不為盜？」又譏呵",
    "T22n1421_001:0005c21": "言：「沙門釋子親受王供，而盜王材；況復我等，",
    "T22n1421_001:0005c22": "當得無畏。沙門釋子常讚歎不盜，教人布施。",
    "T22n1421_001:0005c23": "如何於今躬行賊法？此等無沙門行，破沙門",
    "T22n1421_001:0005c24": "法！」如此惡聲展轉流布。國中不信樂佛法長",
    "T22n1421_001:0005c25": "者、居士、婆羅門等，遙見沙門輒種種罵。諸比",
    "T22n1421_001:0005c26": "丘聞，更相問言：「誰盜王材，致是惡聲？」達尼迦",
    "T22n1421_001:0005c27": "言：「是我所作。」時諸比丘種種呵責：「汝所作非",
    "T22n1421_001:0005c28": "法，不隨順道！世尊種種毀呰不與取，讚歎不",
    "T22n1421_001:0005c29": "盜。汝今云何躬行賊法？」諸比丘如是呵責已，",
    "T22n1421_001:0006a01": "將詣佛所，以事白佛。佛以是事集比丘僧，問",
    "T22n1421_001:0006a02": "達尼迦：「汝實爾不？」答言：「實爾。世尊！」佛種種",
    "T22n1421_001:0006a03": "呵責如須提那。爾時摩竭大臣出家修道，侍",
    "T22n1421_001:0006a04": "佛左右。佛問比丘：「阿闍世王，人盜齊幾，便得",
    "T22n1421_001:0006a05": "死罪？」比丘白佛：「五錢已上，便與死罪。」佛復",
    "T22n1421_001:0006a06": "以此更呵責已，告諸比丘：「以十利故為諸比",
    "T22n1421_001:0006a07": "丘結戒，從今是戒應如是說：「『若比丘，盜五錢",
    "T22n1421_001:0006a08": "已上，得波羅夷，不共住。』」",
    "T22n1421_001:0006a09": "佛在舍衛城。時有眾多比丘作是語：「佛所制",
    "T22n1421_001:0006a10": "戒為聚落中物，非謂空地。」又有諸比丘作是",
    "T22n1421_001:0006a11": "語：「犯與非犯，制與不制，但取無苦。」便各以盜",
    "T22n1421_001:0006a12": "心取空地有主、無主物。取已各生疑悔，到阿",
    "T22n1421_001:0006a13": "難所問阿難，阿難即以白佛。佛以是事集比",
    "T22n1421_001:0006a14": "丘僧，問言：「汝實爾不？」答言：「實爾。世尊！」佛種",
    "T22n1421_001:0006a15": "種呵責：「聚落、空地有何等異？」呵責已，告諸比",
    "T22n1421_001:0006a16": "丘：「從今是戒應如是說：「『若比丘，若聚落、若空",
    "T22n1421_001:0006a17": "地盜心不與取。若王、若大臣，若捉、若縛、若殺、",
    "T22n1421_001:0006a18": "若擯，語言：「汝賊！汝小！汝癡！」是比丘得波羅夷，",
    "T22n1421_001:0006a19": "不共住。』」若城塹、若籬柵周迴圍遶三由旬乃",
    "T22n1421_001:0006a20": "至一屋，是名聚落。聚落外，除聚落所行處，",
    "T22n1421_001:0006a21": "是名空地。聚落外盡一箭道，有慚愧人所便",
    "T22n1421_001:0006a22": "利處，是名聚落所行處。物屬他、他所護，不",
    "T22n1421_001:0006a23": "與而取，是名盜心。又以諂心、曲心、瞋恚心、恐",
    "T22n1421_001:0006a24": "怖心取他物，亦名盜心。若自取、若使人取，物",
    "T22n1421_001:0006a25": "離本處，是名不與取。國主、聚落主、灌頂王、轉",
    "T22n1421_001:0006a26": "輪王，名為王。典領國事者，名為大臣。捉其手、",
    "T22n1421_001:0006a27": "髮，名為捉。杻械枷鎖，名為縛。以刀杖等斷其",
    "T22n1421_001:0006a28": "命，名為殺。驅出一住處乃至一國，名為擯。離",
    "T22n1421_001:0006a29": "善法、無記法，墮不善處，名為賊。無所識，名為",
    "T22n1421_001:0006b01": "小。入黑闇，名為癡。是中犯者：地中物、地上物、",
    "T22n1421_001:0006b02": "虛空物、聚落、聚落物、坫、坫物、田、田物、園、園物、",
    "T22n1421_001:0006b03": "屋、屋物、乘、乘物、擔、擔物、船、船物、池、池物、寄還、",
    "T22n1421_001:0006b04": "遮路、伺路、示處、導道，教取、共取、不輸稅。",
    "T22n1421_001:0006b05": "地中物者：若物在地中，比丘作念：「我當盜是",
    "T22n1421_001:0006b06": "物。」發心及方便，皆突吉羅；掘地，波逸提；捉物，",
    "T22n1421_001:0006b07": "突吉羅；動物，偷羅遮；離本處直五錢，波羅",
    "T22n1421_001:0006b08": "夷；減五錢，偷羅遮。",
    "T22n1421_001:0006b09": "地上物者：物在地上，若床架、机橙、戶楣、梁棟，",
    "T22n1421_001:0006b10": "乃至屋上、樹上，如是等盡名地上物。比丘作",
    "T22n1421_001:0006b11": "念：「我當盜是物！」發心及方便乃至捉物，皆突",
    "T22n1421_001:0006b12": "吉羅；動物，偷羅遮；離本處直五錢，波羅夷；減",
    "T22n1421_001:0006b13": "五錢，偷羅遮。",
    "T22n1421_001:0006b14": "虛空物者：若以神力置物空中，或有主鳥銜，",
    "T22n1421_001:0006b15": "或風吹來。比丘作念：「我當盜是物。」發心及方",
    "T22n1421_001:0006b16": "便，皆突吉羅；動物，偷羅遮；離本處直五錢，波",
    "T22n1421_001:0006b17": "羅夷；減五錢，偷羅遮。",
    "T22n1421_001:0006b18": "聚落者：周圍三由旬乃至一屋處。比丘作是",
    "T22n1421_001:0006b19": "念：「我當盜是聚落。」發心及方便，皆突吉羅；打",
    "T22n1421_001:0006b20": "杙，椎椎波逸提；繩量諍得直五錢，波羅夷；減",
    "T22n1421_001:0006b21": "五錢，偷羅遮。聚落物者：隨聚落中所有物。比",
    "T22n1421_001:0006b22": "丘作念：「我當盜是物。」得者，波羅夷。",
    "T22n1421_001:0006b23": "坫者：比丘作念：「我當盜是坫。」發心及方便，",
    "T22n1421_001:0006b24": "皆突吉羅；打杙，椎椎波逸提；繩量諍得，波羅",
    "T22n1421_001:0006b25": "夷。坫物者：隨坫中所有物。比丘作念：「我當",
    "T22n1421_001:0006b26": "盜是物。」得者，波羅夷。",
    "T22n1421_001:0006b27": "田者：水、陸諸田。比丘作念：「我當盜是田。」發心",
    "T22n1421_001:0006b28": "及方便，皆突吉羅；打杙，椎椎波逸提；繩量諍",
    "T22n1421_001:0006b29": "得，波羅夷。田物者：隨田中所出五穀諸物。",
    "T22n1421_001:0006c01": "比丘作念：「我當盜是物。」得者，波羅夷。",
    "T22n1421_001:0006c02": "園者：菓菜諸園。比丘作念：「我當盜是園。」發心",
    "T22n1421_001:0006c03": "及方便，皆突吉羅；打杙，椎椎波逸提；繩量諍",
    "T22n1421_001:0006c04": "得，波羅夷。園物者：隨園中所出物。比丘作念：",
    "T22n1421_001:0006c05": "「我當盜是物。」得者，波羅夷。",
    "T22n1421_001:0006c06": "屋者：在家、出家人所居屋，若重屋。比丘作念：",
    "T22n1421_001:0006c07": "「我當盜是屋。」發心及方便，皆突吉羅；打杙，椎",
    "T22n1421_001:0006c08": "椎波逸提；繩量諍得，波羅夷。屋物者：隨屋中",
    "T22n1421_001:0006c09": "所有物。比丘作念：「我當盜是物。」得者，波羅",
    "T22n1421_001:0006c10": "夷。",
    "T22n1421_001:0006c11": "乘者：象、馬、車輿諸乘。比丘作念：「我當盜是",
    "T22n1421_001:0006c12": "乘。」發心及方便乃至捉時，皆突吉羅；動物，偷",
    "T22n1421_001:0006c13": "羅遮；離本處直五錢，波羅夷；減五錢，偷羅遮。",
    "T22n1421_001:0006c14": "乘物者：隨乘上所有物。比丘作念：「我當盜是",
    "T22n1421_001:0006c15": "物。」得者，波羅夷。",
    "T22n1421_001:0006c16": "檐者：頭戴、肩檐、背負、手提盡名為檐。比丘作",
    "T22n1421_001:0006c17": "念：「我當盜是檐。」發心及方便，皆突吉羅；動時，",
    "T22n1421_001:0006c18": "偷羅遮；離本處直五錢，波羅夷；減五錢，偷羅",
    "T22n1421_001:0006c19": "遮。檐物者：隨檐中所有物。比丘作念：「我當盜",
    "T22n1421_001:0006c20": "是物。」得者，波羅夷。船者：皮船、瓶船、木船、箄",
    "T22n1421_001:0006c21": "筏盡名為船。比丘作念：「我當盜是船。」發心及",
    "T22n1421_001:0006c22": "方便，皆突吉羅；動時，偷羅遮；離本處直五錢，",
    "T22n1421_001:0006c23": "波羅夷；減五錢，偷羅遮。船物者：隨船上所有",
    "T22n1421_001:0006c24": "物。比丘作念：「我當盜是物。」得者，波羅夷。",
    "T22n1421_001:0006c25": "池者：陂、湖、諸水盡名為池。比丘作念：「我當盜",
    "T22n1421_001:0006c26": "是池。」發心及方便，皆突吉羅；打杙，椎椎波逸",
    "T22n1421_001:0006c27": "提；繩量諍得直五錢，波羅夷；減五錢，偷羅遮。",
    "T22n1421_001:0006c28": "池物者：隨池所出物。比丘作念：「我當盜是物。」",
    "T22n1421_001:0006c29": "得者，波羅夷。",
    "T22n1421_001:0007a01": "寄者：人寄比丘物，盜心不還物。主心捨，直五",
    "T22n1421_001:0007a02": "錢，波羅夷；減五錢，偷羅遮。",
    "T22n1421_001:0007a03": "寄還者：比丘受他寄物，盜心不與彼人，直",
    "T22n1421_001:0007a04": "五錢，波羅夷；減五錢，偷羅遮。",
    "T22n1421_001:0007a05": "遮路者：比丘為賊遮路，不聽異人來。伺路",
    "T22n1421_001:0007a06": "者：伺候見人，便往語賊。",
    "T22n1421_001:0007a07": "示處者：比丘示賊路處。",
    "T22n1421_001:0007a08": "導道者：比丘在賊前導。",
    "T22n1421_001:0007a09": "教取者：教賊取物之方。",
    "T22n1421_001:0007a10": "共取者：共賊取物。",
    "T22n1421_001:0007a11": "不輸稅者：比丘應輸稅而不輸。如上諸事取",
    "T22n1421_001:0007a12": "物，直五錢，波羅夷；減五錢，偷羅遮。若人物不",
    "T22n1421_001:0007a13": "與取，五錢已上，比丘、比丘尼，波羅夷；式叉摩",
    "T22n1421_001:0007a14": "那、沙彌、沙彌尼，突吉羅，驅出。非人物不與取，",
    "T22n1421_001:0007a15": "比丘、比丘尼，偷羅遮；式叉摩那、沙彌、沙彌尼，",
    "T22n1421_001:0007a16": "突吉羅。畜生物不與取，皆突吉羅。四種取人",
    "T22n1421_001:0007a17": "重物，不犯：自想取、同意取、暫用取、非盜心取。",
    "T22n1421_001:0007a18": "五分律卷第一"
}