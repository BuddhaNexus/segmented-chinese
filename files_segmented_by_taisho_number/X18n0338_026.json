{
    "X18n0338_026:0671c19": "維摩羅詰經文疏卷第二十六",
    "X18n0338_026:0671c21": "入不二法門品",
    "X18n0338_026:0671c22": "一釋品來意二正釋品三入文第一品來意者一",
    "X18n0338_026:0671c23": "成前觀眾生品入中道也二成前問疾品圓教有",
    "X18n0338_026:0671c24": "疾菩薩慰喻也三成問疾品有疾菩薩中道觀而",
    "X18n0338_026:0672a01": "自調伏也四成室外菩薩品用圓中道彈諸菩薩",
    "X18n0338_026:0672a02": "是則成前四義同令入今不二法門也第二釋品",
    "X18n0338_026:0672a03": "者然門有多義入亦不同今略明十種四句簡其",
    "X18n0338_026:0672a04": "同異然後釋品也第一四句者一偏門入偏理三",
    "X18n0338_026:0672a05": "藏三乘是也二圓門入偏理三乘聞圓而入偏者",
    "X18n0338_026:0672a06": "是也三偏門入圓理二乘根敗高原不論入義三",
    "X18n0338_026:0672a07": "藏菩薩不妨論入也四圓門入圓理即入佛慧菩",
    "X18n0338_026:0672a08": "薩是也後二句是今入不二法門也第二四句者",
    "X18n0338_026:0672a09": "一次第門入次第理別教菩薩入初地者二次第",
    "X18n0338_026:0672a10": "門入圓理別菩薩入初住者是也三圓門入次第",
    "X18n0338_026:0672a11": "理圓菩薩入初地者是也四圓門入圓理圓菩薩",
    "X18n0338_026:0672a12": "入初住者是也雖復四句交互由根性有念不定",
    "X18n0338_026:0672a13": "而同入中道故皆同入今不二法門也第三四句",
    "X18n0338_026:0672a14": "者一教為理門聞教悟故二理為教門由理識教",
    "X18n0338_026:0672a15": "故三教為教門若人聞一句通達無量義故四理",
    "X18n0338_026:0672a16": "為理門從理進入故從初住乃至妙覺華嚴云所",
    "X18n0338_026:0672a17": "有慧身不由他悟豈由昔教耶前三句多是三十",
    "X18n0338_026:0672a18": "一菩薩入不二法門後一句多是文殊淨名入不",
    "X18n0338_026:0672a19": "二法門也雖同應迹化功歸已進入何妨也第四",
    "X18n0338_026:0672a20": "四句者一教門非理門教是能通理是所通能所",
    "X18n0338_026:0672a21": "異故二理門非教門吾聞解脫之中無有言說故",
    "X18n0338_026:0672a22": "三教門即理門文字即解脫故四理門即教門解",
    "X18n0338_026:0672a23": "脫即文字故前二句三藏之理教非今入門後二",
    "X18n0338_026:0672a24": "句是今入不二法門也第五四句者一默門不入",
    "X18n0338_026:0672b01": "即身子默然者是也二默門入即淨名杜口者是",
    "X18n0338_026:0672b02": "三默說門皆不入即三藏理教者是也人則二乘",
    "X18n0338_026:0672b03": "者是四教理皆入圓家之教理者是也人則三十",
    "X18n0338_026:0672b04": "二菩薩者是也第六四句者一教門入聞今說入",
    "X18n0338_026:0672b05": "是也二行門入久積淨業稱無量者是也通論者",
    "X18n0338_026:0672b06": "佛子行道已來世得作佛者是也三教行共為門",
    "X18n0338_026:0672b07": "入如聞而行入者是也四非教非行入人即文殊",
    "X18n0338_026:0672b08": "淨名也非今聞教行而入久成佛道故也第七四",
    "X18n0338_026:0672b09": "句者得教不得門文字之法師是二得門不得教",
    "X18n0338_026:0672b10": "觀慧禪師是三得門復得教聞慧禪師是四門教",
    "X18n0338_026:0672b11": "俱不得假名阿練若是前後兩句非門亦復不入",
    "X18n0338_026:0672b12": "中之二句真悟者是門亦是入也未悟入者觀行",
    "X18n0338_026:0672b13": "之中論門論人非真入不二法門也第八四句者",
    "X18n0338_026:0672b14": "一出門論入法華云以佛教門出三界苦乘是寶",
    "X18n0338_026:0672b15": "乘直至道場者是即三乘歷五味教入也二出門",
    "X18n0338_026:0672b16": "不得入法華云背父而去五十餘年即凡夫五道",
    "X18n0338_026:0672b17": "者是也三亦出亦入得入涅槃云捨無常色獲得",
    "X18n0338_026:0672b18": "常色受想行識亦復如是者是也即別教菩薩入",
    "X18n0338_026:0672b19": "也四不出不入而入經云生死即涅槃何所論出",
    "X18n0338_026:0672b20": "入即如上文不斷煩惱而入涅槃是真入不二法",
    "X18n0338_026:0672b21": "門即圓教菩薩入也第九四句者一入而不入雖",
    "X18n0338_026:0672b22": "入化城未入寶所故也二入而論入瓔珞云因是",
    "X18n0338_026:0672b23": "二空得入中道是也三出而論入從中道雙照二",
    "X18n0338_026:0672b24": "諦者是也四不入不出而入寂照俱泯也第十四",
    "X18n0338_026:0672c01": "句者一三門不入即藏通二教義推三觀門是三",
    "X18n0338_026:0672c02": "門不入也二三門入即圓教菩薩一心三觀門入",
    "X18n0338_026:0672c03": "也三三門亦入亦不入即別教菩薩別入非圓入",
    "X18n0338_026:0672c04": "也四三門非入非不入修三觀門不定圓教人者",
    "X18n0338_026:0672c05": "是也是則三十二菩薩各說入不二法門此約情",
    "X18n0338_026:0672c06": "悟以釋品也淨名杜口是真入不二法門者此就",
    "X18n0338_026:0672c07": "理釋品也若如向解二不二約迷悟釋也若就照",
    "X18n0338_026:0672c08": "中名為不二者即是照而雙寂也亦名為入也雙",
    "X18n0338_026:0672c09": "照二諦名之為二者即是寂而雙照也亦名為出",
    "X18n0338_026:0672c10": "也是則二不二入之與出皆就悟論也法者所照",
    "X18n0338_026:0672c11": "二不二之法也門者還是照二不二法通達無滯",
    "X18n0338_026:0672c12": "名為門也是則還是一法約用處名異故名入不",
    "X18n0338_026:0672c13": "二法門也又二者俗諦真諦生死涅槃為二若偏",
    "X18n0338_026:0672c14": "存俗諦是生死流動若計有涅槃是無為灰寂若",
    "X18n0338_026:0672c15": "依此真俗是則為二止住門外宿彼草菴不能得",
    "X18n0338_026:0672c16": "入不二之門見於中道今明不二門者不依生死",
    "X18n0338_026:0672c17": "非依涅槃之二亦不離生死涅槃之不二雙捨二",
    "X18n0338_026:0672c18": "邊及不二邊通至中道稱為不二法門也此中道",
    "X18n0338_026:0672c19": "之理名之為門故經云唯有一門而復狹小此是",
    "X18n0338_026:0672c20": "智慧之門故法華云其智慧門難解難入非但三",
    "X18n0338_026:0672c21": "藏通教菩薩所不能引入別教三十心亦所不入",
    "X18n0338_026:0672c22": "唯除諸菩薩信力堅固者圓觀十信但能信解亦",
    "X18n0338_026:0672c23": "未能入十住初心乃能入耳問十信何不似解似",
    "X18n0338_026:0672c24": "入答通意可爾別義不然如人知彼家有物未必",
    "X18n0338_026:0673a01": "入其門內今明入者即是證初住已顯法身得名",
    "X18n0338_026:0673a02": "為入如開示悟入即住中論此品來意者遠從前",
    "X18n0338_026:0673a03": "來所彈菩薩住通教及別教地前來得入此別門",
    "X18n0338_026:0673a04": "無生忍位今欲顯成圓別之教於二門中無所拘",
    "X18n0338_026:0673a05": "滯通而不壅不開通中住也復次進論上入室慰",
    "X18n0338_026:0673a06": "喻調伏之中云今我此病非真非有眾生之病亦",
    "X18n0338_026:0673a07": "非真非有上但明其意而文略今欲廣說中道雙",
    "X18n0338_026:0673a08": "用是法有此兩品來復次觀眾生品乃當三諦同",
    "X18n0338_026:0673a09": "觀無中無假而不空正為入空即是實智佛道一",
    "X18n0338_026:0673a10": "品乃當三諦俱照無空無中而不假正為出假即",
    "X18n0338_026:0673a11": "是權智猶未融通使權實不二類如天地陰陽不",
    "X18n0338_026:0673a12": "合萬物不生若權融通別實慧不生今欲會此權",
    "X18n0338_026:0673a13": "實顯於中道是則辨不二法門品來也復次門名",
    "X18n0338_026:0673a14": "能通非但通入亦復通出若是二而不二名為通",
    "X18n0338_026:0673a15": "入不二而二名為通出若是通教菩薩從思議有",
    "X18n0338_026:0673a16": "作二諦入不見中道計有生死涅槃為得故將別",
    "X18n0338_026:0673a17": "教接通之時明見中道名之為入此則是二而不",
    "X18n0338_026:0673a18": "二名入中道若從別教照於分段思議之俗森羅",
    "X18n0338_026:0673a19": "萬像即是不二而二名之為出義又復非但不二",
    "X18n0338_026:0673a20": "名入二亦名入法門無量種種不同如法華所明",
    "X18n0338_026:0673a21": "長者造立舍宅五欲自娛金銀倉庫無種不有此",
    "X18n0338_026:0673a22": "即是照不思議之俗不二而二名之為出自於中",
    "X18n0338_026:0673a23": "道證其出入不同門外思議之俗辨其出入又如",
    "X18n0338_026:0673a24": "舍利弗善吉被加說般若領知家業之時此亦是",
    "X18n0338_026:0673b01": "從二而入不二但知是被命而已非真悟入也若",
    "X18n0338_026:0673b02": "領知眾物出入羅列領知不思議之俗還出草菴",
    "X18n0338_026:0673b03": "二乘之真者是時名為從不思議之二而出思議",
    "X18n0338_026:0673b04": "之不二今言入不二門者即是不思議不二門也。",
    "X18n0338_026:0673b05": "爾時維摩詰謂眾菩薩言諸仁者云何菩薩入不二",
    "X18n0338_026:0673b06": "法門各隨所樂說之。",
    "X18n0338_026:0673b07": "就此品為三第一淨名問第二諸菩薩各各說第",
    "X18n0338_026:0673b08": "三聞品得益。",
    "X18n0338_026:0673b09": "舍中有菩薩名法自在說言諸仁者生滅為二法本",
    "X18n0338_026:0673b10": "不生今則無滅得此無生法忍是為入不二法門。",
    "X18n0338_026:0673b11": "就第二各說中凡有三十二菩薩若此文所明五",
    "X18n0338_026:0673b12": "千皆說但三十三者必有所表今作三義往釋第",
    "X18n0338_026:0673b13": "一明三十三者表三十三天有不死之藥菩薩即",
    "X18n0338_026:0673b14": "是三十三天共說不二之門即是不死之甘露也",
    "X18n0338_026:0673b15": "即用三十三對四十二地用三十對三十心用三",
    "X18n0338_026:0673b16": "對十地等覺妙覺此則合地開三十心若如仁王",
    "X18n0338_026:0673b17": "明十四度合三十心為三開十地為十妙覺為一",
    "X18n0338_026:0673b18": "亦對大品四十二字門初阿後荼初阿名諸法初",
    "X18n0338_026:0673b19": "不生此中最初法自在菩薩說不生不滅入不二",
    "X18n0338_026:0673b20": "法門即是阿字義亦如中論明八不初辨不生不",
    "X18n0338_026:0673b21": "滅若聞阿字門即解一切義初阿字具四十二字",
    "X18n0338_026:0673b22": "功德後荼亦具四十二字功德中四十皆具四十",
    "X18n0338_026:0673b23": "二功德諸地亦如是初地即具四十二地功德也",
    "X18n0338_026:0673b24": "若是無分別中而論分別不二而二說有四十二",
    "X18n0338_026:0673c01": "地若是分別中無分別二而不二者一地之中皆",
    "X18n0338_026:0673c02": "具諸地一字之中皆具諸字過荼無字可說者如",
    "X18n0338_026:0673c03": "維摩是最後荼字妙覺之地是故默然無言當知",
    "X18n0338_026:0673c04": "三十三菩薩即表此之三義第二自行為語類如",
    "X18n0338_026:0673c05": "五百比丘各說身因如來印定一一比丘無非正",
    "X18n0338_026:0673c06": "說但為其約一法得入見真斷結今還說所觀之",
    "X18n0338_026:0673c07": "門故別不同名為各說身因見理無異故言無非",
    "X18n0338_026:0673c08": "正說此三十三菩薩亦復如是無生之理不殊而",
    "X18n0338_026:0673c09": "入門不同觀法各異故有三十三種如云泥洹真",
    "X18n0338_026:0673c10": "法寶眾生以種種門入也第三就化他為語即是",
    "X18n0338_026:0673c11": "隨四悉檀機悟不同約物有異致有差別實行之",
    "X18n0338_026:0673c12": "者未入無生樂聞無生無滅即是隨世界或復執",
    "X18n0338_026:0673c13": "生滅即用無生無滅斥其生滅即是隨對治或有",
    "X18n0338_026:0673c14": "人聞餘法不生善心若聞無生無滅雙亡二邊善",
    "X18n0338_026:0673c15": "心即進即是為人隨得悟處如五千之觀悟無生",
    "X18n0338_026:0673c16": "忍者即是第一義也據一門之中皆具此四意我",
    "X18n0338_026:0673c17": "無我常無常垢淨苦樂等亦如是第四約別圓往",
    "X18n0338_026:0673c18": "判若是三十一菩薩皆以有言言於無言是名別",
    "X18n0338_026:0673c19": "教文殊以無言言於無言淨名以無言無言是名",
    "X18n0338_026:0673c20": "圓教圓教二種一聖說法二默然一聖說者聖者",
    "X18n0338_026:0673c21": "名正正即中道乃不當言與無言亦得論言無言",
    "X18n0338_026:0673c22": "是故文殊顯不思議聖說法故無言言於無言維",
    "X18n0338_026:0673c23": "摩顯聖默然故無言無言此之聖說即是默然默",
    "X18n0338_026:0673c24": "然即是聖說故大經云若知如來常不說法是名",
    "X18n0338_026:0674a01": "多聞問若言即是無言者前三十一菩薩有言於",
    "X18n0338_026:0674a02": "無言皆是圓教耶答若作一一門判得入無言者",
    "X18n0338_026:0674a03": "是別教意若作不生不滅一門能攝四十二地者",
    "X18n0338_026:0674a04": "即是圓教意也此中雖有三十三人說收束為語",
    "X18n0338_026:0674a05": "不出四門如釋論明第一義悉檀雖云一切實非",
    "X18n0338_026:0674a06": "實等皆是明第一義悉檀今此四門亦爾雖四門",
    "X18n0338_026:0674a07": "不得皆是明不二門之中道法自在者明此菩薩",
    "X18n0338_026:0674a08": "於三諦之法而得自在如上云體無疾故則手足",
    "X18n0338_026:0674a09": "自在則身自在今亦爾於中道理不生愛見則權",
    "X18n0338_026:0674a10": "實二用自在故慧亦無縛故體用自在仍此為名",
    "X18n0338_026:0674a11": "生滅為二者生死涅槃相對為二也若知一切眾",
    "X18n0338_026:0674a12": "生即涅槃相不可復滅諸法從本來常自寂滅相",
    "X18n0338_026:0674a13": "豈得有生既其無生何處論滅無生無滅兩邊俱",
    "X18n0338_026:0674a14": "泯無復有二因此得悟中道見理之時稱之為門",
    "X18n0338_026:0674a15": "若不悟者皆是隨情之說非是門也問若言不生",
    "X18n0338_026:0674a16": "不滅是入不二門者如富蘭那亦說不生不滅六",
    "X18n0338_026:0674a17": "十二見亦計有不生不滅不可說藏亦應是門若",
    "X18n0338_026:0674a18": "其非者有何等異答六十二見邪心虗畫皆是情",
    "X18n0338_026:0674a19": "中說不生不滅非是隨智悟道之門尚不得小乘",
    "X18n0338_026:0674a20": "之理何況得與不思議不生不滅門同也問若爾",
    "X18n0338_026:0674a21": "者三藏中有為生滅有無為不生不滅門與此不",
    "X18n0338_026:0674a22": "生滅若為異答三藏所說非生非滅門此乃悟有",
    "X18n0338_026:0674a23": "作四諦偏真之理計有涅槃染著於法非是悟中",
    "X18n0338_026:0674a24": "道佛性雙亡有無不生不滅之門也復次通教四",
    "X18n0338_026:0674b01": "門者體色如幻如化如鏡像四句求不可得而說",
    "X18n0338_026:0674b02": "為生猶如幻化假說為生如鏡中像滅假說為滅",
    "X18n0338_026:0674b03": "不同外像計性生滅但假說生滅耳是名通教中",
    "X18n0338_026:0674b04": "有門空門者即幻色是空不待幻滅為空亦有亦",
    "X18n0338_026:0674b05": "無門者幻色不可見而見見而不可見即是亦有",
    "X18n0338_026:0674b06": "亦無門非生非滅門者幻生尚不可得何況有幻",
    "X18n0338_026:0674b07": "滅生滅不可得故言非生滅門此復何異答若通",
    "X18n0338_026:0674b08": "教未悟之者作此計者乃是隨情若悟真者乃是",
    "X18n0338_026:0674b09": "悟思議不生不滅偏真之門也非是不二中道門",
    "X18n0338_026:0674b10": "也今此中明不生不滅不得上所說束以凡夫為",
    "X18n0338_026:0674b11": "生故大集云出法攝心凡夫依有漏禪還受生死",
    "X18n0338_026:0674b12": "二乘及通教所證涅槃同皆是滅如下滅法攝心",
    "X18n0338_026:0674b13": "今明不生非凡夫不滅非二乘涅槃之滅正破二",
    "X18n0338_026:0674b14": "乘所證涅槃滅於化城不同通教不破聖人所得",
    "X18n0338_026:0674b15": "凡夫受分段生二乘受變易報今入不二門則離",
    "X18n0338_026:0674b16": "此二邊中道為門自龍樹偈云雖未脫死地則為",
    "X18n0338_026:0674b17": "已得脫若約通教釋菩薩已斷正使餘有受生是",
    "X18n0338_026:0674b18": "慈悲為物非巳實報故云已得脫若約不共教意",
    "X18n0338_026:0674b19": "已斷分段侵除無明分分中已脫未脫者未免餘",
    "X18n0338_026:0674b20": "生故。",
    "X18n0338_026:0674b21": "德守菩薩曰我我所為二因有我故便有我所若無",
    "X18n0338_026:0674b22": "有我則無我所是為入不二法門。",
    "X18n0338_026:0674b23": "德守者三德之法守持無失實相之理愛護堅嚴",
    "X18n0338_026:0674b24": "從此為名我我所為二既無我則不得所如此一",
    "X18n0338_026:0674c01": "往望此語似如空門何得是不二門但別教之中",
    "X18n0338_026:0674c02": "具有四門或隨性欲入道不同或為赴機化物有",
    "X18n0338_026:0674c03": "實應須四門引接不但一非有非無之門此雖似",
    "X18n0338_026:0674c04": "空門終是不二即中之空若如二乘人斷我見諦",
    "X18n0338_026:0674c05": "得道入涅槃此但空其我不空我所得涅槃故言",
    "X18n0338_026:0674c06": "我生已盡所作已辦當知未空於所也今言空者",
    "X18n0338_026:0674c07": "如上文云我及涅槃是二皆空我空故即是空生",
    "X18n0338_026:0674c08": "死涅槃空故即是空所故言是二皆空空病亦空",
    "X18n0338_026:0674c09": "二邊雙遣則入不二門。",
    "X18n0338_026:0674c10": "不眴菩薩曰受不受為二若法不受則不可得以不",
    "X18n0338_026:0674c11": "可得故無取無捨無作無行是為入不二法門。",
    "X18n0338_026:0674c12": "不眴者事釋眴者人目但上眴天目上下眴如頂",
    "X18n0338_026:0674c13": "生上忉利二王共坐不可別知唯視眴有異耳若",
    "X18n0338_026:0674c14": "上眴云以智就境若上下俱眴云智境扶合菩薩",
    "X18n0338_026:0674c15": "不爾不動不眴或可從此得名理中為釋人天動",
    "X18n0338_026:0674c16": "眴者是二相見但見生死涅槃也菩薩不眴是不",
    "X18n0338_026:0674c17": "二相見見中道理也從此得名受不受為二者不",
    "X18n0338_026:0674c18": "受有五種如大品不受三昧廣大之用不見受不",
    "X18n0338_026:0674c19": "受之二邊俱皆不著是故受不受雙捨若捨於受",
    "X18n0338_026:0674c20": "取無受則有去取有取則作無受之業行於無受",
    "X18n0338_026:0674c21": "之行今既兩亡亦無取亦無捨無作無行是為入",
    "X18n0338_026:0674c22": "不二門受即凡夫受二十五有報不受即二乘得",
    "X18n0338_026:0674c23": "羅漢時不受諸法漏盡意解今入不二不同凡夫",
    "X18n0338_026:0674c24": "受故無取不同二乘不受故無捨無取無捨是為",
    "X18n0338_026:0675a01": "入不二門。",
    "X18n0338_026:0675a02": "德頂菩薩曰垢淨為二見垢實性則無淨相順於滅",
    "X18n0338_026:0675a03": "相是為入不二法門。",
    "X18n0338_026:0675a04": "德頂者聲聞法中為頂禪於禪中最上今明此菩",
    "X18n0338_026:0675a05": "薩若無中道之德則有頂墮有中道故則無頂墮",
    "X18n0338_026:0675a06": "無順道之愛故稱德頂垢淨為二者若欲界苦集",
    "X18n0338_026:0675a07": "為垢非想定離下地為淨如三界見思為垢二乘",
    "X18n0338_026:0675a08": "斷三界之垢為淨淨不可為垢垢不可為淨是故",
    "X18n0338_026:0675a09": "為二今觀此垢實性猶若虗空虗空之相無垢無",
    "X18n0338_026:0675a10": "淨一切法皆如相寂滅者即順寂滅也若既垢淨",
    "X18n0338_026:0675a11": "為二不順寂滅今不見垢淨雙亡前兩邊得入中",
    "X18n0338_026:0675a12": "道。",
    "X18n0338_026:0675a13": "善宿菩薩曰是動是念為二不動則無念無念即無",
    "X18n0338_026:0675a14": "分別通達此者是為入不二法門。",
    "X18n0338_026:0675a15": "善宿者是星宿名二十八宿皆屬五星五星具所",
    "X18n0338_026:0675a16": "配乃至五陰若就理為語即得日星宿三昧以此",
    "X18n0338_026:0675a17": "為名是動是念者境界生滅名動心來觀名念是",
    "X18n0338_026:0675a18": "為二邊二邊故有分別今達心性無念既不得念",
    "X18n0338_026:0675a19": "心亦不得動境是為入不二。",
    "X18n0338_026:0675a20": "善眼菩薩曰一相無相為二若知一相即是無相亦",
    "X18n0338_026:0675a21": "不取無相入於平等是為入不二法門。",
    "X18n0338_026:0675a22": "善眼者善是順理之名以慧眼故見少佛性名之",
    "X18n0338_026:0675a23": "為善眼二乘雖有慧眼不順中道不見佛性名為",
    "X18n0338_026:0675a24": "不善此菩薩從見善理得名也一相無相者佗解",
    "X18n0338_026:0675b01": "有三或言一相勝無相何故爾生死是有相涅槃",
    "X18n0338_026:0675b02": "是無相對有相說無相猶成有相中道不對有相",
    "X18n0338_026:0675b03": "故名一相或言無相勝一相生死法生滅為二相",
    "X18n0338_026:0675b04": "涅槃無生滅為一相此一相亦是對二得名猶名",
    "X18n0338_026:0675b05": "二相中道無二相亦無一相或言是齊何故爾真",
    "X18n0338_026:0675b06": "諦中自有一相無相中道中自有一相無相故言",
    "X18n0338_026:0675b07": "是齊又毗曇云一法二相一法者隨約一法或是",
    "X18n0338_026:0675b08": "心法或非心法但將心約此一法即有生滅二相",
    "X18n0338_026:0675b09": "或住或異或大或小等或約四法即有八相八相",
    "X18n0338_026:0675b10": "皆約一法而起故名一法以約法故則有二法乃",
    "X18n0338_026:0675b11": "至八法故名二相若不得此一法亦不得八法八",
    "X18n0338_026:0675b12": "法既無即是無相雖有此解今皆不用今取釋論",
    "X18n0338_026:0675b13": "中破一時中云別相與法一亦不可相與法異亦",
    "X18n0338_026:0675b14": "不可非一非異中而論一異亦如一切數中但有",
    "X18n0338_026:0675b15": "一更無有二如心是一法來約瓶故言一瓶更足",
    "X18n0338_026:0675b16": "一名二三一名三四一名四如是百千無量不出",
    "X18n0338_026:0675b17": "於一故云一相無相為二若不得一相亦不得無",
    "X18n0338_026:0675b18": "相一相無相皆無故名入不二門又阿含增一明",
    "X18n0338_026:0675b19": "義云諸比丘唯有一法所謂心更有二法即開心",
    "X18n0338_026:0675b20": "為色更有三法即開心為四乃至無量皆約一心",
    "X18n0338_026:0675b21": "中生若不得心之一相亦不得一切從心所生之",
    "X18n0338_026:0675b22": "相達此二邊知心相非一相從心生非多相而能",
    "X18n0338_026:0675b23": "為一相為多相此之一多無一無多畢竟清淨俱",
    "X18n0338_026:0675b24": "泯一二故名為平等平等故是入不二門又約三",
    "X18n0338_026:0675c01": "脫門以十八空破一切法猶有空在故云一相次",
    "X18n0338_026:0675c02": "破空空病亦空是名無相不得空相亦無無相故",
    "X18n0338_026:0675c03": "云一相無相不可得名入不二門。",
    "X18n0338_026:0675c04": "妙臂菩薩曰菩薩心聲聞心為二觀心相空如幻化",
    "X18n0338_026:0675c05": "者無菩薩心無聲聞心是為入不二法門。",
    "X18n0338_026:0675c06": "妙臂者或用事中妙故得名或權實兩智為二智",
    "X18n0338_026:0675c07": "此智巧妙從此得名菩薩心聲聞心為二聲聞怖",
    "X18n0338_026:0675c08": "畏生死自取解脫菩薩不畏度人處在生死二乘",
    "X18n0338_026:0675c09": "心不可為菩薩心菩薩心不可為二乘心二乘住",
    "X18n0338_026:0675c10": "調伏心菩薩不住調伏心是故為二若能觀此心",
    "X18n0338_026:0675c11": "性如虗空空中不見有心何況見有自善為佗二",
    "X18n0338_026:0675c12": "種之別耶心性空故不著二邊是入不二法門。",
    "X18n0338_026:0675c13": "弗沙菩薩曰善不善為二若不起善不善入無相際",
    "X18n0338_026:0675c14": "而通達者是為入不二法門。",
    "X18n0338_026:0675c15": "弗沙者星名云二十八宿中鬼星菩薩生時與此",
    "X18n0338_026:0675c16": "相應善不善者取十善十惡為二泯此善惡除分",
    "X18n0338_026:0675c17": "段業只成通教不二門今取三界之心為不善乖",
    "X18n0338_026:0675c18": "理故取二乘出生死入真諦為善以此為二達善",
    "X18n0338_026:0675c19": "不善際即是實際實際即空空中尚不見起善何",
    "X18n0338_026:0675c20": "況起不善其性寂滅善不善雙亡是為入不二。",
    "X18n0338_026:0675c21": "師子菩薩曰罪福為二若達罪性則與福無異以金",
    "X18n0338_026:0675c22": "剛慧決了此相無縛無解者是為入不二法門。",
    "X18n0338_026:0675c23": "師子者名無畏獸也如涅槃師子吼釋決定說三",
    "X18n0338_026:0675c24": "諦之理無所畏忌從此得名罪福為二前善惡從",
    "X18n0338_026:0676a01": "因為目論不二今明罪福從果為名罪果摧碎行",
    "X18n0338_026:0676a02": "者身心福名福報若取世間罪福此只成通教不",
    "X18n0338_026:0676a03": "二門今取三界是富樂之果受身皆名為罪二乘",
    "X18n0338_026:0676a04": "名無罪能出三界子縛已斷故大品云摩訶那伽",
    "X18n0338_026:0676a05": "名為無罪即是福有罪即是生死無罪即涅槃解",
    "X18n0338_026:0676a06": "脫以此為二今達此罪福之性無縛無脫五逆之",
    "X18n0338_026:0676a07": "相即是菩提無縛無脫豈更離此罪縛別求福解",
    "X18n0338_026:0676a08": "既不得罪亦不得福決了此相即是入不二門。",
    "X18n0338_026:0676a09": "師子意菩薩曰有漏無漏為二若得諸法等則不起",
    "X18n0338_026:0676a10": "漏不漏想不著於相亦不住無相是為入不二法門。",
    "X18n0338_026:0676a11": "師子意者如師子不畏一切得首楞嚴健相故有",
    "X18n0338_026:0676a12": "漏無漏為二漏言漏落起罪墮落三途又漏名漏",
    "X18n0338_026:0676a13": "失退失出世善法此二義亦應是同只由退失出",
    "X18n0338_026:0676a14": "世之法故落三途只落三途良由退失出世法無",
    "X18n0338_026:0676a15": "漏者不失出世永出三界入涅槃名無漏此亦異",
    "X18n0338_026:0676a16": "故為二觀此漏無漏性即是一性等無差別非生",
    "X18n0338_026:0676a17": "死漏非涅槃無漏無漏即是無相漏即是有相達",
    "X18n0338_026:0676a18": "此性時不著二邊之相即入中道不二。",
    "X18n0338_026:0676a19": "淨解菩薩曰有為無為為二若離一切數則心如虗",
    "X18n0338_026:0676a20": "空以清淨慧無所礙者是為入不二法門。",
    "X18n0338_026:0676a21": "淨解者有為未必是有漏如得無漏亦是有為有",
    "X18n0338_026:0676a22": "為三相所及無為是三無為虗空無為數緣滅無",
    "X18n0338_026:0676a23": "為非數緣滅無為無為有為數非數是法故名為",
    "X18n0338_026:0676a24": "異但三無為一是涅槃二非涅槃數緣不得是虗",
    "X18n0338_026:0676b01": "空虗空不得是非數三雖各異此還是數法今將",
    "X18n0338_026:0676b02": "離一切數對彼數為二達此二如虗空不見數非",
    "X18n0338_026:0676b03": "數無復二邊無罣無礙即入不二。",
    "X18n0338_026:0676b04": "那羅延菩薩曰世間出世間為二世間性空即是出",
    "X18n0338_026:0676b05": "世間於其中不入不出不溢不散是為入不二法門。",
    "X18n0338_026:0676b06": "那羅延者大力徤相三昧故從此得名凡夫名世",
    "X18n0338_026:0676b07": "間二乘名出世間故云是乘從三界出到薩婆若",
    "X18n0338_026:0676b08": "出與不出為二今觀此世間出世亦不出不到大",
    "X18n0338_026:0676b09": "品言是乘無動不到不出其性空故不得出不出",
    "X18n0338_026:0676b10": "名為入不二門。",
    "X18n0338_026:0676b11": "善惠菩薩曰生死涅槃為二若見生死性則無生死",
    "X18n0338_026:0676b12": "無縛無解不燃不滅如是解者是為入不二法門。",
    "X18n0338_026:0676b13": "善意者生死是縛是然涅槃是解是滅為二邊今",
    "X18n0338_026:0676b14": "觀生死性本來常寂本自不縛何所論脫又亦不",
    "X18n0338_026:0676b15": "然豈應有滅既無然滅不復有二是為門。",
    "X18n0338_026:0676b16": "現見菩薩曰盡不盡為二法若究竟盡若不盡皆是",
    "X18n0338_026:0676b17": "無盡相無盡相即是空空則無有盡不盡相如是入",
    "X18n0338_026:0676b18": "者是為入不二法門。",
    "X18n0338_026:0676b19": "現見者盡是二乘見思盡不盡是凡夫生死無際",
    "X18n0338_026:0676b20": "今觀盡不盡即是空空不可盡不可不盡故言癡",
    "X18n0338_026:0676b21": "如虗空不可盡老死如空不可盡非盡非不盡中",
    "X18n0338_026:0676b22": "作盡說名畢竟空作不盡說妙色湛然恒安住不",
    "X18n0338_026:0676b23": "為生死之所遷既非盡不盡則無二邊得入不二",
    "X18n0338_026:0676b24": "門。",
    "X18n0338_026:0676c01": "普守菩薩曰我無我為二我尚不可得非我何可得",
    "X18n0338_026:0676c02": "見我實性者不復起二是為入不二法門。",
    "X18n0338_026:0676c03": "普守者即是善持實相守護菩提一不失漏從此",
    "X18n0338_026:0676c04": "得名我無我為二我即凡夫所執無我即二乘空",
    "X18n0338_026:0676c05": "境今達此二邊即無二相故於我無我而不二名",
    "X18n0338_026:0676c06": "為實性實性之性即是佛性八自在我又於我無",
    "X18n0338_026:0676c07": "我而不二名真無我如大品所說既其不二即入",
    "X18n0338_026:0676c08": "中道。",
    "X18n0338_026:0676c09": "電天菩薩曰明無明為二無明實性即是明明亦不",
    "X18n0338_026:0676c10": "可取離一切數於其中平等無二者是為入不二法",
    "X18n0338_026:0676c11": "門。",
    "X18n0338_026:0676c12": "電天者觀第一義天發電天三昧見理為名明無",
    "X18n0338_026:0676c13": "明為二無明即是明故言十二因緣名為佛性佛",
    "X18n0338_026:0676c14": "性即明故言眾生佛性明如日煩惱覆故闇如漆",
    "X18n0338_026:0676c15": "涅槃云明與無明其性不二不二之性即是實性",
    "X18n0338_026:0676c16": "實性即是佛性明有三種菩薩明即般若佛明即",
    "X18n0338_026:0676c17": "佛眼無明明即畢竟空空故豈有明與無明為異",
    "X18n0338_026:0676c18": "不異故空空故即入不二門。",
    "X18n0338_026:0676c19": "喜見菩薩曰色色空為二色即是空非色滅空色性",
    "X18n0338_026:0676c20": "自空如是受想行識識空為二識即是空非識滅空",
    "X18n0338_026:0676c21": "識性自空於其中而通達者是為入不二法門。",
    "X18n0338_026:0676c22": "喜見者一切眾生之所喜見從此為名色色空為",
    "X18n0338_026:0676c23": "二此是滅色為空也今即色是空不待滅色是空",
    "X18n0338_026:0676c24": "故言不二門也乃至五陰皆爾若直爾論只是通",
    "X18n0338_026:0677a01": "教今論法性色等不異法性法性即是色乃名入",
    "X18n0338_026:0677a02": "不二門。",
    "X18n0338_026:0677a03": "明相菩薩曰四種異空種異為二四種性即是空種",
    "X18n0338_026:0677a04": "性如前際後際空故中際亦空若能如是知諸種性",
    "X18n0338_026:0677a05": "者是為入不二法門。",
    "X18n0338_026:0677a06": "明相者四種者四大種與空種為二四種圍虗空",
    "X18n0338_026:0677a07": "而住內外皆空皆空即無四種與空種異無異故",
    "X18n0338_026:0677a08": "泯於空有之種入不二法門。",
    "X18n0338_026:0677a09": "妙意菩薩曰眼色為二若知眼性於色不貪不恚不",
    "X18n0338_026:0677a10": "癡是名寂滅如是耳聲鼻香舌味身觸意法為二若",
    "X18n0338_026:0677a11": "知意性於法不貪不恚不癡是名寂滅安住其中是",
    "X18n0338_026:0677a12": "為入不二法門。",
    "X18n0338_026:0677a13": "妙意菩薩眼色為二若知一切法趣眼是趣不過",
    "X18n0338_026:0677a14": "若了眼根雖見十法界色而不壞眼根是為不二",
    "X18n0338_026:0677a15": "餘如須菩提章。",
    "X18n0338_026:0677a16": "無盡意菩薩曰布施迴向一切智為二布施性即是",
    "X18n0338_026:0677a17": "迴向一切智性如是持戒忍辱精進禪定智慧迴向",
    "X18n0338_026:0677a18": "一切智為二智慧性即是迴向一切智性於其中入",
    "X18n0338_026:0677a19": "一相者是為入不二法門。",
    "X18n0338_026:0677a20": "無盡意者布施迴向一切智為二者若取此二法",
    "X18n0338_026:0677a21": "為二便成通教意未顯不二之門今取六度教菩",
    "X18n0338_026:0677a22": "薩布施而不迴向求常住佛通教則能施迴向一",
    "X18n0338_026:0677a23": "切智為二今明布施性即迴向性無六度通教之",
    "X18n0338_026:0677a24": "別是為入不二門又施等是因一切種智是果是",
    "X18n0338_026:0677b01": "為二又自己行六度為善則小迴向果而行六度",
    "X18n0338_026:0677b02": "其福則多多少為二觀此二性無異名為不二門。",
    "X18n0338_026:0677b03": "深慧菩薩曰是空是無相是無作為二空即無相無",
    "X18n0338_026:0677b04": "相即無作若空無相無作則無心意識於一解脫門",
    "X18n0338_026:0677b05": "即是三解脫門者是為入不二法門。",
    "X18n0338_026:0677b06": "深慧者空無相等為二通教三空緣真諦別教三",
    "X18n0338_026:0677b07": "空緣實相具出釋論無相緣滅下四行即無為法",
    "X18n0338_026:0677b08": "空無作緣苦集道下十二行是有為故三諦入有",
    "X18n0338_026:0677b09": "為相有為相即是世間有為法無相緣滅諦無為",
    "X18n0338_026:0677b10": "法故以此為二今明不見空性異於無相不見無",
    "X18n0338_026:0677b11": "相異於無作即是實相實相中尚不見一云何有",
    "X18n0338_026:0677b12": "二二既俱泯即得入不二門。",
    "X18n0338_026:0677b13": "寂根菩薩曰佛法眾為二佛即是法法即是眾是三",
    "X18n0338_026:0677b14": "寶皆無為相與虗空等一切法亦爾能隨此行者是",
    "X18n0338_026:0677b15": "為入不二法門。",
    "X18n0338_026:0677b16": "寂根者此無漏根從寂滅實相生亦是觀六根得",
    "X18n0338_026:0677b17": "清淨即是寂滅根用此為名佛法眾是三寶何得",
    "X18n0338_026:0677b18": "為二既言三寶三寶是別異故不名如非如故為",
    "X18n0338_026:0677b19": "異為二又解云佛與眾俱是人故言眾生無上者",
    "X18n0338_026:0677b20": "佛是法無上者涅槃是涅槃是所行之法故法與",
    "X18n0338_026:0677b21": "人為二此是小乘中所明別體三寶階差不同名",
    "X18n0338_026:0677b22": "之為異異故為二今觀三寶是一體入一實相空",
    "X18n0338_026:0677b23": "中不見有三階差異佛即法僧法即佛僧僧即佛",
    "X18n0338_026:0677b24": "法何故爾佛有三種法身報身應身此三佛是一",
    "X18n0338_026:0677c01": "體論三非是三身別異而言三佛三佛既其不異",
    "X18n0338_026:0677c02": "法即報應更無差別今就三身明三寶者法身即",
    "X18n0338_026:0677c03": "是諸法實相不來不去法性之性即是法寶報身",
    "X18n0338_026:0677c04": "是智照圓契於法性發生明覺顯出法身名為佛",
    "X18n0338_026:0677c05": "寶應身隨緣化物與物和同又此應順於法身和",
    "X18n0338_026:0677c06": "同實相以此二義俱是僧寶此三未曾差別故知",
    "X18n0338_026:0677c07": "是不二也復次就法佛明三寶者法身是法性法",
    "X18n0338_026:0677c08": "性即實相常恒無變是法佛之師可軌之法名為",
    "X18n0338_026:0677c09": "法寶法性之性亦名常寂光寂而常照上文云此",
    "X18n0338_026:0677c10": "室常以金色光照晝夜無異不以日月所照為明",
    "X18n0338_026:0677c11": "即是智性稱之為覺即是佛寶此之明覺與法性",
    "X18n0338_026:0677c12": "和同境智相稱名為僧寶即就法身之上辨其三",
    "X18n0338_026:0677c13": "寶復次智照圓明是覺義名佛寶圓照之法是可",
    "X18n0338_026:0677c14": "軌義即法寶此報佛智與理相應順於如即是僧",
    "X18n0338_026:0677c15": "寶報佛論三義也就應身明三寶者應身照機不",
    "X18n0338_026:0677c16": "失其宜亦是自覺覺他名佛報應身為物之所軌",
    "X18n0338_026:0677c17": "是法寶和光度物與物和同是僧義雖復實相上",
    "X18n0338_026:0677c18": "分為三身三身配為三寶一一之中俱有三寶凡",
    "X18n0338_026:0677c19": "十二寶未曾有異以不異故無人法之別入一實",
    "X18n0338_026:0677c20": "相不二之門三寶義既爾諸法亦復如是故上文",
    "X18n0338_026:0677c21": "云一切眾生如彌勒如無二無別也。",
    "X18n0338_026:0677c22": "心無礙菩薩曰身身滅為二身即是身滅所以者何",
    "X18n0338_026:0677c23": "見身實相者不起見身及見滅身身與滅身無二無",
    "X18n0338_026:0677c24": "分別於其中不驚不懼者是為入不二法門。",
    "X18n0338_026:0678a01": "心無礙者觀三諦通達無有罣礙身身滅為二者",
    "X18n0338_026:0678a02": "若檢析此身不見身者即身因滅因滅則果滅果",
    "X18n0338_026:0678a03": "滅即涅槃不滅即生死以是為二今觀身實相即",
    "X18n0338_026:0678a04": "是涅槃故言即色是空說涅槃即是色我雖說涅",
    "X18n0338_026:0678a05": "槃是亦非真滅實相中尚不見身何處論滅即身",
    "X18n0338_026:0678a06": "是滅即生死是涅槃即涅槃是生死何故爾性不",
    "X18n0338_026:0678a07": "異故不得因果之殊不見身之與滅故名入不二",
    "X18n0338_026:0678a08": "門。",
    "X18n0338_026:0678a09": "上善菩薩曰身口意善為二是三業皆無作相身無",
    "X18n0338_026:0678a10": "作相即口無作相口無作相即意無作相是三業無",
    "X18n0338_026:0678a11": "作相即一切法無作相能如是隨無作慧者是為入",
    "X18n0338_026:0678a12": "不二法門。",
    "X18n0338_026:0678a13": "上善者觀三諦順理此善最上從此為名三業是",
    "X18n0338_026:0678a14": "三何得為二亦同前解以其身非口口非身意非",
    "X18n0338_026:0678a15": "口別異故論其二又身口是色法意是心法色心",
    "X18n0338_026:0678a16": "為二以其二故能動外相若入一實理中尚無三",
    "X18n0338_026:0678a17": "業差別何得三業作相作相性與三業性無二無",
    "X18n0338_026:0678a18": "別名不二門上來善眼明一相無相入平等相此",
    "X18n0338_026:0678a19": "從無相門入四種空種如虗空相此從空三昧入",
    "X18n0338_026:0678a20": "此中明三業無作即一切無作從無作入三門乃",
    "X18n0338_026:0678a21": "殊同緣中道入實相中不二門無異也。",
    "X18n0338_026:0678a22": "福田菩薩曰福行罪行不動行為二三行實性即是",
    "X18n0338_026:0678a23": "空空則無福行無罪行無不動行於此三行而不起",
    "X18n0338_026:0678a24": "者是為入不二法門。",
    "X18n0338_026:0678b01": "福田者相如上須菩提中說福行者十善福也罪",
    "X18n0338_026:0678b02": "行者十惡業也無動具取四禪支林功德為福也",
    "X18n0338_026:0678b03": "又云三禪中皆非無動初禪覺動二禪喜動三禪",
    "X18n0338_026:0678b04": "樂動四禪四空方為無動不見此二相則不見動",
    "X18n0338_026:0678b05": "與不動深達動性即不動性尚不起不動行何況",
    "X18n0338_026:0678b06": "罪福動行耶是入不二門。",
    "X18n0338_026:0678b07": "華嚴菩薩曰從我起二為二見我實相者不起二法",
    "X18n0338_026:0678b08": "若不住二法則無有識無所識者是為入不二法門。",
    "X18n0338_026:0678b09": "華嚴菩薩又云舉二十五三昧破二十五有達二",
    "X18n0338_026:0678b10": "十五有中我性我性即佛性不動名無動行我無",
    "X18n0338_026:0678b11": "我而不二。",
    "X18n0338_026:0678b12": "德藏菩薩曰有所得相為二若無所得則無取捨無",
    "X18n0338_026:0678b13": "取捨者是為入不二法門。",
    "X18n0338_026:0678b14": "德藏者三諦之藏含藏萬行用此為名有所得只",
    "X18n0338_026:0678b15": "是一法那得為二今言有所得即對無所得若生",
    "X18n0338_026:0678b16": "死為有得即對涅槃為無得若待有為無者還即",
    "X18n0338_026:0678b17": "為二種雖云涅槃無得於涅槃生染於法是名有",
    "X18n0338_026:0678b18": "法如呵身子云有造之求有作之求竝非求法故",
    "X18n0338_026:0678b19": "知所得雖不得生死便得涅槃今不見生死之有",
    "X18n0338_026:0678b20": "得不見涅槃之無得無生死則無所捨若無涅槃",
    "X18n0338_026:0678b21": "亦無所取無取無捨即入不二之門。",
    "X18n0338_026:0678b22": "月上菩薩曰闇與明為二無闇無明則無有二所以",
    "X18n0338_026:0678b23": "者何如入滅受想定無闇無明一切法相亦復如是",
    "X18n0338_026:0678b24": "於其中平等入者是為入不二法門。",
    "X18n0338_026:0678c01": "月上者如一月團圓於天上分形散影下水此菩",
    "X18n0338_026:0678c02": "薩上照三諦之理圓下應十界之心水故名月上",
    "X18n0338_026:0678c03": "明闇為二者前言明無明為二者是論理以顯事",
    "X18n0338_026:0678c04": "今言明闇借事以顯理互舉事理赴機不同入不",
    "X18n0338_026:0678c05": "二門其如一也若言於明之時無闇無明為異今",
    "X18n0338_026:0678c06": "達明性與闇性復何差別譬如虗空之中非明非",
    "X18n0338_026:0678c07": "闇明闇自約虗空若無虗空之中非明非闇明闇",
    "X18n0338_026:0678c08": "無所顯晦顯晦雖約虗空虗空實非顯晦顯晦不",
    "X18n0338_026:0678c09": "得離虗空虗空亦不異於顯晦若達如虗空性則",
    "X18n0338_026:0678c10": "不見明與闇異故即入門也。",
    "X18n0338_026:0678c11": "寶印手菩薩曰樂涅槃不樂世間為二若不樂涅槃",
    "X18n0338_026:0678c12": "不厭世間則無有二所以者何若有縛則有解若本",
    "X18n0338_026:0678c13": "無縛其誰求解無縛無解則無樂厭是為入不二法",
    "X18n0338_026:0678c14": "門。",
    "X18n0338_026:0678c15": "寶印手者實相之寶印印權實二智名為印手樂",
    "X18n0338_026:0678c16": "涅槃厭世間此復與前生死涅槃何異故生死涅",
    "X18n0338_026:0678c17": "槃約事而明今辨樂厭就心而說涅槃可樂即無",
    "X18n0338_026:0678c18": "為心生死可厭即有為心世間即寂滅如菩提相",
    "X18n0338_026:0678c19": "何可論厭既言生死即菩提何可厭菩提更樂何",
    "X18n0338_026:0678c20": "物菩提若本有世間可厭可有涅槃可樂既無世",
    "X18n0338_026:0678c21": "間誰論其厭亦無涅槃樂何所樂二種既空入如",
    "X18n0338_026:0678c22": "實相樂厭自息縛解如文。",
    "X18n0338_026:0678c23": "珠頂王菩薩曰正道邪道為二住正道者則不分別",
    "X18n0338_026:0678c24": "是邪是正離此二者是為入不二法門。",
    "X18n0338_026:0679a01": "珠頂者正道邪道為二者如捨八邪入八正是則",
    "X18n0338_026:0679a02": "斷諸見修三十七品若以邪相入正相即是不捨",
    "X18n0338_026:0679a03": "八邪而入八正於諸見不動而修三十七品五逆",
    "X18n0338_026:0679a04": "相即解脫時不復分別是邪是正無復二邊是為",
    "X18n0338_026:0679a05": "入門。",
    "X18n0338_026:0679a06": "樂實菩薩曰實不實為二實見者尚不見實何況非",
    "X18n0338_026:0679a07": "實所以者何非肉眼所見慧眼乃能見而此慧眼無",
    "X18n0338_026:0679a08": "見無不見是為入不二法門。",
    "X18n0338_026:0679a09": "樂實者是慕中道實相為名實不實為二不實是",
    "X18n0338_026:0679a10": "俗實是真以此為二者此則為別今實相之中不",
    "X18n0338_026:0679a11": "得凡夫之不實名無俗不得二乘之實故無真即",
    "X18n0338_026:0679a12": "是入不二門也非肉眼見慧眼所見故涅槃云二",
    "X18n0338_026:0679a13": "乘之人雖有慧眼名為肉眼學大乘者雖有肉眼",
    "X18n0338_026:0679a14": "名為佛眼二乘雖有慧眼止斷三界見思不見佛",
    "X18n0338_026:0679a15": "性以不見故雖有慧眼名為肉眼若圓教中六根",
    "X18n0338_026:0679a16": "清淨位雖是父母所生肉眼爾時已能斷分段見",
    "X18n0338_026:0679a17": "思是故二乘之人雖以慧眼斷惑正齊圓教六根",
    "X18n0338_026:0679a18": "故言二乘之人名為肉眼此六根淨在方便位已",
    "X18n0338_026:0679a19": "觀中道雖是肉眼名為佛眼但大乘見佛性不同",
    "X18n0338_026:0679a20": "若約別教為語正觀中道未見佛性為慧眼照二",
    "X18n0338_026:0679a21": "諦為法眼三諦同觀為佛眼就圓教為語銅輪之",
    "X18n0338_026:0679a22": "中即得佛眼三諦同觀是故涅槃云學大乘者雖",
    "X18n0338_026:0679a23": "有肉眼名為佛眼此語以指六根清淨之肉眼名",
    "X18n0338_026:0679a24": "為佛眼何況初住耶得此佛眼之觀豈復分別是",
    "X18n0338_026:0679b01": "實不實名為入不二門是中明諸菩薩各各說備",
    "X18n0338_026:0679b02": "有五千何但三十二譯經家不具載存略耳問若",
    "X18n0338_026:0679b03": "用三十二對四十二地者五千竝說復對何等答",
    "X18n0338_026:0679b04": "一地之中無量法門何況五千多說何妨。",
    "X18n0338_026:0679b05": "如是諸菩薩各各說已問文殊師利何等是菩薩入",
    "X18n0338_026:0679b06": "不二法門。",
    "X18n0338_026:0679b07": "第二文殊說不二中為二一諸菩薩問。",
    "X18n0338_026:0679b08": "文殊師利曰如我意者於一切法無言無說無示無",
    "X18n0338_026:0679b09": "識離諸問答是為入不二法門。",
    "X18n0338_026:0679b10": "二文殊說若有示有說即起心識波浪則動若不",
    "X18n0338_026:0679b11": "示說心識不起離於名字入無言說道寂然無聲",
    "X18n0338_026:0679b12": "說為入不二門故云心起想即癡無想即泥洹也",
    "X18n0338_026:0679b13": "料簡上別圓不二之門如前(云云)若作五門對機不",
    "X18n0338_026:0679b14": "同者菩薩明達罪福性無縛無脫此但明性義即",
    "X18n0338_026:0679b15": "是法性法性常住無有變易非佛作天人龍神脩",
    "X18n0338_026:0679b16": "羅所作法然終無改變即是有門入不二法雖說",
    "X18n0338_026:0679b17": "此有門若但明性義即是有門若明性空即是空",
    "X18n0338_026:0679b18": "門隨其語下所詮細尋取意若如妙臂所說聲聞",
    "X18n0338_026:0679b19": "心菩薩心如空如幻化此是空門如電天說無明",
    "X18n0338_026:0679b20": "性即明明是色法豈非是亦有又云明亦不可取",
    "X18n0338_026:0679b21": "豈非亦無又如涅槃無明明者亦是色法即有義",
    "X18n0338_026:0679b22": "又言即畢竟空空即無義當知是亦空亦有門法",
    "X18n0338_026:0679b23": "自在菩薩說法本不生今則無滅是非空非有門",
    "X18n0338_026:0679b24": "如此雙非門多三門少雖少凡有四門之意但尋",
    "X18n0338_026:0679c01": "其所詮而判門義也諸菩薩以四門隨四悉檀逗",
    "X18n0338_026:0679c02": "機而說應得悟者皆入法忍其於四門未悟者文",
    "X18n0338_026:0679c03": "殊即以無言說藏第五不可說示門逗之故此中",
    "X18n0338_026:0679c04": "具足五門義也問若四門有說可謂是教不可說",
    "X18n0338_026:0679c05": "門那得是教答文殊說不可說豈得非教維摩不",
    "X18n0338_026:0679c06": "說不可說此乃無文字色聲之教尋理即修亦是",
    "X18n0338_026:0679c07": "教義故知四門俱是教若約四悉檀者諸菩薩說",
    "X18n0338_026:0679c08": "三悉檀文殊說第一義悉檀也(云云)亦以無言之旨",
    "X18n0338_026:0679c09": "顯成諸菩薩雙亡不二之說也復次釋論云一切",
    "X18n0338_026:0679c10": "法實不實亦實亦不實非實非不實諸佛於此廣",
    "X18n0338_026:0679c11": "說第一義悉檀中論觀法品亦用此偈故知諸佛",
    "X18n0338_026:0679c12": "說法無不約此四門而說若實者即是法性實理",
    "X18n0338_026:0679c13": "用有為門若非實即是約畢竟空為門若亦實亦",
    "X18n0338_026:0679c14": "不實即是上文無明即明明亦不可取無明明即",
    "X18n0338_026:0679c15": "畢竟空即是亦實亦不實為門若是非實非不實",
    "X18n0338_026:0679c16": "即空有雙非之義如用中道非空非有門如是四",
    "X18n0338_026:0679c17": "門為向道之人聞說即悟如五千之流得無生忍",
    "X18n0338_026:0679c18": "即是見第一義若聞不悟執起諍競即名般若波",
    "X18n0338_026:0679c19": "羅蜜譬如大火炎四邊不可取邪見火燒故若因",
    "X18n0338_026:0679c20": "諸菩薩說得意即悟猶執語言未曉者是故文殊",
    "X18n0338_026:0679c21": "不用四門乃用第五不可說門為向道人聞說即",
    "X18n0338_026:0679c22": "悟也此無言說門亦是非印上不二之門亦是別",
    "X18n0338_026:0679c23": "擬圓教向若得圓意者上來別說非生非滅等門",
    "X18n0338_026:0679c24": "即具一切悉入其中即是圓教意若止一門悟入",
    "X18n0338_026:0680a01": "不二者即成別教不可說亦如是若知不可說門",
    "X18n0338_026:0680a02": "攝一切法即是圓門若但論不可說門入復是別",
    "X18n0338_026:0680a03": "門之意無言不可說自有六種一如外道長爪亦",
    "X18n0338_026:0680a04": "說一切法必可破一切執可轉一切論可壞彈是",
    "X18n0338_026:0680a05": "中無所有不可說沙門以何法誘我姊子其雖有",
    "X18n0338_026:0680a06": "此不可說乃是妄情所計皆云諸法不受非真悟",
    "X18n0338_026:0680a07": "不可說也佛心無三毒良久為言即用苦集二諦",
    "X18n0338_026:0680a08": "破之汝之不受汝見是受不若見受何得言一切",
    "X18n0338_026:0680a09": "法不受若不見受何得見佗之受即欲破佗受既",
    "X18n0338_026:0680a10": "以受破佗受當知汝受於受既有受即是苦諦於",
    "X18n0338_026:0680a11": "此不受而起憍慢陵破於佗即是集諦流轉生死",
    "X18n0338_026:0680a12": "具受諸受云何言一切法不受故知此之不受受",
    "X18n0338_026:0680a13": "無言無語是妄情中說是事實餘妄語而為須陀",
    "X18n0338_026:0680a14": "洹初見諦所破故非真悟也第二犢子道人第五",
    "X18n0338_026:0680a15": "不可說雖在佛法學而在一我但不可說第三三",
    "X18n0338_026:0680a16": "藏中亦有無言無說之門如身子云吾聞解脫之",
    "X18n0338_026:0680a17": "中無有言說故不知所云亦是不可說第四通教",
    "X18n0338_026:0680a18": "亦有不可說大品云三乘之人同共無言說第一",
    "X18n0338_026:0680a19": "義道斷煩惱入涅槃第五別圓兩教之中居然有",
    "X18n0338_026:0680a20": "此說諸教同有此門何以得知其相當自尋經求",
    "X18n0338_026:0680a21": "之何故爾經中決不條然而說來必有前漸若前",
    "X18n0338_026:0680a22": "來所詮三藏意次有無言無說當知屬三藏教若",
    "X18n0338_026:0680a23": "辨通教義相而得無言無說者即屬通教若明歷",
    "X18n0338_026:0680a24": "別明菩薩行位次明無言無說是屬別教若是圓",
    "X18n0338_026:0680b01": "教明一法攝一切法一切行次為無言無說即是",
    "X18n0338_026:0680b02": "圓教無言無說也須先識論教中意可得判此今",
    "X18n0338_026:0680b03": "此三十一菩薩明入不二之門各據一行若當門",
    "X18n0338_026:0680b04": "下各說無言無說是則別教無言之門今歷別說",
    "X18n0338_026:0680b05": "竟文殊總印當知但圓教無言之門以其總印上",
    "X18n0338_026:0680b06": "說成別教義取文中云一切法不可說言不可說",
    "X18n0338_026:0680b07": "示何但非生滅之法無言無說生滅之法亦無言",
    "X18n0338_026:0680b08": "無說如涅槃云生生不可說即是俗諦凡夫不可",
    "X18n0338_026:0680b09": "說生不生不可說即是世諦死時真諦不可說不",
    "X18n0338_026:0680b10": "生生不可說安住世諦初出胎時即是菩薩出假",
    "X18n0338_026:0680b11": "不可說不生不生不可說即是中道圓常不可說",
    "X18n0338_026:0680b12": "故知一切之語包含世間皆不可說法華云及佛",
    "X18n0338_026:0680b13": "諸餘法無能測量者止止不須說言辭相寂滅當",
    "X18n0338_026:0680b14": "知一切諸法皆不可說故知是圓教不可說門也",
    "X18n0338_026:0680b15": "簡異圓別兩種自明矣復次以文殊說於一切法",
    "X18n0338_026:0680b16": "無言無說無示無識故深會圓理故。",
    "X18n0338_026:0680b17": "於是文殊師利問維摩詰我等各自說已仁者當說",
    "X18n0338_026:0680b18": "何等是菩薩入不二法門時維摩詰默然無言文殊",
    "X18n0338_026:0680b19": "師利歎曰善哉善哉乃至無有文字語言是真入不",
    "X18n0338_026:0680b20": "二法門。",
    "X18n0338_026:0680b21": "第三維摩默然無言以此往論得知維摩是圓教",
    "X18n0338_026:0680b22": "之中無言無說即入不二語則動亂波浪則起默",
    "X18n0338_026:0680b23": "則心靜如水澄清珠相即現。",
    "X18n0338_026:0680b24": "說是入不二法門品時於此眾中五千菩薩皆入不",
    "X18n0338_026:0680c01": "二法門得無生法忍。",
    "X18n0338_026:0680c02": "第三大段五千聞不二門即得利益入無生位此",
    "X18n0338_026:0680c03": "之得悟為定在何菩薩所說(云云)。",
    "X18n0338_026:0680c05": "維摩羅詰經文疏卷第二十六"
}