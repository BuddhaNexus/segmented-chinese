{
    "T10n0287_008:0567a06": "佛說十地經卷第八",
    "T10n0287_008:0567a08": "大唐于闐三藏沙門尸羅達摩",
    "T10n0287_008:0567a09": "於北庭龍興寺譯",
    "T10n0287_008:0567a10": "菩薩法雲地第十之一",
    "T10n0287_008:0567a11": "　淨居天眾那庾多，　　聞此地中之勝行；",
    "T10n0287_008:0567a12": "　空中踊躍心歡喜，　　悉共虔誠供養佛。",
    "T10n0287_008:0567a13": "　不可思議菩薩眾，　　亦在空中大歡喜；",
    "T10n0287_008:0567a14": "　俱燃最上悅意香，　　普熏眾會令清淨。",
    "T10n0287_008:0567a15": "　自在天王與天眾，　　無量億數在虛空；",
    "T10n0287_008:0567a16": "　普散天衣供養佛，　　百千萬種繽紛下。",
    "T10n0287_008:0567a17": "　天諸婇女無有量，　　靡不歡喜供養佛；",
    "T10n0287_008:0567a18": "　各奏種種妙樂音，　　悉以此言而讚歎：",
    "T10n0287_008:0567a19": "「如來安坐一剎土，　　一切世界悉現身；",
    "T10n0287_008:0567a20": "　身相端嚴無量億，　　法界廣大悉充滿。",
    "T10n0287_008:0567a21": "　於一毛孔放光明，　　普滅世間煩惱闇；",
    "T10n0287_008:0567a22": "　國土微塵可知數，　　此光明數不可識。",
    "T10n0287_008:0567a23": "　或現如來具眾相，　　轉於無上正法輪；",
    "T10n0287_008:0567a24": "　或現遊行諸佛剎，　　或現寂然安不動；",
    "T10n0287_008:0567a25": "　或現住於喜足宮，　　或現下生入母胎；",
    "T10n0287_008:0567a26": "　或示住胎、或出胎，　　悉令無量國中見；",
    "T10n0287_008:0567a27": "　或現出家修聖道，　　或現道場成正覺；",
    "T10n0287_008:0567a28": "　或現說法、或涅槃，　　普使十方無不覩。",
    "T10n0287_008:0567a29": "　譬如幻師知幻術，　　在於大眾多所作；",
    "T10n0287_008:0567b01": "　如來智慧亦復然，　　於世間中普現身。",
    "T10n0287_008:0567b02": "　佛住甚深真法性，　　寂滅無相同虛空；",
    "T10n0287_008:0567b03": "　而於第一實義中，　　示現種種所行事。",
    "T10n0287_008:0567b04": "　所住利益有情事，　　皆依法性而得有；",
    "T10n0287_008:0567b05": "　相與無相無差別，　　入於究竟皆無相。",
    "T10n0287_008:0567b06": "　若有欲證如來智，　　應離一切妄分別；",
    "T10n0287_008:0567b07": "　有無通達皆平等，　　疾作人天大導師。」",
    "T10n0287_008:0567b08": "　無量無邊天女眾，　　種種言音稱讚已；",
    "T10n0287_008:0567b09": "　身心寂靜共安樂，　　瞻仰如來默然住。",
    "T10n0287_008:0567b10": "　即時菩薩解脫月，　　知諸眾會咸寂靜，",
    "T10n0287_008:0567b11": "　白金剛藏而請言：　　「大無畏者真佛子！",
    "T10n0287_008:0567b12": "　從第九地入第十，　　所有功德諸行相，",
    "T10n0287_008:0567b13": "　及以神通變化事，　　願為慧者今宣說。」",
    "T10n0287_008:0567b14": "爾時，金剛藏菩薩告解脫月菩薩言：「佛子！若",
    "T10n0287_008:0567b15": "是菩薩以於如是無量所知能觀察慧，乃至",
    "T10n0287_008:0567b16": "菩薩第九地終，善選決擇，善備白法，善集無",
    "T10n0287_008:0567b17": "邊資糧之集，已善攝受廣大福智，已證無量",
    "T10n0287_008:0567b18": "大慈大悲，了知世界剖析差別，已入有情界",
    "T10n0287_008:0567b19": "稠林行，以想作意順入佛境，緣力無畏不共",
    "T10n0287_008:0567b20": "佛法，名為已至於一切種，一切智智受灌頂",
    "T10n0287_008:0567b21": "地。佛子！即此菩薩，已能隨順如是智行，預於",
    "T10n0287_008:0567b22": "菩薩灌頂位者，得名無垢大三摩地而現在",
    "T10n0287_008:0567b23": "前，名法界剖析差別三摩地，名莊嚴菩提道",
    "T10n0287_008:0567b24": "場三摩地，名一切種光華三摩地，名海藏莊",
    "T10n0287_008:0567b25": "嚴三摩地，名海印三摩地，名虛空界廣大三",
    "T10n0287_008:0567b26": "摩地，名選擇一切法自性三摩地，名隨一切",
    "T10n0287_008:0567b27": "有情心行三摩地，名現在一切諸佛現前住",
    "T10n0287_008:0567b28": "三摩地而現在前。然此菩薩如是上首百萬",
    "T10n0287_008:0567b29": "阿僧企耶諸三摩地皆現在前，菩薩於此諸",
    "T10n0287_008:0567c01": "三摩地出入自在，於三摩地得善巧已，乃至",
    "T10n0287_008:0567c02": "現受一切等持所作事業。而此菩薩乃至百",
    "T10n0287_008:0567c03": "萬阿僧企耶三摩地，後名一切智智殊勝，灌",
    "T10n0287_008:0567c04": "頂大三摩地而現在前。此三摩地纔現前時，",
    "T10n0287_008:0567c05": "有大寶王蓮花出現，其花量等百萬三千大",
    "T10n0287_008:0567c06": "千世界，以眾妙寶間錯莊嚴，超過一切世間境",
    "T10n0287_008:0567c07": "界，出世善根之所生起，如幻自性，境界所成，",
    "T10n0287_008:0567c08": "依善成立法界影現，非諸天處之所能有。摩",
    "T10n0287_008:0567c09": "訶吠瑠璃摩尼寶為莖，無比旃檀王以為其",
    "T10n0287_008:0567c10": "臺，碼碯為鬚，閻浮檀金為葉，無量光明，以眾",
    "T10n0287_008:0567c11": "名花之所晃耀，一切妙寶廁填其藏，以無邊",
    "T10n0287_008:0567c12": "際寶網彌覆，以滿百萬三千大千世界微塵",
    "T10n0287_008:0567c13": "數蓮花而為眷屬。爾時，菩薩身相姝妙，與其",
    "T10n0287_008:0567c14": "蓮花正等相稱，即此菩薩一切智智殊勝灌",
    "T10n0287_008:0567c15": "頂大三摩地現在前故，示坐寶王蓮花座上。",
    "T10n0287_008:0567c16": "菩薩適坐於此座已，其大寶王蓮花妙座所",
    "T10n0287_008:0567c17": "有若干蓮花眷屬，亦有爾所菩薩眷屬來坐其",
    "T10n0287_008:0567c18": "上，周匝圍遶此大菩薩，恭敬瞻仰大菩薩身，",
    "T10n0287_008:0567c19": "一一菩薩各得百萬諸三摩地。是大菩薩并",
    "T10n0287_008:0567c20": "其眷屬，一切菩薩適入定時，一切世界咸大",
    "T10n0287_008:0567c21": "震動，一切惡趣皆悉休息，光明遍照一切法",
    "T10n0287_008:0567c22": "界，一切世界周遍嚴淨，諸佛剎中所有言音",
    "T10n0287_008:0567c23": "此皆得聞，所有一切同行菩薩靡不來集，一",
    "T10n0287_008:0567c24": "切世間人、天音樂同時發聲，一切有情悉得安",
    "T10n0287_008:0567c25": "樂，一切諸佛正等覺前，不可思議供養承事",
    "T10n0287_008:0567c26": "同時而轉，十方一切諸佛眾會，皆有證知。所",
    "T10n0287_008:0567c27": "以者何？佛子！菩薩適坐此大寶王蓮花座已，",
    "T10n0287_008:0567c28": "從兩足下放百萬阿僧企耶光明，普照十方，",
    "T10n0287_008:0567c29": "下至無間大捺洛迦，除滅其苦。從兩膝輪放",
    "T10n0287_008:0568a01": "百萬阿僧企耶光明，普照十方諸傍生趣，除",
    "T10n0287_008:0568a02": "滅其苦。從臍輪中放百萬阿僧企耶光明，普",
    "T10n0287_008:0568a03": "照十方諸琰魔界，除滅其苦。從左右放百萬",
    "T10n0287_008:0568a04": "阿僧企耶光明，普照十方一切人身，除滅其",
    "T10n0287_008:0568a05": "苦。從兩手掌放百萬阿僧企耶光明，普照十",
    "T10n0287_008:0568a06": "方一切諸天及阿素洛所居宮殿。從兩肩上放",
    "T10n0287_008:0568a07": "百萬阿僧企耶光明，普照十方諸聲聞眾。從",
    "T10n0287_008:0568a08": "其項背放百萬阿僧企耶光明，普照十方諸",
    "T10n0287_008:0568a09": "獨覺身。從其面門放百萬阿僧企耶光明，普",
    "T10n0287_008:0568a10": "照十方從初發心乃至九地一切菩薩。從白",
    "T10n0287_008:0568a11": "毫相放百萬阿僧企耶光明，於十方界隱蔽",
    "T10n0287_008:0568a12": "一切諸魔宮殿，并照十方得灌頂位諸大菩",
    "T10n0287_008:0568a13": "薩，照已而住。從其頂上放滿百萬阿僧企耶",
    "T10n0287_008:0568a14": "三千大千世界微塵數光明，普照十方一切",
    "T10n0287_008:0568a15": "諸佛道場眾會，右遶十種諸世間已，住虛空",
    "T10n0287_008:0568a16": "中成就廣大光明網輪，於諸佛前轉大供養，",
    "T10n0287_008:0568a17": "名熾然光耀。從初發心乃至九地，所轉無量",
    "T10n0287_008:0568a18": "諸佛供養，而比於此百倍不及一，千倍、百千",
    "T10n0287_008:0568a19": "倍、俱胝倍、百俱胝倍、千俱胝倍、百千俱胝倍、",
    "T10n0287_008:0568a20": "百千俱胝那庾多倍，不及其一，算計譬喻乃",
    "T10n0287_008:0568a21": "至鄔波尼殺曇分所不能及。從其廣大光明",
    "T10n0287_008:0568a22": "網輪，雨眾妙香、燒香、塗香、末香、花鬘、衣服、幢",
    "T10n0287_008:0568a23": "幡、寶蓋、寶瓔、摩尼寶等莊嚴之具，猶如大雲",
    "T10n0287_008:0568a24": "降注大雨，此諸一切超過其餘世間所有，皆",
    "T10n0287_008:0568a25": "從出世增上善根力所生起，普及十方一一",
    "T10n0287_008:0568a26": "如來眾會之前，以為供養一切諸佛。若諸有",
    "T10n0287_008:0568a27": "情覺知如是大供養者，此等一切皆於無上",
    "T10n0287_008:0568a28": "正等菩提得不退轉。是諸光明已轉如是供",
    "T10n0287_008:0568a29": "養事畢，已照一切如來眾會，已遍右遶十種",
    "T10n0287_008:0568b01": "世間，從諸如來足下而入。爾時，諸佛及諸菩",
    "T10n0287_008:0568b02": "薩，尋即了知於某世界，某大菩薩成就如是",
    "T10n0287_008:0568b03": "廣大正行到灌頂位。「佛子！是時十方無量無",
    "T10n0287_008:0568b04": "邊乃至九地諸菩薩眾皆來圍遶，設大供養，",
    "T10n0287_008:0568b05": "一切瞻仰此菩薩時，各獲百萬諸三摩地。當",
    "T10n0287_008:0568b06": "爾之時十方所有已受灌頂諸大菩薩，彼悉",
    "T10n0287_008:0568b07": "皆於金剛莊嚴臆德相中，出一大光明名能",
    "T10n0287_008:0568b08": "摧伏一切魔怨，百萬阿僧企耶光明以為眷",
    "T10n0287_008:0568b09": "屬，普照十方現於無量神通變化。作是事已，",
    "T10n0287_008:0568b10": "入此菩薩金剛莊嚴臆德相中；其光入已，令",
    "T10n0287_008:0568b11": "此菩薩智慧威勢增長，比前過百千倍。「佛子！",
    "T10n0287_008:0568b12": "爾時十方一切諸佛如來、應供、正遍等覺，皆",
    "T10n0287_008:0568b13": "從眉間白毫相中，出大光明，名具一切智性",
    "T10n0287_008:0568b14": "神通，無數光明以為眷屬。其光普照十方無",
    "T10n0287_008:0568b15": "餘一切世界，右遶十種一切世間，顯示如來",
    "T10n0287_008:0568b16": "廣大遊戲，開悟無量百千俱胝那庾多諸菩薩",
    "T10n0287_008:0568b17": "眾，一切佛剎六種震動，止息一切諸險惡趣",
    "T10n0287_008:0568b18": "死生輪轉，隱蔽一切諸魔宮殿，普示一切如",
    "T10n0287_008:0568b19": "來成道正覺之座，顯示一切諸佛眾會，莊嚴",
    "T10n0287_008:0568b20": "威德普遍照曜，極於法界盡虛空性諸世界",
    "T10n0287_008:0568b21": "已，時大光明還來至此一切菩薩眾會之上，",
    "T10n0287_008:0568b22": "周匝圍遶，顯示廣大莊嚴事畢，從大菩薩頂",
    "T10n0287_008:0568b23": "上而入，其眷屬光明亦各入彼諸來會坐菩",
    "T10n0287_008:0568b24": "薩頂上。光入之時，彼諸菩薩各得百萬先所",
    "T10n0287_008:0568b25": "未得諸三摩地，是諸光明俱時入此菩薩頂",
    "T10n0287_008:0568b26": "已，則得名為於佛境界已受灌頂，若滿十力",
    "T10n0287_008:0568b27": "則墮正遍等正覺數。「佛子！譬如轉輪聖王太",
    "T10n0287_008:0568b28": "子，正后所生具足王相。其轉輪王，令此太子",
    "T10n0287_008:0568b29": "坐白象寶妙金之座，張大網幔建大幢幡，華",
    "T10n0287_008:0568c01": "蓋、衣服、然香、散花、末香、花鬘、奏諸音樂，令取",
    "T10n0287_008:0568c02": "四洲四大海水置金瓶內。轉輪聖王手自執",
    "T10n0287_008:0568c03": "瓶灌太子頂，纔灌頂已，則墮灌頂剎利王數，",
    "T10n0287_008:0568c04": "若轉具足十善業道，而乃得名轉輪聖王。佛",
    "T10n0287_008:0568c05": "子！菩薩亦復如是，纔從諸佛得灌頂已，名為",
    "T10n0287_008:0568c06": "已受智水灌頂，若滿十力則墮正遍等正覺",
    "T10n0287_008:0568c07": "數。佛子！是名菩薩大乘灌頂。為此灌頂菩",
    "T10n0287_008:0568c08": "薩發起無量百千難行之行。菩薩如是受灌",
    "T10n0287_008:0568c09": "頂已，增長無量智慧功德，名為安住法雲地",
    "T10n0287_008:0568c10": "中。",
    "T10n0287_008:0568c11": "「佛子！菩薩住此法雲地時，知欲界集、色界集、",
    "T10n0287_008:0568c12": "無色界集、有情界集、識界集、有為界集、無為",
    "T10n0287_008:0568c13": "界集、虛空界集、法界集、涅槃界集，皆如實知。",
    "T10n0287_008:0568c14": "了知見行煩惱之集、世界成壞集、聲聞行集、",
    "T10n0287_008:0568c15": "獨覺行集、菩薩行集、佛力無畏不共佛法色",
    "T10n0287_008:0568c16": "身法身集、以一切種一切智智集、示成正覺",
    "T10n0287_008:0568c17": "轉大法輪入滅度集、入一切法分別顯了集。",
    "T10n0287_008:0568c18": "舉要言之，以一切種一切智智集，皆如實知。",
    "T10n0287_008:0568c19": "又此菩薩以依如是隨智行慧，漸更了知有",
    "T10n0287_008:0568c20": "情變化、業煩惱變化、見行變化、世界變化、法",
    "T10n0287_008:0568c21": "界變化、聲聞變化、獨覺變化、菩薩變化、如來",
    "T10n0287_008:0568c22": "變化，於諸一切變化差別無分別性，皆如",
    "T10n0287_008:0568c23": "實知。",
    "T10n0287_008:0568c24": "「又此菩薩知佛加持、法加持、僧加持、業加持、",
    "T10n0287_008:0568c25": "煩惱加持、時分加持、願加持、供養加持、正行",
    "T10n0287_008:0568c26": "加持、劫加持、智加持，皆如實知。",
    "T10n0287_008:0568c27": "「又此菩薩了知諸佛正等覺者入微細智，所",
    "T10n0287_008:0568c28": "謂：或入行微細智、或入降下受生微細智、或",
    "T10n0287_008:0568c29": "入生微細智、或入遊戲微細智、或入出家微",
    "T10n0287_008:0569a01": "細智、或入成正覺微細智、或入轉法輪微細",
    "T10n0287_008:0569a02": "智、或入加持籌量微細智、或入涅槃微細智、",
    "T10n0287_008:0569a03": "或入法住微細智，此之一切皆如實知。",
    "T10n0287_008:0569a04": "「又此菩薩了知佛正等覺者所有一切祕密",
    "T10n0287_008:0569a05": "之處，所謂：或身祕密、或語祕密、或心祕密、或",
    "T10n0287_008:0569a06": "時非時籌量祕密、或授菩薩記別祕密、或攝",
    "T10n0287_008:0569a07": "摧伏有情祕密、或乘種種差別祕密、或有情",
    "T10n0287_008:0569a08": "根行差別祕密、或入諸業作用祕密、或行成",
    "T10n0287_008:0569a09": "道覺悟自性祕密，此之一切皆如實知。",
    "T10n0287_008:0569a10": "「又此菩薩了知諸佛所有一切趣入劫智，所",
    "T10n0287_008:0569a11": "謂：或時一劫入無數劫，或無數劫入於一劫，",
    "T10n0287_008:0569a12": "或有數劫入無數劫，或無數劫入有數劫，或",
    "T10n0287_008:0569a13": "剎那入劫、劫入剎那，或劫入非劫、非劫入劫，",
    "T10n0287_008:0569a14": "或有佛劫入無佛劫、無佛之劫入有佛劫，或",
    "T10n0287_008:0569a15": "入無佛剎、或入有佛剎，或過去劫入未來現",
    "T10n0287_008:0569a16": "在、現在劫入過去未來、未來劫入過去現在，",
    "T10n0287_008:0569a17": "或長劫入短劫、短劫入長劫，或短劫入非短",
    "T10n0287_008:0569a18": "劫、非短劫入短劫，一切劫中入相所作，此之",
    "T10n0287_008:0569a19": "一切皆如實知。",
    "T10n0287_008:0569a20": "「又此菩薩了知諸佛正等覺者所有入智，所",
    "T10n0287_008:0569a21": "謂：或入愚道智，或入微塵智，或入剎土身正",
    "T10n0287_008:0569a22": "覺智，或入有情身心正覺智，或入一切處隨",
    "T10n0287_008:0569a23": "順正覺智，或入示現亂行智，或入示現順行",
    "T10n0287_008:0569a24": "智，或入示現逆行智，或入示現思議不思議",
    "T10n0287_008:0569a25": "世間可了不可了行智，或入示現聲聞所知、",
    "T10n0287_008:0569a26": "獨覺所知、菩薩所知、如來所知行智，此之一",
    "T10n0287_008:0569a27": "切皆如實知。佛子，諸佛如來智廣無量，於此",
    "T10n0287_008:0569a28": "地中菩薩入智亦無有量。",
    "T10n0287_008:0569a29": "「佛子！復次，菩薩如是隨順此地之行，逮得菩",
    "T10n0287_008:0569b01": "薩不可思議解脫、無障礙解脫、清淨決擇解",
    "T10n0287_008:0569b02": "脫、普門顯發解脫、如來藏解脫、隨順無礙輪",
    "T10n0287_008:0569b03": "解脫、隨三世行解脫、法界藏解脫、解脫輪光",
    "T10n0287_008:0569b04": "耀解脫、無餘境界解脫。佛子！菩薩安住於此",
    "T10n0287_008:0569b05": "第十法雲地中，此十解脫而為上首，逮得無",
    "T10n0287_008:0569b06": "量無數百千諸解脫門，如是逮得乃至無量",
    "T10n0287_008:0569b07": "無數百千諸三摩地，無量無數百千陀羅尼，",
    "T10n0287_008:0569b08": "逮得無量無數百千神通引發。",
    "T10n0287_008:0569b09": "「佛子！此菩薩成就如是隨智行慧，隨順無量",
    "T10n0287_008:0569b10": "善巧念力，十方無量諸佛如來，所有無量大",
    "T10n0287_008:0569b11": "法光明、大法照耀、大法之雲，此一剎那瞬息",
    "T10n0287_008:0569b12": "須臾，皆能堪任、咸能領納、悉能攝受、普能任",
    "T10n0287_008:0569b13": "持。佛子！譬如娑伽羅雲注大水聚，此除大海",
    "T10n0287_008:0569b14": "餘地方所不能堪任領納、不能攝受、不能任",
    "T10n0287_008:0569b15": "持。諸佛所有入佛祕藏，所謂：大法光明、大法照",
    "T10n0287_008:0569b16": "曜、大法之雲，此諸有情，諸聲聞眾，一切獨覺，",
    "T10n0287_008:0569b17": "并從初地至第九地一切菩薩，不能堪任、不",
    "T10n0287_008:0569b18": "能領納、不能攝受、不能任持，亦復如是。菩薩",
    "T10n0287_008:0569b19": "住此法雲地中，此之一切皆能堪任、咸能領",
    "T10n0287_008:0569b20": "納、悉能攝受、普能任持。佛子！譬如大海一大",
    "T10n0287_008:0569b21": "龍王所注大雨，皆能堪任、皆能領納、悉能攝",
    "T10n0287_008:0569b22": "受、普能任持。若二、若三乃至無量諸大龍王，",
    "T10n0287_008:0569b23": "同一剎那瞬息須臾，所注大雨，皆能堪任、咸",
    "T10n0287_008:0569b24": "能領納、悉能攝受、普能任持。所以者何？大海",
    "T10n0287_008:0569b25": "無量縱廣寬故。佛子！菩薩住此法雲地中，亦",
    "T10n0287_008:0569b26": "復如是，於一佛前無量法明、法照、法雲，剎那",
    "T10n0287_008:0569b27": "瞬息須臾皆能堪任、領納、攝受、任持。若二若",
    "T10n0287_008:0569b28": "三乃至無量諸如來前，無量法明，法照，法雲，",
    "T10n0287_008:0569b29": "剎那瞬息須臾皆能堪任、領納、攝受、任持，是",
    "T10n0287_008:0569c01": "故此地名為法雲。」",
    "T10n0287_008:0569c02": "解脫月菩薩言：「唯佛子！豈能算數此地菩薩，",
    "T10n0287_008:0569c03": "於剎那頃瞬息須臾，能幾佛所，堪任、領納、攝",
    "T10n0287_008:0569c04": "受、任持大法光明、大法照曜、大法雲耶？」金剛",
    "T10n0287_008:0569c05": "藏菩薩言：「佛子！不可以算數宣說此事。此地",
    "T10n0287_008:0569c06": "菩薩能於若干諸如來所，於剎那頃瞬息須",
    "T10n0287_008:0569c07": "臾，堪能、領納、攝受、任持大法光明、大法照曜、",
    "T10n0287_008:0569c08": "大法之雲，然為仁者當說譬喻。佛子！譬如十",
    "T10n0287_008:0569c09": "方百萬俱胝那庾多不可說佛剎微塵等諸世",
    "T10n0287_008:0569c10": "界中所有無餘諸有情界，其中設有隨一有",
    "T10n0287_008:0569c11": "情，已得最上聞持總持為佛侍者，聲聞眾中",
    "T10n0287_008:0569c12": "多聞上首，猶如金剛蓮花上佛、如來、應供、正",
    "T10n0287_008:0569c13": "等覺所大勝苾芻。此一有情，設得成就如是",
    "T10n0287_008:0569c14": "多聞善巧力持，如一有情，於彼無餘諸世界",
    "T10n0287_008:0569c15": "中一切有情，設亦成就如是多聞陀羅尼力，",
    "T10n0287_008:0569c16": "然一有情所受之法餘不重受。佛子！於意云",
    "T10n0287_008:0569c17": "何？彼諸有情多聞善巧寧無量不？」解脫月菩",
    "T10n0287_008:0569c18": "薩言：「佛子！彼諸有情多聞善巧甚多無量。」金",
    "T10n0287_008:0569c19": "剛藏菩薩言：「佛子！今當告汝令得解了。菩薩",
    "T10n0287_008:0569c20": "安住於法雲地，於一佛所一剎那頃，所任、所",
    "T10n0287_008:0569c21": "領、所攝、所持，名三世法界藏大法光明、法照、",
    "T10n0287_008:0569c22": "法雲。比此大法光明照雲任持善巧，於前爾",
    "T10n0287_008:0569c23": "所世界有情多聞善巧，百倍不及一，千倍、百",
    "T10n0287_008:0569c24": "千倍、俱胝倍、百俱胝倍、千俱胝倍、百千俱胝倍、",
    "T10n0287_008:0569c25": "百千俱胝那庾多倍，不及其一；算計譬喻乃",
    "T10n0287_008:0569c26": "至鄔波尼殺曇倍所不能及。如一佛所，如是",
    "T10n0287_008:0569c27": "十方如前所說諸世界中，所有若干微塵之",
    "T10n0287_008:0569c28": "數，爾所如來正等覺所，復過此數無量無邊",
    "T10n0287_008:0569c29": "諸如來所，所有三世法界藏大法光明、法照、法",
    "T10n0287_008:0570a01": "雲，此等皆能一剎那頃瞬息須臾堪任、領納、",
    "T10n0287_008:0570a02": "攝受、任持，是故此地名為法雲。",
    "T10n0287_008:0570a03": "「復次，佛子！菩薩安住法雲地已，從此願力起",
    "T10n0287_008:0570a04": "大悲雲、震大法雷，神通無畏電光暉昱，大光",
    "T10n0287_008:0570a05": "明風迅轉遐布，以大福智厚霧彌覆，現種種",
    "T10n0287_008:0570a06": "身靉靆旋還；發大法吼駭蹙魔軍，於一剎那",
    "T10n0287_008:0570a07": "瞬息須臾普遍十方，於前所說諸世界中微",
    "T10n0287_008:0570a08": "塵數等，復過此數。普覆無量百千俱胝那庾",
    "T10n0287_008:0570a09": "多世界，澍大無比甘露法雨，殄息有情無知",
    "T10n0287_008:0570a10": "所起眾惑塵焰，令隨意樂善根稼穡增長成",
    "T10n0287_008:0570a11": "熟，是故此地名為法雲。",
    "T10n0287_008:0570a12": "「復次，佛子！菩薩住此法雲地中，於一世界處",
    "T10n0287_008:0570a13": "覩史多天宮為首，降下、入胎、住生、出家、成道、",
    "T10n0287_008:0570a14": "受請轉大法輪、歸大涅槃，隨所應度有情意",
    "T10n0287_008:0570a15": "樂，示現種種一切佛事，若二、若三乃至如上",
    "T10n0287_008:0570a16": "諸世界中，所有微塵復過此數，無量百千俱",
    "T10n0287_008:0570a17": "胝那庾多諸世界中，處覩史多天宮為首，乃",
    "T10n0287_008:0570a18": "至示入大般涅槃，隨所應度有情意樂，示現",
    "T10n0287_008:0570a19": "種種一切佛事。菩薩如是得智自在極善決",
    "T10n0287_008:0570a20": "擇，大智神通隨自心欲，能以狹小世界示現",
    "T10n0287_008:0570a21": "寬廣，寬廣世界示現狹小；復隨心欲雜染世",
    "T10n0287_008:0570a22": "界示為清淨，清淨世界示為雜染；如是廣大",
    "T10n0287_008:0570a23": "無量麁細，亂住、正住、覆仰住等，一切世界自",
    "T10n0287_008:0570a24": "在力故，皆能引發彼彼示現。或此菩薩隨其",
    "T10n0287_008:0570a25": "心欲，於一塵中置一世界，周遍乃至輪圍",
    "T10n0287_008:0570a26": "山際，微塵不增世界不減，然彼作用悉令顯",
    "T10n0287_008:0570a27": "現。或復於一微塵之中，置二、置三、四、五乃至",
    "T10n0287_008:0570a28": "不可說世界，一一世界皆悉周備，各各乃至",
    "T10n0287_008:0570a29": "輪圍山際，而彼微塵體相如本，於中世界悉",
    "T10n0287_008:0570b01": "得明現。或隨心欲，於一世界中示二世界莊",
    "T10n0287_008:0570b02": "嚴之事，乃至示現於不可說世界莊嚴。或隨",
    "T10n0287_008:0570b03": "心欲，能以一世界莊嚴之事示二世界中，乃",
    "T10n0287_008:0570b04": "至示現於不可說諸世界中。復隨樂欲，乃至",
    "T10n0287_008:0570b05": "於不可說諸世界中所有有情，此之一切悉",
    "T10n0287_008:0570b06": "能示現，於一世界而於有情無所逼惱。復隨",
    "T10n0287_008:0570b07": "樂欲，一世界中所有若干諸有情界，此之示",
    "T10n0287_008:0570b08": "現於不可說諸世界中，而於有情無所逼惱。",
    "T10n0287_008:0570b09": "復隨意欲，於一毛道示現一佛境界莊嚴，乃",
    "T10n0287_008:0570b10": "至示現於不可說一切諸佛境界莊嚴。復隨",
    "T10n0287_008:0570b11": "心欲，於一剎那瞬息須臾，化不可說諸世界",
    "T10n0287_008:0570b12": "中微塵數身，於一一身示現若干微塵數手，",
    "T10n0287_008:0570b13": "以此諸手慇懃供養十方諸佛，以一一手各",
    "T10n0287_008:0570b14": "持殑伽沙數花奩，以散諸佛，香篋、花鬘、塗香、",
    "T10n0287_008:0570b15": "末香、衣服、寶蓋、幢幡一切諸莊嚴具，皆亦如",
    "T10n0287_008:0570b16": "是。於一一身，復示爾所微塵數頭，一一頭中",
    "T10n0287_008:0570b17": "加持爾所微塵數舌，以此諸舌稱讚十方諸",
    "T10n0287_008:0570b18": "佛功德。復於一一心念之間遍歷十方，於心",
    "T10n0287_008:0570b19": "念頃普遍十方，示成正覺乃至涅槃，加持國",
    "T10n0287_008:0570b20": "土莊嚴之事，於三世中示無量身。或於自身",
    "T10n0287_008:0570b21": "示有無量諸佛世尊，無量無邊佛剎莊嚴，於",
    "T10n0287_008:0570b22": "自身中能示一切世界成壞，從一毛孔隨欲",
    "T10n0287_008:0570b23": "引出一切風輪，而於有情無所惱害。復隨心",
    "T10n0287_008:0570b24": "欲，無邊世界示一大海，此海水中現大蓮花，",
    "T10n0287_008:0570b25": "其光嚴飾遍滿無量無邊世界，於中示現大",
    "T10n0287_008:0570b26": "菩提樹莊嚴之事，乃至示成以一切種勝妙",
    "T10n0287_008:0570b27": "相應一切智性。或於自身現十方界一切光",
    "T10n0287_008:0570b28": "明摩尼寶珠，日、月、星、宿、雲、電等光靡不皆現；",
    "T10n0287_008:0570b29": "以口噓氣能動十方無量世界，而不令彼有",
    "T10n0287_008:0570c01": "情驚怖。復現十方風災、火災及以水災，隨意",
    "T10n0287_008:0570c02": "隨欲悉能加持一切有情色身嚴好。或自身",
    "T10n0287_008:0570c03": "中示現佛身，或佛身中示現自身，或佛身中",
    "T10n0287_008:0570c04": "現已剎土，或已剎土示現佛身。佛子！菩薩安",
    "T10n0287_008:0570c05": "住法雲地已，能現如是及餘無量百千俱胝",
    "T10n0287_008:0570c06": "那庾多數神變遊戲。」",
    "T10n0287_008:0570c07": "佛說十地經卷第八"
}