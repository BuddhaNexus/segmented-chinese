{
    "T33n1702_005:0208a13": "金剛經纂要刊定記卷第五",
    "T33n1702_005:0208a15": "長水沙門子璿錄",
    "T33n1702_005:0208a16": "第六疏初標章。若法下。指疑起處。此亦從前",
    "T33n1702_005:0208a17": "第三中來。云何下。結成疑也。既興功運行六",
    "T33n1702_005:0208a18": "度齊修，迴向發心嚴淨佛土，此若非取則孰",
    "T33n1702_005:0208a19": "為取耶？佛身之疑意亦同此。以是二報不相",
    "T33n1702_005:0208a20": "離故，故論文中二疑雙敘。然今此科但斷一",
    "T33n1702_005:0208a21": "種。舉問。經意云：菩薩取形相莊嚴佛土不？佛",
    "T33n1702_005:0208a22": "意等者。空生本疑有取，佛意欲顯無取，取與",
    "T33n1702_005:0208a23": "無取在於性相二土。故且舉相問之，試其解",
    "T33n1702_005:0208a24": "不。釋答。經意云：不取相莊嚴佛土也。徵意云：",
    "T33n1702_005:0208a25": "以何義故不取相莊嚴佛土？釋意云：不以相",
    "T33n1702_005:0208a26": "莊嚴，是真實莊嚴也。偈云下。於中前三句正",
    "T33n1702_005:0208a27": "釋經，後一句即却釋偈之第三句也。又前兩",
    "T33n1702_005:0208a28": "句，釋經中莊嚴佛土者。非形，釋即非莊嚴。第",
    "T33n1702_005:0208a29": "一體，釋是名莊嚴。非嚴，顯偈中非形。莊嚴，意",
    "T33n1702_005:0208b01": "顯偈中第一體。此但指配其文，義意即邐迤",
    "T33n1702_005:0208b02": "次顯。論釋下。轉釋偈文。諸佛下，至不可取。釋",
    "T33n1702_005:0208b03": "偈之前半。謂修習無分別智，通達唯識真實",
    "T33n1702_005:0208b04": "之性。此則以智契如名為莊嚴，即是無取之",
    "T33n1702_005:0208b05": "義。所疑有取，自此釋遣。莊嚴有二下。釋後半。",
    "T33n1702_005:0208b06": "先列二土，形相即法相土，謂金地寶池等。以",
    "T33n1702_005:0208b07": "要言之，但有所見聞皆屬形相。第一義即法性",
    "T33n1702_005:0208b08": "土，謂離一切相無所見聞，即真如理是。非嚴",
    "T33n1702_005:0208b09": "下。正釋。即以後第三句為出所以，由是故得",
    "T33n1702_005:0208b10": "非嚴及莊嚴也。非嚴即揀法相土，非今所嚴",
    "T33n1702_005:0208b11": "之者，當於經中則非莊嚴也。莊嚴意，即顯法",
    "T33n1702_005:0208b12": "性土，是此所嚴之者，當於經中是名莊嚴。所",
    "T33n1702_005:0208b13": "謂顯發過恒河沙數功德，而為莊嚴。如金作",
    "T33n1702_005:0208b14": "器，器非外來，即以此器反嚴於金。是故前引",
    "T33n1702_005:0208b15": "論云：「諸佛無有莊嚴國土事」等。是則於諸嚴",
    "T33n1702_005:0208b16": "中更無過者，故云第一莊嚴等也。言意者。即",
    "T33n1702_005:0208b17": "指非形第一體，是非嚴莊嚴之意也。意即所",
    "T33n1702_005:0208b18": "以也。問：「諸佛身土必須性相具足方為了義，",
    "T33n1702_005:0208b19": "今既唯言於性，豈不闕於相耶？」答：「身土之相",
    "T33n1702_005:0208b20": "唯心之影，心淨方能現之，苟能清淨其心，身",
    "T33n1702_005:0208b21": "土自然顯現。其猶磨鏡塵盡像生，自然如然，",
    "T33n1702_005:0208b22": "故非造作。故《唯識》云：『大圓鏡智，能現能生身",
    "T33n1702_005:0208b23": "土智影。』況是即相亡相，非謂棄相取性，但無",
    "T33n1702_005:0208b24": "執情何閡於相。然以經宗無相，此義稍增，首",
    "T33n1702_005:0208b25": "末皆爾。用心之相，如次所明。」淨心勸。經意云：",
    "T33n1702_005:0208b26": "以是義故，汝諸菩薩應生無住清淨之心。若",
    "T33n1702_005:0208b27": "人下。先敘所遮之心。意以形相為真佛土，由",
    "T33n1702_005:0208b28": "是見故，便欲形相莊嚴，故云我成就等。彼住",
    "T33n1702_005:0208b29": "下。顯失也。意明本欲嚴淨，如何却生染心，以",
    "T33n1702_005:0208c01": "住色等即生死心，何名淨耶？為遮下。躡前所",
    "T33n1702_005:0208c02": "遮，引起經意。既以不住色等為清淨心，當知",
    "T33n1702_005:0208c03": "住於色等誠為染矣。正智者。無住之心既是",
    "T33n1702_005:0208c04": "正智，當知有住所生之心同為妄識。此中正",
    "T33n1702_005:0208c05": "智而言生者，所謂顯發，非剙然而生。故《大經》",
    "T33n1702_005:0208c06": "云：「於一切法不生，是般若波羅蜜生也。」以此",
    "T33n1702_005:0208c07": "般若不生不滅，故云真心。若都下。顯意遮過。",
    "T33n1702_005:0208c08": "恐惰空見，故令生此真心。天真之心本無生",
    "T33n1702_005:0208c09": "滅，但緣住境即不相應，亦非斷滅。心若不住，",
    "T33n1702_005:0208c10": "般若了然，亦非生起，恐人迷此，故為顯而遮",
    "T33n1702_005:0208c11": "之。是則前令不住色等是遮有，後令生心是",
    "T33n1702_005:0208c12": "遮無，既離有無即名中道。如斯體達，是真莊",
    "T33n1702_005:0208c13": "嚴，何有佛土而不清淨？故《淨名》云：「欲淨佛土",
    "T33n1702_005:0208c14": "當淨其心，隨其心淨即佛土淨。」淨其心者，即離",
    "T33n1702_005:0208c15": "有無也。第七疏初標章疑起之意，前章已敘。",
    "T33n1702_005:0208c16": "問：「此與第三何別？」答：「前化此報，故不同也。緣",
    "T33n1702_005:0208c17": "前聞應化非真，故無有取，便云報身是實，應",
    "T33n1702_005:0208c18": "有取心。是故此疑躡彼第三而起也。」斷疑。經",
    "T33n1702_005:0208c19": "問答可知。徵意云：以何義故，名之為大？釋意",
    "T33n1702_005:0208c20": "云：非有漏有為身，是無漏無為身。若準無著",
    "T33n1702_005:0208c21": "則全異於此，大抵首末皆依二諦而釋也。今",
    "T33n1702_005:0208c22": "此疏中有依天親，有依無著，則此一段且依",
    "T33n1702_005:0208c23": "天親也。疏二。初、總釋喻旨高遠等者，謂下據",
    "T33n1702_005:0208c24": "金輪高八萬由旬，六萬諸山而為眷屬，故名",
    "T33n1702_005:0208c25": "為大。故《華嚴疏》云：「須彌橫海落群峰之高。」而",
    "T33n1702_005:0208c26": "不取等者。彼山雖大，四寶所成，五位法中色",
    "T33n1702_005:0208c27": "法所攝，三性之內無記性收，豈有分別而取",
    "T33n1702_005:0208c28": "為王也。報佛下。正明所喻。謂進修多劫福智",
    "T33n1702_005:0208c29": "圓明，純淨無垢更無過此，故云無上。獨王",
    "T33n1702_005:0209a01": "去聲法界故號法王。大有二義：一約體，身智郭",
    "T33n1702_005:0209a02": "周故。二約位，諸聖莫及故。無分別者。非如色",
    "T33n1702_005:0209a03": "法是無記性，但以三祇修習萬慮都忘，如知",
    "T33n1702_005:0209a04": "寂然，故無分別。偈云下。以偈結也。非身下。二、",
    "T33n1702_005:0209a05": "別解非身二初、牒經略指無漏無為者。無漏",
    "T33n1702_005:0209a06": "則簡異世間，無為則表非生滅。問：「今明報身，",
    "T33n1702_005:0209a07": "即合有為無漏，云何此說無為耶？」答：「此據實",
    "T33n1702_005:0209a08": "教不約權宗，故是無為也。故《淨名》云：『佛身無",
    "T33n1702_005:0209a09": "為不墮諸數，佛身無漏諸漏已盡。』」故偈云下。",
    "T33n1702_005:0209a10": "二、引論廣釋二初、引本偈此偈標遠離有為有",
    "T33n1702_005:0209a11": "漏，意顯唯有無漏法體。論云下。二、引論文三。",
    "T33n1702_005:0209a12": "初、雙標若如是者。指經徵起以標也。以唯下。",
    "T33n1702_005:0209a13": "二、雙釋。清淨身即法身也。此釋有物之句，即",
    "T33n1702_005:0209a14": "是經中是名大身也。問：「此說報身，云何言法？」",
    "T33n1702_005:0209a15": "答：「以法報合說二身不殊，以此實教理智無二，",
    "T33n1702_005:0209a16": "故得云耳。」以遠離下。釋無物之句也。即是經",
    "T33n1702_005:0209a17": "中佛說非身也。法身既是無為，則離有為生",
    "T33n1702_005:0209a18": "滅。有為既離，況有漏耶。故此釋文不言諸漏。",
    "T33n1702_005:0209a19": "以是下。三、雙結。謂以是遠離及唯有故，顯得",
    "T33n1702_005:0209a20": "法身真我，無漏無為不生不滅，湛然清淨故",
    "T33n1702_005:0209a21": "有實體，名為有物。不如凡夫遍計之我，有漏",
    "T33n1702_005:0209a22": "有為、即生即滅，如彼夢幻無有實體也。以不依",
    "T33n1702_005:0209a23": "下。結無有物。亦是重顯所以也。以不依於五",
    "T33n1702_005:0209a24": "蘊有為之緣而住，唯如如及如如智獨存，故",
    "T33n1702_005:0209a25": "有實我。當知凡夫皆依五蘊有為緣住，五蘊",
    "T33n1702_005:0209a26": "尚假，況所計我耶。緣法非己，故云依他也。辯",
    "T33n1702_005:0209a27": "沙。經意可見。阿耨池者。此贍部洲，從中向北",
    "T33n1702_005:0209a28": "有九黑山，次有大雪山，次有香醉山，於雪北",
    "T33n1702_005:0209a29": "香南有阿耨池。此云無熱惱，縱廣五十由旬，",
    "T33n1702_005:0209b01": "八功德水充滿其中。於中四面各出一大河，",
    "T33n1702_005:0209b02": "東名𣩦伽河，繞池一匝流入東海，南信渡河，",
    "T33n1702_005:0209b03": "西縛芻，北徒多，皆繞池一匝，如次入南西北",
    "T33n1702_005:0209b04": "海。今經恒河即殑伽也，言恒者，譯者訛也。周",
    "T33n1702_005:0209b05": "四十里者，謂初出池口處也。佛多下。出取喻",
    "T33n1702_005:0209b06": "之由。然說此經時，但在祇園，餘說法時多近",
    "T33n1702_005:0209b07": "於彼，故以喻也。彰福。經意可見。論云下。徵也。",
    "T33n1702_005:0209b08": "謂三疑之後、四果之前，已說寶施之喻，今復",
    "T33n1702_005:0209b09": "說者，豈不重耶？偈云下。釋也。謂前已一三千",
    "T33n1702_005:0209b10": "界寶施，此說無量三千界寶施，雖則總是多，",
    "T33n1702_005:0209b11": "若總是勝校量，然其後者，即多中之多、勝中",
    "T33n1702_005:0209b12": "之勝，故重說也。斯則言說重而義意不重。何",
    "T33n1702_005:0209b13": "故下。轉難。意云：何不於前文中便說此喻耶？",
    "T33n1702_005:0209b14": "為漸下。約人通也。謂機淺法深，頓說難信，漸",
    "T33n1702_005:0209b15": "次誘引令知勝德。又前下。約法通也。謂喻之",
    "T33n1702_005:0209b16": "前，未說四果無心，釋迦無得，嚴淨國土不嚴",
    "T33n1702_005:0209b17": "而嚴，修證佛身無證而證。是故校量之喻亦",
    "T33n1702_005:0209b18": "未能勝。後乃既明斯義法理兼深，由是校量",
    "T33n1702_005:0209b19": "之喻亦復殊勝。或可出生佛法之義，亦在前",
    "T33n1702_005:0209b20": "喻之後也。況後釋所以中五段經文，亦屬於",
    "T33n1702_005:0209b21": "此。思之。顯勝。經意可知。大意同前者。即福不",
    "T33n1702_005:0209b22": "趣菩提，二能趣菩提是也。可敬。經可知。大般",
    "T33n1702_005:0209b23": "若下。引事證。帝釋每於善法堂中，為天眾說",
    "T33n1702_005:0209b24": "般若波羅蜜法。或有時不在，諸天若到，皆向",
    "T33n1702_005:0209b25": "座恭敬作禮，為重於法乃尊於處。故高顯者。",
    "T33n1702_005:0209b26": "以尊人故令處高顯，俾遠近皆見敬而生福",
    "T33n1702_005:0209b27": "也。形貌等者。塔中有佛形貌，人見必生敬心，",
    "T33n1702_005:0209b28": "見於說法之處，亦如見佛形貌。若梵語制多，",
    "T33n1702_005:0209b29": "此云靈廟，或云可供養處，與此大同。獲益。經",
    "T33n1702_005:0209c01": "意云：宣說四句之處，尚得天人供養，何況盡",
    "T33n1702_005:0209c02": "此經文能受持耶。如經敘之。前四句等者，據",
    "T33n1702_005:0209c03": "此經意望於前段，有二勝劣。何者？為前說其",
    "T33n1702_005:0209c04": "處，此說於人。前明四句偈，此明盡受持。由是",
    "T33n1702_005:0209c05": "前則劣中之劣，此乃勝中之勝。反覆而言，故",
    "T33n1702_005:0209c06": "云何況也。最上者。法身也。無漏無為，絕上上",
    "T33n1702_005:0209c07": "故。第一者。報身也。眾聖中尊。更無過故。希有",
    "T33n1702_005:0209c08": "者。化身也。如前所說四種事故。意明受持讀",
    "T33n1702_005:0209c09": "誦具獲三身功德圓滿也。有云：能趣菩提故",
    "T33n1702_005:0209c10": "云最上，勝出諸乘故云第一，世間無比故云",
    "T33n1702_005:0209c11": "希有。有佛。經意云：如此經文隨何方所，即為",
    "T33n1702_005:0209c12": "有佛及諸弟子。經顯下。明有佛及有之所以。",
    "T33n1702_005:0209c13": "謂報化必依法身，法身又從經顯。既有能顯",
    "T33n1702_005:0209c14": "之教，必有所顯之佛。又經是教法，佛是果法，",
    "T33n1702_005:0209c15": "果由理顯，理由行致，斯則三佛備足、四法具",
    "T33n1702_005:0209c16": "圓，所在之處豈生輕劣。又一切下。明有弟子",
    "T33n1702_005:0209c17": "之所以。三乘賢聖體是無為，經顯無為故有",
    "T33n1702_005:0209c18": "賢聖。尊重者。謂證如者皆是入理聖人，可尊",
    "T33n1702_005:0209c19": "可重故。若準魏經，即但言有佛使人尊重，不",
    "T33n1702_005:0209c20": "言別有弟子。故彼文云：「即為有佛，尊重似佛。」",
    "T33n1702_005:0209c21": "名勝。經問意云：未審此經有何名目？不有名",
    "T33n1702_005:0209c22": "目，如何奉持？答文可知。徵意云：如來常說諸",
    "T33n1702_005:0209c23": "法名相皆空，今特立此名者，有何所以？釋意",
    "T33n1702_005:0209c24": "云：我所立者，名即無名，無名之名豈違空義？",
    "T33n1702_005:0209c25": "為受持故，於無名中強立名耳。佛立下。釋立",
    "T33n1702_005:0209c26": "名之因。因即所依之義。謂金剛有能壞之義，",
    "T33n1702_005:0209c27": "般若有觀照之功。法喻雙彰，故曰金剛般若。",
    "T33n1702_005:0209c28": "其實亦約能堅之義以立，今且就用釋之，具",
    "T33n1702_005:0209c29": "如題中及七義句中說也。斷惑故勝者。眾生",
    "T33n1702_005:0210a01": "流轉為遭惑染，若斷惑染成佛無疑，豈不勝",
    "T33n1702_005:0210a02": "乎！對治等者。約名顯義，義實名虛，若執虛名",
    "T33n1702_005:0210a03": "安得實義？慮有斯執，是故對治異說勝。經問",
    "T33n1702_005:0210a04": "意云：汝謂如來除所證之法外更有別異之",
    "T33n1702_005:0210a05": "說不？答意云：如來除所證之法外，更無別異",
    "T33n1702_005:0210a06": "之說。此段躡於次前立名處來，意云非唯立",
    "T33n1702_005:0210a07": "此經名，名即無名，凡有所說悉皆如此。又非",
    "T33n1702_005:0210a08": "我獨爾，諸佛亦然。無別等者。謂釋迦一佛初",
    "T33n1702_005:0210a09": "中後說，竟無別異增減，然乃但據真實無差，",
    "T33n1702_005:0210a10": "不約言辭有異耳。但如下。出所以也。凡有說",
    "T33n1702_005:0210a11": "時皆如其證，證中無說豈有異耶？三世下。結",
    "T33n1702_005:0210a12": "通諸佛。以諸佛同證，竟無二源，不證則已，證",
    "T33n1702_005:0210a13": "則無別也。若未至極位在因地中，隨其所說",
    "T33n1702_005:0210a14": "各各差別。何以故？所證不同故。如地前地上",
    "T33n1702_005:0210a15": "十地節級不同，由是果人決無異說。故云下。",
    "T33n1702_005:0210a16": "結成上義。既一佛多佛過去未來所說皆同，",
    "T33n1702_005:0210a17": "咸如其證，如證之說不亦勝乎。故論云下。引",
    "T33n1702_005:0210a18": "證。唯獨等者，說般若能斷煩惱，無有一佛不",
    "T33n1702_005:0210a19": "作此說，餘皆若此。第一等者。以諦理離言說",
    "T33n1702_005:0210a20": "相、離名字相，故不可說。此證前既如其證則",
    "T33n1702_005:0210a21": "無所說也。然無著、天親語雖似異，其意實同。",
    "T33n1702_005:0210a22": "既如其證，豈非第一義耶。塵勝經。問答之文",
    "T33n1702_005:0210a23": "可見。釋意云：所言塵者，非煩惱塵但是地塵。",
    "T33n1702_005:0210a24": "所言世界者，非染因界但是地塵界。此即躡",
    "T33n1702_005:0210a25": "前校量中來。由前說河沙寶施不及持經，惑",
    "T33n1702_005:0210a26": "者所聞未能誠信。所以如來特說此義，使其",
    "T33n1702_005:0210a27": "明見優劣用滌所疑。具在疏文昭然可見。論",
    "T33n1702_005:0210a28": "云下。釋盡其意。意云：碎界為塵，塵上不起煩",
    "T33n1702_005:0210a29": "惱，寶施得福，即有貪瞋五欲自娛，無惡不造。",
    "T33n1702_005:0210b01": "故相傳云：布施是第三生怨，所以塵界勝於",
    "T33n1702_005:0210b02": "寶施，且塵界但不起過尚得為勝，況受持此",
    "T33n1702_005:0210b03": "經定招佛果，豈可以為劣哉。由是相望便有",
    "T33n1702_005:0210b04": "三重勝劣，謂寶施不及塵界，塵界不及持經；",
    "T33n1702_005:0210b05": "持經尚勝於塵界，豈得不如寶施。如百姓不",
    "T33n1702_005:0210b06": "如宰相，宰相不如天子；天子尚勝於宰相，豈",
    "T33n1702_005:0210b07": "得不如百姓。喻中天子最勝也。法中持經最",
    "T33n1702_005:0210b08": "勝也。經勝所以，豈不昭然。大雲下。但對經文",
    "T33n1702_005:0210b09": "以揀法喻，更無別義。然其意者，說微塵是塵，",
    "T33n1702_005:0210b10": "貪等亦是塵，以俱有坌污之義故。說三千為",
    "T33n1702_005:0210b11": "界，說煩惱染因亦為界，以皆有為因之義故。",
    "T33n1702_005:0210b12": "亦可三千是器界，煩惱是有情界故也。今則",
    "T33n1702_005:0210b13": "揀非貪等塵及染因界，但是地塵及三千界",
    "T33n1702_005:0210b14": "也。是則結釋上義並如前說。果勝。經問答之",
    "T33n1702_005:0210b15": "文可知。徵意云：以何義故，不以三十二相為",
    "T33n1702_005:0210b16": "法身如來？釋意云：如來說三十二相，非是法",
    "T33n1702_005:0210b17": "身無為之相，但是化身有為之相故。恐施下。",
    "T33n1702_005:0210b18": "敘經起之意也。恐彼意云：若施不求佛，即起",
    "T33n1702_005:0210b19": "煩惱，本為求佛，云何煩惱？彼所求者，即是三",
    "T33n1702_005:0210b20": "十二相之身，為破此見，故復問之。持說下。且",
    "T33n1702_005:0210b21": "標勝劣。謂寶施但得色相，持經即得菩提，故",
    "T33n1702_005:0210b22": "云勝彼福德。何以故者。徵意云：既得三十二",
    "T33n1702_005:0210b23": "相，何不得菩提？彼相下。釋也。理法身是菩提",
    "T33n1702_005:0210b24": "相，彼三十二相非菩提相。所以言者，菩提無",
    "T33n1702_005:0210b25": "相故，由法身即菩提相，非菩提相空矣。又於",
    "T33n1702_005:0210b26": "其中，法身則勝、色身則劣。何以故？法身無為",
    "T33n1702_005:0210b27": "真實性故，色身有為影像相故。然由持說因",
    "T33n1702_005:0210b28": "勝故，果中獲法身。寶施因劣故，果中獲色身。",
    "T33n1702_005:0210b29": "故上標云：持說此經勝彼福德。經福下。轉遮",
    "T33n1702_005:0210c01": "謬解。恐施寶者聞上所說，便云雖知色身劣",
    "T33n1702_005:0210c02": "於法身，寶施不如持說，我以不能持說，不要",
    "T33n1702_005:0210c03": "法身，恒將寶施成就色身，相好既圓不亦妙",
    "T33n1702_005:0210c04": "矣。為遮此見，故此云也。謂前且約別義分於",
    "T33n1702_005:0210c05": "因果，故說施感相身。若據實義而論，空施不",
    "T33n1702_005:0210c06": "成相果。何者？由無智慧隨相生情，所施雖多",
    "T33n1702_005:0210c07": "唯成有漏。縱得三十二相，但是轉輪王，色相",
    "T33n1702_005:0210c08": "雖同不名為佛。若能持說此經，則智慧圓起，",
    "T33n1702_005:0210c09": "依慧行施不住有空，以無漏因獲無漏果，如",
    "T33n1702_005:0210c10": "此三十二相，始得名為佛焉。意明下。結釋上",
    "T33n1702_005:0210c11": "義。不逾前說。校量。經意如文可知。但甚多之",
    "T33n1702_005:0210c12": "言，顯超命施之福也。捨身等者。意恐人聞寶",
    "T33n1702_005:0210c13": "施不及受持，便謂以是身外之財所以劣於經",
    "T33n1702_005:0210c14": "福，若將身命布施必勝受持。為破其見，故有",
    "T33n1702_005:0210c15": "此文。沙數猶劣，況一身耶？泣歎。經意者。謂空",
    "T33n1702_005:0210c16": "生聞上所說，喜極成悲泣涕連連，自宣心曲，",
    "T33n1702_005:0210c17": "身為羅漢已是多時，慧眼雖開未聞斯教。捨",
    "T33n1702_005:0210c18": "身下。悲泣之由。然有三意。一謂傷彼捨身虛",
    "T33n1702_005:0210c19": "其功故。意云：捨命河沙劣於持說，不達深旨",
    "T33n1702_005:0210c20": "勞而無功。二謂悲曩劫不逢遇故。意云：在凡",
    "T33n1702_005:0210c21": "不聞故當其分，自階聖果亦未聞之。三謂慶",
    "T33n1702_005:0210c22": "今得聞喜極成悲故。善吉剙聞深法非本所",
    "T33n1702_005:0210c23": "望，涕淚交流以彰極喜。今此疏中且明前一",
    "T33n1702_005:0210c24": "也。論云下。引證。慧眼等者，謂空生混跡寄位",
    "T33n1702_005:0210c25": "小乘，自證人空已來，未聞法空之理，以法空",
    "T33n1702_005:0210c26": "是大乘所證境故。然以此為經勝由者。有兩",
    "T33n1702_005:0210c27": "重意：一謂教若麁淺聞乃尋常，既感悲啼乃",
    "T33n1702_005:0210c28": "知深妙。二謂常人啼泣未足為奇，善吉悲傷當",
    "T33n1702_005:0210c29": "知最勝。勝之所以，不亦明乎。正明。經意云：若",
    "T33n1702_005:0211a01": "人聞此能生信心，此信若生不信諸法，故云",
    "T33n1702_005:0211a02": "清淨。諸法既泯實相生焉，三身功德自此周",
    "T33n1702_005:0211a03": "備，豈不勝耶。第一等者。如前所明。經文存略，",
    "T33n1702_005:0211a04": "故標二也。此中即般若教，餘者即未說般若",
    "T33n1702_005:0211a05": "之前，二乘人天之教。所言實相者，即無相之",
    "T33n1702_005:0211a06": "相也。謂無我法之相。以要言之，離一切相名",
    "T33n1702_005:0211a07": "為實相。故下文云：「離一切相即名諸佛。」言餘",
    "T33n1702_005:0211a08": "教所無者。謂人天教中具足二執，小乘教內",
    "T33n1702_005:0211a09": "法相猶存，不可以二執之相而為實相，故言",
    "T33n1702_005:0211a10": "餘者非實相。非猶無也。言此有者。謂頓除二",
    "T33n1702_005:0211a11": "執、雙顯二空，空病亦空，二邊皆離中道斯顯，",
    "T33n1702_005:0211a12": "名實相焉，故云此中有也。問：「實相之理，教但",
    "T33n1702_005:0211a13": "能詮，云何信心便生實相？」答：「謂能信此經必",
    "T33n1702_005:0211a14": "無二執，無二執處即是實相，非謂別有實相",
    "T33n1702_005:0211a15": "生也。」佛跡。經意云：此實相者，體當勝義但唯",
    "T33n1702_005:0211a16": "無相，名依世諦故言實相。為離等者。恐聞實",
    "T33n1702_005:0211a17": "相之名，便生實相之想。想即分別也。良以實",
    "T33n1702_005:0211a18": "相真妙言念不及，雖假言念唯證相應。若起",
    "T33n1702_005:0211a19": "當情但唯影像，恐認於此故曰即非。信解。經",
    "T33n1702_005:0211a20": "意云：我為阿羅漢親稟佛言，信解受持不為",
    "T33n1702_005:0211a21": "難事。若當來世濁惡世中，去聖時遠不聞佛",
    "T33n1702_005:0211a22": "說，覽斯遺教信解法空，領受任持依解起行，",
    "T33n1702_005:0211a23": "若斯等類不亦難乎？未來等者。謂無著出世",
    "T33n1702_005:0211a24": "當正法中，故引來世之勝人，以誡當時之劣",
    "T33n1702_005:0211a25": "者，是知小人君子何代無之。斯則指於第二",
    "T33n1702_005:0211a26": "疑中所說後五百歲持戒修福者也。三空。經",
    "T33n1702_005:0211a27": "徵意云：設有能信解受持，以何義故得為希",
    "T33n1702_005:0211a28": "有？釋意云：以無我等相故，此則我空也。徵意",
    "T33n1702_005:0211a29": "云：所以令無我等相者，何謂也？釋意云：以",
    "T33n1702_005:0211b01": "我等相即非相故，我相體是心心所法，既無",
    "T33n1702_005:0211b02": "此體即是法空也。又徵意云：以何義故，令無",
    "T33n1702_005:0211b03": "我法之相？後釋意云：離一切相名為佛故，諸",
    "T33n1702_005:0211b04": "相雖多不逾我法。今此統收故云一切，斯則",
    "T33n1702_005:0211b05": "是相皆離為俱空也。俱空之理則名為佛，佛",
    "T33n1702_005:0211b06": "自此成故言勝也。人法二取其義可知。顯示",
    "T33n1702_005:0211b07": "等者。為我法二空菩薩有分，離一切相方是",
    "T33n1702_005:0211b08": "如來。今顯示此義者。令諸菩薩方便隨順學",
    "T33n1702_005:0211b09": "而習之，見賢思齊速成佛故，故云諸佛世尊",
    "T33n1702_005:0211b10": "乃至如是學也。印定。經意如文可知。然以前",
    "T33n1702_005:0211b11": "來從爾時須菩提聞說是經，乃至離一切相",
    "T33n1702_005:0211b12": "即名諸佛，盡是空生之言，於中邐迤有其六",
    "T33n1702_005:0211b13": "重：所謂聞法悲啼、信生實相、對彰難易、明無",
    "T33n1702_005:0211b14": "我人、法執兼亡、盡成佛故。如斯所說皆當誠",
    "T33n1702_005:0211b15": "諦之言，故佛世尊印云如是。重言者。表言當",
    "T33n1702_005:0211b16": "之極耳。不動。經意云：此經深妙難解難知，或",
    "T33n1702_005:0211b17": "有人聞多生驚畏，若得不生驚畏，豈不希有",
    "T33n1702_005:0211b18": "者哉。實難其人蓋緣經勝，經勝之義昭然可",
    "T33n1702_005:0211b19": "知。驚畏者。此三行相不同。驚謂愕然而怪，怖",
    "T33n1702_005:0211b20": "則進退慞惶，畏則一向恐懼。如人欲往上京，",
    "T33n1702_005:0211b21": "行於大路，以先未經歷忽然而驚，心自念言：",
    "T33n1702_005:0211b22": "「何謂至此？」或進或退、疑是疑非，遂無決定之",
    "T33n1702_005:0211b23": "心，謂此路元來不是，或反而不進，或恐懼發",
    "T33n1702_005:0211b24": "狂墜壑投巖，不終天命。法中亦爾，以佛於人",
    "T33n1702_005:0211b25": "天小乘教中說空說有，不達意者，隨言而執。",
    "T33n1702_005:0211b26": "及說此經則顯非空非有中道之理，先所執者",
    "T33n1702_005:0211b27": "悉皆驚畏，却以為非不能進趣，或墮凡夫或",
    "T33n1702_005:0211b28": "落小乘，菩提真空從茲永失。今之經意則云：",
    "T33n1702_005:0211b29": "若人聞此不有不空難信之法，不生驚畏之",
    "T33n1702_005:0211c01": "心，則能不捨菩提進向大道。旨趣深妙尠有",
    "T33n1702_005:0211c02": "其人，若或有之，是為希有也。大因。經徵意云：",
    "T33n1702_005:0211c03": "以何義故，聞而不驚等得為希有耶？釋意云：",
    "T33n1702_005:0211c04": "以此法門於諸波羅蜜中是第一波羅蜜故。",
    "T33n1702_005:0211c05": "然此波羅蜜，若約勝義則不可言，故言非第",
    "T33n1702_005:0211c06": "一等。今所說者約世諦說，為勝之義不亦然",
    "T33n1702_005:0211c07": "乎，故云是名等。二都下。為前來兩重校量皆",
    "T33n1702_005:0211c08": "言經勝，釋勝所以已列九門，每門之中各是",
    "T33n1702_005:0211c09": "一義，未知根本何謂勝乎？斯則於勝所以中，",
    "T33n1702_005:0211c10": "更徵勝所以也。大因者。謂第六般若波羅蜜",
    "T33n1702_005:0211c11": "也。以佛有三身，法身最大，此能得故，名為大",
    "T33n1702_005:0211c12": "因；六中最勝，故稱第一。勝餘等者。謂人天二",
    "T33n1702_005:0211c13": "乘教中不詮此法，今乃詮之。彼以所詮劣故，",
    "T33n1702_005:0211c14": "能詮亦劣。此以所詮勝故，能詮亦勝也。清淨",
    "T33n1702_005:0211c15": "等者。謂隨相之法建言必異，離相之理說即",
    "T33n1702_005:0211c16": "無差，以平等一味故，平等一味即勝義諦也，以",
    "T33n1702_005:0211c17": "是勝義故清淨矣。故彼下。通釋都徵之意。檀",
    "T33n1702_005:0211c18": "即是施，通於內外二財，故云等也。無如是功",
    "T33n1702_005:0211c19": "德者。謂在因無破惑之功，在果無法身之德，",
    "T33n1702_005:0211c20": "故此福者受持讀誦也。然前門門皆顯經勝，",
    "T33n1702_005:0211c21": "勝之根本不過此門，能成清淨法身，是故說",
    "T33n1702_005:0211c22": "名為勝，內外財施安可校量？第八疏初標章。",
    "T33n1702_005:0211c23": "向說下。指疑起處也。此從前內財校量中來，",
    "T33n1702_005:0211c24": "謂河沙命施全勝外財，猶感苦身故名為劣。",
    "T33n1702_005:0211c25": "若爾者。印定前說。依此下。結成疑也。謂依此",
    "T33n1702_005:0211c26": "經受持解說不憚勞苦，即是菩薩行。菩薩之",
    "T33n1702_005:0211c27": "行無所不為，剜身然燈割股救鴿，一句投火半",
    "T33n1702_005:0211c28": "偈亡軀，供佛燒身捐形飼虎，如是等行皆名",
    "T33n1702_005:0211c29": "苦因。為行頗同果證何異，因果既等何勝劣",
    "T33n1702_005:0212a01": "哉？云何等者。意明前捨身命即成苦果，今受",
    "T33n1702_005:0212a02": "持經亦是苦行，何故不成苦果耶？忍體。經意",
    "T33n1702_005:0212a03": "云：忍辱波羅蜜者，勝義諦中則無此相，故云",
    "T33n1702_005:0212a04": "非忍辱等。斷疑意者。若如汝言受持此經，及",
    "T33n1702_005:0212a05": "菩薩行苦行，便同捨身俱成苦果者。此義不",
    "T33n1702_005:0212a06": "然。以前捨身不達無相即成苦果，持說此法",
    "T33n1702_005:0212a07": "菩薩苦行達無我人，知忍無忍、彼岸非岸，直造",
    "T33n1702_005:0212a08": "本源，豈成苦果？故云忍辱非忍辱等。忍到等",
    "T33n1702_005:0212a09": "者。然此以超忍為體，須知本末五重，然後披",
    "T33n1702_005:0212a10": "疏則明見其理。五重者：一、是本源之心非動",
    "T33n1702_005:0212a11": "非靜。二、不忍謂以怨報怨。三、忍雖不加報未",
    "T33n1702_005:0212a12": "能忘懷，即未至彼岸忍。四、忘情絕慮寂然不",
    "T33n1702_005:0212a13": "動，即至彼岸忍。五、非動非靜，即超彼岸忍。為",
    "T33n1702_005:0212a14": "治動心且居靜境，動既非實靜豈為真？若準",
    "T33n1702_005:0212a15": "五門方為究竟，與其第一更無二源，體相常",
    "T33n1702_005:0212a16": "然竟無改易。今言忍辱波羅蜜即第四門，非",
    "T33n1702_005:0212a17": "忍辱波羅蜜即第五門。離苦相者，已越第三",
    "T33n1702_005:0212a18": "彼岸非岸，兼超第四，尚踰靜境豈有動心，初",
    "T33n1702_005:0212a19": "後兩端正當忍體。正明。經徵意云：以何義故，",
    "T33n1702_005:0212a20": "能行此忍？釋意云：以無我人等相故也。歌利",
    "T33n1702_005:0212a21": "王等，準《涅槃經》說：「我念往昔，生南天竺富單",
    "T33n1702_005:0212a22": "那城婆羅門家。是時有王名迦羅富，其性暴",
    "T33n1702_005:0212a23": "惡憍慢自在。我於爾時為眾生故，在彼城外",
    "T33n1702_005:0212a24": "寂然禪思。爾時彼王春木華敷，與其眷屬宮",
    "T33n1702_005:0212a25": "人婇女出城遊觀，在林樹下五欲自娛，其諸",
    "T33n1702_005:0212a26": "婇女捨王遊戲遂至我所。我時為欲斷彼貪",
    "T33n1702_005:0212a27": "故而為說法。時王見我便生惡心，而問我言：",
    "T33n1702_005:0212a28": "『汝今以得阿羅漢果耶？』我言：『不得。』復言：『獲得",
    "T33n1702_005:0212a29": "不還果耶？』我言：『不得。』復言：『汝既年少，未得如",
    "T33n1702_005:0212b01": "是二果，則為具有貪欲煩惱，云何恣情觀我",
    "T33n1702_005:0212b02": "女人？』我即答言：『大王當知，我今雖未斷貪欲",
    "T33n1702_005:0212b03": "結，然其內心實無貪著。』王言：『癡人，世有仙人",
    "T33n1702_005:0212b04": "服氣食果見色尚貪，況汝盛年未斷貪欲，云",
    "T33n1702_005:0212b05": "何見色而當不著？』我言：『大王！見色不貪，實不",
    "T33n1702_005:0212b06": "由於服氣食果，皆由繫念無常不淨。』王言：『若",
    "T33n1702_005:0212b07": "有輕他而生誹謗，云何得名修持淨戒？』我言：",
    "T33n1702_005:0212b08": "『大王！若有妬心則為誹謗，我無妬心云何言",
    "T33n1702_005:0212b09": "謗？』王言：『大士！云何名戒？』我言：『忍名為戒。』王",
    "T33n1702_005:0212b10": "言：『若忍是戒，當截汝耳，若能忍者知汝持戒。』",
    "T33n1702_005:0212b11": "即截我耳。時我被截容顏不變。時王群臣見",
    "T33n1702_005:0212b12": "是事已，即諫王言：『如是大士不應加害。』王告",
    "T33n1702_005:0212b13": "諸臣：『汝等云何知是大士？』諸臣不言：『見受苦",
    "T33n1702_005:0212b14": "時容顏不變。』王復語言：『我當更試，知變不變？』",
    "T33n1702_005:0212b15": "即劓其鼻刖其手足。爾時菩薩，已於無量無",
    "T33n1702_005:0212b16": "邊世中，修習慈悲慜苦眾生。時四天王心懷",
    "T33n1702_005:0212b17": "瞋忿，雨砂礫石。王見事已心大怖畏，復至我",
    "T33n1702_005:0212b18": "所長跪而言：『惟願哀慜，聽我懺悔。』我言：『大王！",
    "T33n1702_005:0212b19": "我心無瞋亦如無貪。』王言：『大德！云何得知？』我",
    "T33n1702_005:0212b20": "即立誓：『我若真實無瞋恨者，令我此身平復",
    "T33n1702_005:0212b21": "如故。』發是願已身即平復。」今疏言，問得四果",
    "T33n1702_005:0212b22": "者，蓋通相而言也。論云：下義如後釋。反顯。經",
    "T33n1702_005:0212b23": "徵意云：以何義故得知無我等相？釋意云：若",
    "T33n1702_005:0212b24": "有我相應生瞋恨，既不瞋恨則無我相。如昔",
    "T33n1702_005:0212b25": "立誓若實無瞋身即平復，以無瞋故則知無",
    "T33n1702_005:0212b26": "我。以無我故，方成真實忍波羅蜜。支，離也。相",
    "T33n1702_005:0212b27": "續忍。經意云：恐人將謂只是一度能為此忍，",
    "T33n1702_005:0212b28": "故說過去已五百生。或恐人言：無我能忍應",
    "T33n1702_005:0212b29": "可暫時，若使頻為必不能爾。故說多生悉皆",
    "T33n1702_005:0212c01": "如是。或恐人言：有何所因無我能忍？故說多",
    "T33n1702_005:0212c02": "生忍之熟故。含三意故，有是言也。累苦故者。",
    "T33n1702_005:0212c03": "本疑累苦難忍，却由累苦能忍，斯則翻前三",
    "T33n1702_005:0212c04": "意中後二意也。而樂者。然有四意故樂：一、為",
    "T33n1702_005:0212c05": "忍熟故樂，如役力之人久得其志也。二、為正",
    "T33n1702_005:0212c06": "定故樂，常踞大定寂滅不動故。三、為慜他故",
    "T33n1702_005:0212c07": "樂，如孩子杖父父即樂生。四、為自利故樂，以",
    "T33n1702_005:0212c08": "將此幻形易得堅質。具茲四意，故言樂也。疏",
    "T33n1702_005:0212c09": "文但有前三。故偈云下。引證。如是苦行果者。",
    "T33n1702_005:0212c10": "對破疑情也。謂因苦果還苦，因樂果還樂，故",
    "T33n1702_005:0212c11": "不同也。如陶金作器器還是金，和土脫墼墼",
    "T33n1702_005:0212c12": "還是土。前徵：云何此法不成苦果？今此結云：",
    "T33n1702_005:0212c13": "如是苦行故，不成苦果也。二、勸離相中疏二。",
    "T33n1702_005:0212c14": "一、引論敘意論云下。出勸之由也。謂不能安",
    "T33n1702_005:0212c15": "忍，欲捨菩提心，由見苦故。見苦是苦者，由不",
    "T33n1702_005:0212c16": "離我相故。若離我相則不見苦，自然成忍不",
    "T33n1702_005:0212c17": "捨菩提故。今勸之令離相也。夫菩提心者。謂",
    "T33n1702_005:0212c18": "上求下化二利不息。既若見苦為苦，即不能",
    "T33n1702_005:0212c19": "忘身捨命出生入死，是故便捨大菩提心。如",
    "T33n1702_005:0212c20": "舍利弗本發大心行菩薩行，至六住，被乞眼",
    "T33n1702_005:0212c21": "睛便生瞋忿，不成忍行捨大歸小，蓋由我相",
    "T33n1702_005:0212c22": "也。三種苦者。前二即次文，後一即當第十",
    "T33n1702_005:0212c23": "疑中心住於法行布施等是也。意明住相行",
    "T33n1702_005:0212c24": "施墮有漏中，受用欲樂疲乏生苦也。亦可有",
    "T33n1702_005:0212c25": "漏有限，有限故乏受用，乏受用故生於苦也。",
    "T33n1702_005:0212c26": "然今依天親科經，故不收入此段。前二文理",
    "T33n1702_005:0212c27": "相似，故全用之。總標。經意云：以是無我相等",
    "T33n1702_005:0212c28": "得成忍行，故彼諸菩薩，應須離相發菩提心。",
    "T33n1702_005:0212c29": "若離等者，住相既捨菩提，不住即成大忍，菩",
    "T33n1702_005:0213a01": "提之心自然久固，何捨之有也。無著下。可知。",
    "T33n1702_005:0213a02": "流轉苦。經意云：不應住於色等六境生於妄",
    "T33n1702_005:0213a03": "心，應生無住菩提之心。若心有住色等境界，",
    "T33n1702_005:0213a04": "則為非住菩提也。以是義故，佛於正答問之",
    "T33n1702_005:0213a05": "中說菩薩心，不應住於色等布施。菩薩之行",
    "T33n1702_005:0213a06": "處處皆同，故引前文以證於後也。流是下。解",
    "T33n1702_005:0213a07": "科文。此即四諦之中，前二世間因果也。大雲",
    "T33n1702_005:0213a08": "解云：集招苦果故說為流，生死不停故名為",
    "T33n1702_005:0213a09": "轉。斯則襲習綸輪之義也。著色等者。著色等",
    "T33n1702_005:0213a10": "即疲乏，菩提心不生，不著色等即不疲乏，菩",
    "T33n1702_005:0213a11": "提心生矣。引前等者，是上修行文中也。已如",
    "T33n1702_005:0213a12": "前說。相違苦。經意云：菩薩行行本為利益眾",
    "T33n1702_005:0213a13": "生，故便離相行於布施。若能離相，則眾生相",
    "T33n1702_005:0213a14": "違時，不生疲乏也。況我法二相，如來說為非",
    "T33n1702_005:0213a15": "相耶，以皆本無故須離矣，若其本有何用離",
    "T33n1702_005:0213a16": "之。勸離之旨方茲著矣。疏文內引無著顯意。",
    "T33n1702_005:0213a17": "既為等者，蓋不合為而為之也。如人邀客本",
    "T33n1702_005:0213a18": "為供承，見有所須反生凌辱，於理如何。由不",
    "T33n1702_005:0213a19": "能下。出瞋之所以也。故顯下。出經意也。但無",
    "T33n1702_005:0213a20": "此二，心必相應。論云下。二、約天親釋文眾生",
    "T33n1702_005:0213a21": "相者。以魏經云：一切眾生相故。陰中等者。今",
    "T33n1702_005:0213a22": "於陰中不見有我，故云非相也。五陰法者。以",
    "T33n1702_005:0213a23": "彼眾生，皆用五陰之所成故。陰空等者。以無",
    "T33n1702_005:0213a24": "能成之五陰，故云法無我也。然此人法二相",
    "T33n1702_005:0213a25": "本自空無，眾生不知妄執為有。今所說者，意",
    "T33n1702_005:0213a26": "令知而離之也。又此我法經文，文與意反，文",
    "T33n1702_005:0213a27": "即先法後人，意則先人後法。魏經之內文句",
    "T33n1702_005:0213a28": "昭然，故今疏中順意釋也。第九疏初標章。於",
    "T33n1702_005:0213a29": "證下。述疑意兼指疑起處也。此從前第三第",
    "T33n1702_005:0213b01": "七中來，以彼校量內外財施，不及持經以此",
    "T33n1702_005:0213b02": "得菩提，故遂起疑云：若然者，且言說是因，因",
    "T33n1702_005:0213b03": "即是道，以此證果，理則不成。何者？以果是無",
    "T33n1702_005:0213b04": "為，無為有體，因是有為，有為無體，無體之道",
    "T33n1702_005:0213b05": "不到果中，云何說此而為因耶？斷疑。經意云：",
    "T33n1702_005:0213b06": "如來之言真實無異，皆如其事不狂眾生，持",
    "T33n1702_005:0213b07": "說必趣菩提，汝等云何不信？又以如來說於",
    "T33n1702_005:0213b08": "真實等，故名如來為真實語者。由是者字皆",
    "T33n1702_005:0213b09": "屬如來。疏文初略消經意。佛所下。通說斷疑",
    "T33n1702_005:0213b10": "之意。皆如其事者，即下四語所說之事。今說",
    "T33n1702_005:0213b11": "等者，以彼況此也。意云：彼既無謬，此豈不然。",
    "T33n1702_005:0213b12": "真語下。二、廣釋五語佛身即真身也。以法報",
    "T33n1702_005:0213b13": "合論、理智無二故。若欲分文別指，則佛身是",
    "T33n1702_005:0213b14": "報，大菩提法為法也。是真智者。以菩提是覺，",
    "T33n1702_005:0213b15": "覺即智故。論云：「依此法身說名本覺，法報合",
    "T33n1702_005:0213b16": "說同名真身，如來說此真智之法，乃名如來",
    "T33n1702_005:0213b17": "為真語者。」此則以所說名能說也。餘皆例此。",
    "T33n1702_005:0213b18": "諦實等義已如前說。如語等者。小乘雖有生",
    "T33n1702_005:0213b19": "空之理，非實真如，以是偏真未徹源故，大乘",
    "T33n1702_005:0213b20": "之內具顯三空，空病亦空，是究竟真如法也。",
    "T33n1702_005:0213b21": "不異者。與三乘弟子授記，劫數久遠、名號壽",
    "T33n1702_005:0213b22": "量、國土等事，一一不異故也。佛將等者。謂本",
    "T33n1702_005:0213b23": "來只有四語，秦什譯時加此一語，欲以統收",
    "T33n1702_005:0213b24": "四語發明佛意，用之斷疑也。應可一一舉而",
    "T33n1702_005:0213b25": "問之，以顯不狂之義，且如佛說大菩提法，為",
    "T33n1702_005:0213b26": "真智時為真不真耶？則對曰：真當知，如來是",
    "T33n1702_005:0213b27": "真語者，斯則不誑之義明矣。他皆例此。說此",
    "T33n1702_005:0213b28": "四事既不誑人，今說此經受持得菩提果，豈",
    "T33n1702_005:0213b29": "成誑耶？云何不信？雖此言說有為無體之因，",
    "T33n1702_005:0213c01": "能證離言無為有體之果。故偈云：「果雖不住",
    "T33n1702_005:0213c02": "道，而首能為因，以諸佛實語，彼智有四種。」亦",
    "T33n1702_005:0213c03": "如《淨名》云：「文字性離即是解脫，無離文字說",
    "T33n1702_005:0213c04": "解脫也。」離執。經意者，前雖以言遣疑，又恐隨",
    "T33n1702_005:0213c05": "言生執，聞說依言得菩提，便謂言中有菩",
    "T33n1702_005:0213c06": "提，及聞言中無菩提，便謂畢竟無菩提，不",
    "T33n1702_005:0213c07": "達言空而法實故作斯執。今則遣之，故云",
    "T33n1702_005:0213c08": "如來所得等也。如言等者，為言說緣生本無",
    "T33n1702_005:0213c09": "自性，言中菩提亦同言說。何以故？有名無實",
    "T33n1702_005:0213c10": "故。如言於火但有火名，名言二法皆無體性，",
    "T33n1702_005:0213c11": "故云如言等也。不如等者。不似言說也。謂言",
    "T33n1702_005:0213c12": "說畢竟無體，菩提之法即不無也。但以不在",
    "T33n1702_005:0213c13": "言中，不無離言之法。如言中之火雖無，不無",
    "T33n1702_005:0213c14": "離言之火，由是言中雖無火，不妨因言而得",
    "T33n1702_005:0213c15": "火。言中雖無菩提，不妨因言而得菩提。以依",
    "T33n1702_005:0213c16": "言進修必證果故。若然者，則不應言中執有、",
    "T33n1702_005:0213c17": "離言執無，達此有無方云離執。故偈云：「順彼",
    "T33n1702_005:0213c18": "實智說，不實亦不虛，如聞聲取證，對治如是",
    "T33n1702_005:0213c19": "說。」第十疏初標章。若聖下。指疑起處。此從第",
    "T33n1702_005:0213c20": "三中來，準彼但云無為，不言真如。今所言者，",
    "T33n1702_005:0213c21": "揀餘無為故。所以揀者。欲顯所疑要成遍義，",
    "T33n1702_005:0213c22": "餘無為法有不遍故。彼真如下。立理也。如《華",
    "T33n1702_005:0213c23": "嚴》云：「法性遍在一切處，一切眾生及國土，三",
    "T33n1702_005:0213c24": "世悉在無有餘，亦無形相而可得。」斯則處及",
    "T33n1702_005:0213c25": "塵塵時，該念念故也。何故下。結成疑。既遍時",
    "T33n1702_005:0213c26": "處即合皆得，何故有得不得耶？斷疑。經意云：",
    "T33n1702_005:0213c27": "若住法行施，則不得真如，如入暗中一無所",
    "T33n1702_005:0213c28": "見。若無住行施則得真如，如太陽昇天何所",
    "T33n1702_005:0213c29": "不矚。真如雖遍，得失在人，義理昭然竟何所",
    "T33n1702_005:0214a01": "惑。無智等者。謂無般若觀照之智。由無智故，",
    "T33n1702_005:0214a02": "即執著色等六塵及空有等一切法也。以住是",
    "T33n1702_005:0214a03": "執著之義，故云住法。心不淨者。由執著故為",
    "T33n1702_005:0214a04": "塵所染，正智不生不證真理，故云不得。得即",
    "T33n1702_005:0214a05": "證也。有智等者。反前可見。對治等者，以經中",
    "T33n1702_005:0214a06": "具有法喻，疏中配釋影略難明。今要預說然",
    "T33n1702_005:0214a07": "會疏文。謂喻中有五：一空、二色、三暗、四日、五",
    "T33n1702_005:0214a08": "目。法中有四：一真如、二性德、三煩惱、四智。法",
    "T33n1702_005:0214a09": "四喻五，數不齊者，以空喻真如，色喻性德，暗",
    "T33n1702_005:0214a10": "喻煩惱，日目二事同喻一智。所以然者？以日",
    "T33n1702_005:0214a11": "目二事各有一能，智慧之中具有二義，日能",
    "T33n1702_005:0214a12": "破暗如智斷惑，目能見空如智證理。既目無",
    "T33n1702_005:0214a13": "破暗之義，日無見空之能，約義分之但有四",
    "T33n1702_005:0214a14": "對法喻。喻中意者，且如虛空無所不遍，一切",
    "T33n1702_005:0214a15": "色法亦滿世間，百千萬人悉在其內，日光未",
    "T33n1702_005:0214a16": "出六合暝然，雖在空而不見空，雖對色而不",
    "T33n1702_005:0214a17": "見色。苟或日出昏暗盡除，眼目開明空色皆",
    "T33n1702_005:0214a18": "見，匪但空無邊際身在其中，反思暗暝之時",
    "T33n1702_005:0214a19": "不曾暫出。法中亦爾，謂真如之理周遍十方，",
    "T33n1702_005:0214a20": "性上功德亦遍一切，眾生無量悉在其中，以",
    "T33n1702_005:0214a21": "智慧未生唯是癡暗，雖在真內何曾見真，雖",
    "T33n1702_005:0214a22": "有性德不見性德。苟或智慧明發惑暗盡除，",
    "T33n1702_005:0214a23": "真性廓周自然明見，匪但性無邊際身在性",
    "T33n1702_005:0214a24": "中，反思迷暗之時不曾暫離。故肇公云：「道遠",
    "T33n1702_005:0214a25": "乎哉？觸事而真。聖遠乎哉？體之則神。」彌勒頌",
    "T33n1702_005:0214a26": "云：「時及處實有，為不得真如。」無智以住法餘",
    "T33n1702_005:0214a27": "者，有智得對治法者，即智慧也。以日目二種",
    "T33n1702_005:0214a28": "同喻此，故謂日是能治、暗是所治，所治之暗",
    "T33n1702_005:0214a29": "既盡，能治日光現前，即能見其色等，法中惑",
    "T33n1702_005:0214b01": "智例此言也。故偈云：「暗如愚無智，明者如有",
    "T33n1702_005:0214b02": "智，對法及對治，得滅法如是。」讚德者。以顯得",
    "T33n1702_005:0214b03": "真如為由心淨，心淨由不住法，不住法緣有",
    "T33n1702_005:0214b04": "智，有智蓋由聞經，當知此經有其勝德，故須",
    "T33n1702_005:0214b05": "讚歎以示將來勝德之相。即下十段總標經",
    "T33n1702_005:0214b06": "意。如文可知。所言以佛智慧知功德者。意言：",
    "T33n1702_005:0214b07": "除佛世尊餘無知者，蓋顯功德之殊勝也。受",
    "T33n1702_005:0214b08": "持因者，標也。為欲下。釋。欲受其文故先讀，欲",
    "T33n1702_005:0214b09": "持其義故先誦，是故受持皆由讀誦，故分因",
    "T33n1702_005:0214b10": "果也。受持等者，謂依總持法而受持修行，若",
    "T33n1702_005:0214b11": "文若義總能領納方曰受持，此則思慧也。讀",
    "T33n1702_005:0214b12": "誦等者。謂依聞慧廣故，讀誦修行，若無所聞",
    "T33n1702_005:0214b13": "憑何讀誦？此聞慧也。論云：「廣多讀習亦名聞",
    "T33n1702_005:0214b14": "慧」，然皆言修行者，蓋通相說也。非是三慧中",
    "T33n1702_005:0214b15": "修慧，以修慧與理相應，唯局無漏，出於讀等",
    "T33n1702_005:0214b16": "四法之表，故不配之，但約聞思二慧，共所成",
    "T33n1702_005:0214b17": "就。故疏次云：是則從他聞法等。故偈下。引證。",
    "T33n1702_005:0214b18": "從他即聞慧也，及內即思慧也。捨命福。經意",
    "T33n1702_005:0214b19": "可知。以事等者，以前來已說命施。此中復說",
    "T33n1702_005:0214b20": "者，蓋時事俱勝故。時即布施之時，事即布施",
    "T33n1702_005:0214b21": "之事。前但一度施一河沙身命，時事皆小；今",
    "T33n1702_005:0214b22": "則無量劫中，日復三度以河沙身命布施，時",
    "T33n1702_005:0214b23": "事皆大，是捨命福中勝福德也。信經福。經意",
    "T33n1702_005:0214b24": "亦可知。不逆者。是不謗義也。魏經如此。信經",
    "T33n1702_005:0214b25": "者。謂能所校量之中皆有勝劣，能中一河沙",
    "T33n1702_005:0214b26": "數為劣，三時多劫為勝。所中信經為劣，持",
    "T33n1702_005:0214b27": "說為勝。前則以劣況勝，此則以勝況劣，前淺",
    "T33n1702_005:0214b28": "後深，天地之遠矣。餘不測。經意云：若具足讚",
    "T33n1702_005:0214b29": "歎終不可窮，以實言之，有無邊功德等也。非",
    "T33n1702_005:0214c01": "餘等者。非二乘、菩薩能盡知也。故前云以佛",
    "T33n1702_005:0214c02": "智慧而悉知故。又下文云：當知是經義不可",
    "T33n1702_005:0214c03": "思議，果報亦不可思議。佛尚如此，餘豈能知？",
    "T33n1702_005:0214c04": "自覺者，謂以心思口議但及名相之境，此非",
    "T33n1702_005:0214c05": "名相，故不可思議，唯證相應故也。等及勝者。",
    "T33n1702_005:0214c06": "兩意：一則無有等此勝功德故，二則無有勝",
    "T33n1702_005:0214c07": "於此故。無有等於此故，故《心經》云：「是無上呪",
    "T33n1702_005:0214c08": "是無等等呪。」及即等義故，不別標也。大心說。",
    "T33n1702_005:0214c09": "經意云：以非餘者所知故，故為最上者說。一",
    "T33n1702_005:0214c10": "佛乘者。經中初標大乘名，恐濫於權教，故復",
    "T33n1702_005:0214c11": "揀云最上乘者。今疏中出最上乘體，故云一",
    "T33n1702_005:0214c12": "佛乘也。體當本覺故名為佛，非二非三故名",
    "T33n1702_005:0214c13": "一乘。故魏經云：「為住第一大乘眾生說」，即當",
    "T33n1702_005:0214c14": "善吉所為機發無上菩提心者。能傳。經意云：",
    "T33n1702_005:0214c15": "若能宣說受持，此則修行二利，能令佛種不",
    "T33n1702_005:0214c16": "斷，則名荷擔菩提。滿足無上界者。滿足即成",
    "T33n1702_005:0214c17": "就義，界即因義，意明不可量等功德與無上",
    "T33n1702_005:0214c18": "菩提為因故也。荷擔等者。在肩曰擔，背負曰",
    "T33n1702_005:0214c19": "荷，今明行菩薩行即是荷擔。謂以大悲下化，",
    "T33n1702_005:0214c20": "以大智上求，以大願雙運，安於精進肩上，從",
    "T33n1702_005:0214c21": "煩惱生死中出，念念不住，直至菩提真性，自",
    "T33n1702_005:0214c22": "他一時解脫，方捨此擔。《法炬經》中具有此說。",
    "T33n1702_005:0214c23": "今經云：受持讀誦即自利，廣為人說即利他。",
    "T33n1702_005:0214c24": "既若二利兼行，必以大願為體，由是能令佛",
    "T33n1702_005:0214c25": "種不斷，故名荷擔菩提。樂小。經徵意云：云何",
    "T33n1702_005:0214c26": "唯為大乘者說？何故持說名為荷擔菩提？釋",
    "T33n1702_005:0214c27": "意云：以樂小者著我等見不能持說，故知能",
    "T33n1702_005:0214c28": "持能說，是最上乘荷擔菩提之者。問：「何者名",
    "T33n1702_005:0214c29": "為小法？誰為樂小之人？」答：「四諦緣生名為小",
    "T33n1702_005:0215a01": "法，聲聞、緣覺即是樂小之人，滯情於中乃名",
    "T33n1702_005:0215a02": "為樂，彼有法執此顯三空，是其非處故不能",
    "T33n1702_005:0215a03": "持說。故魏經云：『若有我人等，見於此法門，能",
    "T33n1702_005:0215a04": "受持者，無有是處。』當知若能持說，即是樂大",
    "T33n1702_005:0215a05": "法者，不著我人等見也。」問：「聲聞、緣覺以達我",
    "T33n1702_005:0215a06": "空，云何經中而言著我？」答：「以我人等見是心",
    "T33n1702_005:0215a07": "心所法，著之即是法執，故指緣覺、聲聞也。或",
    "T33n1702_005:0215a08": "可樂小法者，即是聲聞、緣覺。著我見者，即是",
    "T33n1702_005:0215a09": "一切凡夫。」如塔。經意云：經顯法身，依法則有",
    "T33n1702_005:0215a10": "報化，三身既存，塔廟斯在，是故此處勸應供",
    "T33n1702_005:0215a11": "養。準《纂靈記》說，隨朝益州新繁縣王者村有",
    "T33n1702_005:0215a12": "書生，姓苟，未詳其名，於彼村東空中四面書",
    "T33n1702_005:0215a13": "之。村人謂曰：「書者何也？」曰：「我書《金剛般若經》。」",
    "T33n1702_005:0215a14": "曰：「何用焉？」曰：「與諸天讀之。」時人見聞若存若",
    "T33n1702_005:0215a15": "亡。彼屬霖雨流水霶霈，唯此地方丈餘間，如",
    "T33n1702_005:0215a16": "堂閣下竟無沾濕，於是牧童每就避雨，時人",
    "T33n1702_005:0215a17": "雖在莫知所由。至武德初，有西僧至，神貌頗",
    "T33n1702_005:0215a18": "異，於此作禮。村人謂曰：「前無殿塔為何禮也？」",
    "T33n1702_005:0215a19": "曰：「君是鄉人耶？」曰：「然。」僧曰：「君大無識，此有《金",
    "T33n1702_005:0215a20": "剛般若經》，諸天置蓋其上，不絕供養，云何污",
    "T33n1702_005:0215a21": "踐使其然乎。」村人乃省苟生寫經之處。自此",
    "T33n1702_005:0215a22": "遂甃甓嚴欄護之不令污踐，苟至齋日每常",
    "T33n1702_005:0215a23": "供養，瞻禮者往往有聞天樂之聲，迄今其處",
    "T33n1702_005:0215a24": "雨不能濕。且空書無迹尚乃如斯，況紙素分",
    "T33n1702_005:0215a25": "明而不能爾。轉罪。經意云：如過去造極惡，合",
    "T33n1702_005:0215a26": "來世墮三塗者，苟遇此經受持讀誦，功力既",
    "T33n1702_005:0215a27": "著能消極惡，遂以現遭輕賤之事，更不墮於",
    "T33n1702_005:0215a28": "惡道，即是轉重業令輕受也。持經無我等相，",
    "T33n1702_005:0215a29": "即煩惱障盡。極惡消滅，即業障盡。不墮，即報",
    "T33n1702_005:0215b01": "障盡。三障既滅三德必圓，故云當得菩提也。",
    "T33n1702_005:0215b02": "總包等者。以打罵等事皆名輕賤故。隋譯下。",
    "T33n1702_005:0215b03": "引證。無著下。轉釋。無量者。以身口意三所為",
    "T33n1702_005:0215b04": "之事，但不饒益，皆屬輕賤也，故云無量。罪滅",
    "T33n1702_005:0215b05": "者。罪障既盡，漸漸修行，因圓果滿，自然為佛。",
    "T33n1702_005:0215b06": "經言「當得」，意顯後時，非謂現世得成佛果。餘",
    "T33n1702_005:0215b07": "轉滅等義，已於懸談五因中說竟。第八經疏",
    "T33n1702_005:0215b08": "二初、總敘意速證等者。意明持說此經，速證",
    "T33n1702_005:0215b09": "菩提之法，所以超過如來事多世尊之福。故",
    "T33n1702_005:0215b10": "偈云：「福不至菩提，二能至菩提」也。二、別科釋",
    "T33n1702_005:0215b11": "經二初中全具福。經意可見。然燈前者。以釋",
    "T33n1702_005:0215b12": "迦因地修行經三無數劫，第一劫滿遇寶髻",
    "T33n1702_005:0215b13": "如來，第二劫滿遇然燈如來，第三劫滿遇勝",
    "T33n1702_005:0215b14": "觀如來。今云然燈前者，即第二劫中也。那由",
    "T33n1702_005:0215b15": "他者。第九數數當萬萬。少分福。經意對前，比",
    "T33n1702_005:0215b16": "量可解。然所不及者，有二義：一、彼得福德，此",
    "T33n1702_005:0215b17": "得菩提故。二、彼有我相，此無我相故。故前云：",
    "T33n1702_005:0215b18": "「此人無我人相」等也。則疑。經意云：前雖校量",
    "T33n1702_005:0215b19": "亦未具說，若具說者人必狐疑。狐者，狡獸也，",
    "T33n1702_005:0215b20": "以多疑故，故云狐疑。《述征記》云：「風勁河氷始",
    "T33n1702_005:0215b21": "合，要須狐行，以此物善聽，聽氷下水無流聲，",
    "T33n1702_005:0215b22": "即過也。」魏經即但云疑惑。幽邃。經意云：校量",
    "T33n1702_005:0215b23": "不及，佛不具說者，以此經義及持者果報，皆",
    "T33n1702_005:0215b24": "不可心思言議故也。福體者。經義也，為福所",
    "T33n1702_005:0215b25": "依故。果體者。佛菩提也。測量，即思議也。以福",
    "T33n1702_005:0215b26": "田佛果皆無相故。然科云總結幽邃，準疏所",
    "T33n1702_005:0215b27": "判但局第十疑中，今若詳之，兼該三七之二，",
    "T33n1702_005:0215b28": "以始自第三乃至第十，邐迤次第五度校量，",
    "T33n1702_005:0215b29": "謂外財兩度、內財兩度、佛因一度。且第一以□",
    "T33n1702_005:0215c01": "三千界七寶布施校量不及持說，第二以無",
    "T33n1702_005:0215c02": "量三千界寶施校量不及，第三以一河沙數",
    "T33n1702_005:0215c03": "身命布施校量不及，第四以無量河沙數身",
    "T33n1702_005:0215c04": "命布施校量不及，第五以如來因地供養諸",
    "T33n1702_005:0215c05": "佛功德校量不及。至此第五是校量之極，更",
    "T33n1702_005:0215c06": "無譬喻可以比況，故云乃至算數譬喻所不",
    "T33n1702_005:0215c07": "能及。苟或具說，人必生疑，故復云：「我若具說",
    "T33n1702_005:0215c08": "者，或有人聞，心則狂亂，狐疑不信。」自此之後",
    "T33n1702_005:0215c09": "讚校都絕，所以望前數段，故總結云：當知是",
    "T33n1702_005:0215c10": "經義不可思議等也。問：「此至經末猶有數處",
    "T33n1702_005:0215c11": "校量，云何輒言無校量耶？」答：「餘所校量，但是",
    "T33n1702_005:0215c12": "別意，以之斷疑，實非前說五重次第也。由是",
    "T33n1702_005:0215c13": "隨時略舉一三千界寶，或須彌聚寶，或阿僧",
    "T33n1702_005:0215c14": "祇界寶，以為校量。若不然者，豈得勝義之後，",
    "T33n1702_005:0215c15": "却舉劣福為次第耶？」第十一疏初標章佛教",
    "T33n1702_005:0215c16": "下。指疑起處。住修下。即正答三問。及次前十",
    "T33n1702_005:0215c17": "段也。若無下。結成疑。既教我住修離過，豈是",
    "T33n1702_005:0215c18": "無我無人？若言無我，誰住修離過耶？亦云下。",
    "T33n1702_005:0215c19": "敘別義。除細執者，即是第二疑中未除之者，",
    "T33n1702_005:0215c20": "故今舉之令其除斷。問：「執與疑何別耶？」答：「執",
    "T33n1702_005:0215c21": "則堅著，疑乃不決。若據論意，正是除執，不言",
    "T33n1702_005:0215c22": "斷疑。今疏云斷疑者，若言除執，文勢孤起血",
    "T33n1702_005:0215c23": "脈不貫，故依諸疏以立此疑。」偈云下。引證。除",
    "T33n1702_005:0215c24": "執道之與心蓋是一法，但以心本無我而執",
    "T33n1702_005:0215c25": "我，道本不住而成住，故立障心違道也。然此",
    "T33n1702_005:0215c26": "疑執之文，若詳經義別分，則從「爾時須菩提，",
    "T33n1702_005:0215c27": "至即非菩薩」是斷疑，後之一段是除執也。故",
    "T33n1702_005:0215c28": "論中釋已遍指後文。問：「經文雖似前，問意全",
    "T33n1702_005:0215c29": "別。意云：若人發心則無有我，是誰降伏其心？」",
    "T33n1702_005:0216a01": "反覆如上所說，必無我。經意云：若人發菩提",
    "T33n1702_005:0216a02": "心已，當生度盡一切眾生之心，然不得起有",
    "T33n1702_005:0216a03": "眾生可度之念，亦不可起我能度之念。念既",
    "T33n1702_005:0216a04": "不起即無我，無我即名菩薩也。非菩薩。經徵",
    "T33n1702_005:0216a05": "意云：以何義故，度眾生令不起眾生之念耶？",
    "T33n1702_005:0216a06": "釋意云：若有我相、眾生相等，非菩薩故。前約",
    "T33n1702_005:0216a07": "所度之境，此約能度之心，心境合論通名為",
    "T33n1702_005:0216a08": "我。既前後互舉，則顯能所皆無也。俱寂。經徵",
    "T33n1702_005:0216a09": "意云：前無所化之境，次無能化之心。所以要",
    "T33n1702_005:0216a10": "無能所者，何謂也？釋意云：以能所俱十，方是",
    "T33n1702_005:0216a11": "菩薩故。法之一字，能所俱攝。第十二疏初標",
    "T33n1702_005:0216a12": "意。若無菩薩者。指疑起處。即從次前文中來",
    "T33n1702_005:0216a13": "也。以前云無發心者，發心者即是菩薩故。云",
    "T33n1702_005:0216a14": "何下。結成疑也。然燈，即是釋迦因地，第二劫",
    "T33n1702_005:0216a15": "滿所遇之佛，既於彼處行菩薩行，云何乃言",
    "T33n1702_005:0216a16": "無發心者？舉疑處。經意云：汝意之中，頗謂我",
    "T33n1702_005:0216a17": "於然燈佛所得菩提不？若得菩提，何成菩薩？",
    "T33n1702_005:0216a18": "是彼疑處，故舉問之。降怨下。敘其本事。準《本",
    "T33n1702_005:0216a19": "行經》說：昔有大城，名為蓮華。城中有王，名曰",
    "T33n1702_005:0216a20": "降怨。有一婆羅門，名曰日主。為王所重，分與",
    "T33n1702_005:0216a21": "半國封授為王，別為王城，名為埏主。日主夫",
    "T33n1702_005:0216a22": "人，名為月上。然燈菩薩降神右脇出家成道。",
    "T33n1702_005:0216a23": "時降怨王將欲迎請，遂勅城內外十二由旬，",
    "T33n1702_005:0216a24": "禁斷諸華不令私賣，王皆自買以供如來。彼",
    "T33n1702_005:0216a25": "國雪山南面有一梵志，名曰珍寶，有五百弟",
    "T33n1702_005:0216a26": "子。中有一弟子，名之雲童，或名善慧，於彼眾",
    "T33n1702_005:0216a27": "中而為上首，所有仙法皆學已了，辭師還家。",
    "T33n1702_005:0216a28": "師曰：「汝今將歸，須以清淨傘蓋革屣金杖乃",
    "T33n1702_005:0216a29": "至金錢五百報感之恩。」雲童曰：「我今並無此",
    "T33n1702_005:0216b01": "物，但放我去，得即送來。」師即放之。雲童因赴",
    "T33n1702_005:0216b02": "無遮之會，得五百金錢，便欲送還師處。因至",
    "T33n1702_005:0216b03": "蓮華城內，見城嚴麗，即問於人，乃知然燈如",
    "T33n1702_005:0216b04": "來欲至。遂將三百金錢，於一婢子處，買得五",
    "T33n1702_005:0216b05": "枝優鉢羅華，兼彼女子寄華兩枝，共為供養。",
    "T33n1702_005:0216b06": "時佛入城，即以此華散佛頂上。以願力故，成",
    "T33n1702_005:0216b07": "於華蓋隨佛行住。佛神力故化一方泥，善慧見",
    "T33n1702_005:0216b08": "之布髮而掩，復作是念：「願得如來踏我身過，",
    "T33n1702_005:0216b09": "若不蒙記莂，我終不起。」如來即至履之而過，",
    "T33n1702_005:0216b10": "止諸徒眾皆不令踏，即授其記，作如是言：「此",
    "T33n1702_005:0216b11": "摩那婆於未來世當得作佛，號釋迦牟尼，十",
    "T33n1702_005:0216b12": "號具足如我無異。」今善吉意云：既若買華供",
    "T33n1702_005:0216b13": "佛、布髮掩泥即是菩薩，若此非菩薩者，則孰",
    "T33n1702_005:0216b14": "為菩薩歟？斷疑念。經答意云：我意不謂如來",
    "T33n1702_005:0216b15": "得菩提也。我已解佛所說之義，於彼佛所，無",
    "T33n1702_005:0216b16": "有一法得為菩提。彼時者。蓮華城中授記之",
    "T33n1702_005:0216b17": "時也。智與理冥、心與神會，亡所得之法、無能",
    "T33n1702_005:0216b18": "得之心，故云都無等。由無等者，即指上無得",
    "T33n1702_005:0216b19": "而得。夫菩提之為法者，寂滅無生、不空不有，",
    "T33n1702_005:0216b20": "離一切相，若離能所則順菩提得佛授記；若",
    "T33n1702_005:0216b21": "存能所、心境不亡，則與菩提極相違逆，如何",
    "T33n1702_005:0216b22": "得記？故《淨名》云：「寂滅是菩提，滅諸相故。」印決",
    "T33n1702_005:0216b23": "定。經意云：空生之言稱其實理，故云如是。實",
    "T33n1702_005:0216b24": "無下。如來述成可知。我於彼時者。即受記及",
    "T33n1702_005:0216b25": "修行時也。無有一法得菩提者。此約橫豎顯",
    "T33n1702_005:0216b26": "之。橫則於六度萬行之中，行行皆無得義，若",
    "T33n1702_005:0216b27": "布施得菩提，則不要戒忍等。豎則初中後念，",
    "T33n1702_005:0216b28": "念念皆無得義，若初念得，何須念念相續等。",
    "T33n1702_005:0216b29": "如是橫豎心行之中，皆無得菩提義也。功德",
    "T33n1702_005:0216c01": "施下。未詳何經。若見等者。以自他之相相待",
    "T33n1702_005:0216c02": "而成，既見於他必須見自。見身清淨等者。反",
    "T33n1702_005:0216c03": "於前也。清淨即是空義，見他既見於自，不見",
    "T33n1702_005:0216c04": "自則不見他。成既相因而成，泯亦相因而滅。",
    "T33n1702_005:0216c05": "如《淨名》云：「如自觀身實相，觀佛亦然。」亦如志",
    "T33n1702_005:0216c06": "公云：「以我身空諸法空，千品萬類悉皆同。」亦",
    "T33n1702_005:0216c07": "同《莊子》中說：「因有而有之，因無而無之」也。見",
    "T33n1702_005:0216c08": "清淨智等者。非唯無所見之自他，兼無能見",
    "T33n1702_005:0216c09": "之智用，斯則能所雙泯也。《圓覺經》云：「依幻說",
    "T33n1702_005:0216c10": "覺，亦名為幻，既皆是幻，豈得存焉？」然雖能所",
    "T33n1702_005:0216c11": "兩亡，不成斷滅，以靈源真心本無能所，妄生",
    "T33n1702_005:0216c12": "能所即是乖真，能所既除即合本體，靈然不",
    "T33n1702_005:0216c13": "昧物我皆如。故《華嚴》云：「能見及所見，見者悉",
    "T33n1702_005:0216c14": "除遣，不壞於真見，是名真見者。」又《圓覺》云：「諸",
    "T33n1702_005:0216c15": "幻盡滅，覺心不動。」是名見佛者。結成見義。如",
    "T33n1702_005:0216c16": "上用心方得見佛，若生分別執相違真則不",
    "T33n1702_005:0216c17": "名見。故《華嚴》云：「一切法不生，一切法不滅，若",
    "T33n1702_005:0216c18": "能如是解，諸佛常現前。」得無生忍等者。謂以",
    "T33n1702_005:0216c19": "正智忍可，印持無生法故。以一切法本無生",
    "T33n1702_005:0216c20": "滅，眾生迷倒妄見生滅，苟離妄見，正智即生，",
    "T33n1702_005:0216c21": "契合本體，達一切法本來無生，名無生忍。例",
    "T33n1702_005:0216c22": "而言之，見一切法無滅，亦名無滅忍。今則舉",
    "T33n1702_005:0216c23": "初以攝後也。一切智智者。是達一切諸法之",
    "T33n1702_005:0216c24": "智，表用非一，故重言耳。有云：「依於始覺顯得",
    "T33n1702_005:0216c25": "本覺，智中之智名智智也。」得授記者。準《楞嚴",
    "T33n1702_005:0216c26": "經》，記有四種：一、未發心時與記，或有流轉五",
    "T33n1702_005:0216c27": "道生於人間好樂佛法，過百千萬億劫當發",
    "T33n1702_005:0216c28": "心，過百千萬億劫行菩薩道供佛化生，皆若",
    "T33n1702_005:0216c29": "干劫當得菩提。二、適發心與記者，是人久劫",
    "T33n1702_005:0217a01": "種諸善根，好樂大法有慈悲心，即住不退地，",
    "T33n1702_005:0217a02": "故發心與記。三、密記者，有菩薩未得記，而行",
    "T33n1702_005:0217a03": "六度功德滿足，天龍八部皆作是念：「此菩薩",
    "T33n1702_005:0217a04": "幾時當得菩提？劫國弟子眾數如何？」佛斷此",
    "T33n1702_005:0217a05": "疑即與授記，舉眾皆知，此菩薩獨不知。四、無",
    "T33n1702_005:0217a06": "生忍記者，於大眾中顯露與記也。今當第四",
    "T33n1702_005:0217a07": "也。謂散華佛頂、布髮泥中，依有漏心得無生",
    "T33n1702_005:0217a08": "智，於大眾前分明記一刻也。聲不至耳者。能",
    "T33n1702_005:0217a09": "所俱寂，以離分別心故，心既不起，耳何所聞？",
    "T33n1702_005:0217a10": "亦非餘者。此無分別處，非謂別有一智能智。",
    "T33n1702_005:0217a11": "《圓覺》云：「離遠離幻亦復遠離。」亦非惛懞等者。",
    "T33n1702_005:0217a12": "恐聞都無分別亦非餘智，便謂同於木石一",
    "T33n1702_005:0217a13": "向頑凝。故《圓覺》云：「諸幻盡滅，覺心不動」，然即",
    "T33n1702_005:0217a14": "此覺心亦無所得。故頌云：「若時於所緣，智都",
    "T33n1702_005:0217a15": "無所得」等。此則離沈離掉了然寂然，妙契本",
    "T33n1702_005:0217a16": "心竟何所得？善慧彼時心同此也。反覆釋。經",
    "T33n1702_005:0217a17": "意可知矣。若正覺下。釋反釋也。以法不可下。",
    "T33n1702_005:0217a18": "釋覆釋也。據此則善慧彼日但聞其言，言性",
    "T33n1702_005:0217a19": "本空竟何有得，但約妄惑盡處真智現前，當",
    "T33n1702_005:0217a20": "此之時義言得矣。第十三疏二一、科分此初二",
    "T33n1702_005:0217a21": "段皆屬前疑，但是於中相躡曲敘，今以論文",
    "T33n1702_005:0217a22": "別說，故復開之二初、斷下。隨釋。疏初標章無",
    "T33n1702_005:0217a23": "佛疑者。若了虛無之無，無即無咎，執之為無，",
    "T33n1702_005:0217a24": "無則太傷，故成此疑。後法亦然也。若無菩提",
    "T33n1702_005:0217a25": "者。指疑起處。此從十二中來。諸疏敘疑多書",
    "T33n1702_005:0217a26": "菩薩字，便云從第十一中來，然論文之中但",
    "T33n1702_005:0217a27": "云菩提，方是血脈相次。即無下。結成疑也。意",
    "T33n1702_005:0217a28": "云：果法號曰菩提，證得始名為佛。既菩提不",
    "T33n1702_005:0217a29": "可得，豈有能證人？謗者。即損減過也。若言無",
    "T33n1702_005:0217b01": "佛，是真謗佛也。《大論》云：「寧起有見，不起無見」",
    "T33n1702_005:0217b02": "等。為斷下。預指斷疑之文。然是魏本，彼文云：",
    "T33n1702_005:0217b03": "「如來者即實真如。」非無。經徵意云：若無菩提",
    "T33n1702_005:0217b04": "則無有佛，以何義故得有如來？釋意云：若無",
    "T33n1702_005:0217b05": "真如則無有佛也。以真如是佛故。今真如本",
    "T33n1702_005:0217b06": "有，復何疑焉？無著下。挾來義解。以真如通於",
    "T33n1702_005:0217b07": "凡聖，眾生垢染但名如去，佛位清淨名曰如",
    "T33n1702_005:0217b08": "來。如序中滿淨義及第三疑中具足清淨義",
    "T33n1702_005:0217b09": "也。猶如下。喻明也。意顯精純故名真金。謂眾",
    "T33n1702_005:0217b10": "生如全鑛，菩薩如金鑛相半，佛如純金也。然",
    "T33n1702_005:0217b11": "金性本有，鍊之則純，如體本然，修之則淨。故",
    "T33n1702_005:0217b12": "《圓覺》云：「譬如銷金鑛，金非銷故有，雖復本來",
    "T33n1702_005:0217b13": "金，終以銷成就，一成真金體，不復重為鑛。」無",
    "T33n1702_005:0217b14": "得。經意者，恐人聞非無如來，便言既有如來",
    "T33n1702_005:0217b15": "即有菩提。何者？以得菩提，方名如來故。為破",
    "T33n1702_005:0217b16": "此見，故云：有人言得，實無得也。無有法即菩",
    "T33n1702_005:0217b17": "提法也。錯解者，實不得而謂得故也。不實語",
    "T33n1702_005:0217b18": "者。即錯解也。等菩薩行者。謂將前菩薩行以",
    "T33n1702_005:0217b19": "等菩提，即指同前來萬一之中，皆無得菩提",
    "T33n1702_005:0217b20": "義也。但空生疑得故，以佛等菩提；佛顯無得",
    "T33n1702_005:0217b21": "故，以菩提等行。無著下。可解。夫佛與菩提，義",
    "T33n1702_005:0217b22": "分人法，體無二源，由是唐言總名為覺。既佛",
    "T33n1702_005:0217b23": "即菩提，菩提即佛，豈有得義？應知說菩提樹",
    "T33n1702_005:0217b24": "下成正覺時，同彼然燈佛處，亦無所得也。疏",
    "T33n1702_005:0217b25": "二斷下。二疏初標章無因行者。指疑起處。此",
    "T33n1702_005:0217b26": "從無佛中來，以前將行等菩提明無得義故。",
    "T33n1702_005:0217b27": "則如來下。結成疑也。意云：行即是因，菩提是",
    "T33n1702_005:0217b28": "果，既無因行，何得菩提？或不約能得所得以",
    "T33n1702_005:0217b29": "成疑也。前來斷疑則以菩提等行，如今起疑",
    "T33n1702_005:0217c01": "却以行等菩提。為斷下。預指能斷之文。遮疑",
    "T33n1702_005:0217c02": "經意者。以空生前疑得菩提，是有執；此疑不",
    "T33n1702_005:0217c03": "得菩提，是無執。今則雙遣，故云無實無虛。二",
    "T33n1702_005:0217c04": "執既遣，復何疑無耶？故云遮也。無色等相者。",
    "T33n1702_005:0217c05": "釋無實也。即顯菩提無色聲等相。然則但無",
    "T33n1702_005:0217c06": "實色等相，而不無於假相，故經但言無實，不",
    "T33n1702_005:0217c07": "言全無也。彼即菩提者。釋無虛也。此有三意：",
    "T33n1702_005:0217c08": "一者無色等相處，即顯無相真理是菩提相",
    "T33n1702_005:0217c09": "也。二者即以色等相為菩提相，由色等無性",
    "T33n1702_005:0217c10": "便是菩提，如像無體便是明鏡，即色明空不",
    "T33n1702_005:0217c11": "待滅故，故云彼即菩提相，相即性也。三者菩",
    "T33n1702_005:0217c12": "提無相，却以色等為相，以菩提即真如、真如",
    "T33n1702_005:0217c13": "隨緣成色等故。論云：「無漏無明，皆同真如性",
    "T33n1702_005:0217c14": "相。」無著下。標。真如無二者。以虛實是空有斷",
    "T33n1702_005:0217c15": "常二邊，既言俱無，即顯中道也。謂言下。釋無",
    "T33n1702_005:0217c16": "實也。如言菩提，而言中無菩提故。謂彼下。釋",
    "T33n1702_005:0217c17": "無虛也。有兩意：一則無離文字說解脫故，二",
    "T33n1702_005:0217c18": "則明菩提不同言說全無性故。故魏經云：「不",
    "T33n1702_005:0217c19": "實不妄語。」斷疑。經意云：以一切法並以真如",
    "T33n1702_005:0217c20": "為體，一切之言凡聖收盡，故皆佛法。真如既",
    "T33n1702_005:0217c21": "是佛法，餘法豈非佛法耶？如一切像以鏡為",
    "T33n1702_005:0217c22": "體故，故一切像皆是鏡像。又所言一切法，非",
    "T33n1702_005:0217c23": "定實一切法，是全空一切法。一切法下。義如",
    "T33n1702_005:0217c24": "上說。由色等者。謂色等即空，故非色等，如像",
    "T33n1702_005:0217c25": "即鏡故非像等。斯約諸法即真，顯非法真如",
    "T33n1702_005:0217c26": "等者，謂空中必無色也。以彌滿清淨中不容",
    "T33n1702_005:0217c27": "他故，此約真中無法解非法也。備斯二義，故",
    "T33n1702_005:0217c28": "曰即非。是名下。以彼色等雖非質閡之一切，",
    "T33n1702_005:0217c29": "乃是即性之一切，今約此義故曰真如。揀異",
    "T33n1702_005:0218a01": "色等無性，故云自性也。真佛法。經意：以前說",
    "T33n1702_005:0218a02": "佛之與法二皆不無。又佛之與法二皆不異。",
    "T33n1702_005:0218a03": "未知何者是佛法真體，而言不無不異耶？故",
    "T33n1702_005:0218a04": "此顯有真如是真佛法，以彰不無不異之義",
    "T33n1702_005:0218a05": "也。依彼下兩句。標也。離一切障者，離煩惱、所",
    "T33n1702_005:0218a06": "知二障。遍一切境者。如《華嚴》云：「法性遍在一",
    "T33n1702_005:0218a07": "切處」等，功德即相大，即大智慧光明遍照法",
    "T33n1702_005:0218a08": "界等，大體即體大，功德所依也。故即等者。功",
    "T33n1702_005:0218a09": "德及體皆廣大故，此上解佛大身。非身下兩",
    "T33n1702_005:0218a10": "句。論文自釋。無諸相者。無有為相也。如前三",
    "T33n1702_005:0218a11": "相異體故。有真如體者。有無為法也。如前離",
    "T33n1702_005:0218a12": "彼是如來。攝一切等者。據理融攝也。《華嚴》云：",
    "T33n1702_005:0218a13": "「一切眾生及國土，三世悉在無有餘」，故名大",
    "T33n1702_005:0218a14": "身。安立等者。真如之理，本非自他、非不自他，",
    "T33n1702_005:0218a15": "為破眾生執自他故，故言非自他。形對強言，",
    "T33n1702_005:0218a16": "故云安立。斯則安立真如假名，名曰大身。既",
    "T33n1702_005:0218a17": "攝一切則無自他也。故《起信》云：「此真如體亦",
    "T33n1702_005:0218a18": "不可立，以一切法皆同如故。」",
    "T33n1702_005:0218a19": "金剛經纂要刊定記卷第五"
}