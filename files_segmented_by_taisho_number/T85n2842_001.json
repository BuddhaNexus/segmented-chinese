{
    "T85n2842_001:1295a02": "No. 2842",
    "T85n2842_001:1295a03": "印沙佛文",
    "T85n2842_001:1295a05": "仰啟蓮花藏界清淨法身。百億如來恒沙化",
    "T85n2842_001:1295a06": "佛。清涼山頂大聖文殊。雞足嵓山得道羅漢。",
    "T85n2842_001:1295a07": "龍宮祕典鷲嶺微言。道眼他心一切賢聖。唯",
    "T85n2842_001:1295a08": "願發神足。運悲心。降臨道場。證明功德。厥",
    "T85n2842_001:1295a09": "今置淨壇於八表。敷佛於四門。中央建觀音",
    "T85n2842_001:1295a10": "之場。釋眾轉金言之部。設香饌供三世諸佛。",
    "T85n2842_001:1295a11": "散淨食與水陸生靈。合境虔恭傾城懇顙者。",
    "T85n2842_001:1295a12": "為誰施作。時則有我府一太保　瑞福攘災之",
    "T85n2842_001:1295a13": "加會也　伏惟我□太保門傳閥閱。應賢五",
    "T85n2842_001:1295a14": "百之年。岳瀆清生資。當期半千之士。文過周",
    "T85n2842_001:1295a15": "孔雅操。入木而七分。彎弓穿揚舉矢。猿啼而",
    "T85n2842_001:1295a16": "遶樹寬弘治眾。萬姓歎異瑞之風。設法安人。",
    "T85n2842_001:1295a17": "千家賀堯年之慶。加以信珠皎淨心鏡先明。",
    "T85n2842_001:1295a18": "憑釋教以定八方。奉□聖賢而安社稷。先陳",
    "T85n2842_001:1295a19": "志懇。相鷲嶺而傾心。請佛迎僧。結淨壇於九",
    "T85n2842_001:1295a20": "地。六時轉念經聲動曉於合城。士庶誥天。鈴",
    "T85n2842_001:1295a21": "梵洪鳴於滿城。是時也太陽北照。凝凍相容。",
    "T85n2842_001:1295a22": "僧徒念誦以周圓。灌頂精誠已五日總斯多",
    "T85n2842_001:1295a23": "善。無限朦因先用莊嚴。梵釋四王龍天八部。",
    "T85n2842_001:1295a24": "伏願威光轉盛。福力彌增興運慈悲。救人護",
    "T85n2842_001:1295a25": "國。當今聖主永坐皇城。十道爭馳赤心向國。",
    "T85n2842_001:1295a26": "又特是福伏用莊嚴。我太保貴位。伏願福如",
    "T85n2842_001:1295a27": "海岳。永虎節而迎祥。祿極江准。治河西而代。",
    "T85n2842_001:1295a28": "國太吉慶比日月而漸圓。公主夫人恒昌保",
    "T85n2842_001:1295a29": "芳顏而永潔。剌使尚書等固受願接踵而紹",
    "T85n2842_001:1295b01": "隆。諸小娘子迎長壽貞闌而皎皎。然後河清",
    "T85n2842_001:1295b02": "海晏不聞憂苦之聲。四寖來降永絕烽煙塵",
    "T85n2842_001:1295b03": "之戰。三災彌滅盡九橫於海嵎。勵疫消災。送",
    "T85n2842_001:1295b04": "飢荒於地戶。散霑法界。普及有情類。此勝因",
    "T85n2842_001:1295b05": "城登覺道摩訶般若。",
    "T85n2842_001:1295b06": "夫曠賢大劫有聖人焉。出釋氏宮名薄伽梵。",
    "T85n2842_001:1295b07": "心凝大寂身意無邊。慈化眾生號之為佛。厥",
    "T85n2842_001:1295b08": "今坐前社足等故。以三春上津四□。初分脫",
    "T85n2842_001:1295b09": "塔印沙啟加願者。奉為躬保願功德之福會",
    "T85n2842_001:1295b10": "也。唯公乃金聲夙顯玉譽早聞。列位名班昇",
    "T85n2842_001:1295b11": "榮冕職。遂乃妙回宿殖善芽發於今生。業果",
    "T85n2842_001:1295b12": "先淳道心堅。於此日四大而無注曉。五蘊",
    "T85n2842_001:1295b13": "而皆空脫。千里之真容印恒沙之遍跡。更能",
    "T85n2842_001:1295b14": "焚香。効外諸僧徒於福事之前。散飡遍所於",
    "T85n2842_001:1295b15": "水陸之分。以此印佛功德迴向福因。先用莊",
    "T85n2842_001:1295b16": "嚴梵釋四王龍天八部。伏願威光轉勝福力",
    "T85n2842_001:1295b17": "彌增救人護國。願使聖躬延受五穀豐登。管",
    "T85n2842_001:1295b18": "內人安歌謠滿城。又持勝福伏用莊嚴施主",
    "T85n2842_001:1295b19": "即體。唯願身而玉樹恒淨恒明體。若金剛常",
    "T85n2842_001:1295b20": "堅常固。今世後世莫絕善緣。此世他生善牙",
    "T85n2842_001:1295b21": "增長。然後散霑法界普及有情類。此勝因齊",
    "T85n2842_001:1295b22": "成佛果摩訶般若。"
}