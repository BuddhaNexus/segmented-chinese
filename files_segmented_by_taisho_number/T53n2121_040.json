{
    "T53n2121_040:0210a23": "經律異相卷第四十(梵志部)",
    "T53n2121_040:0210a25": "梁沙門僧旻寶唱等集",
    "T53n2121_040:0210a26": "超術師又從定光佛請記一寶海梵志",
    "T53n2121_040:0210a27": "述其所夢二須項梵志蒙佛憂解三",
    "T53n2121_040:0210a28": "摩因提梵志將女妻佛四梵志喪兒從閻",
    "T53n2121_040:0210a29": "羅乞活兒不親從詣佛得道五梵志諂施",
    "T53n2121_040:0210b01": "比丘立說一偈能消六梵志奉佛鉢蜜眾",
    "T53n2121_040:0210b02": "食不減施水中眾生七梵志遠學值五無",
    "T53n2121_040:0210b03": "反復八梵志兄弟四人同日命終九梵",
    "T53n2121_040:0210b04": "志棄端正婦於樹上愛著鄙婢後悔無益十",
    "T53n2121_040:0210b05": "梵志夫婦採花失命佛為說其往事十一",
    "T53n2121_040:0210b06": "梵志失利養殺女人謗佛十二",
    "T53n2121_040:0210b07": "超術師又從定光佛請記一",
    "T53n2121_040:0210b08": "過去定光眾祐出現。鉢摩大國。與四部之眾",
    "T53n2121_040:0210b09": "不可稱計。皆來供養給其所須。時有梵志。名",
    "T53n2121_040:0210b10": "耶若達。在雪山側。看諸祕讖天文地理靡不",
    "T53n2121_040:0210b11": "貫綜。書疏文字亦悉了知。耶若達梵志有弟",
    "T53n2121_040:0210b12": "子。名曰雷雲。聰明博見靡事不通。恒為耶若",
    "T53n2121_040:0210b13": "達所見愛教不去須臾。雷雲梵志念言。我今",
    "T53n2121_040:0210b14": "應學者悉皆已備。宜報師恩。然復貧弊。宜當",
    "T53n2121_040:0210b15": "往詣國界求所須者。師念。我之所愛。設吾死",
    "T53n2121_040:0210b16": "者尚不能別。何況今日欲捨吾去。作五百言",
    "T53n2121_040:0210b17": "與之令誦。未經幾日悉皆流利。是時耶若達",
    "T53n2121_040:0210b18": "婆羅門。告五百弟子曰。此雷雲梵志伎術悉",
    "T53n2121_040:0210b19": "通。即以立名。名曰超術。超術梵志復經數日。",
    "T53n2121_040:0210b20": "又白師曰。所學已知。然書籍所載諸有學術",
    "T53n2121_040:0210b21": "過者當報師恩。師曰。汝知是知。超術作禮",
    "T53n2121_040:0210b22": "而去。爾時鉢摩大國。去城不遠有眾梵志。並",
    "T53n2121_040:0210b23": "集一家欲共大祠。并欲論議。有八萬四千梵",
    "T53n2121_040:0210b24": "志共集。第一上座諷誦書疏莫不能知。以五",
    "T53n2121_040:0210b25": "百兩金及金杖金澡罐各一牧牛千頭。用奉",
    "T53n2121_040:0210b26": "上師。與第一上座先試其術。過者便與。超術",
    "T53n2121_040:0210b27": "梵志自念。我今何故家家乞求。不如詣彼大",
    "T53n2121_040:0210b28": "眾共捔伎術。超術往。眾多梵志遙各喚曰。",
    "T53n2121_040:0210b29": "善哉祠主今獲大利。乃使梵天躬自下降。時",
    "T53n2121_040:0210c01": "八萬四千諸梵志等。各起共迎。異口同音而",
    "T53n2121_040:0210c02": "作是語。善來大梵神天。超術梵志曰。吾非梵",
    "T53n2121_040:0210c03": "天。止止諸賢。汝等豈不聞。雪山北有大梵志",
    "T53n2121_040:0210c04": "眾師。名耶若達。我其弟子。名曰超術。便向上",
    "T53n2121_040:0210c05": "座曰。設知伎術者向吾說之。爾時彼眾第一",
    "T53n2121_040:0210c06": "上座。即誦三藏伎術無有漏失。時超術語上",
    "T53n2121_040:0210c07": "座曰。一句五百言。今可說之。上座曰。我不解",
    "T53n2121_040:0210c08": "也。超術便誦三藏及一句五百言大人之相。",
    "T53n2121_040:0210c09": "爾時八萬四千梵志。歎未曾有甚奇甚特。我",
    "T53n2121_040:0210c10": "初不聞大人之相。今尊宜在上座。超術移坐",
    "T53n2121_040:0210c11": "上座便在第一。時彼眾上座極懷瞋恚。發此",
    "T53n2121_040:0210c12": "誓願。今此人奪我坐處。此人所生之處所欲",
    "T53n2121_040:0210c13": "作事。我恒當壞敗其功。時彼施主即依法施",
    "T53n2121_040:0210c14": "上座。告主人曰。我今還以金錢銀錢以相施。",
    "T53n2121_040:0210c15": "吾但各取五百枚。以金罐用供養女人。及牛",
    "T53n2121_040:0210c16": "千頭還施主人。吾不習欲亦不積財。已便往",
    "T53n2121_040:0210c17": "詣鉢摩大國。其王名曰光明。於城東門見五",
    "T53n2121_040:0210c18": "百梵志耆年宿德。時彼國王請定光如來日",
    "T53n2121_040:0210c19": "曝火炙。即以五百金錢各與一文及比丘眾。",
    "T53n2121_040:0210c20": "衣食供養掃灑令淨。勿使作倡有土沙穢惡。",
    "T53n2121_040:0210c21": "懸繒幡蓋香汁塗地。伎樂不可稱計。見一女",
    "T53n2121_040:0210c22": "人。名曰善味。持七莖華以瓶取水。即問此女。",
    "T53n2121_040:0210c23": "吾欲買華。女言。持用上佛。即以銀錢五百請",
    "T53n2121_040:0210c24": "五莖華。女貪銀錢與五莖華。行數十步女自",
    "T53n2121_040:0210c25": "念言。此人形貌端正不惜銀錢。追呼男子問",
    "T53n2121_040:0210c26": "用何為。答曰上佛。女曰。請二莖華并以上佛。",
    "T53n2121_040:0210c27": "願我後生常為夫妻。超術曰。菩薩無所愛惜。",
    "T53n2121_040:0210c28": "設為我妻必壞我心。梵志女曰。我終不相壞。",
    "T53n2121_040:0210c29": "正使持我施與。終必忍行。定光佛曰。菩薩所",
    "T53n2121_040:0211a01": "行無所愛惜。梵志偈答。",
    "T53n2121_040:0211a02": "　父母諸佛尊　　日月周行世",
    "T53n2121_040:0211a03": "　不可持施人　　餘者決無難",
    "T53n2121_040:0211a04": "又說偈曰。",
    "T53n2121_040:0211a05": "　當忍億劫苦　　施頭身耳目",
    "T53n2121_040:0211a06": "　妻子國財寶　　車馬僕從人",
    "T53n2121_040:0211a07": "摩納。復以偈答。",
    "T53n2121_040:0211a08": "　大山熾如火　　億劫堪頂戴",
    "T53n2121_040:0211a09": "　不能壞道意　　唯願時授決",
    "T53n2121_040:0211a10": "即解髮布地。而說偈言。",
    "T53n2121_040:0211a11": "　破愛憍慢心　　能滅欲怒癡",
    "T53n2121_040:0211a12": "　第一光相足　　惟佛照我心",
    "T53n2121_040:0211a13": "　昔我所求願　　今日得見佛",
    "T53n2121_040:0211a14": "　今散五莖花　　願得不退轉",
    "T53n2121_040:0211a15": "　餘二非我華　　王女寄上佛",
    "T53n2121_040:0211a16": "　無上大導師　　見愍蹈我髮",
    "T53n2121_040:0211a17": "佛又偈答。",
    "T53n2121_040:0211a18": "　摩納發大心　　曠濟無量數",
    "T53n2121_040:0211a19": "　弘誓不自為　　殖眾功德本",
    "T53n2121_040:0211a20": "　却後無數劫　　五鼎五濁世",
    "T53n2121_040:0211a21": "　成佛度眾生　　號字釋迦文",
    "T53n2121_040:0211a22": "　光明三十二　　奇特人中尊",
    "T53n2121_040:0211a23": "佛以脚足蹈髮而過。又以神力接五莖華。及",
    "T53n2121_040:0211a24": "得我身在虛空中。餘有二華住佛兩肩。自從",
    "T53n2121_040:0211a25": "破梵志祠天帝火以後。行正見用平等法。",
    "T53n2121_040:0211a26": "不復墮三塗及在八難。時超術我是。賣花女",
    "T53n2121_040:0211a27": "瞿夷是也(出修行本起經)。",
    "T53n2121_040:0211a28": "寶海梵志述其所夢二",
    "T53n2121_040:0211a29": "有寶海梵志。白佛。願如來及比丘僧。滿七歲",
    "T53n2121_040:0211b01": "中受我四事供養。如來許可。梵志後時作如",
    "T53n2121_040:0211b02": "是念。我今已令百千億那由他眾生發菩提",
    "T53n2121_040:0211b03": "心。然我不知轉輪聖王所願何等為願。人王",
    "T53n2121_040:0211b04": "天王聲聞緣覺。為求無上菩提。若我來世必",
    "T53n2121_040:0211b05": "成佛道。我於夜臥當有諸天魔梵諸佛世尊",
    "T53n2121_040:0211b06": "為我現夢。於睡眠中見有光明。即見十方恒",
    "T53n2121_040:0211b07": "沙世界諸佛世尊。各各遙授蓮華與之。其花",
    "T53n2121_040:0211b08": "微妙各於華臺見日輪像。於日輪上有七寶",
    "T53n2121_040:0211b09": "蓋。一一日輪各出六十億光。皆悉來入梵志",
    "T53n2121_040:0211b10": "口中。自見其光滿千由旬。淨如明鏡見其腹",
    "T53n2121_040:0211b11": "內。六十億那由他百千菩薩。在蓮華上結跏",
    "T53n2121_040:0211b12": "趺坐三昧正受。復見日鬚圍繞其身。於諸華",
    "T53n2121_040:0211b13": "中出諸伎樂。又見其王。血出污身四方馳走。",
    "T53n2121_040:0211b14": "面首似猪噉種種蟲。坐伊蘭樹下。有無量眾",
    "T53n2121_040:0211b15": "生來食其身。唯餘骨瑣。數數受身亦復如",
    "T53n2121_040:0211b16": "是。復見諸王子。或作猪象或水牛師子狐狼",
    "T53n2121_040:0211b17": "虎豹獼猴等面。以血污身皆噉眾生。坐伊蘭",
    "T53n2121_040:0211b18": "樹下。復有無量眾生。來食其身。骨瑣已離。",
    "T53n2121_040:0211b19": "數數受身亦復如是。或見王子。須曼那花以",
    "T53n2121_040:0211b20": "作瓔珞。載小弊車駕以水牛。從不正道南向",
    "T53n2121_040:0211b21": "馳走。復見四天大王釋提桓因大梵天王來",
    "T53n2121_040:0211b22": "至其所。告梵志言。汝今四邊所有蓮華。應先",
    "T53n2121_040:0211b23": "取一華與轉輪王。一一王子各與一華。其餘",
    "T53n2121_040:0211b24": "諸花與諸小王。次與汝子。并及餘人即皆",
    "T53n2121_040:0211b25": "賦之。忽然而寤。憶念夢中所見諸事。得知",
    "T53n2121_040:0211b26": "聖王所願卑下愛樂生死。復知諸王子發心。",
    "T53n2121_040:0211b27": "求聲聞乘者故我夢見須曼那花以作瓔珞。",
    "T53n2121_040:0211b28": "載水牛車於不正道南向馳走。我何緣故夢",
    "T53n2121_040:0211b29": "見於此。諸佛世尊。以我先教勸閻浮提內無",
    "T53n2121_040:0211c01": "量眾生。悉令安住三福處故發菩提心。請佛",
    "T53n2121_040:0211c02": "及僧。滿足七歲奉諸所安耳(出寶梵志請如來經)。",
    "T53n2121_040:0211c03": "須項梵志聞法憂解三",
    "T53n2121_040:0211c04": "舍衛國有梵志。於祇樹間大營田種。往看歡",
    "T53n2121_040:0211c05": "喜。自謂得願。即於其夜天雨大雹。禾稼皆死。",
    "T53n2121_040:0211c06": "女復喪亡。愁憒憂煩哭無能止。時諸比丘入",
    "T53n2121_040:0211c07": "城分衛。見其二相還具白佛。須項梵志躬到",
    "T53n2121_040:0211c08": "佛所。頭面禮畢。佛知其念。謂梵志曰。世有五",
    "T53n2121_040:0211c09": "事不可避脫。一當耗減。二當亡棄。三當病瘦。",
    "T53n2121_040:0211c10": "四當老朽。五當死去。唯有道諦得離。布施持",
    "T53n2121_040:0211c11": "戒。梵志意軟便見四諦。從今已後歸依佛法",
    "T53n2121_040:0211c12": "僧。為清信士。比丘白佛。世尊。解梵志意喜笑",
    "T53n2121_040:0211c13": "而去。佛言。不但是反解憂。過去閻浮利地有",
    "T53n2121_040:0211c14": "五主。其一主名曰桀貪。治國不正。大臣人",
    "T53n2121_040:0211c15": "民。出兵拔白皆到王前。共謂王曰。寧自知",
    "T53n2121_040:0211c16": "不貪害萬姓。急出國去。不者相害。王大戰慄。",
    "T53n2121_040:0211c17": "以車騎出國。自織草[卄/((女/女)*干)]賣以自給。大臣人民",
    "T53n2121_040:0211c18": "便拜王弟作王。治不抂民。故王上書自陳。從",
    "T53n2121_040:0211c19": "王乞一聚可以自給。王即與之。既得一聚便",
    "T53n2121_040:0211c20": "已治正。復乞兩聚。乃至半國。王皆與之。如是",
    "T53n2121_040:0211c21": "久遠。桀貪生念。興半國兵攻弟即勝便得故",
    "T53n2121_040:0211c22": "國。復興一國兵攻第二。轉倍興兵攻第五國。",
    "T53n2121_040:0211c23": "往往得勝。時四海皆屬改號大勝。帝釋試之。",
    "T53n2121_040:0211c24": "寧知足不。化作少童梵志。姓駒夷氏。被髮金",
    "T53n2121_040:0211c25": "杖持金瓶住宮門通王。王便前坐相勞問畢。",
    "T53n2121_040:0211c26": "却謂王言。我從海邊來。見一大國。人民熾盛",
    "T53n2121_040:0211c27": "多有珍寶。可往攻之。不審已足。復欲得是。王",
    "T53n2121_040:0211c28": "言欲得。天王謂言。可益莊船興兵相待。却後",
    "T53n2121_040:0211c29": "七日當將王往言便化去。王到其日興兵莊",
    "T53n2121_040:0212a01": "船。梵志不來愁憂不樂。時一國人民迴坐向",
    "T53n2121_040:0212a02": "王。王啼亦啼。王憂亦憂。王便生意曰。",
    "T53n2121_040:0212a03": "　增念隨欲　　已有復願　　日盛為喜",
    "T53n2121_040:0212a04": "　從得自在",
    "T53n2121_040:0212a05": "有能解者賞金錢一千。時有少年名曰欝多。",
    "T53n2121_040:0212a06": "言能解假七日來對。到第七日白母言。我欲",
    "T53n2121_040:0212a07": "解王憂。母謂子。子且止。勿行。帝王難事。子",
    "T53n2121_040:0212a08": "言。我力能淹。到王所言。今來對義。即乃說",
    "T53n2121_040:0212a09": "偈。大勝王便上金錢一千。大勝者即種種梵",
    "T53n2121_040:0212a10": "志是。時童子欝多者則我身是也(出義足經上卷)。",
    "T53n2121_040:0212a11": "摩因提梵志將女妻佛四",
    "T53n2121_040:0212a12": "昔摩因提梵志。生女端正。國王太子大臣",
    "T53n2121_040:0212a13": "長者來求不得。見佛金色三十二相。便自念",
    "T53n2121_040:0212a14": "言。如此人比我女便與。還家謂婦言。今得女",
    "T53n2121_040:0212a15": "婿踰於我女。即莊飾女眾寶瓔珞。將女出城。",
    "T53n2121_040:0212a16": "母見佛跡文現分明。謂父言曰。寧知空出終",
    "T53n2121_040:0212a17": "不得婿。婦說偈言。",
    "T53n2121_040:0212a18": "　婬人曳踵行　　恚者斂指步",
    "T53n2121_040:0212a19": "　癡人足蹶地　　是跡天人尊",
    "T53n2121_040:0212a20": "父言。癡人為女作患。即將女到佛所。左手持",
    "T53n2121_040:0212a21": "臂右手持瓶。因白佛言。今以此女相惠為妻。",
    "T53n2121_040:0212a22": "女見佛形婬意繫著。其心火燃。佛即說偈言。",
    "T53n2121_040:0212a23": "　我見邪三女　　尚不欲邪婬",
    "T53n2121_040:0212a24": "　今寧抱屎尿　　足觸尚不可(出義足經上卷)",
    "T53n2121_040:0212a25": "梵志喪兒從閻羅乞活詣佛得道五",
    "T53n2121_040:0212a26": "昔有婆羅門少出家學。至年六十不能得道。",
    "T53n2121_040:0212a27": "法應歸家。取婦為居士。生得一男。端正可愛。",
    "T53n2121_040:0212a28": "至年七歲卒得重病。一宿命終梵志憐惜。伏",
    "T53n2121_040:0212a29": "其屍上絕而復蘇。親族諫喻強奪殯殮埋著",
    "T53n2121_040:0212b01": "城外。梵志自念。我今啼哭計無所益。不如往",
    "T53n2121_040:0212b02": "至閻羅王所乞索兒命。沐浴齋戒齎持花香。",
    "T53n2121_040:0212b03": "發舍而去。所在問人。閻羅王所治為在何許。",
    "T53n2121_040:0212b04": "前行數千里至深山中。見諸梵志復問如前。",
    "T53n2121_040:0212b05": "答曰。卿問閻羅王所治處欲求何等。答言。我",
    "T53n2121_040:0212b06": "有一子近日卒亡。欲至閻羅王所乞索兒命。",
    "T53n2121_040:0212b07": "梵志愍其愚癡。即告之曰。閻羅王治處非生",
    "T53n2121_040:0212b08": "人所得到也。當示卿方。宜從此西行四百餘",
    "T53n2121_040:0212b09": "里。有大川其中有城。此是天神案行世間停",
    "T53n2121_040:0212b10": "息之城。閻羅王常以月四日案行必過此城",
    "T53n2121_040:0212b11": "卿持齋戒往必見之。歡喜而去。到其川中見",
    "T53n2121_040:0212b12": "好城郭宮殿屋宇。如忉利天。梵志詣門。燒香",
    "T53n2121_040:0212b13": "翹脚呪願求兒。閻羅王勅門見之。梵志啟",
    "T53n2121_040:0212b14": "言。晚生一男欲以備老。養育七歲近日命終。",
    "T53n2121_040:0212b15": "唯願大王垂恩布施還我兒命。王言大善。卿",
    "T53n2121_040:0212b16": "兒今在東園中戲。自往將去。即往見兒。與諸",
    "T53n2121_040:0212b17": "小兒共戲。前抱啼泣曰。我晝夜念汝食寐不",
    "T53n2121_040:0212b18": "甘。汝寧念父母辛苦以不。小兒喚逆呵之曰。",
    "T53n2121_040:0212b19": "癡騃老翁不達道理。寄住須臾名人為子。勿",
    "T53n2121_040:0212b20": "妄多言。不如早去。今我此間自有父母。梵志",
    "T53n2121_040:0212b21": "悵然涕泣而去。即自念言。我聞瞿曇沙門知",
    "T53n2121_040:0212b22": "人魂神變化之道。當往問之。即還佛所稽首",
    "T53n2121_040:0212b23": "作禮。具以本末向佛陳之。實是我兒不肯復",
    "T53n2121_040:0212b24": "反。謂我為癡騃老公。寄住須臾名他為子。",
    "T53n2121_040:0212b25": "永無父子之情。何緣乃爾。佛告梵志。汝實愚",
    "T53n2121_040:0212b26": "癡。人死神去便更受形。父母妻子因緣會居。",
    "T53n2121_040:0212b27": "譬如寄客起則離散。梵志聞之[火*霍]然意解稽首",
    "T53n2121_040:0212b28": "委質。願為沙門。佛言善哉。鬚髮自落法衣在",
    "T53n2121_040:0212b29": "身。即成比丘。即於座上得羅漢道(出道行品法句經第四卷)。",
    "T53n2121_040:0212c01": "梵志諂施比丘說一偈能消六",
    "T53n2121_040:0212c02": "昔有梵志。財富學問不信正道。數與沙門論",
    "T53n2121_040:0212c03": "不如。每聞沙門食人信施不能精進。死後當",
    "T53n2121_040:0212c04": "作牛馬還償施家。便密作計設食。後世取之。",
    "T53n2121_040:0212c05": "使令其治生。素性慳貪欻至寺中。寺中有五",
    "T53n2121_040:0212c06": "百道人便盡請之。加敬設食豐好勝他。必當",
    "T53n2121_040:0212c07": "圖得五百牛馬。上座一人已得四道羅漢。以",
    "T53n2121_040:0212c08": "知其念。便呼維那勅諸比丘。皆當專心人說",
    "T53n2121_040:0212c09": "一偈即共善加敬。上座語曰。已償債畢。不復",
    "T53n2121_040:0212c10": "得牛馬矣。梵志驚曰。道人神聖逆知我意。上",
    "T53n2121_040:0212c11": "座於是具告諸比丘。汝得食已。慈心念道誦",
    "T53n2121_040:0212c12": "一法言。迺可吞須彌山尚能消之。況此小食。",
    "T53n2121_040:0212c13": "梵志甚慚愧。因為說法廣陳要義。心開受道",
    "T53n2121_040:0212c14": "即悟道迹(出諸經中要事)。",
    "T53n2121_040:0212c15": "梵志奉佛鉢蜜眾食不減施水中眾生七",
    "T53n2121_040:0212c16": "昔有梵志。要不覩佛竊入他舍。大聖愍之到",
    "T53n2121_040:0212c17": "其目前。欲避馳走不能自致。來詣佛所。彼時",
    "T53n2121_040:0212c18": "世尊。為說經法喜心生焉。歸命法僧奉受戒",
    "T53n2121_040:0212c19": "禁繞佛而去。即取應器盛滿中蜜。兩手擎之",
    "T53n2121_040:0212c20": "欲奉上佛。佛告諸比丘。取是鉢蜜布與眾僧。",
    "T53n2121_040:0212c21": "時一鉢蜜佛及眾僧皆得滿足。鉢滿如故。即",
    "T53n2121_040:0212c22": "復授佛。佛告梵志。著大水無量之流。梵志又",
    "T53n2121_040:0212c23": "問何故。佛言。具足水中蟲蠡黿鼉魚鼈悉蒙",
    "T53n2121_040:0212c24": "其味。梵志受教。世尊欣笑出五色光。上至梵",
    "T53n2121_040:0212c25": "天普照五道。還繞身三匝。授菩薩決光從頂",
    "T53n2121_040:0212c26": "入。授緣覺決光從口入。授聲聞決光從臂入。",
    "T53n2121_040:0212c27": "說上天福光從臍入。說授人身光從膝入。說",
    "T53n2121_040:0212c28": "地獄餓鬼畜生光從足入。阿難從座起叉手",
    "T53n2121_040:0213a01": "白佛言。佛不妄笑。笑會有意。佛告阿難。汝",
    "T53n2121_040:0213a02": "見梵志以蜜奉佛。對曰唯然。今此梵志然後",
    "T53n2121_040:0213a03": "來世。歷二十劫不墮惡趣。過二十劫當得緣",
    "T53n2121_040:0213a04": "覺。名曰蜜具。諸比丘言。於此梵志以一鉢蜜",
    "T53n2121_040:0213a05": "多所饒益而得緣覺。佛告比丘。於是梵志非",
    "T53n2121_040:0213a06": "但今世。前世宿命亦復如是。過去有婆羅門",
    "T53n2121_040:0213a07": "閑居寂寞。見有神仙。有人說言。今此仙人佳",
    "T53n2121_040:0213a08": "吉難及。當往啟受。有人報言。用為見此養身",
    "T53n2121_040:0213a09": "之種。有一五通仙。見心所念。即於樹間踊",
    "T53n2121_040:0213a10": "在空中。住其人前。見之喜躍。即盛滿鉢蜜而",
    "T53n2121_040:0213a11": "奉授之。仙人受已飛在虛空。緣是施德後作",
    "T53n2121_040:0213a12": "國王。名曰蜜具。正法治國壽終生天。佛告比",
    "T53n2121_040:0213a13": "丘。欲知爾時五通仙人。則我身是。爾時梵志",
    "T53n2121_040:0213a14": "今梵志是。爾時施蜜授天人福。緣是今世亦",
    "T53n2121_040:0213a15": "復施佛。後致緣覺(出蜜具經)。",
    "T53n2121_040:0213a16": "梵志遠學值五無反復八",
    "T53n2121_040:0213a17": "有梵志。在羅悅祇。聞舍衛國人多孝養奉經",
    "T53n2121_040:0213a18": "修道供事三尊。欲得學問即往諮受。去國不",
    "T53n2121_040:0213a19": "遠。見父子二人耕地下種。時毒蛇出齧殺其",
    "T53n2121_040:0213a20": "子。父耕種不輟又不顧視。梵志問之。耕種者",
    "T53n2121_040:0213a21": "又問。何來也。梵志答言。我從羅悅祇來。聞",
    "T53n2121_040:0213a22": "此國人多孝養奉事三寶故來學問。向者是",
    "T53n2121_040:0213a23": "何人子。曰我之子。曰是卿子者何故不憂而",
    "T53n2121_040:0213a24": "反耕種。其人答言。人生有死物成有敗。非愁",
    "T53n2121_040:0213a25": "憂啼哭所可如何。設不飲食何益於死者耶。",
    "T53n2121_040:0213a26": "卿入城者過語我家。吾子已死。無復持二人",
    "T53n2121_040:0213a27": "食具來。梵志竊念。人無反復。兒死在地。靜不",
    "T53n2121_040:0213a28": "愁憂而反索食。入舍衛城詣耕家。見死兒母",
    "T53n2121_040:0213a29": "語言。卿子已死。父言。但持一人食具來。兒母",
    "T53n2121_040:0213b01": "曰。如客來寄止。來不難去不留。此兒如是。生",
    "T53n2121_040:0213b02": "生是自來死亦獨去。非我力所能進退。隨其",
    "T53n2121_040:0213b03": "本行追命所生。又語其姊。姊亦說無常喻。",
    "T53n2121_040:0213b04": "梵志語婦。卿夫已死。婦為梵志說譬喻。又語",
    "T53n2121_040:0213b05": "奴子。大家已死。奴子亦說譬喻。梵志聞之。心",
    "T53n2121_040:0213b06": "感目冥不識東西。聞此國孝養奉事三寶故",
    "T53n2121_040:0213b07": "來學問。未有善意。見五無反復唐勞身心。",
    "T53n2121_040:0213b08": "又問行人佛在何所。答言。近在祇樹給孤獨",
    "T53n2121_040:0213b09": "園。梵志即到佛所。稽首佛足却坐一面。愁憂",
    "T53n2121_040:0213b10": "不樂。低頭默無所說。佛知其意。謂梵志言。何",
    "T53n2121_040:0213b11": "為不樂。梵志答言。違我本願故愁憂耳。佛又",
    "T53n2121_040:0213b12": "問。云何。具以事答。佛言不然。不如卿語。此",
    "T53n2121_040:0213b13": "之五人最有反復。知命無常非愁憂可如。還",
    "T53n2121_040:0213b14": "以自定故無有愁憂。世俗人不識無常。懊惱",
    "T53n2121_040:0213b15": "啼哭不能自割。譬如人身得熱病。不自覺知",
    "T53n2121_040:0213b16": "慌忽妄語。良醫與藥。熱即除愈不復妄語。俗",
    "T53n2121_040:0213b17": "人愁憂愚癡醉熱不能自解。若自曉無常不",
    "T53n2121_040:0213b18": "復愁憂也。如熱得愈。此五人皆可道證。梵志",
    "T53n2121_040:0213b19": "聞語即自剋責。我為愚冥不知大義。今聞佛",
    "T53n2121_040:0213b20": "語。如盲得目冥中見明。即受五戒稽首而退",
    "T53n2121_040:0213b21": "(出五無反復經)。",
    "T53n2121_040:0213b22": "梵志兄弟四人同日命終九",
    "T53n2121_040:0213b23": "梵志兄弟四人。各得五通。却後七日皆當命",
    "T53n2121_040:0213b24": "盡。自共議言。五通之力反覆天地。手捫日月",
    "T53n2121_040:0213b25": "移山住流。靡所不能。寧當不能避此死對。一",
    "T53n2121_040:0213b26": "人言。吾入大海。上不出現下不至底。正據",
    "T53n2121_040:0213b27": "其中。無常殺鬼安知我處。一人言。吾入須彌",
    "T53n2121_040:0213b28": "山中。還合其表令無際現。無常殺鬼安知吾",
    "T53n2121_040:0213b29": "處。一人言。吾當輕舉隱虛空中。無常殺鬼安",
    "T53n2121_040:0213c01": "知吾處。一人言。吾當藏入大市之中。無常殺",
    "T53n2121_040:0213c02": "鬼趣得一人何必求吾。四人議訖。相將辭王。",
    "T53n2121_040:0213c03": "吾等壽算餘有七日。今欲逃命。冀當得脫還",
    "T53n2121_040:0213c04": "乃親省。唯願進德。於是別去。七日期滿各",
    "T53n2121_040:0213c05": "各命終。猶果熟落。市監白王。有一梵志卒死",
    "T53n2121_040:0213c06": "市中。王乃寤曰。四人避對一人已死。其餘",
    "T53n2121_040:0213c07": "三人豈得獨免。王即嚴駕往至佛所。作禮却",
    "T53n2121_040:0213c08": "坐白言。近有梵志。兄弟四人各獲五通。自知",
    "T53n2121_040:0213c09": "命盡皆共避之。不審今者能得脫不。佛告大",
    "T53n2121_040:0213c10": "王。人有四事不可得離。一者在中陰不得不",
    "T53n2121_040:0213c11": "受生。二者生不得不受老。三者老不得不受",
    "T53n2121_040:0213c12": "病。四者病不得不受死(出法句經第三卷)。",
    "T53n2121_040:0213c13": "梵志棄端正婦於樹上愛著鄙婢後悔無益",
    "T53n2121_040:0213c14": "十",
    "T53n2121_040:0213c15": "有清信士。其婦端正威德無倫。言語辯才眾",
    "T53n2121_040:0213c16": "人所敬。夫婿不重亦不喜見。反愛僕使。婦見",
    "T53n2121_040:0213c17": "婿心。謂夫言。卿不喜我。願聽出家。婿便聽",
    "T53n2121_040:0213c18": "之。即時出家為比丘尼。晝夜精進。行道未久",
    "T53n2121_040:0213c19": "證得羅漢。然後清信士所敬女人死。清信士",
    "T53n2121_040:0213c20": "呼比丘尼歸。尼了不肯。比丘尼白佛。說其本",
    "T53n2121_040:0213c21": "末。佛言。是清信士前世已毀辱此有德之人。",
    "T53n2121_040:0213c22": "此女有殊特志。此人常為壞亂。已入大路復",
    "T53n2121_040:0213c23": "欲毀之。不能得也。佛言。過去世時有一梵志",
    "T53n2121_040:0213c24": "婦。名蓮華。端正絕世。梵志不喜。所愛者婢。",
    "T53n2121_040:0213c25": "用其婢語。捨婦山間。上優鉢曇樹擇取熟",
    "T53n2121_040:0213c26": "果。棄生與婦。婦問。君獨噉熟果。而棄生者與",
    "T53n2121_040:0213c27": "人。夫曰。汝可上樹。婦即上樹。夫取荊蕀四",
    "T53n2121_040:0213c28": "匝遮樹。欲使死不得下。時國王遊獵。見女",
    "T53n2121_040:0213c29": "端正。即問女言。卿是何人。婦自具本末。王念",
    "T53n2121_040:0214a01": "梵志。愚騃無知非是丈夫。即除荊蕀。車載",
    "T53n2121_040:0214a02": "還宮內立為王后。多諸伎藝智辯無雙。又能",
    "T53n2121_040:0214a03": "摴博。遠近女人來共博戲。王后輒勝無能當",
    "T53n2121_040:0214a04": "者。梵志善於博弈。遙聞后勝。念言。是我前婦",
    "T53n2121_040:0214a05": "非是異人。乃欲詣王現其伎術。后聞一梵",
    "T53n2121_040:0214a06": "志形像知是前夫。啟王現之。遙試博戲。后",
    "T53n2121_040:0214a07": "偈答曰。梵志心懷愧恨。即自刻責悔無所",
    "T53n2121_040:0214a08": "及。時梵志者今清信士是。時婦者即今婦是。",
    "T53n2121_040:0214a09": "彼國王者吾身是也(出夫婦經)。",
    "T53n2121_040:0214a10": "梵志夫婦採花失命佛為說其往事十一",
    "T53n2121_040:0214a11": "有一梵志財富無數。正有一子年始二十。新",
    "T53n2121_040:0214a12": "為取婦。未滿七日。以上春三月。夫婦相將",
    "T53n2121_040:0214a13": "至後園戲。有一柰樹高大好華。婦欲得之無",
    "T53n2121_040:0214a14": "人與取。夫知婦意即便上樹。正取一華。復欲",
    "T53n2121_040:0214a15": "得二。上樹枝折墮地而死。大小奔波往趣兒",
    "T53n2121_040:0214a16": "所。呼天號哭斷絕復蘇。宗族無數皆共悲痛。",
    "T53n2121_040:0214a17": "聞之傷心見之哀痛。父母怨天謂為不護。棺",
    "T53n2121_040:0214a18": "斂事畢。還家涕泣不能自止。於是世尊。愍",
    "T53n2121_040:0214a19": "傷其愚往問訊之。大小見佛。悲感具陳辛苦。",
    "T53n2121_040:0214a20": "佛語長者。止息聽法萬物無常不可久保。生",
    "T53n2121_040:0214a21": "則有死罪福相追。此兒三處為其哭泣。懊惱",
    "T53n2121_040:0214a22": "斷絕亦復難勝。竟為誰兒。何者為親。於是世",
    "T53n2121_040:0214a23": "尊即說偈言。",
    "T53n2121_040:0214a24": "　命如華果熟　　常恐會零落",
    "T53n2121_040:0214a25": "　已生皆有苦　　孰能致不死",
    "T53n2121_040:0214a26": "　從初樂愛欲　　可婬入脆景",
    "T53n2121_040:0214a27": "　受形命如電　　晝夜流難止",
    "T53n2121_040:0214a28": "　是身為死物　　精神無形法",
    "T53n2121_040:0214a29": "　作令死復生　　罪福不敗止",
    "T53n2121_040:0214b01": "　終始非一世　　從癡愛久長",
    "T53n2121_040:0214b02": "　自作受苦樂　　身死神不喪",
    "T53n2121_040:0214b03": "長者聞偈意解忘憂。長跪白佛。此兒宿命作",
    "T53n2121_040:0214b04": "何罪釁。盛美之壽而便中夭。唯願解說本所",
    "T53n2121_040:0214b05": "行罪。佛言。昔時有一小兒。持弓箭入神樹中",
    "T53n2121_040:0214b06": "戲。邊有三人看樹上雀。小兒欲射。三人勸言。",
    "T53n2121_040:0214b07": "若能中者世稱健兒。小兒意美引弓射之。中",
    "T53n2121_040:0214b08": "雀即死。三人共笑助之歡喜而各自去。經歷",
    "T53n2121_040:0214b09": "生死無數劫中。所在相遭共會受罪。其三人",
    "T53n2121_040:0214b10": "者一人有福今在天上。一人生海中為化生",
    "T53n2121_040:0214b11": "龍王。一人今日長者身是。此小兒者前生天",
    "T53n2121_040:0214b12": "上為天作子。命終來下為長者作子。墮樹命",
    "T53n2121_040:0214b13": "絕即生海中為化生龍子。即生之日金翅鳥",
    "T53n2121_040:0214b14": "王取而食之。今日三處懊惱涕哭寧可言也。",
    "T53n2121_040:0214b15": "以其前世助之喜故。此三人者報以涕哭(出法句譬",
    "T53n2121_040:0214b16": "喻經第五卷)。",
    "T53n2121_040:0214b17": "梵志失利養殺女人謗佛十二",
    "T53n2121_040:0214b18": "舍衛國王大臣人民。奉敬世尊四事供養。棄",
    "T53n2121_040:0214b19": "捨梵志。梵志共議。當求好女殺埋樹間。令瞿",
    "T53n2121_040:0214b20": "曇眾惡名遠聞。遇待我者。即共逼教好首女",
    "T53n2121_040:0214b21": "人言。汝從今以後朝暮詣佛令萬姓見知。小",
    "T53n2121_040:0214b22": "女承教。便殺之埋著樹間。梵志便聚到王",
    "T53n2121_040:0214b23": "宮門。稱怨喚言。我當學中有一女人。獨最",
    "T53n2121_040:0214b24": "端正。華色無雙生死不知處。王謂言曰。常至",
    "T53n2121_040:0214b25": "何所。對言。往瞿曇間。王言。當於彼求。使到",
    "T53n2121_040:0214b26": "祇樹。掘出女屍著於床上。遍巷稱怨言。沙門",
    "T53n2121_040:0214b27": "瞿曇常稱戒德弘普無上。如何私與女人通",
    "T53n2121_040:0214b28": "情。復殺藏之。有何法戒。時諸比丘入城乞",
    "T53n2121_040:0214b29": "食。人民罵言。是曹沙門所犯若此。當得衣食。",
    "T53n2121_040:0214c01": "比丘便持空器出城。還以白佛。佛告比丘。我",
    "T53n2121_040:0214c02": "被是謗不過七日耳。時惟閻女於城中聞。比",
    "T53n2121_040:0214c03": "丘求食悉空器還。到佛所頭面作禮。叉手白",
    "T53n2121_040:0214c04": "佛言。願佛及僧從我家飯七日。佛默然受之。",
    "T53n2121_040:0214c05": "佛告阿難。汝與眾僧入城里巷。說偈言曰。",
    "T53n2121_040:0214c06": "　常欺倒邪冥　　說作身不犯",
    "T53n2121_040:0214c07": "　重冥行當具　　必自受憂苦",
    "T53n2121_040:0214c08": "惟閻是時即飯佛僧(出義足經上卷)。",
    "T53n2121_040:0214c09": "經律異相卷第四十"
}