{
    "T25n1509_039:0343a08": "2大智度論釋往生品第四",
    "T25n1509_039:0343a09": "之中卷三十九",
    "T25n1509_039:0343a11": "聖者龍樹造",
    "T25n1509_039:0343a12": "後秦龜茲國三藏鳩摩羅什譯",
    "T25n1509_039:0343a13": "【經】「舍利弗！有菩薩摩訶薩行般若波羅蜜",
    "T25n1509_039:0343a14": "時，得四禪、四無量心、四無色定，遊戲其中",
    "T25n1509_039:0343a15": "——入初禪，從初禪起入滅盡定，從滅盡定起乃",
    "T25n1509_039:0343a16": "至入四禪，從四禪起入滅盡定，從滅盡定起",
    "T25n1509_039:0343a17": "入虛空處，從虛空處起入滅盡定，從滅盡定",
    "T25n1509_039:0343a18": "起乃至入非有想非無想處，從非有想非無想",
    "T25n1509_039:0343a19": "處起入滅盡定。如是，舍利弗！菩薩摩訶薩行",
    "T25n1509_039:0343a20": "般若波羅蜜，以方便力故入超越定。」【論】",
    "T25n1509_039:0343a21": "問曰：若凡夫人不能入滅盡定，云何菩薩",
    "T25n1509_039:0343a22": "從初禪起入滅盡定？答曰：《阿毘曇鞞婆沙》",
    "T25n1509_039:0343a23": "中小乘如是說，非佛三藏說。又，是菩薩，聖人",
    "T25n1509_039:0343a24": "尚不及，何況當是凡夫！譬如六牙白象，雖",
    "T25n1509_039:0343a25": "被毒箭，猶憐愍怨賊！如是慈悲心，阿羅漢",
    "T25n1509_039:0343a26": "所無。畜生中猶尚如是，何況作人身離欲",
    "T25n1509_039:0343a27": "入禪而不得滅盡定！問曰：若菩薩得滅盡",
    "T25n1509_039:0343a28": "定，可爾；超越定法不能過二，若言「從初",
    "T25n1509_039:0343a29": "禪起乃至入滅盡定」，無有是法！答曰：餘人",
    "T25n1509_039:0343b01": "雖有定法，力少故，不能遠超；菩薩無量福",
    "T25n1509_039:0343b02": "德智慧力，深入禪定，心亦不著，故能遠超。",
    "T25n1509_039:0343b03": "譬如人中力士，趠不過三四丈；若天中力",
    "T25n1509_039:0343b04": "士，無復限數。小乘法中，超一者是定法；菩",
    "T25n1509_039:0343b05": "薩禪定力大，心無所著，故遠近隨意。問曰：",
    "T25n1509_039:0343b06": "若爾者，超越者是大，次第定不應為大？答",
    "T25n1509_039:0343b07": "曰：二俱為大。所以者何？從初禪起至二禪，",
    "T25n1509_039:0343b08": "更無餘心，一念得入，乃至滅盡定皆爾。超",
    "T25n1509_039:0343b09": "越者，從初禪起入第三禪，亦不令餘心雜，",
    "T25n1509_039:0343b10": "乃至滅盡定，逆順皆爾。有人言：超越定勝。所",
    "T25n1509_039:0343b11": "以者何？但無餘心雜而能超越故；譬如槃",
    "T25n1509_039:0343b12": "馬迴轉隨意。",
    "T25n1509_039:0343b13": "【經】「舍利弗！有菩薩摩訶薩行般若波羅蜜",
    "T25n1509_039:0343b14": "時，修四念處乃至十八不共法，不取須陀",
    "T25n1509_039:0343b15": "洹果、斯陀含果、阿那含果、阿羅漢果、辟支佛",
    "T25n1509_039:0343b16": "道；以方便力，為度眾生故起八聖道分，以",
    "T25n1509_039:0343b17": "是八道，令得須陀洹果乃至辟支佛道。」佛告",
    "T25n1509_039:0343b18": "舍利弗：「一切阿羅漢、辟支佛果及智，是菩薩",
    "T25n1509_039:0343b19": "摩訶薩無生法忍。舍利弗！當知是菩薩摩訶",
    "T25n1509_039:0343b20": "薩行般若波羅蜜，在阿鞞跋致地中住。」",
    "T25n1509_039:0343b21": "【論】問曰：何以不說是菩薩行六波羅蜜，而",
    "T25n1509_039:0343b22": "但說得四念處？答曰：若說、若不說，當知",
    "T25n1509_039:0343b23": "是菩薩皆行六波羅蜜，於三十七品或行、",
    "T25n1509_039:0343b24": "或不行。不證聲聞、辟支佛道者，有大慈大",
    "T25n1509_039:0343b25": "悲、深入方便力等，如先說。問曰：自不得諸",
    "T25n1509_039:0343b26": "道果，云何能以化人？答曰：佛自說因緣，所",
    "T25n1509_039:0343b27": "謂聲聞、辟支佛果及智，皆是菩薩法忍，但不",
    "T25n1509_039:0343b28": "受諸道果名字，果及智皆入無生法忍中。",
    "T25n1509_039:0343b29": "復次，唯不取證，餘者皆行。得菩薩道故，名",
    "T25n1509_039:0343c01": "為「阿鞞跋致」。",
    "T25n1509_039:0343c02": "【經】「舍利弗！有菩薩摩訶薩住六波羅蜜淨兜",
    "T25n1509_039:0343c03": "率天道，當知是賢劫中菩薩。」【論】釋曰：菩薩",
    "T25n1509_039:0343c04": "有各各道、各各行、各各願。是菩薩修業因緣，",
    "T25n1509_039:0343c05": "生兜率天上，入千菩薩會中，次第作佛。如",
    "T25n1509_039:0343c06": "是相，當知是賢劫中菩薩。",
    "T25n1509_039:0343c07": "【經】「舍利弗！有菩薩摩訶薩修四禪乃至十",
    "T25n1509_039:0343c08": "八不共法，未證四諦，當知是菩薩一生補處。」",
    "T25n1509_039:0343c09": "【論】問曰：是一生補處菩薩應生兜率天，云",
    "T25n1509_039:0343c10": "何說得四禪等？答曰：是菩薩生兜率天",
    "T25n1509_039:0343c11": "上，離欲得四禪等。復次，是補處菩薩離欲",
    "T25n1509_039:0343c12": "來久具足佛法，以方便力，隨補處法，生兜",
    "T25n1509_039:0343c13": "率天。「未證四諦」者，故留不證。若取證者，成",
    "T25n1509_039:0343c14": "辟支佛；欲成佛故不證。",
    "T25n1509_039:0343c15": "【經】「舍利弗！有菩薩摩訶薩無量阿僧祇劫",
    "T25n1509_039:0343c16": "修行，得阿耨多羅三藐三菩提。」【論】釋曰：",
    "T25n1509_039:0343c17": "是菩薩雖種善根，求阿耨多羅三藐三菩",
    "T25n1509_039:0343c18": "提，以鈍根雜行故，久乃得之。以深種善",
    "T25n1509_039:0343c19": "根，故必得。",
    "T25n1509_039:0343c20": "【經】「舍利弗！有菩薩摩訶薩住六波羅蜜，常",
    "T25n1509_039:0343c21": "懃精進，利益眾生，不說無益之事。」【論】釋曰：",
    "T25n1509_039:0343c22": "是菩薩先有惡口故，發菩薩心願言：「我永",
    "T25n1509_039:0343c23": "離口四過，行是道。」復次，此菩薩知是般若",
    "T25n1509_039:0343c24": "波羅蜜中諸法，無有定相，不可著、不可說",
    "T25n1509_039:0343c25": "相故。如是知能利益者，皆是佛法；若不",
    "T25n1509_039:0343c26": "能利益，雖種種好語，非是佛法。譬如種種",
    "T25n1509_039:0343c27": "好藥，不能破病，不名為藥；趣得土泥等",
    "T25n1509_039:0343c28": "能差病者，是名為藥。以是故，恐其謬錯",
    "T25n1509_039:0343c29": "故，不說無益之事。",
    "T25n1509_039:0344a01": "【經】「舍利弗！有菩薩摩訶薩行六波羅蜜，常",
    "T25n1509_039:0344a02": "懃精進，利益眾生，從一佛國至一佛國，斷眾",
    "T25n1509_039:0344a03": "生三惡道。」【論】釋曰：是菩薩住六神通，到十",
    "T25n1509_039:0344a04": "方世界，遮上、中、下三種不善道。",
    "T25n1509_039:0344a05": "【經】「舍利弗！有菩薩摩訶薩住六波羅蜜，以檀",
    "T25n1509_039:0344a06": "為首，安樂一切眾生：須飲食與飲食，衣服、",
    "T25n1509_039:0344a07": "臥具、瓔珞、花香、房舍、燈燭，隨其所須皆給與",
    "T25n1509_039:0344a08": "之。」【論】釋曰：菩薩有二種：一者、能令眾生",
    "T25n1509_039:0344a09": "離苦，二者、能與樂。復有二種：一者、憐愍三",
    "T25n1509_039:0344a10": "惡道眾生，二者、憐愍人。是菩薩與眾生樂，",
    "T25n1509_039:0344a11": "憐愍人故，隨所須皆與之。",
    "T25n1509_039:0344a12": "【經】「舍利弗！有菩薩摩訶薩行般若波羅蜜",
    "T25n1509_039:0344a13": "時，變身如佛，為地獄中眾生說法，為畜生、",
    "T25n1509_039:0344a14": "餓鬼中眾生說法。」【論】問曰：是菩薩何以故",
    "T25n1509_039:0344a15": "變作佛身，似不尊重佛？答曰：有眾生見",
    "T25n1509_039:0344a16": "佛身得度者，或有見轉輪聖王等餘身得",
    "T25n1509_039:0344a17": "度者，以是故變身作佛。復次，世間稱佛名",
    "T25n1509_039:0344a18": "字是大悲、是世尊。若以佛身入地獄者，則",
    "T25n1509_039:0344a19": "閻羅王諸鬼神不遮礙——是我所尊者師，云何",
    "T25n1509_039:0344a20": "可遮！問曰：若地獄中火燒，常有苦痛，心常散",
    "T25n1509_039:0344a21": "亂，不得受法，云何可化？答曰：是菩薩以不",
    "T25n1509_039:0344a22": "可思議神通力，破鑊滅火，禁制獄卒，放光",
    "T25n1509_039:0344a23": "照之，眾生心樂，乃為說法，聞則受持。問曰：",
    "T25n1509_039:0344a24": "若爾者，地獄眾生有得道者不？答曰：雖不",
    "T25n1509_039:0344a25": "得道，種得道善根因緣。所以者何？以重罪",
    "T25n1509_039:0344a26": "故，不應得道。畜生道中當分別：或得者，或",
    "T25n1509_039:0344a27": "不得者。如阿那婆達多龍王、沙竭龍王等",
    "T25n1509_039:0344a28": "得菩薩道。鬼神道中，如夜叉、密迹金剛、鬼",
    "T25n1509_039:0344a29": "子母等，有得見道，是大菩薩。",
    "T25n1509_039:0344b01": "【經】「舍利弗！有菩薩摩訶薩行六波羅蜜時，",
    "T25n1509_039:0344b02": "變身如佛，遍至十方如恒河沙等諸佛世界，",
    "T25n1509_039:0344b03": "為眾生說法；亦供養諸佛及淨佛世界，聞諸",
    "T25n1509_039:0344b04": "佛說法；觀採十方淨妙國土相而已，自起",
    "T25n1509_039:0344b05": "殊勝世界。其中菩薩摩訶薩皆是一生補處。」",
    "T25n1509_039:0344b06": "【論】釋曰：是菩薩遍為六道說法，以佛身",
    "T25n1509_039:0344b07": "為十方眾生說法。若眾生聞弟子教者，不",
    "T25n1509_039:0344b08": "能信受；若聞佛獨尊自在者說法，信受其",
    "T25n1509_039:0344b09": "語。是菩薩二事因緣故，供養諸佛、莊嚴世",
    "T25n1509_039:0344b10": "界：聞莊嚴世界法，到十方佛國取清淨世",
    "T25n1509_039:0344b11": "界相。行業因緣，轉復殊勝，光明亦多。所以者",
    "T25n1509_039:0344b12": "何？此國土中皆一生補處菩薩。問曰：若先",
    "T25n1509_039:0344b13": "已說「兜率天上一生補處菩薩」，今云何說「他",
    "T25n1509_039:0344b14": "方世界菩薩皆一生補處」？答曰：兜率天上一",
    "T25n1509_039:0344b15": "生補處者，是三千世界常法；餘處不定。所謂",
    "T25n1509_039:0344b16": "第一清淨者，轉身成佛故。",
    "T25n1509_039:0344b17": "【經】「舍利弗！有菩薩摩訶薩行六波羅蜜時，",
    "T25n1509_039:0344b18": "成就三十二相，諸根淨利。諸根淨利故，眾人",
    "T25n1509_039:0344b19": "愛敬；以愛敬故，漸以三乘法而度脫之。如是，",
    "T25n1509_039:0344b20": "舍利弗！菩薩摩訶薩行般若波羅蜜時，應學",
    "T25n1509_039:0344b21": "身清淨、口清淨。」【論】釋曰：是菩薩欲令眾生",
    "T25n1509_039:0344b22": "眼見其身得度故，以三十二相莊嚴身。「諸",
    "T25n1509_039:0344b23": "根淨利」者，眼等諸根明利，出過餘人；信、慧根",
    "T25n1509_039:0344b24": "諸心數根等，利淨第一。見者歎其希有：「我",
    "T25n1509_039:0344b25": "無此事！」愛敬是菩薩，信受其語，世世具足",
    "T25n1509_039:0344b26": "道法，以三乘道入涅槃。是三十二相、眼等",
    "T25n1509_039:0344b27": "諸根，皆從身口業因緣清淨得，以是故，佛",
    "T25n1509_039:0344b28": "說：「菩薩應當淨身口業。」",
    "T25n1509_039:0344b29": "【經】「舍利弗！有菩薩摩訶薩行六波羅蜜時",
    "T25n1509_039:0344c01": "得諸根淨，以是淨根而不自高，亦不下他。」",
    "T25n1509_039:0344c02": "【論】釋曰：是菩薩常深淨行六波羅蜜故，得",
    "T25n1509_039:0344c03": "眼等諸根淨利，人皆愛敬；慧等諸心數法根，",
    "T25n1509_039:0344c04": "淨利無比，為度眾生故。世間常法，若得殊",
    "T25n1509_039:0344c05": "異，心則自高，輕諸餘人，作是念：「汝無此事，",
    "T25n1509_039:0344c06": "我獨有此！」以是因緣故，還失佛道。如經中",
    "T25n1509_039:0344c07": "說：「菩薩輕餘菩薩，念念一劫，遠於佛道；經",
    "T25n1509_039:0344c08": "爾所劫，更修佛道。」以是故而不自高，亦不",
    "T25n1509_039:0344c09": "下他。",
    "T25n1509_039:0344c10": "【經】「舍利弗！有菩薩摩訶薩從初發心住檀波",
    "T25n1509_039:0344c11": "羅蜜、尸羅波羅蜜，乃至阿鞞跋致地，終不墮",
    "T25n1509_039:0344c12": "惡道。」【論】釋曰：是菩薩從初已來，性畏惡",
    "T25n1509_039:0344c13": "道，所作功德，願不墜墮。「乃至阿鞞跋致地」",
    "T25n1509_039:0344c14": "者，以未到中間，畏墮惡道故作願。菩薩作",
    "T25n1509_039:0344c15": "是念：「若我墮三惡道者，自不能度，何能度",
    "T25n1509_039:0344c16": "人？又受三惡道苦惱時，以瞋惱故，結使增",
    "T25n1509_039:0344c17": "長，還起惡業，復受苦報；如是無窮，何時當",
    "T25n1509_039:0344c18": "得修行佛道？」問曰：若持戒果報不墮惡道",
    "T25n1509_039:0344c19": "者，何以復說布施？答曰：持戒是不墮惡道",
    "T25n1509_039:0344c20": "根本，布施亦能不墮。",
    "T25n1509_039:0344c21": "復次，菩薩持戒，雖不墮惡道中，生人中",
    "T25n1509_039:0344c22": "貧窮，不能自利，又不益人；以是故行布",
    "T25n1509_039:0344c23": "施。餘波羅蜜，各有其事。",
    "T25n1509_039:0344c24": "【經】「舍利弗！有菩薩摩訶薩，從初發心乃至",
    "T25n1509_039:0344c25": "阿鞞跋致地，常不捨十善行。」【論】釋曰：佛說",
    "T25n1509_039:0344c26": "持戒故不墮惡道，布施隨逐；今不知云何",
    "T25n1509_039:0344c27": "行尸羅波羅蜜，乃至阿鞞跋致地，是故復",
    "T25n1509_039:0344c28": "說「常行十善」。復次，先菩薩持戒不牢固，布施",
    "T25n1509_039:0344c29": "隨助；今說但持戒牢固，不捨十善，不墮三",
    "T25n1509_039:0345a01": "惡道。",
    "T25n1509_039:0345a02": "【經】「舍利弗！有菩薩摩訶薩，住檀波羅蜜、尸",
    "T25n1509_039:0345a03": "羅波羅蜜中，作轉輪聖王，安立眾生於十善",
    "T25n1509_039:0345a04": "道，亦以財物布施眾生。」【論】釋曰：是檀、尸波",
    "T25n1509_039:0345a05": "羅蜜因緣故，作轉輪聖王。行尸羅波羅蜜",
    "T25n1509_039:0345a06": "故，能令眾生信受十善。行檀波羅蜜故，以",
    "T25n1509_039:0345a07": "財寶給施眾生亦不可盡。問曰：一切菩薩",
    "T25n1509_039:0345a08": "皆行是二波羅蜜作轉輪聖王不？答曰：不",
    "T25n1509_039:0345a09": "必然也！何以故？如此品中，諸菩薩種種法",
    "T25n1509_039:0345a10": "入佛道。有菩薩聞轉輪聖王儀法，在此處",
    "T25n1509_039:0345a11": "能利益眾生，故作是願；或有菩薩種轉輪",
    "T25n1509_039:0345a12": "聖王因緣，雖不作願，亦得轉輪聖王報。自",
    "T25n1509_039:0345a13": "行二波羅蜜故，作轉輪聖王，亦教一切眾",
    "T25n1509_039:0345a14": "生行十善道，亦自行布施。聞者生疑：「為一",
    "T25n1509_039:0345a15": "世作？為世世作？」以是故——",
    "T25n1509_039:0345a16": "【經】佛告舍利弗：「有菩薩摩訶薩，住檀波羅",
    "T25n1509_039:0345a17": "蜜、尸羅波羅蜜，無量千萬世作轉輪聖王，",
    "T25n1509_039:0345a18": "值遇無量百千諸佛，供養恭敬，尊重讚歎。」",
    "T25n1509_039:0345a19": "【論】釋曰：若菩薩知作轉輪聖王大益眾生",
    "T25n1509_039:0345a20": "者，便作轉輪聖王；若自知餘身益大，亦作",
    "T25n1509_039:0345a21": "餘身。復次，欲以世間法大供養佛故，作轉",
    "T25n1509_039:0345a22": "輪聖王。",
    "T25n1509_039:0345a23": "【經】「舍利弗！有菩薩摩訶薩常為眾生以法",
    "T25n1509_039:0345a24": "照明，亦以自照；乃至阿耨多羅三藐三菩提，",
    "T25n1509_039:0345a25": "終不離照明。舍利弗！是菩薩摩訶薩於佛法",
    "T25n1509_039:0345a26": "中已得尊重。舍利弗！以是故，菩薩摩訶薩行",
    "T25n1509_039:0345a27": "般若波羅蜜時，身口意不淨不令妄起。」【論】",
    "T25n1509_039:0345a28": "釋曰：上菩薩行檀、尸波羅蜜作轉輪聖王；",
    "T25n1509_039:0345a29": "是菩薩但分別諸經，讀誦、憶念、思惟、分別",
    "T25n1509_039:0345b01": "諸法，以求佛道。以是智慧光明，自利益，亦",
    "T25n1509_039:0345b02": "能利益眾生；如人闇道中然燈，亦能自益，亦",
    "T25n1509_039:0345b03": "能益人。「終不離」者，是因緣故，終不離智慧",
    "T25n1509_039:0345b04": "光明，乃至阿耨多羅三藐三菩提。復次，是菩",
    "T25n1509_039:0345b05": "薩清淨法施，不求名利供養恭敬，不貪弟",
    "T25n1509_039:0345b06": "子，不恃智慧，亦不自高輕於餘人，亦不譏",
    "T25n1509_039:0345b07": "刺；但念十方諸佛慈心念眾生，我亦如",
    "T25n1509_039:0345b08": "是學佛道：說法無所依止，適無所著，但",
    "T25n1509_039:0345b09": "為眾生，令知諸法實相。如是清淨說法，世",
    "T25n1509_039:0345b10": "世不失智慧光明，乃至阿耨多羅三藐三菩",
    "T25n1509_039:0345b11": "提。「已得尊重」者，上諸菩薩能如是者，於諸",
    "T25n1509_039:0345b12": "眾生皆為尊重。「身口意不淨不令妄起」者，",
    "T25n1509_039:0345b13": "能以清淨法施者，不應雜起身口意惡業。",
    "T25n1509_039:0345b14": "所以者何？若起身口意惡者，聞者或不信",
    "T25n1509_039:0345b15": "受。若意業不淨，智慧不明；智慧不明不能",
    "T25n1509_039:0345b16": "善行菩薩道。復次，不但此一菩薩，上來菩薩",
    "T25n1509_039:0345b17": "能行此法者，皆名尊重佛教。若菩薩欲行",
    "T25n1509_039:0345b18": "菩薩道，皆不應雜罪行；一切惡罪業，不令",
    "T25n1509_039:0345b19": "妄起。雜行者，於行道則難，不能疾成佛道，",
    "T25n1509_039:0345b20": "罪業因緣壞諸福德故。",
    "T25n1509_039:0345b21": "【經】舍利弗白佛言：「世尊！云何菩薩身業不淨、",
    "T25n1509_039:0345b22": "口業不淨、意業不淨？」【論】問曰：舍利弗智慧",
    "T25n1509_039:0345b23": "第一，何以故不識身口意惡業？答曰：舍利",
    "T25n1509_039:0345b24": "弗於聲聞法中則知，菩薩事異故不知；如",
    "T25n1509_039:0345b25": "說若菩薩生聲聞、辟支佛心，是為菩薩破",
    "T25n1509_039:0345b26": "戒。以是故舍利弗疑，不知何者是菩薩罪、",
    "T25n1509_039:0345b27": "非罪。復次，舍利弗知身三不善道、口四不善",
    "T25n1509_039:0345b28": "道、意三不善道，是為身口意罪。此中佛答：「若",
    "T25n1509_039:0345b29": "菩薩取身口意相，是則為菩薩身口意罪。」如",
    "T25n1509_039:0345c01": "是等因緣故，舍利弗問。",
    "T25n1509_039:0345c02": "【經】佛告舍利弗：「若菩薩摩訶薩作是念：『是",
    "T25n1509_039:0345c03": "身、是口、是意。』如是取相作緣；舍利弗！是名菩",
    "T25n1509_039:0345c04": "薩身口意罪。舍利弗！菩薩摩訶薩行般若波",
    "T25n1509_039:0345c05": "羅蜜時，不得身、不得口、不得意。舍利弗！菩薩",
    "T25n1509_039:0345c06": "摩訶薩行般若波羅蜜時，若得身、得口、得意，",
    "T25n1509_039:0345c07": "用是得身口意故，能生慳心、犯戒心、瞋心、懈怠",
    "T25n1509_039:0345c08": "心、亂心、癡心。當知是菩薩行六波羅蜜時，不",
    "T25n1509_039:0345c09": "能除身口意麁業。」【論】釋曰：佛示舍利弗：「法",
    "T25n1509_039:0345c10": "空中菩薩，不見是三業，是為無罪；若見是",
    "T25n1509_039:0345c11": "三業，是為罪。」聲聞法中，十不善道是為罪",
    "T25n1509_039:0345c12": "業；摩訶衍中，見有身、口、意所作是為罪。所",
    "T25n1509_039:0345c13": "以者何？有作、有見，作者、見者皆是虛誑故。",
    "T25n1509_039:0345c14": "麁人則麁罪，細人則細罪。如離欲界欲時，",
    "T25n1509_039:0345c15": "五欲、五蓋為惡罪，初禪攝善覺觀為無罪；離",
    "T25n1509_039:0345c16": "初禪入二禪時，覺觀為罪，二禪所攝善憙",
    "T25n1509_039:0345c17": "為無罪；乃至非有想非無想處亦如是。入",
    "T25n1509_039:0345c18": "諸法實相中，一切諸觀、諸見、諸法皆名為罪。",
    "T25n1509_039:0345c19": "小乘人，畏三惡道故，以十不善業為罪；大",
    "T25n1509_039:0345c20": "乘人，以一切能生著心取相法，與三解脫",
    "T25n1509_039:0345c21": "門相違者名為罪。以是事異，故名為大乘。",
    "T25n1509_039:0345c22": "若見有是三業，雖不起惡，亦不名牢固；",
    "T25n1509_039:0345c23": "不見是身口意是三業根本，是為牢固。是",
    "T25n1509_039:0345c24": "菩薩法空故，不見是三事；用是三事，起慳",
    "T25n1509_039:0345c25": "貪相、犯戒相、瞋恚相、懈怠相、散亂相、愚癡相。",
    "T25n1509_039:0345c26": "因無故果亦無，如無樹則無蔭；若能如是",
    "T25n1509_039:0345c27": "觀者，則能除身口意麁業。問曰：先說罪業，",
    "T25n1509_039:0345c28": "今何以故言麁業？答曰：麁業、罪業無異，罪",
    "T25n1509_039:0345c29": "即是麁，不名為細。復次，聲聞人以身、口不",
    "T25n1509_039:0346a01": "善業名為麁，意不善業名為細；瞋恚、邪見",
    "T25n1509_039:0346a02": "等諸結使名為麁罪，愛、慢等結使名為細罪；",
    "T25n1509_039:0346a03": "三惡覺，所謂欲覺、瞋覺、惱覺名為麁，親里覺、",
    "T25n1509_039:0346a04": "國土覺、不死覺名為細，但善覺名為微細——",
    "T25n1509_039:0346a05": "於摩訶衍中盡皆為麁，以是故，此說麁罪。",
    "T25n1509_039:0346a06": "【經】舍利弗白佛言：「世尊！菩薩摩訶薩云何除",
    "T25n1509_039:0346a07": "身口意麁業？」佛告舍利弗：「若菩薩摩訶薩不",
    "T25n1509_039:0346a08": "得身、不得口、不得意，如是菩薩摩訶薩能除",
    "T25n1509_039:0346a09": "身口意麁業。復次，舍利弗！菩薩摩訶薩從初",
    "T25n1509_039:0346a10": "發意行十善道，不生聲聞心、不生辟支佛心，",
    "T25n1509_039:0346a11": "如是菩薩摩訶薩能除身口意麁業。」【論】問",
    "T25n1509_039:0346a12": "曰：何等身、口、意細業與相違者為麁？答曰：",
    "T25n1509_039:0346a13": "如前所說者是。復次，凡夫人業於聲聞業",
    "T25n1509_039:0346a14": "為麁，聲聞業於大乘為麁。復次，垢業為麁，",
    "T25n1509_039:0346a15": "非垢業為細；能生苦受因緣業為麁，不生",
    "T25n1509_039:0346a16": "苦受因緣業為細；有覺有觀業為麁，無覺無",
    "T25n1509_039:0346a17": "觀業為細。復次，見我乃至知者、見者為麁；",
    "T25n1509_039:0346a18": "若不見我乃至知者、見者，但見三業處、五眾、",
    "T25n1509_039:0346a19": "十二入、十八界為細。復次，有所見者名為",
    "T25n1509_039:0346a20": "麁，無所見者名為細。以是故，佛告舍利",
    "T25n1509_039:0346a21": "弗：「若菩薩不得身口意，是時則除三麁業。」",
    "T25n1509_039:0346a22": "復次，初發意住畢竟空中，一切法不可得，",
    "T25n1509_039:0346a23": "而常行十善道，不起聲聞、辟支佛心；以不",
    "T25n1509_039:0346a24": "取相心，一切諸善根皆迴向阿耨多羅三藐",
    "T25n1509_039:0346a25": "三菩提，是名菩薩除身口意麁業罪，名為",
    "T25n1509_039:0346a26": "清淨。",
    "T25n1509_039:0346a27": "【經】「舍利弗！有菩薩摩訶薩行般若波羅蜜",
    "T25n1509_039:0346a28": "淨佛道時，行檀波羅蜜、尸羅波羅蜜、羼提波",
    "T25n1509_039:0346a29": "羅蜜、毘梨耶波羅蜜、禪波羅蜜，是名菩薩摩",
    "T25n1509_039:0346b01": "訶薩除身口意麁業。」舍利弗白佛言：「世尊！",
    "T25n1509_039:0346b02": "何等是菩薩摩訶薩佛道？」佛告舍利弗：「佛",
    "T25n1509_039:0346b03": "道者，若菩薩摩訶薩不得身、不得口、不得",
    "T25n1509_039:0346b04": "意，不得檀波羅蜜乃至不得般若波羅蜜，",
    "T25n1509_039:0346b05": "不得聲聞、辟支佛，不得菩薩，不得佛。舍利",
    "T25n1509_039:0346b06": "弗！是名菩薩摩訶薩佛道，所謂一切諸法不",
    "T25n1509_039:0346b07": "可得故。」【論】釋曰：是菩薩依六波羅蜜總",
    "T25n1509_039:0346b08": "相淨佛道。問曰：舍利弗從佛聞除三惡、三",
    "T25n1509_039:0346b09": "麁即是淨佛道，今何以更問？答曰：先說三",
    "T25n1509_039:0346b10": "業清淨相，今說一切法清淨相；先略說，今說",
    "T25n1509_039:0346b11": "別相。先但不得三業；今不得六波羅蜜、諸",
    "T25n1509_039:0346b12": "賢聖菩薩及佛，是名淨佛道，一切法皆不可",
    "T25n1509_039:0346b13": "得故。不得身乃至不得般若波羅蜜，是名",
    "T25n1509_039:0346b14": "法空；不得聲聞乃至佛，是名眾生空。菩薩",
    "T25n1509_039:0346b15": "住是二空中，漸得一切不可得空，不可得",
    "T25n1509_039:0346b16": "空即是諸法實相。是「不可得空」義，如先「十八",
    "T25n1509_039:0346b17": "空」中說。",
    "T25n1509_039:0346b18": "【經】「舍利弗！有菩薩摩訶薩行六波羅蜜時，無",
    "T25n1509_039:0346b19": "能壞者。」舍利弗白佛言：「世尊！云何菩薩摩",
    "T25n1509_039:0346b20": "訶薩行六波羅蜜時，無能壞者？」佛告舍利弗：",
    "T25n1509_039:0346b21": "「若菩薩摩訶薩行六波羅蜜時，不念有色乃",
    "T25n1509_039:0346b22": "至識，不念有眼乃至意，不念有色乃至法，",
    "T25n1509_039:0346b23": "不念有眼界乃至法界，不念有四念處乃至",
    "T25n1509_039:0346b24": "八聖道分，不念有檀波羅蜜乃至般若波羅",
    "T25n1509_039:0346b25": "蜜，不念有十力乃至十八不共法，不念有須",
    "T25n1509_039:0346b26": "陀洹果乃至阿羅漢果，不念有辟支佛乃至",
    "T25n1509_039:0346b27": "阿耨多羅三藐三菩提。舍利弗！菩薩摩訶薩",
    "T25n1509_039:0346b28": "如是行，增益六波羅蜜，無能壞者。」【論】釋曰：佛",
    "T25n1509_039:0346b29": "為舍利弗種種分別諸菩薩，次為說有菩",
    "T25n1509_039:0346c01": "薩發心時無有能壞者。舍利弗驚喜恭敬",
    "T25n1509_039:0346c02": "諸菩薩，是故問：「菩薩結使未斷，未於實相",
    "T25n1509_039:0346c03": "法作證，何因緣故不可破壞？」佛答：「若菩薩",
    "T25n1509_039:0346c04": "不念有色，乃至不念有阿耨多羅三藐三",
    "T25n1509_039:0346c05": "菩提；得是法空故，亦得眾生空。若是法空，",
    "T25n1509_039:0346c06": "觀空者亦空。住是無礙般若波羅蜜中，無",
    "T25n1509_039:0346c07": "有能壞者。」",
    "T25n1509_039:0346c08": "【經】「舍利弗！有菩薩摩訶薩住般若波羅蜜中，",
    "T25n1509_039:0346c09": "具足智慧。以是智慧，常不墮惡道，不生弊惡",
    "T25n1509_039:0346c10": "人中，不作貧窮人；所受身體，不為人、天、阿修",
    "T25n1509_039:0346c11": "羅所憎惡。」【論】釋曰：此菩薩先世來愛樂",
    "T25n1509_039:0346c12": "智慧，學一切經書，觀察思惟，聽採諸法，自",
    "T25n1509_039:0346c13": "以智力推求一切法中實相。得是一切法",
    "T25n1509_039:0346c14": "實相故，為諸佛深心愛念。是無量智慧福",
    "T25n1509_039:0346c15": "德因緣故，身心具足，常受富樂，無諸不可。",
    "T25n1509_039:0346c16": "【經】舍利弗白佛言：「世尊！何等是菩薩摩訶",
    "T25n1509_039:0346c17": "薩智慧？」佛告舍利弗：「菩薩摩訶薩用是智慧，",
    "T25n1509_039:0346c18": "成就見十方如恒河沙等諸佛、聽法、見僧，亦",
    "T25n1509_039:0346c19": "見嚴淨佛土。菩薩摩訶薩以是智慧，不作佛",
    "T25n1509_039:0346c20": "想，不作菩薩想，不作聲聞、辟支佛想，不作",
    "T25n1509_039:0346c21": "我想，不作佛國想。用是智慧行檀波羅蜜亦",
    "T25n1509_039:0346c22": "不得檀波羅蜜，乃至行般若波羅蜜亦不得",
    "T25n1509_039:0346c23": "般若波羅蜜；行四念處亦不得四念處，乃至",
    "T25n1509_039:0346c24": "行十八不共法亦不得十八不共法。舍利弗！",
    "T25n1509_039:0346c25": "是名菩薩摩訶薩智慧。用是智慧，能具足一",
    "T25n1509_039:0346c26": "切法，亦不得一切法。」【論】釋曰：是中佛說",
    "T25n1509_039:0346c27": "二種智慧：一者分別破壞諸法而不取相，",
    "T25n1509_039:0346c28": "二者不著心、不取相見十方諸佛聽法。問",
    "T25n1509_039:0346c29": "曰：云何行檀波羅蜜而不得檀？答曰：不",
    "T25n1509_039:0347a01": "得檀中若一若異、若實若空。是檀從和合因",
    "T25n1509_039:0347a02": "緣生，於是檀中令眾生得富樂，及勸助佛",
    "T25n1509_039:0347a03": "道；以是故，行檀亦不得檀。「不得」義，如上說。",
    "T25n1509_039:0347a04": "乃至十八不共法，亦如是。是名「菩薩智慧能",
    "T25n1509_039:0347a05": "具足一切法而不得諸法」。",
    "T25n1509_039:0347a06": "【經】「舍利弗！有菩薩摩訶薩行般若波羅蜜",
    "T25n1509_039:0347a07": "時，淨於五眼：肉眼、天眼、慧眼、法眼、佛眼。」舍利",
    "T25n1509_039:0347a08": "弗白佛言：「世尊！云何菩薩摩訶薩肉眼淨？」",
    "T25n1509_039:0347a09": "佛告舍利弗：「有菩薩肉眼見百由旬，有菩薩",
    "T25n1509_039:0347a10": "肉眼見二百由旬，有菩薩肉眼見一閻浮提，",
    "T25n1509_039:0347a11": "有菩薩肉眼見二天下、三天下、四天下，有菩",
    "T25n1509_039:0347a12": "薩肉眼見小千世界，有菩薩肉眼見中千世",
    "T25n1509_039:0347a13": "界，有菩薩肉眼見三千大千世界。舍利弗！",
    "T25n1509_039:0347a14": "是為菩薩摩訶薩肉眼淨。」【論】問曰：佛何以",
    "T25n1509_039:0347a15": "不說行般若波羅蜜生五眼，而說淨五眼？",
    "T25n1509_039:0347a16": "答曰：菩薩先有肉眼，亦有四眼分，以諸罪",
    "T25n1509_039:0347a17": "結使覆故不清淨。如鏡性有照明，垢故",
    "T25n1509_039:0347a18": "不見；若除垢，則照明如本。菩薩行六波羅",
    "T25n1509_039:0347a19": "蜜，滅諸垢法故，眼得清淨。肉眼，業因緣故",
    "T25n1509_039:0347a20": "清淨；天眼，禪定及業因緣故清淨；餘三眼，修",
    "T25n1509_039:0347a21": "無量智慧、福德因緣故清淨。最大菩薩，肉眼",
    "T25n1509_039:0347a22": "最勝見三千大千世界。問曰：若三千大千世",
    "T25n1509_039:0347a23": "界中，百億須彌山，諸山鐵圍、山阜、樹木等，",
    "T25n1509_039:0347a24": "是事障礙，云何得遍見？若能得見，何用天",
    "T25n1509_039:0347a25": "眼？若不能見，此中云何說「見三千大千世",
    "T25n1509_039:0347a26": "界」？答曰：不以障礙故見；若無障礙，得",
    "T25n1509_039:0347a27": "見三千世界，如觀掌無異。復次，有人言：",
    "T25n1509_039:0347a28": "「菩薩天眼有二種：一者、從禪定力得，二者、",
    "T25n1509_039:0347a29": "先世行業果報得。業報生天眼，常在肉眼",
    "T25n1509_039:0347b01": "中，以是故三千世界所有之物，不能為礙；",
    "T25n1509_039:0347b02": "因天眼開障，肉眼得見。是故肉眼得名果",
    "T25n1509_039:0347b03": "報生天眼，常現在前，不待攝心。」問曰：佛為",
    "T25n1509_039:0347b04": "世尊，力皆周遍，何以但見一三千大千世界，",
    "T25n1509_039:0347b05": "不能見多？答曰：若肉眼能過三千大千世",
    "T25n1509_039:0347b06": "界復有所見者，何用天眼？以肉眼不能",
    "T25n1509_039:0347b07": "及故，修學天眼。復次，三千大千世界，劫初一",
    "T25n1509_039:0347b08": "時生，劫盡一時滅；世界之外，無央數由旬皆",
    "T25n1509_039:0347b09": "是虛空，空中常有風。肉眼與風相違，以相",
    "T25n1509_039:0347b10": "違故，不能得過見異世界。或有菩薩住",
    "T25n1509_039:0347b11": "三千世界境上，計其道數，亦應見他方近",
    "T25n1509_039:0347b12": "世界。問曰：菩薩及佛，何以不集無量清淨",
    "T25n1509_039:0347b13": "福德令肉眼遠有所見？答曰：是肉眼因緣",
    "T25n1509_039:0347b14": "虛誑不淨，天眼因緣清淨；若無天眼，當修",
    "T25n1509_039:0347b15": "肉眼，強令遠見。復次，如經中說極遠見三",
    "T25n1509_039:0347b16": "千世界；佛法不可思議，經法甚多，或能遠見，",
    "T25n1509_039:0347b17": "但此中不說。小遠見佛道菩薩，見二千中",
    "T25n1509_039:0347b18": "世界，不能種清淨業因緣故小；復不如",
    "T25n1509_039:0347b19": "者，見小千世界；復不如者，見四天下、一須彌",
    "T25n1509_039:0347b20": "山、一日月處；又見三天下、二天下、一天下、千",
    "T25n1509_039:0347b21": "由旬，乃至百由旬。是名最小肉眼淨。問曰：",
    "T25n1509_039:0347b22": "何以不說九十、八十等由旬以為小？答曰：",
    "T25n1509_039:0347b23": "轉輪聖王所見，過於餘人。又人先世然燈等",
    "T25n1509_039:0347b24": "因緣故，得堅固眼根，能遠有所見；雖遠，終",
    "T25n1509_039:0347b25": "不能見百由旬。以是故，菩薩小者見百由",
    "T25n1509_039:0347b26": "旬。問曰：日月在上，去地四萬二千由旬，人皆",
    "T25n1509_039:0347b27": "能見，何以不能見百由旬？見百由旬何足",
    "T25n1509_039:0347b28": "稱？答曰：日月雖遠，自有光明還照其形，人",
    "T25n1509_039:0347b29": "得見之；餘色不然。又日月遠故，雖見而顛",
    "T25n1509_039:0347c01": "倒。所以者何？日月方圓五百由旬，而今所見，",
    "T25n1509_039:0347c02": "不過如扇；大而見小，顛倒非實。菩薩肉眼",
    "T25n1509_039:0347c03": "則不然！問曰：菩薩既得肉眼，能見何事？答",
    "T25n1509_039:0347c04": "曰：見可見色。「色」義，「色眾」中廣說。",
    "T25n1509_039:0347c05": "【經】舍利弗白佛言：「世尊！云何菩薩摩訶薩",
    "T25n1509_039:0347c06": "天眼淨？」佛告舍利弗：「菩薩摩訶薩天眼，見一",
    "T25n1509_039:0347c07": "切四天王天所見，見三十三天、夜摩天、兜率",
    "T25n1509_039:0347c08": "陀天、化樂天、他化自在天所見，見梵天王所",
    "T25n1509_039:0347c09": "見乃至阿迦尼吒天所見。菩薩天眼所見者，",
    "T25n1509_039:0347c10": "四天王天乃至阿迦尼吒天所不知、不",
    "T25n1509_039:0347c11": "見。舍利弗！是菩薩摩訶薩天眼，見十方如恒",
    "T25n1509_039:0347c12": "河沙等諸佛世界中眾生死此生彼。舍利弗！",
    "T25n1509_039:0347c13": "是為菩薩摩訶薩天眼淨。」【論】釋曰：菩薩天",
    "T25n1509_039:0347c14": "眼有二種：一者、果報得，二者、修禪得。果報得",
    "T25n1509_039:0347c15": "者，常與肉眼合用，唯夜闇天眼獨用。諸人",
    "T25n1509_039:0347c16": "得果報天眼，見四天下、欲界諸天，見下不",
    "T25n1509_039:0347c17": "見上；菩薩所得果報天眼，見三千大千世",
    "T25n1509_039:0347c18": "界。禪定離欲天眼所見，如先「十力天眼明」中",
    "T25n1509_039:0347c19": "說。菩薩用是天眼，見十方如恒河沙等世界",
    "T25n1509_039:0347c20": "中眾生生死、善惡好醜及善惡業因緣，無所",
    "T25n1509_039:0347c21": "障礙。一切皆見四天王天乃至阿迦尼吒天",
    "T25n1509_039:0347c22": "所見，又能過之；是諸天不能知菩薩天眼",
    "T25n1509_039:0347c23": "所見。何以故？是菩薩出三界、得法性生身、",
    "T25n1509_039:0347c24": "得菩薩十力故。如是等因緣，菩薩天眼淨。",
    "T25n1509_039:0347c25": "餘菩薩天眼論議，如「讚菩薩五神通」中說。",
    "T25n1509_039:0347c26": "【經】舍利弗白佛言：「世尊，云何菩薩摩訶薩",
    "T25n1509_039:0347c27": "慧眼淨？」佛告舍利弗：「慧眼菩薩不作是念：",
    "T25n1509_039:0347c28": "有法若有為、若無為，若世間、若出世間，若有",
    "T25n1509_039:0347c29": "漏、若無漏。是慧眼菩薩，無法不見，無法不聞，",
    "T25n1509_039:0348a01": "無法不知，無法不識。舍利弗！是為菩薩摩訶",
    "T25n1509_039:0348a02": "薩慧眼淨。」【論】釋曰：肉眼不能見障外事，",
    "T25n1509_039:0348a03": "又不能遠見，是故求天眼。天眼雖復能見，",
    "T25n1509_039:0348a04": "亦是虛誑，見一異相，取男女相，取樹木等諸",
    "T25n1509_039:0348a05": "物相；見眾物和合虛誑法，以是故求慧眼；",
    "T25n1509_039:0348a06": "慧眼中無如是過。問曰：若爾者，何等是慧",
    "T25n1509_039:0348a07": "眼相？答曰：有人言：八聖道中正見是慧眼",
    "T25n1509_039:0348a08": "相，能見五受眾實相、破諸顛倒故。有人言：",
    "T25n1509_039:0348a09": "能緣涅槃慧，名為慧眼；所緣不可破壞故，",
    "T25n1509_039:0348a10": "是智慧非虛妄。有人言：三解脫門相應慧，是",
    "T25n1509_039:0348a11": "名慧眼。何以故？是慧能開涅槃門故。有人",
    "T25n1509_039:0348a12": "言：智慧現前，能觀實際，了了深入，通達悉知，",
    "T25n1509_039:0348a13": "是名慧眼。有人言：能通達法性，直過無礙。",
    "T25n1509_039:0348a14": "有人言：定心知諸法相如，是名慧眼。有人",
    "T25n1509_039:0348a15": "言：法空是名慧眼。有人言：不可得空中，亦",
    "T25n1509_039:0348a16": "無法空，是名慧眼。有人言：十八空皆是慧",
    "T25n1509_039:0348a17": "眼。有人言：癡、慧非一非異。世間法不異出",
    "T25n1509_039:0348a18": "世間，出世間法不異世間；世間法即是出世",
    "T25n1509_039:0348a19": "間，出世間法即是世間。所以者何？異不可",
    "T25n1509_039:0348a20": "得故。諸觀滅，諸心行轉還無所去，滅一切",
    "T25n1509_039:0348a21": "語言，世間法相如涅槃不異，如是智慧，是",
    "T25n1509_039:0348a22": "名慧眼。復次，此中佛自說：「慧眼菩薩，一切法",
    "T25n1509_039:0348a23": "中不念有為、若無為，若世間、若出世間，若有",
    "T25n1509_039:0348a24": "漏、若無漏等。」是名慧眼。若菩薩見有為、世",
    "T25n1509_039:0348a25": "間、有漏，即墮有見中；若見無為、出世間、無",
    "T25n1509_039:0348a26": "漏，即墮無見中。是有無二見捨，以不戲論",
    "T25n1509_039:0348a27": "慧，行於中道，是名慧眼。得是慧眼，無法不",
    "T25n1509_039:0348a28": "見、無法不聞、無法不知、無法不識。所以者",
    "T25n1509_039:0348a29": "何？得是慧眼，破邪曲諸法、無明諸法。總相、",
    "T25n1509_039:0348b01": "別相各皆如是。問曰：阿羅漢、辟支佛亦得",
    "T25n1509_039:0348b02": "慧眼，何以不說「無法不見、無法不聞、無法",
    "T25n1509_039:0348b03": "不知、無法不識」？答曰：慧眼有二種：一者、總",
    "T25n1509_039:0348b04": "相，二者、別相。聲聞、辟支佛見諸法總相，所謂",
    "T25n1509_039:0348b05": "無常、苦、空等；佛以總相、別相慧觀諸法。聲",
    "T25n1509_039:0348b06": "聞、辟支佛雖有慧眼，有量有限。復次，聲聞、",
    "T25n1509_039:0348b07": "辟支佛慧眼，雖見諸法實相，因緣少故，慧眼",
    "T25n1509_039:0348b08": "亦少，不能遍照法性；譬如燈油炷雖淨，小",
    "T25n1509_039:0348b09": "故不能廣照。諸佛慧眼，照諸法實性，盡其",
    "T25n1509_039:0348b10": "邊底，以是故無法不見、無法不聞、無法不",
    "T25n1509_039:0348b11": "知、無法不識；譬如劫盡，火燒三千世界，明",
    "T25n1509_039:0348b12": "無不照。復次，若聲聞、辟支佛慧眼無法不",
    "T25n1509_039:0348b13": "知者，與一切智人有何等異？菩薩世世集",
    "T25n1509_039:0348b14": "福德、智慧苦行，何所施用？問曰：佛用佛眼，",
    "T25n1509_039:0348b15": "無法不知，非是慧眼，今云何言「慧眼無法",
    "T25n1509_039:0348b16": "不知」？答曰：慧眼，成佛時變名佛眼，無明等",
    "T25n1509_039:0348b17": "諸煩惱及習滅故，一切法中皆悉明了。如「佛",
    "T25n1509_039:0348b18": "眼」中說：「無法不見、聞、知、識。」以是故，肉眼、天",
    "T25n1509_039:0348b19": "眼、慧眼、法眼，成佛時失其本名，但名佛眼。",
    "T25n1509_039:0348b20": "譬如閻浮提四大河，入大海中，則失其本",
    "T25n1509_039:0348b21": "名。何以故？肉眼，諸煩惱有漏業生故，虛誑不",
    "T25n1509_039:0348b22": "實；唯佛眼無誑法。天眼，亦從禪定因緣和",
    "T25n1509_039:0348b23": "合生故，虛誑，不能如實見事。慧眼、法眼，煩",
    "T25n1509_039:0348b24": "惱習未盡故，不畢竟清淨故捨。佛眼中無",
    "T25n1509_039:0348b25": "有謬錯，盡其邊極！以是故阿羅漢、辟支佛",
    "T25n1509_039:0348b26": "慧眼不能畢竟清淨，故不能無法不見。",
    "T25n1509_039:0348b27": "問曰：佛現得果報肉眼，能見色，是事云何？",
    "T25n1509_039:0348b28": "答曰：肉眼雖生眼識，而佛不隨其用，不以",
    "T25n1509_039:0348b29": "為實；如「聖自在神通」中說，佛告阿難：「所見",
    "T25n1509_039:0348c01": "好色中生厭惡心，眼見惡色生不惡厭心；",
    "T25n1509_039:0348c02": "或時見色不生污穢、不污穢，但生捨心。」如",
    "T25n1509_039:0348c03": "是則肉眼無所施用。復次，有人言：得聖道",
    "T25n1509_039:0348c04": "時，五情清淨異本。復次，諸法畢竟空及諸法",
    "T25n1509_039:0348c05": "通達無礙，是二總為慧眼。",
    "T25n1509_039:0348c06": "大智度論卷第三十九"
}