{
    "T17n0845_001:0932b06": "No. 845",
    "T17n0845_001:0932b07": "佛說尊那經",
    "T17n0845_001:0932b09": "西天譯經三藏朝散大夫試光祿卿",
    "T17n0845_001:0932b10": "明教大師臣法賢奉　詔譯",
    "T17n0845_001:0932b11": "如是我聞：一時世尊在憍睒彌國瞿師羅林",
    "T17n0845_001:0932b12": "中，爾時有大尊者名曰尊那，來詣佛所。到已",
    "T17n0845_001:0932b13": "致敬頭面禮足，住立一面而白佛言：「世尊！無",
    "T17n0845_001:0932b14": "盡功德還可得不？唯願世尊為我敷演。」爾時",
    "T17n0845_001:0932b15": "世尊告大尊者尊那言：「善哉善哉！汝能問於",
    "T17n0845_001:0932b16": "如來無盡功德。汝今諦聽，當為汝說。尊那！",
    "T17n0845_001:0932b17": "此無盡功德甚深微妙名稱普聞，若人歸心",
    "T17n0845_001:0932b18": "獲大果報，而此功德乃有七種，名聞普遍甚",
    "T17n0845_001:0932b19": "深廣大。若善男子善女人，發至誠心能具足",
    "T17n0845_001:0932b20": "此法，是人於四威儀中，恒得增長無盡功德，",
    "T17n0845_001:0932b21": "所增功德不可思議不可稱量。何等為七？「尊",
    "T17n0845_001:0932b22": "那！若有善男子善女人，發大信心，布施園林",
    "T17n0845_001:0932b23": "池沼，充四方眾僧經行遊止。尊那！此是第一",
    "T17n0845_001:0932b24": "無盡功德，有大果報得大稱讚，名聞普遍甚",
    "T17n0845_001:0932b25": "深廣大。若善男子善女人能具足此法，是人",
    "T17n0845_001:0932b26": "於四威儀中，恒得增長無盡功德，所增功德",
    "T17n0845_001:0932b27": "不可思議不可稱量。",
    "T17n0845_001:0932b28": "「復次尊那！若有善男子善女人，發大信心，於",
    "T17n0845_001:0932b29": "彼林中建立精舍，令眾僧安止。尊那！此是第",
    "T17n0845_001:0932c01": "二無盡功德，有大果報，乃至名聞普遍甚深",
    "T17n0845_001:0932c02": "廣大。若善男子善女人能具足此法，是人於",
    "T17n0845_001:0932c03": "四威儀中，恒得增長無盡功德，所增功德不",
    "T17n0845_001:0932c04": "可思議不可稱量。",
    "T17n0845_001:0932c05": "「復次尊那！若有善男子善女人，發大信心，於",
    "T17n0845_001:0932c06": "彼眾僧精舍之內，布施坐臥之具，所謂：床椅、",
    "T17n0845_001:0932c07": "氈褥、衣被種種受用之物。尊那！此是第三無",
    "T17n0845_001:0932c08": "盡功德，有大果報，乃至名聞普遍甚深廣大。",
    "T17n0845_001:0932c09": "若善男子善女人，發至誠心能具足此法，是",
    "T17n0845_001:0932c10": "人於四威儀中，恒得增長無盡功德，所增功",
    "T17n0845_001:0932c11": "德不可思議不可稱量。",
    "T17n0845_001:0932c12": "「復次尊那！若有善男子善女人，發大信心，",
    "T17n0845_001:0932c13": "於彼精舍之內能布施財穀供養眾僧。尊那！",
    "T17n0845_001:0932c14": "此是第四無盡功德，有大果報，乃至名聞普",
    "T17n0845_001:0932c15": "遍甚深廣大。若善男子善女人，發至誠心能",
    "T17n0845_001:0932c16": "具足此法，是人於四威儀中，恒得增長無盡",
    "T17n0845_001:0932c17": "功德，所增功德不可思議不可稱量。",
    "T17n0845_001:0932c18": "「復次尊那！若有善男子善女人，發大信心，能",
    "T17n0845_001:0932c19": "於往來眾僧常行布施所須之物。尊那！此是",
    "T17n0845_001:0932c20": "第五無盡功德，有大果報，乃至名聞普遍甚",
    "T17n0845_001:0932c21": "深廣大。若善男子善女人，發志誠心能具足",
    "T17n0845_001:0932c22": "此法，是人於四威儀中，恒得增長無盡功德，",
    "T17n0845_001:0932c23": "所增功德不可思議不可稱量。",
    "T17n0845_001:0932c24": "「復次尊那！若有善男子善女人，發大信心，於",
    "T17n0845_001:0932c25": "病苦者能行布施，及看病者亦行布施。尊那！",
    "T17n0845_001:0932c26": "此是第六無盡功德，有大果報，乃至名聞普",
    "T17n0845_001:0932c27": "遍甚深廣大。若善男子善女人，發至誠心能",
    "T17n0845_001:0932c28": "具足此法，是人於四威儀中，恒得增長無盡",
    "T17n0845_001:0932c29": "功德，所增功德不可思議不可稱量。",
    "T17n0845_001:0933a01": "「復次尊那！若有善男子善女人，發大信心，或",
    "T17n0845_001:0933a02": "見霜雪嚴凝風雨寒冷，而見是已，便能修撰",
    "T17n0845_001:0933a03": "種種飲食、湯藥、臥具、衣物、鞋履等，於眾僧中",
    "T17n0845_001:0933a04": "供給供養。如是眾僧風雨不侵不受寒冷，承",
    "T17n0845_001:0933a05": "是供養得大安樂。尊那！此是第七無盡功德，",
    "T17n0845_001:0933a06": "有大果報，乃至名聞普遍甚深廣大。若善男",
    "T17n0845_001:0933a07": "子善女人，發志誠心能具足此法，是人於四",
    "T17n0845_001:0933a08": "威儀中，恒得增長無盡功德，所增功德不可",
    "T17n0845_001:0933a09": "思議不可稱量。「尊那！如是七種無盡功德法，",
    "T17n0845_001:0933a10": "若有善男子善女人，發至誠心具足此法，所",
    "T17n0845_001:0933a11": "獲無盡功德不可思議不可稱量，功德甚多，",
    "T17n0845_001:0933a12": "名大功德蘊。尊那！譬如五大河恒流其水，所",
    "T17n0845_001:0933a13": "謂：殑伽河、閻母那河、薩囉喻河、愛囉嚩帝河、",
    "T17n0845_001:0933a14": "末呬河。而此河水不可限量，如是河水乃至",
    "T17n0845_001:0933a15": "盛水之器，百數千數百千億數，其水甚多，名",
    "T17n0845_001:0933a16": "為水蘊；無盡功德亦復如是！「尊那！此七種無",
    "T17n0845_001:0933a17": "盡功德法悉皆具足，是善男子善女人，所獲",
    "T17n0845_001:0933a18": "功德不可思議不可稱量，具大名聞及大果",
    "T17n0845_001:0933a19": "報，功德甚多，名為大功德蘊。」",
    "T17n0845_001:0933a20": "爾時大尊者尊那復白佛言：「世尊！此無盡功",
    "T17n0845_001:0933a21": "德，若人具足此法真實不虛，獲大果報具大",
    "T17n0845_001:0933a22": "稱讚，名聞普遍甚深廣大？」佛告大尊者尊那",
    "T17n0845_001:0933a23": "言：「如汝所說，實獲此無盡功德，果報如是！」",
    "T17n0845_001:0933a24": "佛言：「尊那！復有七種無盡功德法，有大果報",
    "T17n0845_001:0933a25": "具大稱讚，名聞普遍甚深廣大。若善男子善",
    "T17n0845_001:0933a26": "女人，發至誠心能具足此法，是人於四威儀",
    "T17n0845_001:0933a27": "中，恒得增長無盡功德，所增功德不可思議",
    "T17n0845_001:0933a28": "不可稱量。何等為七？",
    "T17n0845_001:0933a29": "「尊那！若有淨信善男子善女人，聽聞如來或",
    "T17n0845_001:0933b01": "聞聲聞眾，在彼聚落或在城隍，經行遊止，聞",
    "T17n0845_001:0933b02": "如是已生大歡喜，起大善意發菩提心。尊那！",
    "T17n0845_001:0933b03": "此是第一無盡功德法，有大果報具大稱讚，",
    "T17n0845_001:0933b04": "名聞普遍甚深廣大。若善男子善女人能具",
    "T17n0845_001:0933b05": "足此法，是人於四威儀中，恒得增長無盡功",
    "T17n0845_001:0933b06": "德，所增功德不可思議不可稱量。",
    "T17n0845_001:0933b07": "「復次尊那！若有淨信善男子善女人，聽聞如",
    "T17n0845_001:0933b08": "來及聲聞眾，或往聚落或詣城隍，聞如是已",
    "T17n0845_001:0933b09": "生大歡喜，起大善意發菩提心。尊那！此是第",
    "T17n0845_001:0933b10": "二無盡功德法，有大果報，乃至名聞普遍甚",
    "T17n0845_001:0933b11": "深廣大。若淨信善男子善女人能具足此法，",
    "T17n0845_001:0933b12": "是人於四威儀中，恒得增長無盡功德，所增",
    "T17n0845_001:0933b13": "功德不可思議不可稱量。",
    "T17n0845_001:0933b14": "「復次尊那！若有淨信善男子善女人，聽聞如",
    "T17n0845_001:0933b15": "來或聲聞眾，在於路次，聞如是已生大歡喜，",
    "T17n0845_001:0933b16": "起大善意發菩提心。尊那！此是第三無盡功",
    "T17n0845_001:0933b17": "德法，有大果報，乃至名聞普遍甚深廣大。若",
    "T17n0845_001:0933b18": "善男子善女人能具足此法，是人於四威儀",
    "T17n0845_001:0933b19": "中，恒得增長無盡功德，所增功德不可思議",
    "T17n0845_001:0933b20": "不可稱量。",
    "T17n0845_001:0933b21": "「復次尊那！若有淨信善男子善女人，聽聞如",
    "T17n0845_001:0933b22": "來或聞聲聞眾，到於聚落或到城隍，聞如是",
    "T17n0845_001:0933b23": "已生大歡喜，起大善意發菩提心。尊那！此是",
    "T17n0845_001:0933b24": "第四無盡功德法，有大果報，乃至名聞普遍",
    "T17n0845_001:0933b25": "甚深廣大。若善男子善女人能具足此法，是",
    "T17n0845_001:0933b26": "人於四威儀中，恒得增長無盡功德，所增功",
    "T17n0845_001:0933b27": "德不可思議不可稱量。",
    "T17n0845_001:0933b28": "「復次尊那！若有淨信善男子善女人，聽聞如",
    "T17n0845_001:0933b29": "來及聞聲聞眾，或於聚落或在城隍，自往親",
    "T17n0845_001:0933c01": "近禮拜瞻仰，獲瞻仰已生大歡喜，起大善意",
    "T17n0845_001:0933c02": "發菩提心。尊那！此是第五無盡功德法，有大",
    "T17n0845_001:0933c03": "果報，乃至名聞普遍甚深廣大。若善男子善",
    "T17n0845_001:0933c04": "女人能具足此法，是人於四威儀中，恒得增",
    "T17n0845_001:0933c05": "長無盡功德，所增功德不可思議不可稱量。",
    "T17n0845_001:0933c06": "「復次尊那！若有淨信善男子善女人，到於佛",
    "T17n0845_001:0933c07": "所或至聲聞所，禮拜瞻仰，聽聞妙法，聞是",
    "T17n0845_001:0933c08": "法已生大歡喜，起大善意發菩提心。尊那！",
    "T17n0845_001:0933c09": "此是第六無盡功德，有大果報，乃至名聞普",
    "T17n0845_001:0933c10": "遍甚深廣大。若善男子善女人能具足此法，",
    "T17n0845_001:0933c11": "是人於四威儀中，恒得增長無盡功德，所增",
    "T17n0845_001:0933c12": "功德不可思議不可稱量。",
    "T17n0845_001:0933c13": "「復次尊那！若有淨信善男子善女人，於如來",
    "T17n0845_001:0933c14": "所或聲聞所，聞是法已，起大善意歸佛法僧，",
    "T17n0845_001:0933c15": "歸三寶已，乃至受於如來清淨戒法。尊那！此",
    "T17n0845_001:0933c16": "是第七無盡功德法，有大果報，乃至名聞普",
    "T17n0845_001:0933c17": "遍甚深廣大。尊那！若善男子善女人，發至誠",
    "T17n0845_001:0933c18": "心能具足此法，是人於四威儀中，恒得增長",
    "T17n0845_001:0933c19": "無盡功德，所增功德不可思議不可稱量。",
    "T17n0845_001:0933c20": "「尊那！如是七種無盡功德法，若有善男子善",
    "T17n0845_001:0933c21": "女人能具足此法，所獲功德不可限量。尊那！",
    "T17n0845_001:0933c22": "此七種無盡功德法，若有善男子善女人，發",
    "T17n0845_001:0933c23": "至誠心能具足此法，所獲無盡功德不可限",
    "T17n0845_001:0933c24": "量。如是功德名聞稱讚及大果報功德甚多，",
    "T17n0845_001:0933c25": "名為大功德蘊。",
    "T17n0845_001:0933c26": "「復次尊那！譬如有五大河恒流其水，所謂：殑",
    "T17n0845_001:0933c27": "伽河、閻母那河、薩囉喻河、愛囉嚩帝河、末",
    "T17n0845_001:0933c28": "呬河。而此河水不可限量，如是河水乃至",
    "T17n0845_001:0933c29": "盛水之器，百數千數百千億數，其水甚多，名",
    "T17n0845_001:0934a01": "為水蘊；無盡功德亦復如是！",
    "T17n0845_001:0934a02": "「尊那！此七種無盡功德法悉皆具足，是善男",
    "T17n0845_001:0934a03": "子善女人，所獲功德不可思議不可稱量，具",
    "T17n0845_001:0934a04": "大名聞及大果報，功德甚多，名為大功德蘊。」",
    "T17n0845_001:0934a05": "爾時世尊而說頌曰：",
    "T17n0845_001:0934a06": "「清淨修禪行，　　唯修聖跡中；",
    "T17n0845_001:0934a07": "採寶無過海，　　如河濟有情。",
    "T17n0845_001:0934a08": "河水無邊際，　　眾流還復源；",
    "T17n0845_001:0934a09": "布施獲多福，　　如河常流海。」",
    "T17n0845_001:0934a10": "爾時大尊者尊那聞佛說已，歡喜作禮，信受",
    "T17n0845_001:0934a11": "奉行。",
    "T17n0845_001:0934a12": "佛說尊那經"
}