{
    "X12n0272_005:0042a20": "大佛頂如來密因修證了義諸菩薩萬行首楞嚴經",
    "X12n0272_005:0042a21": "合論卷第五",
    "X12n0272_005:0042a23": "阿難白佛言世尊如來雖說第二義門今觀世間解",
    "X12n0272_005:0042a24": "結之人若不知其所結之元我信是人終不能解世",
    "X12n0272_005:0042b01": "尊我及會中有學聲聞亦復如是從無始際與諸無",
    "X12n0272_005:0042b02": "明俱滅俱生雖得如是多聞善根名為出家猶隔日",
    "X12n0272_005:0042b03": "瘧推願大慈哀愍淪溺今日身心云何是結從何名",
    "X12n0272_005:0042b04": "解亦令未來苦難眾生得免輪迴不落三有作是語",
    "X12n0272_005:0042b05": "已普及大眾五體投地雨淚翹誠佇佛如來無上開",
    "X12n0272_005:0042b06": "示。",
    "X12n0272_005:0042b07": "爾時世尊憐愍阿難及諸會中諸有學者亦為未來",
    "X12n0272_005:0042b08": "一切眾生為出世因作將來眼以閻浮檀紫金光手",
    "X12n0272_005:0042b09": "摩阿難頂即時十方普佛世界六種震動微塵如來",
    "X12n0272_005:0042b10": "住世界者各有寶光從其頂出其光同時於彼世界",
    "X12n0272_005:0042b11": "來祇陀林灌如來頂是諸大眾得未曾有於是阿難",
    "X12n0272_005:0042b12": "及諸大眾俱聞十方微塵如來異口同音告阿難言",
    "X12n0272_005:0042b13": "善哉阿難汝欲識知俱生無明使汝輪轉生死結根",
    "X12n0272_005:0042b14": "唯汝六根更無他物汝復欲知無上菩提令汝速證",
    "X12n0272_005:0042b15": "安樂解脫寂靜妙常亦汝六根更非他物阿難雖聞",
    "X12n0272_005:0042b16": "如是法音心猶未明稽首白佛云何令我生死輪迴",
    "X12n0272_005:0042b17": "安樂妙常同是六根更非他物佛告阿難根塵同源",
    "X12n0272_005:0042b18": "縛脫無二識性虗妄猶如空華阿難由塵發知因根",
    "X12n0272_005:0042b19": "有相相見無性同於交蘆。",
    "X12n0272_005:0042b20": "補曰淨覺曰有以根境識釋此交蘆喻者非也而",
    "X12n0272_005:0042b21": "不知經語巧妙從寬至狹上攝界義故三此攝處",
    "X12n0272_005:0042b22": "義故二下文又略其境單言其根故曰知見立知",
    "X12n0272_005:0042b23": "等愚曰根與境偶理未有不相該者圓覺曰此虗",
    "X12n0272_005:0042b24": "妄心若無六塵則不能有言虗妄心者得非分別",
    "X12n0272_005:0042c01": "事識乎況上文明示之曰根塵同源縛脫無二識",
    "X12n0272_005:0042c02": "性虗妄猶如空華又曰由塵發知因根有相相見",
    "X12n0272_005:0042c03": "無性得非具明根境識三乎胡為特以巧妙自取",
    "X12n0272_005:0042c04": "以寬狹自軌耶。",
    "X12n0272_005:0042c05": "是故汝今知見立知即無明本知見無見斯即涅槃",
    "X12n0272_005:0042c06": "無漏真淨云何是中更容他物爾時世尊欲重宣此",
    "X12n0272_005:0042c07": "義而說偈言。",
    "X12n0272_005:0042c08": "真性有為空緣生故如幻無為無起滅不實如空華",
    "X12n0272_005:0042c09": "言妄顯諸真妄真同二妄猶非真非真云何見所見",
    "X12n0272_005:0042c10": "中間無實性是故若交蘆結解同所因聖凡無二路",
    "X12n0272_005:0042c11": "汝觀交中性空有二俱非迷晦即無明發明便解脫",
    "X12n0272_005:0042c12": "解結因次第六解一亦亡根選擇圓通入流成正覺。",
    "X12n0272_005:0042c13": "論曰世尊於是示六根無明俱生解結之因耳又",
    "X12n0272_005:0042c14": "曰微塵如來住世界者各有寶光從其頂出其光",
    "X12n0272_005:0042c15": "同時於彼世界來祇陀林灌如來頂何也曰欲深",
    "X12n0272_005:0042c16": "談頂法令一切眾生明見佛性故以頂法無見故",
    "X12n0272_005:0042c17": "託阿難專以辨析見根至緣見因明暗成無見不",
    "X12n0272_005:0042c18": "明自發則諸暗相永不能昏處真見靈現妄見頓",
    "X12n0272_005:0042c19": "棄故曰知見立知即無明本知見無見斯即涅槃",
    "X12n0272_005:0042c20": "無漏真淨云何是中更容他物則無見之効著矣",
    "X12n0272_005:0042c21": "然世尊授法者也故所示以從見根為先阿難受",
    "X12n0272_005:0042c22": "法者也故以聞中悟解為先師弟子以見聞為授",
    "X12n0272_005:0042c23": "受之訣則餘諸根可不言而知矣偈首標曰真性",
    "X12n0272_005:0042c24": "者知示頂法之宗也其下乃曰有為空以對無為",
    "X12n0272_005:0043a01": "無起滅者蓋有無二法對待而成並為增語夫以",
    "X12n0272_005:0043a02": "有無為增語則真之一字豈亦顯妄而立乎但形",
    "X12n0272_005:0043a03": "言彩即是染汙離諸染汙則一切無所有寧存見",
    "X12n0272_005:0043a04": "哉故曰猶非真非真云何見所見今曰能見者為",
    "X12n0272_005:0043a05": "眼眼非有見也龍勝曰是眼則不能自見其己體",
    "X12n0272_005:0043a06": "己體尚不見云何見餘物眼如有見當先自見其",
    "X12n0272_005:0043a07": "眼今不能自見而曰能見一切物無是理也然根",
    "X12n0272_005:0043a08": "境識三者妄想假借而有畢竟無實如夢如幻世",
    "X12n0272_005:0043a09": "尊以交蘆喻之以其非有非無故曰汝觀交中性",
    "X12n0272_005:0043a10": "空有二俱非迷晦為有悟明為無豈決定義哉入",
    "X12n0272_005:0043a11": "流者溝港道勢必至海以喻小乘方知預聖人之",
    "X12n0272_005:0043a12": "流必至涅槃寂滅大海所言入流成正覺正覺佛",
    "X12n0272_005:0043a13": "地也其去小乘如天淵豈有小乘便成正覺哉曰",
    "X12n0272_005:0043a14": "此一佛乘旨決也下文曰彈指超無學者謂是故",
    "X12n0272_005:0043a15": "也臂如帝王王子初生即具足尊貴不屬階品也。",
    "X12n0272_005:0043a16": "陀那微細識習氣成暴流真非真恐迷我常不開演",
    "X12n0272_005:0043a17": "自心取自心非幻成幻法不取無非幻非幻尚不生",
    "X12n0272_005:0043a18": "幻法云何立是名妙蓮華金剛王寶覺如幻三摩提",
    "X12n0272_005:0043a19": "彈指超無學此阿毗達磨十方薄伽梵一路涅槃門",
    "X12n0272_005:0043a20": "於是阿難及諸大眾聞佛如來無上慈誨祇夜伽陀",
    "X12n0272_005:0043a21": "雜糅精瑩妙理清徹心目開明歎未曾有。",
    "X12n0272_005:0043a22": "論曰楞伽經世尊說二種識謂麤識分別事識是",
    "X12n0272_005:0043a23": "已謂細識阿賴耶識是已今言陀那識即菴摩羅",
    "X12n0272_005:0043a24": "識具云阿陀那此云執持種子三位之中相續執",
    "X12n0272_005:0043b01": "持位也以為真則全體汙染以為妄則如來藏無",
    "X12n0272_005:0043b02": "別體馬鳴曰依如來藏有生滅心轉不生滅與和",
    "X12n0272_005:0043b03": "合非一非異名阿賴耶此微細識也解深密經曰",
    "X12n0272_005:0043b04": "阿陀那識甚微細一切種子如暴流我於凡愚不",
    "X12n0272_005:0043b05": "開演恐彼妄情執為我然諸法唯識所變則自心",
    "X12n0272_005:0043b06": "取自心也以有取故成諸幻法若常居圓明現量",
    "X12n0272_005:0043b07": "之中則其不染如蓮華皆空如金剛王金剛王空",
    "X12n0272_005:0043b08": "法也馬鳴曰凡所分別皆分別自心心不見心無",
    "X12n0272_005:0043b09": "相可得阿毗達磨此云無比法薄伽梵此云德成",
    "X12n0272_005:0043b10": "就具六種義謂自在熾盛端嚴名稱吉祥尊貴也",
    "X12n0272_005:0043b11": "涅槃經曰因本經以偈頌名祇夜餘有說四句偈",
    "X12n0272_005:0043b12": "名伽陀此因本經說偈名祗夜伽陀也。補曰祇",
    "X12n0272_005:0043b13": "夜此云應頌又曰重頌頌上長行也伽陀此云諷",
    "X12n0272_005:0043b14": "頌又曰偈不因長行但諷美而頌之二頌合明故",
    "X12n0272_005:0043b15": "曰雜糅。",
    "X12n0272_005:0043b16": "阿難合掌頂禮白佛我今聞佛無遮大悲性淨妙常",
    "X12n0272_005:0043b17": "真實法句心猶未達六解一亡舒結倫次唯垂大慈",
    "X12n0272_005:0043b18": "再愍斯會及與將來施以法音洗滌沈垢。",
    "X12n0272_005:0043b19": "即時如來於師子座整涅槃僧斂僧伽梨攬七寶几",
    "X12n0272_005:0043b20": "引手於几取劫波羅天所奉華巾於大眾前綰成一",
    "X12n0272_005:0043b21": "結示阿難言此名何等阿難大眾俱白佛言此名為",
    "X12n0272_005:0043b22": "結於是如來綰疊華巾又成一結重問阿難此名何",
    "X12n0272_005:0043b23": "等阿難大眾又白佛言此亦名結如是倫次綰疊華",
    "X12n0272_005:0043b24": "巾總成六結一一結成皆取手中所成之結持問阿",
    "X12n0272_005:0043c01": "難此名何等阿難大眾亦復如是次第酬佛此名為",
    "X12n0272_005:0043c02": "結佛告阿難我初綰巾汝名為結此疊華巾先實一",
    "X12n0272_005:0043c03": "條第二第三云何汝曹復名為結阿難白佛言世尊",
    "X12n0272_005:0043c04": "此寶疊華緝績成巾雖本一體如我思惟如來一綰",
    "X12n0272_005:0043c05": "得一結名若百綰成終名百結何況此巾秪有六結",
    "X12n0272_005:0043c06": "終不至七亦不停五云何如來秪許初時第二第三",
    "X12n0272_005:0043c07": "不名為結佛告阿難此寶華巾汝知此巾元止一條",
    "X12n0272_005:0043c08": "我六綰時名有六結汝審觀察巾體是同因結有異",
    "X12n0272_005:0043c09": "於意云何初綰結成名為第一如是乃至第六結生",
    "X12n0272_005:0043c10": "吾今欲將第六結名成第一不不也世尊六結若存",
    "X12n0272_005:0043c11": "斯第六名終非第一縱我歷生盡其明辯如何令是",
    "X12n0272_005:0043c12": "六結亂名佛言如是六結不同循顧本因一巾所造",
    "X12n0272_005:0043c13": "令其雜亂終不得成則汝六根亦復如是畢竟同中",
    "X12n0272_005:0043c14": "生畢竟異佛告阿難汝必嫌此六結不成願樂一成",
    "X12n0272_005:0043c15": "復云何得阿難言此結若存是非鋒起於中自生此",
    "X12n0272_005:0043c16": "結非彼彼結非此如來今日若總解除結若不生則",
    "X12n0272_005:0043c17": "無彼此尚不名一六云何成佛言六解一亡亦復如",
    "X12n0272_005:0043c18": "是由汝無始心性狂亂知見妄發發妄不息勞見發",
    "X12n0272_005:0043c19": "塵如勞目睛則有狂華於湛精明無因亂起一切世",
    "X12n0272_005:0043c20": "間山河大地生死涅槃皆即狂勞顛倒華相阿難言",
    "X12n0272_005:0043c21": "此勞同結云何解除如來以手將所結巾偏掣其左",
    "X12n0272_005:0043c22": "問阿難言如是解不不也世尊旋復以手偏牽右邊",
    "X12n0272_005:0043c23": "又問阿難如是解不不也世尊佛告阿難吾今以手",
    "X12n0272_005:0043c24": "左右各牽竟不能解汝設方便云何解成阿難白佛",
    "X12n0272_005:0044a01": "言世尊當於結心解即分散佛告阿難如是如是若",
    "X12n0272_005:0044a02": "欲除結當於結心阿難我說佛法從因緣生非取世",
    "X12n0272_005:0044a03": "間和合麤相如來發明世出世法知其本因隨所緣",
    "X12n0272_005:0044a04": "出如是乃至恒沙界外一滴之雨亦知頭數現前種",
    "X12n0272_005:0044a05": "種松直棘曲鵠白烏玄皆了元由是故阿難隨汝心",
    "X12n0272_005:0044a06": "中選擇六根根結若除塵相自滅諸妄消亡不真何",
    "X12n0272_005:0044a07": "待阿難吾今問汝此劫波羅巾六結現前同時解縈",
    "X12n0272_005:0044a08": "得同除不不也世尊是結本以次第綰生今日當須",
    "X12n0272_005:0044a09": "次第而解六結同體結不同時則結解時云何同除",
    "X12n0272_005:0044a10": "佛言六根解除亦復如是此根初解先得人空空性",
    "X12n0272_005:0044a11": "圓明成法解脫解脫法已俱空不生是名菩薩從三",
    "X12n0272_005:0044a12": "摩地得無生忍。",
    "X12n0272_005:0044a13": "論曰涅槃僧此云裏衣所著裙也僧伽梨此云大",
    "X12n0272_005:0044a14": "衣二十五條也劫波羅此云時分夜摩天也所言",
    "X12n0272_005:0044a15": "此根初解先得人空者人空離徧計執也六結因",
    "X12n0272_005:0044a16": "綰而成於一結之心解之則知餘結皆非決定是",
    "X12n0272_005:0044a17": "結例今六結分別知分別無性一切皆空則不必",
    "X12n0272_005:0044a18": "揉合異同坦夷聲色也又言空性圓明成法解脫",
    "X12n0272_005:0044a19": "者法空也離依他執以徧計已盡猶有法執故當",
    "X12n0272_005:0044a20": "達法本空例六根異用元一精明故曰解脫法已",
    "X12n0272_005:0044a21": "俱空不生是名菩薩從三摩地得無生忍忍者不",
    "X12n0272_005:0044a22": "動義不曰不動而曰忍者以有妙力總持之使不",
    "X12n0272_005:0044a23": "動故阿難偈曰妙湛總持不動尊者無生忍之異",
    "X12n0272_005:0044a24": "稱耳法華經曰一切眾生喜見菩薩曰我雖以神",
    "X12n0272_005:0044b01": "力供養於佛不如以身供養即服諸香栴檀薰陸",
    "X12n0272_005:0044b02": "兜樓婆畢力迦沈水膠香又飲薝蔔諸華香油滿",
    "X12n0272_005:0044b03": "千二百歲已香油塗身於日月淨明德佛前以天",
    "X12n0272_005:0044b04": "寶衣而自纏身灌諸香油以神通力願而自然身",
    "X12n0272_005:0044b05": "光明徧照八十億恒河沙世界其中諸佛同時讚",
    "X12n0272_005:0044b06": "言善哉善哉善男子是真精進是名真法供養如",
    "X12n0272_005:0044b07": "來乃至作是語已而各默然其身火然千二百歲",
    "X12n0272_005:0044b08": "過是已後其身乃盡者此根初解同意也又曰一",
    "X12n0272_005:0044b09": "切眾生喜見菩薩作是法供養已命終之後復生",
    "X12n0272_005:0044b10": "日月淨明德佛國中於淨德王家結跏趺坐忽然",
    "X12n0272_005:0044b11": "化生即為其父而說偈乃至白佛言世尊世尊猶",
    "X12n0272_005:0044b12": "故在世爾時日月淨明德佛告一切眾生喜見菩",
    "X12n0272_005:0044b13": "薩言善男子我涅槃時到滅盡時至汝可安施牀",
    "X12n0272_005:0044b14": "座我於今夜當般涅槃而此菩薩又作是念更當",
    "X12n0272_005:0044b15": "供養舍利即於八萬四千塔前然百福莊嚴臂七",
    "X12n0272_005:0044b16": "萬二千歲而以供養者成法解脫亦同意也蓋身",
    "X12n0272_005:0044b17": "既空法執亦盡六解一亡之旨也。",
    "X12n0272_005:0044b18": "阿難及諸大眾蒙佛開示慧覺圓通得無疑惑一時",
    "X12n0272_005:0044b19": "合掌頂禮雙足而白佛言我等今日身心皎然快得",
    "X12n0272_005:0044b20": "無礙雖復悟知一六亡義然猶未達圓通本根世尊",
    "X12n0272_005:0044b21": "我輩飄零積劫孤露何心何慮預佛天倫如失乳兒",
    "X12n0272_005:0044b22": "忽遇慈母若復因此際會道成所得密言還同本悟",
    "X12n0272_005:0044b23": "則與未聞無有差別唯垂大悲惠我祕嚴成就如來",
    "X12n0272_005:0044b24": "最後開示作是語已五體投地退藏密機冀佛冥授。",
    "X12n0272_005:0044c01": "補曰阿難與諸大眾雖悟知一六亡義猶未達圓",
    "X12n0272_005:0044c02": "通本根感歎孤露且曰若復因此際會成道為幸",
    "X12n0272_005:0044c03": "至矣其奈所得密言還同本所悟法則與未聞有",
    "X12n0272_005:0044c04": "何差別然此本根非如來大悲以祕密妙嚴究竟",
    "X12n0272_005:0044c05": "開示其孰能心傳默契如此故退藏密機不正陳",
    "X12n0272_005:0044c06": "所問唯冀佛冥授而已諸師與無盡不詳退藏二",
    "X12n0272_005:0044c07": "句皆是結集者之言非滿慈之語故多橫議。",
    "X12n0272_005:0044c08": "爾時世尊普告眾中諸大菩薩及諸漏盡大阿羅漢",
    "X12n0272_005:0044c09": "汝等菩薩及阿羅漢生我法中得成無學吾今問汝",
    "X12n0272_005:0044c10": "最初發心悟十八界誰為圓通從何方便入三摩地。",
    "X12n0272_005:0044c11": "論曰棗栢曰凡有聖說無人證者不名流通但有",
    "X12n0272_005:0044c12": "凡夫說教無人證者亦不名流通故雜華說十信",
    "X12n0272_005:0044c13": "十住十行十迴向十地十一地乃至妙覺五十三",
    "X12n0272_005:0044c14": "位而以五十三善知識證成之此經於六入十二",
    "X12n0272_005:0044c15": "處十八界七大性之法極談根境無生而以二十",
    "X12n0272_005:0044c16": "五聖人入圓通以證成之所以示修行之等式如",
    "X12n0272_005:0044c17": "此。",
    "X12n0272_005:0044c18": "憍陳那五比丘即從座起頂禮佛足而白佛言我在",
    "X12n0272_005:0044c19": "鹿苑及於鷄園觀見如來最初成道於佛音聲悟明",
    "X12n0272_005:0044c20": "四諦佛問比丘我初稱解如來印我名阿若多妙音",
    "X12n0272_005:0044c21": "密圓我於音聲得阿羅漢佛問圓通如我所證音聲",
    "X12n0272_005:0044c22": "為上。",
    "X12n0272_005:0044c23": "優波尼沙陀即從座起頂禮佛足而白佛言我亦觀",
    "X12n0272_005:0044c24": "佛最初成道觀不淨相生大厭離悟諸色性以從不",
    "X12n0272_005:0045a01": "淨白骨微塵歸於虗空空色二無成無學道如來印",
    "X12n0272_005:0045a02": "我名尼沙陀塵色既盡妙色密圓我從色相得阿羅",
    "X12n0272_005:0045a03": "漢佛問圓通如我所證色因為上。",
    "X12n0272_005:0045a04": "香嚴童子即從座起頂禮佛足而白佛言我聞如來",
    "X12n0272_005:0045a05": "教我諦觀諸有為相我時辭佛宴晦清齋見諸比丘",
    "X12n0272_005:0045a06": "燒沈水香香氣寂然來入鼻中我觀此氣非木非空",
    "X12n0272_005:0045a07": "非烟非火去無所著來無所從由是意銷發明無漏",
    "X12n0272_005:0045a08": "如來印我得香嚴號塵氣倐滅妙香密圓我從香嚴",
    "X12n0272_005:0045a09": "得阿羅漢佛問圓通如我所證香嚴為上。",
    "X12n0272_005:0045a10": "藥王藥上二法王子并在會中五百梵天即從座起",
    "X12n0272_005:0045a11": "頂禮佛足而白佛言我無始劫為世良醫口中甞此",
    "X12n0272_005:0045a12": "娑婆世界草木金石名數凡有十萬八千如是悉知",
    "X12n0272_005:0045a13": "苦酢醎淡甘辛等味并諸和合俱生變異是冷是熱",
    "X12n0272_005:0045a14": "有毒無毒悉能徧知承事如來了知味性非空非有",
    "X12n0272_005:0045a15": "非即身心非離身心分別味因從是開悟蒙佛如來",
    "X12n0272_005:0045a16": "印我昆季藥王藥上二菩薩名今於會中為法王子",
    "X12n0272_005:0045a17": "因味覺明位登菩薩佛問圓通如我所證味因為上",
    "X12n0272_005:0045a18": "跋陀婆羅并其同伴十六開士即從座起頂禮佛足",
    "X12n0272_005:0045a19": "而白佛言我等先於威音王佛聞法出家於浴僧時",
    "X12n0272_005:0045a20": "隨例入室忽悟水因既不洗塵亦不洗體中間安然",
    "X12n0272_005:0045a21": "得無所有宿習無忘乃至今時從佛出家令得無學",
    "X12n0272_005:0045a22": "彼佛名我跋陀婆羅妙觸宣明成佛子住佛問圓通",
    "X12n0272_005:0045a23": "如我所證觸因為上。",
    "X12n0272_005:0045a24": "摩訶迦葉及紫金光比丘尼等即從座起頂禮佛足",
    "X12n0272_005:0045b01": "而白佛言我於往劫於此界中有佛出世名曰月燈",
    "X12n0272_005:0045b02": "我得親近聞法修學佛滅度後供養舍利然燈續明",
    "X12n0272_005:0045b03": "以紫金光塗佛形像自爾已來世世生生身常圓滿",
    "X12n0272_005:0045b04": "紫金光聚此紫金光比丘尼等即我眷屬同時發心",
    "X12n0272_005:0045b05": "我觀世間六塵變壞唯以空寂修於滅盡身心乃能",
    "X12n0272_005:0045b06": "度百千劫猶如彈指我以空法成阿羅漢世尊說我",
    "X12n0272_005:0045b07": "頭陀為最妙法開明銷滅諸漏佛問圓通如我所證",
    "X12n0272_005:0045b08": "法因為上。",
    "X12n0272_005:0045b09": "論曰憍陳那(姓也)此云火器阿若多(名也)此云解尼沙",
    "X12n0272_005:0045b10": "陀(義見第一卷)跋陀婆羅此云賢護正云賢守頭陀此",
    "X12n0272_005:0045b11": "云除棄又云抖擻是六聖者依色聲香味觸法六",
    "X12n0272_005:0045b12": "塵而證圓通者也而首標憍陳那憍陳那從聲而",
    "X12n0272_005:0045b13": "得解者也。補曰於聲於色於香則曰密圓敘密",
    "X12n0272_005:0045b14": "證圓理也於味於觸於法則曰覺明曰宣明曰開",
    "X12n0272_005:0045b15": "明敘顯發入因也密圓之義約所證而言大小由",
    "X12n0272_005:0045b16": "之不必以權實較也雞園即精舍也。",
    "X12n0272_005:0045b17": "阿那律陀即從座起頂禮佛足而白佛言我初出家",
    "X12n0272_005:0045b18": "常樂睡眠如來訶我為畜生類我聞佛訶啼泣自責",
    "X12n0272_005:0045b19": "七日不眠失其雙目世尊示我樂見照明金剛三昧",
    "X12n0272_005:0045b20": "我不因眼觀見十方精真洞然如觀掌果如來印我",
    "X12n0272_005:0045b21": "成阿羅漢佛問圓通如我所證旋見循元斯為第一",
    "X12n0272_005:0045b22": "周利槃特迦即從座起頂禮佛足而白佛言我闕誦",
    "X12n0272_005:0045b23": "持無多聞性最初值佛聞法出家憶持如來一句伽",
    "X12n0272_005:0045b24": "陀於一百日得前遺後得後遺前佛愍我愚教我安",
    "X12n0272_005:0045c01": "居調出入息我時觀息微細窮盡生住異滅諸行剎",
    "X12n0272_005:0045c02": "那其心豁然得大無礙乃至漏盡成阿羅漢住佛座",
    "X12n0272_005:0045c03": "下印成無學佛問圓通如我所證返息循空斯為第一。",
    "X12n0272_005:0045c04": "補曰無盡曰阿含大論皆云教我守口攝意增一",
    "X12n0272_005:0045c05": "法句經亦不云調息因改息作思又曰二十五門",
    "X12n0272_005:0045c06": "闕思而剩鼻今減息入思觀門具足矣如不知調",
    "X12n0272_005:0045c07": "息是守口攝意之大本息調意攝自然忘思況於",
    "X12n0272_005:0045c08": "十八界中入思則闕息減息則剩思矣。",
    "X12n0272_005:0045c09": "憍梵鉢提即從座起頂禮佛足而白佛言我有口業",
    "X12n0272_005:0045c10": "於過去劫輕弄沙門世世生生有牛呞病如來示我",
    "X12n0272_005:0045c11": "一味清淨心地法門我得滅心入三摩地觀味之知",
    "X12n0272_005:0045c12": "非體非物應念得超世間諸漏內脫身心外遺世界",
    "X12n0272_005:0045c13": "遠離三有如鳥出籠離垢銷塵法眼清淨成阿羅漢",
    "X12n0272_005:0045c14": "如來親印登無學道佛問圓通如我所證還味旋知",
    "X12n0272_005:0045c15": "斯為第一。",
    "X12n0272_005:0045c16": "補曰此聖者既有牛呞之疾又其相如牛牛旁生",
    "X12n0272_005:0045c17": "唯知草味而已今鉢提舌相雖如牛而能了別眾",
    "X12n0272_005:0045c18": "味故如來示以一味清淨心地法門令於舌本觀",
    "X12n0272_005:0045c19": "味旋知自爾緣慮心滅入於正定反觀舌味之知",
    "X12n0272_005:0045c20": "非覺非物則精真現前如是世間諸漏應念超越",
    "X12n0272_005:0045c21": "得意生身如鳥出籠飛騰自在大論云如來教觀",
    "X12n0272_005:0045c22": "舌根甞味入道當得心地一味法門則知此經所",
    "X12n0272_005:0045c23": "敘緣因有所略也前文云異舌知味後偈云舌非",
    "X12n0272_005:0045c24": "入無端因味生覺了與大論義同。",
    "X12n0272_005:0046a01": "畢陵伽婆蹉即從座起頂禮佛足而白佛言我初發",
    "X12n0272_005:0046a02": "心從佛入道數聞如來說諸世間不可樂事乞食城",
    "X12n0272_005:0046a03": "中心思法門不覺路中毒刺傷足舉身疼痛我念有",
    "X12n0272_005:0046a04": "知知此深痛雖覺覺痛覺清淨心無痛痛覺我又思",
    "X12n0272_005:0046a05": "惟如是一身寧有雙覺攝念未久身心忽空三七日",
    "X12n0272_005:0046a06": "中諸漏虗盡成阿羅漢得親印記發明無學佛問圓",
    "X12n0272_005:0046a07": "通如我所證純覺遺身斯為第一。",
    "X12n0272_005:0046a08": "須菩提即從座起頂禮佛足而白佛言我曠劫來心",
    "X12n0272_005:0046a09": "得無礙自憶受生如恒河沙初在母胎即知空寂如",
    "X12n0272_005:0046a10": "是乃至十方成空亦令眾生證得空性蒙如來發性",
    "X12n0272_005:0046a11": "覺真空空性圓明得阿羅漢頓入如來寶明空海同",
    "X12n0272_005:0046a12": "佛知見印成無學解脫性空我為無上佛問圓通如",
    "X12n0272_005:0046a13": "我所證諸相入非非所非盡旋法歸無斯為第一。",
    "X12n0272_005:0046a14": "論曰阿那律陀或云阿尼婁豆又曰阿[少/兔]婁駄皆",
    "X12n0272_005:0046a15": "翻無滅或云如意是佛堂弟白飯王之子也周利",
    "X12n0272_005:0046a16": "槃特此云蛇奴或云繼道憍梵鉢提(見第四卷)畢陵伽",
    "X12n0272_005:0046a17": "婆蹉此云除習須菩提(見第一卷)此敘見聞齅味覺知",
    "X12n0272_005:0046a18": "六根而但言五聖者不以觀世音所證聞性列于",
    "X12n0272_005:0046a19": "此也。補曰於見於齅於味則曰旋曰反曰還其",
    "X12n0272_005:0046a20": "義一也淨覺曰刺傷足時雖有能覺之心覺於所",
    "X12n0272_005:0046a21": "痛之覺反觀覺心本自清淨無有能所審爾則合",
    "X12n0272_005:0046a22": "於此下結文云身心忽空不應於無痛痛覺下方",
    "X12n0272_005:0046a23": "曰寧有雙覺等句要知自舉身疼痛我念有知知",
    "X12n0272_005:0046a24": "此深痛乃敘所覺也雖覺覺痛覺清淨心無痛痛",
    "X12n0272_005:0046b01": "覺乃敘能覺也初則唯知我所覺之深痛中則於",
    "X12n0272_005:0046b02": "雖痛痛覺處反究我之能覺清淨之心初無有痛",
    "X12n0272_005:0046b03": "故曰雙覺於所覺言覺痛於能覺言痛覺後則攝",
    "X12n0272_005:0046b04": "念觀照曰豈我一身有兩覺耶尋於所覺之身能",
    "X12n0272_005:0046b05": "覺之念倐爾俱泯故曰身心忽空身心既空則純",
    "X12n0272_005:0046b06": "覺之性現前所知之身遺忘矣淨覺又以覺清淨",
    "X12n0272_005:0046b07": "心為純覺無痛痛覺為遺身益其誤矣自餘聖者",
    "X12n0272_005:0046b08": "之文例如此。",
    "X12n0272_005:0046b09": "舍利弗即從座起頂禮佛足而白佛言我曠劫來心",
    "X12n0272_005:0046b10": "見清淨如是受生如恒河沙世出世間種種變化一",
    "X12n0272_005:0046b11": "見則通獲無障礙我於路中逢迦葉波兄弟相逐宣",
    "X12n0272_005:0046b12": "說因緣悟心無際從佛出家見覺明圓得大無畏成",
    "X12n0272_005:0046b13": "阿羅漢為佛長子從佛口生從法化生佛問圓通如",
    "X12n0272_005:0046b14": "我所證心見發光光極知見斯為第一。",
    "X12n0272_005:0046b15": "普賢菩薩即從座起頂禮佛足而白佛言我已曾與",
    "X12n0272_005:0046b16": "恒沙如來為法王子十方如來教其弟子菩薩根者",
    "X12n0272_005:0046b17": "修普賢行從我立名世尊我用心聞分別眾生所有",
    "X12n0272_005:0046b18": "知見若於他方恒沙界外有一眾生心中發明普賢",
    "X12n0272_005:0046b19": "行者我於爾時乘六牙象分身百千皆至其處縱彼",
    "X12n0272_005:0046b20": "障深未得見我我與其人暗中摩頂擁護安慰令其",
    "X12n0272_005:0046b21": "成就佛問圓通我說本因心聞發明分別自在斯為",
    "X12n0272_005:0046b22": "第一。",
    "X12n0272_005:0046b23": "孫陀羅難陀即從座起頂禮佛足而白佛言我初出",
    "X12n0272_005:0046b24": "家從佛入道雖具戒律於三摩地心常散動未獲無",
    "X12n0272_005:0046c01": "漏世尊教我及俱絺羅觀鼻端白我初諦觀經三七",
    "X12n0272_005:0046c02": "日見鼻中氣出入如烟身心內明圓洞世界徧成虗",
    "X12n0272_005:0046c03": "淨猶如琉璃煙相漸消鼻息成白心開漏盡諸出入",
    "X12n0272_005:0046c04": "息化為光明照十方界得阿羅漢世尊記我當得菩",
    "X12n0272_005:0046c05": "提佛問圓通我以消息息久發明明圓滅漏斯為第",
    "X12n0272_005:0046c06": "一。",
    "X12n0272_005:0046c07": "富樓那彌多羅尼子即從座起頂禮佛足而白佛言",
    "X12n0272_005:0046c08": "我曠劫來辯才無礙宣說苦空深達實相如是乃至",
    "X12n0272_005:0046c09": "恒沙如來祕密法門我於眾中微妙開示得無所畏",
    "X12n0272_005:0046c10": "世尊知我有大辯才以音聲輪教我發揚我於佛前",
    "X12n0272_005:0046c11": "助佛轉輪因師子吼成阿羅漢世尊印我說法無上",
    "X12n0272_005:0046c12": "佛問圓通我以法音降伏魔怨消滅諸漏斯為第一",
    "X12n0272_005:0046c13": "優波離即從座起頂禮佛足而白佛言我親隨佛踰",
    "X12n0272_005:0046c14": "城出家親觀如來六年勤苦親見如來降伏諸魔制",
    "X12n0272_005:0046c15": "諸外道解脫世間貪欲諸漏承佛教戒如是乃至三",
    "X12n0272_005:0046c16": "千威儀八萬微細性業遮業悉皆清淨身心寂滅成",
    "X12n0272_005:0046c17": "阿羅漢我是如來眾中綱紀親印我心持戒修身眾",
    "X12n0272_005:0046c18": "推無上佛問圓通我以執身身得自在次第執心心",
    "X12n0272_005:0046c19": "得通達然後身心一切通利斯為第一。",
    "X12n0272_005:0046c20": "大目犍連即從座起頂禮佛足而白佛言我初於路",
    "X12n0272_005:0046c21": "乞食逢遇優樓頻螺伽耶那提三迦葉波宣說如來",
    "X12n0272_005:0046c22": "因緣深義我頓發心得大通達如來惠我袈裟著身",
    "X12n0272_005:0046c23": "鬚髮自落我遊十方得無罣礙神通發明推為無上",
    "X12n0272_005:0046c24": "成阿羅漢寧唯世尊十方如來歎我神力圓明清淨",
    "X12n0272_005:0047a01": "自在無畏佛問圓通我以旋湛心光發宣如澄濁流",
    "X12n0272_005:0047a02": "久成清瑩斯為第一。",
    "X12n0272_005:0047a03": "論曰此六聖者依六識以證圓通而於普賢曰心",
    "X12n0272_005:0047a04": "聞洞十方如前於六塵則先標聲於六根則未標",
    "X12n0272_005:0047a05": "聞於六識則名普賢為心聞其示新學菩薩欲其",
    "X12n0272_005:0047a06": "由聞中證悟之旨深切著明也審矣普賢徧行皆",
    "X12n0272_005:0047a07": "有大力六根所現分別無非理也故乘六牙象大",
    "X12n0272_005:0047a08": "目犍連曰我以旋湛心光發宣如澄濁流久成清",
    "X12n0272_005:0047a09": "瑩夫神通皆以念緣如維摩詰入三昧亦先作念",
    "X12n0272_005:0047a10": "然念是生滅故神通有失獲如外道悅女即失神",
    "X12n0272_005:0047a11": "通菩薩以能飛空為不婬自非久積淨業莫能獲",
    "X12n0272_005:0047a12": "之圓覺經曰如幻三摩提如苗漸增長故須久積",
    "X12n0272_005:0047a13": "乃能瑩潔僧寶誌初唯習定定久忽獲神通夫定",
    "X12n0272_005:0047a14": "習之久非旋湛發光乎。補曰殺盜婬妄性元是",
    "X12n0272_005:0047a15": "罪不待制止犯即成業故曰性業餘因過始制制",
    "X12n0272_005:0047a16": "前犯即無罪故曰遮業孫陀羅難陀者上三字是",
    "X12n0272_005:0047a17": "其妻名此云好愛下二字是其己名此云歡喜佛",
    "X12n0272_005:0047a18": "之親弟也為混放牛難陀故因以其妻名加諸上",
    "X12n0272_005:0047a19": "以自異此猶漢人有兩杜子夏其一自異以小冠",
    "X12n0272_005:0047a20": "遂號小冠杜子夏之類優波離此云上首或云近",
    "X12n0272_005:0047a21": "執伽耶山名亦云城名那提河名也。",
    "X12n0272_005:0047a22": "烏芻瑟摩於如來前合掌頂禮佛之雙足而白佛言",
    "X12n0272_005:0047a23": "我常先憶久遠劫前性多貪欲有佛出世名曰空王",
    "X12n0272_005:0047a24": "說多婬人成猛火聚教我徧觀百骸四支諸冷煖氣",
    "X12n0272_005:0047b01": "神光內凝化多婬心成智慧火從是諸佛皆呼召我",
    "X12n0272_005:0047b02": "名為火頭我以火光三昧力故成阿羅漢心發大願",
    "X12n0272_005:0047b03": "諸佛成道我為力士親伏魔怨佛問圓通我以諦觀",
    "X12n0272_005:0047b04": "身心煖觸無礙流通諸漏既銷生大寶燄登無上覺",
    "X12n0272_005:0047b05": "斯為第一。",
    "X12n0272_005:0047b06": "持地菩薩即從座起頂禮佛足而白佛言我念往昔",
    "X12n0272_005:0047b07": "普光如來出現於世我為比丘常於一切要路津口",
    "X12n0272_005:0047b08": "田地險隘有不如法妨損車馬我皆平填我作橋梁",
    "X12n0272_005:0047b09": "或負沙土如是勤苦經無量佛出現於世或有眾生",
    "X12n0272_005:0047b10": "於闤闠處要人擎物我先為擎至其所詣放物即行",
    "X12n0272_005:0047b11": "不取其直毗舍浮佛現在世時世多饑荒我為負人",
    "X12n0272_005:0047b12": "無問遠近唯取一錢或有車牛被於泥溺我有神力",
    "X12n0272_005:0047b13": "為其推輪拔其苦惱時國大王延佛設齋我於爾時",
    "X12n0272_005:0047b14": "平地待佛毗舍如來摩頂謂我當平心地則世界地",
    "X12n0272_005:0047b15": "一切皆平我即心開見身微塵興造世界所有微塵",
    "X12n0272_005:0047b16": "等無差別微塵自性不相觸摩乃至刀兵亦無所觸",
    "X12n0272_005:0047b17": "我於法性悟無生忍成阿羅漢迴心今入菩薩位中",
    "X12n0272_005:0047b18": "聞諸如來宣妙蓮華佛知見地我先證明而為上首",
    "X12n0272_005:0047b19": "佛問圓通我以諦觀身界二塵等無差別本如來藏",
    "X12n0272_005:0047b20": "虗妄發塵塵消智圓成無上道斯為第一。",
    "X12n0272_005:0047b21": "論曰此諸聖者從十大性以證圓通而敘器界應",
    "X12n0272_005:0047b22": "言地水火風空今烏芻瑟摩者此翻火頭表從火",
    "X12n0272_005:0047b23": "證入者而進於持地菩薩之前何也曰此經以示",
    "X12n0272_005:0047b24": "婬欲之辠使眾生痛治之故首列烏芻瑟摩以其",
    "X12n0272_005:0047c01": "緣觀貪欲遂化多婬心為智慧火問生大寶燄登",
    "X12n0272_005:0047c02": "無上覺無上覺佛道也二十四聖者皆不能以證",
    "X12n0272_005:0047c03": "豈此聖者獨以觀婬性無生便能登之乎曰然故",
    "X12n0272_005:0047c04": "文殊說偈曰非初心方便問方其婬也則成大火",
    "X12n0272_005:0047c05": "聚及其離也又成大寶燄何哉曰婬名熱惱一切",
    "X12n0272_005:0047c06": "眾生皆為所燒故彌勒菩薩曰男女展轉二二交",
    "X12n0272_005:0047c07": "會不淨流出欲界諸天雖行婬欲無此不淨然於",
    "X12n0272_005:0047c08": "根門有風氣出熱惱便息四天王眾天二二交會",
    "X12n0272_005:0047c09": "熱惱便息如四天王眾天三十三天亦爾時分天",
    "X12n0272_005:0047c10": "唯互相攝熱惱便息知足天唯相執手熱惱便息",
    "X12n0272_005:0047c11": "化樂天相顧而笑熱惱便息他化自在天以眼相",
    "X12n0272_005:0047c12": "視熱惱便息嗚呼諸天尚爾況人趣乎毗舍浮此",
    "X12n0272_005:0047c13": "翻一切自在同尸棄佛出世在賢劫前也。",
    "X12n0272_005:0047c14": "月光童子即從座起頂禮佛足而白佛言我憶往昔",
    "X12n0272_005:0047c15": "恒河沙劫有佛出世名為水天教諸菩薩修習水觀",
    "X12n0272_005:0047c16": "入三摩地觀於身中水性無奪初從涕唾如是窮盡",
    "X12n0272_005:0047c17": "津液精洫大小便利身中旋復水性一同見水身中",
    "X12n0272_005:0047c18": "與世界外浮幢王剎諸香水海等無差別我於是時",
    "X12n0272_005:0047c19": "初成此觀但見其水未得無身當為比丘室中安禪",
    "X12n0272_005:0047c20": "我有弟子窺窻觀室唯見清水徧在室中了無所見",
    "X12n0272_005:0047c21": "童稚無知取一瓦礫投於水內激水作聲顧眄而去",
    "X12n0272_005:0047c22": "我出定後頓覺心痛如舍利弗遭違害鬼我自思惟",
    "X12n0272_005:0047c23": "今我已得阿羅漢道久離病緣云何今日忽生心痛",
    "X12n0272_005:0047c24": "將無退失。",
    "X12n0272_005:0048a01": "爾時童子捷來我前說如上事我則告言汝更見水",
    "X12n0272_005:0048a02": "可即開門入此水中除去瓦礫童子奉教後入定時",
    "X12n0272_005:0048a03": "還復見水瓦礫宛然開門除出我後出定身質如初",
    "X12n0272_005:0048a04": "逢無量佛如是至於山海自在通王如來方得亡身",
    "X12n0272_005:0048a05": "與十方界諸香水海性合真空無二無別今於如來",
    "X12n0272_005:0048a06": "得童真名預菩薩會佛問圓通我以水性一味流通",
    "X12n0272_005:0048a07": "得無生忍圓滿菩提斯為第一。",
    "X12n0272_005:0048a08": "琉璃光法王子即從座起頂禮佛足而白佛言我憶",
    "X12n0272_005:0048a09": "往昔經恒沙劫有佛出世名無量聲開示菩薩本覺",
    "X12n0272_005:0048a10": "妙明觀此世界及眾生身皆是妄緣風力所轉我於",
    "X12n0272_005:0048a11": "爾時觀界安立觀世動時觀身動止觀心動念諸動",
    "X12n0272_005:0048a12": "無二等無差別我時了覺此羣動性來無所從去無",
    "X12n0272_005:0048a13": "所至十方微塵顛倒眾生同一虗妄如是乃至三千",
    "X12n0272_005:0048a14": "大千一世界內所有眾生如一器內貯百蚊蚋啾啾",
    "X12n0272_005:0048a15": "亂鳴於分寸中鼓發狂閙逢佛未幾得無生忍爾時",
    "X12n0272_005:0048a16": "心開乃見東方不動佛國為法王子事十方佛身心",
    "X12n0272_005:0048a17": "發光洞徹無礙佛問圓通我以觀察風力無依悟菩",
    "X12n0272_005:0048a18": "提心入三摩地合十方佛傳一妙心斯為第一。",
    "X12n0272_005:0048a19": "虗空藏菩薩即從座起頂禮佛足而白佛言我與如",
    "X12n0272_005:0048a20": "來定光佛所得無邊身爾時手執四大寶珠照明十",
    "X12n0272_005:0048a21": "方微塵佛剎化成虗空又於自心現大圓鏡內放十",
    "X12n0272_005:0048a22": "種微妙寶光流灌十方盡虗空際諸幢王剎來入鏡",
    "X12n0272_005:0048a23": "內涉入我身身同虗空不相妨礙身能善入微塵國",
    "X12n0272_005:0048a24": "土廣行佛事得大隨順此大神力由我諦觀四大無",
    "X12n0272_005:0048b01": "依妄想生滅虗空無二佛國本同於同發明得無生",
    "X12n0272_005:0048b02": "忍佛問圓通我以觀察虗空無邊入三摩地妙力圓",
    "X12n0272_005:0048b03": "明斯為第一。",
    "X12n0272_005:0048b04": "論曰月光童子水觀既成自見水相可也而曰弟",
    "X12n0272_005:0048b05": "子窺窻觀室唯見清水豈定有色容他人見乎曰",
    "X12n0272_005:0048b06": "初作假想但自心見定力轉勝果色亦勝故他人",
    "X12n0272_005:0048b07": "亦能見之所謂實定果色也舍利弗常入定恒河",
    "X12n0272_005:0048b08": "岸側違害鬼擊之出定覺頭痛佛曰汝無定力身",
    "X12n0272_005:0048b09": "當碎壞矣昔僧清辯甞與外道論議外道堅執己",
    "X12n0272_005:0048b10": "見忽化為石清辯猶書目於石上明日往視之亦",
    "X12n0272_005:0048b11": "有答辭久之忽自破碎而吼聲於空中夫以執心",
    "X12n0272_005:0048b12": "而為石則定心獨不能成水乎所言東方動處而",
    "X12n0272_005:0048b13": "佛名不動於動處見不動者何以知之曰風實未",
    "X12n0272_005:0048b14": "甞動也問曰今吹噓萬物者非風乎曰使風果動",
    "X12n0272_005:0048b15": "則自古至今未甞止滅不復更動矣故維摩經曰",
    "X12n0272_005:0048b16": "文殊師利不來相而來不見相而見所可見者不",
    "X12n0272_005:0048b17": "可再見亦復如是。補曰集解準雜華所宣華藏",
    "X12n0272_005:0048b18": "世界海中有諸香水海一一香水海為諸佛剎世",
    "X12n0272_005:0048b19": "界種等語以釋此浮幢王剎不知月光敘昔水天",
    "X12n0272_005:0048b20": "如來所化之境非今佛化境也故白佛則曰我憶",
    "X12n0272_005:0048b21": "往昔恒河沙劫有佛出世名曰水天教諸菩薩修",
    "X12n0272_005:0048b22": "習水觀入三摩地觀於身中水性無奪則與世界",
    "X12n0272_005:0048b23": "外浮幢王剎諸香水海等無差別以此訂之豈今",
    "X12n0272_005:0048b24": "佛之化境乎當為比丘者當及也月光於過去世",
    "X12n0272_005:0048c01": "未為僧時已成此觀及為僧後復安然入此觀矣",
    "X12n0272_005:0048c02": "如稠禪師入火光定其室燎然無以異定光即然",
    "X12n0272_005:0048c03": "燈佛也定本作錠我時了覺集解作我時覺了。",
    "X12n0272_005:0048c04": "彌勒菩薩即從座起頂禮佛足而白佛言我憶往昔",
    "X12n0272_005:0048c05": "經微塵劫有佛出世名日月燈明我從彼佛而得出",
    "X12n0272_005:0048c06": "家心重世名好遊族姓爾時世尊教我修習唯心識",
    "X12n0272_005:0048c07": "定入三摩地歷劫已來以此三昧事恒沙佛求世名",
    "X12n0272_005:0048c08": "心歇滅無有至然燈佛出現於世我乃得成無上妙",
    "X12n0272_005:0048c09": "圓識心三昧乃至盡空如來國土淨穢有無皆是我",
    "X12n0272_005:0048c10": "心變化所現世尊我了如是唯心識故識性流出無",
    "X12n0272_005:0048c11": "量如來今得授記次補佛處佛問圓通我以諦觀十",
    "X12n0272_005:0048c12": "方唯識識心圓明入圓成實遠離依他及徧計執得",
    "X12n0272_005:0048c13": "無生忍斯為第一。",
    "X12n0272_005:0048c14": "大勢至法王子與其同倫五十二菩薩即從座起頂",
    "X12n0272_005:0048c15": "禮佛足而白佛言我憶往昔恒河沙劫有佛出世名",
    "X12n0272_005:0048c16": "無量光十二如來相繼一劫其最後佛名超日月光",
    "X12n0272_005:0048c17": "彼佛教我念佛三昧譬如有人一專為憶一人專忘",
    "X12n0272_005:0048c18": "如是二人若逢不逢或見非見二人相憶二憶念深",
    "X12n0272_005:0048c19": "如是乃至從生至生同於形影不相乖異十方如來",
    "X12n0272_005:0048c20": "憐念眾生如母憶子若子逃逝雖憶何為子若憶母",
    "X12n0272_005:0048c21": "如母憶時母子歷生不相違遠若眾生心憶佛念佛",
    "X12n0272_005:0048c22": "現前當來必定見佛去佛不遠不假方便自得心開",
    "X12n0272_005:0048c23": "如染香人身有香氣此則名曰香光莊嚴我本因地",
    "X12n0272_005:0048c24": "以念佛心入無生忍今於此界攝念佛人歸於淨土",
    "X12n0272_005:0049a01": "佛問圓通我無選擇都攝六根淨念相繼得三摩提",
    "X12n0272_005:0049a02": "斯為第一。",
    "X12n0272_005:0049a03": "論曰前文自烏芻瑟摩至虗空藏菩薩凡五聖者",
    "X12n0272_005:0049a04": "敘器界地水火風空五法今又敘根身五法應先",
    "X12n0272_005:0049a05": "敘見聞覺知乃言識彌勒依識證圓通者也而先",
    "X12n0272_005:0049a06": "言之何也曰見聞覺知依識分別而有故首標焉",
    "X12n0272_005:0049a07": "一切境界皆唯識變實無而成寶杖論曰如人見",
    "X12n0272_005:0049a08": "動物為蛇久而視之乃繩也則疑蛇之心不斷自",
    "X12n0272_005:0049a09": "息離徧計執如之然繩尚在又細視曰非繩也蓋",
    "X12n0272_005:0049a10": "麻耳前執繩之心又不斷而自息離依他執如之",
    "X12n0272_005:0049a11": "故曰遠離依他及徧計執得無生忍大勢至法王",
    "X12n0272_005:0049a12": "子則言與其同倫五十二菩薩者舉眾言之又曰",
    "X12n0272_005:0049a13": "佛問圓通我無選擇都攝六根淨念相繼者見聞",
    "X12n0272_005:0049a14": "覺知於此具矣如言六根於眼曰因于明黑二種",
    "X12n0272_005:0049a15": "妄塵於耳曰因于動靜二種妄塵於鼻曰因于通",
    "X12n0272_005:0049a16": "塞二種妄塵於身曰因于離合二種妄塵於意曰",
    "X12n0272_005:0049a17": "因于生滅二種妄塵故以人證皆單媲之獨於舌",
    "X12n0272_005:0049a18": "曰因甜苦淡二種妄塵甜苦自為二相可以類生",
    "X12n0272_005:0049a19": "滅類離合類通塞類動靜類明暗矣然尚有淡相",
    "X12n0272_005:0049a20": "則世尊以藥王藥上二菩薩言之是知經所立言",
    "X12n0272_005:0049a21": "非苟然者也。補曰資中曰橫計有情眾生壽者",
    "X12n0272_005:0049a22": "及我我所乃至情非情異執有實體周徧計度名",
    "X12n0272_005:0049a23": "徧計性計有因緣世間和合建立名相執此假相",
    "X12n0272_005:0049a24": "定從種生雖無我執自然種性假色心等為種生",
    "X12n0272_005:0049b01": "五蘊等法名依他性無漏智體及真如法界名圓",
    "X12n0272_005:0049b02": "成性彌勒正云梅怛利曳那此云慈氏然慈之名",
    "X12n0272_005:0049b03": "依三義而立一依母以母性慈故二依行謂自行",
    "X12n0272_005:0049b04": "慈故三依願由宿願今成故最初入道證慈心三",
    "X12n0272_005:0049b05": "昧以來示迹誕生悉同此號。"
}