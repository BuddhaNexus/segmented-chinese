{
    "T17n0747b_001:0563b19": "佛說輪轉五道罪福報應經",
    "T17n0747b_001:0563b21": "劉宋三藏法師求那跋陀羅譯",
    "T17n0747b_001:0563b22": "聞如是：一時佛在迦維羅衛國釋氏精舍，",
    "T17n0747b_001:0563b23": "與千二百五十比丘俱。九月本齋，一時畢",
    "T17n0747b_001:0563b24": "竟，佛從禪室出，往至舍衛國祇樹給孤獨",
    "T17n0747b_001:0563b25": "園。二國之間有一大樹，名尼拘類樹，高百",
    "T17n0747b_001:0563b26": "二十里，枝葉方圓覆六十里，其樹上子數",
    "T17n0747b_001:0563b27": "千萬斛，食之香甘，其味如蜜。甘果熟落，人",
    "T17n0747b_001:0563b28": "民食之，眾病除愈，眼目精明。佛坐樹下，時",
    "T17n0747b_001:0563b29": "諸比丘，取果食之。佛語阿難：「吾觀天地萬",
    "T17n0747b_001:0563c01": "物，各有宿緣。」阿難即前為佛作禮，長跪白",
    "T17n0747b_001:0563c02": "佛言：「何等宿緣？此諸弟子願欲聞之，唯具",
    "T17n0747b_001:0563c03": "演說，開化未聞！」佛告阿難：「善哉！善哉！若樂",
    "T17n0747b_001:0563c04": "聞者，心善聽。」佛語阿難：「夫人作福，譬如",
    "T17n0747b_001:0563c05": "此樹，本種一核，稍稍漸大，收子無限。人而",
    "T17n0747b_001:0563c06": "豪貴，國王長者，從禮佛、事三寶中來；為人",
    "T17n0747b_001:0563c07": "大富，財物無限，從布施中來；為人長壽，無",
    "T17n0747b_001:0563c08": "有疾病，身體強壯，從持戒中來；為人端正，",
    "T17n0747b_001:0563c09": "顏色妙好，輝容第一，身體柔軟，口氣香潔，",
    "T17n0747b_001:0563c10": "人見姿容，無不歡喜，視之無厭，從忍辱中",
    "T17n0747b_001:0563c11": "來；為人修習，無有懈怠，樂為福德，從精進",
    "T17n0747b_001:0563c12": "中來；為人安詳，言行審諦，從禪定中來；為",
    "T17n0747b_001:0563c13": "人才明，達解深法，讚歎妙義，開悟愚蒙，",
    "T17n0747b_001:0563c14": "人聞其言，莫不諮受，宣用為珍寶，從智慧",
    "T17n0747b_001:0563c15": "中來；為人音聲清徹，從歌詠三寶中來；為",
    "T17n0747b_001:0563c16": "人潔淨，無有疾病，從慈心中來。」阿難白佛：",
    "T17n0747b_001:0563c17": "「云何為慈？」佛語阿難：「一、慈眾生，如母愛子；",
    "T17n0747b_001:0563c18": "二、悲世間，欲令解脫道意；三、心常歡喜；四、",
    "T17n0747b_001:0563c19": "為能護念，一切不犯。是為慈心者也。」佛語",
    "T17n0747b_001:0563c20": "阿難：「為人長大，恭敬人故；為人短小，輕慢",
    "T17n0747b_001:0563c21": "人故；為人醜陋，喜瞋恚人故；生無所知，不",
    "T17n0747b_001:0563c22": "學問故；為人專愚，不教人故；為人瘖瘂，謗",
    "T17n0747b_001:0563c23": "毀人故；為人聾盲，不喜聽受經法故；為",
    "T17n0747b_001:0563c24": "人奴婢，負債不償故；為人卑賤，不禮三寶",
    "T17n0747b_001:0563c25": "故；為人醜黑，遮佛光明故；生裸國中者，喜",
    "T17n0747b_001:0563c26": "輕衣搪揬塔寺、精舍故；生馬蹄國中者，喜",
    "T17n0747b_001:0563c27": "著屐佛前行故；生穿胸人國中者，布施作",
    "T17n0747b_001:0563c28": "福悔惜心故；生麞鹿麑麂中者，喜驚怖人",
    "T17n0747b_001:0563c29": "故；生墮龍中者，喜調戲人故；身生惡瘡治",
    "T17n0747b_001:0564a01": "之難差者，喜鞭打眾生不以理故；人見",
    "T17n0747b_001:0564a02": "歡喜者，前生見人歡喜故；人見不歡喜者，",
    "T17n0747b_001:0564a03": "前生見人不歡悅故；遭縣官繫閉牢獄、杻",
    "T17n0747b_001:0564a04": "械其身者，前世為人籠繫眾生，不從意故；",
    "T17n0747b_001:0564a05": "為人脣缺者，前世釣魚，魚決口故；聞好言",
    "T17n0747b_001:0564a06": "善語心不樂聞，於中兩舌、亂人聽受經法",
    "T17n0747b_001:0564a07": "者，後墮耽耳狗中。」佛語阿難：「世有愚人，聞",
    "T17n0747b_001:0564a08": "說法語心不餐採，後墮長耳驢馬之中；慳",
    "T17n0747b_001:0564a09": "貪獨食，不共飢者，食後墮餓鬼中；出生為",
    "T17n0747b_001:0564a10": "人，貧窮飢餓，衣不蓋形，食不供口，好食",
    "T17n0747b_001:0564a11": "自噉，惡食施人，後生猪肫、蜣蜋之中。喜劫",
    "T17n0747b_001:0564a12": "奪人物者，後墮羊中，生剝其皮，償其宿罪；",
    "T17n0747b_001:0564a13": "好喜殺生者，後為水上蜉蝣蟲，朝生暮",
    "T17n0747b_001:0564a14": "死；好喜盜人財物者，後墮奴婢、牛、馬之中，",
    "T17n0747b_001:0564a15": "償其宿債；好喜婬他妻女者，死入地獄，男",
    "T17n0747b_001:0564a16": "抱銅柱，女臥鐵床，從地獄出，常生下處，當",
    "T17n0747b_001:0564a17": "墮鷄鴨中；好喜妄語，傳人惡事，死入地獄，",
    "T17n0747b_001:0564a18": "洋銅灌口，拔出其舌，以牛犁之，出墮鴟",
    "T17n0747b_001:0564a19": "梟、鴝鵅鳥中，人聞其鳴，莫不驚怖，皆言",
    "T17n0747b_001:0564a20": "變怪，呪令其死。喜飲酒醉犯三十六失者，",
    "T17n0747b_001:0564a21": "死墮沸屎、泥犁之中，出生墮狌狌中，後還",
    "T17n0747b_001:0564a22": "為人，愚癡生無所知，夫婦不相和順，數共",
    "T17n0747b_001:0564a23": "鬪諍，更相驅遣，後墮鳩鴿中；貪人力者，後",
    "T17n0747b_001:0564a24": "墮象中。」佛語阿難：「州郡令長食官爵祿，或",
    "T17n0747b_001:0564a25": "人無罪，或私侵人民，錄名繫縛，鞭打捶杖，",
    "T17n0747b_001:0564a26": "強逼輸送，告訴無地，枷械繫閉，不得寬縱，",
    "T17n0747b_001:0564a27": "後墮地獄中身受苦痛；數千億歲罪畢乃",
    "T17n0747b_001:0564a28": "出，當墮水牛中，貫穿其鼻，牽船挽車，大杖",
    "T17n0747b_001:0564a29": "打撲，償其宿罪。」佛語阿難：「為人不淨，從猪",
    "T17n0747b_001:0564b01": "中來；為人慳貪，不能廉潔，從狗中來；為人",
    "T17n0747b_001:0564b02": "剛強、很戾自用，從羊中來；為人腥臭，從魚",
    "T17n0747b_001:0564b03": "鼈中來；為人兇惡、含毒心難解者，從蝮蛇",
    "T17n0747b_001:0564b04": "中來；好喜美食，喜殺害眾生無有慈心者，",
    "T17n0747b_001:0564b05": "從犲、狼、狸、鷹中來，為人短命胞胎傷墮，生",
    "T17n0747b_001:0564b06": "世未幾而早命終，墮在三塗數千萬劫。」佛",
    "T17n0747b_001:0564b07": "言：「此輩前世為人，好喜射獵，焚燒山澤，探",
    "T17n0747b_001:0564b08": "巢破卵，施捕魚網，殺一切眾生，貪其皮肉",
    "T17n0747b_001:0564b09": "以自食噉，多短命報，世世累劫無有出期。",
    "T17n0747b_001:0564b10": "慎之！慎之！痛不可言。」佛語阿難：「凡作功德，",
    "T17n0747b_001:0564b11": "皆應身為，燒香福會、轉經行道，不得倩人，",
    "T17n0747b_001:0564b12": "呪願若虛，如倩人食，豈得自飽，能不饑耶？",
    "T17n0747b_001:0564b13": "若燒香鮮潔，逮薩云若，香攝一切相；然燈",
    "T17n0747b_001:0564b14": "續明，得三達智，無所罣礙。燒香齋食，讀經",
    "T17n0747b_001:0564b15": "達嚫，以為常法；布施得福，諸天接待，萬惡",
    "T17n0747b_001:0564b16": "皆却，眾魔盡除，無敢當者。懈怠之人，安隱",
    "T17n0747b_001:0564b17": "諧偶，無精進心，一朝疾病，有不吉利，便欲",
    "T17n0747b_001:0564b18": "燒香，方云作福。諸天未降，眾魔故前，競共",
    "T17n0747b_001:0564b19": "嬈觸，作諸變怪。以是之故，常當精進，罪福",
    "T17n0747b_001:0564b20": "隨身，如影隨形，植種福者，亦如尼拘類",
    "T17n0747b_001:0564b21": "樹，本種一核，收子無限，施一得倍萬，言",
    "T17n0747b_001:0564b22": "不虛也！」佛時頌曰：",
    "T17n0747b_001:0564b23": "「賢者好布施，　　天神自扶將，",
    "T17n0747b_001:0564b24": "施一得萬倍，　　安樂壽命長。",
    "T17n0747b_001:0564b25": "今日大布施，　　其福不可量，",
    "T17n0747b_001:0564b26": "皆當得佛道，　　度脫於十方。",
    "T17n0747b_001:0564b27": "因緣合會誰為親？　　五戒十善除去瞋，",
    "T17n0747b_001:0564b28": "不望他許自為親，　　世間榮樂如浮雲。",
    "T17n0747b_001:0564b29": "展轉五道如車輪，　　莫計壽命惜金銀，",
    "T17n0747b_001:0564c01": "天地尚壞何況身？　　奉持經戒是大珍。",
    "T17n0747b_001:0564c02": "勿貪財色辱悞人，　　三界眾生如群羊，",
    "T17n0747b_001:0564c03": "來去五道身壞傷，　　命速流水何有常。",
    "T17n0747b_001:0564c04": "作惡甚近受罪長，　　泥犁地獄沸鑊湯，",
    "T17n0747b_001:0564c05": "制心剛意離禍殃，　　犯罪入中痛難當。」",
    "T17n0747b_001:0564c06": "佛告阿難：「世人無智，生死肉眼不知罪福。",
    "T17n0747b_001:0564c07": "吾以道眼覩無數劫乃至今身罪福應報，",
    "T17n0747b_001:0564c08": "猶觀掌中瑠璃珠，內外明徹無狐疑想。」阿",
    "T17n0747b_001:0564c09": "難前整衣服，為佛作禮，而白佛言：「演說此",
    "T17n0747b_001:0564c10": "經，當何名之？」佛語阿難：「此經名為『輪轉五",
    "T17n0747b_001:0564c11": "道』，亦名『罪福報應』。若有善男子、善女人，諷",
    "T17n0747b_001:0564c12": "誦宣傳，功德無量，當見禮侍賢劫千佛，",
    "T17n0747b_001:0564c13": "奉侍供養，不墮三塗八難之處，得戒定慧。」",
    "T17n0747b_001:0564c14": "佛說經竟，五百比丘漏盡意解；七百比丘",
    "T17n0747b_001:0564c15": "尼得須陀洹道；八百羅漢得菩薩道；諸天",
    "T17n0747b_001:0564c16": "龍神、是時樹下清信士萬二千人、清信女",
    "T17n0747b_001:0564c17": "六千人，悉履道迹；諸比丘、比丘尼、優婆塞、",
    "T17n0747b_001:0564c18": "優婆夷，皆得阿那含道。天、龍、鬼神、世間人",
    "T17n0747b_001:0564c19": "民，聞佛說法，皆言：「善哉！」即起作禮，遶佛三",
    "T17n0747b_001:0564c20": "匝，歡喜而去。",
    "T17n0747b_001:0564c21": "佛說輪轉五道罪福報應經"
}