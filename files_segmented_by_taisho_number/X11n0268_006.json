{
    "X11n0268_006:0450a01": "大佛頂如來密因修證了義諸菩薩萬行首楞嚴經卷第六",
    "X11n0268_006:0450a02": "一名中印度那蘭陀大道場經於灌頂部錄出別行",
    "X11n0268_006:0450a03": "大唐神龍元年歲次乙巳五月二十三日",
    "X11n0268_006:0450a04": "天竺沙門般剌密帝於廣州制止道場譯",
    "X11n0268_006:0450a05": "烏萇國沙門彌伽釋迦譯語",
    "X11n0268_006:0450a06": "菩薩戒弟子前正議大夫同中書門下平章事清河房融筆受",
    "X11n0268_006:0450a07": "趙宋桐洲沙門思坦集註",
    "X11n0268_006:0450a08": "明石盂後學比丘慧基重校訂",
    "X11n0268_006:0450a09": "明巡視漕河監察御史長安霍達參閱鋟",
    "X11n0268_006:0450a10": "爾時觀世音菩薩即從座起。頂禮佛足而白佛言世尊。憶念我昔無數恒河沙劫。",
    "X11n0268_006:0450a11": "於時有佛出現於世。名觀世音。我於彼佛發菩提心。彼佛教我從聞思修入三摩",
    "X11n0268_006:0450a12": "地。",
    "X11n0268_006:0450a13": "長水云。此門次第合次那律。以是六根之耳根故。釋要云。最後說者凡有三義。",
    "X11n0268_006:0450a14": "一以圓通義廣正是此方便宜。故備顯修證之門廣化儀之相也。二以慶說相",
    "X11n0268_006:0450a15": "繼。意欲觀音說後即便慶贊。以表正讚觀音旁兼餘聖。若於那律次說。若不慶",
    "X11n0268_006:0450a16": "贊。不彰觀境最優。若便慶贊。後說諸聖應非。故留後說即慶贊正旁自然著矣。",
    "X11n0268_006:0450a17": "三敕揀連環。觀音說竟便敕文殊料簡。連綿相接事無斷絕故也。熏聞云。證",
    "X11n0268_006:0450a18": "真引天台云。西音阿那婆婁吉低輸。此云觀世昔。能所圓融。有無兼暢。照窮正",
    "X11n0268_006:0451a01": "性。察其本末。故稱觀世音。又梵語阿縛盧枳帝濕伐羅此云。觀自在。唐三藏云觀",
    "X11n0268_006:0451a02": "有不住於有。觀空不住於空。聞名不惑於名。見相不沒於相。心不能動。境不能",
    "X11n0268_006:0451a03": "隨。動隨不亂其真。可謂無礙智慧也。今觀諸經標名。或單云觀世音。或單云觀",
    "X11n0268_006:0451a04": "自在。唯大悲心陀羅尼經具云觀世音自在。孤山云。觀謂能觀之三觀。世即",
    "X11n0268_006:0451a05": "所觀之三諦。以聞世間出世間殊音異說。皆了即空假中。故名觀世音。然此義",
    "X11n0268_006:0451a06": "與法華有殊。彼云一心稱名。菩薩即時觀其音聲皆得解脫。則音在他機。此云",
    "X11n0268_006:0451a07": "由我觀聽十方圓明。故觀音名徧十方界。則音屬自行。應知因中自行異上化",
    "X11n0268_006:0451a08": "他二義畢備。兩經所說各舉一邊耳。准下文云。由我不自觀音以觀觀者。令彼",
    "X11n0268_006:0451a09": "十方苦惱眾生觀其音聲即得解脫。此亦同於法華釋名之意。但彼為流通本",
    "X11n0268_006:0451a10": "經。故偏對他機。今為伸敘昔證。故正約自行。苕溪云。教即世音。以初稟教",
    "X11n0268_006:0451a11": "即是耳根所對之境故。聞即耳根。此從能聞邊說。若約所聞。有通有局。取",
    "X11n0268_006:0451a12": "彼佛音教。通取一切聲塵之境。皆所觀之境也。思修皆能觀之觀也。聞非無",
    "X11n0268_006:0451a13": "觀。以觀行成時正在思修故。應知三慧有橫有竪。橫則名字已上位位有之。竪",
    "X11n0268_006:0451a14": "則名字為聞。觀行為思。相似為修。三慧具足。能得相似分真之定。故曰從聞思",
    "X11n0268_006:0451a15": "修入三摩地。然則觀由境入。境實徧通。而特取音聞者。乃逗機之要也。昔佛",
    "X11n0268_006:0451a16": "既爾。今佛同然。故文殊云。此方真教體。清淨在音聞。欲取三摩提。實從聞中入。",
    "X11n0268_006:0451a17": "抑又觀音之三慧。乃詶阿難之三請也。一方便之請。二入門之請。三根本之",
    "X11n0268_006:0451a18": "請。涅槃云。證大涅槃有四因緣。一者近善知識。二者聽聞正法。三者思惟其",
    "X11n0268_006:0452a01": "義。四者如說修行。若言若行是大涅槃近因緣者。無有是處。佛即善知識也。三",
    "X11n0268_006:0452a02": "摩提是大涅槃也。當知此上雖有信法兩行。而正在信行。又法行非全不聞。但",
    "X11n0268_006:0452a03": "少從佗聞。多自思惟耳。若然則信法兩行並由三慧者。方有所證。無聞慧如覆",
    "X11n0268_006:0452a04": "器不能受水。無思慧如漏器雖受而失。無修慧如穢器不堪飲用。三慧備者。既",
    "X11n0268_006:0452a05": "仰且完而復清淨。所受之水足堪飲用。止渴除垢何莫由斯。又無三慧是理即",
    "X11n0268_006:0452a06": "佛。有聞慧是名字即佛。有思慧是觀行即佛。有修慧是相似即佛。是故備斯三",
    "X11n0268_006:0452a07": "者能入三摩。成分真佛及究竟佛。然此觀音所說三慧入道。正是滅後眾生之",
    "X11n0268_006:0452a08": "行門。向如來敕令諸聖各說圓通。正在觀音行門。以酬阿難本根之請。而亦遠",
    "X11n0268_006:0452a09": "酬天王賜與華屋雖獲大宅要因門入之請。大宅之門是三慧矣。",
    "X11n0268_006:0452a10": "初於聞中入流亡所。所入既寂。動靜二相了然不生。如是漸增聞所聞盡盡聞不",
    "X11n0268_006:0452a11": "住。覺所覺空。空覺極圓。空所空滅。",
    "X11n0268_006:0452a12": "孤山云。初五句明聞慧。次四句明思慧。後二句明修慧。明聞慧中先二句標。初",
    "X11n0268_006:0452a13": "於聞中謂始聞言教也。入流謂體。言入理則是反觀聞性也。亡所謂不滯名言",
    "X11n0268_006:0452a14": "即是離緣塵也。次三句釋。所入既寂即釋上入流也。所入之理無文字相。故云",
    "X11n0268_006:0452a15": "既寂。動靜至不生。即釋上亡所也。動謂有說。靜謂無說。既達聞性唯一真寂。則",
    "X11n0268_006:0452a16": "不得前塵有說無說動靜二相。故曰了然不生。次明思慧。如是漸增者。明轉聞",
    "X11n0268_006:0452a17": "成思也。聞中亡所。故曰聞所聞盡。此則亡言達理。即結上聞慧也。盡聞不住者。",
    "X11n0268_006:0452a18": "理無聞相故曰盡聞。亦不滯理故曰不住。此則言理俱亡。生後思慧也。覺所覺",
    "X11n0268_006:0453a01": "空者正示思慧也。所覺是盡聞之理。今覺知此理亦無。即是釋上盡聞不住耳。",
    "X11n0268_006:0453a02": "後明修慧。上思慧雖言理俱空。而有覺空之智。是則俱空成境。能覺成智。今境",
    "X11n0268_006:0453a03": "智都泯。故曰極圓。以極圓故。能覺空智所覺空境悉不可得。故云空所空滅。當",
    "X11n0268_006:0453a04": "知此明三慧。聞則亡言達理。思則言理俱亡。修則境智齊泯。以此尋文。文無不",
    "X11n0268_006:0453a05": "曉。此皆住前修行也。補遺云。初於聞中入流亡所者。流謂照理也。聞教則照",
    "X11n0268_006:0453a06": "理。理明則亡詮。故曰亡所。所入者。所指能詮。入指所詮。聞所聞盡者。所聞是聲",
    "X11n0268_006:0453a07": "教。今亡能聞之根帶所聞言之。盡聞不住者。指前空耳根之觀為盡聞。不著此",
    "X11n0268_006:0453a08": "能空故曰不住。由不住故。能空之覺皆空寂矣。所覺指前耳根相帶言耳。空覺",
    "X11n0268_006:0453a09": "等者。指前重空之觀。故曰空覺。既空之又空。無以加也。故曰極圓。言極圓者。謂",
    "X11n0268_006:0453a10": "前重空亡所冥理。理則圓極。今又亡其圓極之相。故曰空所空寂也。所空指空",
    "X11n0268_006:0453a11": "智也。亦欲以所顯能。相帶言也。應云上句顯前重空冥理。下句亡冥理之迹。",
    "X11n0268_006:0453a12": "生滅既滅。寂滅現前。",
    "X11n0268_006:0453a13": "生滅既滅。三慧俱亡也。以住前三慧是生滅相故。寂滅現前初住理顯也。以分",
    "X11n0268_006:0453a14": "證三諦無生滅故。又生滅既滅則二邊亡。寂滅現前則中道顯。",
    "X11n0268_006:0453a15": "忽然超越世出世間。",
    "X11n0268_006:0453a16": "孤山云。世謂六道。出世謂三乘。",
    "X11n0268_006:0453a17": "十方圓明獲二殊勝。一者上合十方諸佛本妙覺心。與佛如來同一慈力。二者下",
    "X11n0268_006:0453a18": "合十方一切六道眾生。與諸眾生同一悲仰。",
    "X11n0268_006:0454a01": "補遺云。此明登住實證。獲二殊勝。一合修德之極。二合性德之具。與佛如來同",
    "X11n0268_006:0454a02": "一慈力。於修德中別標三十二應也。與諸眾生同一悲仰。於性德中別標十四",
    "X11n0268_006:0454a03": "無畏也。慈悲實通。此中別配二義者。良以三十二應說法與樂義強。故曰慈力。",
    "X11n0268_006:0454a04": "十四無畏救眾生苦。苦是悲境。依仰佛救。故曰悲仰。我有悲境。依仰圓通而得",
    "X11n0268_006:0454a05": "離已。今欲眾生亦然。故曰同一悲仰。如下十四無畏曰。令諸眾生於我身心獲",
    "X11n0268_006:0454a06": "十四種無畏功德。又曰我不自觀音。以觀觀者。令彼十方苦惱眾生觀其音聲",
    "X11n0268_006:0454a07": "即得解脫。意言我已離塵反性脫此悲境。今以智力冥資。同我昔日脫其悲苦。",
    "X11n0268_006:0454a08": "汝亦依仰此理爾。下十四無畏。皆先言菩薩脫苦。復言眾生耳。",
    "X11n0268_006:0454a09": "世尊。由我供養觀音如來。蒙彼如來授我如幻聞熏聞修金剛三昧。與佛如來同",
    "X11n0268_006:0454a10": "慈力故。令我身成三十二應入諸國土。",
    "X11n0268_006:0454a11": "擕李云。幻喻三慧體不可得。金剛喻摧堅之能。熏聞云。熏謂熏習。從喻為名。",
    "X11n0268_006:0454a12": "修兼於思。三慧備矣。起信云。如世間衣服。實無於香。若人以香而熏習故則有",
    "X11n0268_006:0454a13": "香氣。今亦如是。觀音因中初無淨用。由聞如幻金剛三昧而熏習故。能成三十",
    "X11n0268_006:0454a14": "二應入諸國土。約四土論之。應六凡二乘及藏通菩薩。但入同居應。別圓菩薩",
    "X11n0268_006:0454a15": "則入方便實報。或機在同居。亦入分段。寂光無相。三土由之而生。天器飯色。喻",
    "X11n0268_006:0454a16": "意可解。",
    "X11n0268_006:0454a17": "世尊。若諸菩薩入三摩地。進修無漏勝解現圓。我現佛身而為說法令其解脫。",
    "X11n0268_006:0454a18": "孤山云。若諸菩薩別圓機也。若入相似三摩地。進修中道無漏。則分真勝解現",
    "X11n0268_006:0455a01": "圓。乃至若進修金剛無漏。則究竟勝解現圓。大士皆現佛身為說頓法。令得分",
    "X11n0268_006:0455a02": "真究竟解脫。問菩薩何能現佛身耶。答心性理顯。高下無殊。如鏡已明形對像",
    "X11n0268_006:0455a03": "現。臣家之鏡。王苟臨之豈無王像。王家之鏡。臣苟對之豈無臣像。當知人有高",
    "X11n0268_006:0455a04": "下鏡無貴賤。然亦不妨明有優劣。臣家之鏡下喻分真理能現佛身也。王家之",
    "X11n0268_006:0455a05": "鏡下。喻究竟理現菩薩身也。證真云。若初住能現妙覺。是本下迹高。若妙覺現",
    "X11n0268_006:0455a06": "菩薩等像。是本高迹下。俱高俱下二句可知。此依天台四句分別。補遺云。天",
    "X11n0268_006:0455a07": "台普門品別行義疏。解即現佛身而為說法。明同居方便實報下之三土所現",
    "X11n0268_006:0455a08": "佛身勝劣不同。維摩疏佛國八科第六說教。約土說教不同。准知現身有勝有",
    "X11n0268_006:0455a09": "劣。長水云。第十地菩薩坐華王座垂成正覺。亦須別佛說教聞熏。令斷最後",
    "X11n0268_006:0455a10": "微細無明。故觀世音現第十重他受用身而為說法。孤山云。問等覺菩薩豈",
    "X11n0268_006:0455a11": "假初住現佛說法耶。答聞法得解何必求人。復假勝身彌增內慧。資中云。勝",
    "X11n0268_006:0455a12": "解現圓。將登正覺坐道場也。將登者躡上修進無漏言之。秪為進修未登正覺。",
    "X11n0268_006:0455a13": "是故現身而為說法。令其勝解現前圓滿。長水云。於決定境忍可印持。不為",
    "X11n0268_006:0455a14": "異緣之所引轉。此指最極根本無分別智將圓滿時。故名勝解。菩薩登住已去。",
    "X11n0268_006:0455a15": "雖為因位。便能現上位身為彼說法。以此圓證。一位即諸位。更無深淺。故能現",
    "X11n0268_006:0455a16": "耳。",
    "X11n0268_006:0455a17": "若諸有學寂靜妙明勝妙現圓。我於彼前現獨覺身而為說法令其解脫。",
    "X11n0268_006:0455a18": "若諸有學斷十二緣緣斷勝性勝妙現圓。我於彼前現緣覺身而為說法令其解",
    "X11n0268_006:0456a01": "脫。",
    "X11n0268_006:0456a02": "長水云。麟覺獨悟。出無佛世。厭喧樂靜。獨處山林。資加二位名為有學。此後斷",
    "X11n0268_006:0456a03": "惑便證無學。約自乘理智將證未證。名寂靜妙明。菩薩現同類身。先稱本習後",
    "X11n0268_006:0456a04": "令近佛。准諸文說獨覺根性。能覩外境因緣。以悟內心生滅。推宿種本因。雖",
    "X11n0268_006:0456a05": "聞十二因緣。其獨覺時。恐不可云亦觀十二因緣。推宿種與能觀外境因緣。通",
    "X11n0268_006:0456a06": "名緣覺可也。如諸文依大論。辟支迦羅此翻緣覺。亦云獨覺。通翻一名。然後分",
    "X11n0268_006:0456a07": "別值佛不值佛。大小不同。皆言勝妙現圓者。各約自乘理智將欲現前。得此名",
    "X11n0268_006:0456a08": "也。",
    "X11n0268_006:0456a09": "若諸有學得四諦空修道入滅勝性現圓。我於彼前現聲聞身而為說法令其解",
    "X11n0268_006:0456a10": "脫。",
    "X11n0268_006:0456a11": "補遺云。是則勝性言當分自說。現謂現今。三果已前賢位聖位俱屬有學。見道",
    "X11n0268_006:0456a12": "一十六心斷四諦下惑。證生空理。故云得四諦空。初果後進斷三界八十一品",
    "X11n0268_006:0456a13": "俱生。品品皆證一分擇滅無為。故云修道入滅。舊謂數緣滅。新云擇滅。維摩疏",
    "X11n0268_006:0456a14": "云。虗空無為。數緣滅非數緣滅無為。一是涅槃。二非涅槃。證一分擇滅無為者。",
    "X11n0268_006:0456a15": "斷一品惑盡處。名為證一分擇滅無為。涅槃擇力所得滅名為擇滅。謂斷智推",
    "X11n0268_006:0456a16": "令滅。故名擇滅。孤山云。數緣即是擇也。孤山云。二乘藏通機也。雖有菩薩而",
    "X11n0268_006:0456a17": "藏同人天。不斷惑故。通同二乘。所證齊故。",
    "X11n0268_006:0456a18": "若諸眾生欲心明悟不犯欲塵欲身清淨。我於彼前現梵王身而為說法令其解",
    "X11n0268_006:0457a01": "脫。若諸眾生欲為天主統領諸天。我於彼前現帝釋身而為說法令其成就。若諸",
    "X11n0268_006:0457a02": "眾生欲身自在遊行十方。我於彼前現自在天身而為說法令其成就。若諸眾生",
    "X11n0268_006:0457a03": "欲身自在飛行虗空。我於彼前現大自在天身而為說法令其成就。",
    "X11n0268_006:0457a04": "孤山云。梵王即色天主。名為尸棄。此云頂髻。補遺云。梵王此翻離欲。亦稱高",
    "X11n0268_006:0457a05": "淨尸棄。又外國喚火為樹投尸棄。此王本修火光定。破欲界惑。從德立名。今此",
    "X11n0268_006:0457a06": "依普門義疏作一人說。案法華文句并維摩疏作兩人說。謂初禪二禪主也。若",
    "X11n0268_006:0457a07": "依大論舉位顯名。目一人耳。瓔珞明四禪皆有王。今言梵王者。應是初禪之",
    "X11n0268_006:0457a08": "頂。以有覺觀語言之法。得為千界之主。熏聞云。次第禪門云。佛於仁王經。說",
    "X11n0268_006:0457a09": "十八梵亦應有民主之異。又云四禪中有大靜王。而佛於三藏中但說初禪有",
    "X11n0268_006:0457a10": "大梵王者。以初禪內有覺觀心。外有語言法。主領下欲眾生為便。上地無此。故",
    "X11n0268_006:0457a11": "不別出。說法說出欲論。解脫令離欲塵。帝釋即欲界第二天主。彼橫有三十",
    "X11n0268_006:0457a12": "三天。而帝釋統之。說法謂十善。金光明云。釋提桓因種種善論。長水云。欲身",
    "X11n0268_006:0457a13": "自在遊行十方。現二天身說法教化。即夜摩覩史天。名自在者。智者釋普門",
    "X11n0268_006:0457a14": "品云。自在是欲界頂天。具云婆舍跋提。此云他化自在。假他所作以成己樂。即",
    "X11n0268_006:0457a15": "魔王也。慈恩云。得異熟果。隨意所念。勝下二天。下二天果依樹而得。今隨欲得",
    "X11n0268_006:0457a16": "名為自在也。樂變化天他化自在名大自在。不樂異熟果樂。自樂他變為樂具",
    "X11n0268_006:0457a17": "而受用之。名大自在。然若止以化樂他化二天所配。即攝義不盡。故從慈恩攝",
    "X11n0268_006:0457a18": "四天也。孤山云。華嚴稱為色究竟天。即摩醯首羅天。大論云。三目八臂騎白",
    "X11n0268_006:0458a01": "牛執白拂者是也。智者云。有人以為第六天。而諸經多稱大自在是色界頂",
    "X11n0268_006:0458a02": "天。釋論云。過淨居天有十住菩薩。號大自在。又十住經云。大自在天光明勝",
    "X11n0268_006:0458a03": "一切眾生。涅槃獻供。大自在天最勝。故非第六天也。舊以前自在天為第五。大",
    "X11n0268_006:0458a04": "自在天為第六。又慈恩以自在為夜摩兜率。大自在為化樂他化自在。",
    "X11n0268_006:0458a05": "若諸眾生愛統鬼神救護國土。我於彼前現天大將軍身而為說法令其成就。若",
    "X11n0268_006:0458a06": "諸眾生愛統世界保獲眾生。我於彼前現四天王身而為說法令其成就。若諸眾",
    "X11n0268_006:0458a07": "生愛生天宮驅使鬼神。我於彼前現四天王國太子身而為說法令其成就。",
    "X11n0268_006:0458a08": "金光明以散脂為大將。經云。八臂徤提是天中力士。大論稱鳩摩羅伽。此云童",
    "X11n0268_006:0458a09": "子。騎孔雀。擎鷄持鐸提赤幡。復有韋紐。此云徧聞。四臂。捉具持輪。騎金翅鳥。皆",
    "X11n0268_006:0458a10": "是諸天大將。未知此中定是何等。雖未可定。何妨菩薩隨機俱現。熏聞云。四天",
    "X11n0268_006:0458a11": "王天者。上升之元首。下界之初天。居半須彌東黃金埵。王名提頭賴吒。此云持",
    "X11n0268_006:0458a12": "國。南琉璃埵。王名毗留勒又。此云增長。西白銀埵。王名毗留博叉。此云雜語。北",
    "X11n0268_006:0458a13": "水精埵。王名毗沙門。此云多聞。長水云。各領鬼神。每王二部。共八部眾。救護",
    "X11n0268_006:0458a14": "國界。釋要云。持國所領二部。一名撻闥婆。二名富單那。增長所領。薜茘多鳩",
    "X11n0268_006:0458a15": "盤茶。廣目所領。毒龍毗舍闍。北方所領。即夜叉。羅剎。制此鬼神。不令惱人。故稱",
    "X11n0268_006:0458a16": "護世。谷響云。國太子亦如世間太子。入則監國。出則撫軍。長水云。天王太",
    "X11n0268_006:0458a17": "子即那吒之類。輔正統攝。跨握鬼物。護世益人。菩薩身同先令成就。後使厭離",
    "X11n0268_006:0458a18": "也。",
    "X11n0268_006:0459a01": "若諸眾生樂為人主。我於彼前現人王身而為說法令其成就。若諸眾生愛主族",
    "X11n0268_006:0459a02": "姓世間推讓。我於彼前現長者身而為說法令其成就。若諸眾生。愛談名言清淨",
    "X11n0268_006:0459a03": "自居。我於彼前現居士身而為說法令其成就。若諸眾生愛治國土。剖斷邦邑。我",
    "X11n0268_006:0459a04": "於彼前現宰官身而為說法令其成就。若諸眾生愛諸數術。攝衛自居。我於彼前",
    "X11n0268_006:0459a05": "現婆羅門身而為說法令其成就。",
    "X11n0268_006:0459a06": "長水云。人王者。王往也。人皆歸往故。四輪粟散皆人之主。手鑑云。金銀銅鐵",
    "X11n0268_006:0459a07": "四輪王。如次王四三二一天下。若中下品十善。報為粟散小王。眾多如彼粟故。",
    "X11n0268_006:0459a08": "從喻立名。又言粟散。如人把粟散置槃中各得分位。王喻亦爾。散字上去二音。",
    "X11n0268_006:0459a09": "以上化下物無不從。以一人有慶兆民賴之。抑又佛法興隆增長精氣。大集經",
    "X11n0268_006:0459a10": "云。國王護法。增長三種精氣。一地精氣。謂五穀豐熟。二眾生精氣。謂形貌端嚴。",
    "X11n0268_006:0459a11": "無諸疾疫。三善法精氣。謂脩施戒信等。長水云。長者具十德。謂姓貴。位高。大",
    "X11n0268_006:0459a12": "富。威猛。智深。年耆。行淨。禮備。上嘆。下歸。補遺云。愛主族姓等者。長者有德。士",
    "X11n0268_006:0459a13": "族多歸附之。博聞強識不求仕宦。居財大富。秉志廉貞。故名居士。熏聞云。據",
    "X11n0268_006:0459a14": "普門疏。以多積財貸居業豐盈。謂之居士。今經之意。有似鄭康成云居士者道",
    "X11n0268_006:0459a15": "藝處士。孤山云。三台輔相州牧縣長。悉號宰官。熏聞云。三台亦曰三階。每",
    "X11n0268_006:0459a16": "台二星。凡六星。名泰階六符。符者。星之騐也。黃帝泰階六符經云。泰階者天之",
    "X11n0268_006:0459a17": "三階也。上階謂天子。中階謂公卿諸候大夫。下階謂士庶人也。今通云三台。正",
    "X11n0268_006:0459a18": "言其中耳。州牧者。牧養也。謂養於民也。婆羅門翻淨行。四姓之一。劫初種族。山",
    "X11n0268_006:0460a01": "野自閑。故人以淨行稱之。補遺云。愛諸數術。如此間方士。導養之法。如華陀",
    "X11n0268_006:0460a02": "五禽之戲。怡神養性。故曰攝衛。又亦可數謂知陰陽之數。術為導養。",
    "X11n0268_006:0460a03": "若有男子好學出家持諸戒律。我於彼前現比丘身而為說法令其成就。若有女",
    "X11n0268_006:0460a04": "人好學出家持諸禁戒。我於彼前現比丘尼身而為說法令其成就。若有男子樂",
    "X11n0268_006:0460a05": "持五戒。我於彼前現優婆塞身而為說法令其成就。若有女子五戒自居。我於彼",
    "X11n0268_006:0460a06": "前現優婆夷身而為說法令其成就。",
    "X11n0268_006:0460a07": "孤山云。優婆塞云近事男。優婆夷云近事女。以五戒自守堪任近事出家二眾",
    "X11n0268_006:0460a08": "故。",
    "X11n0268_006:0460a09": "若有女人內政立身以修家國。我於彼前現女主身及國夫人命婦大家。而為說",
    "X11n0268_006:0460a10": "法令其成就。若有眾生不壞男根。我於彼前現童男身而為說法令其成就。若有",
    "X11n0268_006:0460a11": "處女愛樂處身不求侵暴。我於彼前現童女身而為說法令其成就。",
    "X11n0268_006:0460a12": "女主即天子之后。周禮天子之后立六宮。三夫人。九嬪。二十七世婦。八十一御",
    "X11n0268_006:0460a13": "妻。谷響云。六宮。前一宮。後五宮。五者。后一宮。三夫人一宮。九嬪一宮。二十七",
    "X11n0268_006:0460a14": "世婦一宮。八十一御妻一宮。凡一百二十人。國夫人如云邦君之妻。曰君夫",
    "X11n0268_006:0460a15": "人。命婦謂妻因夫榮者也。大家如曹世叔妻師號大家。大家尊之稱。似言家中",
    "X11n0268_006:0460a16": "之尊大者。唐來宮掖并宦者呼皇帝為大家。補遺云。處女藐姑射山有神人",
    "X11n0268_006:0460a17": "居處。在家未嫁之女。",
    "X11n0268_006:0460a18": "若有諸天樂出天倫。我現天身而為說法令其成就。若有諸龍樂出龍倫。我現龍",
    "X11n0268_006:0461a01": "身而為說法令其成就。若有藥叉樂度本倫。我於彼前現藥叉身而為說法令其",
    "X11n0268_006:0461a02": "成就。若乾闥婆樂脫其倫。我於彼前現乾闥婆身而為說法令其成就。",
    "X11n0268_006:0461a03": "熏聞云。龍有四種。一守天宮殿持令不落。二興雲致雨利益人間。三地龍。泱江",
    "X11n0268_006:0461a04": "開瀆。四伏藏龍。守轉輪王及大福人藏。肇師但出三種不出天龍。孤山云。藥",
    "X11n0268_006:0461a05": "叉云輕捷。熏聞云。此有三處。海島。空中。天上。傳傳相持不令食人。佛初成道",
    "X11n0268_006:0461a06": "說法。傳唱至天。乾闥婆云香陰。新翻尋香行。帝釋樂神也。在須彌山南金剛窟",
    "X11n0268_006:0461a07": "住。天欲作樂。身有異相。",
    "X11n0268_006:0461a08": "若阿修羅樂脫其倫。我於彼前現阿修羅身而為說法令其成就。若緊那羅樂脫",
    "X11n0268_006:0461a09": "其倫。我於彼前現緊那羅身而為說法令其成就。若摩呼羅伽樂脫其倫。我於彼",
    "X11n0268_006:0461a10": "前現摩呼羅伽身而為說法令其成就。",
    "X11n0268_006:0461a11": "阿修羅云無端正。以女美而男醜故。從男彰名。新翻非天。以諂詐無天行故。",
    "X11n0268_006:0461a12": "阿修羅有千頭二千手。萬頭二萬手。或三頭六手。苕溪云。准普門品八部。此",
    "X11n0268_006:0461a13": "闕伽樓羅即金翅鳥。恐在下文雜類中收。孤山云。緊那羅形似人而頭有一",
    "X11n0268_006:0461a14": "角。因呼為疑神。天帝絲竹樂神也。小劣乾闥婆。新翻云歌神。摩呼羅伽。什師云",
    "X11n0268_006:0461a15": "地龍。肇公云大蟒腹行也。長水云。蟒形田蚥。復行之類。手鑑云。亦云莫呼",
    "X11n0268_006:0461a16": "落伽。此云大腹田蚥。蝦蟆蟒蛇等類。皆此所攝。田蚥蟾蜍別名。蟾蜍蝦蟆也。張",
    "X11n0268_006:0461a17": "衡賦曰。羿得不死之藥於西王母。姮娥竊之奔月。遂託身於月。是為蟾蜍。抱朴",
    "X11n0268_006:0461a18": "子云。蟾蜍壽三千歲者。頭上有角。領下有丹書八字。玄中記云。蟾蜍頭生角。食",
    "X11n0268_006:0462a01": "之壽千歲也。即蝦蟆之類大者也。以多於田野。故名田蚥。",
    "X11n0268_006:0462a02": "若諸眾生樂人修人。我現人身而為說法令其成就。若諸非人有形無形有想無",
    "X11n0268_006:0462a03": "想樂度其倫。我於彼前皆現其身而為說法令其成就。",
    "X11n0268_006:0462a04": "補遺云。人者除上人倫之有名位者言之也。其或隱淪無位。窮而在下。固亦隨",
    "X11n0268_006:0462a05": "彼化之。然天龍等皆言樂出其倫而人謂樂人修人者。樂入其類或欲出其倫",
    "X11n0268_006:0462a06": "皆隨而應之。人非無出。天非無入。互現其文。長水云。有形有色蘊。如下休咎",
    "X11n0268_006:0462a07": "精靈等。無形無色蘊。如下空散消沉等。有想有四蘊。如下鬼神精靈等。無想無",
    "X11n0268_006:0462a08": "四蘊。如下精靈化為草木金石等。此皆非人也。",
    "X11n0268_006:0462a09": "是名妙淨三十二應入國土身。皆以三昧聞熏聞修無作妙力自在成就。",
    "X11n0268_006:0462a10": "苕溪云。三十二應。比普門品雖互有出沒。大體是同。總而言之無越十界。於十",
    "X11n0268_006:0462a11": "界中。兩經俱無菩薩并地獄身者。或智者依正法華具現菩薩界身。又准釋論",
    "X11n0268_006:0462a12": "菩薩亦化地獄。故知十界不可闕。補遺云。聲教熏習。故曰聞熏。聞而復修。故",
    "X11n0268_006:0462a13": "曰聞修。修必兼思。三慧具矣。修兼聞者。顯耳根聞而復修也。然說法華圓頓之",
    "X11n0268_006:0462a14": "法。此經隨機大小者何耶。法華為流通本經。故說圓頓。今直談體用。故說隨機。",
    "X11n0268_006:0462a15": "世尊。我復以此聞熏聞修金剛三昧無作妙力。與諸十方三世六道一切眾生同",
    "X11n0268_006:0462a16": "悲仰故。令諸眾生於我身心獲十四種無畏功德。",
    "X11n0268_006:0462a17": "一者由我不自觀音以觀觀者。令彼十方苦惱眾生觀其音聲即得解脫。",
    "X11n0268_006:0462a18": "資中云。由我不自觀音以觀觀者。謂由我不觀所聽音聲。但觀聞性也。真際",
    "X11n0268_006:0463a01": "云。由我不自觀音。不循前塵也。以觀觀者。用無緣之慈。觀彼世間觀音者也。",
    "X11n0268_006:0463a02": "苕溪云。聖人無已。惟物是利。故以觀音之智。加彼觀聲之機。於苦得脫不旋踵",
    "X11n0268_006:0463a03": "矣。若夫止稱名號。罔識聞熏。善應未臻。而責聖言之虗者。是猶洒一杯之水救",
    "X11n0268_006:0463a04": "積薪之火。不熄則謂水不勝火。惑亦甚哉。熏聞云。罔識聞熏者。謂無聞慧熏",
    "X11n0268_006:0463a05": "習之力也。今順經文以觀觀者。故須正取觀慧為機。因此策其怠者。及遮其謗",
    "X11n0268_006:0463a06": "者然有散心感應者。亦由過去積善。或是現在至誠之所招致。必非淺植輕念",
    "X11n0268_006:0463a07": "者。能通聖應。傳曰。小信未孚。神弗福也。菩薩利物豈不如之。補遺云。對眾生",
    "X11n0268_006:0463a08": "之他。故云自行。既不循前塵。今以智加彼。良由十四無畏。與眾生同一悲仰。推",
    "X11n0268_006:0463a09": "己昔日亦墮悲苦。依仰圓通之理而得解脫。今亦令眾生同依此理脫其悲苦。",
    "X11n0268_006:0463a10": "故十四無畏皆先推己。然後及物。顯與眾生同一悲仰也。緣前塵為生死所縛。",
    "X11n0268_006:0463a11": "悲苦也。今不自觀音。反其聞性。仰依圓通之理也。",
    "X11n0268_006:0463a12": "二者知見旋復。令諸眾生設入大火火不能燒。三者觀聽旋復。令諸眾生大水所",
    "X11n0268_006:0463a13": "漂水不能溺。",
    "X11n0268_006:0463a14": "擕李云。准天台釋火難有三種。一果報火。下從地獄上至初禪。二惡業火。通三",
    "X11n0268_006:0463a15": "界。三煩惱火。通三乘。火難既然。他皆倣此。他皆倣此者。水難三種。果報水至",
    "X11n0268_006:0463a16": "二禪。餘二同上。彼羅剎難中以黑風為難。亦由有三種。果報風至三禪。餘二同",
    "X11n0268_006:0463a17": "上。乃至七難。皆有觀行。三義須者尋之。補遺云。涅槃云。迦葉白佛。彼第四禪",
    "X11n0268_006:0463a18": "以何因緣風不能吹。水不能漂。火不能燒。佛告迦葉。內外過患一切無故。初禪",
    "X11n0268_006:0464a01": "過患。內有覺觀外有火灾。二禪過患。內有歡喜外有水灾。三禪通患。內有喘息",
    "X11n0268_006:0464a02": "外有風灾。彼第四禪。內外過患一切悉無。是故三灾不能及之。然四明因釋消",
    "X11n0268_006:0464a03": "伏三毒。引例三火云。應知三種毒害。捨傍從正。受名不同。如普門別行疏分別",
    "X11n0268_006:0464a04": "火難等相。報火至初禪。豈下諸有全無惑業。蓋苦報為正也。煩惱火通四教。豈",
    "X11n0268_006:0464a05": "三乘人全無業報。以煩惱為正也。岳師云。所引三火例今三毒。捨旁從正受名",
    "X11n0268_006:0464a06": "不同者。不爾。以謂三障不可皆受報名。乃至三障皆受煩惱名也。業報亦是四",
    "X11n0268_006:0464a07": "教所詮。煩惱亦是三界所起。兩師各據方圓共鑿。今謂若乃三障。通而論之。三",
    "X11n0268_006:0464a08": "界六道四教三乘。降佛極果以還無不有之。今普門疏所解三火。別取三界六",
    "X11n0268_006:0464a09": "道四教三乘被燒害善之義而說。所以別取此義者。為欲見當界當位有所難",
    "X11n0268_006:0464a10": "於此故也。又復帖文舉事所說。直指下界燒物之火故也。消文釋義自有來由。",
    "X11n0268_006:0464a11": "雖作三種。約觀行解。必須隨順帖文舉事。難字去聲。補遺云。此下一一文中",
    "X11n0268_006:0464a12": "並須先明菩薩悲仰。次同眾生。必須求其自他悲仰同意。知見旋復者。見屬眼",
    "X11n0268_006:0464a13": "根。知屬意根。今從一根既脫六用同旋。故雖耳根圓通。亦通明知見旋復也。知",
    "X11n0268_006:0464a14": "見屬心。心屬火。自行知見旋復。則心體寂滅之火。火無能為也。如諸論所明。初",
    "X11n0268_006:0464a15": "禪不能免火難。內有覺觀即心也。言是心聲。並能致火灾矣。孤山云。達聲無",
    "X11n0268_006:0464a16": "聲。水聲豈溺。長水云。聲能漂蕩如水騰波。觀聽旋真塵相不起。虗明湛寂何",
    "X11n0268_006:0464a17": "物能漂。故令念者大水不溺。補遺云。今謂五行言之。水屬腎。腎主耳。耳根能",
    "X11n0268_006:0464a18": "復其聽。聞水亦不能為害矣。良由內根消。則外水亦伏。體性同故也。",
    "X11n0268_006:0465a01": "四者斷滅妄想。心無殺害。令諸眾生入諸鬼國鬼不能害。五者聞熏成聞。六根銷",
    "X11n0268_006:0465a02": "復。同於聲聽。能令眾生臨當被害刀段段壞。使其兵戈猶如割水。亦如吹光。性無",
    "X11n0268_006:0465a03": "搖動。",
    "X11n0268_006:0465a04": "九道眾生莫非妄想。其虗詐不實乃鬼之因。妄想之尤者。內滅其因。雖入其國",
    "X11n0268_006:0465a05": "故不能害我矣。孤山云。聞熏成聞者。熏於妄聞。成真聞性。耳根既復。五根咸",
    "X11n0268_006:0465a06": "同。具舉言六也。補遺云。熏妄聞成真聞。六用俱復。耳鼻舌身已成清淨。縱遭",
    "X11n0268_006:0465a07": "橫逆。無如我何。苕溪云。割水吹光等。淮南子云。光可見不可握。水可循不可",
    "X11n0268_006:0465a08": "壞。今云吹割。性無搖動。喻意不殊。",
    "X11n0268_006:0465a09": "六者聞熏精明。明徧法界。則諸幽暗性不能全。能令眾生藥叉羅剎鳩槃茶鬼及",
    "X11n0268_006:0465a10": "毗舍遮富單那等。雖近其傍目不能視。七者音性圓銷。觀聽返入。離諸塵妄。能令",
    "X11n0268_006:0465a11": "眾生禁繫枷鎻所不能著。八者滅音圓聞。徧生慈力。能令眾生經過險路賊不能",
    "X11n0268_006:0465a12": "劫。",
    "X11n0268_006:0465a13": "補遺云。聞熏精明者。見真如理無幽不燭。彼諸幽冥固為我所破。故曰性不能",
    "X11n0268_006:0465a14": "全。苕溪云。藥叉有三種。一在地。二在虗空。三在天。孤山云。羅剎云可畏。鳩",
    "X11n0268_006:0465a15": "槃茶厭魅鬼。毗舍遮噉精氣鬼。富單那熱病鬼。補遺云。音性圓銷。六用返入",
    "X11n0268_006:0465a16": "言觀聽者且舉其二耳。六用返入六塵俱消。塵縛已超。則禁繫之事成鎻夢關",
    "X11n0268_006:0465a17": "空耳。滅音圓聞得體也。徧生慈力起用也。慈能攝物。彼偷兒輩如何陸梁。",
    "X11n0268_006:0465a18": "九者熏聞離塵。色所不劫。能令一切多婬眾生遠離貪欲。十者純音無塵。根境圓",
    "X11n0268_006:0466a01": "融無對所對。能令一切忿恨眾生離諸瞋恚。十一者銷塵旋明。法界身心猶如瑠",
    "X11n0268_006:0466a02": "璃朗徹無礙。能令一切昏鈍性障諸阿顛迦永離癡暗。",
    "X11n0268_006:0466a03": "苕溪云。准天台釋三毒。通界內外。內謂思惑。外謂無明。二乘以欣涅槃名貪。厭",
    "X11n0268_006:0466a04": "生死為瞋。迷中道即癡。菩薩廣求佛法。訶惡二乘。未了佛性。皆是三毒。補遺",
    "X11n0268_006:0466a05": "云。六用既脫色塵消亡。豈能劫我常心耶。故曰色不能劫。純音中道法音也。無",
    "X11n0268_006:0466a06": "塵者。非同世間音聲有塵染相也。中道法音。不落根境。故對待已亡。外之嫌恨",
    "X11n0268_006:0466a07": "無從生也。阿顛迦癡暗人也。我以銷六塵復真明。推己及之。令離暗鈍也。孤",
    "X11n0268_006:0466a08": "山云。阿顛迦亦云阿闡底迦。此翻無欲。不樂欲涅槃也。",
    "X11n0268_006:0466a09": "十二者融形復聞。不動道場涉入世間。不壞世界能徧十方供養微塵諸佛如來。",
    "X11n0268_006:0466a10": "各各佛邊為法王子。能令法界無子眾生欲求男者。誕生福德智慧之男。十三者",
    "X11n0268_006:0466a11": "六根圓通。明照無二。含十方界。立大圓鏡空如來藏。承順十方微塵如來。祕密法",
    "X11n0268_006:0466a12": "門受領無失。能令法界無子眾生欲生女者。誕生端正福德柔順眾人愛敬有相",
    "X11n0268_006:0466a13": "之女。",
    "X11n0268_006:0466a14": "智者引阿含。明地獄已上乃至欲天。皆有無子之苦。令所求者悉令滿心。擕",
    "X11n0268_006:0466a15": "李云。上云涉入世間不壞世界。即方便智。方便屬權。權能幹事。故生於男。次云",
    "X11n0268_006:0466a16": "立大圓鏡空如來藏。即屬實智。實智詣理。理能含育。故生於女。如淨名云。智度",
    "X11n0268_006:0466a17": "菩薩母。方便以為父。即其義焉。擕李云。以方便實智用配二文。固有眉目。今更",
    "X11n0268_006:0466a18": "作內外以銷其文。融形復聞。只是因耳復聞六根俱脫。形即身根。俱脫中別言",
    "X11n0268_006:0467a01": "耳。內既復性。外身自在。故能依中現正等。遊歷十方供養諸佛。此言男子外事",
    "X11n0268_006:0467a02": "也。古者生男。懸弧於門。表男子有四方志。故今以形身自在。應彼求男也。六根",
    "X11n0268_006:0467a03": "圓通。明照無二。此言內心明也。含十方界心具三千也。大圓鏡智空如來藏。此",
    "X11n0268_006:0467a04": "言內心冥三諦也。含十方俗也。鏡智空也。如來藏中也。內心冥理應彼求女也。",
    "X11n0268_006:0467a05": "言含言藏。皆欲表女子生育之事。言鏡亦女子所覽。言空若處子時也。承順若",
    "X11n0268_006:0467a06": "有三從之義。祕密法明。如在闥中受領無失。中饋之職也。經文既欲推己證以",
    "X11n0268_006:0467a07": "應彼求。則句句不徒然。如天台明表法之義也。融通形礙。旋復真聞。所以不",
    "X11n0268_006:0467a08": "動道場涉入世界。身無限量徧至十方。紹繼法王種姓不斷。六根圓徧融通照",
    "X11n0268_006:0467a09": "明。含現十方無二無別。唯一寶觀名大圓鏡。復能承順微塵諸佛。受領含容無",
    "X11n0268_006:0467a10": "量法門。不失不壞名為空藏。",
    "X11n0268_006:0467a11": "十四者此三千大千世界百億日月。現住世間諸法王子有六十二恒河沙數。修",
    "X11n0268_006:0467a12": "法垂範教化眾生。隨順眾生方便智慧各各不同。由我所得圓通本根。發妙耳門。",
    "X11n0268_006:0467a13": "然後身心微妙含容周徧法界。能令眾生持我名號。與彼共持六十二恒河沙諸",
    "X11n0268_006:0467a14": "法王子二人福德正等無異。世尊。我一名號與彼眾多名號無異。由我修習得真",
    "X11n0268_006:0467a15": "圓通。是名十四施無畏力福備眾生。",
    "X11n0268_006:0467a16": "孤山云。法華疏云。圓人唯一。偏人則多。格六十二億偏菩薩也。又別行疏云。一",
    "X11n0268_006:0467a17": "多性不可得。無有二相。一則非多。同入實際。實際正等是故無異。法華論云。畢",
    "X11n0268_006:0467a18": "竟決定知法故。法即法性真如法身。是故六十二億與觀音無別。甞試議之。法",
    "X11n0268_006:0468a01": "華為流通本經。故智者二疏。約待絕二妙之義互顯其文。格偏等圓相待義也。",
    "X11n0268_006:0468a02": "實際正等絕待義也。況復本論。以法性釋等。今經為對諸聖說圓通本根。校量",
    "X11n0268_006:0468a03": "勝劣。然則兩經義趣不可全同。儻或一向將此例彼。豈唯見智者未曉抑亦觀",
    "X11n0268_006:0468a04": "天親弗明。五品四依便成虗說。蓋此方眾生耳根利故受道者多。所以觀音",
    "X11n0268_006:0468a05": "化勝。餘根鈍故受道者少。所以諸聖化劣。是知行位雖齊。對機有異。總彼恒河",
    "X11n0268_006:0468a06": "沙數但敵觀音一人。故使持名二福正等。補遺云。此中以一敵多意者。乃是",
    "X11n0268_006:0468a07": "偏圓之義。觀音用圓。六十二恒河沙用偏。偏教益物豈能敵圓。此皆從用偏用",
    "X11n0268_006:0468a08": "圓益物以為比挍。欲彰觀音圓實為勝。若六十二恒河沙用實。無以為優劣。故",
    "X11n0268_006:0468a09": "經云。修法垂範教化眾生。隨順眾生方便智慧各各不同。豈非指其用偏耶。由",
    "X11n0268_006:0468a10": "我所得圓通本根。乃至能令眾生等。豈非用實益物耶。文中雖有發妙耳門之",
    "X11n0268_006:0468a11": "言。非直指耳根對諸根簡優劣義。此中因明耳根圓通。故言發妙耳門為圓通。",
    "X11n0268_006:0468a12": "對彼用偏為揀耳。修法垂範之言。方便智慧之語。豈指餘根鈍劣耶。法華文句",
    "X11n0268_006:0468a13": "約偏對以為比挍。蓋暗與此經合。以耳根對餘根簡。却疑智者不見此經。吳興",
    "X11n0268_006:0468a14": "亦是此說。噫吾祖可謂無遠孫矣。今仰窺經旨。必含二途。一約化用。二約實本。",
    "X11n0268_006:0468a15": "若就諸菩薩化用言之。乃有偏圓之異。如善財參文殊彌勒普賢。乃用圓以接",
    "X11n0268_006:0468a16": "之。中道知識。其餘用偏。俗諦知識。辭云不知彼法門也。今觀音沒偏用圓。故假",
    "X11n0268_006:0468a17": "設六十二億恒沙用偏。以為比校。觀音固勝矣。經文正意雖如此。必兼含平等",
    "X11n0268_006:0468a18": "之意。若乃從諸菩薩實本。則無優劣。彼六十二雖多。觀音一人雖少。實際平等。",
    "X11n0268_006:0469a01": "所以一能等多也。經中正等無異亦具二意。以一圓敵多偏。功德正等。故言正",
    "X11n0268_006:0469a02": "等無異。雖云正等。一固己勝矣。若從實本。多非多。一非一。同入實際。故言正等。",
    "X11n0268_006:0469a03": "此不分勝劣也。雖有二向。比校顯圓為正。所以大師於文句中。依入大乘論以",
    "X11n0268_006:0469a04": "法應比校。作偏圓消之也。應色之多偏教也。法身之一圓意也。次義不可缺。却",
    "X11n0268_006:0469a05": "於別行疏出之。蓋欲兩出而彰互有也。又文句只用初義。其旁正可見也。然法",
    "X11n0268_006:0469a06": "華論何故只作後義。須知一卷之文務在簡略。其偏圓比校在文可見。是以無",
    "X11n0268_006:0469a07": "說。第恐亡本者起分別想。招罪不淺。故用此義以除疑想耳。然何以知偏圓比",
    "X11n0268_006:0469a08": "校。是經正意。須知法華玄贊引十輪經云。假使於彌勒妙吉祥觀自在普賢之",
    "X11n0268_006:0469a09": "類而為上首。殑伽沙等諸大菩薩。於百劫中至心歸依。稱名念誦。不如有人於",
    "X11n0268_006:0469a10": "念頃至歸依禮拜供養地藏菩薩。云云。既云不如。乃比勝劣也。故知凡偏贊之",
    "X11n0268_006:0469a11": "文比校為正。而意含平等耳。然何以知必含次意。須知以楞嚴文。顯彼普門品",
    "X11n0268_006:0469a12": "可也。楞嚴既云諸法王子。又曰隨順眾生。則知六十二億行位已高。自證已深。",
    "X11n0268_006:0469a13": "經為比校化用優劣。其實本之義固無優劣。故知經文密含此意也。是則今楞",
    "X11n0268_006:0469a14": "嚴偏圓化用。實本體同。二義最顯。符合智者。頗同天親。而長水擕李。失其正途",
    "X11n0268_006:0469a15": "而用次意。孤山雖從初義釋義乖違。興福疏中頗知正轍。但其科目略存。文理",
    "X11n0268_006:0469a16": "不說。故彼疏曰。初彰群智劣。次顯己功圓。三校福齊諸四歎名圓敵(彼文)。熏聞",
    "X11n0268_006:0469a17": "云。百億日月。准俱舍頌云。四大洲日月。蘇彌盧欲天。梵世各一千。說名小千界。",
    "X11n0268_006:0469a18": "此小千千倍。說名一中千。此千倍大千。皆同一成壞。是則小千界有一千日月。",
    "X11n0268_006:0470a01": "中千界有十億日月。大千界有萬億日月。故南山云。三千世界其中四洲山王",
    "X11n0268_006:0470a02": "日月等則有萬億之數是也。今大千云百億者。恐西天數有大小。應以一百小",
    "X11n0268_006:0470a03": "億為一大億。乃成百億日月。修法垂範者。修法約自行。除耳根外。隨於何根修",
    "X11n0268_006:0470a04": "習行法也。垂範約化他。即以自行垂為模範。轉化於他也。補遺云。大論云此",
    "X11n0268_006:0470a05": "河是佛生處。遊行處。弟子眼見。故以為喻。問恒河中沙為有幾許。答一切算數",
    "X11n0268_006:0470a06": "所不能知。唯有佛法身菩薩能知其數。",
    "X11n0268_006:0470a07": "世尊。我又獲是圓通修證無上道故。又能善獲四不思議無作妙德。",
    "X11n0268_006:0470a08": "一者由我初獲妙妙聞心。心精遺聞。見聞覺知不能分隔成一圓融清淨寶覺。故",
    "X11n0268_006:0470a09": "我能現眾多妙容。能說無邊祕密神呪。其中或現一首三首五首七首九首十一",
    "X11n0268_006:0470a10": "首。如是乃至一百八首。千首萬首八萬四千爍迦羅首。二臂四臂六臂八臂十臂",
    "X11n0268_006:0470a11": "十二臂。十四十六十八二十至二十四。如是乃至一百八臂。千臂萬臂八萬四千",
    "X11n0268_006:0470a12": "母陀羅臂。二目三目四目九目。如是乃至一百八目。千目萬目八萬四千清淨寶",
    "X11n0268_006:0470a13": "目。或慈或威。或定或慧。救護眾生得大自在。",
    "X11n0268_006:0470a14": "興福云。妙妙聞心者。初妙則脫粘聲境。後妙圓聽無遺。孤山云。根境圓融無",
    "X11n0268_006:0470a15": "能無所。故曰妙妙。心精遺聞者一根脫粘也。見聞覺知不能分隔者五根圓拔",
    "X11n0268_006:0470a16": "也。孤山云。首表法身。超出二邊。臂表解脫。提拔眾苦。目表般若。照了萬境。或",
    "X11n0268_006:0470a17": "慈或威結現首也。或定或慧結臂目也。其容慈故攝中道之善。其容威故折二",
    "X11n0268_006:0470a18": "邊之惡。法身明矣。或定則手以止散。解脫著矣。或慧則目以觀昏。般若顯矣。三",
    "X11n0268_006:0471a01": "德圓融。既內無滯礙。故外益眾生而得自在。以人之首只一。故從畸數以增。",
    "X11n0268_006:0471a02": "臂乃有二。故從耦以辨。人眼二。天或三。故兼畸耦以明。真際云。爍迦羅類拔",
    "X11n0268_006:0471a03": "折羅。即金剛也。擕李云。母陀羅或云印義。",
    "X11n0268_006:0471a04": "二者由我聞思脫出六塵。如聲度垣不能為礙。故我妙能現一一形。誦一一呪。其",
    "X11n0268_006:0471a05": "形其呪能以無畏施諸眾生。是故十方微塵國土。皆名我為施無畏者。",
    "X11n0268_006:0471a06": "三者由我修習本妙圓通清淨本根。所遊世界。皆令眾生捨身珍寶求我哀愍。",
    "X11n0268_006:0471a07": "四者我得佛心證於究竟。能以珍寶種種供養十方如來。傍及法界六道眾生。求",
    "X11n0268_006:0471a08": "妻得妻。求子得子。求三昧得三昧。求長壽得長壽。如是乃至求大涅槃得大涅槃。",
    "X11n0268_006:0471a09": "苕溪云。此四不思議。前二屬應。後二對機。應中備顯形聲二益。初文雖云說呪。",
    "X11n0268_006:0471a10": "而正示形益。即應身功用也。次文雖復現形。而正示聲益。即名稱普聞也。機中",
    "X11n0268_006:0471a11": "具明因果二相。光明修因。則六度之中略舉布施。俾求福故。後明感果。則世出",
    "X11n0268_006:0471a12": "世願靡不成就。令得樂故。此之四段經文。乃明現身說法。拔苦與樂為次第",
    "X11n0268_006:0471a13": "耳。前三十二應十四無畏。雖亦明現身說法。拔苦與樂乃是總相示之。今委明",
    "X11n0268_006:0471a14": "隨機之相靡所不現。故四皆曰不思議也。如一首至八萬四千等。乃至與樂。蓋",
    "X11n0268_006:0471a15": "亦如此之多。非不思議能如此乎。第三既云求我哀愍。即是拔苦也。捨身珍寶",
    "X11n0268_006:0471a16": "者。乃明求拔苦人用為禱請耳。然拔苦文所以甚略者。以現身說法顯之也。八",
    "X11n0268_006:0471a17": "萬四千首臂等現差別身者。為拔苦故也。現身說法能救如此。所救之苦固亦",
    "X11n0268_006:0471a18": "如之。所以得略也。",
    "X11n0268_006:0472a01": "佛問圓通。我從耳門圓照三昧。緣心自在。因入流相得三摩提。成就菩提斯為第",
    "X11n0268_006:0472a02": "一。",
    "X11n0268_006:0472a03": "補遺云。耳識初緣音聲。故曰緣心。不循前塵。故曰自在。反聞觀性。故曰入流。",
    "X11n0268_006:0472a04": "圓照三昧即一行三昧。謂初緣實相。造境即中無不真實。繫緣法界。一念法界。",
    "X11n0268_006:0472a05": "故云緣心自在。此一經所宗首楞嚴定。文殊所讚得真圓通。諸佛交光同慶此",
    "X11n0268_006:0472a06": "說。",
    "X11n0268_006:0472a07": "世尊。彼佛如來。歎我善得圓通法門。於大會中授記我為觀世音號。由我觀聽十",
    "X11n0268_006:0472a08": "方圓明。故觀音名徧十方界。",
    "X11n0268_006:0472a09": "苕溪云。按觀音三昧經及大悲經。並云此菩薩過去久已成佛號正法明。又悲",
    "X11n0268_006:0472a10": "華經說。往昔寶藏如來授不瞬太子記名觀世音。熏聞云。彼云往昔過恒河",
    "X11n0268_006:0472a11": "沙阿僧祇劫。此佛世界名刪提嵐。劫名善持。有轉輪王名無諍念。有一大臣名",
    "X11n0268_006:0472a12": "曰寶海。是梵志種。生一子有三十二相八十種好。出家成佛。號曰寶藏。輪王千",
    "X11n0268_006:0472a13": "子。第一太子名曰不瞬。請佛及僧。終竟三月奉諸供養。太子願言。我所有一切",
    "X11n0268_006:0472a14": "善根。盡迴向佛道。願我行菩薩道時。有眾生受諸苦惱怖畏等事。退失正法。墮",
    "X11n0268_006:0472a15": "大闇處。憂愁孤窮無有救獲。若能念我稱我名字。我天耳所聞天眼所見。是諸",
    "X11n0268_006:0472a16": "眾生若不免苦者。我終不成阿耨菩提。時寶藏佛即為授記。汝觀天人及三惡",
    "X11n0268_006:0472a17": "道一切眾生。生大悲心。欲斷諸苦住安樂故。今當字汝為觀世音。乃至云無量",
    "X11n0268_006:0472a18": "壽佛般涅槃已。第二恒河沙阿僧祇劫後分。初夜分中。正法滅盡。夜後分中。彼",
    "X11n0268_006:0473a01": "土轉名一切珍寶所成世界。所有種種莊嚴。安樂世界所不能及。汝於後夜成",
    "X11n0268_006:0473a02": "等正覺。號徧出一切光明功德山王如來應供等。然則悲華與今經。皆覆本垂",
    "X11n0268_006:0473a03": "迹之名。今得圓通。即太子後身也。補遺云。今謂此正釋出觀音之名。於聞聽",
    "X11n0268_006:0473a04": "中用觀觀其聞性。方成圓明。從德立名。故不云聞而云觀也。是則云觀已兼其",
    "X11n0268_006:0473a05": "聽矣。由我以觀為聽。故能圓明。前云觀聽旋復亦此意。",
    "X11n0268_006:0473a06": "爾時世尊。於師子座。從其五體同放寶光。遠灌十方微塵如來及法王子諸菩薩",
    "X11n0268_006:0473a07": "頂。彼諸如來亦於五體同放寶光。從微塵方來灌佛頂。并灌會中諸大菩薩及阿",
    "X11n0268_006:0473a08": "羅漢。林木池沼皆演法音。交光相羅如寶絲網。是諸大眾得未曾有。一切普獲金",
    "X11n0268_006:0473a09": "剛三昧。",
    "X11n0268_006:0473a10": "孤山云。寶光交照表自他之理互融。林木演音顯依正之性不二。印前所證。盡",
    "X11n0268_006:0473a11": "契佛心。初住已上能破堅惑。皆號金剛三昧。此應通指圓定名為金剛。亦首",
    "X11n0268_006:0473a12": "楞嚴之異名也。如下文明位中云。是種種地皆以金剛觀察等。孤山別指初住",
    "X11n0268_006:0473a13": "以上能破堅惑。蓋約多分說之。長水云。耳根圓通五根總攝。稱可諸佛。說證",
    "X11n0268_006:0473a14": "皆同。及大菩薩阿羅漢者。即前二十五聖說圓通人。印說皆是無非圓通。故放",
    "X11n0268_006:0473a15": "寶光流灌其頂。林木池沼演法音者。既號圓音。彼我同唱。智周萬物。何法不宣。",
    "X11n0268_006:0473a16": "交光如網。圓張大教也。釋要云。初諸佛交光。林木演法者。法法塵塵無非智",
    "X11n0268_006:0473a17": "體。故智光及處無不演妙也。五體放光者。表餘五根一時解脫。圓張大教者。大",
    "X11n0268_006:0473a18": "教之網圓張。漉十界魚。出生死河至菩提岸也。耳聞圓觀。頂觸智光。觀音三",
    "X11n0268_006:0474a01": "昧一時同獲。此則二十四聖同會觀音一門。皆得名為金剛三昧也。補遺云。",
    "X11n0268_006:0474a02": "彼此特云五體放光。證前十八界皆圓通也。林沼演法。表下文殊談國土皆一",
    "X11n0268_006:0474a03": "心變也。",
    "X11n0268_006:0474a04": "即時天雨百寶蓮華。青黃赤白間錯紛糅。十方虗空成七寶色。此娑婆界大地山",
    "X11n0268_006:0474a05": "河俱時不現。唯見十方微塵國土合成一界。梵唄詠歌自然敷奏。",
    "X11n0268_006:0474a06": "苕溪云。此表大眾於第一義天以四十位真因之華而嚴果德也。又表發真歸",
    "X11n0268_006:0474a07": "元空界殞裂唯一寂光土。是事希有。故詠歌之。補遺云。天雨百寶華表百界",
    "X11n0268_006:0474a08": "千法均一理。四色表四位。間錯紛糅表一位具足諸位功德。虗空成七寶色表",
    "X11n0268_006:0474a09": "七覺理徧一切法。娑婆不現唯一佛土。吳興表空界殞裂唯一寂光可也。亦可",
    "X11n0268_006:0474a10": "云表上十八界差別已破圓通一理現前。長水云。法身體素。天龍之所忽劣。",
    "X11n0268_006:0474a11": "今將顯現如空。寶嚴萬行集成。故華間錯。根塵消復。法界圓成。山河不現。合成",
    "X11n0268_006:0474a12": "一界也。釋要云。百寶華者。萬行因華莊嚴本有法身。方彰妙果也。山河不現。",
    "X11n0268_006:0474a13": "九界依正一念全空合成一界。佛界圓顯也。谷響云。梵唄詠歌者。具言唄匿。",
    "X11n0268_006:0474a14": "或曰婆師。此翻讚歎。乃是以梵天之音讚歎詠歌於三寶也。手鑑云。善見云",
    "X11n0268_006:0474a15": "聽汝等作唄。唄者言說之辭也。佛雖言說。未知說何等法。諸比丘問佛。佛聽從",
    "X11n0268_006:0474a16": "修多羅至優婆提舍隨意所說。今此方梵音。准宣驗記。魏陳王居魚山。夜間聞",
    "X11n0268_006:0474a17": "岩岫門響韻記憶。因經中伽陀。教僧作梵唄。陳思王即曹子建魏武帝第四太",
    "X11n0268_006:0474a18": "子。十歲屬文。下筆便成。初不曾改。每讀佛經輙留連嗟翫。以為至道之宗極也。",
    "X11n0268_006:0475a01": "因遊魚山。忽聞空中梵天音響。清雅哀婉。獨聽良久。從者咸聞。乃模其聲即寫",
    "X11n0268_006:0475a02": "為梵唄。撰文製音。讚歎三寶。傳為後式也。如僧護比丘。向樹下坐高聲作唄。",
    "X11n0268_006:0475a03": "群仙聞之證不還果。又諸天聞之悉生歡喜。",
    "X11n0268_006:0475a04": "於是如來告文殊師利法王子。汝今觀此二十五無學諸大菩薩及阿羅漢。各說",
    "X11n0268_006:0475a05": "最初成道方便。皆言修習真實圓通。",
    "X11n0268_006:0475a06": "長水云。若以三科七大專門獨善。隨根各入。此皆方便。若於此界。現在未來設",
    "X11n0268_006:0475a07": "教通方。上中下機咸得悟入。永為眾生方便成道者。於二十五何門為勝。由先",
    "X11n0268_006:0475a08": "所請十方如來得成菩提妙三摩提最初方便。故今令選通途法門。使其成就。",
    "X11n0268_006:0475a09": "補遺云。成道方便者。方便乃善巧之名。又云。二十五無學。從其敘昔證言",
    "X11n0268_006:0475a10": "之。有小乘四果之無學。菩薩地位之無學。從其敘圓通言之。既已開顯俱菩薩",
    "X11n0268_006:0475a11": "之無學耳。",
    "X11n0268_006:0475a12": "彼等修行。實無優劣前後差別。",
    "X11n0268_006:0475a13": "我今欲令阿難開悟。二十五行誰當其根。",
    "X11n0268_006:0475a14": "補遺云。此中實無優劣。會同諸聖圓通理齊也。誰當其根。從土順機彰別義也。",
    "X11n0268_006:0475a15": "須知十八界門。根根通。根根別。入道皆通。順土皆別。下文以耳根當此土機為",
    "X11n0268_006:0475a16": "別。乃別義之規模耳。須知佛意欲顯根根皆別。方是盡理。如香積土。必以味塵",
    "X11n0268_006:0475a17": "別為圓通門。使文殊在彼。則觀音耳根固為所揀。今仰窺佛意。先列二十五聖",
    "X11n0268_006:0475a18": "並云入圓通門。佛印定云實無優劣顯十八界皆圓通門。此通意也。又令揀選",
    "X11n0268_006:0476a01": "當機易得成就取耳根者。顯十八界根根皆別。順土義也。則知取耳根圓通。欲",
    "X11n0268_006:0476a02": "彰十八界根根順土皆別之義。非特只為顯觀音之勝耳。須知通處常別。別處",
    "X11n0268_006:0476a03": "常通也。",
    "X11n0268_006:0476a04": "兼我滅後。此界眾生入菩薩乘求無上道。何方便門得易成就。",
    "X11n0268_006:0476a05": "苕溪云。上從證性會同圓通。今為逗根令簡方便。性如華屋。根如入門。若得其",
    "X11n0268_006:0476a06": "門方受其賜。世人以解為證。請思最初入道方便。與二十五聖孰為其倫乎。",
    "X11n0268_006:0476a07": "文殊師利法王子奉佛慈旨。即從座起頂禮佛足。承佛威神說偈對佛。",
    "X11n0268_006:0476a08": "此下欲簡圓通。先明覺性。次辨迷妄。後示歸元。於歸元中選耳根為易。文殊既",
    "X11n0268_006:0476a09": "與觀音同證。故奉佛慈旨有自來矣。",
    "X11n0268_006:0476a10": "覺海性澄圓。圓澄覺元妙。",
    "X11n0268_006:0476a11": "真覺之性譬如大海。澄湛圓融。皆喻寂而常照也。復牒圓澄所喻之覺。示其本",
    "X11n0268_006:0476a12": "來照而常寂。故曰元妙。此類前文性覺妙明本覺明妙。但法喻相參耳。澄圓",
    "X11n0268_006:0476a13": "二字皆喻。須知澄取定義。圓取動義。水之為物逐器大小。乘流遇坎無所不可。",
    "X11n0268_006:0476a14": "圓融不拘之義。故對於照。有應物之義也。圓澄喻也。覺元妙法也。覺而元妙。照",
    "X11n0268_006:0476a15": "而寂也。上句覺性二字。亦約二法明寂照。但與喻相。參欲成句逗故不次耳。",
    "X11n0268_006:0476a16": "元明照生所。所立照性亡。迷妄有虗空。依空立世界。想澄成國土。知覺乃眾生。",
    "X11n0268_006:0476a17": "真際云。圓明照生所等者。於彼元明性上。妄生照用。而形所相。熏聞云。照即",
    "X11n0268_006:0476a18": "能見相。所即境界相。有相當情。無相則隱。故照性亡。苕溪云。照字義通真",
    "X11n0268_006:0477a01": "妄。猶明覺二義也。故前文云。性覺必明妄為明覺。覺非所明因明立所。所既妄",
    "X11n0268_006:0477a02": "立生汝妄能。迷妄有虗空等。此乃無同異中熾然成異。異彼所異。因異立同。同",
    "X11n0268_006:0477a03": "異發明。因此復立無同無異。是知虗空為同。世界國土為異。眾生即有為法無",
    "X11n0268_006:0477a04": "同無異。熏聞云。想澄成國土。知覺乃眾生。謂情與無情皆妄想所成。如天親",
    "X11n0268_006:0477a05": "說。有分別及無分別皆名為識。有分別名識。識無分別。名似塵識。今想澄成國",
    "X11n0268_006:0477a06": "土即似塵識也。知覺乃眾生即識識也。宗唯識者。但謂此識不與真如同。以一",
    "X11n0268_006:0477a07": "心為源。故說真如無覺無知凝然不變。不許隨緣。唯談八識生起諸法由是與",
    "X11n0268_006:0477a08": "法性宗義同水火若曉今家破四性已。隨宜而說。情通妙契。諍計咸失。纂註",
    "X11n0268_006:0477a09": "云。由無明迷乎覺性。遂乃變成頑空。所有世界皆依空立。又妄想澄凝則成三",
    "X11n0268_006:0477a10": "土染礙。妄想知覺則成九界紛擾。",
    "X11n0268_006:0477a11": "空生大覺中。如海一漚發。有漏微塵國。皆依空所生。",
    "X11n0268_006:0477a12": "苕溪云。有漏兼有情。熏聞云。漏謂漏失。屬煩惱故。律云癡人造業開諸漏門",
    "X11n0268_006:0477a13": "是也。",
    "X11n0268_006:0477a14": "漚滅空本無。況復諸三有。",
    "X11n0268_006:0477a15": "三有含情器。有因有果。故婆沙以苦集二諦為三有體。妄元無本。畢竟不",
    "X11n0268_006:0477a16": "生。故虗空如漚不滅而滅。三有如幻不無而無。",
    "X11n0268_006:0477a17": "歸元性無二。方便有多門。",
    "X11n0268_006:0477a18": "補遺云。上句言所入圓通。下句指十八界七大。得涅槃之心則易。明差別之",
    "X11n0268_006:0478a01": "智為難。",
    "X11n0268_006:0478a02": "聖性無不通。順逆皆方便。",
    "X11n0268_006:0478a03": "上句指二十五聖無施不可。下句約機順土。故逆順之義生焉。如此土耳根入",
    "X11n0268_006:0478a04": "道則順。餘根入道則逆。他土例說。雖有逆順皆方便門。如此土亦有餘根入道。",
    "X11n0268_006:0478a05": "但遲而不速。亦方便也。苕溪云。應亦以聲聞所修為逆。菩薩所修為順。又菩",
    "X11n0268_006:0478a06": "薩中漸次為逆。圓頓曰順。下文云淺深同說法。其義例然。",
    "X11n0268_006:0478a07": "初心入三昧。遲速不同倫。",
    "X11n0268_006:0478a08": "苕溪云。當根則速。差機則遲。日劫相倍。是不同類。補遺云。此土凡夫入道之",
    "X11n0268_006:0478a09": "人。欲入三昧。於一十八界七大有遲速之義。耳根入道則速。所以下取之。餘根",
    "X11n0268_006:0478a10": "入道則遲。所以去之。如來上文以諸聖修行實無優劣。又言二十五行誰當其",
    "X11n0268_006:0478a11": "根。只是將十八界七大法相。對此土機宜揀選。不能揀諸聖圓通也。歷觀下文。",
    "X11n0268_006:0478a12": "並將十八界七大法相對此土凡夫根境。揀宜不宜。更無一言指斥諸聖圓通",
    "X11n0268_006:0478a13": "為失也。如初色塵則曰。塵染不明徹。如何獲圓通。且優波尼沙陀。析色至空。又",
    "X11n0268_006:0478a14": "曰妙色密圓。豈不於色精了明徹。揀聲塵云。音聲雜語言。一非含一切。且陳那",
    "X11n0268_006:0478a15": "於聲明悟。又曰妙音密圓。如何却云雜語言。不含一切。是知諸聖雖得圓通。若",
    "X11n0268_006:0478a16": "以聲色對今初心。只成塵礙雜相。不能入圓通也。",
    "X11n0268_006:0478a17": "色想結成塵。精了不能徹。如何不明徹。於是獲圓通。",
    "X11n0268_006:0478a18": "苕溪云。初色塵。色由妄想結成諸塵。塵質留礙。故於精明了別之性不能通徹。",
    "X11n0268_006:0479a01": "音聲雜語言。但伊名句味。一非含一切。云何獲圓通。",
    "X11n0268_006:0479a02": "孤山云。聲塵中雜。謂種種語言。而此語言但唯名句味耳。新翻皆云名句文。",
    "X11n0268_006:0479a03": "釋要云。名詮自性。如云火。秪詮得火。更不含水風等并是何火等。句詮差別。即",
    "X11n0268_006:0479a04": "言炭火艾火等。文即是字。為二所依。古以文為味者。字能顯二。如味能顯食中",
    "X11n0268_006:0479a05": "之醎淡也。問陳那悟聲塵與觀音耳根相類。今簡以為非者。蓋聲是佛語。根乃",
    "X11n0268_006:0479a06": "自身。認塵則著他語言。觀根則了己心性。是心聲塵亦為所簡。",
    "X11n0268_006:0479a07": "香以合中知。離則元無有。不恒其所覺。云何獲圓通。",
    "X11n0268_006:0479a08": "味性非本然。要以味時有。其覺不恒一。云何獲圓通。",
    "X11n0268_006:0479a09": "觸以所觸明。無所不明觸。合離性非定。云何獲圓通。",
    "X11n0268_006:0479a10": "熏聞云。香味觸塵皆合中知。離則不覺。簡意大同。",
    "X11n0268_006:0479a11": "法稱為內塵。憑塵必有所。能所非徧涉。云何獲圓通。",
    "X11n0268_006:0479a12": "真際云。獨散徧緣。不依五根所取。稱為內塵。補遺云。法塵為所緣。意為能緣。",
    "X11n0268_006:0479a13": "但心無並慮。如緣善心數則不能緣惡。故曰非徧涉。既非徧涉。於凡夫法塵豈",
    "X11n0268_006:0479a14": "獲圓通。若在迦葉圓通。則曰妙法開明。豈可斥曰能所非徧涉乎。",
    "X11n0268_006:0479a15": "見性雖洞然。明前不明後。四維虧一半。云何獲圓通。",
    "X11n0268_006:0479a16": "擕李云。初眼根縱其見性雖云洞然。奪其見相故不明後。長水云。前方全明。",
    "X11n0268_006:0479a17": "後方全暗。左右傍觀三分之二。故云四維虧一半。補遺云此只就凡夫眼根見",
    "X11n0268_006:0479a18": "物亦有洞然不昧者。欲以不明後奪之。故以洞然縱之耳。前文自將四隅以明",
    "X11n0268_006:0480a01": "凡夫所觀只得一半。若四維即同四方。不成一半矣。此中欲將一半奪之。特指",
    "X11n0268_006:0480a02": "四隅耳。",
    "X11n0268_006:0480a03": "鼻息出入通。現前無交氣。支離匪涉入。云何獲圓通。",
    "X11n0268_006:0480a04": "舌非入無端。因味生覺了。味亡了無有。云何獲圓通。",
    "X11n0268_006:0480a05": "苕溪云。舌根為識所依。亦名舌入。今文語倒。但是舌入非無端耳。",
    "X11n0268_006:0480a06": "身與所觸同。各非圓覺觀。涯量不冥會。云何獲圓通。",
    "X11n0268_006:0480a07": "內身外物能所相觸。方有覺觀。離中則無。故云各非等。若謂合中有者。其如物",
    "X11n0268_006:0480a08": "非體知。成敵兩立。故云涯量等。",
    "X11n0268_006:0480a09": "知根雜亂思。湛了終無見。想念不可脫。云何獲圓通。",
    "X11n0268_006:0480a10": "湛了終無見。如前精了不能徹也。以雜亂思。於湛了性終不能見。補遺云。此",
    "X11n0268_006:0480a11": "亦就凡夫根境以辨聖人。明前不明後乃凡夫。那律半頭天眼十方俱明。方是",
    "X11n0268_006:0480a12": "神通之相耳。如上自敘曰。我不因眼觀見十方。豈有神通但明前邪。鼻根通利",
    "X11n0268_006:0480a13": "方有出入之息。若出入息支分之時。則缺於中交。兩相涉入乃是中交。六根中",
    "X11n0268_006:0480a14": "唯鼻舌身三乃合中知。此三中鼻根聞氣。似不待其香入。身遇寒暑冷煖。似不",
    "X11n0268_006:0480a15": "待觸入。唯舌根非味入。則舌無知。言舌非味入。則無端由知為舌根也。故下句",
    "X11n0268_006:0480a16": "便云因味生覺了也。身根中各言身觸兩離。非不也。圓成也。身觸兩離。則不成",
    "X11n0268_006:0480a17": "覺觀。身觸二物雖合。各有邊畔。非能冥會涯量猶言邊畔。凡夫意根多有亂思",
    "X11n0268_006:0480a18": "不能照理。豈可入圓通耶。若在空生從曠劫來心得無礙。頓入如來寶明空海。",
    "X11n0268_006:0481a01": "如何斥云雜亂思不見湛了耶。",
    "X11n0268_006:0481a02": "識見雜三和。詰本稱非相。自體先無定。云何獲圓通。",
    "X11n0268_006:0481a03": "擕李云。論云二和生識。謂根境和合識生其中。今言三和者。能所合說也。根境",
    "X11n0268_006:0481a04": "乖時識自無體。故云無定。",
    "X11n0268_006:0481a05": "心聞洞十方。生於大因力。初心不能入。云何獲圓通。",
    "X11n0268_006:0481a06": "孤山云。耳識中唯以心聞。不由根聽。斯是分真所得。故非初心能入。長水云。",
    "X11n0268_006:0481a07": "普賢菩薩。本用心聞分別眾生所有知見得大自在。今揀太高收機不盡。既法",
    "X11n0268_006:0481a08": "界為體心聞為用故洞十方。此由普賢因修大行之所感。故中下之機於斯絕",
    "X11n0268_006:0481a09": "分。故云不能入。以眾生心中發明普賢行者方現其身。非同觀音觸物隨現。",
    "X11n0268_006:0481a10": "鼻想本權機。秪令攝心住。住成心所住。云何獲圓通。",
    "X11n0268_006:0481a11": "狐山云。數息乃調心方便。故曰權機。機謀也。亦方便之異名耳。資中云。若心",
    "X11n0268_006:0481a12": "有住則為非住。有所住著也。非觀也。真則無住。補遺云。此亦就此方凡夫言",
    "X11n0268_006:0481a13": "之。若使凡夫初心依此數息守心於鼻端。乃成有相縛心之法。圓通安在。如世",
    "X11n0268_006:0481a14": "之痴禪兀坐。安能入道。若在難陀見息化為光明。乃至云息久發明明圓滅漏。",
    "X11n0268_006:0481a15": "安得斥云只令攝心住而已耶。",
    "X11n0268_006:0481a16": "說法弄音文。開悟先成者。名句非無漏。云何獲圓通。",
    "X11n0268_006:0481a17": "說法弄音文。因斥末俗講者。不務談理趣。衒其音聲。雜以外典以為文華。若翫",
    "X11n0268_006:0481a18": "弄然。若欲於此說法。舌根中求開悟。必資先有師教開解。或宿有善種。則或有",
    "X11n0268_006:0482a01": "之。不則無也。良由能說法者必先學習亦善種宿成。今日開悟之功不獨在舌",
    "X11n0268_006:0482a02": "根矣。況所說名句。非入無漏之器。故今揀之。",
    "X11n0268_006:0482a03": "持犯但束身。非身無所束。元非徧一切。云何獲圓通。",
    "X11n0268_006:0482a04": "上首先以小乘束身。次以大乘束心。然後身心一切通達。今言今日初心欲以",
    "X11n0268_006:0482a05": "持戒執身從身識入道。則不可。何則徒能束身。心不能束。言非身則心是也。元",
    "X11n0268_006:0482a06": "非徧一切。謂不能徧束身之與心也。然則今云身識。豈不是心。須知大乘菩薩",
    "X11n0268_006:0482a07": "所戒單心。小乘所治身口兼意。若望單心。只成身口。",
    "X11n0268_006:0482a08": "神通本宿因。何關法分別。念緣非離物。云何獲圓通。",
    "X11n0268_006:0482a09": "熏聞云。六神通中漏盡通是意識內證。前五通是意識外用。斯由目連宿因成",
    "X11n0268_006:0482a10": "熟。從三迦葉邊聞法而發。且非初心入道軌則。是故簡之。苕溪云。目連神通",
    "X11n0268_006:0482a11": "由宿習所得。雖云旋湛心光發宣。非關於法分別而現。又小乘神通皆是作意。",
    "X11n0268_006:0482a12": "熏聞云。謂一心秪能作一。不同大乘無記化化通也。緣物則有。離物則亡。",
    "X11n0268_006:0482a13": "谷響云。小乘修通天眼則緣障外色。修之天耳。則緣障外聲。修之餘通皆然。",
    "X11n0268_006:0482a14": "今謂身如意通中。轉變他身。及世間所有隨心自在。亦是念緣。非離物相。",
    "X11n0268_006:0482a15": "補遺云。目連得通。蓋由聞法得道。然後於意識禪定發於神通。非獨意識而已。",
    "X11n0268_006:0482a16": "法謂法塵分別。即意識。舉所顯能耳。今欲對此土初心之人。只從意識入道者。",
    "X11n0268_006:0482a17": "意識必有緣念。不能離所緣塵物。如何可得圓通耶。",
    "X11n0268_006:0482a18": "若以地性觀。堅礙非通達。有為非聖性。云何獲圓通。",
    "X11n0268_006:0483a01": "初地大。持地菩薩觀身微塵與世界微塵等無差別。乃至刀兵亦無所觸。豈可",
    "X11n0268_006:0483a02": "斥令堅礙非通達耶。騐知此中。全以大地法相對初心以簡。",
    "X11n0268_006:0483a03": "若以水性觀。想念非真實。如如非覺觀。云何獲圓通。",
    "X11n0268_006:0483a04": "熏聞云。水大中如如非覺觀。謂如如之理。非由水之覺觀所能契會。補遺云。",
    "X11n0268_006:0483a05": "初心欲用尋伺心。想念水性。豈能契如如圓通耶。覺觀即尋伺也。言能所不合。",
    "X11n0268_006:0483a06": "故曰非如如。",
    "X11n0268_006:0483a07": "若以火性觀。厭有非真離。非初心方便。云何獲圓通。",
    "X11n0268_006:0483a08": "火大厭有。烏芻瑟摩厭欲觀火。非真解脫。初心欲學火頭厭欲火之有。只成取",
    "X11n0268_006:0483a09": "捨事行。不能婬欲即是道之真離欲火也。抑又若依火頭徧觀火大。化婬心成",
    "X11n0268_006:0483a10": "智慧火。此又非初心所宜。若初心治欲自有方便。如五停心不淨是也。火頭發",
    "X11n0268_006:0483a11": "大心後。生大寶焰。已成真離。但初心非及耳。",
    "X11n0268_006:0483a12": "若以風性觀。動寂非無對。對非無上覺。云何獲圓通。",
    "X11n0268_006:0483a13": "風是動性。由動有寂。動寂相對。不成圓通。故為所簡。",
    "X11n0268_006:0483a14": "若以空性觀。昏鈍先非覺。無覺異菩提。云何獲圓通。",
    "X11n0268_006:0483a15": "先非覺。從迷空。是無明。故屬昏鈍。望今妄心。故先非覺。",
    "X11n0268_006:0483a16": "若以識性觀。觀識非常住。存心乃虗妄。云何獲圓通。",
    "X11n0268_006:0483a17": "熏聞云。非常。初心以識為境則。念念流動。入道良難故。孤山云。心本無心。存",
    "X11n0268_006:0483a18": "之則妄。補遺云。彌勒唯心識觀。豈不達常住耶。騐知就初心觀識。不能即陰",
    "X11n0268_006:0484a01": "是真耳。",
    "X11n0268_006:0484a02": "諸行是無常。念性元生滅。因果今殊感。云何獲圓通。",
    "X11n0268_006:0484a03": "諸行是無常等者。蓋言今日初心欲依念根通則不可。初心動念即屬行陰無",
    "X11n0268_006:0484a04": "常。此念性既在凡位。元是生滅。如何以生滅因尅圓通果耶。苕溪云。已上二",
    "X11n0268_006:0484a05": "十四聖。皆由所得圓通本根。非此土當根。乃為所簡。豈文殊之有慢心。諸聖之",
    "X11n0268_006:0484a06": "有慚德。文殊所簡去者。既而下交所取耳根當此土機。須約十八界在迷陰境",
    "X11n0268_006:0484a07": "而說。但其中揀六識。有約高位。有約宿習。為非初心能入。此外為所揀去。文殊",
    "X11n0268_006:0484a08": "必先立以耳根當此土機故也。不然。一十八界皆可以起眾生根。諸聖本初隨",
    "X11n0268_006:0484a09": "緣撞著。雖在文殊。諒不可揀。今此自循六塵六根六識七大諸法相而揀。何曾",
    "X11n0268_006:0484a10": "干涉諸聖邊事。若云須知揀聖。全是揀機未為盡理。須知揀法全是揀機。",
    "X11n0268_006:0484a11": "我今白世尊。佛出娑婆界。此方真教體。清淨在音聞。欲取三摩提。實以聞中入。離",
    "X11n0268_006:0484a12": "苦得解脫。",
    "X11n0268_006:0484a13": "長水云。娑婆世界。耳根最利。故用音聲以為佛事。手鑑云。由前問云。何方便門",
    "X11n0268_006:0484a14": "得易成就。故今對曰。實以聞中入。謂此土初心。依乎耳根。悟道則速。三昧易成。",
    "X11n0268_006:0484a15": "以餘根鈍故。悟道則遲。觀行難就。由從耳根發識聞聲。引生第六識中聞慧。",
    "X11n0268_006:0484a16": "緣名句聞熏成解心種子。納為教體。教體既成。然後思惟修習。入三摩提。成大",
    "X11n0268_006:0484a17": "解脫。苕溪云。教體應具聲名句文。今言音聞者。以聲是實法。餘三是假。攝假",
    "X11n0268_006:0484a18": "從實。故但云音。音即所聞之境。聞即能聞之根。舉所顯能。而正示聞性。故云欲",
    "X11n0268_006:0485a01": "取等。又音即一切音聲。蓋本性之音耳。相宗之義。音即聲識。聞性即耳識。即見",
    "X11n0268_006:0485a02": "相二分。故音聲不出自之本性。前文由我不自觀音以觀觀者。即反聞也。下文",
    "X11n0268_006:0485a03": "云圓真實。通真實。常真實。乃顯音聞之性反聞故即空觀空則清淨。故名梵音。",
    "X11n0268_006:0485a04": "以音聞之性聞聲救苦。故即假。故名海潮音。以正反聞時。不失尋聲救苦。應眾",
    "X11n0268_006:0485a05": "機時。不離反聞自性。則即中。故名為妙音也。",
    "X11n0268_006:0485a06": "良哉觀世音。於恒沙劫中。入微塵佛國。得大自在力。無畏施眾生。妙音觀世音。梵",
    "X11n0268_006:0485a07": "音海潮音。救世悉安寧。出世獲常住。",
    "X11n0268_006:0485a08": "長水云。初句總標歎。次二句歎三十二應。次二句歎十四無畏。兼四不思議。次",
    "X11n0268_006:0485a09": "二句歎德號。補遺云。書曰股肱良哉。良善也。觀音補處安養。而助化娑婆。皆股",
    "X11n0268_006:0485a10": "肱義。孤山云。智冥妙理。故曰妙音。悲化羣生。故觀世音。此約法歎也。智冥理",
    "X11n0268_006:0485a11": "故無二邊染污。如梵音清淨。悲化生故赴十界機感。如潮不過限。此約吁歎也。",
    "X11n0268_006:0485a12": "救世結潮音赴機。出世結梵音冥理。亦是令眾生先得世樂後獲常樂。",
    "X11n0268_006:0485a13": "我今啟如來。如觀音所說。",
    "X11n0268_006:0485a14": "譬如人靜居。十方俱擊鼓。十處一時聞。此則圓真實。",
    "X11n0268_006:0485a15": "長水云。此解脫德也。熏聞云。居坐也。如禮記燕居閑居然。前觀音所陳三",
    "X11n0268_006:0485a16": "昧。所得殊勝。赴感不差。周徧皆應。十方十界也。擊鼓機動也。一時聞者應不失",
    "X11n0268_006:0485a17": "也。應身無量即圓真實也。",
    "X11n0268_006:0485a18": "目非觀障外。口鼻亦復然。身以合方知。心念紛無緒。隔垣聽音響。遐邇俱可聞。五",
    "X11n0268_006:0486a01": "根所不齊。是則通真實。",
    "X11n0268_006:0486a02": "長水云。此般若德也。孤山云。口鼻身俱合中知。若將以合方知句居上。其義",
    "X11n0268_006:0486a03": "則順。蓋語倒耳。熏聞云。心念紛無緒。說文云。緒絲端也。言心念紛亂如絲之",
    "X11n0268_006:0486a04": "無端。補遺云。心之亂思。多失念徤忘如絲之失緒也。以此明意根有障隔之義。",
    "X11n0268_006:0486a05": "苕溪云。此明圓通。且寄耳用。以顯聞性異於五根也。用有時方遠近以量。恐",
    "X11n0268_006:0486a06": "未達者謂之無常。故有下文明常真實以顯也。",
    "X11n0268_006:0486a07": "音聲性動靜。聞中為有無。無聲號無聞。非實聞無性。聲無既無滅。聲有亦非生。生",
    "X11n0268_006:0486a08": "滅二圓離。是則常真實。",
    "X11n0268_006:0486a09": "長水云。此法身德也。真際云。如羅睺羅擊鍾。聲于聞中自有動靜。說為有無。",
    "X11n0268_006:0486a10": "非謂聞性是有無也。世人若以不聞聲時號無聞者。聞性已滅。聲塵更起遣誰",
    "X11n0268_006:0486a11": "更聞。是知聲有聞性不生。聲無聞性不滅。生滅既而徧離。由是得名常真實也。",
    "X11n0268_006:0486a12": "縱令在夢想。不為不思無。覺觀出思惟。身心不能及。",
    "X11n0268_006:0486a13": "如前重睡心想不行。聞舂擣聲別作他物。此時豈憶靜搖。應知聞性不斷。故云",
    "X11n0268_006:0486a14": "不為不思無。覺觀出思惟者。此既不與念想相應。即出覺觀思惟之表。譯人迴",
    "X11n0268_006:0486a15": "文不盡。故令語倒。覺觀即尋伺也。思惟即是徧行思也。俱是心所。皆不相應。故",
    "X11n0268_006:0486a16": "名為出。又覺是本覺。即聞性也。觀即是照。此即順文。夢聞舂擣之聲。雖不思",
    "X11n0268_006:0486a17": "惟聞性不滅。及乎覺觀盡聞不住。覺所覺空。則身心豈能及乎。因粘上句不",
    "X11n0268_006:0486a18": "為不思無。故言覺觀出於思惟耳。",
    "X11n0268_006:0487a01": "今此娑婆國。聲論得宣明。眾生迷本聞。循聲故流轉。阿難縱強記。不免落邪思。豈",
    "X11n0268_006:0487a02": "非隨所淪。旋流獲無妄。",
    "X11n0268_006:0487a03": "阿難汝諦聽。我承佛威力。宣說金剛王。如幻不思議。佛母真三昧。",
    "X11n0268_006:0487a04": "孤山云。金剛空也。如幻假也。佛母中也。",
    "X11n0268_006:0487a05": "汝聞微塵佛。一切祕密門。欲漏不先除。畜聞成過誤。將聞持佛佛。何不自聞聞。",
    "X11n0268_006:0487a06": "補遺云。畜積乃自外而入。非中有者也。留滯言詮逐外而已。孤山云。將汝循",
    "X11n0268_006:0487a07": "聲之妄聞。以持諸佛之言教。何不反觀自性而求解脫乎。上聞能觀之智。下聞",
    "X11n0268_006:0487a08": "所觀之理。",
    "X11n0268_006:0487a09": "聞非自然生。因聲有名字。旋聞與聲脫。能脫欲誰名。",
    "X11n0268_006:0487a10": "苕溪云。上既儆其自聞。今乃略示修相。先指妄聞非無緣生。生必藉因。因即聲",
    "X11n0268_006:0487a11": "教。當以三慧旋此根境俱令脫黏。所執若銷則能脫之慧復何名狀。能脫亦亡",
    "X11n0268_006:0487a12": "也。誰名之言。即責其能亡之相也。",
    "X11n0268_006:0487a13": "一根既返源。六根成解脫。",
    "X11n0268_006:0487a14": "見聞如幻翳。三界若空華。聞復翳根除。塵銷覺圓淨。淨極光通達。寂照含虗空。",
    "X11n0268_006:0487a15": "熏聞云。復其本聞。分破無明。故名為除。覺淨即分真智。淨極光通達。謂真智究",
    "X11n0268_006:0487a16": "竟。若心起見則有不見之相。心既離見即是光明徧照之義。長水云。淨極謂",
    "X11n0268_006:0487a17": "滿淨。解脫圓也。光通達謂滿覺。般若備也。寂照謂真理。法身極也。三德既圓。三",
    "X11n0268_006:0487a18": "障永盡。如大夢寤。如蓮華開。返觀世界。欲誰留礙。",
    "X11n0268_006:0488a01": "却來觀世間。猶如夢中事。摩登伽在夢。誰能留汝形。",
    "X11n0268_006:0488a02": "如世巧幻師。巧作諸男女。雖見諸根動。要以一機抽。息機歸寂然。諸幻成無性。",
    "X11n0268_006:0488a03": "苕溪云。幻師譬真如。幻作喻隨緣。真妄和合變成六根。如諸男女。一機即耳根",
    "X11n0268_006:0488a04": "也。應以旋聞聲脫為抽。熏聞云。如於木人。抽斷耳根轉動之機。則諸根動作",
    "X11n0268_006:0488a05": "一時俱息。又應知要以一機抽。機謂機關。雖轉動如人。元無主宰。故智論云。",
    "X11n0268_006:0488a06": "佛所說法皆無有我。亦無我所。但諸法和合假名眾生。如機關木人。雖能動作",
    "X11n0268_006:0488a07": "內無有主。若觀上文云幻作諸男女。似非木人。恐是幻術使其木人。故見諸根",
    "X11n0268_006:0488a08": "機動之相。補遺云。幻者假為之名。非必如幻師幻藥化成男女。但是假作木",
    "X11n0268_006:0488a09": "人即名幻師幻作耳。",
    "X11n0268_006:0488a10": "六根亦如是。元依一精明。分成六和合。一處成休復。六用皆不成。",
    "X11n0268_006:0488a11": "苕溪云。元依一精明。合前幻師。妄為能依。真偽所依。分成等合文可見。谷響",
    "X11n0268_006:0488a12": "云。休善也。善復其性也。又休歇也。歇脫粘合而復其性也。",
    "X11n0268_006:0488a13": "塵垢應念銷。成圓明淨妙。餘尚塵諸學。明極即如來。",
    "X11n0268_006:0488a14": "苕溪云。上二句登圓初住。下二句從力至極。",
    "X11n0268_006:0488a15": "大眾及阿難。旋汝倒聞機。及聞聞自性。性成無上道。圓通實如是。",
    "X11n0268_006:0488a16": "熏聞云。今謂機者。亦應怗前抽機之喻。補遺云。反聞不循塵也。聞自性者。却",
    "X11n0268_006:0488a17": "以耳聞之性為所聞。能聞是觀也。前云何不自聞聞亦然。上聞字是能觀。下聞",
    "X11n0268_006:0488a18": "字是耳根。聞性照其聞性。寂然歸真耳。",
    "X11n0268_006:0489a01": "此是微塵佛。一路涅槃門。過去諸如來。斯門已成就。現在諸菩薩。今各入圓明。未",
    "X11n0268_006:0489a02": "來修學人。當依如是法。我亦從中證。非唯觀世音。",
    "X11n0268_006:0489a03": "誠如佛世尊詢我諸方便。以救諸末劫。求出世間人。成就涅槃心。觀世音為最。自",
    "X11n0268_006:0489a04": "餘諸方便。皆是佛威神。即事捨塵勞。非是長修學。淺深同說法。",
    "X11n0268_006:0489a05": "苕溪云。謂此方所有於諸方便而得悟者。由佛之力苟他土以餘根為利。耳根",
    "X11n0268_006:0489a06": "為鈍者。反顯可知。長水云。前四句頌佛令揀成就。下二句正指圓門。顯是雅",
    "X11n0268_006:0489a07": "當。自餘下五句。明二十四聖各隨所因事相而成觀行。皆是佛之威神方便令",
    "X11n0268_006:0489a08": "其得道。非是久長修學淺深二機同入之法門也。足顯觀音即是淺深二機同",
    "X11n0268_006:0489a09": "說同入長修學之法門耳。釋要云。即事捨塵勞者。因權小而入實也。又因婬",
    "X11n0268_006:0489a10": "因刺因水等事也。補遺云。唯自餘下五句。方是揀諸聖圓通之文。意云除耳",
    "X11n0268_006:0489a11": "根圓通之外。其餘根入圓通之人。乃是佛威神。就餘根塵之事。亦能捨塵勞。但",
    "X11n0268_006:0489a12": "非久遠永則也。蓋非正逗此土機宜。故曰非是長修學也。前歷法相揀。則曰非",
    "X11n0268_006:0489a13": "圓通。此揀能入人亦是圓通。但不可為此土永則耳。前二十四聖敘昔所證。在",
    "X11n0268_006:0489a14": "小則淺。在大則深。此淺深者。於餘根塵得入者。不可與耳根聞說法為同。故曰",
    "X11n0268_006:0489a15": "淺深同說法。以上非是二字冠下故也。相倍遲速不同倫又亦可。凡此土於餘",
    "X11n0268_006:0489a16": "根塵得入者。必先同聞說法。以聲教為本。方能入道。故曰皆是佛威神。及經淺",
    "X11n0268_006:0489a17": "深同說也。所以荊溪云。此土入者不假餘塵。雖有滅後色經。淨名香飯及以法",
    "X11n0268_006:0489a18": "行思惟悟等。並以金口聲教為本。",
    "X11n0268_006:0490a01": "頂禮如來藏。無漏不思議。願加被未來。於此門無惑。方便易成就。堪以教阿難。及",
    "X11n0268_006:0490a02": "末劫沉淪。但以此根修。圓通超餘者。真實心如是。",
    "X11n0268_006:0490a03": "長水云。如來藏即一體三寶。具足無漏性功德故。",
    "X11n0268_006:0490a04": "於是阿難及諸大眾。身心了然。得大開示。觀佛菩提及大涅槃。猶如有人因事遠",
    "X11n0268_006:0490a05": "遊未得歸還。明了其家所歸道路。",
    "X11n0268_006:0490a06": "文殊指已選圓通心。一會之眾根器各異大小不同。前文觀音說竟。即感諸佛",
    "X11n0268_006:0490a07": "放光互來灌頂。兼灌大菩薩及阿羅漢。受彼光者。一時俱獲金剛三昧。此即顯",
    "X11n0268_006:0490a08": "會二十四聖諸別觀門。一時圓入觀音修證。今此阿難及諸初心。聞說偈已。隨",
    "X11n0268_006:0490a09": "其位次悟入有異。阿難等方悟圓通從耳根入。猶未有證。故云明了其家所歸",
    "X11n0268_006:0490a10": "道路。手鑑云。最初語云不知常住真心乃至不知七大圓融。洎乎知者即解中",
    "X11n0268_006:0490a11": "之悟也。次請云。示我本發心路。復云未達圓通本根。佛令諸聖各說初門。又敕",
    "X11n0268_006:0490a12": "文殊選令易入。遂領云是中修行得無疑惑。即行中之悟也。斯則於解於行坦",
    "X11n0268_006:0490a13": "然明白。可舉而行。故有了家歸路之喻也。未證明矣。",
    "X11n0268_006:0490a14": "普會大眾天龍八部有學二乘。及諸一切新發心菩薩。其數凡有十恒河沙。皆得",
    "X11n0268_006:0490a15": "本心。遠塵離垢獲法眼淨。",
    "X11n0268_006:0490a16": "資中云。莊嚴論法眼淨初地見道也。若依圓教即十住初心。補遺云。以小乘",
    "X11n0268_006:0490a17": "法眼淨乃初果見道。故別圓擬之初地初住也。若據天台破塵沙為法眼淨。當",
    "X11n0268_006:0490a18": "在圓家八信已上。",
    "X11n0268_006:0491a01": "性比丘尼聞說偈已。成阿羅漢。",
    "X11n0268_006:0491a02": "孤山云。阿羅漢其名雖小。其證乃圓。准涅槃四依品。第四依人名阿羅漢。苕",
    "X11n0268_006:0491a03": "溪云。四卷指登伽方得三果。約圓位收之即七信已前也。此中若用四依判位。",
    "X11n0268_006:0491a04": "恐升之太高。以第四依之住第十地故。秪應示作聲聞。同除四住證阿羅漢。如",
    "X11n0268_006:0491a05": "涅槃中聞常取果之比也。涅槃解圓行漸。權用小果蘇息。即自入圓也。登伽",
    "X11n0268_006:0491a06": "若以圓位配之。前得三果圓七信已前。今云羅漢正入七信。所謂名偏義圓耳。",
    "X11n0268_006:0491a07": "無量眾生皆發無等等阿耨多羅三藐三菩提心。",
    "X11n0268_006:0491a08": "按天台釋法華分別功德品。發菩提心初入十信也。故仁王般若云。十善菩薩",
    "X11n0268_006:0491a09": "發大心。長別三界苦輪海。補遺云。發心者必以真如妙理平等其心。蓋無等",
    "X11n0268_006:0491a10": "而論等耳。良由心佛無二。何所論等乎。",
    "X11n0268_006:0491a11": "阿難整衣服。於大眾中合掌頂禮。心迹圓明。悲欣交集。欲益未來諸眾生故。稽首",
    "X11n0268_006:0491a12": "白佛。",
    "X11n0268_006:0491a13": "補遺云。心迹。猶言心境也。苕溪云。悲昔不聞。欣今得悟。又念未來眾生未悟",
    "X11n0268_006:0491a14": "故悲。觀現在大眾得益故忻。圓明即是心所行路。故云心迹。領悟既深。故下",
    "X11n0268_006:0491a15": "云無疑惑。",
    "X11n0268_006:0491a16": "大悲世尊。我今已悟成佛法門。是中修行得無疑惑。",
    "X11n0268_006:0491a17": "常聞如來說如是言。自未得度先度人者菩薩發心。自覺己圓能覺他者如來應",
    "X11n0268_006:0491a18": "世。我雖未度願度末劫一切眾生。",
    "X11n0268_006:0492a01": "菩薩四誓以度人為先。如來十號以應世為本。當知五住究盡二死永亡。方云",
    "X11n0268_006:0492a02": "得度。",
    "X11n0268_006:0492a03": "世尊。此諸眾生去佛漸遠。邪師說法如恒河沙。欲攝其心入三摩地。云何令其安",
    "X11n0268_006:0492a04": "立道場遠諸魔事。於菩提心得無退屈。",
    "X11n0268_006:0492a05": "長水云。前雖廣說圓通修證。凡夫始學障難尤深。況末代邪宗紛然競起。邪言",
    "X11n0268_006:0492a06": "惑正。魔辨逼真。濫迷既多。朋流者眾。若不甄辨。妨正修行。故以戒定慧騐之。邪",
    "X11n0268_006:0492a07": "元自露。故九十六種外道皆能修禪。而無戒德。涅槃經云。魔尚能變身為佛。豈",
    "X11n0268_006:0492a08": "不能為四依菩薩。釋要云。住前名初依五品十信位也。初住至五住名二依。",
    "X11n0268_006:0492a09": "六七二住名三依。八九十住名四依。通言依者。以內有道法。堪受人天依止也。",
    "X11n0268_006:0492a10": "此約圓教配也。恐惑亂世間。故佛不說。若言聽畜八不淨物者。一田宅。二種殖",
    "X11n0268_006:0492a11": "根栽。三貯聚稻穀居監求利。四奴婢人民。五養群畜。六金銀財寶。七象牙刻鏤",
    "X11n0268_006:0492a12": "諸寶大牀等。八銅鐵釜鑊等物。是魔所說。身外之物尚不許畜。何況婬盜殺妄",
    "X11n0268_006:0492a13": "根本貪嗔。世有愚人為魔所惑。誹毀戒律言是小乘自稱大乘無礙自在。下經",
    "X11n0268_006:0492a14": "廣破此等並是魔業。故佛深誡。是稱必定大乘明了之教。阿難大權。愍我將來",
    "X11n0268_006:0492a15": "必陷魔難。故殷勤毀請。永為真誡耳。熏聞云。邪師說法者。如梁肅止觀統例",
    "X11n0268_006:0492a16": "云。去聖久遠賢人不出。庸昏之徒含識而已。致使魔邪詭惑諸黨並熾。空有云",
    "X11n0268_006:0492a17": "云為坑為穽。有膠於文句不敢動者。有流于渀浪不能住者。有太遠而甘心不",
    "X11n0268_006:0492a18": "至者。有太近而我身即是者。有枯木而稱定者。有竅號而稱慧者。有奔走非道",
    "X11n0268_006:0493a01": "而言權者。有假於鬼神而言通者。有放心而言廣者。有罕言而為密者。有齒舌",
    "X11n0268_006:0493a02": "潛傳而為口訣者。凡此之類。自立為祖繼祖。為家。反經非聖。昧者不覺。今阿難",
    "X11n0268_006:0493a03": "請意。謂當爾之時。恐諸眾生為彼所惑。云何令其攝心入定等。",
    "X11n0268_006:0493a04": "爾時世尊於大眾中稱讚阿難。善哉善哉。如汝所問安立道場。救護眾生末劫沉",
    "X11n0268_006:0493a05": "溺。汝今諦聽當為汝說。",
    "X11n0268_006:0493a06": "阿難大眾唯然奉教。",
    "X11n0268_006:0493a07": "佛告阿難。汝常聞我毗柰耶中宣說修行三決定義。所謂攝心為戒。因戒生定。因",
    "X11n0268_006:0493a08": "定發慧。是則名為三無漏學。",
    "X11n0268_006:0493a09": "長水云。此總明三學。下別示戒學。以定慧二門前已說故。扶律談常同涅槃矣。",
    "X11n0268_006:0493a10": "定慧二門前已說者。從初至第四半經總是開解。即慧學。從阿難舉喻譬",
    "X11n0268_006:0493a11": "如天王賜與華屋至此。是明定學。故此下唯明戒學。扶律談常者。意明今經唯",
    "X11n0268_006:0493a12": "顯圓頓。合明大乘持戒。何以但明四根本戒。以符合小乘律制為最後誡勗。攝",
    "X11n0268_006:0493a13": "心為戒。斷性亦無。即大乘持戒。故知名雖同小。持心永殊。孤山云。毗奈耶此",
    "X11n0268_006:0493a14": "云律。谷響云。以此方法律之名。翻彼土奈耶之語。律者詮也。詮量輕重犯不",
    "X11n0268_006:0493a15": "犯等。風俗通曰。皐陶謨虞造律。律訓詮。又尚書大傳曰。丕天之大律。注云。奉天",
    "X11n0268_006:0493a16": "之大法。法亦律也。補遺云。應知此中扶小律故婬戒居初。部屬實故攝心為",
    "X11n0268_006:0493a17": "戒。不同小乘治身口而已。",
    "X11n0268_006:0493a18": "阿難。云何攝心我名為戒。",
    "X11n0268_006:0494a01": "若諸世界六道眾生。其心不婬。則不隨其生死相續。",
    "X11n0268_006:0494a02": "孤山云。大乘則殺戒居初。慈心為本故。小乘則婬戒居初。人多喜犯故。今扶小",
    "X11n0268_006:0494a03": "律以婬為初。又小乘四重唯制殺人。犯者既稀。故居盜後。今制殺畜。須居盜先。",
    "X11n0268_006:0494a04": "又四重制僧。五戒制俗。亦復不同。大論婬欲雖不惱眾生。心心繫縛。故為大罪。",
    "X11n0268_006:0494a05": "是以戒律中婬欲為初。白衣不殺戒在前。為求福故。",
    "X11n0268_006:0494a06": "汝修三昧本出塵勞。婬心不除。塵不可出。縱有多智禪定現前。如不斷婬必落魔",
    "X11n0268_006:0494a07": "道。上品魔王。中品魔民。下品魔女。彼等諸魔亦有徒眾。各各自謂成無上道。",
    "X11n0268_006:0494a08": "熏聞云。縱有多智禪定現前。如不斷婬必落魔道。應知此約比丘等修正定者。",
    "X11n0268_006:0494a09": "借使得入觀行位中。若不斷婬。正翻為邪。即同魔業。殺戒亦爾。但隨定力三品",
    "X11n0268_006:0494a10": "分之暫得生天。天報若終還墮地獄。下云受魔福盡。墮無間獄。",
    "X11n0268_006:0494a11": "我滅度後。末法之中。多此魔民熾盛世間。廣行貪婬為善知識。令諸眾生落愛見",
    "X11n0268_006:0494a12": "坑失菩提路。",
    "X11n0268_006:0494a13": "落愛見坑者。愛義可知。見者如為眾生說行婬欲非障道法。或復錯說婬欲是",
    "X11n0268_006:0494a14": "道等。",
    "X11n0268_006:0494a15": "汝教世人修三摩地先斷心婬。是名如來先佛世尊第一決定清淨明誨。",
    "X11n0268_006:0494a16": "戒雖與小乘名同。而持隨有異。此則一一內防心念輕重等持。彼則事逐緣成。",
    "X11n0268_006:0494a17": "輕重隨戒。故先斷心婬。故論云心生則種種法生。心滅則種種法滅。故與小乘",
    "X11n0268_006:0494a18": "持戒全別。補遺云。即律中受隨二戒也。初誓受於師。後隨而行之也。熏聞",
    "X11n0268_006:0495a01": "云。今謂先斷心婬。乃防萌杜漸之意。非謂起心便同初萹一例結罪。如大經云。",
    "X11n0268_006:0495a02": "言語嘲調。壁外釧聲。男女相追。皆汙淨戒。天台菩薩戒疏指此為汙定共戒。又",
    "X11n0268_006:0495a03": "稱嘆摩觸等。皆是婬戒方便。悉犯輕垢。當知大經云菩薩持遮制戒與性重戒",
    "X11n0268_006:0495a04": "等無差別者。蓋慎小過。如護夷愆耳。",
    "X11n0268_006:0495a05": "是故阿難。若不斷婬修禪定者。如蒸砂石欲其成飯。經百千劫只名熱砂。何以故。",
    "X11n0268_006:0495a06": "此非飯本。砂石成故。汝以婬身求佛妙果。縱得妙悟皆是婬根。根本成婬。輪轉三",
    "X11n0268_006:0495a07": "塗必不能出。如來涅槃何路修證。",
    "X11n0268_006:0495a08": "必使婬機身心俱斷斷性亦無。於佛菩提斯可希冀。",
    "X11n0268_006:0495a09": "如我此說名為佛說。不如此說即彼旬說。",
    "X11n0268_006:0495a10": "長水云。正云波卑夜。此翻惡者。熏聞云。或言殺者。斷人善根故名殺。違佛亂",
    "X11n0268_006:0495a11": "僧。罪莫之大。故名惡。波旬訛也。",
    "X11n0268_006:0495a12": "阿難。又諸世界六道眾生其心不殺。則不隨其生死相續。",
    "X11n0268_006:0495a13": "汝修三昧。本出塵勞。殺心不除。塵不可出。縱有多智禪定現前。如不斷殺必落神",
    "X11n0268_006:0495a14": "道。上品之人為大力鬼。中品則為飛行夜叉諸鬼帥等。下品當為地行羅剎。彼諸",
    "X11n0268_006:0495a15": "鬼神亦有徒眾。各各自謂成無上道。",
    "X11n0268_006:0495a16": "帶殺修禪。報為神道。功深福厚。為大力鬼。即五嶽四瀆係祠祀者。功淺福劣。列",
    "X11n0268_006:0495a17": "在中下八部所管及大海邊羅剎國類。因修定故。皆有業通迅疾無礙。不斷殺",
    "X11n0268_006:0495a18": "故。受此惡趣為天驅役。若不修禪及不修福但行殺害。直入地獄。無此差降。",
    "X11n0268_006:0496a01": "我滅度後末法之中。多此鬼神熾盛世間。自言食肉得菩提路。",
    "X11n0268_006:0496a02": "阿難。我令比丘食五淨肉。此肉皆我神力化生。本無命根。汝婆羅門。地多蒸濕。加",
    "X11n0268_006:0496a03": "以砂石。草菜不生。我以大悲神力所加。因入慈悲。假名為肉。汝得其味。",
    "X11n0268_006:0496a04": "擕李云。涅槃迦葉問佛。云何如來先許比丘三種淨肉。佛言。為隨事漸制故。言",
    "X11n0268_006:0496a05": "三種者。除人蛇象馬驢狗獅子狐猪獼猴十種之外。若不見不聞不疑。即名為",
    "X11n0268_006:0496a06": "淨。今云五者。加自死鳥殘二也。涅槃復有九種淨肉。即于三淨各開正罪及前",
    "X11n0268_006:0496a07": "後方便也。谷響云。于見聞疑中各說三相。且見中三者。見謂牽畜去時。乃至",
    "X11n0268_006:0496a08": "見彼持刀臨殺時。名方便。見正殺時。即根本正罪。見殺已歡喜。名後方便。不見",
    "X11n0268_006:0496a09": "此三。名為淨肉。聞三亦爾。疑中三者。初瞥爾舉心。名前方便。分別思忖疑為己",
    "X11n0268_006:0496a10": "殺。名根本正罪。疑已歡喜。名後方便。無此三疑。名為淨肉。然諸律並明魚肉",
    "X11n0268_006:0496a11": "為食。唯楞伽涅槃及以今經悉唱斷肉。蓋說被機。事有頓漸。定慧既爾。戒律亦",
    "X11n0268_006:0496a12": "然。故梵網頓制。對別圓之機久斷食肉。但鹿苑以來毗尼漸制。對藏機故開三",
    "X11n0268_006:0496a13": "淨。化道將終。則取漸歸頓。于是三經俱唱斷肉。楞伽且制藏通菩薩。此經則兼",
    "X11n0268_006:0496a14": "制三乘。洎至涅槃更獨制聲聞。殷勤告示云云。汝婆羅門。西方四姓以婆羅門",
    "X11n0268_006:0496a15": "為上。故彼五天悉號婆羅門國。僧亦號為婆羅門僧。華備西域記。",
    "X11n0268_006:0496a16": "奈何如來滅度之後。食眾生肉名為釋子。汝等當知。是食肉人。縱得心開似三摩",
    "X11n0268_006:0496a17": "地。皆大羅剎。報終必沉生死苦海。非佛弟子。如是之人。相殺相吞相食未已。云何",
    "X11n0268_006:0496a18": "是人得出三界。",
    "X11n0268_006:0497a01": "長水云。似三摩地鬼神定也。亦能令知過去未來事。與善定相似。如起信說。",
    "X11n0268_006:0497a02": "汝教世人修三摩地。次斷殺生。是名如來先佛世尊第二決定清淨明誨。",
    "X11n0268_006:0497a03": "是故阿難。若不斷殺修禪定者。譬如有人自塞其耳高聲大呌求人不聞。此等名",
    "X11n0268_006:0497a04": "為欲隱彌露。",
    "X11n0268_006:0497a05": "清淨比丘及諸菩薩。於岐路行不蹋生草。況以手拔。云何大悲取諸眾生血肉充",
    "X11n0268_006:0497a06": "食。",
    "X11n0268_006:0497a07": "熏聞云。草本無情。外計云有。佛遮其謗。故制壞生。清淨戒者尚兢持之。況有情",
    "X11n0268_006:0497a08": "之類乎。",
    "X11n0268_006:0497a09": "若諸比丘。不服東方絲綿絹帛及是此土靴履裘毳乳酪醍醐。如是比丘。於世真",
    "X11n0268_006:0497a10": "脫。酬還宿債不遊三界。何以故。服其身分皆為彼緣。如人食其地中百穀足不離",
    "X11n0268_006:0497a11": "地。必使身心於諸眾生若身身分身心二塗不服不食。我說是人真解脫者。",
    "X11n0268_006:0497a12": "資中云。西國指此方為東。彼尚不許雜野蠶綿作新臥具。況有家蠶。律中若有",
    "X11n0268_006:0497a13": "犯者。斬剉塗埵。終不衣也。補遺云。似若取犯者。綿絹斬剉。用塗漫泥埵。示無",
    "X11n0268_006:0497a14": "用也。酬還宿債。即此生身。捨此則逈別三界矣。釋要云。物理論云。梁者黍",
    "X11n0268_006:0497a15": "稷之摠名。稻者粳糯之總名。菽者眾豆之總名。三穀各二十。合六十。蔬果之實",
    "X11n0268_006:0497a16": "合二十。合為百穀。荊公云。此為凡夫求解脫者說。所謂凡地修聖行者也。若",
    "X11n0268_006:0497a17": "果地所習。非凡夫法。非聖人法。苟可與彼為緣。乃將所以度脫之。",
    "X11n0268_006:0497a18": "如我此說。名為佛說不如此說即波旬說。",
    "X11n0268_006:0498a01": "阿難。又復世界六道眾生其心不偷。則不隨其生死相續。",
    "X11n0268_006:0498a02": "汝修三昧本出塵勞。偷心不除塵不可出。縱有多智禪定現前。如不斷偷必落邪",
    "X11n0268_006:0498a03": "道。上品精靈中品妖魅。下品邪人諸魅所著。彼等群邪亦有徒眾。各各自謂成無",
    "X11n0268_006:0498a04": "上道。",
    "X11n0268_006:0498a05": "我滅度後末法之中。多此妖邪熾盛世間。潛匿奸欺稱善知識。各自謂己得上人",
    "X11n0268_006:0498a06": "法。詃惑無識恐令失心。所過之處其家耗散。",
    "X11n0268_006:0498a07": "熏聞云。潛匿奸欺則懷偷賊之心。稱善知識則盜聖賢之名。若據各自謂己得",
    "X11n0268_006:0498a08": "上人法。此則已是犯大妄語。今且用為取財之緣耳。證真引十誦律有六種盜",
    "X11n0268_006:0498a09": "心。謂苦切取(謂乞怜狀)輕慢取(有現威狀)以他名字取(謂我是善知識)觝突取(謂慢罵使伏己)受寄取(謂昏",
    "X11n0268_006:0498a10": "昧他寄附)出息取(謂以錢責人之息者)五分律有四種。謂諂心曲心瞋心恐怖心。四分律有十",
    "X11n0268_006:0498a11": "種。謂黑暗心(謂不知因果)邪心(謂不識正理)曲戾心(謂諂附)恐怖心(謂惟恐失之)常有盜他物心",
    "X11n0268_006:0498a12": "(既言常有則不問多寡必欲盜耳)決定取(若以力強取不問可否)寄物取。恐怖取(謂以言恐之。如談他地獄受報。搖憾之事而取財)",
    "X11n0268_006:0498a13": "見便取(謂伺其可取之便而盜之)倚託取(謂假借權勢。經云恐令失心。即恐怖取失心即令前人失己正念俱墮邪見)今謂此經",
    "X11n0268_006:0498a14": "潛匿奸欺等。其言雖略。足以蔽諸。而偏指稱善知識者。將非如來懸鑑末世其",
    "X11n0268_006:0498a15": "徒實繁耶。持此經者當以自省。",
    "X11n0268_006:0498a16": "我教比丘循方乞食。令其捨貪成菩提道。諸比丘等不自熟食。寄於殘生旅泊三",
    "X11n0268_006:0498a17": "界。示一往還去已無返。",
    "X11n0268_006:0498a18": "梵網經自手作食犯輕垢罪。律文犯墮。",
    "X11n0268_006:0499a01": "云何賊人假我衣服禆販如來造種種業。皆言佛法。却非出家具戒比丘為小乘",
    "X11n0268_006:0499a02": "道。由是疑誤無量眾生墮無間獄。",
    "X11n0268_006:0499a03": "禆附也。謂附佛法以自活命。又禆增也。如販賣人加增其價。自無實德。而加",
    "X11n0268_006:0499a04": "增之以販賣。而求為之師。乃販賣佛法耳。資中云。涅槃邪正品云。我滅後是",
    "X11n0268_006:0499a05": "魔波旬漸當壞亂我之正法。乃至作比丘比丘尼像及阿羅漢等形。以此有漏",
    "X11n0268_006:0499a06": "之身稱是無漏。乃至說言無四波羅夷。十三僧殘。二不定法。三十捨墮。九十墮。",
    "X11n0268_006:0499a07": "四懺悔法。眾多學法。七滅諍等。無偷蘭遮。亦無五逆等罪乃一闡提。乃至若犯",
    "X11n0268_006:0499a08": "如是等罪亦無有報。如是說者並是魔說。云云。常聞冷齊夜話云。曾於夏月",
    "X11n0268_006:0499a09": "道逢禪者。問所從。曰閩中飫生茘技而還。又問此復何之。曰欲到盧山讀未見",
    "X11n0268_006:0499a10": "碑耳。予曰。子何破夏而出。曰夏制豈為我輩設耶。(彼文)嗚呼。何無識之甚乎。豈有",
    "X11n0268_006:0499a11": "輕佛制而口腹是急。尚欲稱之哉。往往無識蹈其跡而輕佛制者多矣。疑悞墮",
    "X11n0268_006:0499a12": "獄可弗信歟。",
    "X11n0268_006:0499a13": "若我滅後。其有比丘。發心決定修三摩地。能於如來形像之前。身燃一燈。燒一指",
    "X11n0268_006:0499a14": "節。及於身上爇一香炷。我說是人。無始宿債一時酬畢。長揖世間永脫諸漏。雖未",
    "X11n0268_006:0499a15": "即明無上覺路。是人於法已決定心。",
    "X11n0268_006:0499a16": "孤山云。盜者取他依報資于己身。今損正報以供上聖。故能翻破無始盜業。",
    "X11n0268_006:0499a17": "補遺。荊公。苕溪。釋要云。法華藥王本事品中云。有人問律制。燒身得蘭。燒指得",
    "X11n0268_006:0499a18": "吉。此中讚燒其事如何。今為答之。大小開制教法不同。小制結遇。大制令燒。故",
    "X11n0268_006:0500a01": "梵網中若不燒者非出家菩薩。豈獨令俗而不制道。故知順小行易。不燒何難。",
    "X11n0268_006:0500a02": "從大乘難。燒乃不易。世以不持為大。則小大俱傾。手著胸曰揖。酈食其初見沛",
    "X11n0268_006:0500a03": "公。方以兩女洗足。酈生長揖不拜。長揖謂似欲揖而去也。今云長揖世間。亦取",
    "X11n0268_006:0500a04": "謝絕之意。",
    "X11n0268_006:0500a05": "若不為此捨身微因。縱成無為。必還生人酬其宿債。如我馬麥正等無異。",
    "X11n0268_006:0500a06": "苕溪云。馬麥緣在興起行經云。佛昔于迦葉佛時為婆羅門。博通典籍。教五",
    "X11n0268_006:0500a07": "百童子。因王設會請佛及僧。有一比丘病不能赴。佛及大眾食已還時。為病比",
    "X11n0268_006:0500a08": "丘請食。過梵志山。梵志聞食香美。便與嫉妬曰。此髠頭沙門。正應食馬麥。不應",
    "X11n0268_006:0500a09": "食此甘饌之供。告諸童子。童子曰。此等師主亦應食馬麥。佛告舍利弗。爾時婆",
    "X11n0268_006:0500a10": "羅門則我身是。五百童子今五百羅漢是。病比丘即彌勒菩薩是。以是因緣。我",
    "X11n0268_006:0500a11": "與卿等。經歷地獄無數千歲。今雖成道。爾時殘緣。故于毗蘭邑食馬麥九十日",
    "X11n0268_006:0500a12": "也。又中本起經明。舍衛國隨蘭郡。有婆羅門名阿耆達多。請佛與五百比丘三",
    "X11n0268_006:0500a13": "月供食。時婆羅門為天魔所惑。耽荒五欲退入後宮。其郡既飢。人不好道。佛與",
    "X11n0268_006:0500a14": "比丘各且分衛。三日空還。時有馬師減麥飯佛。及比丘等。云云。長水云。前云",
    "X11n0268_006:0500a15": "摩登伽在夢。誰能留汝形。今云縱成無為必酬宿債者。此示業報不亡。成無為",
    "X11n0268_006:0500a16": "後。現有為身尚還宿債。況全未離有為。而欲妄逃業果。其可得乎。",
    "X11n0268_006:0500a17": "汝教世人修三摩地後斷偷盜。是名如來先佛世尊第三決定清淨明誨。",
    "X11n0268_006:0500a18": "是故阿難。若不斷偷修禪定者。譬如有人。水灌漏巵欲求其滿。縱經塵劫終無平",
    "X11n0268_006:0501a01": "復。",
    "X11n0268_006:0501a02": "谷響云。巵飲酒器也。",
    "X11n0268_006:0501a03": "若諸比丘。衣鉢之餘分寸不畜。乞食餘分施餓眾生。於大集會合掌禮眾。有人捶",
    "X11n0268_006:0501a04": "詈同於稱讚。必使身心二俱捐捨。身肉骨血。與眾生共。不將如來不了義說迴為",
    "X11n0268_006:0501a05": "己解以誤初學。佛印是人得真三昧。",
    "X11n0268_006:0501a06": "熏聞云。寶雲經云。凡乞食分為四分。一分奉同梵行者。一分與窮乞人。一分與",
    "X11n0268_006:0501a07": "諸恩神。一分自食。上有人等二句是捨心。下身肉等二句是捨身。亦可捨身之",
    "X11n0268_006:0501a08": "際須亡能捨之心。故智論云捨身易捨心難。苕溪云。法華以前。圓教之外皆",
    "X11n0268_006:0501a09": "不了義。蓋權實未融故也。今既開顯。同法華圓。豈將不了以誤初學。若乃去實",
    "X11n0268_006:0501a10": "取權誘物從己者。亦佛法之大盜歟。長水云。不將佛方便說迴作自己心中",
    "X11n0268_006:0501a11": "獨悟之法。以此詃惑無識初學。得食淨肉。必至了教一切皆斷。不了義教將為",
    "X11n0268_006:0501a12": "究竟說也。執楞伽云。愚痴凡夫惡見所噬。邪曲迷醉妄稱一切智說。暉解云。無",
    "X11n0268_006:0501a13": "智之人。不了如來方便說法。而乃妄稱一切智人。作究竟說。",
    "X11n0268_006:0501a14": "如我所說名為佛說。不如此說即波旬說。",
    "X11n0268_006:0501a15": "阿難。如是世界六道眾生。雖則身心無殺盜婬三行已圓。若大妄語。即三摩提不",
    "X11n0268_006:0501a16": "得清淨。成愛見魔。失如來種。",
    "X11n0268_006:0501a17": "孤山云。內貪名利。欲他重己。則成愛魔。內起邪見。以己均聖。則成見魔。",
    "X11n0268_006:0501a18": "所謂未得謂得。未證言證。或求世間尊勝第一。謂前人言。我今已得須陀洹果。斯",
    "X11n0268_006:0502a01": "陀含果。阿那含果。阿羅漢道。辟支佛乘。十地。地前。諸位菩薩求彼禮懺。貪其供養。",
    "X11n0268_006:0502a02": "熏聞云。未得三果。未證無學。此似見魔。或求下正是愛魔。長水云。涅槃邪正",
    "X11n0268_006:0502a03": "品云。若有說言我已得成阿耨菩提。何以故。以有佛性故。有佛性者。必定得成",
    "X11n0268_006:0502a04": "阿耨菩提。當知是人犯波羅夷罪。何以故。雖有佛性。以未修習諸善方便。是故",
    "X11n0268_006:0502a05": "未見。以不見故。不得成就阿耨菩提。故知略不修斷。自稱即是佛者皆大妄語。",
    "X11n0268_006:0502a06": "犯波羅夷。非佛弟子。",
    "X11n0268_006:0502a07": "是一顛迦銷滅佛種。如人以刀斷多羅木。佛記是人永殞善根無復知見。沉三苦",
    "X11n0268_006:0502a08": "海。不成三昧。",
    "X11n0268_006:0502a09": "孤山云。大妄語罪同於闡提。熏聞云。多羅樹形如椶櫚。高者七八十尺。",
    "X11n0268_006:0502a10": "我滅度後。敕諸菩薩及阿羅漢。應身生彼末法之中。作種種形度諸輪轉。或作沙",
    "X11n0268_006:0502a11": "門白衣居士人王宰官童男童女。如是乃至婬女寡婦。姦偷屠販。與其同事。稱讚",
    "X11n0268_006:0502a12": "佛乘。令其身心入三摩地。終不自言我真菩薩真阿羅漢。洩佛密因。輕言未學。",
    "X11n0268_006:0502a13": "長水云。四攝利人。作種種化。初同其道。後勸佛乘。盡為益化非貪利己。釋要云。",
    "X11n0268_006:0502a14": "四攝者。一布施以財法二施。令彼附己也。二愛語。以輭順之語慰彼受道。三利",
    "X11n0268_006:0502a15": "行。三業利他令生恭敬。四同事。以種種形同其事業。補遺云。泄佛密因者。凡",
    "X11n0268_006:0502a16": "應化同凡。乃作佛之密因耳。",
    "X11n0268_006:0502a17": "唯除命終陰有遺付。",
    "X11n0268_006:0502a18": "孤山云。非公灼惑眾。但私示于人耳。南嶽之言鐵輪。天台之示五品。功德鎧說",
    "X11n0268_006:0503a01": "偈。真觀師屈指。即其事焉。谷響云。南嶽臨終謂其徒曰。吾一生望入銅輪。領徒",
    "X11n0268_006:0503a02": "太早。損己利他。今但鐵天輪耳。瓔珞以十輪喻位。鐵信。銅住。銀行。金向。水精地。",
    "X11n0268_006:0503a03": "摩尼等。南嶽六根清淨。即圓十信位也。智者臨滅謂智朗曰。吾不領眾。必淨六",
    "X11n0268_006:0503a04": "根。以損己益他但居五品。求那跋摩此云功德鎧。罽賓國王之子。宋文帝時來",
    "X11n0268_006:0503a05": "于建康。臨終作梵語說偈。付弟子何沙羅寄歸西土。文帝令譯乃言于闍婆林",
    "X11n0268_006:0503a06": "邑。證得須斯兩果。至死反屈二指以表之。真觀錢塘天竺寺僧。當隋文帝時。及",
    "X11n0268_006:0503a07": "死及屈三指表證三果。",
    "X11n0268_006:0503a08": "云何是人惑亂眾生成大妄語。",
    "X11n0268_006:0503a09": "汝教世人修三摩地後復斷除諸大妄語。是名如來先佛世尊第四決定清淨明",
    "X11n0268_006:0503a10": "誨。",
    "X11n0268_006:0503a11": "是故阿難。若不斷其大妄語者。如刻人糞為旃檀形。欲求香氣無有是處。我教比",
    "X11n0268_006:0503a12": "丘直心道場。於四威儀一切行中尚無虗假。云何自稱得上人法。譬如窮人妄號",
    "X11n0268_006:0503a13": "帝王自取誅滅。況復法王如何妄竊。因地不真。果招紆曲。求佛菩提。如噬臍人。欲",
    "X11n0268_006:0503a14": "誰成就。",
    "X11n0268_006:0503a15": "果招紆曲三塗報也。擕李云。噬臍喻求菩提不可及也。熏聞云。魯莊公六",
    "X11n0268_006:0503a16": "年楚文王伐申過鄧。鄧祁侯曰。吾甥也。止而享之。騅甥聃甥養甥請殺楚子。鄧",
    "X11n0268_006:0503a17": "侯弗許。三甥曰。亡鄧國者必此人也。若不早圖。後君噬臍。言若齧腹臍。喻不可",
    "X11n0268_006:0503a18": "及。",
    "X11n0268_006:0504a01": "若諸比丘。心如直弦一切真實入三摩提永無魔事。我印是人。成就菩薩無上知",
    "X11n0268_006:0504a02": "覺。",
    "X11n0268_006:0504a03": "如我所說名為佛說。不如此說即波旬說。",
    "X11n0268_006:0504a05": "大佛頂如來密因修證了義諸菩薩萬行首楞嚴經卷第六"
}