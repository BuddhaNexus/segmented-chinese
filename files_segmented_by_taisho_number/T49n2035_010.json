{
    "T49n2035_010:0201a02": "佛祖統紀卷第十",
    "T49n2035_010:0201a04": "宋景定四明東湖沙門志磐撰",
    "T49n2035_010:0201a05": "章安旁出世家旁出之二",
    "T49n2035_010:0201a06": "二世龍興弘景禪師南岳大慧禪師嘉祥",
    "T49n2035_010:0201a07": "吉藏禪師天台明曠禪師玉泉道素禪",
    "T49n2035_010:0201a08": "師三世耆闍智拔禪師嗣藏師",
    "T49n2035_010:0201a09": "天宮旁出世家二世永嘉真覺禪師",
    "T49n2035_010:0201a10": "左溪旁出世家",
    "T49n2035_010:0201a11": "二世焦山神邕禪師支硎道遵禪師佛隴",
    "T49n2035_010:0201a12": "大義禪師紫金元宗禪師四明道源禪",
    "T49n2035_010:0201a13": "師婺女清辯禪師婺女行宣禪師婺",
    "T49n2035_010:0201a14": "女圓淨禪師婺女法開禪師三衢道賓",
    "T49n2035_010:0201a15": "禪師三衢慧從禪師毘陵守真禪師",
    "T49n2035_010:0201a16": "錢唐法燈禪師錢唐法真禪師會稽法",
    "T49n2035_010:0201a17": "源禪師新羅法融禪師下三人左溪紀新羅理應",
    "T49n2035_010:0201a18": "禪師新羅純英禪師居士傅禮居士",
    "T49n2035_010:0201a19": "王元福三世焦山智昂禪師下四人嗣邕師焦山",
    "T49n2035_010:0201a20": "靈澈禪師焦山進明禪師焦山慧照禪",
    "T49n2035_010:0201a21": "師支硎靈輸禪師下四人嗣遵師支硎法盛禪師",
    "T49n2035_010:0201a22": "支硎道忻禪師支硎靈源禪師",
    "T49n2035_010:0201a23": "荊溪旁出世家",
    "T49n2035_010:0201a24": "二世南岳普門禪師龍興元皓禪師華頂",
    "T49n2035_010:0201a25": "行滿禪師天台智度禪師建安法顒禪",
    "T49n2035_010:0201a26": "師雲峯法證禪師無姓法劍法師翰",
    "T49n2035_010:0201a27": "林學士梁肅吏部郎中李華散騎常侍",
    "T49n2035_010:0201a28": "崔恭下四人皓師傳諫譏大夫田教身通三十",
    "T49n2035_010:0201a29": "九人大師傳論三世曇環禪師嗣門師智淨禪師此下五人",
    "T49n2035_010:0201b01": "嗣皓師仲義禪師子瑜禪師道如禪師",
    "T49n2035_010:0201b02": "仲良禪師龍興重巽法師",
    "T49n2035_010:0201b03": "四世中丞柳公綽刺史柳宗元中書鄭綑",
    "T49n2035_010:0201b04": "刺史孟簡",
    "T49n2035_010:0201b05": "興道旁出世家",
    "T49n2035_010:0201b06": "興善守素禪師日本最澄禪師",
    "T49n2035_010:0201b07": "至行旁出世家",
    "T49n2035_010:0201b08": "天台良湑禪師下二人至行紀天台敬文法師天",
    "T49n2035_010:0201b09": "台光韶法師天台維蠲法師天台刺",
    "T49n2035_010:0201b10": "史韋珩至行本紀",
    "T49n2035_010:0201b11": "正定旁出世家",
    "T49n2035_010:0201b12": "二世天台敬休法師天台慧凝法師三世天",
    "T49n2035_010:0201b13": "台處源法師嗣凝師四世天台玄廣法師",
    "T49n2035_010:0201b14": "妙說旁出世家",
    "T49n2035_010:0201b15": "二世國寧常操法師三世國寧義從法師四世國",
    "T49n2035_010:0201b16": "寧德儔法師嗣從師",
    "T49n2035_010:0201b17": "五世定水慧贇法師四明下二人嗣儔師法性修雅法師",
    "T49n2035_010:0201b18": "會稽",
    "T49n2035_010:0201b19": "高論旁出世家",
    "T49n2035_010:0201b20": "二世慈光志因法師演教覺彌法師錢唐龍興",
    "T49n2035_010:0201b21": "三世慈光悟恩法師此下四人嗣因師",
    "T49n2035_010:0201b22": "雍熙可榮法師姑蘇海南懷贄法師",
    "T49n2035_010:0201b23": "錢唐義清法師",
    "T49n2035_010:0201b24": "四世奉先源清法師靈光洪敏法師慈光",
    "T49n2035_010:0201b25": "可嚴法師慈光文備法師",
    "T49n2035_010:0201b26": "五世梵天慶昭法師此下四人嗣清師",
    "T49n2035_010:0201b27": "孤山智圓法師崇福慶巒法師錢唐開元",
    "T49n2035_010:0201b28": "德聰法師會稽廣慧蘊常法師錢唐嗣嚴師六世永",
    "T49n2035_010:0201c01": "福咸潤法師此下三人嗣昭師",
    "T49n2035_010:0201c02": "報恩智仁法師會稽永嘉繼齊法師孤山",
    "T49n2035_010:0201c03": "惟雅法師嗣圓師七世永福善朋法師會稽嗣潤師",
    "T49n2035_010:0201c04": "淨光旁出世家",
    "T49n2035_010:0201c05": "三世慧光宗昱法師國清廣教澄彧法師",
    "T49n2035_010:0201c06": "錢唐廣教寶翔法師錢唐石壁行靖法師",
    "T49n2035_010:0201c07": "錢唐石壁行紹法師勝光瑞先法師天台",
    "T49n2035_010:0201c08": "通鑑知廉法師崇法願齊法師高麗諦",
    "T49n2035_010:0201c09": "觀法師吳越錢忠懿王常寧契能法師",
    "T49n2035_010:0201c10": "溫此下十師嗣昱師通照覺明法師錢唐千頃安國至臻",
    "T49n2035_010:0201c11": "法師下並錢唐寶山懷慶法師明教曉乘法師",
    "T49n2035_010:0201c12": "寶藏悟真法師頂山懷至法師姑蘇靈",
    "T49n2035_010:0201c13": "鷲志倫法師下並錢唐安國肅閑法師慈惠",
    "T49n2035_010:0201c14": "慶文法師會稽",
    "T49n2035_010:0201c15": "寶雲旁出世家",
    "T49n2035_010:0201c16": "二世天竺遵式法師延慶異聞法師興國",
    "T49n2035_010:0201c17": "有基法師四明廣慧體源法師四明與矩師書承天",
    "T49n2035_010:0201c18": "清曉法師錢唐錢唐善信法師四明本紀",
    "T49n2035_010:0201c19": "章安旁出世家章安旁出世家",
    "T49n2035_010:0201c20": "禪師弘景。富陽文氏。貞觀二十二年。於玉",
    "T49n2035_010:0201c21": "泉奉勅得度。依章安稟受止觀。常誦法",
    "T49n2035_010:0201c22": "華。蒙普賢示身證明。天童奉侍左右。後於",
    "T49n2035_010:0201c23": "寺南十里別立精舍曰龍興。天后證聖元",
    "T49n2035_010:0201c24": "年。詔同實叉難陀等譯華嚴。自天后至中",
    "T49n2035_010:0201c25": "宗。凡三詔。入宮供養為受戒師。後乞還山。",
    "T49n2035_010:0201c26": "帝勅於林光宮。同天下名僧二十人修福置",
    "T49n2035_010:0201c27": "齋。帝親賦詩。令中書令李嶠等應和以為",
    "T49n2035_010:0201c28": "贈。師捧詩長揖振錫而行。天下榮之。",
    "T49n2035_010:0201c29": "禪師吉藏。金陵人。七歲依興皇朗法師出",
    "T49n2035_010:0202a01": "家。咨決大義。後遊會稽止嘉祥寺。講演法",
    "T49n2035_010:0202a02": "華自著章疏。智者再歸天台。師與禪眾百",
    "T49n2035_010:0202a03": "餘人奉疏請講法華不赴。暨章安弘法稱",
    "T49n2035_010:0202a04": "心。因求法華玄義。發卷一覽。即便感悟。乃",
    "T49n2035_010:0202a05": "焚棄舊疏深悔前作。來投章安咨受觀法。",
    "T49n2035_010:0202a06": "煬帝時勅住京師日嚴寺。開演妙經四部",
    "T49n2035_010:0202a07": "雲擁。唐高祖詔居延興寺。一日晨起沐浴焚",
    "T49n2035_010:0202a08": "香。稱佛名安坐而化。平時寫造妙經二千",
    "T49n2035_010:0202a09": "部。講法華三百遍。大品華嚴維摩大論。各",
    "T49n2035_010:0202a10": "數十遍。並著章疏行世。臨終之日製死不",
    "T49n2035_010:0202a11": "怖論。投筆而化。",
    "T49n2035_010:0202a12": "禪師明曠。天台人。依章安稟教觀。廣化四",
    "T49n2035_010:0202a13": "眾專誦法華。章安撰八教大意。師首於三",
    "T49n2035_010:0202a14": "童寺錄受。平時著述甚多。今所存心經疏",
    "T49n2035_010:0202a15": "耳。",
    "T49n2035_010:0202a16": "禪師大慧。唐太宗賜號而忘其名。初聞章",
    "T49n2035_010:0202a17": "安說止觀即得妙悟。隱居南岳專事修禪。",
    "T49n2035_010:0202a18": "鳥獸馴於坐隅。人服慈化。",
    "T49n2035_010:0202a19": "禪師智拔。襄陽張氏。六歲依常濟寺出家。",
    "T49n2035_010:0202a20": "日誦法華五紙。經中理義略有規繩。常曰。",
    "T49n2035_010:0202a21": "斯經乃諸佛出世大事也。一人一道非弘不",
    "T49n2035_010:0202a22": "通。周聽既畢。入京師值吉藏禪師。命令覆",
    "T49n2035_010:0202a23": "述。師曰。一乘為雲遂分為三亦可一乘為",
    "T49n2035_010:0202a24": "雨分為三否。眾無對。藏師曰。拔公此問深",
    "T49n2035_010:0202a25": "得經旨。遂囑以大法。後住耆闍山寺。常講",
    "T49n2035_010:0202a26": "法華一年五遍。貞觀十四年九月。於信士張",
    "T49n2035_010:0202a27": "英家開法華題竟。與眾言別。即於座上",
    "T49n2035_010:0202a28": "加趺而化。",
    "T49n2035_010:0202a29": "天宮旁出世家天宮旁出世家",
    "T49n2035_010:0202b01": "禪師玄覺。永嘉戴氏。出家遍探三藏。精天",
    "T49n2035_010:0202b02": "台止觀圓妙法門。四威儀中常冥禪觀。因左",
    "T49n2035_010:0202b03": "溪朗公謝厲。遂與東陽策禪師。同詣曹溪",
    "T49n2035_010:0202b04": "見六祖振錫携瓶遶祖三匝。祖曰。夫沙門",
    "T49n2035_010:0202b05": "者。具三千威儀八萬細行。大德何方而至生",
    "T49n2035_010:0202b06": "大我慢。師曰。生死事大無常迅速。祖曰。何不",
    "T49n2035_010:0202b07": "體取無生了無速乎。師曰。體即無生了本",
    "T49n2035_010:0202b08": "無速。祖曰。如是如是。於時大眾無不愕然。",
    "T49n2035_010:0202b09": "師方具威儀參禮。須臾告辭。祖曰。返太速",
    "T49n2035_010:0202b10": "乎。師曰。本自非動豈有速耶。祖曰。誰知非",
    "T49n2035_010:0202b11": "動。師曰。仁者自生分別。祖曰。汝甚得無生",
    "T49n2035_010:0202b12": "之意。師曰。無生豈有意耶。祖曰。無意誰當",
    "T49n2035_010:0202b13": "分別。師曰。分別亦非意。祖曰。善哉善哉。少",
    "T49n2035_010:0202b14": "留一宿。時謂之一宿覺。翌日下山復回溫",
    "T49n2035_010:0202b15": "江。學者輻湊。號真覺大師。睿宗先天元年。",
    "T49n2035_010:0202b16": "安坐示滅塔於西山。賜諡無相大師。塔曰",
    "T49n2035_010:0202b17": "淨光。慶州刺史魏靖。緝所著文為十卷號",
    "T49n2035_010:0202b18": "永嘉集。",
    "T49n2035_010:0202b19": "因草菴曰。魏靖收遺文總十篇為一集。",
    "T49n2035_010:0202b20": "答友人書。尚附其中。而不收證道歌者",
    "T49n2035_010:0202b21": "何耶。抑有說焉。以證道名歌。而如來設",
    "T49n2035_010:0202b22": "教修證之法。不出藏通別圓。今所謂道",
    "T49n2035_010:0202b23": "者。藏通修證乎。別圓修證乎。若舍此而別",
    "T49n2035_010:0202b24": "有修證者。得非永明所謂不依地位天",
    "T49n2035_010:0202b25": "魔外道者乎。義神智曰。討疏尋經分別",
    "T49n2035_010:0202b26": "名相自不達耳。非經論過。不知討誰疏",
    "T49n2035_010:0202b27": "耶。若慈恩等疏則可耳。若天台疏皆有方",
    "T49n2035_010:0202b28": "軌。攝法入心觀與經合。非數他寶。豈可",
    "T49n2035_010:0202b29": "謂之分別名相而已哉。",
    "T49n2035_010:0202c01": "洪覺範曰。梵僧覺稱。謂西竺目此歌。為",
    "T49n2035_010:0202c02": "東土大乘經。若以義天跋別傳議例之。",
    "T49n2035_010:0202c03": "此歌特未遭有識者。焚之耳。",
    "T49n2035_010:0202c04": "論曰。左溪本紀。稱為真覺為同門友。真",
    "T49n2035_010:0202c05": "覺傳中。稱左溪激厲遂謁曹溪。而又言",
    "T49n2035_010:0202c06": "精於天台止觀之道。是知同學於天宮",
    "T49n2035_010:0202c07": "無可疑者。況永嘉集中全用止觀遮照之",
    "T49n2035_010:0202c08": "旨。至此當益信。是宜繫之天宮用見師",
    "T49n2035_010:0202c09": "授之意。但世傳證道歌。辭旨乖戾。昔人謂",
    "T49n2035_010:0202c10": "非真作。豈不然乎。",
    "T49n2035_010:0202c11": "左溪旁出世家左溪旁出世家",
    "T49n2035_010:0202c12": "禪師神邕。字道恭。晉太尉蔡謨之後。世居越",
    "T49n2035_010:0202c13": "之諸暨。在襁褓中聞唱經聲必凝神靜聽。",
    "T49n2035_010:0202c14": "年十三入道。依法華俊師。開元二十六年。",
    "T49n2035_010:0202c15": "奉勅得度。從儼師學四分律。儼曰。此子必",
    "T49n2035_010:0202c16": "為學者司南。既而去依左溪。學止觀法華",
    "T49n2035_010:0202c17": "玄義。五夏敷演。聽者悅服。天寶中遊長安",
    "T49n2035_010:0202c18": "居安國寺。公卿問道結轍而至。適安史繼亂",
    "T49n2035_010:0202c19": "振錫東歸。道出襄漢。有著作郎韋子春。學",
    "T49n2035_010:0202c20": "瞻氣剛與之酬酢。子春墮負滿座驚服。中",
    "T49n2035_010:0202c21": "書舍人范咸歎曰。師可謂塵外摩尼取若珠之明瑩不染",
    "T49n2035_010:0202c22": "塵也論中師子取其論說若師子吼既返故鄉。居法華寺。",
    "T49n2035_010:0202c23": "自至德訖大歷。頻受眾請登壇受戒。自",
    "T49n2035_010:0202c24": "丹陽以南。金華以北。稱為教授師。建伽藍",
    "T49n2035_010:0202c25": "於焦山賜額。大歷初。中岳道士吳𮅀。造論",
    "T49n2035_010:0202c26": "毀佛。觀察使陳少遊。請決之。師約吳𮅀面",
    "T49n2035_010:0202c27": "論邪正。旗鼓纔臨𮅀已敗北。遂著翻邪論",
    "T49n2035_010:0202c28": "三卷以攻餘黨。弟子智昂靈澈進明慧照等。",
    "T49n2035_010:0202c29": "依學有年。咸明禪慧。為當時聞人焉。",
    "T49n2035_010:0203a01": "禪師道遵。字宗達。吳興張氏。年二十。受具",
    "T49n2035_010:0203a02": "戒學毘尼。復參左溪習止觀及法華三昧。",
    "T49n2035_010:0203a03": "嘗從容謂門人曰。堯舜之民不必獨義。教",
    "T49n2035_010:0203a04": "之至也。教若不至民何咎焉。乃廣寫法華。",
    "T49n2035_010:0203a05": "置經院於姑蘇支硎山。舉高行沙門二七人。",
    "T49n2035_010:0203a06": "常持法華。以燭繼晝。用揚大雄之慈聲。大",
    "T49n2035_010:0203a07": "歷元年。郡刺史韋元甫。尚書劉晏等。尊慕大",
    "T49n2035_010:0203a08": "乘相與表奏。賜名法華道場。於是自江以",
    "T49n2035_010:0203a09": "東。置經院者十七所。皆法於師也。師於",
    "T49n2035_010:0203a10": "山中鑄像寫經。講演妙法臨壇度人。歲",
    "T49n2035_010:0203a11": "無虛景。天寶元年。於靈巖道場行法華三",
    "T49n2035_010:0203a12": "昧。忽覩大明上燭於天。身在光中以問荊",
    "T49n2035_010:0203a13": "溪。溪釋之曰。智惠光明從心流出。將以顯",
    "T49n2035_010:0203a14": "發第一義天者也。又嘗見此身在空中坐。",
    "T49n2035_010:0203a15": "先達謂是垢盡理明洞達無礙之相。興元元",
    "T49n2035_010:0203a16": "年七月晦。無疾告終。寺眾同夢大殿忽傾。",
    "T49n2035_010:0203a17": "咸知法匠將亡之兆。傳教門人靈輸法盛道",
    "T49n2035_010:0203a18": "忻靈源。皆善弘禪法云。",
    "T49n2035_010:0203a19": "禪師大義。蕭山徐氏。七歲授經傳。日誦數",
    "T49n2035_010:0203a20": "千言。年十二。入道於山陰靈隱寺。中宗登",
    "T49n2035_010:0203a21": "位覃恩度人。試誦法華中選第一。開元",
    "T49n2035_010:0203a22": "中。因喪親入佛隴閱大藏以益冥報。遂",
    "T49n2035_010:0203a23": "謁左溪稟受止觀大悟玄旨。常誦法華涅",
    "T49n2035_010:0203a24": "槃大小戒本。以為正業。臨終之日。眾聞弦",
    "T49n2035_010:0203a25": "管之聲。議者謂天帝迎請誦經之相。",
    "T49n2035_010:0203a26": "禪師元宗。永嘉吳氏。遊學至江陵。謁左溪",
    "T49n2035_010:0203a27": "稟受禪要。後於紫金山專修禪觀。初是山",
    "T49n2035_010:0203a28": "中多虎自師卜居。絕不見跡。一日學徒",
    "T49n2035_010:0203a29": "盛集。忽一老人趨拜座前。自言弟子乃虎。在",
    "T49n2035_010:0203b01": "此噬人多矣。因師開化得脫業軀。今將生",
    "T49n2035_010:0203b02": "天上特來報謝。言訖不見。大歷二年。端坐",
    "T49n2035_010:0203b03": "示滅。",
    "T49n2035_010:0203b04": "禪師道源。四明人。受業大寶寺今慈溪永明久依",
    "T49n2035_010:0203b05": "左溪咨受止觀之法。洞達奧旨。學眾心服",
    "T49n2035_010:0203b06": "李華左溪碑云。明州道源。飽左溪之道味。",
    "T49n2035_010:0203b07": "禪師法源。受業越之法華。學左溪得其道",
    "T49n2035_010:0203b08": "顏真卿。撫州寶應寺戒壇記。乃請止觀大師法源。法泉。同住熏修。時大歷六年也。",
    "T49n2035_010:0203b09": "荊溪旁出世家荊溪旁出世家",
    "T49n2035_010:0203b10": "禪師普門。岳陽何氏。父玠為常州儀興尉。因",
    "T49n2035_010:0203b11": "家焉。師幼勤學問。登進士第入仕於朝。一",
    "T49n2035_010:0203b12": "旦悟世虛偽。抽簪去髮居南岳寺。左右唯",
    "T49n2035_010:0203b13": "儒釋典籍。麻衣葛履而已。既而去謁荊溪。",
    "T49n2035_010:0203b14": "學止觀法華之旨深有造詣。善屬文。尚古",
    "T49n2035_010:0203b15": "意。荊溪敬之待以友道。為釋籤輔行兩序。",
    "T49n2035_010:0203b16": "自稱普門子。其辭簡健。歷指習禪者之弊。",
    "T49n2035_010:0203b17": "梁肅稱之曰。東南高僧普門元皓。予甚深之",
    "T49n2035_010:0203b18": "友也送虛師序貞元八年季冬六日。示寂於君山",
    "T49n2035_010:0203b19": "之偏室。春秋八十四。傳教門人曇環。集遺",
    "T49n2035_010:0203b20": "文二百篇行於世儀興縣君山鄉。淨樂寺。荊溪之受業。相去數里。有南",
    "T49n2035_010:0203b21": "岳寺。",
    "T49n2035_010:0203b22": "禪師元皓。字廣成。吳門秦氏。初於龍興寺",
    "T49n2035_010:0203b23": "從荊溪受法華止觀之道。宴處山林居心",
    "T49n2035_010:0203b24": "三昧。後住開元寺。梁田二君勸其著述。乃",
    "T49n2035_010:0203b25": "注解涅槃。於首序中自錄所證。著疏之時。",
    "T49n2035_010:0203b26": "感庭階產異華。人世莫識。五采靈禽飛翔",
    "T49n2035_010:0203b27": "往來。元和十二年仲冬示寂。塔於虎丘之南",
    "T49n2035_010:0203b28": "原。師之同學知名者百餘人。不列僧數者。",
    "T49n2035_010:0203b29": "翰林梁肅。諫議田敦。常侍崔恭三人也。門人",
    "T49n2035_010:0203c01": "稟教名世者。智淨。仲儀。子瑜。道如。仲良",
    "T49n2035_010:0203c02": "輩。",
    "T49n2035_010:0203c03": "禪師行滿。萬州南浦人。首造石霜學禪法。",
    "T49n2035_010:0203c04": "後住天台。聽荊溪說止觀頓悟妙旨。因棲",
    "T49n2035_010:0203c05": "止華頂峯下智者院充茶頭。夜臥土床。燒",
    "T49n2035_010:0203c06": "糞掃以煖其下。脫衣就床。蚤蝨群唼。或捫",
    "T49n2035_010:0203c07": "其衣。寂無有也。所居檻外大松上有寄生",
    "T49n2035_010:0203c08": "小樹。遇師出坐必嫋嫋低俯。時謂此樹為茶",
    "T49n2035_010:0203c09": "頭作禮嫋而酌反長也師於四十年間未嘗便溺。或",
    "T49n2035_010:0203c10": "謂大士現身。受食而實不食。故致此也。開",
    "T49n2035_010:0203c11": "寶中。預告人曰。我且行矣。即請眾誦文殊",
    "T49n2035_010:0203c12": "號。泊然而化。年八十八。嘗著涅槃疏。禪師",
    "T49n2035_010:0203c13": "法顒。於毘陵建安寺築止觀堂。請荊溪講",
    "T49n2035_010:0203c14": "說其中。梁肅為作止觀堂記。",
    "T49n2035_010:0203c15": "梁肅。字敬之。安定人。大歷貞元間。文士多尚",
    "T49n2035_010:0203c16": "古學。唯肅最稱淵奧。柳子厚記先友亦稱。其",
    "T49n2035_010:0203c17": "最善為文。嘗學天台之道於荊溪。深得心",
    "T49n2035_010:0203c18": "要。執弟子禮甚恭。以止觀文義弘博覽者",
    "T49n2035_010:0203c19": "費日。乃刪定為六卷慈雲有云。文雖簡要。而修相闕略。又述",
    "T49n2035_010:0203c20": "統例以繫於後。謂止觀是救世明道之書。",
    "T49n2035_010:0203c21": "又為大師傳論。備敘傳教之大統。世謂論",
    "T49n2035_010:0203c22": "其文則雄深雅健。語其理則明白洞達。御",
    "T49n2035_010:0203c23": "史崔恭論之曰。知法要識權實。作天台禪",
    "T49n2035_010:0203c24": "林寺碑。達教源用境智。作荊溪大師碑",
    "T49n2035_010:0203c25": "見崔恭作梁氏集序又曰。朝廷尚德。故以公為太子侍",
    "T49n2035_010:0203c26": "讀。國尚實錄。故以公為史舘修撰。發號令",
    "T49n2035_010:0203c27": "敷王猷。故以公為翰林學士。三職齊著。則",
    "T49n2035_010:0203c28": "公之官於朝。不為不達矣。年過四十。士林",
    "T49n2035_010:0203c29": "歸宗比夫顏子黃叔度。不為不壽矣。彼碌",
    "T49n2035_010:0204a01": "碌者老於郎署。白首人世又何補哉。",
    "T49n2035_010:0204a02": "李華。字遐叔。趙州贊皇人。累中進士宏辭",
    "T49n2035_010:0204a03": "科。天寶十一年。徙右補闕。安錄山亂屏居江",
    "T49n2035_010:0204a04": "南。李峴。表置幕府。擢吏部員外。即苦風",
    "T49n2035_010:0204a05": "痺。去官客山陽。勒子弟農。安於窮槁。晚",
    "T49n2035_010:0204a06": "事浮圖法。不甚著書。唯士大夫家傳墓版。",
    "T49n2035_010:0204a07": "州縣碑頌。時時齎金帛往請。乃強為應。嘗",
    "T49n2035_010:0204a08": "從荊溪受止觀。為述大意一篇。大歷初卒",
    "T49n2035_010:0204a09": "於家。",
    "T49n2035_010:0204a10": "興道旁出世家興道旁出世家",
    "T49n2035_010:0204a11": "法師守素。初從邃師受觀心之法。既悟玄",
    "T49n2035_010:0204a12": "旨。入居京師大興善寺。足不越閫長誦法",
    "T49n2035_010:0204a13": "華。至三萬七千餘部。夜則虎狼侍座聽經。",
    "T49n2035_010:0204a14": "食則烏鵲就掌取粒。沙門幽玄贈之詩曰。",
    "T49n2035_010:0204a15": "三萬蓮經三十春。半生不踏院門塵。時以",
    "T49n2035_010:0204a16": "為實錄。",
    "T49n2035_010:0204a17": "高論旁出世家高論旁出世家",
    "T49n2035_010:0204a18": "法師悟恩。字修已。路氏常熟人。年十三。聞",
    "T49n2035_010:0204a19": "誦彌陀經心有所感。遂投破山興福寺",
    "T49n2035_010:0204a20": "求度。初學毘尼。聞天台三觀六即之說深",
    "T49n2035_010:0204a21": "符其意。晉開運初。造錢唐慈光因師室。因",
    "T49n2035_010:0204a22": "講次覆述剖析幽微。時稱義虎。及繼踵開",
    "T49n2035_010:0204a23": "法。道名大播。初是一家教典。自會昌毀廢",
    "T49n2035_010:0204a24": "文義殘闕。師尋繹十妙研覈五重。講演大",
    "T49n2035_010:0204a25": "部二十餘過。法華大意昭著於世。師之力",
    "T49n2035_010:0204a26": "也。與人言。不問賢愚悉示一乘圓意。或疑",
    "T49n2035_010:0204a27": "不善逗機。師曰。與作毒鼓之緣耳。平時一",
    "T49n2035_010:0204a28": "食。不離衣鉢。不畜財貨臥必右脇。坐必加",
    "T49n2035_010:0204a29": "趺。晨粥親視明相。每布薩此云淨住大眾雲",
    "T49n2035_010:0204b01": "集。潛然淚下。蓋思大集有無戒滿閻浮之",
    "T49n2035_010:0204b02": "言也。每以淨業誨人。往生者多感瑞相。",
    "T49n2035_010:0204b03": "雍熙三年八月朔。中夜有白光自井而出。",
    "T49n2035_010:0204b04": "謂門人曰。吾報緣盡矣。乃絕粒禁言一心",
    "T49n2035_010:0204b05": "念佛。忽夢擁納沙門。執金罏焚香。三遶其",
    "T49n2035_010:0204b06": "室。自稱灌頂。吾已生淨土。嘉汝所修。故來",
    "T49n2035_010:0204b07": "相迎。夢覺語其徒。猶聞異香。二十五日。為",
    "T49n2035_010:0204b08": "眾說止觀指歸及觀心大義。即端坐面西而",
    "T49n2035_010:0204b09": "逝。寺眾文偃。聞空中絲竹鈴鐸之音。久而漸",
    "T49n2035_010:0204b10": "遠。荼毘得舍利無算。後三十一年。法孫智",
    "T49n2035_010:0204b11": "圓。獲遺骨於學眾。乃鑿石為塔。葬於馬腦",
    "T49n2035_010:0204b12": "坡。",
    "T49n2035_010:0204b13": "法師文備。字昭本。福之侯官鄭氏誦法華維",
    "T49n2035_010:0204b14": "摩圓覺十六觀小般若等。精練不忘。晉天福",
    "T49n2035_010:0204b15": "間。至會稽傳百法論。聞天台三觀為學者",
    "T49n2035_010:0204b16": "指南。遂來謁因師晝夜研心。凡法華淨名",
    "T49n2035_010:0204b17": "光明疏句止觀諸文。悉洞其旨。每與同門恩",
    "T49n2035_010:0204b18": "師。覆述觀法莫逆於心。恩謂人曰。備雖",
    "T49n2035_010:0204b19": "後進。已與吾並驅於義解之途矣。恩師既",
    "T49n2035_010:0204b20": "沒。復北面事恩以卒其業。師氣度深靖終日",
    "T49n2035_010:0204b21": "如愚。或勸其誨人。師曰。講授滿門祖風未",
    "T49n2035_010:0204b22": "墜。抗迹開居從吾所好。於是陶神妙觀。",
    "T49n2035_010:0204b23": "坐忘一室者。三十餘秋。雍熙二年八月。微",
    "T49n2035_010:0204b24": "疾凭几三出圓相謂侍人曰。此吾所見淨",
    "T49n2035_010:0204b25": "土事也。言訖累足而逝。",
    "T49n2035_010:0204b26": "法師慶昭。字子文。錢唐胡氏。幼依開化院出",
    "T49n2035_010:0204b27": "家。十三受具戒。學天台之道。於奉先清師",
    "T49n2035_010:0204b28": "用力十七年。奉先謝世。眾請師嗣講。宛有",
    "T49n2035_010:0204b29": "父師之風。未幾徙居石壁。屬城南梵天。遇",
    "T49n2035_010:0204c01": "明舍所居為講院。師徇請來居。講風大振。",
    "T49n2035_010:0204c02": "天禧元年四月。無疾而化。平時講說法華止",
    "T49n2035_010:0204c03": "觀諸部。共百餘周。傳教弟子。自咸潤而下",
    "T49n2035_010:0204c04": "九十七人。先是光明玄義有廣略二本。恩師",
    "T49n2035_010:0204c05": "製發揮記解釋略本。弟子清敏二師。共結",
    "T49n2035_010:0204c06": "難辭輔成師義。於是法智大師撰扶宗釋",
    "T49n2035_010:0204c07": "難。力救廣本十種觀心。師與孤山亦撰辨",
    "T49n2035_010:0204c08": "訛。以救發揮之說。法智乃復備引前後之",
    "T49n2035_010:0204c09": "文詳而論之。號十義書。而四明之學者。始",
    "T49n2035_010:0204c10": "指恩清昭圓之學。稱為山外。蓋貶之之辭",
    "T49n2035_010:0204c11": "云。",
    "T49n2035_010:0204c12": "法師智圓。字無外。自號中庸子。或名潛夫。",
    "T49n2035_010:0204c13": "錢唐徐氏。學語即知孝悌。稍長常析木濡",
    "T49n2035_010:0204c14": "水。就石書字。列花卉若綿蕝租曰反。漢書叔孫通治",
    "T49n2035_010:0204c15": "朝儀。為綿蕝野外習之。注云綿蕝者。束茅表位也戲為講訓之狀。父母",
    "T49n2035_010:0204c16": "異之令入空門。八歲即受具戒。二十一聞",
    "T49n2035_010:0204c17": "奉先清師傳天台三觀之道。負笈造焉。摳",
    "T49n2035_010:0204c18": "衣問辨。凡二年而清亡。遂往居西湖孤山。",
    "T49n2035_010:0204c19": "學者如市。杜門樂道。與處士林通為隣",
    "T49n2035_010:0204c20": "友。王欽若出撫錢唐。慈雲遣使邀師。同往",
    "T49n2035_010:0204c21": "迓之。師笑謂使人曰。錢唐境上。且駐却一",
    "T49n2035_010:0204c22": "僧。師早癭瘵疾。故又號病夫。講道吟哦",
    "T49n2035_010:0204c23": "未嘗少倦。預戒門人曰。吾歿後毋厚葬以",
    "T49n2035_010:0204c24": "罪我。毋建塔以誣我。毋謁有位求銘以",
    "T49n2035_010:0204c25": "虛美我。宜以陶器二合而瘞立石志名",
    "T49n2035_010:0204c26": "字年月而已。及亡門人如所戒。斂以陶器",
    "T49n2035_010:0204c27": "𣃁所居巖以藏之。不屋而壇。時乾興元年",
    "T49n2035_010:0204c28": "二月也。得年四十有七。後十五年。積雨山",
    "T49n2035_010:0204c29": "頹。門人開視陶器。肉身不壞爪𩬊俱長。",
    "T49n2035_010:0205a01": "脣微開露齒若珂玉。乃更襲新衣。屑眾香",
    "T49n2035_010:0205a02": "散其上。而重瘞之重音仲再也崇寧三年。賜諡法",
    "T49n2035_010:0205a03": "慧大師。其所撰述文殊般若經疏。遺教經疏",
    "T49n2035_010:0205a04": "各二卷淨覺撰助宣記般若心經疏。瑞應經疏。四十",
    "T49n2035_010:0205a05": "二章經注。不思議法門經疏。無量義經疏",
    "T49n2035_010:0205a06": "玉慧覺撰雜珠記普賢行法經疏。彌陀經疏各一卷。首",
    "T49n2035_010:0205a07": "楞嚴經疏十卷。世號十本疏主。又撰闡義",
    "T49n2035_010:0205a08": "鈔三卷釋請觀音經疏。索隱記四卷釋光明句。刊正記二卷釋觀",
    "T49n2035_010:0205a09": "經疏。表微記一卷釋光明玄。垂裕記十卷釋淨名略疏。發源機",
    "T49n2035_010:0205a10": "要記二卷釋涅槃玄。百非鈔一卷釋涅槃疏金剛身品百非之義。三德",
    "T49n2035_010:0205a11": "指歸二十卷釋涅槃疏。顯性錄四卷釋金錍。摭華鈔二卷",
    "T49n2035_010:0205a12": "釋圭峯蘭盆疏。西資鈔一卷釋自造彌陀疏。詒謀鈔一卷釋自造心經疏。谷",
    "T49n2035_010:0205a13": "響鈔五卷釋自造楞嚴疏。析重鈔一卷釋自造文殊般若疏。大論云析重令輕",
    "T49n2035_010:0205a14": "正義一卷釋十不二門閒居編五十一卷雜著詩文皆假道",
    "T49n2035_010:0205a15": "適情為法行化之。旁贊云。嘗謂楞嚴一經。",
    "T49n2035_010:0205a16": "劇談常住真心。的示一乘修證。為最後垂",
    "T49n2035_010:0205a17": "範之典。門人有以撰疏為請曰。此經解者。",
    "T49n2035_010:0205a18": "已二三家。學者未安其說。師胡不以三觀",
    "T49n2035_010:0205a19": "四教約文申義以啟後人。師從之。研覈大",
    "T49n2035_010:0205a20": "義。以為智者三止之說。與經懸契。淨覺謂",
    "T49n2035_010:0205a21": "其得經之深非諸師所可及也林間錄。天台聞西天有",
    "T49n2035_010:0205a22": "首楞嚴。以世主祕嚴不肯傳布。天台常遙禮願。早至此土。又清涼云。此經吾不得而見之矣。當有宰官菩薩以文",
    "T49n2035_010:0205a23": "章翻譯佛語。又數百年。當有肉身比丘。以吾教釋此經其疏四十二章經云。",
    "T49n2035_010:0205a24": "佛教東傳。與仲尼伯陽之說為三。然孔老",
    "T49n2035_010:0205a25": "之訓。談性命未極於唯心。言報應未臻",
    "T49n2035_010:0205a26": "於三世。至於治天下安國家不可一日",
    "T49n2035_010:0205a27": "無也。至若釋氏之為教。指虛空界悉我自",
    "T49n2035_010:0205a28": "心。非止言太極生兩儀玄牝為天地根而",
    "T49n2035_010:0205b01": "已。考善惡報應悉我自業。非止言上帝無",
    "T49n2035_010:0205b02": "常天網恢恢而已。有以見仲尼伯陽。雖廣",
    "T49n2035_010:0205b03": "大悉備。其於齊神明研至理者。略指其",
    "T49n2035_010:0205b04": "趣耳。大暢其妙者。則存乎釋氏之教歟。又",
    "T49n2035_010:0205b05": "曰。復性有淺深。言事有遠近。不得不異",
    "T49n2035_010:0205b06": "也。至於遷善遠惡勝殘去殺。不得不同",
    "T49n2035_010:0205b07": "也。",
    "T49n2035_010:0205b08": "梵天昭法師法嗣梵天昭法師法嗣",
    "T49n2035_010:0205b09": "法師咸潤字巨源。越上虞鄭氏。七歲事等慈",
    "T49n2035_010:0205b10": "子明。進受具戒精究毘尼。因入天台讀智",
    "T49n2035_010:0205b11": "者三觀文有所省。遂詣錢唐開化昭師學。",
    "T49n2035_010:0205b12": "博通法華淨名涅槃楞嚴之旨。昭師敬其夙",
    "T49n2035_010:0205b13": "成俾之分座。及昭師赴梵天。復令自代。景",
    "T49n2035_010:0205b14": "德四年。上虞宰裴煥。與里中緇素。迎還等",
    "T49n2035_010:0205b15": "慈宣演大教。天喜初。徙講郡之隆教。述籤",
    "T49n2035_010:0205b16": "疑以三種消伏。俱約圓論。為淨覺所破。",
    "T49n2035_010:0205b17": "昭師示寂。復授以罏拂。嗣居梵天。講演",
    "T49n2035_010:0205b18": "無虛日。天聖三年。徙居會稽永福。聚徒五",
    "T49n2035_010:0205b19": "百。日遣眾行化以供二時。嘗造普賢像率",
    "T49n2035_010:0205b20": "眾行道。大士放光證明。時人尊之。曰懺主。",
    "T49n2035_010:0205b21": "謂可亞慈雲也。門人述其德曰。師踞猊",
    "T49n2035_010:0205b22": "床揮麈柄。時漸三紀。五舍百講。業成名立",
    "T49n2035_010:0205b23": "無愧古人。乃請李淑。撰傳教弟子題名記。",
    "T49n2035_010:0205b24": "善朋為之首云。",
    "T49n2035_010:0205b25": "孤山圓法師法嗣孤山圓法師法嗣",
    "T49n2035_010:0205b26": "法師惟雅。久依孤山悉得其旨。孤山製西",
    "T49n2035_010:0205b27": "資鈔以解彌陀疏。扶病隱几口占其文。使",
    "T49n2035_010:0205b28": "雅師筆之。初日午後染毫。翌日初夜絕筆",
    "T49n2035_010:0205b29": "云。",
    "T49n2035_010:0205c01": "鏡菴曰。孤山以高世之才彌天之筆。著十",
    "T49n2035_010:0205c02": "疏以通經。述諸鈔以解疏。其於翼贊",
    "T49n2035_010:0205c03": "教門厥功茂矣。但其相承所說法門。言境",
    "T49n2035_010:0205c04": "觀則以真心為境。論總別則以理性",
    "T49n2035_010:0205c05": "為總。判事法二觀不許修證。廢光明廣",
    "T49n2035_010:0205c06": "本。不用觀心。唯論心具心造不許色具",
    "T49n2035_010:0205c07": "色造。如是等義布諸簡策。於是義學之士",
    "T49n2035_010:0205c08": "有習其說者。世必指為山外諸師之見。",
    "T49n2035_010:0205c09": "惜哉。夫稱宗師者須具三眼。一曰教眼。",
    "T49n2035_010:0205c10": "明識權實大小之法也。二曰道眼。親踐",
    "T49n2035_010:0205c11": "諸行修證之門也。三曰宗眼。深窮圓頓即",
    "T49n2035_010:0205c12": "具之旨也。往往山外諸師宗眼未明。以故",
    "T49n2035_010:0205c13": "所見未臻圓極耳。別教菩薩。神通智慧",
    "T49n2035_010:0205c14": "豈容思議。以由未證圓位被斥為權。",
    "T49n2035_010:0205c15": "又初地不知二地舉足下足。一切聖賢皆",
    "T49n2035_010:0205c16": "以無為法而有差別。然則議山外者。請",
    "T49n2035_010:0205c17": "以此意恕之。",
    "T49n2035_010:0205c18": "淨光法師旁出世家淨光法師旁出世家",
    "T49n2035_010:0205c19": "法師行靖與行紹。皆錢唐人。同依壽禪師",
    "T49n2035_010:0205c20": "出家。通練律部。同居石壁寺去杭二十里在龍山之西",
    "T49n2035_010:0205c21": "時韶國師法道大振。初往從之。國師觀其法",
    "T49n2035_010:0205c22": "器。即使往學三觀於螺溪之席。二師既偕",
    "T49n2035_010:0205c23": "往。講求大義旦夜不息。未幾所學已成乃",
    "T49n2035_010:0205c24": "復回石壁為眾講說。前後五十年。確守山",
    "T49n2035_010:0205c25": "林之操。未嘗出遊閭里。吳中宿學皆服其",
    "T49n2035_010:0205c26": "高潔。嵩明教論之曰。出家於壽公。學法",
    "T49n2035_010:0205c27": "於寂公。見知於韶公。三皆奇節異行不測",
    "T49n2035_010:0205c28": "人也。二師皆得以親事之豈不偉歟。",
    "T49n2035_010:0205c29": "法師知廉。賜號通鑑。久學螺溪。以其師崇",
    "T49n2035_010:0206a01": "建殿宇。將永歲寒之績為請彭城公錢儼",
    "T49n2035_010:0206a02": "忠懿王弟作傳教院碑於螺溪。時太宗雍熙三年",
    "T49n2035_010:0206a03": "也。",
    "T49n2035_010:0206a04": "法師願齊。錢唐人。吳越國時。賜號崇法。初",
    "T49n2035_010:0206a05": "傳淨光之道精研止觀。後參韶國師發明",
    "T49n2035_010:0206a06": "玄奧。周顯德初。螺溪居民張彥安詣淨光",
    "T49n2035_010:0206a07": "曰。家居東南里所。陰晦之夕。必有鬼神吟",
    "T49n2035_010:0206a08": "嘯考擊鍾鼓之聲。又嘗夢龍遊其地。非愚民",
    "T49n2035_010:0206a09": "所居。願以奉師。師往視之。見山水秀異謂",
    "T49n2035_010:0206a10": "眾曰。此伽藍地也。夢龍遊者。豈龍樹之道",
    "T49n2035_010:0206a11": "將興此地耶。因納之。願齊初為法華紹巖",
    "T49n2035_010:0206a12": "弟子。聞其事以白師。輟眾施三萬為建法",
    "T49n2035_010:0206a13": "堂厨屋。覆苫累塊悉尚朴素。蓋稟師之誡",
    "T49n2035_010:0206a14": "也。既成。淨光與學徒二十人俱往。既而雲",
    "T49n2035_010:0206a15": "居韶禪師寺在天台為疏於漢南王忠懿王子。吳越亦嘗改元稱帝。",
    "T49n2035_010:0206a16": "有寶正寶泰之號。其諸子多封王。有漢南鄧許秦陳諸王之稱。見臨安志即施財。架懺",
    "T49n2035_010:0206a17": "堂諸屋以廣之見錢儼撰傳教院碑及傳燈。",
    "T49n2035_010:0206a18": "法師諦觀。高麗國人。初吳越王因覽永嘉集",
    "T49n2035_010:0206a19": "同除四住之語以問韶國師。韶曰。此是教義",
    "T49n2035_010:0206a20": "可問天台羲寂。即召問之。對曰。此智者妙",
    "T49n2035_010:0206a21": "玄位妙中文妙玄既散失不存。未審何緣知之。必寂師先曾見殘編耳唐末教",
    "T49n2035_010:0206a22": "籍流散海外。今不復存。於是吳越王遣使",
    "T49n2035_010:0206a23": "致書。以五十種寶往高麗求之。其國令",
    "T49n2035_010:0206a24": "諦觀來奉教乘。而智論疏。仁王疏。華嚴骨",
    "T49n2035_010:0206a25": "目。五百門等。禁不令傳。且戒觀師。於中",
    "T49n2035_010:0206a26": "國求師問難。若不能答。則奪教文以回。",
    "T49n2035_010:0206a27": "觀師既至。聞螺溪善講授即往參謁。一見",
    "T49n2035_010:0206a28": "心服遂禮為師。嘗以所製四教儀藏於篋。",
    "T49n2035_010:0206a29": "人無知者。師留螺溪十年。一日坐亡。後人",
    "T49n2035_010:0206b01": "見故篋放光。開視之唯此書而已。由是盛",
    "T49n2035_010:0206b02": "傳諸方。大為初學發蒙之助云。",
    "T49n2035_010:0206b03": "述曰。吳越王杭海取教。實基於同除四",
    "T49n2035_010:0206b04": "住之語。及觀師製四教儀。至明圓教中",
    "T49n2035_010:0206b05": "故特標永嘉云者。所以寓當時之意。俾",
    "T49n2035_010:0206b06": "後人無忘發起也。此書即荊溪八教大",
    "T49n2035_010:0206b07": "意。觀師略加修治。易以今名。沒前人之",
    "T49n2035_010:0206b08": "功。深所不可。",
    "T49n2035_010:0206b09": "吳越忠懿王錢弘俶。字文明。世為杭之臨安",
    "T49n2035_010:0206b10": "人。祖武肅王鏐音流唐僖宗時。率鄉兵破走黃",
    "T49n2035_010:0206b11": "巢。名聞江淮。復以八都兵討劉漢宏并越",
    "T49n2035_010:0206b12": "州。以奉董昌。而自居於杭。昭宗時。昌以",
    "T49n2035_010:0206b13": "越叛。鏐遺書。切責不聽。乃悉兵誅之。自",
    "T49n2035_010:0206b14": "是盡有浙東西之地。乾寧四年。始封吳越",
    "T49n2035_010:0206b15": "王。梁開平初。加封尚父淮海節度使。傳子",
    "T49n2035_010:0206b16": "文穆王元瓘。瓘子忠獻王仁佐。忠獻破李景",
    "T49n2035_010:0206b17": "兵。取福州。既卒弟倧嗣位。明敏嚴毅。為",
    "T49n2035_010:0206b18": "大將胡進思所忌逐之子孫私諡為遜王。乃迎立俶。",
    "T49n2035_010:0206b19": "即文穆第九子。俶始於晉開運中為台州",
    "T49n2035_010:0206b20": "刺史。",
    "T49n2035_010:0206b21": "本朝太祖建隆元年。授天下兵馬大元帥。乾",
    "T49n2035_010:0206b22": "德元年冬。郊禮遣子惟濬入貢。開寶八年。",
    "T49n2035_010:0206b23": "隨王師克金陵南唐李後主九年二月入朝。詔賜",
    "T49n2035_010:0206b24": "劍履上殿。詔書不名封。其妻孫氏。為吳越",
    "T49n2035_010:0206b25": "國王妃。四月歸國。太宗太平興國三年三月",
    "T49n2035_010:0206b26": "入朝。乞以所管十三州版籍歸天府。詔許",
    "T49n2035_010:0206b27": "之。改封淮海國王。賜玉冊金印。居京師禮",
    "T49n2035_010:0206b28": "賢宅。子惟𤀹。惟治。皆以節度領郡事。忠懿",
    "T49n2035_010:0206b29": "居京師。十二年而薨。富貴榮盛莫與為比。",
    "T49n2035_010:0206c01": "忠懿天性誠厚。夙知敬佛。慕阿育王造八",
    "T49n2035_010:0206c02": "萬四千塔。金銅精鋼冶鑄甚工。中藏寶篋印",
    "T49n2035_010:0206c03": "心呪經。亦及八萬四千數。布散部內以為",
    "T49n2035_010:0206c04": "填寶鎮。鎮錢唐諸邑。西湖南北山諸剎相",
    "T49n2035_010:0206c05": "望。皆忠懿之創立也。尊事沙門。若天台韶",
    "T49n2035_010:0206c06": "國師。永明壽禪師。皆待以師禮。又嘗召螺",
    "T49n2035_010:0206c07": "溪寂法師。至金門建講。問智者教義。以典",
    "T49n2035_010:0206c08": "籍不全。慨然遣使齎重寶。求遺書於高麗",
    "T49n2035_010:0206c09": "日本。於是一家教卷復見全盛。螺溪得以授",
    "T49n2035_010:0206c10": "之寶雲。寶雲得以傳之四明。而法智遂專中",
    "T49n2035_010:0206c11": "興之名。推原其自實忠懿護教之功為多也。",
    "T49n2035_010:0206c12": "王甞造金字法華經二十部。散施名山",
    "T49n2035_010:0206c13": "今國清所藏是其一。",
    "T49n2035_010:0206c14": "述曰。清猷趙公有言。錢氏五王三世。凡百",
    "T49n2035_010:0206c15": "年。當天下大亂。以數州之地盜名字者",
    "T49n2035_010:0206c16": "甚眾。獨吳越奉屢朝之正朔。不絕貢獻。",
    "T49n2035_010:0206c17": "不失臣節。暨皇宋受命。又能封府庫籍",
    "T49n2035_010:0206c18": "郡縣。請吏於上。仁足以保民。智足以全",
    "T49n2035_010:0206c19": "族。唯錢氏一門耳。歐陽公五代史。則曰錢",
    "T49n2035_010:0206c20": "氏崛起。非有功德。百年之際。虐用其民。",
    "T49n2035_010:0206c21": "嘻何二公立論之相戾耶。當五季時崛起",
    "T49n2035_010:0206c22": "而僭號者。曾何有乎功德。重斂以困民。",
    "T49n2035_010:0206c23": "窮兵以殺民。天下皆是也。豈能若錢氏",
    "T49n2035_010:0206c24": "全民土而歸聖朝耶。至哉清獻之辭。仁",
    "T49n2035_010:0206c25": "以保民。智以全族。歐陽亦太過論矣。",
    "T49n2035_010:0206c26": "國清昱法師法嗣國清昱法師法嗣",
    "T49n2035_010:0206c27": "法師契能。永嘉人。神悟謙公之師。得教旨於",
    "T49n2035_010:0206c28": "昱法師。主天台常寧。講道不倦。自智者而",
    "T49n2035_010:0206c29": "來。以鑪拂傳授為信。至師嫡承為十四代。",
    "T49n2035_010:0207a01": "晚年以授扶宗忠師。扶宗曰。吾得法廣",
    "T49n2035_010:0207a02": "智矣。敢辭。師乃藏之天台道場。遂不復",
    "T49n2035_010:0207a03": "傳。",
    "T49n2035_010:0207a04": "述曰。螺溪門弟子以百數。而本傳指寶",
    "T49n2035_010:0207a05": "雲為高弟。不載昱師名。疑昱師見螺溪",
    "T49n2035_010:0207a06": "在最先。故早傳鑪拂。寶雲後至。而其道",
    "T49n2035_010:0207a07": "大振。故傳中推為上首。以此言之。在道",
    "T49n2035_010:0207a08": "不在鑪拂也。夫鑪拂祖師之信。器傳之",
    "T49n2035_010:0207a09": "久。不能無弊。或以情得。或以力取。於",
    "T49n2035_010:0207a10": "道何預焉。能師欲傳之扶宗。而辭不受。",
    "T49n2035_010:0207a11": "固也。藏之祖師行道之場而去。宜也。向",
    "T49n2035_010:0207a12": "使扶宗妄受復妄傳。適足以起後人之紛",
    "T49n2035_010:0207a13": "諍。於道何在焉。",
    "T49n2035_010:0207a14": "寶雲旁出世家寶雲旁出世家",
    "T49n2035_010:0207a15": "法師遵式字知白。葉氏。天台寧海人。母王氏。",
    "T49n2035_010:0207a16": "乞男於觀音。夢美女以明珠與而吞之。生",
    "T49n2035_010:0207a17": "七月能從母稱觀音名太祖乾德元年癸亥歲生稍長不",
    "T49n2035_010:0207a18": "樂隨兄為賈。潛往東山依義全師出家。",
    "T49n2035_010:0207a19": "全先夢有童子踞佛像之首。已而師至。年二",
    "T49n2035_010:0207a20": "十太宗太平七年癸未往禪林受具戒。明年習律學於",
    "T49n2035_010:0207a21": "守初師。繼入國清。普賢像前燼一指。誓傳",
    "T49n2035_010:0207a22": "天台之道。雍熙元年。來學四明年二十二道中夢",
    "T49n2035_010:0207a23": "老僧謂曰。吾文殊和尚也。及見寶雲。正所",
    "T49n2035_010:0207a24": "夢僧即北面受業。未幾智解秀出。智者諱",
    "T49n2035_010:0207a25": "日然頂終朝。誓力行四三昧。端拱元年。寶",
    "T49n2035_010:0207a26": "雲入寂。師乃反天台。以苦學感疾至於嘔",
    "T49n2035_010:0207a27": "血。毅然入大慈佛室用消伏呪法。自詛曰。",
    "T49n2035_010:0207a28": "若四教興行在我。則其疾有瘳。不爾則畢",
    "T49n2035_010:0207a29": "命於此。至三七日聞室中呼曰。遵式不久",
    "T49n2035_010:0207b01": "將死。師益不懈。五七日見死屍盈室。師踐",
    "T49n2035_010:0207b02": "之而行。其屍即沒。滿七七日室中聲曰。十",
    "T49n2035_010:0207b03": "方諸佛增汝福壽。其名寐見一巨人。持金",
    "T49n2035_010:0207b04": "剛杵。以擬其口。又嘗親見觀音。垂手於師",
    "T49n2035_010:0207b05": "口引出數蟲。復舒指注甘露於口。身心清",
    "T49n2035_010:0207b06": "涼宿疾頓愈。既而頂高寸餘。手垂過膝。聲",
    "T49n2035_010:0207b07": "若鴻鍾。肌如白玉。淳化元年年二十八眾請居",
    "T49n2035_010:0207b08": "寶雲。講法華維摩涅槃光明。未嘗間歇。有",
    "T49n2035_010:0207b09": "施氏懷胎驢。日伏座下。若聽法狀。如是四",
    "T49n2035_010:0207b10": "旬。產已不復至。嘗往見法智。聞門外謦欬",
    "T49n2035_010:0207b11": "呼侍者曰。適聞外聲。有若聖人然。侍者亟",
    "T49n2035_010:0207b12": "出視。反報言。慈雲至。法智大驚曰。吾兄轉",
    "T49n2035_010:0207b13": "報矣。至道二年。結緇素專修淨業。作誓生",
    "T49n2035_010:0207b14": "西方記。又自幸觀音幽贊。命匠刻旃檀像",
    "T49n2035_010:0207b15": "及自身頂戴之相。撰十四誓願納其腹。工",
    "T49n2035_010:0207b16": "有誤折所執楊枝者。師大懼即手接之",
    "T49n2035_010:0207b17": "此像今在天竺懺殿不膠漆而合。咸正三年真宗四明大旱。",
    "T49n2035_010:0207b18": "郡人請祈雨。師同法智異聞師。率眾行請",
    "T49n2035_010:0207b19": "觀音三昧。冥約三日不雨當焚其軀。如期",
    "T49n2035_010:0207b20": "雨大至。太守蘇為建碑以述靈異。四年。寓",
    "T49n2035_010:0207b21": "慈溪大雷山。治定請觀音消伏毒害懺儀。五",
    "T49n2035_010:0207b22": "年師年四十。自淳化庚寅至咸平四年辛丑。凡十二年居四明歸天台主東掖。",
    "T49n2035_010:0207b23": "以徒屬之繁。即西隅益建精舍。率眾修念",
    "T49n2035_010:0207b24": "佛三昧。有白鶴廟居民甚神之。師與神授",
    "T49n2035_010:0207b25": "戒改祭為齋。神與民居聽命。乃為著野",
    "T49n2035_010:0207b26": "廟誌以戒之。祥符四年。章邭公得象領那事。",
    "T49n2035_010:0207b27": "夏制之始延師入景德講止觀。垂畢有三",
    "T49n2035_010:0207b28": "沙門披納而至。請預盂蘭盆講席。揖其坐",
    "T49n2035_010:0207b29": "忽不見。道經黃巖。有豕奔伏於前。推其",
    "T49n2035_010:0207c01": "來。乃逸於屠肆者。償其直而豢於妙喜寺。",
    "T49n2035_010:0207c02": "名之曰遇善夫豕。赤山寺瀕海而高。師遽謂",
    "T49n2035_010:0207c03": "人曰。此宜建塔。先是山巔有異光。中有七",
    "T49n2035_010:0207c04": "層浮圖之形。光照海上周四十里。皆漁人之",
    "T49n2035_010:0207c05": "󱕃梁。或以語師。師喜其有先兆。遂建塔焉。",
    "T49n2035_010:0207c06": "於是居人感化不復為漁。時東山結懺會。",
    "T49n2035_010:0207c07": "天大旱。師卓錫石縫。泉即激涌今石眼泉七年。杭",
    "T49n2035_010:0207c08": "昭慶齊一。率眾致請。初杭人屢請西度未",
    "T49n2035_010:0207c09": "之許。至是始見從。師嘗夢居母胎十二年。",
    "T49n2035_010:0207c10": "及出台入杭。果應其數。師至昭慶。大揚",
    "T49n2035_010:0207c11": "講說。杭俗好以酒肴會葬。師為說佛事之",
    "T49n2035_010:0207c12": "勝。卒變葷為齋。因為著戒酒肉慈慧法門。",
    "T49n2035_010:0207c13": "嘗夜施摶食於水濱。漁者聞眾鬼曰。今夜雪",
    "T49n2035_010:0207c14": "甚。師不至矣。一鬼曰。師慈悲人必不忌我。",
    "T49n2035_010:0207c15": "須臾師籠燈踏雪而至。八年蘇人。以郡符",
    "T49n2035_010:0207c16": "迓師於開元建講。緇素畢集。不葷飲者傾",
    "T49n2035_010:0207c17": "市邑。屠酤不售。官監有失課之言。師辭其",
    "T49n2035_010:0207c18": "徒曰。智者遣晉王書。有言六恨。其一謂以",
    "T49n2035_010:0207c19": "法集動眾妨官為人所忌。余今德薄安可",
    "T49n2035_010:0207c20": "久留。遂幡然復杭智者遺書云。荊溪法集眾一千。學禪三百。州司惶慮。謂乖國",
    "T49n2035_010:0207c21": "式。豈可聚眾用惱官人。故朝同雲合。暮如雨散。設有善萌不獲增長。此五恨也刺史薛顏。",
    "T49n2035_010:0207c22": "始以靈山命師居之。即隋真觀師所營天",
    "T49n2035_010:0207c23": "竺寺也。寺西有陳時所植檜。巢寇燎燬僅",
    "T49n2035_010:0207c24": "存枯枿。是年冬枝葉復生。因名重榮檜。賦",
    "T49n2035_010:0207c25": "詩刻石。以兆道場重建之瑞。治定往生淨",
    "T49n2035_010:0207c26": "土懺儀。九年。天台僧正慧思詣京師因盛",
    "T49n2035_010:0207c27": "稱師之道。始賜紫服。三月。天台郡人。以",
    "T49n2035_010:0207c28": "郡符請赴石梁壽昌講法華。八月過東掖。",
    "T49n2035_010:0207c29": "十月復歸天竺。天禧元年。侍郎馬亮守錢",
    "T49n2035_010:0208a01": "唐。雅尚淨業造師問道。師為撰淨土行願",
    "T49n2035_010:0208a02": "法門。淨土略傳。職方郎中崔育才。問施食之",
    "T49n2035_010:0208a03": "道。師為觀想一篇見金園集三年。丞相王文穆",
    "T49n2035_010:0208a04": "公撫杭名欽若相真宗首率僚屬訪師山中。請講",
    "T49n2035_010:0208a05": "法華及心佛眾生三法如義。才辯清發。衣冠",
    "T49n2035_010:0208a06": "為之屬目。公對眾嗟賞曰。此道未始聞。此",
    "T49n2035_010:0208a07": "人未始見也別集中有講題師以天台宗教本末具",
    "T49n2035_010:0208a08": "陳於公。四年。公為奏錫天竺舊名。復其寺",
    "T49n2035_010:0208a09": "為教。而親為書額。復與秦國夫人施財六",
    "T49n2035_010:0208a10": "百萬以建大殿。公致書問天台立教及解",
    "T49n2035_010:0208a11": "經義旨。與今古孰為優劣。師先答立教大",
    "T49n2035_010:0208a12": "義。次出諸子索車之文。錄古義一二。及慈",
    "T49n2035_010:0208a13": "恩破天台義。對智者正釋。並決是非。以為",
    "T49n2035_010:0208a14": "古今諸師無一可取。公覽文識義益加信",
    "T49n2035_010:0208a15": "喜文見別集師以智者昔於天台江上護生事白",
    "T49n2035_010:0208a16": "於公。因奏請西湖為放生池。為主上祝壽。",
    "T49n2035_010:0208a17": "後文穆尹應天府。因微疾夢與師會。疾即",
    "T49n2035_010:0208a18": "除愈。遂奉書道其事。及移鎮江寧昇用迓師",
    "T49n2035_010:0208a19": "府會。朝夕問法。一留三月。因為著十法界",
    "T49n2035_010:0208a20": "觀心聞住。南岳心要偈。會乾元即公以其",
    "T49n2035_010:0208a21": "道聞於上。乃賜慈雲之號。乾興元年。章懿",
    "T49n2035_010:0208a22": "太后仁宗母華氏。錢塘人。其父仁德以師熏修精進。遣使",
    "T49n2035_010:0208a23": "齎白金百兩。命於山中為國行懺。師為著",
    "T49n2035_010:0208a24": "金光明護國道為靜上之。因奏天台教文。",
    "T49n2035_010:0208a25": "乞入大藏。事未行而公薨。天聖元年仁宗內臣",
    "T49n2035_010:0208a26": "楊懷古降香入山。敬師道德復為奏之。明",
    "T49n2035_010:0208a27": "年始得旨入藏。賜白金百兩。飯千僧以為",
    "T49n2035_010:0208a28": "慶。師乃撰教藏隨函目錄。略述諸部文義。",
    "T49n2035_010:0208a29": "謂玄義。統明五時廣辨八教。出世大意蘊",
    "T49n2035_010:0208b01": "乎其中。文句者。謂以統句分節經文。荊溪",
    "T49n2035_010:0208b02": "各有記釋。猶五經之有正義也唐孔頴達為五經作正義",
    "T49n2035_010:0208b03": "止觀者。定慧之異為即法華之行門也。前",
    "T49n2035_010:0208b04": "玄義文句。皆明佛世當機得益之事。經有託",
    "T49n2035_010:0208b05": "事附法觀心之文。非部正意。今止觀正是智",
    "T49n2035_010:0208b06": "者說己心中所行法門。自行因果化他能所",
    "T49n2035_010:0208b07": "無不具焉。又於普門品加別譯重頌。緇素",
    "T49n2035_010:0208b08": "皆遵誦之。天聖四年。諫議胡則守郡。屢入",
    "T49n2035_010:0208b09": "山問道。欣領法要。為施金造山門廊宇。",
    "T49n2035_010:0208b10": "五年中秋月朢之夕朢作望非桂子降於殿庭。師",
    "T49n2035_010:0208b11": "取其實播種林下。乃作桂子之詩。六年正",
    "T49n2035_010:0208b12": "月。遣學徒往四明。致祭於法智。有祭文悼",
    "T49n2035_010:0208b13": "詩之作。始於寺東建日觀菴。送想西方為",
    "T49n2035_010:0208b14": "往生之業。九年。講淨名經。忽謂其徒曰。昔",
    "T49n2035_010:0208b15": "在東掖講此經。夢荊溪授我經卷。及出",
    "T49n2035_010:0208b16": "室。視日已沒。今吾殆終此講乎。因與眾訣",
    "T49n2035_010:0208b17": "曰。我住台杭二寺。垂四十年。長用十方為",
    "T49n2035_010:0208b18": "意。今付講席。宜從吾志。命弟子祖韻曰。",
    "T49n2035_010:0208b19": "汝當紹我道場。持此鑪拂。勿為最後斷佛",
    "T49n2035_010:0208b20": "種人。遂作謝三緣詩。謂謝徒屬絕賓友焚",
    "T49n2035_010:0208b21": "筆硯也。是年八月。徙居東領之草堂。明道元",
    "T49n2035_010:0208b22": "年十月八日示疾。不用醫藥。唯說法以勉",
    "T49n2035_010:0208b23": "徒眾。十日令請彌陀像以證其終。門人尚",
    "T49n2035_010:0208b24": "欲有禱。以觀音至。師炷香瞻像祝之曰。我",
    "T49n2035_010:0208b25": "觀觀世音。前際不來後際不去。十方諸佛",
    "T49n2035_010:0208b26": "同住實際。願住此實際。受我一炷之香。或",
    "T49n2035_010:0208b27": "扣其所歸。對以寂光淨土。至夜奄然坐逝。",
    "T49n2035_010:0208b28": "師嘗製龕銘曰遐榻。既入斂越七日。形貌",
    "T49n2035_010:0208b29": "如生。壽六十九。夏五十。逝之夕。山中人見",
    "T49n2035_010:0208c01": "大星殞於靈鷲峯紅光赫然。稟法者。文昌等",
    "T49n2035_010:0208c02": "二十五人。登門學者以千數。度弟子若虛",
    "T49n2035_010:0208c03": "輩垂百人。明年仲春四日。奉遐榻葬於寺",
    "T49n2035_010:0208c04": "東月桂峯下。與隋觀法師為之隣焉。師幼",
    "T49n2035_010:0208c05": "善詞翰。有詩人之風。其詩集。曰采遺。曰靈",
    "T49n2035_010:0208c06": "苑。其雜著。曰金園。曰天竺別集。皆行於世。",
    "T49n2035_010:0208c07": "有貴官注楞嚴求師印可。師烹烈焰謂之",
    "T49n2035_010:0208c08": "曰。閤下留心佛法。誠為希有。今先申三問。",
    "T49n2035_010:0208c09": "若答之契理。當為流通。若其不合當付此",
    "T49n2035_010:0208c10": "火。官許之。師曰。真精妙元性淨明心。不知",
    "T49n2035_010:0208c11": "如何注釋。三四四三宛轉十二流變三疊一",
    "T49n2035_010:0208c12": "十百千。為是何義昔師注者云。初變一為十。以三世四方互成十二。次變十為",
    "T49n2035_010:0208c13": "百。三世四方互成百二十。三變百為千。三世四方互成千二百。是為一根功德之數。總六根為七千二百。除眼鼻",
    "T49n2035_010:0208c14": "身三根。各虧四百。實得六千。為六根功德也。一為變生十百千為三疊。凡三番織成其數二十五",
    "T49n2035_010:0208c15": "聖所證圓通。既云實無優劣。文殊何得獨",
    "T49n2035_010:0208c16": "取觀音。其人罔措。師即舉付火中。於是楞",
    "T49n2035_010:0208c17": "嚴三關自茲而出。仁宗閱師所進光明護國",
    "T49n2035_010:0208c18": "儀。至聖帝仁王慈臨無際之文。撫几歎曰。",
    "T49n2035_010:0208c19": "朕得此人足以致治。亟令宣召則已入寂",
    "T49n2035_010:0208c20": "矣。師始出家。郡校諸生。慕師才俊勉回業",
    "T49n2035_010:0208c21": "儒。為詩答盧積。中有真空是選場大覺為",
    "T49n2035_010:0208c22": "官位之句。人多誦之。常行三昧。以九十日",
    "T49n2035_010:0208c23": "為期。於行道四隅置𨫼熾炭。遇困倦則",
    "T49n2035_010:0208c24": "漬手於𨫼。十指唯存其三。其建光明懺殿。",
    "T49n2035_010:0208c25": "每架一椽甃一甓。輒誦大悲呪七遍以示",
    "T49n2035_010:0208c26": "聖法加被。不可沮壞之意。故建炎虜寇。積",
    "T49n2035_010:0208c27": "薪以焚。其屋儼然。暨方臘陳通之亂。三經",
    "T49n2035_010:0208c28": "寇火皆不能熱。至今異國相傳。目為燒不",
    "T49n2035_010:0208c29": "著寺。茲豈獨顯教門之神迹。誠有以彰國",
    "T49n2035_010:0209a01": "家之有道也。崇寧三年。賜號法寶大師紹",
    "T49n2035_010:0209a02": "興三十年。特諡懺主禪慧法師。塔曰瑞光",
    "T49n2035_010:0209a03": "行業曲記。修三昧記。天生諸集。宗源記。",
    "T49n2035_010:0209a04": "鏡菴曰。道籍人弘人必依處。此三者不",
    "T49n2035_010:0209a05": "可不畢備也。吾道始行於陳隋盛於",
    "T49n2035_010:0209a06": "唐。而替於五代。逮我。",
    "T49n2035_010:0209a07": "聖朝。此道復興。螺溪寶雲振於前。四明慈",
    "T49n2035_010:0209a08": "雲大其後。是以法智之創南湖。慈雲之",
    "T49n2035_010:0209a09": "建靈山。皆忌軀為法。以固其願而繼之",
    "T49n2035_010:0209a10": "以神照啟白運。辯才兆上竺。於是淛江",
    "T49n2035_010:0209a11": "東西並開講席。卒能藉此諸剎安廣眾以",
    "T49n2035_010:0209a12": "行大道。孰謂傳弘之任不在於處耶。然",
    "T49n2035_010:0209a13": "靈山之剎。三罹寇火而不能壞。此豈非",
    "T49n2035_010:0209a14": "至人誦呪加功願力堅固之驗也哉。",
    "T49n2035_010:0209a15": "江州太守許端夫。序其詩曰。慈雲之詩。",
    "T49n2035_010:0209a16": "文貫於道。言切於理。酷似陶彭澤。蓋",
    "T49n2035_010:0209a17": "合於情動形言止乎禮義之意。昔貫休",
    "T49n2035_010:0209a18": "作禪月集。初不聞道。而才情俊逸。有失",
    "T49n2035_010:0209a19": "輔教之義。中庸子作閒居編。言雖鳴道",
    "T49n2035_010:0209a20": "而文句闒冗。有失詩人之體。慈雲則不",
    "T49n2035_010:0209a21": "然。文既清麗。理亦昭顯。雅正簡淡。有",
    "T49n2035_010:0209a22": "晉宋之風。蓋其道業宏大。故詩名不行",
    "T49n2035_010:0209a23": "也。",
    "T49n2035_010:0209a24": "法師異聞。餘杭人。潛心天台之學。每謂但解",
    "T49n2035_010:0209a25": "未足以展志。故汲汲以修諸三昧為要",
    "T49n2035_010:0209a26": "務。及來參寶雲盡通其旨。至道三年。法智",
    "T49n2035_010:0209a27": "弘道於延慶。輔贊之功為多。以寺宇頹毀。",
    "T49n2035_010:0209a28": "乃同丹丘覺圓并力經理。不逾三載眾工",
    "T49n2035_010:0209a29": "畢就。法智立誠誓之石。示十方之規。必聯",
    "T49n2035_010:0209b01": "次師名。稱二師云。後同法智結十僧。行",
    "T49n2035_010:0209b02": "長懺三年。誓焚軀以報佛恩。時楊文公。屢",
    "T49n2035_010:0209b03": "貽書勸止。事竟不行。師居延慶四十年。凡",
    "T49n2035_010:0209b04": "法智所修三昧未嘗不預。",
    "T49n2035_010:0209b05": "法師有基。字及賢。錢唐王氏。母夢梵僧授以",
    "T49n2035_010:0209b06": "舍利吞之。遂有娠。生五歲。從天台壽昌法",
    "T49n2035_010:0209b07": "超為師。十歲受具。聞四明寶雲傳智者教",
    "T49n2035_010:0209b08": "往事之。授以法華止觀。隨言解義曲盡其",
    "T49n2035_010:0209b09": "妙。端拱元年。郡人請演教於太平興國寺。學",
    "T49n2035_010:0209b10": "者常數百人。每白黑月必集眾自升高座",
    "T49n2035_010:0209b11": "誦菩薩戒法。勸道族念佛四十年至萬人。",
    "T49n2035_010:0209b12": "凶年持鉢以供聽眾。祥符八年六月示疾。",
    "T49n2035_010:0209b13": "弟子令祥請曰。和尚西歸寧無留訓。師乃廣",
    "T49n2035_010:0209b14": "談圓旨經時不已。眾忽見西方現光空中",
    "T49n2035_010:0209b15": "樂奏。師曰。西方三聖人來也。即右脇西向而",
    "T49n2035_010:0209b16": "化。荼毘舍利莫數。門人悟持。結塔於慈溪之",
    "T49n2035_010:0209b17": "靈龜山。有夢師威儀迎往西方者。有夢師",
    "T49n2035_010:0209b18": "坐青蓮花對佛說法者。有夢三身如來",
    "T49n2035_010:0209b19": "入靈塔者。有夢彌陀授記為超壯如來者。",
    "T49n2035_010:0209b20": "法智聞其逝歎曰。臥病談玄臨終見佛。是",
    "T49n2035_010:0209b21": "可敬也。內翰楊億。致敬真相為之作讚",
    "T49n2035_010:0209b22": "全三學撰行業碑。在福源○此卷一百一十八人。本紀止錄三十三人。餘者遺失。",
    "T49n2035_010:0209b23": "佛祖統紀卷第十終"
}