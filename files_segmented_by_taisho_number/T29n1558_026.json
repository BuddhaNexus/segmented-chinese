{
    "T29n1558_026:0134b15": "阿毘達磨俱舍論卷第二十六",
    "T29n1558_026:0134b17": "尊者世親造",
    "T29n1558_026:0134b18": "三藏法師玄奘奉　詔譯",
    "T29n1558_026:0134b19": "分別智品第七之一",
    "T29n1558_026:0134b20": "前品初說諸忍諸智。於後復說正見正智。",
    "T29n1558_026:0134b21": "為有忍非智耶。為有智非見耶。頌曰。",
    "T29n1558_026:0134b22": "　聖慧忍非智　　盡無生非見",
    "T29n1558_026:0134b23": "　餘二有漏慧　　皆智六見性",
    "T29n1558_026:0134b24": "論曰。慧有二種。有漏無漏。唯無漏慧立以",
    "T29n1558_026:0134b25": "聖名。此聖慧中八忍非智性。自所斷疑未已",
    "T29n1558_026:0134b26": "斷故。可見性攝。推度性故。盡與無生二智。",
    "T29n1558_026:0134b27": "非見性。已息求心不推度故。所餘皆通智",
    "T29n1558_026:0134b28": "見二性。已斷自疑推度性故。諸有漏慧皆智",
    "T29n1558_026:0134b29": "性攝。於中唯六亦是見性。謂五染污見世正",
    "T29n1558_026:0134c01": "見為六。如是所說聖有漏慧皆擇法故並慧",
    "T29n1558_026:0134c02": "性攝。智有幾種。相別云何。頌曰。",
    "T29n1558_026:0134c03": "　智十總有二　　有漏無漏別",
    "T29n1558_026:0134c04": "　有漏稱世俗　　無漏名法類",
    "T29n1558_026:0134c05": "　世俗遍為境　　法智及類智",
    "T29n1558_026:0134c06": "　如次欲上界　　苦等諦為境",
    "T29n1558_026:0134c07": "論曰。智有十種攝一切智。一世俗智。二法",
    "T29n1558_026:0134c08": "智。三類智。四苦智。五集智。六滅智。七道智。",
    "T29n1558_026:0134c09": "八他心智。九盡智。十無生智。如是十智總唯",
    "T29n1558_026:0134c10": "二種。有漏無漏性差別故。如是二智相別有",
    "T29n1558_026:0134c11": "三。謂世俗智法智類智。前有漏智總名世",
    "T29n1558_026:0134c12": "俗。多取瓶等世俗境故。後無漏智分法類",
    "T29n1558_026:0134c13": "別。三中世俗遍以一切有為無為為所緣",
    "T29n1558_026:0134c14": "境。法類二種如其次第以欲上界四諦為",
    "T29n1558_026:0134c15": "境。即於如是二種智中。頌曰。",
    "T29n1558_026:0134c16": "　法類由境別　　立苦等四名",
    "T29n1558_026:0134c17": "　皆通盡無生　　初唯苦集類",
    "T29n1558_026:0134c18": "論曰。法智類智由境差別分為苦集滅道",
    "T29n1558_026:0134c19": "四智。如是六智若無學攝。非見性者名盡",
    "T29n1558_026:0134c20": "無生。此二初生唯苦集類。以緣苦集六種",
    "T29n1558_026:0134c21": "行相觀有頂蘊為境界故。金剛喻定境同",
    "T29n1558_026:0134c22": "此耶。緣苦集因。緣滅道異。於前所說九",
    "T29n1558_026:0134c23": "種智中頌曰。",
    "T29n1558_026:0134c24": "　法類道世俗　　有成他心智",
    "T29n1558_026:0134c25": "　於勝地根位　　去來世不知",
    "T29n1558_026:0134c26": "　法類不相知　　聲聞麟喻佛",
    "T29n1558_026:0134c27": "　如次知見道　　二三念一切",
    "T29n1558_026:0134c28": "論曰。有法類道及世俗智成他心智。餘則",
    "T29n1558_026:0134c29": "不然。此智於境有決定相。謂不知勝及去",
    "T29n1558_026:0135a01": "來心。勝心有三。謂地根位。地謂下地智不",
    "T29n1558_026:0135a02": "知上地心。根謂信解時解脫根智不知見",
    "T29n1558_026:0135a03": "至不時解脫心。位謂不還聲聞應果獨覺大",
    "T29n1558_026:0135a04": "覺。前前位智不知後後勝位者心。此智不",
    "T29n1558_026:0135a05": "知去來心者。唯以現在他相續中能緣心",
    "T29n1558_026:0135a06": "等為境界故。又法類品不互相知。謂法智",
    "T29n1558_026:0135a07": "攝諸他心智不知類品。類智所攝諸他心智",
    "T29n1558_026:0135a08": "不知法品。由法類智以欲上界全分對治",
    "T29n1558_026:0135a09": "為所緣故。此他心智見道中無。總觀諦理",
    "T29n1558_026:0135a10": "極速轉故。然皆容作此智所緣。若諸有情",
    "T29n1558_026:0135a11": "將入見道。聲聞獨覺預修加行。為欲知彼",
    "T29n1558_026:0135a12": "見道位心。彼諸有情入見道位。聲聞法分加",
    "T29n1558_026:0135a13": "行若滿知彼見道初二念心。若為更知類",
    "T29n1558_026:0135a14": "分心故別修加行。至加行滿彼已度至第",
    "T29n1558_026:0135a15": "十六心。雖知此心非知見道。麟喻法分加",
    "T29n1558_026:0135a16": "行若滿知彼見道初二念心。若為更知類",
    "T29n1558_026:0135a17": "分心故。別修加行。至加行滿知彼第八集",
    "T29n1558_026:0135a18": "類智心。以此但由下加行故。有說。知初二",
    "T29n1558_026:0135a19": "及第十五心。世尊欲知不由加行。於彼見",
    "T29n1558_026:0135a20": "道一切能知。盡無生智二相何別。頌曰。",
    "T29n1558_026:0135a21": "　智於四聖諦　　知我已知等",
    "T29n1558_026:0135a22": "　不應更知等　　如次盡無生",
    "T29n1558_026:0135a23": "論曰。如本論說。云何盡智。謂無學位若正自",
    "T29n1558_026:0135a24": "知我已知苦。我已斷集。我已證滅。我已",
    "T29n1558_026:0135a25": "修道。由此所有智見明覺解慧光觀是名",
    "T29n1558_026:0135a26": "盡智。云何無生智。謂正自知我已知苦不",
    "T29n1558_026:0135a27": "應更知。廣說乃至。我已修道不應更修。由",
    "T29n1558_026:0135a28": "此所有廣說乃至。是名無生智。如何無漏",
    "T29n1558_026:0135a29": "智。可作如是知。迦濕彌羅諸論師說。從二",
    "T29n1558_026:0135b01": "智出後得智中作如是知故無有失。由",
    "T29n1558_026:0135b02": "此後得二智別故。表前觀中二智差別。有",
    "T29n1558_026:0135b03": "說。無漏智亦作如是知。然說見言乘言便",
    "T29n1558_026:0135b04": "故。或於諦理現照轉故。由此本論亦作是",
    "T29n1558_026:0135b05": "言。且諸智亦是見。如是十智相攝云何。",
    "T29n1558_026:0135b06": "謂世俗智攝一全一少分。法類智各攝一全",
    "T29n1558_026:0135b07": "七少分。苦集滅智各攝一全四少分。道智攝",
    "T29n1558_026:0135b08": "一全五少分。他心智攝一全四少分。盡無",
    "T29n1558_026:0135b09": "生智各攝一全六少分。何緣二智建立為十。",
    "T29n1558_026:0135b10": "頌曰。",
    "T29n1558_026:0135b11": "　由自性對治　　行相行相境",
    "T29n1558_026:0135b12": "　加行辦因圓　　故建立十智",
    "T29n1558_026:0135b13": "論曰。由七緣故立二為十。一自性故立世",
    "T29n1558_026:0135b14": "俗智。非勝義智為自性故。二對治故立法",
    "T29n1558_026:0135b15": "類智。全能對治欲上界故。三行相故立苦",
    "T29n1558_026:0135b16": "集智。此二智境體無別故。四行相境故立滅",
    "T29n1558_026:0135b17": "道智。此二行相境俱有別故。五加行故立他",
    "T29n1558_026:0135b18": "心智。非此不知他心所法。本修加行為",
    "T29n1558_026:0135b19": "知他心。雖成滿時亦知心所。而約加行故",
    "T29n1558_026:0135b20": "立他心智名。六事辦故建立盡智。事辦身中",
    "T29n1558_026:0135b21": "最初生故。七因圓故立無生智。一切聖道",
    "T29n1558_026:0135b22": "為因生故。如上所言。法智類智。全能對治",
    "T29n1558_026:0135b23": "欲上界法。為有少分治上欲耶。頌曰。",
    "T29n1558_026:0135b24": "　緣滅道法智　　於修道位中",
    "T29n1558_026:0135b25": "　兼治上修斷　　類無能治欲",
    "T29n1558_026:0135b26": "論曰。修道所攝滅道法智。兼能對治上界修",
    "T29n1558_026:0135b27": "斷。欲之滅道勝上界故。已除自怨能兼他",
    "T29n1558_026:0135b28": "故。由此類智無能治欲。於此十智中誰有",
    "T29n1558_026:0135b29": "何行相。頌曰。",
    "T29n1558_026:0135c01": "　法智及類智　　行相俱十六",
    "T29n1558_026:0135c02": "　世俗此及餘　　四諦智各四",
    "T29n1558_026:0135c03": "　他心智無漏　　唯四謂緣道",
    "T29n1558_026:0135c04": "　有漏自相緣　　俱但緣一事",
    "T29n1558_026:0135c05": "　盡無生十四　　謂離空非我",
    "T29n1558_026:0135c06": "論曰。法智類智。一一具有非常苦等十六行",
    "T29n1558_026:0135c07": "相。十六行相後當廣釋。世智有此及更有",
    "T29n1558_026:0135c08": "餘能緣一切法自共相等故。苦等四智。一",
    "T29n1558_026:0135c09": "一各有緣自諦境四種行相。他心智中。若無",
    "T29n1558_026:0135c10": "漏者唯有緣道四種行相。由此即是道智",
    "T29n1558_026:0135c11": "攝故。若有漏者取自所緣心心所法自相",
    "T29n1558_026:0135c12": "境故。如境自相行相亦爾。故此非前十六",
    "T29n1558_026:0135c13": "所攝。如是二種於一切時一念但緣一事",
    "T29n1558_026:0135c14": "為境。謂緣心時不緣心所。緣受等時不",
    "T29n1558_026:0135c15": "緣想等。若爾何故薄伽梵說如實了知有",
    "T29n1558_026:0135c16": "貪心等。非俱時取貪等及心。如不俱時取",
    "T29n1558_026:0135c17": "衣及垢。有貪心者。二義有貪。一貪相應。二",
    "T29n1558_026:0135c18": "貪所繫。貪相應心具由二義。餘有漏心唯貪",
    "T29n1558_026:0135c19": "所繫。有說。經言有貪心者。唯說第一貪相",
    "T29n1558_026:0135c20": "應心。離貪心者。謂治貪心。若貪不相應名",
    "T29n1558_026:0135c21": "離貪心者。餘惑相應者應得離貪名。若爾",
    "T29n1558_026:0135c22": "有心非貪對治不染污性。應許此心非有",
    "T29n1558_026:0135c23": "貪心離貪心等。是故應許餘師所說。為貪",
    "T29n1558_026:0135c24": "所繫名有貪心。乃至有癡離癡亦爾。毘婆沙",
    "T29n1558_026:0135c25": "師作如是說。聚心者謂善心。此於所緣不",
    "T29n1558_026:0135c26": "馳散故。散心者謂染心。此與散動相應起",
    "T29n1558_026:0135c27": "故。西方諸師作如是說。眠相應者名為聚",
    "T29n1558_026:0135c28": "心。餘染污心說名為散。此不應理。諸染污",
    "T29n1558_026:0135c29": "心若與眠相應。應通聚散故。又應違害本",
    "T29n1558_026:0136a01": "論所言。如實知聚心。具足有四智。謂法智",
    "T29n1558_026:0136a02": "類智世俗智道智。沈心者謂染心。此與懈怠",
    "T29n1558_026:0136a03": "相應起故。策心者謂善心。此與正勤相應",
    "T29n1558_026:0136a04": "起故。小心者謂染心。少淨品者所好習故。",
    "T29n1558_026:0136a05": "大心者謂善心。多淨品者所好習故。或由",
    "T29n1558_026:0136a06": "根價眷屬隨轉力用少多故名小大。染心根",
    "T29n1558_026:0136a07": "少。極二相應故。善心根多。恒三相應故。染心",
    "T29n1558_026:0136a08": "價少。非功用成故。善心價多。大資糧成故。",
    "T29n1558_026:0136a09": "染心眷屬少。無未來修故。善心眷屬多。有",
    "T29n1558_026:0136a10": "未來修故。染心隨轉少。唯三蘊故。善心隨轉",
    "T29n1558_026:0136a11": "多。通四蘊故。染心力用少。所斷善根必還",
    "T29n1558_026:0136a12": "續故。善心力用多。忍必永斷諸隨眠故。由",
    "T29n1558_026:0136a13": "此染善得小大名。掉心者謂染心。掉舉相",
    "T29n1558_026:0136a14": "應故。不掉心者謂善心。能治彼故。不靜靜心",
    "T29n1558_026:0136a15": "應知亦爾。不定心者謂染心。散動相應故。",
    "T29n1558_026:0136a16": "定心者謂善心。能治彼故。不修心者謂染",
    "T29n1558_026:0136a17": "心。得修習修俱不攝故。修心者謂善心。容",
    "T29n1558_026:0136a18": "有二修故。不解脫心者謂染心。自性相續",
    "T29n1558_026:0136a19": "不解脫故。解脫心者謂善心。自性相續容",
    "T29n1558_026:0136a20": "解脫故。如是所釋不順契經。亦不能辯諸",
    "T29n1558_026:0136a21": "句別義。如何此釋不順契經。經言。此心云",
    "T29n1558_026:0136a22": "何內聚。謂心若與惛眠俱行。或內相應有",
    "T29n1558_026:0136a23": "止無觀。云何外散。謂心遊涉五妙欲境隨",
    "T29n1558_026:0136a24": "散隨流。或內相應有觀無止。豈不前說。染",
    "T29n1558_026:0136a25": "心眠俱便有一心通聚散過。雖說非理。不",
    "T29n1558_026:0136a26": "許眠俱諸染污心是散心故。豈不又說本",
    "T29n1558_026:0136a27": "論相違。寧違論文勿違經說。如何不辯諸",
    "T29n1558_026:0136a28": "句別義。謂依此釋不能辯了散等聚等八",
    "T29n1558_026:0136a29": "異相故。依我所釋非不能辯此契經中八",
    "T29n1558_026:0136b01": "句別義。謂雖散等同是染心。而為顯其過",
    "T29n1558_026:0136b02": "失差別。及雖聚等同是善心。而為顯其功",
    "T29n1558_026:0136b03": "德差別。故依八義別立八名。既不能通所",
    "T29n1558_026:0136b04": "違經說。所辯句義理亦不成。又若沈心即",
    "T29n1558_026:0136b05": "掉心者。經不應說若於爾時心沈。恐沈",
    "T29n1558_026:0136b06": "修安定捨三覺支者名非時修。若於爾時",
    "T29n1558_026:0136b07": "心掉。恐掉修擇進喜名非時修。豈修覺支",
    "T29n1558_026:0136b08": "有散別理。此據作意欲修名修。非現前",
    "T29n1558_026:0136b09": "修故無有失。豈不我說亦不違經。雖諸",
    "T29n1558_026:0136b10": "染心皆名沈掉懈怠增者經說沈心。掉舉",
    "T29n1558_026:0136b11": "增者經說掉心。據恒相應我說體一。隨自",
    "T29n1558_026:0136b12": "意語誰復能遮。然實此經意不如是。前說。",
    "T29n1558_026:0136b13": "一切貪所繫心。皆名有貪心。貪繫是何義。若",
    "T29n1558_026:0136b14": "貪得隨故。有學無漏心應名有貪。貪得隨故。",
    "T29n1558_026:0136b15": "若貪所緣故。無學有漏心應名有貪。貪所",
    "T29n1558_026:0136b16": "緣故。若不許彼為貪所緣。云何彼心可成",
    "T29n1558_026:0136b17": "有漏。若謂由為共相惑緣應名有癡。癡所",
    "T29n1558_026:0136b18": "緣故。然他心智不緣貪得。亦不可說緣緣",
    "T29n1558_026:0136b19": "心貪。寧知他心是有貪等。故非貪繫名有",
    "T29n1558_026:0136b20": "貪心。若爾云何。今詳經意貪相應故名有",
    "T29n1558_026:0136b21": "貪心。貪不相應名離貪等。若爾何故餘契",
    "T29n1558_026:0136b22": "經言。離貪瞋癡心不還墮三有。依離得",
    "T29n1558_026:0136b23": "說故無有過。豈不於前已破此說。餘惑相",
    "T29n1558_026:0136b24": "應者。應得離貪名。彼亦與貪不相應故。若",
    "T29n1558_026:0136b25": "依此意。許亦無違。然不說為離貪心者。彼",
    "T29n1558_026:0136b26": "屬有瞋有癡等故。且止傍論應述本宗。此",
    "T29n1558_026:0136b27": "所明他心智。為亦能取他心所緣。及亦取",
    "T29n1558_026:0136b28": "他心能緣行相不。俱不能取。知彼心時。不",
    "T29n1558_026:0136b29": "觀彼所緣能緣行相故。謂但知彼有染等",
    "T29n1558_026:0136c01": "心。不知彼心所染色等。亦不知彼能緣行",
    "T29n1558_026:0136c02": "相。不爾他心智應亦緣色等。又亦應有能",
    "T29n1558_026:0136c03": "自緣失。諸他心智有決定相。謂唯能取欲色",
    "T29n1558_026:0136c04": "界繫及非所繫。他相續中現在同類心心所",
    "T29n1558_026:0136c05": "法。一實自相為所緣境。空無相不相應。盡",
    "T29n1558_026:0136c06": "無生所不攝。不在見道無間道中。餘所不",
    "T29n1558_026:0136c07": "遮如應容有。盡無生智除空非我。各具有",
    "T29n1558_026:0136c08": "餘十四行相。由此二智雖勝義攝而涉於",
    "T29n1558_026:0136c09": "世俗欲離空非我。謂由彼力於出觀時",
    "T29n1558_026:0136c10": "作如是言。我生已盡梵行已立。所作已辦不",
    "T29n1558_026:0136c11": "受後有。為有無漏越此十六更是所餘行",
    "T29n1558_026:0136c12": "相攝不。頌曰。",
    "T29n1558_026:0136c13": "　淨無越十六　　餘說有論故",
    "T29n1558_026:0136c14": "論曰。迦濕彌羅國諸論師言。無無漏行相越",
    "T29n1558_026:0136c15": "此十六。外國師說。更有所餘無漏行相越於",
    "T29n1558_026:0136c16": "十六。云何知然。由本論故。如本論說。頗有",
    "T29n1558_026:0136c17": "不繫心能了別欲界繫法耶。曰能了別。謂",
    "T29n1558_026:0136c18": "非常故苦故空故非我故因故集故生故緣故。",
    "T29n1558_026:0136c19": "有是處有是事。如理所引了別。若謂彼文",
    "T29n1558_026:0136c20": "不為顯示不繫心了別欲界繫法時。除前",
    "T29n1558_026:0136c21": "所明八行相外別有有是處有是事行相。",
    "T29n1558_026:0136c22": "但為顯示作八行相。斯有是處斯有是事。",
    "T29n1558_026:0136c23": "此釋不然。餘不說故。謂若彼論依此意說。",
    "T29n1558_026:0136c24": "應於餘處亦說此言。然彼餘文但作是說。",
    "T29n1558_026:0136c25": "頗有見斷心能了別欲界繫法耶。曰能了",
    "T29n1558_026:0136c26": "別。謂我故我所故。斷故常故。無因故無作故",
    "T29n1558_026:0136c27": "損減故。尊故勝故上故。第一故能清淨故。",
    "T29n1558_026:0136c28": "能解脫故。能出離故。惑故疑故猶豫故。貪故",
    "T29n1558_026:0136c29": "瞋故慢故癡故。不如理所引了別。此等亦應",
    "T29n1558_026:0137a01": "說有是處等言。既無此言故釋非理。十",
    "T29n1558_026:0137a02": "六行相實事有幾。何謂行相。能行所行。頌",
    "T29n1558_026:0137a03": "曰。",
    "T29n1558_026:0137a04": "　行相實十六　　此體唯是慧",
    "T29n1558_026:0137a05": "　能行有所緣　　所行諸有法",
    "T29n1558_026:0137a06": "論曰。有餘師說。十六行相名雖十六實事唯",
    "T29n1558_026:0137a07": "七。謂緣苦諦名實俱四。緣餘三諦名四實",
    "T29n1558_026:0137a08": "一。如是說者實亦十六。謂苦聖諦有四相。一",
    "T29n1558_026:0137a09": "非常二苦三空四非我。待緣故非常。逼迫性",
    "T29n1558_026:0137a10": "故苦。違我所見故空。違我見故非我。集聖",
    "T29n1558_026:0137a11": "諦有四相。一因二集三生四緣。如種理故",
    "T29n1558_026:0137a12": "因。等現理故集。相續理故生。成辦理故緣。譬",
    "T29n1558_026:0137a13": "如泥團輪繩水等眾緣和合成辦瓶等。滅",
    "T29n1558_026:0137a14": "聖諦有四相。一滅二靜三妙四離。諸蘊盡故",
    "T29n1558_026:0137a15": "滅。三火息故靜。無眾患故妙。脫眾災故離。",
    "T29n1558_026:0137a16": "道聖諦有四相。一道二如三行四出。通行義",
    "T29n1558_026:0137a17": "故道。契正理故如。正趣向故行。能永超故",
    "T29n1558_026:0137a18": "出。又非究竟故非常。如荷重擔故苦。內",
    "T29n1558_026:0137a19": "離士夫故空。不自在故非我。牽引義故因。",
    "T29n1558_026:0137a20": "出現義故集。滋產義故生。為依義故緣。不",
    "T29n1558_026:0137a21": "續相續斷故滅。離三有為相故靜。勝義善故",
    "T29n1558_026:0137a22": "妙。極安隱故離。治邪道故道。治不如故如。",
    "T29n1558_026:0137a23": "趣入涅槃宮故行。棄捨一切有故出。如是",
    "T29n1558_026:0137a24": "古釋既非一門故隨所樂更為別釋。生滅",
    "T29n1558_026:0137a25": "故非常。違聖心故苦。於此無我故空。自非",
    "T29n1558_026:0137a26": "我故非我。因集生緣如經所釋。謂五取蘊以",
    "T29n1558_026:0137a27": "欲為根。以欲為集。以欲為類。以欲為生。",
    "T29n1558_026:0137a28": "唯此生聲應在後說。與論為異。此四體相",
    "T29n1558_026:0137a29": "差別云何。由隨位別四欲有異。一執現總",
    "T29n1558_026:0137b01": "我起總自體欲。二執當總我起總後有欲。",
    "T29n1558_026:0137b02": "三執當別我起別後有欲。四執續生我起",
    "T29n1558_026:0137b03": "續生時欲。或執造業我起造業時欲。第一",
    "T29n1558_026:0137b04": "於苦是初因故說名為因。如種子於果第",
    "T29n1558_026:0137b05": "二於苦等招集故說名為集。如芽等於果。",
    "T29n1558_026:0137b06": "第三於苦為別緣故說名為緣。如田等於",
    "T29n1558_026:0137b07": "果。謂由田水糞等力故令果味勢熟德別",
    "T29n1558_026:0137b08": "生。第四於苦能近生故說名為生。如華蘂",
    "T29n1558_026:0137b09": "於果。或如契經說。有二五二四愛行為四",
    "T29n1558_026:0137b10": "種欲。執現總我有五種異。一執我現決定",
    "T29n1558_026:0137b11": "有。二執我現如是有。三執我現變異有。四",
    "T29n1558_026:0137b12": "執我現有。五執我現無。執當總我亦有五",
    "T29n1558_026:0137b13": "異。一執我當決定有。二執我當如是有。三",
    "T29n1558_026:0137b14": "執我當變異有。四執我當有。五執我當無。",
    "T29n1558_026:0137b15": "執當別我有四種異。一執我當別有。二執",
    "T29n1558_026:0137b16": "我當決定別有。三執我當如是別有。四執",
    "T29n1558_026:0137b17": "我當變異別有。執續生我等亦有四種異。",
    "T29n1558_026:0137b18": "一執我亦當有。二執我亦當決定有。三執我",
    "T29n1558_026:0137b19": "亦當如是有。四執我亦當變異有。流轉斷故",
    "T29n1558_026:0137b20": "滅。眾苦息故靜。如說苾芻諸行皆苦。唯有",
    "T29n1558_026:0137b21": "涅槃最為寂靜。更無上故妙。不退轉故離。",
    "T29n1558_026:0137b22": "如正道故道。如實轉故如。定能趣故行。如",
    "T29n1558_026:0137b23": "說此道能至清淨餘見必無至清淨理。永",
    "T29n1558_026:0137b24": "離有故出。又為治常樂我所我見故修非",
    "T29n1558_026:0137b25": "常苦空非我行相。為治無因一因變因知先",
    "T29n1558_026:0137b26": "因見故修因集生緣行相。為治解脫是無",
    "T29n1558_026:0137b27": "見故修滅行相。為治解脫是苦見故修",
    "T29n1558_026:0137b28": "靜行相。為治靜慮及等至樂是妙見故修",
    "T29n1558_026:0137b29": "妙行相。為治解脫是數退墮非永見故修",
    "T29n1558_026:0137c01": "離行相。為治無道邪道餘道退道見故修",
    "T29n1558_026:0137c02": "道如行出行相。如是行相以慧為體。若爾慧",
    "T29n1558_026:0137c03": "應非有行相。以慧與慧不相應故。由此",
    "T29n1558_026:0137c04": "應言諸心心所取境類別皆名行相。慧及",
    "T29n1558_026:0137c05": "諸餘心心所法有所緣故皆是能行。一切有",
    "T29n1558_026:0137c06": "法皆是所行。由此三門體有寬陿慧通行",
    "T29n1558_026:0137c07": "相能行所行。餘心心所唯能所行。諸餘有法",
    "T29n1558_026:0137c08": "唯是所行。已辨十智行相差別。當辨性",
    "T29n1558_026:0137c09": "攝依他依身。頌曰。",
    "T29n1558_026:0137c10": "　性俗三九善　　依地俗一切",
    "T29n1558_026:0137c11": "　他心智唯四　　法六餘十九",
    "T29n1558_026:0137c12": "　現起所依身　　他心依欲色",
    "T29n1558_026:0137c13": "　法智但依欲　　餘八通三界",
    "T29n1558_026:0137c14": "論曰。如是十智三性攝者。謂世俗通三性。",
    "T29n1558_026:0137c15": "餘九智唯是善。依地別者。謂世俗智通依",
    "T29n1558_026:0137c16": "欲界乃至有頂。他心智唯依四根本靜慮。法",
    "T29n1558_026:0137c17": "智依此四及未至中間。餘依此六地及下",
    "T29n1558_026:0137c18": "三無色。依身別者。謂他心智依欲色界俱",
    "T29n1558_026:0137c19": "可現前。法智但依欲界現起。餘八智現起",
    "T29n1558_026:0137c20": "通依三界身。已辯性地身。當辯念住攝。",
    "T29n1558_026:0137c21": "頌曰。",
    "T29n1558_026:0137c22": "　諸智念住攝　　滅智唯最後",
    "T29n1558_026:0137c23": "　他心智後三　　餘八智通四",
    "T29n1558_026:0137c24": "論曰。滅智攝在法念住中。他心智後三攝。所",
    "T29n1558_026:0137c25": "餘八皆通四。如是十智展轉相望。一一當",
    "T29n1558_026:0137c26": "言幾智為境。頌曰。",
    "T29n1558_026:0137c27": "　諸智互相緣　　法類道各九",
    "T29n1558_026:0137c28": "　苦集智各二　　四皆十滅非",
    "T29n1558_026:0137c29": "論曰。法智能緣九智為境。除類智。類智能",
    "T29n1558_026:0138a01": "緣九智為境。除法智。道智能緣九智為",
    "T29n1558_026:0138a02": "境。除世俗智。非道攝故。苦集二智一一能",
    "T29n1558_026:0138a03": "緣二智為境。謂俗他心。世俗他心盡無生",
    "T29n1558_026:0138a04": "智皆緣十智為境。滅智不緣諸智為境。",
    "T29n1558_026:0138a05": "唯以擇滅為所緣故。十智所緣總有幾法。",
    "T29n1558_026:0138a06": "何智幾法為所緣境。頌曰。",
    "T29n1558_026:0138a07": "　所緣總有十　　謂三界無漏",
    "T29n1558_026:0138a08": "　無為各有二　　俗緣十法五",
    "T29n1558_026:0138a09": "　類七苦集六　　滅緣一道二",
    "T29n1558_026:0138a10": "　他心智緣三　　盡無生各九",
    "T29n1558_026:0138a11": "論曰。十智所緣總有十法。謂有為法分為八",
    "T29n1558_026:0138a12": "種。三界所繫無漏有為。各有相應不相應故。",
    "T29n1558_026:0138a13": "無為分二種。善無記別故。俗智總緣十法",
    "T29n1558_026:0138a14": "為境。法智緣五。謂欲界二無漏道二及善無",
    "T29n1558_026:0138a15": "為。類智緣七。謂色無色無漏道六及善無為。",
    "T29n1558_026:0138a16": "苦集智各緣三界所繫六。滅智緣一。謂善無",
    "T29n1558_026:0138a17": "為道智緣二。謂無漏道。他心智緣欲色無",
    "T29n1558_026:0138a18": "漏三相應法。盡無生智緣有為八及善無為。",
    "T29n1558_026:0138a19": "頗有一念智緣一切法不。不爾。豈不非我",
    "T29n1558_026:0138a20": "觀智知一切法皆非我耶。此亦不能緣一",
    "T29n1558_026:0138a21": "切法。不緣何法。此體是何。頌曰。",
    "T29n1558_026:0138a22": "　俗智除自品　　總緣一切法",
    "T29n1558_026:0138a23": "　為非我行相　　唯聞思所成",
    "T29n1558_026:0138a24": "論曰。以世俗智觀一切法為非我時猶除",
    "T29n1558_026:0138a25": "自品。自品謂自體相應俱有法。境有境別故。",
    "T29n1558_026:0138a26": "同一所緣故。相隣近故。非此智所緣。此智",
    "T29n1558_026:0138a27": "唯是欲色界攝。聞思所成非修所成。修所成",
    "T29n1558_026:0138a28": "慧地別緣故。若異此者應頓離染。已辯所",
    "T29n1558_026:0138a29": "緣。復應思擇。誰成就幾智耶。頌曰。",
    "T29n1558_026:0138b01": "　異生聖見道　　初念定成一",
    "T29n1558_026:0138b02": "　二定成三智　　後四一一增",
    "T29n1558_026:0138b03": "　修道定成七　　離欲增他心",
    "T29n1558_026:0138b04": "　無學鈍利根　　定成九成十",
    "T29n1558_026:0138b05": "論曰。諸異生位及聖見道第一剎那定成一",
    "T29n1558_026:0138b06": "智。謂世俗智。第二剎那定成三智。謂加法",
    "T29n1558_026:0138b07": "苦。第四六十十四剎那。如次後後增類集滅",
    "T29n1558_026:0138b08": "道智。諸未增位成數如前。故修位中亦定",
    "T29n1558_026:0138b09": "成七。如是諸位。若已離欲各各增一。謂他",
    "T29n1558_026:0138b10": "心智。唯除異生生無色者。時解脫者定成",
    "T29n1558_026:0138b11": "九智。謂加盡智。不時解脫定成就十。謂增",
    "T29n1558_026:0138b12": "無生。於何位中頓修幾智。且於見道十五",
    "T29n1558_026:0138b13": "心中。頌曰。",
    "T29n1558_026:0138b14": "　見道忍智起　　即彼未來修",
    "T29n1558_026:0138b15": "　三類智兼修　　現觀邊俗智",
    "T29n1558_026:0138b16": "　不生自下地　　苦集四滅後",
    "T29n1558_026:0138b17": "　自諦行相境　　唯加行所得",
    "T29n1558_026:0138b18": "論曰。見道位中隨起忍智。皆即彼類於未",
    "T29n1558_026:0138b19": "來修。然具修自諦諸行相念住。何緣見道唯",
    "T29n1558_026:0138b20": "同類修。先未曾得此種性故。對治所緣俱",
    "T29n1558_026:0138b21": "決定故。唯苦集滅三類智時。能兼修未來現",
    "T29n1558_026:0138b22": "觀邊俗智。於一一諦現觀後邊方能兼修故",
    "T29n1558_026:0138b23": "立斯號。由此餘位未能兼修。道類智時何",
    "T29n1558_026:0138b24": "不修此。俗智曾於道無事現觀故。又必無",
    "T29n1558_026:0138b25": "於道遍事現觀故。謂於苦集滅可遍知斷",
    "T29n1558_026:0138b26": "證。必無於道可能遍修。雖集滅邊未遍斷",
    "T29n1558_026:0138b27": "證。而於當位斷證已周。道則不然。種性",
    "T29n1558_026:0138b28": "多故。有言。此是見道眷屬。彼修道攝。故不能",
    "T29n1558_026:0138b29": "修。理非極成。不應為證。此世俗智是不生",
    "T29n1558_026:0138c01": "法。於一切時無容起故。若爾何故說名為",
    "T29n1558_026:0138c02": "修。先未曾得今方得故。既不能起得義何",
    "T29n1558_026:0138c03": "依。但由得故說名為得。由得故得曾所未",
    "T29n1558_026:0138c04": "聞。故所辯修理不成立。如古師說。修義可",
    "T29n1558_026:0138c05": "成。彼說云何。由聖道力修世俗智。於出",
    "T29n1558_026:0138c06": "觀後有勝緣諦俗智現前。得此起依故名",
    "T29n1558_026:0138c07": "得此。如得金礦名為得金。毘婆沙師不",
    "T29n1558_026:0138c08": "樂此義。隨依何地見道現前能修未來自",
    "T29n1558_026:0138c09": "地下地。謂依未至見道現前能修未來一",
    "T29n1558_026:0138c10": "地見道二地俗智。至依第四見道現前能修",
    "T29n1558_026:0138c11": "未來六地見道七地俗智。苦集邊修四念住",
    "T29n1558_026:0138c12": "攝。滅邊修者唯法念住。隨於何諦現觀邊",
    "T29n1558_026:0138c13": "修。即以此行相緣此諦為境。見道力得故。",
    "T29n1558_026:0138c14": "唯加行所得。智增故立智名。若并眷屬以",
    "T29n1558_026:0138c15": "欲四蘊色界五蘊為其自性。次於修道離染",
    "T29n1558_026:0138c16": "位中。頌曰。",
    "T29n1558_026:0138c17": "　修道初剎那　　修六或七智",
    "T29n1558_026:0138c18": "　斷八地無間　　及有欲餘道",
    "T29n1558_026:0138c19": "　有頂八解脫　　各修於七智",
    "T29n1558_026:0138c20": "　上無間餘道　　如次修六八",
    "T29n1558_026:0138c21": "論曰。修道初念。謂第十六道類智時現修二",
    "T29n1558_026:0138c22": "智。未離欲者未來修六。謂法及類苦集滅道。",
    "T29n1558_026:0138c23": "離欲修七。謂加他心不修世俗。有頂治故。",
    "T29n1558_026:0138c24": "斷欲修斷九無間道八解脫道。俗四法智隨",
    "T29n1558_026:0138c25": "應現修。斷上七地諸無間道四類世俗滅道",
    "T29n1558_026:0138c26": "法智隨應現修。斷欲加行有欲勝進。俗四法",
    "T29n1558_026:0138c27": "類隨應現修。此上未來皆修七智。謂俗法",
    "T29n1558_026:0138c28": "類苦集滅道。斷有頂地前八解脫。四類二法",
    "T29n1558_026:0138c29": "隨應現修。此於未來亦唯修七。然除世俗",
    "T29n1558_026:0139a01": "加他心智。斷有頂地九無間道。四類二法",
    "T29n1558_026:0139a02": "隨應現修。未來修法類苦集滅道六。斷欲",
    "T29n1558_026:0139a03": "修斷第九解脫。俗四法智隨應現修。斷上",
    "T29n1558_026:0139a04": "七地諸解脫道。四類世俗滅道法智隨應現",
    "T29n1558_026:0139a05": "修。斷欲修斷第九勝進斷上八地諸加行",
    "T29n1558_026:0139a06": "道。俗四法類隨應現修。斷上七地有頂八",
    "T29n1558_026:0139a07": "品諸勝進道。俗四法類及他心智隨應現修。",
    "T29n1558_026:0139a08": "此上未來皆修八智。謂俗法類四諦他心。次",
    "T29n1558_026:0139a09": "辯離染得無學位。頌曰。",
    "T29n1558_026:0139a10": "　無學初剎那　　修九或修十",
    "T29n1558_026:0139a11": "　鈍利根別故　　勝進道亦然",
    "T29n1558_026:0139a12": "論曰無學初念。謂斷有頂第九解脫。苦集",
    "T29n1558_026:0139a13": "類盡隨應現修。緣有頂故。勝進九十隨應",
    "T29n1558_026:0139a14": "現修。未來隨應修九修十。謂鈍根者唯除",
    "T29n1558_026:0139a15": "無生。利根亦修無生智故。次辯餘位修",
    "T29n1558_026:0139a16": "智多少。頌曰。",
    "T29n1558_026:0139a17": "　練根無間道　　學六無學七",
    "T29n1558_026:0139a18": "　餘學六七八　　應八九一切",
    "T29n1558_026:0139a19": "　雜修通無間　　學七應八九",
    "T29n1558_026:0139a20": "　餘道學修八　　應九或一切",
    "T29n1558_026:0139a21": "　聖起餘功德　　及異生諸位",
    "T29n1558_026:0139a22": "　所修智多少　　皆如理應思",
    "T29n1558_026:0139a23": "論曰。學位練根諸無間道。四法類智隨應現",
    "T29n1558_026:0139a24": "修。未來修六。四諦法類。似見道故不修",
    "T29n1558_026:0139a25": "世俗。能斷障故不修他心。諸解脫道四法",
    "T29n1558_026:0139a26": "類智隨應現修。未離欲者未來修六。四諦",
    "T29n1558_026:0139a27": "法類。已離欲者未來修七謂加他心。有餘",
    "T29n1558_026:0139a28": "師言。解脫道位亦修世俗。諸加行道俗四法",
    "T29n1558_026:0139a29": "類隨應現修。未離欲者未來修七。已離欲",
    "T29n1558_026:0139b01": "八。謂加他心。諸勝進道若未離欲俗四法類",
    "T29n1558_026:0139b02": "隨應現修。未來亦七。若已離欲俗四法類",
    "T29n1558_026:0139b03": "及他心智隨應現修。未來亦八。無學練根諸",
    "T29n1558_026:0139b04": "無間道。四類二法隨應現修。未來修七。四",
    "T29n1558_026:0139b05": "諦法類盡。不修世俗如治有頂故。五前八",
    "T29n1558_026:0139b06": "解脫。四類二法隨應現修。未來修八。四諦",
    "T29n1558_026:0139b07": "法類他心及盡。四第九解脫苦集類盡隨應",
    "T29n1558_026:0139b08": "現修。未來修九。最後解脫苦集類盡隨應",
    "T29n1558_026:0139b09": "現修。未來修十。諸加行道現修如學。未來",
    "T29n1558_026:0139b10": "修九。諸勝進道鈍者九智隨應現修。未來",
    "T29n1558_026:0139b11": "亦九。利者十智隨應現修。未來亦十。學位",
    "T29n1558_026:0139b12": "雜修諸無間道。四法類俗隨應現修。未來",
    "T29n1558_026:0139b13": "修七。諸解脫道唯四法類。加行增俗。諸勝",
    "T29n1558_026:0139b14": "進道又加他心隨應現修。未來皆八。無學",
    "T29n1558_026:0139b15": "雜修諸無間道。現修如學。未來所修鈍八利",
    "T29n1558_026:0139b16": "九。諸解脫道唯四法類。加行增俗隨應現",
    "T29n1558_026:0139b17": "修。未來所修鈍九利十。諸勝進道與練根同。",
    "T29n1558_026:0139b18": "學位修通五無間道現修俗智。未來修七。",
    "T29n1558_026:0139b19": "宿住神境。二解脫道。五加行道現修俗智。他",
    "T29n1558_026:0139b20": "心解脫法類道俗及他心智。一切勝進并苦",
    "T29n1558_026:0139b21": "集滅隨應現修。此上未來皆修八智。無學",
    "T29n1558_026:0139b22": "修通五無間道。現修如學未來所修鈍八利",
    "T29n1558_026:0139b23": "九。解脫加行現修如學。未來所修鈍九利十。",
    "T29n1558_026:0139b24": "諸勝進道與練根同。天眼天耳二解脫道。無",
    "T29n1558_026:0139b25": "記性故不名為修。聖起所餘四無量等修所",
    "T29n1558_026:0139b26": "成攝有漏德時。現在皆修一世俗智。有學",
    "T29n1558_026:0139b27": "未來未離欲七。已離欲八。無學未來鈍九利",
    "T29n1558_026:0139b28": "十。除微微心。此於未來唯修俗故。若起所",
    "T29n1558_026:0139b29": "餘無漏功德靜慮攝者四法類智隨應現修。",
    "T29n1558_026:0139c01": "無色攝者唯四類智隨應現修。未來所修同",
    "T29n1558_026:0139c02": "前有漏。異生離染現修世俗斷欲三定。第",
    "T29n1558_026:0139c03": "九解脫及依根本四靜慮定起勝進道離染",
    "T29n1558_026:0139c04": "加行未來修二。謂加他心。所餘未來唯修",
    "T29n1558_026:0139c05": "世俗。修五通時諸加行道二解脫道現修",
    "T29n1558_026:0139c06": "俗智。一解脫道現俗他心。諸勝進道二隨應",
    "T29n1558_026:0139c07": "現。未來一切皆修二種。五無間道現未唯俗。",
    "T29n1558_026:0139c08": "依本靜慮修餘功德皆現修俗。未來修二。",
    "T29n1558_026:0139c09": "唯順決擇分必不修他心。以是見道近眷",
    "T29n1558_026:0139c10": "屬故。依餘地定修餘功德。皆唯世俗現未",
    "T29n1558_026:0139c11": "來修。諸未來修為修幾地。諸所起得皆是修",
    "T29n1558_026:0139c12": "耶。頌曰。",
    "T29n1558_026:0139c13": "　諸道依得此　　修此地有漏",
    "T29n1558_026:0139c14": "　為離得起此　　修此下無漏",
    "T29n1558_026:0139c15": "　唯初盡遍修　　九地有漏德",
    "T29n1558_026:0139c16": "　生上不修下　　曾所得非修",
    "T29n1558_026:0139c17": "論曰。諸道依此地及得此地時。能修未來",
    "T29n1558_026:0139c18": "此地有漏。聖為離此地及得此地時。并此",
    "T29n1558_026:0139c19": "地中諸道現起。皆能修此及下無漏為離此",
    "T29n1558_026:0139c20": "言通二四道。唯初盡智現在前時。力能遍修",
    "T29n1558_026:0139c21": "九地有漏不淨觀等無量功德。能縛眾惑斷",
    "T29n1558_026:0139c22": "無餘故。如能縛斷所縛氣通。又彼自心今",
    "T29n1558_026:0139c23": "登王位。一切善法起得來朝。譬如大王登",
    "T29n1558_026:0139c24": "祚灑頂一切境土皆來朝貢。然此生上必",
    "T29n1558_026:0139c25": "不修下。初盡智言顯離有頂及五練根位",
    "T29n1558_026:0139c26": "第九解脫道。諸所言修唯先未得令起今",
    "T29n1558_026:0139c27": "得是能所修。謂若先時未得今得用功得者",
    "T29n1558_026:0139c28": "方是所修。若法先時僧得棄捨。今雖還得而",
    "T29n1558_026:0139c29": "非所修。非設劬勞而證得故。若先未得用",
    "T29n1558_026:0140a01": "功現前能修未來。勢力勝故。曾得而起不",
    "T29n1558_026:0140a02": "修未來。非多功起勢力劣故。為唯約得",
    "T29n1558_026:0140a03": "說名為修。不爾。云何。修有四種一得修。二",
    "T29n1558_026:0140a04": "習修。三對治修。四除遣修。如是四修依何",
    "T29n1558_026:0140a05": "法立。頌曰。",
    "T29n1558_026:0140a06": "　立得修習修　　依善有為法",
    "T29n1558_026:0140a07": "　依諸有漏法　　立治修遣修",
    "T29n1558_026:0140a08": "論曰。得習二修依有為善未來唯得。現具",
    "T29n1558_026:0140a09": "二修。治遣二修依有漏法。故有漏善具足四",
    "T29n1558_026:0140a10": "修。無漏有為餘有漏法。如次是具前後二",
    "T29n1558_026:0140a11": "修。外國諸師說修有六。於前四上加防觀",
    "T29n1558_026:0140a12": "修。防護諸根觀察身故。如契經說。云何修",
    "T29n1558_026:0140a13": "根謂於六根善防善護乃至廣說。又契經",
    "T29n1558_026:0140a14": "說。云何修身。謂於自身觀髮毛爪。乃至廣",
    "T29n1558_026:0140a15": "說。迦濕彌羅國諸論師言。防觀二修即治遣",
    "T29n1558_026:0140a16": "修攝。",
    "T29n1558_026:0140a17": "說一切有部俱舍論卷第二十六"
}