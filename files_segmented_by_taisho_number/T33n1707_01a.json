{
    "T33n1707_001:0314b02": "No. 1707 [cf. No. 245]",
    "T33n1707_01a:0314b03": "folio_1a 仁王般若經疏卷上一",
    "T33n1707_01a:0314b05": "吉藏法師撰",
    "T33n1707_01a:0314b06": "1 序品佛說仁王護國般若波羅蜜經序品第一",
    "T33n1707_01a:0314b07": "所集不同，隨流各異，不能具出。天台智者於",
    "T33n1707_01a:0314b08": "眾經中闊明五義，今於此部例亦五門分別。",
    "T33n1707_01a:0314b09": "第一釋經名、第二出經體、第三明經宗、第四辨經用、第五論經相。標其名字、示其名下",
    "T33n1707_01a:0314b10": "之體、明其綱宗、辨其功用、論其教相，此則一",
    "T33n1707_01a:0314b11": "經大意略盡，委釋具如《法華經》初，今略明之。",
    "T33n1707_01a:0314b12": "第一釋名者，但諸經受名不同，自有單法立名、",
    "T33n1707_01a:0314b13": "或單譬受稱、或單人立名、或法譬雙說、或人法",
    "T33n1707_01a:0314b14": "雙彰。所言單法者，如《大涅槃》等，從果法立名；",
    "T33n1707_01a:0314b15": "《大品般若》、《十地漸備》從因受稱。單譬者，《枯樹》、",
    "T33n1707_01a:0314b16": "《七車譬喻》等經，直引譬事得名也。單人者，如",
    "T33n1707_01a:0314b17": "《七女》、《老女》等經也。法譬通說者，如《華嚴》、《法華》、",
    "T33n1707_01a:0314b18": "《金剛般若》等經也。人法雙彰者，如《維摩》、《勝鬘》、",
    "T33n1707_01a:0314b19": "《四天王問般若》、《仁王般若》等經也。所言「佛說」",
    "T33n1707_01a:0314b20": "者，自覺覺他故名為佛，聖言宣暢故名說。「仁",
    "T33n1707_01a:0314b21": "王」，仁者，施恩布德，故名為仁；統化自在，故名",
    "T33n1707_01a:0314b22": "為王。「護國」者，仁王是能護，國土是所護，由仁",
    "T33n1707_01a:0314b23": "王如法治道，萬民適樂、國土安穩。若仁王望",
    "T33n1707_01a:0314b24": "般若，般若是能護，由持般若故仁王安穩；由",
    "T33n1707_01a:0314b25": "人柄法，仁王是能護，般若是所護。今仁王般",
    "T33n1707_01a:0314b26": "若皆是能護，國土是所護。「般若」者，《大智論》有",
    "T33n1707_01a:0314b27": "二釋。第四十三卷解：般若，秦言智慧。開善藏",
    "T33n1707_01a:0314b28": "師並用此翻。佛國土語般若，此翻智慧。又第",
    "T33n1707_01a:0314b29": "七十卷解：般若不可稱。般若定實相，甚深極",
    "T33n1707_01a:0314c01": "重，智慧輕薄，是故不可稱。莊嚴旻師以此文",
    "T33n1707_01a:0314c02": "云：般若名含五義，智慧止是一條，非正翻譯。",
    "T33n1707_01a:0314c03": "二師各執即成論，皆不得般若意。問：論既有",
    "T33n1707_01a:0314c04": "二文，今云何通釋？答：且依論解。般若有二種：",
    "T33n1707_01a:0314c05": "一方便門、二實相門。所言翻者，約方便門翻為",
    "T33n1707_01a:0314c06": "智慧；言不可翻者，般若非愚非智，故云不可",
    "T33n1707_01a:0314c07": "翻也。但解智慧，經論不同。《淨名經》云「分二字",
    "T33n1707_01a:0314c08": "解，云知一切眾生心念，如應說法，起於智業；不",
    "T33n1707_01a:0314c09": "取不捨，入一相門，起於慧業。」舊釋此文，智是有",
    "T33n1707_01a:0314c10": "解、慧是空解。今則不爾。眾生心念何必是有？",
    "T33n1707_01a:0314c11": "入實相門何必是空？謂善得此意也。《成實論》",
    "T33n1707_01a:0314c12": "合解智慧二字，文云「真慧名智」，此意言慧即",
    "T33n1707_01a:0314c13": "是智。又云「《慧義經》中說解智是慧義，故名智",
    "T33n1707_01a:0314c14": "慧。」合釋也。問：經論何故語言或出或沒或開",
    "T33n1707_01a:0314c15": "或合，不分明一途示人耶？答：聖人非不能一",
    "T33n1707_01a:0314c16": "途分明示人，而今出沒之言者，此有深意。以",
    "T33n1707_01a:0314c17": "眾生本來執著難動，以是因緣繫屬於魔，生",
    "T33n1707_01a:0314c18": "死不絕、苦輪常轉、不悟正道。今若復作一途",
    "T33n1707_01a:0314c19": "定說，更增其住著，所以不定出沒，動其生死",
    "T33n1707_01a:0314c20": "根栽，令得逈悟正法，故不定之說為益厚矣。",
    "T33n1707_01a:0314c21": "若學者定執經論一文以成一家之義，為謬甚",
    "T33n1707_01a:0314c22": "矣。問：五部八部內何者攝也？答：五部如此經",
    "T33n1707_01a:0314c23": "說，八部者《大品》、《小品》、《光讚》、《放光》、《文殊問》、《金剛般",
    "T33n1707_01a:0314c24": "若》、《道行》、《天王問般若》。此《仁王問般若》是《天王",
    "T33n1707_01a:0314c25": "問般若》攝。人王亦是天王也，故知《天王問般",
    "T33n1707_01a:0314c26": "若》所攝也。",
    "T33n1707_01a:0314c27": "次釋「波羅蜜」者，名彼岸到。波羅名彼岸，蜜名",
    "T33n1707_01a:0314c28": "為到。捨相會實名到彼岸，又因能達果名到",
    "T33n1707_01a:0314c29": "彼岸。應言到彼岸，而存胡本名波羅蜜。「經」者，",
    "T33n1707_01a:0315a01": "名修多羅，此翻為法本。理不自發，藉教以顯，",
    "T33n1707_01a:0315a02": "教為理本；教不自起，由理故生，理為教本。教",
    "T33n1707_01a:0315a03": "理相由，並說為本。今正取文為理本。小乘論",
    "T33n1707_01a:0315a04": "有五義：一出生，出生諸義故；二涌泉，義味無盡",
    "T33n1707_01a:0315a05": "故；三顯示，顯示諸義故；四繩墨，除邪得正故；五",
    "T33n1707_01a:0315a06": "結縵，貫穿諸義故。俗訓為本。經者，綖也，文經",
    "T33n1707_01a:0315a07": "義緯織成，行者之心，故名經也。言「序品第一」",
    "T33n1707_01a:0315a08": "者，發起由藉名之為序，義類相從稱之為品。",
    "T33n1707_01a:0315a09": "八內居初，名第一也，略簡《仁王波若》位地、名",
    "T33n1707_01a:0315a10": "字不同。仁王者，依《瓔珞經》云「有十四王：一、粟散",
    "T33n1707_01a:0315a11": "王，十善下品；二、習種菩，薩銅輪王；三、性種",
    "T33n1707_01a:0315a12": "菩薩，銀輪王；四、道種菩薩，金輪王，亦名轉輪",
    "T33n1707_01a:0315a13": "王；五、初地菩薩，四天王；六、二地菩薩，忉利天",
    "T33n1707_01a:0315a14": "王；七、三地菩薩，焰魔天王；八、四地菩薩，兜率",
    "T33n1707_01a:0315a15": "天王；九、五地菩薩，化樂天王；十、六地菩薩，他",
    "T33n1707_01a:0315a16": "化自在天王；十一、七地菩薩，初禪王；十二、八",
    "T33n1707_01a:0315a17": "地菩薩，二禪王；十三、九地菩薩，三禪王；十四、",
    "T33n1707_01a:0315a18": "十地菩薩，四禪王。」今言仁王者，即是十善下",
    "T33n1707_01a:0315a19": "品粟散王，十四王內最下品也。",
    "T33n1707_01a:0315a20": "第二出經體。以五忍、十地為體，故下文云「五",
    "T33n1707_01a:0315a21": "忍是菩薩法」，具列五忍竟，下結文云「名為諸",
    "T33n1707_01a:0315a22": "佛菩薩修般若波羅蜜」，故知因修般若得證",
    "T33n1707_01a:0315a23": "五忍。一切佛菩薩無不由此五忍而成聖，故",
    "T33n1707_01a:0315a24": "知五忍、十地為體。五忍義，下文委釋也。",
    "T33n1707_01a:0315a25": "第三明經宗。夫欲講讀經，前須識大旨。此經",
    "T33n1707_01a:0315a26": "以無生正觀為宗，離有無二見，假言中道，故",
    "T33n1707_01a:0315a27": "下文云「波若無知無見、不行不受、不生不滅，",
    "T33n1707_01a:0315a28": "以般若不可思議故。」不生不滅者，是中道之",
    "T33n1707_01a:0315a29": "異名、不思議寂滅之別稱，亦名佛性，即十方",
    "T33n1707_01a:0315b01": "佛母。一大事者，即其事也。問：宗體有何差別？",
    "T33n1707_01a:0315b02": "答：諸法本來寂滅，何宗何體？今欲為緣顯示，",
    "T33n1707_01a:0315b03": "於無名相中假名相說，分為異也。若就通門，",
    "T33n1707_01a:0315b04": "宗亦是體、體亦是宗。今約別門，輪輞喻宗，內",
    "T33n1707_01a:0315b05": "空喻體，宗如綱領，體如毛目。意云振裘持領、",
    "T33n1707_01a:0315b06": "舉網提綱，裘網之體，毛目自張。宗體之異，其義",
    "T33n1707_01a:0315b07": "如是。",
    "T33n1707_01a:0315b08": "第四辨經用。此經以外內二護為用。內護者，",
    "T33n1707_01a:0315b09": "下文云「為諸菩薩說護佛果因緣、護十地行因",
    "T33n1707_01a:0315b10": "緣。」所言外護者，下文云「吾今為汝說護國土",
    "T33n1707_01a:0315b11": "因緣」，令國土獲安，七難不起、災害不生，萬民",
    "T33n1707_01a:0315b12": "安樂，名外護也。",
    "T33n1707_01a:0315b13": "第五明教相。夫欲弘宣正法，須識教之偏圓，",
    "T33n1707_01a:0315b14": "方得了悟所稟之教。若具明教相，諸經不同，",
    "T33n1707_01a:0315b15": "備如《法華玄義》釋，今略明之。若江東諸師，三",
    "T33n1707_01a:0315b16": "種分教：一者頓教，謂佛初出世頓說深理也；",
    "T33n1707_01a:0315b17": "二者漸教，謂從淺至深也；三者無方不定教，",
    "T33n1707_01a:0315b18": "謂深淺無定也。但就漸教中有二說：一云漸",
    "T33n1707_01a:0315b19": "有四時，此經是第二時說，是大乘。二云漸有五",
    "T33n1707_01a:0315b20": "時，此經是第二時說，三乘通教也。二師並說",
    "T33n1707_01a:0315b21": "《般若》是第二時說，故《大品》云「見第二法輪轉」。",
    "T33n1707_01a:0315b22": "今謂不爾。若以《大品》對初教云是第二時者，",
    "T33n1707_01a:0315b23": "《法華．譬喻品》云「昔於波羅捺，今復轉最妙。」且",
    "T33n1707_01a:0315b24": "對初教，明亦應是第二時教。《涅槃》亦云「昔於",
    "T33n1707_01a:0315b25": "波羅捺，今於拘尸那城說大涅槃。」亦對初教，",
    "T33n1707_01a:0315b26": "應是第二時。後學宜自研尋，不可妄依舊說",
    "T33n1707_01a:0315b27": "也。又十地論師四宗五宗分佛教，今不復繁",
    "T33n1707_01a:0315b28": "文闊說。今依菩提流支直作半滿分教：若小",
    "T33n1707_01a:0315b29": "乘教，名半字、名聲聞藏；大乘、名滿字、名菩薩",
    "T33n1707_01a:0315c01": "藏。今尋諸經論，斯言當矣。所言小乘半教者，",
    "T33n1707_01a:0315c02": "若明其至理，但人法二空，語其因果但說有",
    "T33n1707_01a:0315c03": "作四諦。斯乃教不盡宗、語不極義，說稱小根、",
    "T33n1707_01a:0315c04": "進成小行，有所缺德，名之為半，故云小乘名",
    "T33n1707_01a:0315c05": "聲聞藏。大乘滿字教者，若明其理至極，平等",
    "T33n1707_01a:0315c06": "無得正觀不二為宗，語其因果即說無作四",
    "T33n1707_01a:0315c07": "諦，斯乃教稱大乘宗，語極圓旨，說稱大根、進",
    "T33n1707_01a:0315c08": "成大行，具足無缺，名之為滿，故云大乘名菩薩",
    "T33n1707_01a:0315c09": "藏也。今此經者，二藏之中是大乘滿字菩薩藏",
    "T33n1707_01a:0315c10": "攝，是故經言「行獨大乘，三賢十聖忍中行，唯",
    "T33n1707_01a:0315c11": "佛一人居淨土。」故云大乘滿教謂菩薩藏也。",
    "T33n1707_01a:0315c12": "次入經文。然諸佛說經本無章段，始自道安",
    "T33n1707_01a:0315c13": "法師分經以為三段：第一序說、第二正說、第",
    "T33n1707_01a:0315c14": "三流通說。序說者，由序義，說經之由序也。正",
    "T33n1707_01a:0315c15": "說者，不偏義，一教之宗旨也。流通者，流者宣",
    "T33n1707_01a:0315c16": "布義、通者不擁義，欲使法音遠布無壅也。所",
    "T33n1707_01a:0315c17": "以有三說者，欲明勝人致教必有因緣，先明",
    "T33n1707_01a:0315c18": "序說，開漸既彰；正經宜辨，故復正說；聖人大",
    "T33n1707_01a:0315c19": "悲無限、眾生受化無窮，非止復益當時，乃欲",
    "T33n1707_01a:0315c20": "遠傳後世，故有第三流通也。然此三非是三，",
    "T33n1707_01a:0315c21": "故三乃是一三耳。序即是正，乃至流通即序，",
    "T33n1707_01a:0315c22": "例如三寶一三三一也。文處者，此經有八品，",
    "T33n1707_01a:0315c23": "分為三段：第一〈序品〉，即為序分；第二〈觀空品〉",
    "T33n1707_01a:0315c24": "下六品，為正說分；第三以〈囑累〉一品，名流通",
    "T33n1707_01a:0315c25": "分。若依文判者，〈受持品〉末「佛告月光」下，即是",
    "T33n1707_01a:0315c26": "付屬。但前品明付囑辨不起七難，後品明付",
    "T33n1707_01a:0315c27": "囑辨經分齊，故言〈付屬品〉名流通也。",
    "T33n1707_01a:0315c28": "就序品中為二：初明證信序、第二明發起序。",
    "T33n1707_01a:0315c29": "諸師因此二序雖復種種不同，今以四雙往",
    "T33n1707_01a:0316a01": "收，義無不盡。第一證信對發起、第二對通序",
    "T33n1707_01a:0316a02": "明別序、第三對如來序明阿難序、第四對經",
    "T33n1707_01a:0316a03": "前序明經後序。阿難親承音旨名證信序，發",
    "T33n1707_01a:0316a04": "起正經故云發起序，眾經同有名通序，發起",
    "T33n1707_01a:0316a05": "各異故名別序，佛口自說名如來序，阿難證",
    "T33n1707_01a:0316a06": "信名阿難序，佛所說者名經前序，阿難後結",
    "T33n1707_01a:0316a07": "集證信名經後序。諸師雖復種種穿鑿，煩而",
    "T33n1707_01a:0316a08": "無當，今置而不論，今且依經前經後一雙以釋",
    "T33n1707_01a:0316a09": "二序。二序即為二別：從初至「大眾僉然而坐」",
    "T33n1707_01a:0316a10": "名為經後序。佛在世時未有此序，佛臨欲涅",
    "T33n1707_01a:0316a11": "槃時勅阿難云：「我滅後結集法藏時，當安如",
    "T33n1707_01a:0316a12": "是等事。」故云佛滅後序。第二從「爾時十號」下",
    "T33n1707_01a:0316a13": "明說經時序。當說經時，以事開發，故云說經",
    "T33n1707_01a:0316a14": "時序。今前明佛滅後序。若依《大智論》，直依文",
    "T33n1707_01a:0316a15": "帖釋，不辨子段多少；後諸師說亦無定，或五",
    "T33n1707_01a:0316a16": "或六。今依《金剛仙論》作六句分別：一「如是」表",
    "T33n1707_01a:0316a17": "信相；二「我聞」明阿難承旨，證述而不作；三「一",
    "T33n1707_01a:0316a18": "時」明聞經時節；四明佛化主；五明住處，明說",
    "T33n1707_01a:0316a19": "聽有方；六辨同聞，證不虛謬。然此六事，不可",
    "T33n1707_01a:0316a20": "一向屬阿難。",
    "T33n1707_01a:0316a21": "如是我聞：「如是我聞」得一向屬阿難。「一時」",
    "T33n1707_01a:0316a22": "已下，義有兩兼。若阿難結集法藏，遺旨令安，屬",
    "T33n1707_01a:0316a23": "經後；當說經時，非可無時處徒眾，以此而望，",
    "T33n1707_01a:0316a24": "即屬經前也。此是無名相中一時假名分別，",
    "T33n1707_01a:0316a25": "不可以定執以為諍論也。然釋如是有二：初",
    "T33n1707_01a:0316a26": "釋置如是因緣、二釋如是名義。置如是因緣",
    "T33n1707_01a:0316a27": "者，出處不同，今依龍樹釋何以一切經初安",
    "T33n1707_01a:0316a28": "如是者。《大智論》第二卷云「佛將滅度，阿難心",
    "T33n1707_01a:0316a29": "沒憂海，阿泥盧豆是其從兄，云：『汝為傳法藏",
    "T33n1707_01a:0316b01": "人，不應同於凡夫。若有所疑，須及時問。』阿難",
    "T33n1707_01a:0316b02": "猶抱感，阿泥盧豆教為四問：佛滅度後我等",
    "T33n1707_01a:0316b03": "云何行道？誰當作師？惡口車匿云何共住？佛經",
    "T33n1707_01a:0316b04": "初作何等語？阿難騰此問佛。佛答初問云：依",
    "T33n1707_01a:0316b05": "自法修四念處。答第二問云：解脫戒經是大",
    "T33n1707_01a:0316b06": "師。答第三問云：車匿應梵法治。答第四問云：",
    "T33n1707_01a:0316b07": "我三僧祇劫集法藏，初應安如是等語，三世諸",
    "T33n1707_01a:0316b08": "佛悉如是說也。」第二釋如是名義。如是者，信",
    "T33n1707_01a:0316b09": "順之辭。佛法大海，信為能入、智為能度。言如",
    "T33n1707_01a:0316b10": "是者，乃為信也。是故有信之人，言是事如是，",
    "T33n1707_01a:0316b11": "是其信相；不信之人，言是事不如是，是不信",
    "T33n1707_01a:0316b12": "相。故經首稱如是也。故肇師云：「夫如是者，蓋",
    "T33n1707_01a:0316b13": "是信順之辭，信則所言之理順，順則師資之",
    "T33n1707_01a:0316b14": "道成。經無豐約，非信不傳，其如是者正是信",
    "T33n1707_01a:0316b15": "也。」又如是者，不差異義。今明此法無依無得、",
    "T33n1707_01a:0316b16": "無戲論，畢竟清淨、真實可信，故稱如是也。「我",
    "T33n1707_01a:0316b17": "聞」者，佛勅阿難出法藏時，當言我從佛邊聞，",
    "T33n1707_01a:0316b18": "恐人不信阿難，以人廢道也。我與無我性無",
    "T33n1707_01a:0316b19": "有二，為世俗故說我耳。聞亦如是，耳根聲塵",
    "T33n1707_01a:0316b20": "及以耳識，三處無間和合亦不聞。今言聞者，",
    "T33n1707_01a:0316b21": "不聞聞也。問：阿難是佛得道夜半生，年二十",
    "T33n1707_01a:0316b22": "五始來事佛。佛自成道所說甚多，其人並不",
    "T33n1707_01a:0316b23": "在坐，而悉稱我聞者，其義如何？答：《報恩經》第",
    "T33n1707_01a:0316b24": "六卷具述阿難乞諸願「所未聞經願佛重說」，",
    "T33n1707_01a:0316b25": "故皆是親承也。《釋論》第二，阿難自說偈云「佛",
    "T33n1707_01a:0316b26": "初說法時，爾時我不見，如是展轉聞，佛在波",
    "T33n1707_01a:0316b27": "羅捺，佛為五比丘，初開甘露門，說四真諦法。」",
    "T33n1707_01a:0316b28": "此謂佛重說，名展轉聞也。《菩薩處胎經》云「佛",
    "T33n1707_01a:0316b29": "在雙林已入金棺，起授金手問阿難：『自我前",
    "T33n1707_01a:0316c01": "來為諸菩薩說大乘方等經，汝悉知不？』對曰：",
    "T33n1707_01a:0316c02": "『唯佛乃知。』又問：『我昔昇忉利天為母說法，汝",
    "T33n1707_01a:0316c03": "知不？』答曰：『不知。』又問：『我處在龍宮為諸龍說",
    "T33n1707_01a:0316c04": "法，汝知不？』答曰：『不知。』又問：『我昔處胎轉妙法",
    "T33n1707_01a:0316c05": "輪，汝知不？』答曰：『不知。』如是問竟，佛告阿難：『汝",
    "T33n1707_01a:0316c06": "今諦聽，我當為汝一一解脫。』如來口密一時",
    "T33n1707_01a:0316c07": "併授，阿難得佛覺三昧，一時併領。」阿難得佛覺",
    "T33n1707_01a:0316c08": "三昧，出《舍利弗問經》「阿難修悟不忘禪，宿習",
    "T33n1707_01a:0316c09": "總持，得佛覺三昧也。」若依《金剛仙論》，明三種",
    "T33n1707_01a:0316c10": "阿難：一大乘阿難，即阿難海，持大乘法藏；二",
    "T33n1707_01a:0316c11": "中乘阿難，即阿難陀婆羅，持中乘法藏；三小",
    "T33n1707_01a:0316c12": "乘阿難，即名阿難賢，持小乘法藏。今此經理",
    "T33n1707_01a:0316c13": "玄相寂、因圓果滿，廣大如法界、究竟如虛空，",
    "T33n1707_01a:0316c14": "故云阿難海稱我聞也。問：《大智論》云「諸法皆",
    "T33n1707_01a:0316c15": "無」，云何稱我？答：雖知諸法皆無，隨俗故，世流",
    "T33n1707_01a:0316c16": "布語假名為我，故無過也。",
    "T33n1707_01a:0316c17": "一時佛住王舍城。一時者，即說經之時，如說",
    "T33n1707_01a:0316c18": "《涅槃》，二月十五日。此經，三十年正月八日為",
    "T33n1707_01a:0316c19": "時。時有三種：一三摩耶時，即長時；二迦羅時，",
    "T33n1707_01a:0316c20": "是短時；三佉樓時，是不長不短時。今言時者，",
    "T33n1707_01a:0316c21": "三摩耶時。而眾師雖復穿鑿，終成無當。若存",
    "T33n1707_01a:0316c22": "龍樹之風須破，破一時說三摩耶也。佛者，佛",
    "T33n1707_01a:0316c23": "國語云佛陀，此云覺者。既自覺悟，又能覺他，",
    "T33n1707_01a:0316c24": "故名為佛。《智度論》云「佛陀，外國語，此云智者，",
    "T33n1707_01a:0316c25": "知三世眾生數非眾生數也。」住王舍城者，有",
    "T33n1707_01a:0316c26": "三：初明住、二明王舍、三耆闍崛山。住者，天住、",
    "T33n1707_01a:0316c27": "梵住、聖住。六欲天名天住，初禪以上名梵住，",
    "T33n1707_01a:0316c28": "三乘人名聖住。此三住中，佛多住聖住。又有",
    "T33n1707_01a:0316c29": "八住：一者天住，住四禪；二梵住，住四無量心；",
    "T33n1707_01a:0317a01": "三者威儀住，住四威儀也；四者聖住，住三空；",
    "T33n1707_01a:0317a02": "五者壽命住，住五分法身；六者依止住，住王",
    "T33n1707_01a:0317a03": "舍城耆闍崛山也；七者教化住，住十六大國；",
    "T33n1707_01a:0317a04": "八者佛住，住第一義諦。所言住，暫時名在，久",
    "T33n1707_01a:0317a05": "居名住，亦可經停名住也。王舍城者，外國云",
    "T33n1707_01a:0317a06": "摩訶悅祇伽羅。摩訶言大，悅祇此言王舍，伽",
    "T33n1707_01a:0317a07": "羅此云城。摩伽陀國有十二城，摩訶陀者名",
    "T33n1707_01a:0317a08": "持甘露處。凡有十二城者，一區祇尼大城、二",
    "T33n1707_01a:0317a09": "富樓那跋檀大城、三阿監車多羅大城、四弗迦",
    "T33n1707_01a:0317a10": "羅婆大城、五王舍大城、六舍婆提大城、七婆羅",
    "T33n1707_01a:0317a11": "捺大城、八迦毘羅婆大城、九瞻婆城、十婆翅多",
    "T33n1707_01a:0317a12": "城、十一𤘽晱彌城、十二鳩樓城。此十二城中，",
    "T33n1707_01a:0317a13": "後六城佛少住；前六城中，佛不住前四城，多",
    "T33n1707_01a:0317a14": "住後二城。二城中，多住王舍城，為報法身恩",
    "T33n1707_01a:0317a15": "故；少住舍婆提，為報生身恩故。何故名王舍",
    "T33n1707_01a:0317a16": "城？此城四天王共造，多有諸王，佛是法輪王，",
    "T33n1707_01a:0317a17": "從多以得稱，故名王舍城。摩迦陀國王生一",
    "T33n1707_01a:0317a18": "子，一頭兩面四手，時人觀之以為不祥，王則",
    "T33n1707_01a:0317a19": "裂其身首棄之草野。有羅剎女鬼名曰梨羅，",
    "T33n1707_01a:0317a20": "還合其身，以乳養之。年既成長，大有力勢，能",
    "T33n1707_01a:0317a21": "吞併諸國，獲八萬四千王置五山內，立城治",
    "T33n1707_01a:0317a22": "化。以多王所舍，故云王舍城。諸因緣非一，不",
    "T33n1707_01a:0317a23": "能具述。",
    "T33n1707_01a:0317a24": "耆闍崛山中。耆闍崛山中者，王舍城有六",
    "T33n1707_01a:0317a25": "精舍：一竹園精舍，在平地，迦園陀長者之所",
    "T33n1707_01a:0317a26": "造，去城西北三十里；二少力獨上山精舍；三",
    "T33n1707_01a:0317a27": "七葉穴山精舍；四四天王穴山精舍；五蛇穴精",
    "T33n1707_01a:0317a28": "舍；六祇闍崛山精舍，此翻鷲頭山，耆闍名鷲，",
    "T33n1707_01a:0317a29": "崛名頭，此山頂似鷲，王舍城人見其似鷲故",
    "T33n1707_01a:0317b01": "因傳名鷲頭山。又王舍城南多諸尸陀林，鳥",
    "T33n1707_01a:0317b02": "獸來食，多集諸鷲鳥，故云鷲頭山也。五山者，",
    "T33n1707_01a:0317b03": "東方象頭、南方馬頭、西方羊頭、北方師子頭、中",
    "T33n1707_01a:0317b04": "央鷲頭也。",
    "T33n1707_01a:0317b05": "與大比丘眾八百萬億學無學皆阿羅漢。與",
    "T33n1707_01a:0317b06": "大比丘眾者，第六列同聞眾。夫一切經初列眾，",
    "T33n1707_01a:0317b07": "不出四種：一者影嚮眾、二者結緣眾、三者發",
    "T33n1707_01a:0317b08": "起眾、四者當機眾也。一影嚮眾者，如分身諸佛",
    "T33n1707_01a:0317b09": "來聽法也。二結緣眾者，於此未悟，作後世得",
    "T33n1707_01a:0317b10": "悟因緣，名結緣眾。三發起眾者，法身菩薩更",
    "T33n1707_01a:0317b11": "相表發也。四當機眾者，說經正被得道眾也。",
    "T33n1707_01a:0317b12": "此經既爾，餘皆類爾。就同聞眾中有二：初別",
    "T33n1707_01a:0317b13": "列眾、二總結。就別列中，眾雖十二，大判為三：",
    "T33n1707_01a:0317b14": "前之十眾當此土眾、第十一他方眾、第十二化",
    "T33n1707_01a:0317b15": "眾。就前十眾，若從大列，應先菩薩後及聲聞。",
    "T33n1707_01a:0317b16": "若從小列，應先列優婆夷等。今何故先列聲",
    "T33n1707_01a:0317b17": "聞後列菩薩？然佛法內有二種道：一者顯現",
    "T33n1707_01a:0317b18": "道、二者祕密道。今以顯現道，先列聲聞。復菩",
    "T33n1707_01a:0317b19": "薩現漏未盡則形無定方，若在先列，恐世人疑，",
    "T33n1707_01a:0317b20": "故先列聲聞也。就聲聞眾中有五段：一舉大",
    "T33n1707_01a:0317b21": "比丘眾名、二列數、三出位、四歎德、五總結。與之",
    "T33n1707_01a:0317b22": "言共。大者名勝，亦云多。比丘五義，如《智度論》，",
    "T33n1707_01a:0317b23": "一名乞士、二名破煩惱、三名號比丘、匹受戒名",
    "T33n1707_01a:0317b24": "比丘、五名怖魔。乞士者，清淨活命，如舍利弗",
    "T33n1707_01a:0317b25": "因緣說也。破惡者，比名惡，丘名能，能破惡故",
    "T33n1707_01a:0317b26": "名比丘。三名號比丘，如胡漢夷處各各有號，",
    "T33n1707_01a:0317b27": "故名比丘。四受戒，名比丘。五比名能，丘名怖，",
    "T33n1707_01a:0317b28": "能怖魔軍故名比丘。比丘非一，故復名眾。八",
    "T33n1707_01a:0317b29": "百萬億下，第二列數。學無學皆阿羅漢下，第",
    "T33n1707_01a:0317c01": "三顯位地。阿羅漢有三義：初阿羅漢名應供、",
    "T33n1707_01a:0317c02": "二阿羅漢名不生、三阿樓佉名殺賊。通徒一",
    "T33n1707_01a:0317c03": "一皆有三義。下三果人何故皆名羅漢？亦分",
    "T33n1707_01a:0317c04": "有三義，又舉勝以歎。",
    "T33n1707_01a:0317c05": "有為功德、無為功德。有為功德下，第四歎德。",
    "T33n1707_01a:0317c06": "有為功德無為功德者，有為舉智德，無為是舉",
    "T33n1707_01a:0317c07": "斷德。若約境，道諦是有為，滅諦是無為。施",
    "T33n1707_01a:0317c08": "功名功，歸已曰德，故名功德也。",
    "T33n1707_01a:0317c09": "無學十智、有學八智、有學六智、三根、十六心行。",
    "T33n1707_01a:0317c10": "無學十智者，四諦法比等智、他心及盡、無生，",
    "T33n1707_01a:0317c11": "此第四果方具。有學八智者，是那含人，除盡、",
    "T33n1707_01a:0317c12": "無生，具餘八智。言有學六智，謂須、斯二人，除",
    "T33n1707_01a:0317c13": "盡、無生，在無學故；除他心智，未得根本禪故；",
    "T33n1707_01a:0317c14": "除等智，先有非始得故。亦可須陀具六智，以",
    "T33n1707_01a:0317c15": "等智非須陀人斷結智，故除之。三根者，一未",
    "T33n1707_01a:0317c16": "智根，在見道，未重決斷故；二已智根，在修道，",
    "T33n1707_01a:0317c17": "重決斷故；三無智根，在無學道，更不求勝智",
    "T33n1707_01a:0317c18": "故。三藏師云：一自性根，本是凡夫；二引取根，",
    "T33n1707_01a:0317c19": "十信至十地；三得果根，佛地。若依大品經論，",
    "T33n1707_01a:0317c20": "未知欲知根，在見道和合九無漏根，作未知",
    "T33n1707_01a:0317c21": "欲知根體。二知根，在修道中增進九根，作知",
    "T33n1707_01a:0317c22": "根體。三知已根，在無學道增進九根，作知已",
    "T33n1707_01a:0317c23": "根體。十六心行者，若具作經文，應云十六心",
    "T33n1707_01a:0317c24": "十六行，經家巧故。一十六心該通二法。十六",
    "T33n1707_01a:0317c25": "心者，依小乘，苦法忍、苦法智、苦類忍、苦類智，集",
    "T33n1707_01a:0317c26": "法忍、集法智、集類忍、集類智，滅法忍、滅法智、滅",
    "T33n1707_01a:0317c27": "類忍、滅類智，道法忍、道法智、道類忍、道類智，為",
    "T33n1707_01a:0317c28": "十六心也。十六行者，四諦下各四行，苦、空、無",
    "T33n1707_01a:0317c29": "常、無我，因、集、緣、生，滅、盡、妙、離，道、正、迹、乘，亦名",
    "T33n1707_01a:0318a01": "十六諦。又解：亦可斷見道惑十六心，謂八忍、",
    "T33n1707_01a:0318a02": "八智是也。若依三藏法師所出十六心者，三十",
    "T33n1707_01a:0318a03": "心合為四、登地有十、金剛心、佛地，合十六也。",
    "T33n1707_01a:0318a04": "法假虛實觀、受假虛實觀、名假虛實觀。言法",
    "T33n1707_01a:0318a05": "假觀者，五陰等法，是名法假。五陰成眾生，是",
    "T33n1707_01a:0318a06": "為受假。取上二假上名，是名名假。無體藉他，",
    "T33n1707_01a:0318a07": "名之為假。法假虛實觀者，相形解也，法假是",
    "T33n1707_01a:0318a08": "實，二假是虛，故云法假虛實觀也。名假虛實",
    "T33n1707_01a:0318a09": "觀者，名假是虛，法假、受假是實，故云虛實觀",
    "T33n1707_01a:0318a10": "也。三藏師就三性解：法假是真實性，受假是",
    "T33n1707_01a:0318a11": "依他性，名假是分別性也。法是真實法，假立",
    "T33n1707_01a:0318a12": "以對俗，受是妄想依他之心，受納前境名假，",
    "T33n1707_01a:0318a13": "即是一切名相，與《大品》相應也。一一假並稱",
    "T33n1707_01a:0318a14": "虛實觀者，執著成虛忘境。為實觀者，觀察觀達",
    "T33n1707_01a:0318a15": "為義也。若依正觀明假者，不如此。因緣生法",
    "T33n1707_01a:0318a16": "即空即假即中，言假名者，寂滅無得之名也。",
    "T33n1707_01a:0318a17": "三空觀門、四諦、十二因緣，無量功德皆成就。",
    "T33n1707_01a:0318a18": "三空者，空、無相、無作。空無二十五有，名空解脫",
    "T33n1707_01a:0318a19": "門。無其十相，名無相解脫門。於二十五有不",
    "T33n1707_01a:0318a20": "作願求，名無作解脫門。亦名三三昧，亦名三",
    "T33n1707_01a:0318a21": "解脫門。此之二法有何等異？三三昧通漏無",
    "T33n1707_01a:0318a22": "漏，三解脫門一向無漏。三藏師云：三假空名",
    "T33n1707_01a:0318a23": "三空，三空即三無性之理。又解：十八空名空",
    "T33n1707_01a:0318a24": "門，破男女相名無相門，不願中求名無作門。",
    "T33n1707_01a:0318a25": "四諦者，有作無作二種四諦。小乘之人，智照",
    "T33n1707_01a:0318a26": "未窮，智稱有量，境不極妙，故稱有作。大乘之",
    "T33n1707_01a:0318a27": "人，以無心之真智，照無相之虛宗，境窮智極，",
    "T33n1707_01a:0318a28": "名為無作。今日所論者是有作四諦。分段生",
    "T33n1707_01a:0318a29": "死逼迫名苦，不虛名諦。業及煩惱名集，不虛",
    "T33n1707_01a:0318b01": "名諦。寂泊名滅，不虛名諦。八道分名道，不虛",
    "T33n1707_01a:0318b02": "名諦。問：云何名諦？答：有人言以境為諦。若爾，",
    "T33n1707_01a:0318b03": "一切牛馬畜生亦應有諦。今解不爾，智照如",
    "T33n1707_01a:0318b04": "實名之為諦，故《思益經》云「知苦無生、集無和",
    "T33n1707_01a:0318b05": "合，於畢竟滅法中無生無滅，於一切法平等，",
    "T33n1707_01a:0318b06": "以不二法得道，名為聖諦。」十二因緣者，過去",
    "T33n1707_01a:0318b07": "二因、現在五果，現在三因、未來二果，故云十二",
    "T33n1707_01a:0318b08": "也。無量功德皆成就下，第五總結也。",
    "T33n1707_01a:0318b09": "復有八百萬億大仙緣覺，非斷非常四諦十二",
    "T33n1707_01a:0318b10": "緣皆成就。復有八百萬下，第二列緣覺眾，有",
    "T33n1707_01a:0318b11": "四：初舉數、二標名、三歎德、四總結。初八百萬",
    "T33n1707_01a:0318b12": "者，舉數也。二標名，有三別：初大仙緣覺者，昔",
    "T33n1707_01a:0318b13": "因中作國王，將諸婇女入園遊戲竟，暫時睡",
    "T33n1707_01a:0318b14": "息。未睡之間，樹林精妙色葉蓊欝，忽爾婇女",
    "T33n1707_01a:0318b15": "毀壞。王即思惟：我不久亦當如此。以外況內",
    "T33n1707_01a:0318b16": "即成大辟支佛，故名大仙緣覺。二佛去世後，",
    "T33n1707_01a:0318b17": "閑居靜室結跏趺坐，獨悟思惟，忽然成道，名",
    "T33n1707_01a:0318b18": "獨覺辟支佛。三有七生須陀洹，藉前解脫分",
    "T33n1707_01a:0318b19": "善根，人七天七反生，更不受第八生，即成小",
    "T33n1707_01a:0318b20": "辟支佛。三種辟支佛中，先者最大，從因緣以",
    "T33n1707_01a:0318b21": "得道，故名大仙緣覺也。非斷非常下，第三歎",
    "T33n1707_01a:0318b22": "德。觀十二因緣過去二因緣成現在五果，非",
    "T33n1707_01a:0318b23": "斷；現在三因緣入未來，非常。又從緣生，故非",
    "T33n1707_01a:0318b24": "斷；生已滅，故非常。又因緣相續有，非斷；即法無",
    "T33n1707_01a:0318b25": "自性，非常。皆成就者，第四總結也。問：緣覺出",
    "T33n1707_01a:0318b26": "無佛世，無師自悟，今何故列為同聞眾？答：諸",
    "T33n1707_01a:0318b27": "大仙人在雪山中悟因緣以得道，今聞如來放",
    "T33n1707_01a:0318b28": "光動地，尋光而來，故阿難即列為同聞也。第",
    "T33n1707_01a:0318b29": "三菩薩眾，有五：初列數、二標名、三位地、四歎德、",
    "T33n1707_01a:0318c01": "五總結。",
    "T33n1707_01a:0318c02": "復有九百萬億菩薩摩訶薩，皆阿羅漢實智功",
    "T33n1707_01a:0318c03": "德、方便智功德。九百萬億者，列數。九千萬為",
    "T33n1707_01a:0318c04": "九百億。菩薩摩訶薩下，二標名。摩訶薩，翻為",
    "T33n1707_01a:0318c05": "大道心眾生，應云摩訶菩提薩埵。此言大道",
    "T33n1707_01a:0318c06": "心眾生，以義訓釋。亦云開士，以道開物故也。",
    "T33n1707_01a:0318c07": "亦云道人，以道所成故。皆阿羅漢下，第三位",
    "T33n1707_01a:0318c08": "地。羅漢有三義，菩薩亦有三義，故菩薩為羅漢",
    "T33n1707_01a:0318c09": "也。《大集經》云「大法菩薩名阿羅漢」，《大品經》「聲",
    "T33n1707_01a:0318c10": "聞若智若斷，皆是菩薩無生法忍。」故云皆阿羅",
    "T33n1707_01a:0318c11": "漢也。實智功德下，第四歎德。實智者，實相",
    "T33n1707_01a:0318c12": "般若。方便智者，方便般若。此實方便實，此方",
    "T33n1707_01a:0318c13": "便實方便也。亦云：鑒虛照實名實智，清淨功",
    "T33n1707_01a:0318c14": "用不著名方便智。功德者，施功名功，歸已曰",
    "T33n1707_01a:0318c15": "德。亦云：忘功遺德，故云功德也。",
    "T33n1707_01a:0318c16": "行獨大乘，四眼、五通、三達、十力、四無量心、四辯、",
    "T33n1707_01a:0318c17": "四攝、金剛滅定，一切功德皆成就。行獨大乘",
    "T33n1707_01a:0318c18": "者，不雜二乘名行獨大乘。又菩薩有二種：一",
    "T33n1707_01a:0318c19": "者三乘化、二者純大乘。演讚其純大乘，故云行",
    "T33n1707_01a:0318c20": "獨大乘。四眼者，肉、天、慧、法。以菩薩在因，未得",
    "T33n1707_01a:0318c21": "佛眼也。五通者，身通、天眼、天耳、他心、宿命。以",
    "T33n1707_01a:0318c22": "菩薩漏未盡，故除漏盡通。三達者，一宿命達、",
    "T33n1707_01a:0318c23": "二天眼達、三漏盡達。此三能知自他事虛及",
    "T33n1707_01a:0318c24": "實名為達。道理三達是佛得，菩薩隨分，亦云",
    "T33n1707_01a:0318c25": "仰習果德。十力者，菩薩十力：一發心堅固",
    "T33n1707_01a:0318c26": "力、二大慈力、三大悲力、四精進力、五禪定力、六",
    "T33n1707_01a:0318c27": "智慧力、七不厭生死力、八無生法忍力、九解脫",
    "T33n1707_01a:0318c28": "力、十無礙力。四無量心者，慈、悲、喜、捨。慈能與",
    "T33n1707_01a:0318c29": "樂、悲能拔苦、喜與眾生增上樂、捨捨於煩惱",
    "T33n1707_01a:0319a01": "又捨上三心。四辯者，一法辯，識萬法名體，為",
    "T33n1707_01a:0319a02": "諸法立名。二辭辯者，解一切眾生六道種種",
    "T33n1707_01a:0319a03": "殊方異類言音。三樂說辯者，自有無窮辯，樂",
    "T33n1707_01a:0319a04": "為彼說；又善見眾生樂聞之機，名樂說辯。四",
    "T33n1707_01a:0319a05": "義辯者，經云「無量劫集毘伽羅論，故得法辨；集",
    "T33n1707_01a:0319a06": "第一義，故得義辨。」四攝者，一布施，引不信眾",
    "T33n1707_01a:0319a07": "生令入信；二愛語，引已入者令修行；第三利",
    "T33n1707_01a:0319a08": "行，令修行者得解利益；四同事，菩薩同其事",
    "T33n1707_01a:0319a09": "業引之入聖位也。金剛滅定者，三藏師云：通",
    "T33n1707_01a:0319a10": "十地皆名金剛，又得十地上忍也。金剛者，亦",
    "T33n1707_01a:0319a11": "名首楞嚴三昧。夫金剛者，咀壞萬物，不為萬",
    "T33n1707_01a:0319a12": "物所壞。菩薩以此智慧斷煩惱，不為煩惱所",
    "T33n1707_01a:0319a13": "壞。《釋論》三種金剛，如金剛輪，能滅煩惱是；金",
    "T33n1707_01a:0319a14": "剛力，碎身舍利是；金剛三昧，金剛滅定是。一",
    "T33n1707_01a:0319a15": "切功德皆成就者，第五總結也。",
    "T33n1707_01a:0319a16": "復有千萬億五戒賢者，皆行阿羅漢，十地迴向，",
    "T33n1707_01a:0319a17": "五分法身具足，無量功德皆成就。第四明五",
    "T33n1707_01a:0319a18": "戒賢者眾，有四：初列數、二標名、三歎德、四總",
    "T33n1707_01a:0319a19": "結也。初千萬億，舉數。五戒賢者，標名。如提婆",
    "T33n1707_01a:0319a20": "波利等問佛：「何不為我說四六戒？」佛答：「五戒",
    "T33n1707_01a:0319a21": "者，天地之大數，在天即為五星、在地為五岳、",
    "T33n1707_01a:0319a22": "在人為五藏、在陰陽為五行、在帝為五帝、在",
    "T33n1707_01a:0319a23": "世為五德、在色為五色、在法為五戒。以不殺",
    "T33n1707_01a:0319a24": "生配東方，東方是木，木主於仁，仁以養生為義，",
    "T33n1707_01a:0319a25": "是故以不殺生配東方。北方是水，水主於智，",
    "T33n1707_01a:0319a26": "智者不盜竊為義，故以不盜配北方。西方是",
    "T33n1707_01a:0319a27": "金，金主於義，行義之人豈可邪婬耶？故以不邪",
    "T33n1707_01a:0319b01": "婬配西方。南方是火，火主於禮，禮防於失，飲",
    "T33n1707_01a:0319b02": "酒之人多有過失，故以不飲酒配南方。中央",
    "T33n1707_01a:0319b03": "是土，土主於信，妄語之人乖角兩頭是真失",
    "T33n1707_01a:0319b04": "信，故以不妄語配中央。」賢者，調心修道名賢。",
    "T33n1707_01a:0319b05": "假名行人，名之為者。皆行阿羅漢下，第三歎",
    "T33n1707_01a:0319b06": "德。阿羅漢者，此通名，以分有無生不著義，又",
    "T33n1707_01a:0319b07": "復修羅漢向名行阿羅漢。十地，謂歡喜、離垢、",
    "T33n1707_01a:0319b08": "明炎、燒然、難勝、現前、遠行、不動、善慧、法雲。迴",
    "T33n1707_01a:0319b09": "向，謂十道種，始從救護一切眾生離眾生相乃",
    "T33n1707_01a:0319b10": "至第十法界無量迴向。迴向有二種：一者下",
    "T33n1707_01a:0319b11": "迴向，所修功德與一切眾生；二者所作功德",
    "T33n1707_01a:0319b12": "迴向薩波若，是上迴向。五分法身者，謂戒、定、",
    "T33n1707_01a:0319b13": "慧、解脫、解脫知見也。凡夫惑累，以五陰為身；",
    "T33n1707_01a:0319b14": "聖人清高，以五分法身為體。無量功德下，第",
    "T33n1707_01a:0319b15": "四總結也。",
    "T33n1707_01a:0319b16": "復有十千五戒清信女，皆行阿羅漢，十地皆成",
    "T33n1707_01a:0319b17": "就，始生功德、住生功德、終生功德，三十生功德",
    "T33n1707_01a:0319b18": "皆成就。第五復明清信女眾，有四：初舉數、",
    "T33n1707_01a:0319b19": "二標名、三歎德、四總結。初十千者，舉數。清信",
    "T33n1707_01a:0319b20": "女者，標名。外國云優婆夷，此云清信女，夷者名",
    "T33n1707_01a:0319b21": "女。皆行阿羅漢者、十地等，如上說。始生，入地",
    "T33n1707_01a:0319b22": "心。住生，經𢝜住地心。終生，滿地心。三十生者，",
    "T33n1707_01a:0319b23": "十地一一地各有三生，謂入、住、滿，十地合為",
    "T33n1707_01a:0319b24": "三十生也。皆成就者，第四總結也。",
    "T33n1707_01a:0319b25": "復有十億七賢居士，德行具足，二十二品、十一",
    "T33n1707_01a:0319b26": "切入、八除入、八解脫、三慧、十六諦、四諦四三二",
    "T33n1707_01a:0319b27": "一品觀，得九十忍，一切功德皆成就。第六明",
    "T33n1707_01a:0319b28": "七賢居士眾，亦四：初列數、二標名、三歎德、四",
    "T33n1707_01a:0319c01": "總結。初列數，有十億者，十千為一萬，十萬為",
    "T33n1707_01a:0319c02": "一億，百萬為十億。七賢居士下，第二標名。七",
    "T33n1707_01a:0319c03": "賢有二義：一依小乘者，一五停心觀、二別相",
    "T33n1707_01a:0319c04": "念處、三總相念處、四煖法、五頂法、六忍法、七世",
    "T33n1707_01a:0319c05": "第一法，此等調心順道，故名為賢；二依大乘，",
    "T33n1707_01a:0319c06": "一初發心人、二名有相行人、三名無相行人、",
    "T33n1707_01a:0319c07": "四名方便行、五名習種性、六性種性、七道種",
    "T33n1707_01a:0319c08": "性，此七在地前調心順道，名為七賢。言居士",
    "T33n1707_01a:0319c09": "者，外國積財滿億名居士。德行具足下，第三",
    "T33n1707_01a:0319c10": "歎德。歎德中有三：初總、次別、後結。別中有六",
    "T33n1707_01a:0319c11": "門歎。一歎其道品。二十二品者，此人有見道",
    "T33n1707_01a:0319c12": "前唯具四念處、四正懃、四如意足、五根、五力，合",
    "T33n1707_01a:0319c13": "二十二道品也。第二歎十一切入。入之言處，",
    "T33n1707_01a:0319c14": "青黃赤白、地水火風空處識處為十也。三歎",
    "T33n1707_01a:0319c15": "八勝處，亦名八除入：一內有色相外觀色少",
    "T33n1707_01a:0319c16": "若好若醜、二內有色相外觀色多若好若醜、",
    "T33n1707_01a:0319c17": "三內無色相外觀色少若好若醜、四內無色",
    "T33n1707_01a:0319c18": "相外觀色多若好若醜、五青、六黃、七赤、八白。",
    "T33n1707_01a:0319c19": "第四歎八解脫：一內有色相外觀色、二內無",
    "T33n1707_01a:0319c20": "色相外觀色、三觀淨色、四空處、五識處、六無",
    "T33n1707_01a:0319c21": "所有處、七非相處、八滅盡解脫。第五歎三慧，",
    "T33n1707_01a:0319c22": "謂乾慧地名聞慧、四善根名思慧、苦忍已上名",
    "T33n1707_01a:0319c23": "修慧。六歎四諦，十六諦如上說。言四三二一",
    "T33n1707_01a:0319c24": "品者，歎德中第三結釋，有三義：一所謂四三",
    "T33n1707_01a:0319c25": "二一品觀得九十忍者，四即四現忍，從下向",
    "T33n1707_01a:0319c26": "上舉之，煖第四、頂第三、忍第二、世第一法是第",
    "T33n1707_01a:0319c27": "一，四即四現忍、三即除前煖法、二即除前頂",
    "T33n1707_01a:0319c28": "法、一即除前忍法，四三二一合十品，觀欲界",
    "T33n1707_01a:0319c29": "至非想九地，即為九十忍也。第二義者，四即",
    "T33n1707_01a:0320a01": "四諦、三即三諦、二即二諦、一即一實諦。言得",
    "T33n1707_01a:0320a02": "九十忍者，地前三賢：一習種性、二性種性、三道",
    "T33n1707_01a:0320a03": "種性，於此三十心中作下中上三品觀，三十心",
    "T33n1707_01a:0320a04": "合有九十品觀，名九十忍也。第三三藏師解：",
    "T33n1707_01a:0320a05": "四即四果、三即三果、二即二果、一即一果。言",
    "T33n1707_01a:0320a06": "九十忍者，二十二品從登地已上至佛合十一",
    "T33n1707_01a:0320a07": "位，十一位有定慧二品合二十二品。修行此",
    "T33n1707_01a:0320a08": "法從二十二品至四三二一合八十一品，從",
    "T33n1707_01a:0320a09": "此法出四禪、四空、滅定合九十忍也。一切功",
    "T33n1707_01a:0320a10": "德下，第四總結也。",
    "T33n1707_01a:0320a11": "復有萬萬億九梵，三淨、三光、三，五喜樂天，天定",
    "T33n1707_01a:0320a12": "功德定味常樂神通，十八生處功德皆成就。",
    "T33n1707_01a:0320a13": "第七列梵眾，有四：初總標數、二別列名數、三歎",
    "T33n1707_01a:0320a14": "德、四總結。初以萬數萬故，故云萬萬億也。三",
    "T33n1707_01a:0320a15": "淨下，第二別列數。三淨者，第三禪三天，謂小",
    "T33n1707_01a:0320a16": "淨、無量淨、遍淨；三光是第二禪三天，謂少光、無",
    "T33n1707_01a:0320a17": "量光、光音；三梵者是初禪三天，一梵眾、二梵",
    "T33n1707_01a:0320a18": "輔、三大梵。五喜樂天者，四禪有九天，一果實",
    "T33n1707_01a:0320a19": "天、二小果天、三廣果、四無相，此四天不論，唯",
    "T33n1707_01a:0320a20": "列後五。五喜樂者，是五淨居天，此人喜樂論",
    "T33n1707_01a:0320a21": "義名喜樂，一無煩、二無熱、三善現、四善可見、五",
    "T33n1707_01a:0320a22": "色究竟。天定功德下，第三歎德。天定者報定，",
    "T33n1707_01a:0320a23": "即是報禪報五陰也。功德定者淨定，即是淨",
    "T33n1707_01a:0320a24": "禪善有漏五陰。味者即是味定，愛著禪定也。",
    "T33n1707_01a:0320a25": "常樂神通者，修得神通、報得神通二種也。十",
    "T33n1707_01a:0320a26": "八生處功德皆成就，總結上四禪十八天也。",
    "T33n1707_01a:0320a27": "復有億億六欲諸天子，十善果報神通功德皆",
    "T33n1707_01a:0320a28": "成就。第八列欲界六天眾，有四：初列數、二",
    "T33n1707_01a:0320a29": "列名、三歎德、四總結。初億億者，億億重數也。",
    "T33n1707_01a:0320b01": "六欲天下，第二列名。四天王，東方提頭賴吒，",
    "T33n1707_01a:0320b02": "此云持國主；南方毘留勒叉，此云增長主；西",
    "T33n1707_01a:0320b03": "方毘留博叉，此云雜語主；北方毘沙門，此云",
    "T33n1707_01a:0320b04": "多聞主。二者忉利天，此云戲樂，亦云三十三",
    "T33n1707_01a:0320b05": "天。三者炎摩天，此云善分，亦名善時。四兜率",
    "T33n1707_01a:0320b06": "陀天，此云知足。五者化樂天，自化樂具而娛樂",
    "T33n1707_01a:0320b07": "也。六者他化自在天，他化五欲樂具而自在",
    "T33n1707_01a:0320b08": "受樂，名他化自在也。十善下，第三歎德。不起",
    "T33n1707_01a:0320b09": "十惡即為十善，得六天報故云十善報也。功",
    "T33n1707_01a:0320b10": "德皆成就下，第四總結也。",
    "T33n1707_01a:0320b11": "復有十六大國王，各各有一萬二萬乃至十萬",
    "T33n1707_01a:0320b12": "眷屬，五戒十善、三歸功德，清信行具足。第九",
    "T33n1707_01a:0320b13": "列人王眾，亦有四：初列數、二明眷屬、三歎德、四",
    "T33n1707_01a:0320b14": "總結。初云十六國者，列數也。各各下，明眷屬",
    "T33n1707_01a:0320b15": "也。五戒十善下，三歎德。三歸功德者，佛未出",
    "T33n1707_01a:0320b16": "歸敬邪三寶、諸天邪師以為佛寶，四韋陀等",
    "T33n1707_01a:0320b17": "以為法寶，諸外道等以為僧寶；如來出世方",
    "T33n1707_01a:0320b18": "歸敬正三寶。清信行者，四信成就，故云清信",
    "T33n1707_01a:0320b19": "也。又普得大乘正信，名清信也。言具足者，佛",
    "T33n1707_01a:0320b20": "法僧戒四信隨分具足也。",
    "T33n1707_01a:0320b21": "復有五道一切眾生。第十列五道眾。或聖慈",
    "T33n1707_01a:0320b22": "力得來法會，應列六道。修羅，鬼道攝故也。",
    "T33n1707_01a:0320b23": "復有他方不可量眾。第十一列他方聖眾。文",
    "T33n1707_01a:0320b24": "相可知也。",
    "T33n1707_01a:0320b25": "復有變十方淨土現百億高座，化百億須彌寶",
    "T33n1707_01a:0320b26": "華，各各座前華上有無量化佛，有無量菩薩、比",
    "T33n1707_01a:0320b27": "丘、八部大眾，各各坐寶蓮華，華上皆有無量國",
    "T33n1707_01a:0320b28": "土。第十二列變化眾。此是不思議菩薩，故能",
    "T33n1707_01a:0320b29": "變十方淨土及佛眾等來至此土。就文為三：",
    "T33n1707_01a:0320c01": "一明不思議力能變土；二有無量下，明不思",
    "T33n1707_01a:0320c02": "議力能現佛及菩薩；三一一佛各各下，明不",
    "T33n1707_01a:0320c03": "思議力能說般若。初明變土者，文云十方者，",
    "T33n1707_01a:0320c04": "六方及四維也。淨土者，如西方淨土也。百",
    "T33n1707_01a:0320c05": "億者，百億日月、百億須彌也。有無量化佛下，",
    "T33n1707_01a:0320c06": "二明不思議力能現佛及菩薩。後明八部者，",
    "T33n1707_01a:0320c07": "一剎利眾、二沙門眾、三婆羅門、四四天王眾、五",
    "T33n1707_01a:0320c08": "三十三天眾、六六欲天眾、七魔眾、八梵眾。又",
    "T33n1707_01a:0320c09": "言龍鬼八部者，一乾闥婆、二毘舍闍，此二屬提",
    "T33n1707_01a:0320c10": "頭賴吒天王；三名鳩盤荼、四名薜荔多，此二",
    "T33n1707_01a:0320c11": "屬毘留勒叉天王；五龍、六富單那，此二屬毘",
    "T33n1707_01a:0320c12": "留博叉天王；七名夜叉、八名羅剎，此二屬毘",
    "T33n1707_01a:0320c13": "沙門天王。",
    "T33n1707_01a:0320c14": "一一國土，佛乃大眾如今無異。一一國土中一",
    "T33n1707_01a:0320c15": "一佛及大眾，各各說般若波羅蜜，他方大眾及",
    "T33n1707_01a:0320c16": "化眾、此三界中眾，十二大眾皆來集會，坐九劫",
    "T33n1707_01a:0320c17": "蓮華座，其會方廣九百五十里，大眾僉然而坐。",
    "T33n1707_01a:0320c18": "一一佛及大眾各各說般若者，三明不思議",
    "T33n1707_01a:0320c19": "力能說法。上來別列十二眾竟。他方大眾下，",
    "T33n1707_01a:0320c20": "別列十二眾內第二總結眾多少。言他方大",
    "T33n1707_01a:0320c21": "眾者，結前第二他方眾。言及化眾者，結前第",
    "T33n1707_01a:0320c22": "三變化眾。言此三界中者，結前第一此方十",
    "T33n1707_01a:0320c23": "二眾。言十二眾者，總結前三眾。九劫蓮華者，",
    "T33n1707_01a:0320c24": "九層華座也。廣九百五十里者，如雙林法會",
    "T33n1707_01a:0320c25": "十二由旬能容巨眾；今會亦爾，雖復局狹而",
    "T33n1707_01a:0320c26": "容甚多也。大眾僉然而坐者，皆坐聽法也。問：",
    "T33n1707_01a:0320c27": "何故諸天有不聞法者、三途而來受道？答：天",
    "T33n1707_01a:0320c28": "台智者言：於此《涅槃經》於戒緩者不名為緩，",
    "T33n1707_01a:0320c29": "於乘緩者乃名為緩。於此作四句分別，自",
    "T33n1707_01a:0321a01": "有乘急而戒緩、戒急而乘緩、俱急、俱緩。以其",
    "T33n1707_01a:0321a02": "過去持戒修定故生天，以其過去不修慧故",
    "T33n1707_01a:0321a03": "不得聞經。三途而來受道者，以其破戒墮三",
    "T33n1707_01a:0321a04": "途，以其過去世修慧，故為聲光所招。俱急、俱",
    "T33n1707_01a:0321a05": "緩可知。",
    "T33n1707_01a:0321a06": "爾時十號三明大滅諦金剛智釋迦牟尼佛，初",
    "T33n1707_01a:0321a07": "年月八日方坐十地入大寂室三昧。爾時十",
    "T33n1707_01a:0321a08": "號者，自此下次釋說經時節。就中有七段：第一",
    "T33n1707_01a:0321a09": "明如來入三昧分、第二放光、第三現華、第四地",
    "T33n1707_01a:0321a10": "動、第五疑問、第六作樂歎佛并召十方眾來集、",
    "T33n1707_01a:0321a11": "第七起定。第一入定，入三昧分中。爾時者，當爾",
    "T33n1707_01a:0321a12": "之時。十號表德，使物歸依。三明表圓鑒三世、",
    "T33n1707_01a:0321a13": "精識物機。大滅者，歎佛斷德，表自無縛，能解",
    "T33n1707_01a:0321a14": "於他。金剛者，歎佛智德。又爾時者，將欲說法",
    "T33n1707_01a:0321a15": "時。十號，表名德遠聞，為物歸信。三明，表見眾",
    "T33n1707_01a:0321a16": "生根性。大滅，即是涅槃。金剛者，非因中金剛，",
    "T33n1707_01a:0321a17": "是究竟果地金剛道種智也。釋迦，能仁也。諸",
    "T33n1707_01a:0321a18": "佛各以一德彰號，如彌勒名慈氏，何佛無慈？",
    "T33n1707_01a:0321a19": "此即以慈為名，名曰慈氏。釋迦能仁亦如是",
    "T33n1707_01a:0321a20": "也。初年月八日者，此明時節。成道三十六年正",
    "T33n1707_01a:0321a21": "月八日說此經，佛成道七年方說餘般若。案",
    "T33n1707_01a:0321a22": "諸文記，二十九年至今時，應成道後三十六年，",
    "T33n1707_01a:0321a23": "成道生年六十六方說此經也。言方坐十地",
    "T33n1707_01a:0321a24": "者，以其因圓乃證佛果，名方坐十地。此乃反",
    "T33n1707_01a:0321a25": "舉昔因，非始坐也。又云：此是佛十地，初甚深",
    "T33n1707_01a:0321a26": "難知廣明智德地、二清淨身不可思議地、三",
    "T33n1707_01a:0321a27": "海藏地、四神通智德地、五明德地、六無垢炎光",
    "T33n1707_01a:0321a28": "開相地、七廣勝法界藏明界地、八無礙智慧地、",
    "T33n1707_01a:0321a29": "九無邊億莊嚴迴向能照明地、十毘盧遮那智",
    "T33n1707_01a:0321b01": "藏地，此出《同性經》。入大寂室，如來說法先須",
    "T33n1707_01a:0321b02": "入定者，觀機審理所以入定也。欲明如來寂",
    "T33n1707_01a:0321b03": "而常用、用而常寂，豈可有入出之殊？八地已",
    "T33n1707_01a:0321b04": "上無出入定，如來豈有入起定耶？正示世人",
    "T33n1707_01a:0321b05": "軌則，如來說般若尚入定思惟，況復餘人不",
    "T33n1707_01a:0321b06": "思而說耶？",
    "T33n1707_01a:0321b07": "思緣放大光明照三界中，復於頂上出千寶蓮",
    "T33n1707_01a:0321b08": "華，華上至非想非非想天，光亦復爾，乃至他方",
    "T33n1707_01a:0321b09": "恒河沙諸佛國土。文云思緣者，最大教起",
    "T33n1707_01a:0321b10": "緣大智明察，故云思緣也。又解思緣者，欲說",
    "T33n1707_01a:0321b11": "般若，思無相義。緣者，緣如、法性理也。放大光",
    "T33n1707_01a:0321b12": "明下，說經時節中第二明放光。大光明者是",
    "T33n1707_01a:0321b13": "現希有事，令未信者生信、已信者令得增益，亦",
    "T33n1707_01a:0321b14": "欲令眾生破無明闇、得智慧明也。光有二種：一",
    "T33n1707_01a:0321b15": "神通光、二智慧光。何故放神通光？但有緣諸",
    "T33n1707_01a:0321b16": "子散在十方，若不放光召集，不知說般若之",
    "T33n1707_01a:0321b17": "因緣，所以放光也。分別法相稱物根機，故放",
    "T33n1707_01a:0321b18": "智慧光也。照三界中者，光之所及也。復頂上",
    "T33n1707_01a:0321b19": "蓮華者，第三神力。或覩光而發機、或見華而",
    "T33n1707_01a:0321b20": "得益，故現華也。上至非想者，華所至也。此經",
    "T33n1707_01a:0321b21": "明無色界有色也。光亦復爾者，同於華也。乃",
    "T33n1707_01a:0321b22": "至他方者，非但照此方，亦遍十方也。恒河沙",
    "T33n1707_01a:0321b23": "佛國者，表化道相通也。",
    "T33n1707_01a:0321b24": "時無色界雨無量變大香華、香如車輪、華如須",
    "T33n1707_01a:0321b25": "彌山王，如雲而下。時無色界者，有人解云：無",
    "T33n1707_01a:0321b26": "色界雖無麁色，有其細色。今解不然。色無色",
    "T33n1707_01a:0321b27": "相而無色不色，故云無色界。色欲諸天既聞",
    "T33n1707_01a:0321b28": "般若，歡喜雨華供養。就中有三：初無色界天",
    "T33n1707_01a:0321b29": "雨華、二色界天雨華、三欲界六天雨華。無色界",
    "T33n1707_01a:0321c01": "雨華中有三子句，初雨無量大香華、二香如",
    "T33n1707_01a:0321c02": "車輪、三華如須彌山，如雲而下。",
    "T33n1707_01a:0321c03": "十八梵天王雨百變異色華，六欲諸天雨無量",
    "T33n1707_01a:0321c04": "色華。其佛座前自然生九百萬億劫華，上至非",
    "T33n1707_01a:0321c05": "想非非想天。十八下，第二色界天雨百變異",
    "T33n1707_01a:0321c06": "色華；第三欲界天雨華中，初明無量華、次明",
    "T33n1707_01a:0321c07": "華生九百萬億劫華、次明華所及處也。初放",
    "T33n1707_01a:0321c08": "光欲令眾生破闇得明，次現華欲令眾生修",
    "T33n1707_01a:0321c09": "因得果也。",
    "T33n1707_01a:0321c10": "是時世界其地六種震動。是時世界其地六",
    "T33n1707_01a:0321c11": "種者，第四神力動地。何故動地？欲動眾生有",
    "T33n1707_01a:0321c12": "所得心，令悟無所得般若也。六動者，東涌西",
    "T33n1707_01a:0321c13": "沒、西涌東沒、南涌北沒、北涌南沒、邊涌中",
    "T33n1707_01a:0321c14": "沒、中涌邊沒。又解：如《地經》說動、涌、震、起、擊、吼",
    "T33n1707_01a:0321c15": "為六也。",
    "T33n1707_01a:0321c16": "仁王般若經疏卷上一終"
}