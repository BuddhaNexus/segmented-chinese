{
    "T17n0760_001:0605a02": "No. 760",
    "T17n0760_001:0605a03": "惟日雜難經一卷",
    "T17n0760_001:0605a05": "吳月支優婆塞支謙譯",
    "T17n0760_001:0605a06": "初受道遮利菩薩，遮利者為受行轉上至阿",
    "T17n0760_001:0605a07": "惟越致，阿惟越致者為不復轉心；次為菩夷",
    "T17n0760_001:0605a08": "菩薩，一為飛行菩薩；次為作佛菩薩，一名度",
    "T17n0760_001:0605a09": "士，亦為道人。菩薩行亦出十二門，斷三惡道",
    "T17n0760_001:0605a10": "故，在十方佛前生，不在第十天上。須陀洹亦",
    "T17n0760_001:0605a11": "出十二門，斷三惡道，生第十天上。俱出十二",
    "T17n0760_001:0605a12": "門，所以不同處生者，須陀洹十六意，菩薩行",
    "T17n0760_001:0605a13": "三十四意，用是故不同處生。",
    "T17n0760_001:0605a14": "菩薩行三十四意，謂四諦十六意、十八行不",
    "T17n0760_001:0605a15": "共，合為三十四意。",
    "T17n0760_001:0605a16": "菩薩行三十四意，一切能制；阿羅漢行十六",
    "T17n0760_001:0605a17": "意。菩薩力多，悉以制說；須陀洹至阿羅漢，見",
    "T17n0760_001:0605a18": "對乃面斷。坐行三十四意已足，便佛十六",
    "T17n0760_001:0605a19": "意，從第一上至十六各自所部；四禪亦爾。",
    "T17n0760_001:0605a20": "菩薩精進行二十劫可得佛。用有三意故不",
    "T17n0760_001:0605a21": "得佛。何等為三？有佛意、有辟支佛意、有阿羅",
    "T17n0760_001:0605a22": "漢意，用是三意故不得佛。要為隨多得之意，",
    "T17n0760_001:0605a23": "在佛多得佛、在辟支佛多得辟支佛、在阿羅",
    "T17n0760_001:0605a24": "漢多得阿羅漢，如秤隨重者得之。",
    "T17n0760_001:0605a25": "人有居家得阿羅漢、阿那含、斯陀含、須陀洹",
    "T17n0760_001:0605a26": "者、亦有得阿惟越致菩薩者。所以棄家行入",
    "T17n0760_001:0605a27": "山，有四因緣：一者、恐人言：「菩薩婬妷，何故得",
    "T17n0760_001:0605a28": "道？」二者、金輪王亦皆棄國，三者、魔當來嬈菩",
    "T17n0760_001:0605a29": "薩，四者、求佛道不居家。得已受莂菩薩，斷新",
    "T17n0760_001:0605b01": "受故，精進行要百劫得佛；其不精進者，久能",
    "T17n0760_001:0605b02": "得不得，期無有限。",
    "T17n0760_001:0605b03": "受莂菩薩償故、不起造新，謂從受莂以來償",
    "T17n0760_001:0605b04": "前世亦現世未受戒時所罪，無數劫罪亦皆",
    "T17n0760_001:0605b05": "償之。",
    "T17n0760_001:0605b06": "從受莂菩薩下至須陀洹，皆有宿罪。有時與",
    "T17n0760_001:0605b07": "故罪相逢，因隨往生，道意便薄。若有人說深",
    "T17n0760_001:0605b08": "經意即解罪福，如示意、如不復生。謂人不復",
    "T17n0760_001:0605b09": "作罪故即畢，菩薩受莂百劫便得佛。釋迦文",
    "T17n0760_001:0605b10": "佛所已九十一劫者，用精進故得九十劫。譬",
    "T17n0760_001:0605b11": "喻如人明日當發行千里，今日先行九百里，",
    "T17n0760_001:0605b12": "計其道里同等。當百劫人從九十一劫數，阿",
    "T17n0760_001:0605b13": "惟越致菩薩作相乃成，百劫因具不過百劫，",
    "T17n0760_001:0605b14": "未得阿惟越致菩薩行相不成。",
    "T17n0760_001:0605b15": "人起一道意，其德勝十萬劫惡。何等為道意？",
    "T17n0760_001:0605b16": "念在四諦，是為道意。惡譬如冥，道意譬如",
    "T17n0760_001:0605b17": "明，如日出，天下冥消滅。諸菩薩聞是語皆歡",
    "T17n0760_001:0605b18": "喜大，言南無佛，起一善意得百劫福。菩薩持",
    "T17n0760_001:0605b19": "身餧飢虎，不百劫，九十一劫便作佛者，用不",
    "T17n0760_001:0605b20": "覺痛苦滅九劫。菩薩已起意，欲為自身咄、",
    "T17n0760_001:0605b21": "亦咄他人身，是為兩咄。佛為菩薩時，不為他",
    "T17n0760_001:0605b22": "人咄。當為何因緣說為咄？他名為念時即自",
    "T17n0760_001:0605b23": "亂，是苦不可意，自受是自咄。行殃亡福地，",
    "T17n0760_001:0605b24": "為是故他人復誦說久殃盡善本，是為自",
    "T17n0760_001:0605b25": "咄。不知、不見，當那見他人道已，咄他人為意",
    "T17n0760_001:0605b26": "即當身從是因緣為兩咄。今現世不安他",
    "T17n0760_001:0605b27": "人亦自身，從是因緣咄。道人知如是毒起，可",
    "T17n0760_001:0605b28": "制人在生死，為久殃毒起，為蓋善本。",
    "T17n0760_001:0605b29": "菩薩有五法行：一者、早起，二者、待時，三者、不",
    "T17n0760_001:0605c01": "犯人，四者、常念，五者、反覆。何等為早起？謂精",
    "T17n0760_001:0605c02": "進念道。何等為待時？謂須有所與者到，若善",
    "T17n0760_001:0605c03": "意來便當與之即行。何等為不犯人？謂一切",
    "T17n0760_001:0605c04": "能饒人。何等為常念？謂欲使人得利、有縣官",
    "T17n0760_001:0605c05": "欲使解、有病者欲使愈、貧欲與布施。何等為",
    "T17n0760_001:0605c06": "反覆？從人受一錢物，欲償百倍、千倍，是為反",
    "T17n0760_001:0605c07": "覆。菩薩與生死會，無生死事，有生死意。阿",
    "T17n0760_001:0605c08": "羅漢斷世間亦斷意；菩薩斷世間不斷意，所",
    "T17n0760_001:0605c09": "以不斷意，當得佛道度世間人故。菩薩畏世",
    "T17n0760_001:0605c10": "間事論，不犯故斷世間事。",
    "T17n0760_001:0605c11": "菩薩斷生死意，不斷生死事，謂在世間所作",
    "T17n0760_001:0605c12": "但不作惡耳。",
    "T17n0760_001:0605c13": "菩薩但斷五情不斷意。何以故？菩薩意與生",
    "T17n0760_001:0605c14": "死合，故不斷意，欲度十方人故。菩薩所以布",
    "T17n0760_001:0605c15": "施、持戒、出家、智慧、精進、忍辱、至誠、勇、念善、顧",
    "T17n0760_001:0605c16": "望，持是十事得佛智慧。菩薩生貧家當持戒、",
    "T17n0760_001:0605c17": "在富家當布施、在豪家當忍辱、在山中當禪。",
    "T17n0760_001:0605c18": "菩薩所以四意止七覺意，已得四意止便得",
    "T17n0760_001:0605c19": "七覺意。",
    "T17n0760_001:0605c20": "菩薩出行道見四證：一者、見老，二者、見病，",
    "T17n0760_001:0605c21": "三者、見死，四者、見苦。見促急故行道，人日趣",
    "T17n0760_001:0605c22": "死，何故不畏臨死時？何以故？畏期到故。",
    "T17n0760_001:0605c23": "菩薩已得佛道便說四諦。何以故？說四諦有",
    "T17n0760_001:0605c24": "四因緣：一者、用未曾聞故，二者、用禪故，三者、",
    "T17n0760_001:0605c25": "用得眼故，四者、用得慧故。用老、病、死、憂不得",
    "T17n0760_001:0605c26": "出大獄，故說四諦。",
    "T17n0760_001:0605c27": "菩薩說經有四因緣：一者、國王喜，二者、人所",
    "T17n0760_001:0605c28": "樂，三者、意受，四者、時。何等為時？謂人喜向",
    "T17n0760_001:0605c29": "時。菩薩自校計：「何因緣得苦？」思念從生得。何",
    "T17n0760_001:0606a01": "緣得生？從行得。何因緣得行？從癡得。何因緣",
    "T17n0760_001:0606a02": "得癡？從愛得。何因緣得愛？從受行，不受亦",
    "T17n0760_001:0606a03": "不得。菩薩視百劫如一宿。何以故？世間人不",
    "T17n0760_001:0606a04": "能忍病一日，菩薩耐痛百劫譬如人一日",
    "T17n0760_001:0606a05": "病。有時行道一日，其福百劫未盡，故言視百",
    "T17n0760_001:0606a06": "劫如一宿；有時菩薩轉行說經意不在生死，",
    "T17n0760_001:0606a07": "視百劫如一宿。菩薩未得佛道用三事：一者、",
    "T17n0760_001:0606a08": "不與善人相逢，二者、欲所作無有因緣亦物，",
    "T17n0760_001:0606a09": "三者、不校計是非；坐是事故未得道。菩薩坐",
    "T17n0760_001:0606a10": "三事不得佛道：一者、在世間久不覺故，二者、",
    "T17n0760_001:0606a11": "不得善知識故，三者、亂意不滅盡故。菩薩坐",
    "T17n0760_001:0606a12": "三事不得道：一者、不聞，二者、不自意生，三",
    "T17n0760_001:0606a13": "者、無善知識。",
    "T17n0760_001:0606a14": "菩薩亦入罪、亦出罪，意隨世間為入罪，意在",
    "T17n0760_001:0606a15": "世間為癡、出世間為慧。",
    "T17n0760_001:0606a16": "菩薩有二願：一者、願令我臥安隱，謂不念",
    "T17n0760_001:0606a17": "婬妷，二者、願令我行安隱，謂不念嫉、瞋恚、愚",
    "T17n0760_001:0606a18": "癡，是為二願。",
    "T17n0760_001:0606a19": "菩薩在福憎福、在罪守罪，俱有罪福要不可",
    "T17n0760_001:0606a20": "離，但當識。菩薩不識宿命不得佛。何以故？不",
    "T17n0760_001:0606a21": "識罪、犯惡故。",
    "T17n0760_001:0606a22": "菩薩不作三惡道行，俱償三惡道罪畢乃",
    "T17n0760_001:0606a23": "得阿惟越致，菩薩能計三惡罪道多少，滿百",
    "T17n0760_001:0606a24": "劫乃得佛。",
    "T17n0760_001:0606a25": "菩薩已受莂，九十八結悉有但薄耳。何以故？",
    "T17n0760_001:0606a26": "悉在菩薩行中，四等心憂念十方五道，欲令",
    "T17n0760_001:0606a27": "解脫，投餧餓虎、肉與鷹、自殞活人，當滿功",
    "T17n0760_001:0606a28": "成相，結未悉除，得佛乃斷。",
    "T17n0760_001:0606a29": "菩薩能持妻子、斷頭與人，乃為得何等意？",
    "T17n0760_001:0606b01": "有是二因緣：一者、自念我不欲令人瞋恚，二",
    "T17n0760_001:0606b02": "者、與之令其人得定意、不與者令其人亂意。",
    "T17n0760_001:0606b03": "貪婬有罪、瞋恚罪重，恐其人瞋恚故，持頭、妻",
    "T17n0760_001:0606b04": "子與之。菩薩持身餧餓虎、斷頭與人，有三因",
    "T17n0760_001:0606b05": "緣：一者、計身會當棄捐，持用布施為行福；",
    "T17n0760_001:0606b06": "二者、譬如報怨，怨家死歡喜，菩薩知一切惡",
    "T17n0760_001:0606b07": "從身生、若干苦咄皆從身得，已計如是便",
    "T17n0760_001:0606b08": "不欲見，身如怨家，以是故不愛；三者、欲精進",
    "T17n0760_001:0606b09": "滿功德疾道故。",
    "T17n0760_001:0606b10": "菩薩持頭、眼、妻子與人：一者、眼不著色為脫",
    "T17n0760_001:0606b11": "眼；頭與人者，謂惡起便止，是為斷頭；妻與",
    "T17n0760_001:0606b12": "者，為除貪婬、瞋恚、愚癡。道行有二事：一、為",
    "T17n0760_001:0606b13": "校，二、為計。校為輕重，計為多少。",
    "T17n0760_001:0606b14": "菩薩受莂百劫，甞一劫作沙門、九十九劫作",
    "T17n0760_001:0606b15": "白衣。菩薩持妻子與人，時見捶之，但計骨肉，",
    "T17n0760_001:0606b16": "不計是我，故與之。",
    "T17n0760_001:0606b17": "菩薩求佛，當如佛法行之，當從三十二物得，",
    "T17n0760_001:0606b18": "所行如法，不可敗相不得佛道。菩薩有一悲",
    "T17n0760_001:0606b19": "意，勝禪百倍。",
    "T17n0760_001:0606b20": "菩薩在世間有三道分，但不墮三道。何故人",
    "T17n0760_001:0606b21": "中天上牽多？三道不而得故，不復墮三道，身、",
    "T17n0760_001:0606b22": "口、意三事盡，三道亦盡。菩薩離五道常有黠",
    "T17n0760_001:0606b23": "福，人死時要有五道分，菩薩復黠分，即知念",
    "T17n0760_001:0606b24": "遠近。菩薩知分在須陀洹、斯陀含，分不在阿",
    "T17n0760_001:0606b25": "那含。何以故？不復還故。一佛界有三千大千",
    "T17n0760_001:0606b26": "天地，人生死遍其天地間，無有如髮不在其",
    "T17n0760_001:0606b27": "中，無所不作，獨未作阿惟越致、斯陀含耳，餘",
    "T17n0760_001:0606b28": "悉更無數。",
    "T17n0760_001:0606b29": "佛為菩薩時有是意生：「為何等行因緣，現在",
    "T17n0760_001:0606c01": "得福極？」如是更得宿命意，為從是三行：布施、",
    "T17n0760_001:0606c02": "從制、從合聚。布施有二輩：一、為法施，二、為物",
    "T17n0760_001:0606c03": "施。守身、口、識為御，守意為合聚。亦從布施因",
    "T17n0760_001:0606c04": "緣得解斷貪，從制為斷瞋恚亂意，從合聚自",
    "T17n0760_001:0606c05": "守為斷癡。從布施亦得正意，從制得正語，",
    "T17n0760_001:0606c06": "從合聚得意行安隱。從布施見布施福，從制",
    "T17n0760_001:0606c07": "說念福，從合聚說意福。菩薩所以布施者，所",
    "T17n0760_001:0606c08": "在五道常饒樂，與凡人有異輒得作王，智慧",
    "T17n0760_001:0606c09": "常有慈心，但畢罪不復更作，雖在罪無作罪。",
    "T17n0760_001:0606c10": "人間亦爾，菩薩與妻子共居，年二十五，一日",
    "T17n0760_001:0606c11": "生三十，一月年三十日，百日年五十一歲。菩",
    "T17n0760_001:0606c12": "薩但禁惡，不禁家。名亂意者，為罪不安隱，遠",
    "T17n0760_001:0606c13": "避去。無亂意為福，雖在家譬如在獄中，但當",
    "T17n0760_001:0606c14": "覺罪，不復便所生在樂處，故為菩薩。人求道",
    "T17n0760_001:0606c15": "不忍辱、不能耐，便得須陀洹。佛前世菩薩言：",
    "T17n0760_001:0606c16": "「佛道難得。」一語減四十劫。以身餧餓虎，出眾",
    "T17n0760_001:0606c17": "菩薩前九劫，為須大拏受莂，一切精進行道",
    "T17n0760_001:0606c18": "一切得佛。",
    "T17n0760_001:0606c19": "有婦不得佛道。菩薩在家時有妻。何以故？得",
    "T17n0760_001:0606c20": "佛用棄妻子六年故乃得佛道。菩薩計妻子",
    "T17n0760_001:0606c21": "是怨家。何以故？與人苦、益人惱、亂人意、增人",
    "T17n0760_001:0606c22": "罪，以隨貪愛便不見道，以是故為怨家。見妻",
    "T17n0760_001:0606c23": "子當如見怨家意，莫隨貪愛，意起即覺，是為",
    "T17n0760_001:0606c24": "覺意；所有財物、自身亦爾。天上、天下、十方一",
    "T17n0760_001:0606c25": "切有火。何以故？有火已。",
    "T17n0760_001:0606c26": "菩薩娶婦有四因緣：一者、宿命同福，二者、畢",
    "T17n0760_001:0606c27": "罪，三者、應當共生男女，四者、黠人娶婦疾得",
    "T17n0760_001:0606c28": "道，無是四事亦不娶婦。",
    "T17n0760_001:0606c29": "為菩薩道，念欲斷十方天下人三毒，是故得",
    "T17n0760_001:0607a01": "佛道；或有行道，但欲自斷三毒，故得阿羅漢。",
    "T17n0760_001:0607a02": "菩薩自壞癡，亦復壞十方人癡；阿羅漢自壞",
    "T17n0760_001:0607a03": "癡，不壞餘人癡。菩薩多覺，多教人令得行道，",
    "T17n0760_001:0607a04": "是為壞人癡。憂念十方天下人，是為行菩薩",
    "T17n0760_001:0607a05": "道；但自憂身，不念十方人，是為阿羅漢道。",
    "T17n0760_001:0607a06": "菩薩壞惡，阿羅漢不壞惡。菩薩教人經戒，令",
    "T17n0760_001:0607a07": "隨道法，是為壞惡；羅漢自守，故言不壞惡。菩",
    "T17n0760_001:0607a08": "薩自斷苦，亦復斷十方人苦，是為得佛道；羅",
    "T17n0760_001:0607a09": "漢自斷苦而不斷人苦，故得羅漢。",
    "T17n0760_001:0607a10": "行菩薩道所以轉得羅漢者，意念佛道生死",
    "T17n0760_001:0607a11": "不可數，所作悉當得之，意計是難，轉阿羅漢。",
    "T17n0760_001:0607a12": "復計阿羅漢不復償罪、不復生死，直取度世",
    "T17n0760_001:0607a13": "去，用是故轉向阿羅漢。無是意、無死轉、不避",
    "T17n0760_001:0607a14": "苦，要當得佛道。",
    "T17n0760_001:0607a15": "菩薩、阿羅漢皆從三十七品經行，所以得佛",
    "T17n0760_001:0607a16": "者，持有四意菩薩所常行。何等為四？一者、",
    "T17n0760_001:0607a17": "幸得佛業值佛識，我身要當如佛治；二者、常",
    "T17n0760_001:0607a18": "持悲意向十方，從悲意盡力未曾離，當脫十方",
    "T17n0760_001:0607a19": "人非人；三者、本上頭願佛、意不轉；四者、願在",
    "T17n0760_001:0607a20": "世間求道護戒，教人增慧待期。有是四意故",
    "T17n0760_001:0607a21": "得佛，無是四意故得阿羅漢。佛等意故，無有",
    "T17n0760_001:0607a22": "兩道，隨意行得耳。隨愛便為在五道不得脫，",
    "T17n0760_001:0607a23": "便有老、病、死、憂，為苦共合。意不隨貪愛，為持",
    "T17n0760_001:0607a24": "水滅火；已隨貪愛為持薪增火。當諦計，隨諦",
    "T17n0760_001:0607a25": "得道。",
    "T17n0760_001:0607a26": "菩薩娶婦有四因緣：一者、恐人言不能得婦",
    "T17n0760_001:0607a27": "故學道，二者、恐人言孤獨無妻子故學道，三",
    "T17n0760_001:0607a28": "者、宿命本根未盡，四者、惡知識勸令娶婦故。",
    "T17n0760_001:0607a29": "菩薩亦斷五陰亦不斷。何等為斷？謂斷五",
    "T17n0760_001:0607b01": "盛陰十二因緣。不斷者，菩薩在經行因緣隨",
    "T17n0760_001:0607b02": "道，是為不斷。菩薩畢罪、畢得道。",
    "T17n0760_001:0607b03": "菩薩有四無所畏：一者、不取人錢，二者、不犯",
    "T17n0760_001:0607b04": "他人婦女，三者、不兩舌，四者、不嫉妬。",
    "T17n0760_001:0607b05": "菩薩斷三惡道，尚在但不墮中耳。菩薩未",
    "T17n0760_001:0607b06": "起三毒；佛時無有三毒，得因緣乃有三毒。菩",
    "T17n0760_001:0607b07": "薩坐禪六年，臨當得道，三毒俱起，婬、怒、癡使",
    "T17n0760_001:0607b08": "意念：「調達得我婦耶？為勝我耶？當復得我財",
    "T17n0760_001:0607b09": "產？」意適生，即時息念：「我從無數劫以來斷是",
    "T17n0760_001:0607b10": "三惡。」何以故？復念使滅即得道。",
    "T17n0760_001:0607b11": "菩薩坐禪六年，日食一米一麻，有四因緣：一",
    "T17n0760_001:0607b12": "者、斷貪，二者、畢罪，三者、見不餓，四者、止飢。意",
    "T17n0760_001:0607b13": "了不食，謂人餓得道，恐人自餓死。",
    "T17n0760_001:0607b14": "菩薩坐行道六年，日食一米一麻，入水浴躄",
    "T17n0760_001:0607b15": "地而不起，天因按樹枝令低，即攀之而起。",
    "T17n0760_001:0607b16": "菩薩坐樹下六年，虫、䗍、蚊、虻不嬈者有四因",
    "T17n0760_001:0607b17": "緣：一者、本從無數世不殺生，二者、行等心，三",
    "T17n0760_001:0607b18": "者、諸天、鬼、神護，四者、道力強，亦為處淨。",
    "T17n0760_001:0607b19": "菩薩有四不戢：一者、布施不戢，二者、聞經不",
    "T17n0760_001:0607b20": "戢，三者、清淨不戢，四者、作功德不戢。",
    "T17n0760_001:0607b21": "菩薩始出家行學道，諸大人謂菩薩：「今太子",
    "T17n0760_001:0607b22": "居家，何故去？」太子報言：「我用三苦故去耳。",
    "T17n0760_001:0607b23": "何等為三苦？謂老、病、死。」大人復言：「老、病、死事",
    "T17n0760_001:0607b24": "常耳，何為去？」太子言：「得一病常不喜，當那",
    "T17n0760_001:0607b25": "何常？」",
    "T17n0760_001:0607b26": "菩薩生，墮地行七步止住，舉右手言：「我為天",
    "T17n0760_001:0607b27": "上天下師。」止不復行。",
    "T17n0760_001:0607b28": "菩薩為太子時，行學書到師舍，師問言：「欲學",
    "T17n0760_001:0607b29": "何等？」太子言：「我欲學六十種書。」師問言：「六十",
    "T17n0760_001:0607c01": "種書皆何等？」太子便為師次第說。師言：「我但",
    "T17n0760_001:0607c02": "知一種書，不能悉知餘書。」太子言：「如師所知",
    "T17n0760_001:0607c03": "教我。」已受師教，便言：「是少兩字。」師更從受兩",
    "T17n0760_001:0607c04": "字。師言：「太子所知乃爾，何為從我學？」太子",
    "T17n0760_001:0607c05": "言：「雖爾，當有師法。」",
    "T17n0760_001:0607c06": "菩薩始出家行百里，解身上衣被、珍寶，付車",
    "T17n0760_001:0607c07": "匿持歸，白馬健陟淚出舐足。車匿言：「莫使",
    "T17n0760_001:0607c08": "有如是人願者。」太子報言：「天下癡，無有如汝",
    "T17n0760_001:0607c09": "輩者。何以故？世間但有老、病、死、憂苦，當願何",
    "T17n0760_001:0607c10": "等？如囚在獄中，誰有樂者？當尚未離是，而復",
    "T17n0760_001:0607c11": "更願當何時脫？譬如獵客網中㝹得脫，寧",
    "T17n0760_001:0607c12": "復念還入網中，不念得脫？如㝹脫網，終不還",
    "T17n0760_001:0607c13": "歸。我在家時念是日久，亦從無數劫以來有",
    "T17n0760_001:0607c14": "是意，非獨今日所致也。」",
    "T17n0760_001:0607c15": "菩薩生已七日其母終者，有四因緣：一者、用",
    "T17n0760_001:0607c16": "懷菩薩故，天來占視、與飯食；二者、如生死法",
    "T17n0760_001:0607c17": "當禮母，以菩薩尊故，母七日終；三者、其母",
    "T17n0760_001:0607c18": "宿命自應爾；四者、譬如人有功當封，便上天",
    "T17n0760_001:0607c19": "生。菩薩未得佛道時有五夢：一者、以須彌山",
    "T17n0760_001:0607c20": "作枕；二者、以地為床；三者、以手蓋海水；四者、",
    "T17n0760_001:0607c21": "天下皆有屎，行其上不污足；五者、心前生一",
    "T17n0760_001:0607c22": "樹上至二十七天。夢枕須彌者，天上天下尊",
    "T17n0760_001:0607c23": "無過佛者；以地為床者，佛身長能上至二十",
    "T17n0760_001:0607c24": "八天；以手蓋海水者，諸欲說經道無有勝佛",
    "T17n0760_001:0607c25": "者；行屎上不污足者，天下愛欲無能污佛心",
    "T17n0760_001:0607c26": "者；心前生樹者，佛語上聞第二十七天上。",
    "T17n0760_001:0607c27": "菩薩隨女人有四因緣：一者、勸女人精進，二",
    "T17n0760_001:0607c28": "者、亦欲使女人隨行，三者、從過去無數世餘",
    "T17n0760_001:0607c29": "罪相逢故，四者、宿命願欲教女人。",
    "T17n0760_001:0608a01": "諸天試菩薩有三因緣：一者、當得佛不得有",
    "T17n0760_001:0608a02": "所貪惜；二者、設菩薩起意，便謂言：「卿當得佛",
    "T17n0760_001:0608a03": "道，何故反爾？」菩薩從是增精進；三者、得佛當",
    "T17n0760_001:0608a04": "相度，故往試之。菩薩行六波羅蜜，阿羅漢亦",
    "T17n0760_001:0608a05": "行是六事，所以相不成者，阿羅漢但有檀，無",
    "T17n0760_001:0608a06": "有波羅蜜。檀者謂與布施，波羅為度生死，",
    "T17n0760_001:0608a07": "蜜為無有極。阿羅漢但一切布施，不願度十",
    "T17n0760_001:0608a08": "方，故但有檀；菩薩欲度十方人非人，故為有",
    "T17n0760_001:0608a09": "波羅蜜。六事皆爾。佛為菩薩時，願欲飯佛，",
    "T17n0760_001:0608a10": "以小豆五枚著佛應器中，其一枚墮地，後得",
    "T17n0760_001:0608a11": "作金輪王，八十世所主四天下地者，得四豆",
    "T17n0760_001:0608a12": "福故；其豆不入器中，復得上天生八月。以是",
    "T17n0760_001:0608a13": "故有檀波羅蜜。",
    "T17n0760_001:0608a14": "菩薩布施法物與人，佛意隨物行念，令受者",
    "T17n0760_001:0608a15": "安隱。若意生念欲得福，便念：「飢寒貧窮者",
    "T17n0760_001:0608a16": "當用與，皆令安隱。」是為道法布施。與一錢物",
    "T17n0760_001:0608a17": "勝十千萬，復不施與少勝多者，用有道意令",
    "T17n0760_001:0608a18": "安隱故。若人命欲絕時，意在非常、苦、空、非身，",
    "T17n0760_001:0608a19": "便得阿惟越致為受莂。若本求阿羅漢得阿",
    "T17n0760_001:0608a20": "那含，四非常意難致，所以得者，有本世精進",
    "T17n0760_001:0608a21": "行故。菩薩在樹下坐禪，有一烏、一鴿、一虺自",
    "T17n0760_001:0608a22": "相問：「何等為苦？」烏言：「飢最為苦。何以知為",
    "T17n0760_001:0608a23": "苦？飢不能行，亦不能有所作，人坐飢餓死，以",
    "T17n0760_001:0608a24": "是知飢為苦。」鴿言：「獨色為苦。何以故知",
    "T17n0760_001:0608a25": "色為苦？人意念色無有終極，人皆坐色死，以",
    "T17n0760_001:0608a26": "是知色為苦。」虺言：「獨瞋恚為苦。何以故知瞋",
    "T17n0760_001:0608a27": "恚為苦？人瞋恚無所避，欲自殺亦欲殺人，故",
    "T17n0760_001:0608a28": "知瞋恚為苦。」菩薩言：「我曹各說一事，當復為",
    "T17n0760_001:0608a29": "汝說一事：因言獨不生無有苦耳，有身無有",
    "T17n0760_001:0608b01": "不苦者。」是譬在菩薩百八愛行中。",
    "T17n0760_001:0608b02": "菩薩未得佛道時有五師：一、為尼健，二、為",
    "T17n0760_001:0608b03": "莫乾，三、為阿夷，四、為羅乾，五、為羅和乾。",
    "T17n0760_001:0608b04": "說經法不得受禮，菩薩買一偈五百萬者，買",
    "T17n0760_001:0608b05": "有三輩：一、為第買，二、為反覆買，三、為償賜",
    "T17n0760_001:0608b06": "買。菩薩念恩故償賜，受者亦無罪。",
    "T17n0760_001:0608b07": "菩薩所行法當呪願十方人民，復言當定意",
    "T17n0760_001:0608b08": "一心者，自意不定，亦不而呪願。何以故？用意",
    "T17n0760_001:0608b09": "在生死故，自意不定，亦不能意定人意。",
    "T17n0760_001:0608b10": "曇摩為法，阿曷為當來，薩為常，波輪為淚",
    "T17n0760_001:0608b11": "出，阿蕪陀為命不可數。",
    "T17n0760_001:0608b12": "薩波輪菩薩常悲淚出，有四因緣：一者、不能",
    "T17n0760_001:0608b13": "解經意，二者、從因緣得道人亦不知，三者、念",
    "T17n0760_001:0608b14": "十方人，四者、自念：「欲過度十方，當何時得佛？」",
    "T17n0760_001:0608b15": "菩薩語言：「當持黠慧，持意知起滅，",
    "T17n0760_001:0608b16": "道行無為，但當守意行三十七品經。」所以復",
    "T17n0760_001:0608b17": "布施、持戒者，菩薩哀人故。疾斷生死，亦福未",
    "T17n0760_001:0608b18": "滿，所以布施。後世不欲墮貧家，墮貧家無所",
    "T17n0760_001:0608b19": "有，便墮惡因緣；墮富家者，意安隱，不隨奸",
    "T17n0760_001:0608b20": "惡，以是故布施。所以持戒者，長壽乃得行道，",
    "T17n0760_001:0608b21": "不長不得行道。何以故？或壽十歲，未有所知",
    "T17n0760_001:0608b22": "便壽盡，以是故持戒，不殺便得長壽。所以不",
    "T17n0760_001:0608b23": "盜者，時念其主覺知當撾打，有是惡意當復",
    "T17n0760_001:0608b24": "得其殃，以是故不盜。所以不兩舌者何？佛道",
    "T17n0760_001:0608b25": "至誠，兩舌為不隨道，後為眾人所不信，於今",
    "T17n0760_001:0608b26": "可見是為惡，以是故不兩舌。所以不婬者何？",
    "T17n0760_001:0608b27": "譬如東向，視不見西；意在婬，不隨道，以是",
    "T17n0760_001:0608b28": "故不婬。所以不飲酒者何？醉便惡口、兩舌、",
    "T17n0760_001:0608b29": "妄作非法，設人善能尚自亂意，以是故不飲",
    "T17n0760_001:0608c01": "酒。",
    "T17n0760_001:0608c02": "菩薩辭親，行作沙門。父母言：「汝所為顛倒。菩",
    "T17n0760_001:0608c03": "薩道當為十方人求願令解脫，今反近令父",
    "T17n0760_001:0608c04": "母得憂，是為何等？」菩薩報言：「我有憂故，父母",
    "T17n0760_001:0608c05": "有憂；我得道便無憂，父母亦無憂。譬如親屬",
    "T17n0760_001:0608c06": "有憂，身亦憂之。復譬如兩人俱行，一人有憂，",
    "T17n0760_001:0608c07": "身亦復憂。子憂不解，故令父母憂；子以得道，",
    "T17n0760_001:0608c08": "父母便脫於憂。」",
    "T17n0760_001:0608c09": "便維摩羅達達女子告文殊尸利菩薩：「若",
    "T17n0760_001:0608c10": "文殊尸利第一深隨行為菩薩已莂，是為",
    "T17n0760_001:0608c11": "從因緣深深絕，無有人隨因緣行。如是因緣",
    "T17n0760_001:0608c12": "亦不來亦不去，亦不眼中可觀、亦不可意觀，",
    "T17n0760_001:0608c13": "亦不可識、亦不可行。因緣若深深絕，當為無",
    "T17n0760_001:0608c14": "所有、無所屬。」文殊斯利菩薩便報：「本要為",
    "T17n0760_001:0608c15": "深是為深。」維摩羅達達復報言：「以無有本為",
    "T17n0760_001:0608c16": "無有要，如是為，文殊斯利！為黠？不黠？」文殊",
    "T17n0760_001:0608c17": "斯利復報言：「是事云那？當說何等？」維摩羅",
    "T17n0760_001:0608c18": "達達復報言：「有說已過去。」文殊斯利復報",
    "T17n0760_001:0608c19": "言：「如來覺行不可生死見。」文殊斯利便止",
    "T17n0760_001:0608c20": "不復語。女菩薩維摩羅達達——一名為出垢——",
    "T17n0760_001:0608c21": "問舍利曰：「為悲哀我故。」舍利曰：「黠、第一黠、卿",
    "T17n0760_001:0608c22": "所黠為有。若有者，當為空、為妄。為妄，諸若",
    "T17n0760_001:0608c23": "無有，已無有不生；已不生為不共會，若有是。」",
    "T17n0760_001:0608c24": "舍利曰：「無有黠。」有菩薩字惒須蜜難一阿羅",
    "T17n0760_001:0608c25": "漢經，阿羅漢不而解，便一心生意上問彌",
    "T17n0760_001:0608c26": "勒。已問，便報惒須蜜言：「卿所問事次第為解",
    "T17n0760_001:0608c27": "之。」惒須蜜覺知便詰阿羅漢：「卿適一心上問",
    "T17n0760_001:0608c28": "彌勒耶？」阿羅漢：「實然。一心上問有三因緣：",
    "T17n0760_001:0608c29": "一者、意意相知，二者、化身問，三者、先世所行，",
    "T17n0760_001:0609a01": "聞即便解。」",
    "T17n0760_001:0609a02": "惒須蜜菩薩事師三諷經四阿含，當持花散",
    "T17n0760_001:0609a03": "師上，語師言：「我已諷《四阿含經》。」師忘不能復",
    "T17n0760_001:0609a04": "識。惒須蜜復自思惟：「我欲合會是四阿含中",
    "T17n0760_001:0609a05": "要語作一卷經，可於四輩弟子說之。」諸道人",
    "T17n0760_001:0609a06": "聞經皆歡喜，大來聽問不而得坐禪。諸道",
    "T17n0760_001:0609a07": "人言：「我所聽經者，但用坐行故令我悉以行",
    "T17n0760_001:0609a08": "道，不應復聞經，但當舍去。」惒須蜜知其心",
    "T17n0760_001:0609a09": "所念，因以手著火中不燒，言：「是不精進耶？」",
    "T17n0760_001:0609a10": "便於大石上坐。有行道當於軟坐，惒須蜜言：",
    "T17n0760_001:0609a11": "「我取石跳一石，未墮地便得阿羅漢。」已跳石",
    "T17n0760_001:0609a12": "便不肯起，天因於上牽其石不得令墮，言：「卿",
    "T17n0760_001:0609a13": "求菩薩道，我曹悉當從卿得脫，却後二十劫",
    "T17n0760_001:0609a14": "卿當得佛道，莫壞善意。」中有未得道沙門言：",
    "T17n0760_001:0609a15": "「是惡人不當令在國中。」轉書相告。惒須蜜遣",
    "T17n0760_001:0609a16": "人求書，書反言：「此好人而教化開人，意不欲",
    "T17n0760_001:0609a17": "自貢高，但畏惡人墮罪，復欲過度十方人，道",
    "T17n0760_001:0609a18": "意如恒邊沙。譬喻佛國如來無有著正覺，我",
    "T17n0760_001:0609a19": "所說當為一切十方菩薩亦不中意，為妄到",
    "T17n0760_001:0609a20": "得，無有過諦，佛得亦所。」菩薩行四種從得淨",
    "T17n0760_001:0609a21": "當為疾得。何等為四種？第一、為人淨，第二、為",
    "T17n0760_001:0609a22": "法淨，第三、為可淨，第四、為意淨。在佛國故淨，",
    "T17n0760_001:0609a23": "如是為四淨為疾，淨得亦所。「菩薩四多可法",
    "T17n0760_001:0609a24": "當為疾得。何等為四？愛身、愛口、愛意、愛止，是",
    "T17n0760_001:0609a25": "為四多愛法為疾得。亦為四持——向人為疾得",
    "T17n0760_001:0609a26": "深忍辱持、向人為疾得所人知善相持、向人",
    "T17n0760_001:0609a27": "行福知持、向人為疾得，是為四持向人疾",
    "T17n0760_001:0609a28": "得使善弟子。」舍利曰：「如佛意中念，為問所欲",
    "T17n0760_001:0609a29": "所念為菩薩淨行，無有異慧。」",
    "T17n0760_001:0609b01": "南方有諸菩薩，城周匝萬六千里，中有最尊",
    "T17n0760_001:0609b02": "菩薩字文殊斯利，教授諸已得佛不可勝數，",
    "T17n0760_001:0609b03": "其德十倍曇摩阿偈菩薩，城皆七寶。",
    "T17n0760_001:0609b04": "曇摩阿偈菩薩所居城周匝萬六千里，地皆",
    "T17n0760_001:0609b05": "七寶。在北方諸菩薩中有一菩薩，字薩惒樓，",
    "T17n0760_001:0609b06": "其德次曇摩阿偈菩薩。",
    "T17n0760_001:0609b07": "佛有十八不共者，從初得無上等覺至得度",
    "T17n0760_001:0609b08": "世、無有餘泥洹聞至竟：",
    "T17n0760_001:0609b09": "第一、如來行無有失，",
    "T17n0760_001:0609b10": "第二、如來行無有漏，",
    "T17n0760_001:0609b11": "第三、如來行意不忘意，",
    "T17n0760_001:0609b12": "第四、如來行不離定意，",
    "T17n0760_001:0609b13": "第五、如來行不轉，",
    "T17n0760_001:0609b14": "第六、如來行無盡礙觀，",
    "T17n0760_001:0609b15": "第七、如來行欲意悉成，",
    "T17n0760_001:0609b16": "第八、如來行精進無有減，",
    "T17n0760_001:0609b17": "第九、如來行念不中止，",
    "T17n0760_001:0609b18": "第十、如來行定無有捐，",
    "T17n0760_001:0609b19": "第十一、如來行慧無有等，",
    "T17n0760_001:0609b20": "第十二、如來行度世解脫觀無有餘，",
    "T17n0760_001:0609b21": "第十三、如來行知過去法無有量，",
    "T17n0760_001:0609b22": "第十四、如來行知當來無有極，",
    "T17n0760_001:0609b23": "第十五、如來行知現在無有過，",
    "T17n0760_001:0609b24": "第十六、如來行有遍慧身所轉悉知，",
    "T17n0760_001:0609b25": "第十七、如來行有利慧所說不離識，",
    "T17n0760_001:0609b26": "第十八、如來行有散慧意離覺，",
    "T17n0760_001:0609b27": "是為十八不共。",
    "T17n0760_001:0609b28": "惟日雜難經一卷"
}