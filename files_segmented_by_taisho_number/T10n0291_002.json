{
    "T10n0291_002:0598b06": "佛說如來興顯經卷第二",
    "T10n0291_002:0598b08": "西晉月氏三藏竺法護譯",
    "T10n0291_002:0598b09": "「◎何謂，佛子！諸菩薩眾覲見如來至無限量？",
    "T10n0291_002:0598b10": "菩薩設若親近如來則為歸道。所以者何？無",
    "T10n0291_002:0598b11": "所見者，為見如來；見如來者，則為一法身；以",
    "T10n0291_002:0598b12": "一法身，若一慈心向於一人，則為普及一",
    "T10n0291_002:0598b13": "切群萌，多所將養。如虛空界無所不苞、無",
    "T10n0291_002:0598b14": "所不入，或至一切有色、無色，有形、無形，有處、",
    "T10n0291_002:0598b15": "無處，亦無所至、亦無有來，則無有身；以無",
    "T10n0291_002:0598b16": "身故，無所不周。佛身如是，普入一切群萌",
    "T10n0291_002:0598b17": "之類，悉於諸法、一切佛土靡所不遍，亦無",
    "T10n0291_002:0598b18": "所去、亦無所從來。所以者何？用無身故。如",
    "T10n0291_002:0598b19": "來身者，欲以開化眾生之故，因現身耳。是",
    "T10n0291_002:0598b20": "為，佛子！菩薩入於第一之門，歸趣興顯則謂",
    "T10n0291_002:0598b21": "如來。",
    "T10n0291_002:0598b22": "「復次，佛子！譬如虛空無色、無見、無有形類",
    "T10n0291_002:0598b23": "而不可覩，因分別知眾生之類，其所苞裹",
    "T10n0291_002:0598b24": "廣普彌遠，不以逼迫，空亦無想念。如是，若見",
    "T10n0291_002:0598b25": "如來之身普照世間及度世事，因別罪、福，如",
    "T10n0291_002:0598b26": "來不來、亦無所去，無所罣礙、亦不可得。所以",
    "T10n0291_002:0598b27": "者何？大聖光明蠲除一切八十顛倒，是為第",
    "T10n0291_002:0598b28": "二所入之門。」於是頌曰：",
    "T10n0291_002:0598b29": "「因發起馳逸，　　則盡威光焰，",
    "T10n0291_002:0598c01": "　悉見於眾生，　　增損諸因緣。",
    "T10n0291_002:0598c02": "　如空無形色，　　如來亦如是，",
    "T10n0291_002:0598c03": "　以一等法身，　　救脫眾生類。",
    "T10n0291_002:0598c04": "　最勝適出現，　　化一切冥者，",
    "T10n0291_002:0598c05": "　漸漸觀察誼，　　興盛遇佛道。",
    "T10n0291_002:0598c06": "　道德甚弘廣，　　照曜三千界，",
    "T10n0291_002:0598c07": "　度脫生死難，　　心悉無想念。",
    "T10n0291_002:0598c08": "　人尊無等倫，　　示現於增損，",
    "T10n0291_002:0598c09": "　若有訓己者，　　逮得于緣覺。",
    "T10n0291_002:0598c10": "　一切眾生知，　　親近人中聖，",
    "T10n0291_002:0598c11": "　譬如大梵志，　　自處清明宮。",
    "T10n0291_002:0598c12": "「復次，佛子！日之光明照閻浮提，眾生之類蒙",
    "T10n0291_002:0598c13": "恩無限而仰得活，輝耀無量。猶如流水出",
    "T10n0291_002:0598c14": "於山川，生長百穀、衣服之具，其有窈冥不明",
    "T10n0291_002:0598c15": "之處亦復賴之；蜎蜚蠕動、牛、馬、騾、驢亦復",
    "T10n0291_002:0598c16": "由之；所欲讀說谿谷、樹木及諸藥草悉亦",
    "T10n0291_002:0598c17": "因之；諍訟虛無悉得決了；空中遊行眾生之",
    "T10n0291_002:0598c18": "類悉復怙之；江、河、浴池、泉源、流水亦復",
    "T10n0291_002:0598c19": "恃之；蓮華開披郡國、縣邑、州域、大邦悉得",
    "T10n0291_002:0598c20": "其明，展轉覩見若干形色；遊於田野、草苗之",
    "T10n0291_002:0598c21": "中，陸地之人、水中品類，悉復仰之。各各修治",
    "T10n0291_002:0598c22": "生活之業，有所興造便能究竟。所以者何？日",
    "T10n0291_002:0598c23": "之光明宮殿所照不可限量，饒益眾生道德",
    "T10n0291_002:0598c24": "如日。群萌若覲如來身、聞其音聲，致無央",
    "T10n0291_002:0598c25": "數不可稱限方便之緣，而依得安迴惡就善",
    "T10n0291_002:0598c26": "功德之法，蠲除愚戇、滅眾冥事、興隆道慧，巍",
    "T10n0291_002:0598c27": "巍暉曜。其大慈者，普護眾生；其大哀者，救脫",
    "T10n0291_002:0598c28": "黎庶。歸趣諸法，長育成就三十七品道之力",
    "T10n0291_002:0598c29": "也，殖種信淨，猶如濁水而致清澄。所覩不",
    "T10n0291_002:0599a01": "虛、不失報應，有色、無色，生、沒之事悉見覩之，",
    "T10n0291_002:0599a02": "無所傷害，道慧光明令諸眾生不失德本。為",
    "T10n0291_002:0599a03": "眾之首菩薩大士猶如蓮華，勸化布施一切",
    "T10n0291_002:0599a04": "諸行因緣之便而為最上。所以者何？聖之道",
    "T10n0291_002:0599a05": "場而無涯底。如來奮震無量慧光，無限聖",
    "T10n0291_002:0599a06": "場亦復若斯，是為第三所入之門。」於是頌曰：",
    "T10n0291_002:0599a07": "「譬如日宮殿，　　悉照閻浮提，",
    "T10n0291_002:0599a08": "　於空而垂光，　　除闇無蔽礙。",
    "T10n0291_002:0599a09": "　本無無處所，　　因地生蓮華，",
    "T10n0291_002:0599a10": "　眾人而依怙，　　若干之土地；",
    "T10n0291_002:0599a11": "　勝日亦如是，　　眾生悉恃仰。",
    "T10n0291_002:0599a12": "　諸天、世人民，　　善修於德本，",
    "T10n0291_002:0599a13": "　降伏於無極，　　逮致法光明，",
    "T10n0291_002:0599a14": "　得見人中聖，　　因成於三乘。",
    "T10n0291_002:0599a15": "「復次，佛子！譬如彼一日之宮殿照大石帝須",
    "T10n0291_002:0599a16": "彌山王，次復照於諸餘大山、次照黑山、後乃",
    "T10n0291_002:0599a17": "照陵阜、丘垤及地處所——此閻浮提人所遊居。",
    "T10n0291_002:0599a18": "光明隨地，其日宮光無有想念言：『當先照於",
    "T10n0291_002:0599a19": "寶山王。』又，日演暉等無差別——是其土地處所",
    "T10n0291_002:0599a20": "高卑，非日光明而有殊特——不念先後。如來",
    "T10n0291_002:0599a21": "若此，等遊無量忠正法界巍巍道場，則演出",
    "T10n0291_002:0599a22": "於無損光暉，以斯慧明普有所照。其前云",
    "T10n0291_002:0599a23": "大帝石山須彌王者而先遇光，則謂趣于",
    "T10n0291_002:0599a24": "諸大正士以法光明而為示現、開化度之，",
    "T10n0291_002:0599a25": "然次乃示聲聞、緣覺之所慕慧，眾生發志建",
    "T10n0291_002:0599a26": "立德本，然後化於不善之黨，稍漸教於一切",
    "T10n0291_002:0599a27": "黎庶長處邪見，悉皆遭蒙如來之光。已蒙光",
    "T10n0291_002:0599a28": "明便得受決，於當來世得值如來日之慧暉，",
    "T10n0291_002:0599a29": "令無思想、成諸德本，如其志願逮智慧耀，是",
    "T10n0291_002:0599b01": "為第四所入之門。」於是頌曰：",
    "T10n0291_002:0599b02": "「如斯日之曜，　　不離諸有形，",
    "T10n0291_002:0599b03": "　又及諸天眾，　　亦皆得依倚。",
    "T10n0291_002:0599b04": "　猶如諸江河，　　饒益於眾人；",
    "T10n0291_002:0599b05": "　安住光如是，　　眾生悉戴仰。",
    "T10n0291_002:0599b06": "　其離篤信者，　　不見佛日光，",
    "T10n0291_002:0599b07": "　何所佛差特，　　斯等亦蒙賴？",
    "T10n0291_002:0599b08": "　若有聞名者，　　遭遇勝光明，",
    "T10n0291_002:0599b09": "　緣是漸獲進，　　至于成佛道。",
    "T10n0291_002:0599b10": "「復次，佛子！如日宮殿，其生盲者不見威光。雖",
    "T10n0291_002:0599b11": "無眼目、不知晝夜，續因其明得生活業、飲食",
    "T10n0291_002:0599b12": "之具。如是，眾生亡失本淨，見佛不信無極道",
    "T10n0291_002:0599b13": "光則謂生盲。雖不覩見如來慧光，縱使如",
    "T10n0291_002:0599b14": "此，續當蒙於大聖日照。如是比類，微妙弘明、",
    "T10n0291_002:0599b15": "暉曜神通照其身形。為設瑞應，於當來蠲",
    "T10n0291_002:0599b16": "除愛欲、塵勞之行，是為第五所入之門。」於是",
    "T10n0291_002:0599b17": "頌曰：",
    "T10n0291_002:0599b18": "「如日照天下，　　生盲不能見，",
    "T10n0291_002:0599b19": "　雖不別晝夜，　　續蒙其暉曜。",
    "T10n0291_002:0599b20": "　眾生失本淨，　　不信如來慧，",
    "T10n0291_002:0599b21": "　佛恩慈廣大，　　續當蒙得度。」◎",
    "T10n0291_002:0599b22": "◎「復次，佛子！譬如月殿造立，現四未曾有法。",
    "T10n0291_002:0599b23": "何謂四？照諸窈冥，在於眾星而常弘明；其",
    "T10n0291_002:0599b24": "亡道者指示處所，普遊天下有所容受；已",
    "T10n0291_002:0599b25": "見月光，眾生戴仰；立隨方面，有所遊出，不懷",
    "T10n0291_002:0599b26": "狐疑，是為四。如是，如來之身有四難及，自昔",
    "T10n0291_002:0599b27": "未有，示現叵逮，非人所見。何等四？普現一切",
    "T10n0291_002:0599b28": "學與不學；緣覺之乘所誓願者，從其信樂如",
    "T10n0291_002:0599b29": "示現之；限礙之事、壽命之節，其損耗者為示",
    "T10n0291_002:0599c01": "長益；如來道場不增、不減，咸見一切諸佛世",
    "T10n0291_002:0599c02": "界、眾生之類所可造念。隨力信樂——應為道",
    "T10n0291_002:0599c03": "器、因何光明——則為一切群萌品類而見瞻戴，",
    "T10n0291_002:0599c04": "觀於佛身皆蒙曜暉。又，如來身無有想念，",
    "T10n0291_002:0599c05": "便能逮得無所著心，是為第六所入之門。」於",
    "T10n0291_002:0599c06": "是頌曰：",
    "T10n0291_002:0599c07": "「其月光明照，　　神圍須彌山，",
    "T10n0291_002:0599c08": "　光乃至諸山，　　然後至丘岸，",
    "T10n0291_002:0599c09": "　次照於高土，　　乃至於平地，",
    "T10n0291_002:0599c10": "　漸曜諸卑下，　　所有諸土地。",
    "T10n0291_002:0599c11": "　安住光先照，　　諸菩薩身形，",
    "T10n0291_002:0599c12": "　然後奮暉曜，　　緣覺之所行，",
    "T10n0291_002:0599c13": "　爾乃照自在，　　次照學、不學，",
    "T10n0291_002:0599c14": "　乃照眾無餘，　　佛道無想念。",
    "T10n0291_002:0599c15": "「復次，佛子！如大梵天名曰三千，悉現身三千",
    "T10n0291_002:0599c16": "世界靡不周遍，亦不分身。群生品類敢有形",
    "T10n0291_002:0599c17": "者，隨其色貌皆現其前，無不見像。如來、至",
    "T10n0291_002:0599c18": "真亦復如是，未曾分身、無若干體，普諸世",
    "T10n0291_002:0599c19": "界，隨諸黎庶志性、形體、所可信樂而示現",
    "T10n0291_002:0599c20": "之，大聖身心，亦無想念，是為第七所入之門。」",
    "T10n0291_002:0599c21": "於是頌曰：",
    "T10n0291_002:0599c22": "「梵天名三千，　　悉遍自現形，",
    "T10n0291_002:0599c23": "　於眾勢各尊，　　自在無不覩。",
    "T10n0291_002:0599c24": "　又斯梵天者，　　而不分其體；",
    "T10n0291_002:0599c25": "　諸法之導師，　　自在亦如是。",
    "T10n0291_002:0599c26": "　佛身普示現，　　在十方世界，",
    "T10n0291_002:0599c27": "　其像無限量，　　亦不分別體。",
    "T10n0291_002:0599c28": "　一切人各念：　　『今現在我前。』",
    "T10n0291_002:0599c29": "　悉覩佛面像，　　聞所講說法。",
    "T10n0291_002:0600a01": "「復次，佛子！如大醫王皆知諸藥，分別好醜、所",
    "T10n0291_002:0600a02": "入分部，曉練群籍、經典、術呪，其閻浮提一切",
    "T10n0291_002:0600a03": "眾藥，人不識知，謂不中用。醫藥本德及醫呪",
    "T10n0291_002:0600a04": "力，表示群黎，適見此醫，病皆除愈，悉得安隱。",
    "T10n0291_002:0600a05": "又，是其醫，非力所造現在得立，心自念言：『此",
    "T10n0291_002:0600a06": "諸民人將失救護，若沒之後，得無孤焭，鄙",
    "T10n0291_002:0600a07": "寧可設權善方便而為示現。』採集眾藥以",
    "T10n0291_002:0600a08": "自塗體，承己術力已合諸藥，示如壽終——其",
    "T10n0291_002:0600a09": "身不壞、亦不枯朽、亦不毀碎，往來周旋、坐",
    "T10n0291_002:0600a10": "起經行皆為變現——醫藥所當而療除眾生",
    "T10n0291_002:0600a11": "之病，聞見其音亦得安隱，終始無異。如來",
    "T10n0291_002:0600a12": "亦然，則為無上醫王，曉了療治一切眾生塵",
    "T10n0291_002:0600a13": "勞之病，億百千姟諸劫之數造設醫藥，普歸",
    "T10n0291_002:0600a14": "一切智度無極、方便善學道術法藥——皆是往",
    "T10n0291_002:0600a15": "古為菩薩時所建，奉行智慧、善權、術呪、食",
    "T10n0291_002:0600a16": "藥——威勢之力住當來際。如是無限處於眾生，",
    "T10n0291_002:0600a17": "為興救護、療治群萌諸疹疾也。斯則無身、",
    "T10n0291_002:0600a18": "無有事業。其身清淨，一切眾生適覩見之，愛",
    "T10n0291_002:0600a19": "欲勞病悉為除愈，雖不信者續而得安，一切",
    "T10n0291_002:0600a20": "佛事未曾斷絕，是為第八所入之門。」於是頌",
    "T10n0291_002:0600a21": "曰：",
    "T10n0291_002:0600a22": "「猶如假有醫，　　皆學諸方術，",
    "T10n0291_002:0600a23": "　其見此師者，　　眾病悉消除。",
    "T10n0291_002:0600a24": "　如人疾困厄，　　齎藥欲往療，",
    "T10n0291_002:0600a25": "　則已塗己體，　　現一切威儀。",
    "T10n0291_002:0600a26": "　人中尊如是，　　醫王無限量，",
    "T10n0291_002:0600a27": "　顯揚於聖智，　　善學慧醫術。",
    "T10n0291_002:0600a28": "　往本宿所行，　　故現尊聖身，",
    "T10n0291_002:0600a29": "　眾人得覩見，　　除欲病無餘。",
    "T10n0291_002:0600b01": "「復次，佛子！如巨海中有大寶珠琉璃之藏，名",
    "T10n0291_002:0600b02": "曰等演諸光，其有見此大寶珠曜、若遭斯珠，",
    "T10n0291_002:0600b03": "形像、顏貌皆變如琉璃藏。設人覩見大寶",
    "T10n0291_002:0600b04": "珠色，眼即清淨，普獲安隱；乃至大珠光明威",
    "T10n0291_002:0600b05": "神宮殿咸照，群萌蒙光而永無患。如大寶",
    "T10n0291_002:0600b06": "珠名曰安眾，所處年歲，若放雨時，眾生即",
    "T10n0291_002:0600b07": "悉而得安隱，休息諸[病-丙+(止/(止*止))]。如來影曜亦復如",
    "T10n0291_002:0600b08": "是，為大珍寶，一切福會無極慧藏。假使眾生",
    "T10n0291_002:0600b09": "遭遇如來聖慧光明，皆獲一類昇于正真道",
    "T10n0291_002:0600b10": "寶形像；若覲如來則逮五眼；值大聖光，一切",
    "T10n0291_002:0600b11": "貧匱則獲法珍，便得豐饒無極之財，乃至道",
    "T10n0291_002:0600b12": "安如來之安。佛子！且觀正覺威容，無所演說",
    "T10n0291_002:0600b13": "而普化益、開導群黎，是為第九所入之門。」",
    "T10n0291_002:0600b14": "於是頌曰：",
    "T10n0291_002:0600b15": "「譬如無琦珍，　　詣海深求寶，",
    "T10n0291_002:0600b16": "　致一切明珠，　　其光照周普。",
    "T10n0291_002:0600b17": "　若人遭斯珠，　　便得致自然；",
    "T10n0291_002:0600b18": "　其有目覩者，　　尋獲清淨眼。",
    "T10n0291_002:0600b19": "　勝寶亦如是，　　演出慧光明，",
    "T10n0291_002:0600b20": "　若人遭此暉，　　則致佛容貌；",
    "T10n0291_002:0600b21": "　若觀察最勝，　　即獲成五眼，",
    "T10n0291_002:0600b22": "　蠲去諸塵冥，　　便住佛道地。",
    "T10n0291_002:0600b23": "「復次，佛子！有大寶珠名一切淨念藏王，其大",
    "T10n0291_002:0600b24": "寶珠功德威神，非十、非千而合集致。又，彼大",
    "T10n0291_002:0600b25": "珠所可著處，斯處眾生普無諸病、亦無眾",
    "T10n0291_002:0600b26": "患；設令群黎從摩尼寶所念誓願，悉令具",
    "T10n0291_002:0600b27": "足，如意皆獲。又，彼寶珠則不照及無德本",
    "T10n0291_002:0600b28": "者。一切淨念藏王珠者則謂如來，悅可一切",
    "T10n0291_002:0600b29": "眾生品類。至真、正覺所示現身三昧定者，嗟",
    "T10n0291_002:0600c01": "歎稱譽諸聲聞眾，一切眾生在彼生死，於五",
    "T10n0291_002:0600c02": "苦中得越殊特而度終始。又，彼，佛子！如來之",
    "T10n0291_002:0600c03": "身無前、無後。一切世界受形眾生宿有福",
    "T10n0291_002:0600c04": "者，悉為一心而無亂志，遵修正念，純淑諸",
    "T10n0291_002:0600c05": "行，精進至向，於如來尊悉獲法願而皆具",
    "T10n0291_002:0600c06": "足；其罪重者無有德本、不能覩見如來光明，",
    "T10n0291_002:0600c07": "則建立之，使蒙勸化，示其德本，是為第十",
    "T10n0291_002:0600c08": "所入之門。為菩薩行至真正覺、入近如來而",
    "T10n0291_002:0600c09": "至無量心之所念，其罔普周一切十方，行無",
    "T10n0291_002:0600c10": "罣礙。又，法界者，觀於諸界，不住本際。又，如來",
    "T10n0291_002:0600c11": "者，無起、無滅，咸等三世，於一切想而無所",
    "T10n0291_002:0600c12": "想。導利群萌當來心際，入於此道令無有",
    "T10n0291_002:0600c13": "餘，周滿一切諸佛世界，具足法身，一切如來",
    "T10n0291_002:0600c14": "悉為一淨。」於是頌曰：",
    "T10n0291_002:0600c15": "「譬若如意珠，　　能與一切願，",
    "T10n0291_002:0600c16": "　設有所求者，　　則獲如所志。",
    "T10n0291_002:0600c17": "　其無功德者，　　斯等不見寶，",
    "T10n0291_002:0600c18": "　又其尊妙珠，　　永無悋惜想。",
    "T10n0291_002:0600c19": "　安住身如此，　　惠施一切願，",
    "T10n0291_002:0600c20": "　若覩有所遊，　　如志悉逮成。",
    "T10n0291_002:0600c21": "　其懷凶危心，　　此人不見佛，",
    "T10n0291_002:0600c22": "　如來無悋想，　　亦無有貪嫉。」",
    "T10n0291_002:0600c23": "佛告普賢菩薩：「何謂，佛子！菩薩順從如來之",
    "T10n0291_002:0600c24": "音而等遊達宣正覺聲？不可限量眾響、言",
    "T10n0291_002:0600c25": "辭，則從眾生心意所好而為說法，至令眾會",
    "T10n0291_002:0600c26": "各得所樂。如其志操而現化之，從心所念，隨",
    "T10n0291_002:0600c27": "時而入，不失三昧，不終、不沒，不起、不滅。又",
    "T10n0291_002:0600c28": "而察之猶若呼響，悉無有主、亦無有我，眾",
    "T10n0291_002:0600c29": "生罪福所積行故。違失深妙便有歸趣，遐邈",
    "T10n0291_002:0601a01": "難濟，興不潔淨，分別法界，故隨無斷。不捨壞",
    "T10n0291_002:0601a02": "法故，無瞋、無恚，無沒、究竟；所緣住故，亦無有",
    "T10n0291_002:0601a03": "主、亦無不主，亦無教化、亦無不教。斯則為隨",
    "T10n0291_002:0601a04": "如來音響。所以者何？譬如世遭大災變時，",
    "T10n0291_002:0601a05": "即有自然四大音聲，乃得知法而無有主，則",
    "T10n0291_002:0601a06": "無貪業。何謂為四？世災變起，有一大音自然",
    "T10n0291_002:0601a07": "而出：『諸賢且聽！一禪為安。第一禪者，離愛",
    "T10n0291_002:0601a08": "恚患，度於欲界，已得超越而致自然。』於是，眾",
    "T10n0291_002:0601a09": "生聞斯音聲成第一禪，度於欲界即生梵",
    "T10n0291_002:0601a10": "天。適逮法已，聞于二音：『諸賢且聽！二禪安",
    "T10n0291_002:0601a11": "隱，則無想行，超度梵天而得自在。』於時眾生",
    "T10n0291_002:0601a12": "聞斯二聲則行二禪，無想、無行，其內為寂，心",
    "T10n0291_002:0601a13": "無所著，成第二禪，即得生於光音天上。適逮",
    "T10n0291_002:0601a14": "法已，聞于三音：『諸賢且聽！三禪最安，離喜所",
    "T10n0291_002:0601a15": "欲，於心寂定，內無所念。第三禪者，隨聖所",
    "T10n0291_002:0601a16": "教，度光音天。』於時眾生聞斯三聲，超光音",
    "T10n0291_002:0601a17": "天，生離果天。這生天上、這逮法已，聞于四",
    "T10n0291_002:0601a18": "音：『諸賢且聽！四禪寂然，除苦、去安，憂慼、喜歡，",
    "T10n0291_002:0601a19": "無苦、無樂，清淨具足，為第四禪，度離果天。』於",
    "T10n0291_002:0601a20": "時眾生聞斯四聲捨離果天，超生清淨難及",
    "T10n0291_002:0601a21": "天上。是為，佛子！世災變時聞四大音而致",
    "T10n0291_002:0601a22": "弘典。「自然之聲則無部主，大聖之德巍巍無",
    "T10n0291_002:0601a23": "量，自然音聲微妙柔軟，播越遠震。如是，無",
    "T10n0291_002:0601a24": "主、亦無所造，無應、不應，無舉、無下。若有欲",
    "T10n0291_002:0601a25": "逮如來法者，則有自然四大音聲、四大言教。",
    "T10n0291_002:0601a26": "何等四？一聲出曰：『不造德者皆為苦患：地",
    "T10n0291_002:0601a27": "獄、餓鬼、畜生三趣，計吾我人、言是我所，貪著",
    "T10n0291_002:0601a28": "所有一切萬物亦復為苦。設殖德本，生天",
    "T10n0291_002:0601a29": "人間、受賢聖教、棄八無閑所生艱難、奉行十",
    "T10n0291_002:0601b01": "善，諸厄乃除，常值佛法。』二聲出曰：『諸賢且聽！",
    "T10n0291_002:0601b02": "萬物皆苦，燒炙然熾，轉相逼迫。思想眾患，",
    "T10n0291_002:0601b03": "身則無常。別離之法無形寂滅，不志利養便",
    "T10n0291_002:0601b04": "無然熾，尋離眾難。』於時眾人聞此聲已，奉",
    "T10n0291_002:0601b05": "持宣行，稍漸精進，得聲聞乘，以忍度岸。三聲",
    "T10n0291_002:0601b06": "出曰：『過于羅漢則有微妙所樂之乘，名曰緣",
    "T10n0291_002:0601b07": "覺，無有師主而自覺了。』於是，諸人聞斯音",
    "T10n0291_002:0601b08": "已，信樂微進逮緣覺乘。四聲出曰：『過於聲",
    "T10n0291_002:0601b09": "聞緣覺之地而有大乘菩薩所行，所苞含",
    "T10n0291_002:0601b10": "桴栰迴御洪舟濟于彼岸，不斷道心，所度",
    "T10n0291_002:0601b11": "無極將護終始；眾生患厭而現有聲聞、緣覺。",
    "T10n0291_002:0601b12": "其大乘者，為最尊乘、為極殊特乘、一切眾",
    "T10n0291_002:0601b13": "生所戴仰乘、信樂超絕正真乘者。』聞此聲",
    "T10n0291_002:0601b14": "已，斯等諸根明達、往古宿殖德本，如來、至",
    "T10n0291_002:0601b15": "真威神聖旨之所建立，令其志性含弘光大，",
    "T10n0291_002:0601b16": "自在至誠則發道意。其音說曰：『諸如來者，無",
    "T10n0291_002:0601b17": "身、無心，亦無所演、無所開化，而令眾生如得",
    "T10n0291_002:0601b18": "蒙安。』是為，佛子！第一緣事為諸菩薩而得順",
    "T10n0291_002:0601b19": "從如來之音。」於是頌曰：",
    "T10n0291_002:0601b20": "「如四無量音，　　普宣於世間，",
    "T10n0291_002:0601b21": "　眾生界清淨，　　本出虛無際；",
    "T10n0291_002:0601b22": "　則有四智慧，　　寂然安隱禪，",
    "T10n0291_002:0601b23": "　眾人聞斯響，　　便棄捐欲界。",
    "T10n0291_002:0601b24": "　十力亦如是，　　普周於法界，",
    "T10n0291_002:0601b25": "　為眾生之故，　　暢演無量音。",
    "T10n0291_002:0601b26": "　其有致斯印，　　則超有為相，",
    "T10n0291_002:0601b27": "　安住之音響，　　未曾有疑想。",
    "T10n0291_002:0601b28": "「復次，佛子！譬如深山巖石之間，因對有聲；世",
    "T10n0291_002:0601b29": "假如是，記是方俗，言而無有、身亦無有，見",
    "T10n0291_002:0601c01": "則因呼、對而有聲矣。一切音聲、言語所由，皆",
    "T10n0291_002:0601c02": "緣對耳，誠諦計之，永無想念。如是，仁者！如來",
    "T10n0291_002:0601c03": "音聲無有言教，亦無所處。眾生之類心懷",
    "T10n0291_002:0601c04": "念道因緣出意，究理音聲亦無有響、亦不",
    "T10n0291_002:0601c05": "可得，是為，佛子！第二緣事為諸菩薩而得",
    "T10n0291_002:0601c06": "順從如來之音。」於是頌曰：",
    "T10n0291_002:0601c07": "「猶如深山中，　　因緣而有響，",
    "T10n0291_002:0601c08": "　從眾人所呼，　　尋報一切音。",
    "T10n0291_002:0601c09": "　佛勸化群萌，　　以音令開達，",
    "T10n0291_002:0601c10": "　雖有言辭說，　　未曾有疑想。",
    "T10n0291_002:0601c11": "　十力之音響，　　法界無著念，",
    "T10n0291_002:0601c12": "　分別開導人，　　制化諸根原。",
    "T10n0291_002:0601c13": "　諸微細眾生，　　令其可意悅，",
    "T10n0291_002:0601c14": "　有諸十力者，　　不懷妄想求。",
    "T10n0291_002:0601c15": "「復次，佛子！如大雷震出音聲時，名曰諸天誠",
    "T10n0291_002:0601c16": "諦之法，假使諸天遊行放逸，應時虛空暢",
    "T10n0291_002:0601c17": "法雷震：『一切愛欲皆歸無常，苦惱誑惑須",
    "T10n0291_002:0601c18": "臾間耳，愚騃所習覺無放逸，勿務馳騁。若自",
    "T10n0291_002:0601c19": "放恣，當歸惡趣，無得迷謬。』放逸諸天聞斯言",
    "T10n0291_002:0601c20": "教尋則愁慼，各各棄捨愛欲之樂，詣天王宮",
    "T10n0291_002:0601c21": "樂於天王無盡之典，遵奉法行。且觀其法雷",
    "T10n0291_002:0601c22": "震之音而可自然，亦無別異，為諸天人眾",
    "T10n0291_002:0601c23": "而興因緣，欲建立眾生之故而有此音。如",
    "T10n0291_002:0601c24": "來音聲亦復如此，則不可得，隨人所行而加",
    "T10n0291_002:0601c25": "演暢大法之音，亦無貪愛無業之音、無放逸",
    "T10n0291_002:0601c26": "音、無常苦空非身之音，皆告法界、悉逮無餘、",
    "T10n0291_002:0601c27": "普周眾生，隨其所樂而勸化之便得悅可，導",
    "T10n0291_002:0601c28": "以三乘各令得所，已無有量自在之慧菩",
    "T10n0291_002:0601c29": "薩所行，令咸遊入不可思議。又，如來者，慧",
    "T10n0291_002:0602a01": "無財業亦無處所，而以誘引宣告一切。聞此",
    "T10n0291_002:0602a02": "聲已，不可計會眾生品類精進奉行，於是德",
    "T10n0291_002:0602a03": "本，或求聲聞、緣覺之乘、或志無上無極大乘。",
    "T10n0291_002:0602a04": "又，佛道音普於一切，無所猗著亦無言說，",
    "T10n0291_002:0602a05": "是為第三為諸菩薩而得順從如來之音。」於",
    "T10n0291_002:0602a06": "是頌曰：",
    "T10n0291_002:0602a07": "「假使天放逸，　　自然有雷震，",
    "T10n0291_002:0602a08": "　發明於諸法，　　令樂于道義，",
    "T10n0291_002:0602a09": "　則於虛空中，　　宣揚說法音，",
    "T10n0291_002:0602a10": "　諸天聞此聲，　　便改不馳騁。",
    "T10n0291_002:0602a11": "　十力亦如是，　　雷震演法雨，",
    "T10n0291_002:0602a12": "　流溢於十方，　　導利諸眾生，",
    "T10n0291_002:0602a13": "　具足勝言說，　　以開化他人，",
    "T10n0291_002:0602a14": "　聞此音響已，　　黎庶成佛道。",
    "T10n0291_002:0602a15": "「復次，佛子！喻有天子名曰自在，又名善門，",
    "T10n0291_002:0602a16": "所向瞻望，則諸玉女有百千品而來集會，",
    "T10n0291_002:0602a17": "鼓作琴瑟、歌頌應弦，節奏若干，且觀伎樂",
    "T10n0291_002:0602a18": "調發妙曲。如來若此，則以一音隨群生心，依",
    "T10n0291_002:0602a19": "本志性情所慕樂，無量之行因其所信各各",
    "T10n0291_002:0602a20": "現教，令得開解，是為第四為諸菩薩而得順",
    "T10n0291_002:0602a21": "從如來之音。」於是頌曰：",
    "T10n0291_002:0602a22": "「猶如魔自恣，　　興造天伎樂，",
    "T10n0291_002:0602a23": "　玉女之姿顏，　　節奏互相和。",
    "T10n0291_002:0602a24": "　一心而歌頌，　　齊音發妙曲，",
    "T10n0291_002:0602a25": "　具足億百千，　　種種之新聲。",
    "T10n0291_002:0602a26": "　諸十力若茲，　　常演一聲詔，",
    "T10n0291_002:0602a27": "　則以權方便，　　音氣暢群萌。",
    "T10n0291_002:0602a28": "　黎庶隨信樂，　　若得聞言教，",
    "T10n0291_002:0602a29": "　這聽塵勞斷，　　其音無想念。",
    "T10n0291_002:0602b01": "「復次，佛子！猶如大梵處於天宮，發意之頃，勅",
    "T10n0291_002:0602b02": "誡之音揚溢于外、眾會之表，令諸梵天梵身",
    "T10n0291_002:0602b03": "天子敬奉音詔。如是，仁者！如來、正覺演出無",
    "T10n0291_002:0602b04": "上微妙佛音，普告一切眾會，儀默于內，聲達",
    "T10n0291_002:0602b05": "十方，開度群萌，使至道場。如來等哀，無悋眾",
    "T10n0291_002:0602b06": "生。眾生諸根不純、不寂、見聞法化而不愛",
    "T10n0291_002:0602b07": "者，一切悉得普集道場，各心念言：『今者，如",
    "T10n0291_002:0602b08": "來而獨為我演法音聲。』又，如來音聲亦無",
    "T10n0291_002:0602b09": "所御，而造成立所當教化，是為第五為諸菩",
    "T10n0291_002:0602b10": "薩而得順從如來之音。」於是頌曰：",
    "T10n0291_002:0602b11": "「假使逮尊處，　　梵天之床座，",
    "T10n0291_002:0602b12": "　則以一言詔，　　悅可梵天心。",
    "T10n0291_002:0602b13": "　其梵天之響，　　不超逸於外，",
    "T10n0291_002:0602b14": "　悉知一切心，　　及來眾會意。",
    "T10n0291_002:0602b15": "　謂十力之德，　　淨處於佛坐，",
    "T10n0291_002:0602b16": "　則暢一音響，　　普遍于法界。",
    "T10n0291_002:0602b17": "　不佹戾眾會、　　亦不懷貪悋，",
    "T10n0291_002:0602b18": "　其不篤信者，　　不聞佛音響。",
    "T10n0291_002:0602b19": "「復次，佛子！猶計如水，一切同等以為一味，",
    "T10n0291_002:0602b20": "若隨器中為若干變，又分別知諸味各異。",
    "T10n0291_002:0602b21": "法教若斯，如來道教為一味者，謂解脫味，眾",
    "T10n0291_002:0602b22": "生之心、志性各異，謂為正覺所說不同，如來",
    "T10n0291_002:0602b23": "音聲無有想念，是為第六為諸菩薩而得順",
    "T10n0291_002:0602b24": "從如來之音。」於是頌曰：",
    "T10n0291_002:0602b25": "「猶如計諸水，　　一切雨自然，",
    "T10n0291_002:0602b26": "　味等均清淨，　　無穢八種甘；",
    "T10n0291_002:0602b27": "　諸佛子如是，　　曉了眾生音，",
    "T10n0291_002:0602b28": "　若志念一味，　　得佛自然道。",
    "T10n0291_002:0602b29": "　遭遇因緣故、　　隨地各差別、",
    "T10n0291_002:0602c01": "　其器各各異，　　令水永不同；",
    "T10n0291_002:0602c02": "　一切諸群類，　　眾生行各異，",
    "T10n0291_002:0602c03": "　隨心聞佛音，　　所聽故不同。",
    "T10n0291_002:0602c04": "「復次，佛子！如阿耨達大龍王者，若欲雨時，陰",
    "T10n0291_002:0602c05": "雲普遍於閻浮提，然後降雨，長育百穀、眾藥、",
    "T10n0291_002:0602c06": "樹木、竹蘆、叢林……，皆得茂盛，華實充滿。諸河源",
    "T10n0291_002:0602c07": "流悉從無焚龍王身出，令無數物難計眾類",
    "T10n0291_002:0602c08": "致得滋益。如是，仁者！如來普於一切世界",
    "T10n0291_002:0602c09": "周遍無餘，大哀優渥而澍甘露大法之雨悅",
    "T10n0291_002:0602c10": "可眾生，長茂功德具足備悉十方諸乘。如",
    "T10n0291_002:0602c11": "來之音不從內出、亦不從外，如是無量不可",
    "T10n0291_002:0602c12": "計人、群萌品類而荷戴仰，是為第七為諸菩",
    "T10n0291_002:0602c13": "薩而得順從如來之音。」於是頌曰：",
    "T10n0291_002:0602c14": "「如眾水流行，　　周於閻浮提，",
    "T10n0291_002:0602c15": "　無所不通徹，　　普潤于大地。",
    "T10n0291_002:0602c16": "　山陵、草、眾木、　　五穀依因生，",
    "T10n0291_002:0602c17": "　有察其水者，　　所至無想念。",
    "T10n0291_002:0602c18": "　世尊亦如是，　　宣揚諸法界，",
    "T10n0291_002:0602c19": "　布演正法雨，　　眾滿於眾生。",
    "T10n0291_002:0602c20": "　長育百千善，　　滅除諸塵勞，",
    "T10n0291_002:0602c21": "　已曉了佛言，　　於外不馳騁。",
    "T10n0291_002:0602c22": "「復次，佛子！如摩奈斯大龍王，假使興大陰雨",
    "T10n0291_002:0602c23": "時，先貯集雲——遍諸天宮，靡不周接——或不演",
    "T10n0291_002:0602c24": "降雨之一渧，觀察眾人農業普備然後乃",
    "T10n0291_002:0602c25": "雨。所以者何？不欲煩惱眾生之故。心念大龍",
    "T10n0291_002:0602c26": "設而七日徐詳而下，則放微渧咸周土",
    "T10n0291_002:0602c27": "田，多所滋茂。如是，仁者！如來、至真為大法",
    "T10n0291_002:0602c28": "王，興法重陰開化眾生。若有所道，雨甘露",
    "T10n0291_002:0602c29": "味為純淑類，然後乃演無極道化，雨於法澤",
    "T10n0291_002:0603a01": "暢深奧典，不令眾生懷恐懼心。宣於無上諸",
    "T10n0291_002:0603a02": "通慧味，多所充滿、使得成就，是為第八為諸",
    "T10n0291_002:0603a03": "菩薩而得順從如來之音。」於是頌曰：",
    "T10n0291_002:0603a04": "「猶如有賢龍，　　名曰摩那斯，",
    "T10n0291_002:0603a05": "　則雨周七日，　　徐澤無所傷。",
    "T10n0291_002:0603a06": "　斯龍所以來，　　欲成眾生業，",
    "T10n0291_002:0603a07": "　然後設愍傷，　　安隱降澍雨。",
    "T10n0291_002:0603a08": "　十力因黎庶，　　雲集布法陰，",
    "T10n0291_002:0603a09": "　欲化眾生故，　　顯示第一義。",
    "T10n0291_002:0603a10": "　從其人之器，　　宣奧之法音，",
    "T10n0291_002:0603a11": "　聞詔不恐懅，　　則入於佛慧。",
    "T10n0291_002:0603a12": "「復次，佛子！譬巨海中有大龍王名大嚴淨，一",
    "T10n0291_002:0603a13": "念之頃便能演出十品之雨，不可計限百千",
    "T10n0291_002:0603a14": "之類莫不沾洽；雨無想念，又其龍王無異想",
    "T10n0291_002:0603a15": "念，雨之自然，百千眾品而令差別。如是，仁者！",
    "T10n0291_002:0603a16": "如來、至真假使欲演法音雨時，發念之頃分",
    "T10n0291_002:0603a17": "別十法了其所歸，宣法光曜出百種音，或復",
    "T10n0291_002:0603a18": "顯暢八萬四千眾生之行、現八萬四千所入",
    "T10n0291_002:0603a19": "之響、至于無量億百千姟言聲之說，悅於無",
    "T10n0291_002:0603a20": "限眾生之心。道教、法音亦無想念，而則裂解",
    "T10n0291_002:0603a21": "一切根原。如來之法，若慈無極若干種變，",
    "T10n0291_002:0603a22": "善妙清淨巍巍如是也，是為第九為諸菩薩",
    "T10n0291_002:0603a23": "而得順從如來之音。」於是頌曰：",
    "T10n0291_002:0603a24": "「猶如大嚴淨，　　龍王之嫡子，",
    "T10n0291_002:0603a25": "　而先設雲集，　　然後乃降雨。",
    "T10n0291_002:0603a26": "　佛道則自然，　　而主有所度，",
    "T10n0291_002:0603a27": "　口出十種音、　　二十或至百、",
    "T10n0291_002:0603a28": "　或復至百千，　　法澤無限量，",
    "T10n0291_002:0603a29": "　所尊無所暢，　　不毀壞法界。",
    "T10n0291_002:0603b01": "　自恣之龍王，　　一切龍中尊，",
    "T10n0291_002:0603b02": "　蔭雨且普達，　　周遍四方域，",
    "T10n0291_002:0603b03": "　潤一切有形，　　墮雨若干品，",
    "T10n0291_002:0603b04": "　其海所有水，　　無有若干種。",
    "T10n0291_002:0603b05": "　世尊亦如是，　　道教等一品，",
    "T10n0291_002:0603b06": "　行者心各異，　　所獲故不同。",
    "T10n0291_002:0603b07": "「復次，佛子！海大龍王欲興無極感動變時，必",
    "T10n0291_002:0603b08": "安眾生，令懷欣踊。雨四天下，周遍大地，上達",
    "T10n0291_002:0603b09": "自在清明天宮，雲布覆蔭若干品類。又，眾雲",
    "T10n0291_002:0603b10": "同現如是像，種種別異，或紫金色、或復黃色、",
    "T10n0291_002:0603b11": "或琉璃色、或白銀色、或水精色、或赤珠色、",
    "T10n0291_002:0603b12": "或瑪瑙光、或車璩光、或首陀光。如是雜",
    "T10n0291_002:0603b13": "逮大陰所覆，普遍四嵎及四天下。又，其水",
    "T10n0291_002:0603b14": "者無有別異，而雲霧布若干種像。變出電已，",
    "T10n0291_002:0603b15": "暢大雷音，從其群萌所欲樂雨，或出玉女倡",
    "T10n0291_002:0603b16": "樂之音、或天琴瑟眾伎簫和、或以若干龍妃",
    "T10n0291_002:0603b17": "樂音、或揵沓惒妃樂音、或阿須倫偶樂音，或",
    "T10n0291_002:0603b18": "以土地所出音、或以海中雷震伎樂音、或以",
    "T10n0291_002:0603b19": "鹿王鳴呦音、或以無壞鳥樂音、或若干種萬",
    "T10n0291_002:0603b20": "舞之伎。其巨雲陰之所覆蓋如是色像，時",
    "T10n0291_002:0603b21": "節大悅，自然龍風普有所吹。假其風出，雲霧",
    "T10n0291_002:0603b22": "安詳，先放微渧，後散大雨——上達自在清明",
    "T10n0291_002:0603b23": "之天，下遍地上、虛空天宮，靡所不接——雨於大",
    "T10n0291_002:0603b24": "海，莫所破壞。又至自在諸天遊居玉女伎",
    "T10n0291_002:0603b25": "名歡樂雨諸舞樂、至其不樂慢天雨諸如意",
    "T10n0291_002:0603b26": "珠、於兜術天雨珠瓔飾、於鹽天上雨若干",
    "T10n0291_002:0603b27": "種華、忉利天上雨軟名香、四天王上雨好衣",
    "T10n0291_002:0603b28": "服、於欝單曰雨微妙華、於大龍王宮雨超",
    "T10n0291_002:0603b29": "等光赤明真珠、為阿須倫雨於兵仗名壞",
    "T10n0291_002:0603c01": "怨敵。如是比像周于四方四天下域諸天",
    "T10n0291_002:0603c02": "宮殿，所雨彌漫，不可計會。海大龍王無所",
    "T10n0291_002:0603c03": "悋惜，亦無慳嫉。又，諸眾生所殖德本，各各",
    "T10n0291_002:0603c04": "別異而不一等，自然變為差特之雨。如是，佛",
    "T10n0291_002:0603c05": "子！如來、至真以無上慧為大法王，常顯法",
    "T10n0291_002:0603c06": "樂而以自娛，寂然無以普布法界，法身陰雲",
    "T10n0291_002:0603c07": "靡不周遍。因其眾生所信樂者而示現之，或",
    "T10n0291_002:0603c08": "為眾生頒宣暢示最正覺身而興法雨、現",
    "T10n0291_002:0603c09": "變化身放法雲雨、現建立身而降法雨、現",
    "T10n0291_002:0603c10": "色像身若干品雨、現功德身而演雲雨、或復",
    "T10n0291_002:0603c11": "示現慧身雲雨、或復隨俗示現其身有十",
    "T10n0291_002:0603c12": "種力、或復現身四無所畏——自然為顯，無所",
    "T10n0291_002:0603c13": "損乏——或現法界而無身形，是為大聖法身陰",
    "T10n0291_002:0603c14": "雨普遍世界。隨其音聲之所信樂，而為眾生",
    "T10n0291_002:0603c15": "演其耀光，除諸垢濁。斯光名曰平等暉曜、",
    "T10n0291_002:0603c16": "或復名曰無量光明、或名普世、或名佛所建",
    "T10n0291_002:0603c17": "立祕奧之藏、或復名曰光照于世、或復名曰",
    "T10n0291_002:0603c18": "無盡之行入總持門、或復名曰其意不亂、或",
    "T10n0291_002:0603c19": "復名曰其心無侶、或復名曰遊步所入、或復",
    "T10n0291_002:0603c20": "光明名曰悅可眾願。如是比像，法雨所聞雷",
    "T10n0291_002:0603c21": "震之響，至于正覺曉了佛道。若淨逮聞平",
    "T10n0291_002:0603c22": "等雷震，尋則暢達離垢之印，三昧雷震自然",
    "T10n0291_002:0603c23": "之聲——一切諸法自在三昧、金剛場三昧、須彌",
    "T10n0291_002:0603c24": "幢幡三昧、—日定光三昧、巨海印三昧、可眾",
    "T10n0291_002:0603c25": "庶心三昧、無盡響解脫無瞋三昧、無所志",
    "T10n0291_002:0603c26": "樂三昧、常愍無失三昧——假使揚聲，各令聞此",
    "T10n0291_002:0603c27": "佛法之音。「是如來身而演甘露，出於無數法",
    "T10n0291_002:0603c28": "音雲雨，所聞講法遊無等侶、悅可眾生，是為",
    "T10n0291_002:0603c29": "正覺一切智門不可思議。悅群萌心，悉得其",
    "T10n0291_002:0604a01": "時，名曰曉了弘慧道場成就往古無垢方便，",
    "T10n0291_002:0604a02": "大慈大悲，究竟無逸，興隆道化，斯則所遵。一",
    "T10n0291_002:0604a03": "切菩薩定厥身心，然後乃演大法之雨，是為，",
    "T10n0291_002:0604a04": "佛子！若茲色像顯大法雨、愍哀之雨、不可議",
    "T10n0291_002:0604a05": "雨，平等之覺導諸群生、開化身心，如來、至",
    "T10n0291_002:0604a06": "真暢不可暢無極甘露。「若詣佛樹道場之時，",
    "T10n0291_002:0604a07": "為諸菩薩宣大法雨，名法界無所破壞，最",
    "T10n0291_002:0604a08": "究興成阿維顏地；又名如來祕藏菩薩所樂",
    "T10n0291_002:0604a09": "大法之雨，成諸菩薩一生補處；有大法雨名",
    "T10n0291_002:0604a10": "嚴淨飾，普令群生無所違失、不廢菩薩。「如來",
    "T10n0291_002:0604a11": "之地有大法雨，名曰莊校道自嚴飾合逮法",
    "T10n0291_002:0604a12": "忍，諸菩薩等合集寶慧；有菩薩行名善化，無",
    "T10n0291_002:0604a13": "所斷截而闡法雨；行成菩薩名無慢門，入深",
    "T10n0291_002:0604a14": "奧門，行不懈厭；又有法雨令初發菩薩意者",
    "T10n0291_002:0604a15": "遵無上道，名如來行。大慈大哀，將濟群生；興",
    "T10n0291_002:0604a16": "發法雨，化緣覺乘；信樂中行，為眾現說十二",
    "T10n0291_002:0604a17": "因緣之所。或超有解脫果，名入普至際諸見",
    "T10n0291_002:0604a18": "事，而演法雨、開聲聞乘，眾生信樂。以聖達",
    "T10n0291_002:0604a19": "刀截割一切塵勞之垢，有智慧劍而布法雨，",
    "T10n0291_002:0604a20": "名欣滅諸害，為眾邪見不可了者積累德本",
    "T10n0291_002:0604a21": "而雨諸法聞音，斯名十法暢顯法雨，悉得充",
    "T10n0291_002:0604a22": "滿、周於一切。隨其信樂、應得解脫，如來則為",
    "T10n0291_002:0604a23": "演大法雨，普遍法界，靡所不達。大聖未曾悋",
    "T10n0291_002:0604a24": "惜於法，從其眾生純熟之行，而因根源精",
    "T10n0291_002:0604a25": "進若干現於法雨，是為，佛子！諸菩薩行第十",
    "T10n0291_002:0604a26": "之事。",
    "T10n0291_002:0604a27": "「猶如雲霧集，　　四方而風起，",
    "T10n0291_002:0604a28": "　超過以時雨，　　及水之所流。",
    "T10n0291_002:0604a29": "　菩薩分別說，　　黎庶之德本，",
    "T10n0291_002:0604b01": "　故今現在世，　　立此三千界。",
    "T10n0291_002:0604b02": "　諸十力如是，　　善修慧為風，",
    "T10n0291_002:0604b03": "　因緣澍法雨，　　志性甚清淨。",
    "T10n0291_002:0604b04": "　察眾生無等，　　勸助以清淨，",
    "T10n0291_002:0604b05": "　所謂諸十力，　　導師因開化。",
    "T10n0291_002:0604b06": "　上於虛空中，　　雲集而降雨，",
    "T10n0291_002:0604b07": "　無有而堪任，　　執持所雨水，",
    "T10n0291_002:0604b08": "　唯世遭災變，　　乃能堪受耳。",
    "T10n0291_002:0604b09": "　言辭諦無著，　　身界為廣普，",
    "T10n0291_002:0604b10": "　諸十力如是，　　自然無所有。",
    "T10n0291_002:0604b11": "　大聖有所說，　　法界之言辭，",
    "T10n0291_002:0604b12": "　而雨法教化，　　所潤不可限，",
    "T10n0291_002:0604b13": "　無能堪任持，　　唯有法淨志。",
    "T10n0291_002:0604b14": "　未曾有斯念，　　去、來之所由，",
    "T10n0291_002:0604b15": "　亦復無所造，　　永無所遭遇。",
    "T10n0291_002:0604b16": "　猶如虛空中，　　雲霧而致雨，",
    "T10n0291_002:0604b17": "　但假名法耳，　　自然而無化。",
    "T10n0291_002:0604b18": "　諸十力如是，　　法雨無所有，",
    "T10n0291_002:0604b19": "　亦無有來者、　　未曾見往者。",
    "T10n0291_002:0604b20": "　盡菩薩威神，　　而興造斯行，",
    "T10n0291_002:0604b21": "　覺了法幻變，　　獲世而放雨。",
    "T10n0291_002:0604b22": "　眾生無所行，　　則無有三界，",
    "T10n0291_002:0604b23": "　猶如自然蔭，　　而降隨水渧。",
    "T10n0291_002:0604b24": "　唯有尊自在，　　三千之教名，",
    "T10n0291_002:0604b25": "　造立得自由，　　斯本福果報。",
    "T10n0291_002:0604b26": "　安行雨若斯，　　遍佛土無餘，",
    "T10n0291_002:0604b27": "　思念及限量，　　無能計數者。",
    "T10n0291_002:0604b28": "　其於眾生上，　　一切世間尊，",
    "T10n0291_002:0604b29": "　斯而思惟雨，　　道寶為手掌。",
    "T10n0291_002:0604c01": "　寂滅應澹泊，　　自然得解達，",
    "T10n0291_002:0604c02": "　又斷除餘事，　　所起諸陰蓋。",
    "T10n0291_002:0604c03": "　棄捐斯眾瑕，　　長益道寶行，",
    "T10n0291_002:0604c04": "　品任三千界，　　悉曉了一切。",
    "T10n0291_002:0604c05": "　十力之所由，　　滅盡塵勞欲，",
    "T10n0291_002:0604c06": "　思惟念自然，　　姟德不可量。",
    "T10n0291_002:0604c07": "　又復斷絕去，　　一切諸邪見，",
    "T10n0291_002:0604c08": "　分別志性行，　　最勝寶為富。",
    "T10n0291_002:0604c09": "　一味而真諦，　　猶空中放雨，",
    "T10n0291_002:0604c10": "　所雨無有際，　　散渧各有處。",
    "T10n0291_002:0604c11": "　又計其水者，　　無應、不應想，",
    "T10n0291_002:0604c12": "　眾人懷歡喜，　　猶因生諸法。",
    "T10n0291_002:0604c13": "　又復其法者，　　不起一、不多，",
    "T10n0291_002:0604c14": "　其無本味等，　　無應、不應想。",
    "T10n0291_002:0604c15": "　至於無邊際，　　成佛及聖眾，",
    "T10n0291_002:0604c16": "　斯等為受持，　　如是之像法。」",
    "T10n0291_002:0604c17": "佛言：「以十名德於如來之音入無限量。何",
    "T10n0291_002:0604c18": "謂十？遊入虛空則無限量；普至諸法一切境",
    "T10n0291_002:0604c19": "界而無限量；遊入無餘，分別曉了眾生之界",
    "T10n0291_002:0604c20": "而無限量；遊入一切，悅黎庶心，罪福所趣而",
    "T10n0291_002:0604c21": "無限量；遊入因緣報應萌類，去塵勞結，慧",
    "T10n0291_002:0604c22": "無限量；遊入究竟寂然、澹泊無生之音而",
    "T10n0291_002:0604c23": "無限量；隨眾所樂而開化之，入於脫心而",
    "T10n0291_002:0604c24": "無限量；順解脫味遊入三界，無有邊際而",
    "T10n0291_002:0604c25": "無限量；處於無底得無境界，遊入慧行而無",
    "T10n0291_002:0604c26": "限量；選諸法要，諸佛境界不復迴還而無限",
    "T10n0291_002:0604c27": "量；入於如來，順法不奏而無限量。如是，賢",
    "T10n0291_002:0604c28": "目菩薩！為不可計群生言響暢如來音。」於",
    "T10n0291_002:0604c29": "是頌曰：",
    "T10n0291_002:0605a01": "「以十德之事，　　入佛無量慧，",
    "T10n0291_002:0605a02": "　至一切諸法，　　境界無齊限。",
    "T10n0291_002:0605a03": "　大道亦如是，　　巍巍無能思，",
    "T10n0291_002:0605a04": "　而多所愍傷，　　一切悉蒙度。",
    "T10n0291_002:0605a05": "　分別生死際，　　萌類不可極，",
    "T10n0291_002:0605a06": "　化除眾罪福，　　悅心令開解。",
    "T10n0291_002:0605a07": "　使不求報應，　　道慧無崖底，",
    "T10n0291_002:0605a08": "　了佛之音聲，　　忽入於寂然。」◎",
    "T10n0291_002:0605a09": "佛說如來興顯經卷第二"
}