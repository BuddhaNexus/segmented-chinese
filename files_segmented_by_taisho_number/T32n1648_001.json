{
    "T32n1648_001:0399c09": "解脫道論卷第一",
    "T32n1648_001:0399c11": "阿羅漢優波底沙梁言大光造",
    "T32n1648_001:0399c12": "梁扶南三藏僧伽婆羅譯",
    "T32n1648_001:0399c13": "因緣品第一",
    "T32n1648_001:0399c14": "禮世尊應供正遍知。",
    "T32n1648_001:0399c15": "　戒定智慧　　無上解脫　　隨覺此法",
    "T32n1648_001:0399c16": "　有稱瞿曇",
    "T32n1648_001:0399c17": "若人脫眾難已得離諸著。成就於勝分心。畏",
    "T32n1648_001:0399c18": "生老死。樂善樂解脫。令到涅槃樂。未到有彼",
    "T32n1648_001:0399c19": "岸亦令得具足。廣問修多羅毘曇毘尼事。此",
    "T32n1648_001:0399c20": "解脫道我今當說。諦聽。問云何為戒。答戒",
    "T32n1648_001:0399c21": "者威儀義。定者不亂義。慧者知覺義。解脫者",
    "T32n1648_001:0399c22": "離縛義。無上者無漏義。隨覺者知得義。此",
    "T32n1648_001:0399c23": "法者四聖法義。瞿曇者姓義。有稱者世尊義。",
    "T32n1648_001:0399c24": "以戒定慧解脫殊勝功德。能到最勝名稱無",
    "T32n1648_001:0399c25": "量。解脫道者何義。解脫者五解脫。伏解脫",
    "T32n1648_001:0399c26": "彼分解脫斷解脫猗解脫離解脫。云何伏解",
    "T32n1648_001:0399c27": "脫。現修行初禪伏諸蓋。此謂伏解脫。彼分",
    "T32n1648_001:0399c28": "解脫者。現修達分定諸見解脫。此謂彼分解",
    "T32n1648_001:0399c29": "脫。斷解脫者。修出世間道能滅餘結。此謂",
    "T32n1648_001:0400a01": "斷解脫。猗解脫者。如得果時樂心猗。此謂猗",
    "T32n1648_001:0400a02": "解脫。離解脫者。是無餘涅槃。此謂離解脫。此",
    "T32n1648_001:0400a03": "解脫道為得解脫。是具足道以戒定慧謂解",
    "T32n1648_001:0400a04": "脫道。解脫道者我今當說。問何用說解脫道。",
    "T32n1648_001:0400a05": "答有善人樂得解脫。不聞說解脫故。又不伏",
    "T32n1648_001:0400a06": "解脫故。又不正伏解脫故。如盲人無導獨",
    "T32n1648_001:0400a07": "遊遠國。唯嬰眾苦不得解脫。欲得解脫而無",
    "T32n1648_001:0400a08": "所因。何以故。解脫是因。如佛所說。若有眾生",
    "T32n1648_001:0400a09": "塵勞微細。不聞法故終亦退轉。又如佛說。諸",
    "T32n1648_001:0400a10": "比丘有二因二緣能生正見。云何為二。一從",
    "T32n1648_001:0400a11": "他聞。二自正念。是故說解脫。不伏解脫者。為",
    "T32n1648_001:0400a12": "生厭離故說解脫。不正伏解脫者。為除不正",
    "T32n1648_001:0400a13": "道。為得禪解脫道故說解脫。如遠行人得善",
    "T32n1648_001:0400a14": "示導。是伏解脫道。三陰成滿。何等為三。謂",
    "T32n1648_001:0400a15": "戒陰定陰慧陰。云何戒陰。正語正業正命及",
    "T32n1648_001:0400a16": "種類所攝。或戒陰種種戒功德聚。云何定陰。",
    "T32n1648_001:0400a17": "正精進正念正定及種類定陰所攝。或種種",
    "T32n1648_001:0400a18": "定功德聚。云何慧陰。正見正思惟及種類所",
    "T32n1648_001:0400a19": "攝。或種種慧功德聚。此三陰成滿。是伏解",
    "T32n1648_001:0400a20": "脫道。當學三學。謂增上戒學。增上心學。增上",
    "T32n1648_001:0400a21": "慧學。有戒有增上戒學。有定有增上心學。有",
    "T32n1648_001:0400a22": "慧有增上慧學。復次有戒戒學。有戒增上戒",
    "T32n1648_001:0400a23": "學。有定心學。有定學增上心學。有慧慧學。",
    "T32n1648_001:0400a24": "有慧增上慧學。問云何戒學。答謂有相戒是",
    "T32n1648_001:0400a25": "名戒學。謂達分戒是增上戒學。復次凡夫戒。",
    "T32n1648_001:0400a26": "是名戒學。聖戒是增上戒學。問云何心學。答",
    "T32n1648_001:0400a27": "所謂欲定。問云何增上心學。答色定及無色",
    "T32n1648_001:0400a28": "定。此謂增上心學。復次有相定心學。達分",
    "T32n1648_001:0400a29": "定及道定。是謂增上心學。云何慧學。謂世",
    "T32n1648_001:0400b01": "間智是名慧學。四諦相似智及道智。是謂增",
    "T32n1648_001:0400b02": "上慧學。如世尊為鈍根人說增上戒學。為中",
    "T32n1648_001:0400b03": "根人說增上心學。為利根人說增上慧學。問",
    "T32n1648_001:0400b04": "學者何義。答學可學學增上學學無學名學。",
    "T32n1648_001:0400b05": "如是學此三學。謂伏解脫道。以三種學成就",
    "T32n1648_001:0400b06": "清淨。所謂戒清淨心清淨見清淨。於是戒是",
    "T32n1648_001:0400b07": "戒清淨。定是心清淨。慧是見清淨。戒者洗",
    "T32n1648_001:0400b08": "犯戒垢。定洗纏垢。是謂心清淨。慧除無知",
    "T32n1648_001:0400b09": "垢。此謂見清淨。復次戒除惡業垢。定除纏垢。",
    "T32n1648_001:0400b10": "慧除使垢。如是以三清淨是伏解脫道。又",
    "T32n1648_001:0400b11": "以三種善伏道。謂初中後善以戒為初。以定",
    "T32n1648_001:0400b12": "為中。以慧為後。云何戒為初善。有精進人",
    "T32n1648_001:0400b13": "成就不退。以不退故喜。以喜故踊躍。以踊",
    "T32n1648_001:0400b14": "躍故身猗。以身猗故樂。以樂故心定。此謂初",
    "T32n1648_001:0400b15": "善。定為中善者。以定如實知見。此謂中善。慧",
    "T32n1648_001:0400b16": "為後善者。已如實知見厭患。以厭患故離欲。",
    "T32n1648_001:0400b17": "以離欲故解脫。以解脫故成自知。如是成就",
    "T32n1648_001:0400b18": "三善道。已伏解脫道。得三種樂。謂無過樂寂",
    "T32n1648_001:0400b19": "滅樂正覺樂。彼以戒得無過樂。以定得寂滅",
    "T32n1648_001:0400b20": "樂。以慧得正覺樂。如是成就得三種樂。是伏",
    "T32n1648_001:0400b21": "解脫道。遠離二邊得中道具足。以此戒善除",
    "T32n1648_001:0400b22": "諸欲著。於無過樂情生欣樂。以定除身羸。",
    "T32n1648_001:0400b23": "於寂滅樂而增喜樂。以慧分別四諦中道具",
    "T32n1648_001:0400b24": "足。於正覺樂深懷愛樂。如是遠離二邊得中",
    "T32n1648_001:0400b25": "道具足。是伏解脫道。以戒除惡趣。以定除",
    "T32n1648_001:0400b26": "欲界。以慧除一切有。於戒多修於定慧少修。",
    "T32n1648_001:0400b27": "成須陀洹斯陀含。於戒定多修於慧少修。成",
    "T32n1648_001:0400b28": "阿那含。修三種滿。成阿羅漢無上解脫。",
    "T32n1648_001:0400b29": "分別戒品第二",
    "T32n1648_001:0400c01": "問云何戒。何相。何味。何起。何足處。何功德。",
    "T32n1648_001:0400c02": "何戒義戒行。何差別。幾戒。何所起。何戒初中",
    "T32n1648_001:0400c03": "後。幾法障礙戒道。幾戒因。幾種戒。云何令",
    "T32n1648_001:0400c04": "戒清淨。幾因以是戒住。答云何戒者。謂思",
    "T32n1648_001:0400c05": "戒威儀戒不越戒。何者為思戒。我不作惡作",
    "T32n1648_001:0400c06": "者自受。何者威儀戒。離於犯處。云何不越戒。",
    "T32n1648_001:0400c07": "若有戒人身口無過。復次斷義威儀。一切善",
    "T32n1648_001:0400c08": "法是戒。如阿毘曇說。以出離法斷於欲欲。是",
    "T32n1648_001:0400c09": "戒能離惡。思戒護戒威儀戒。以不瞋恚斷滅",
    "T32n1648_001:0400c10": "瞋恚。以光明相斷於睡眠。以不散亂斷於調",
    "T32n1648_001:0400c11": "戲。以見法起斷於疑悔。以智斷無明。以喜斷",
    "T32n1648_001:0400c12": "無可樂。以初禪斷五蓋。以二禪斷覺觀。以",
    "T32n1648_001:0400c13": "三禪斷喜。以四禪斷樂。以空入定斷於色想",
    "T32n1648_001:0400c14": "乃至瞋恚及種種想。以識入定斷虛空。以無",
    "T32n1648_001:0400c15": "所有定斷識入想。以非想非非想定斷無所",
    "T32n1648_001:0400c16": "有。以無常見斷於常想。以苦見斷樂想。以無",
    "T32n1648_001:0400c17": "我見斷我想。以不淨見斷淨想。以過患見斷",
    "T32n1648_001:0400c18": "於愛想。以無染見斷於欲想。以滅見斷集。以",
    "T32n1648_001:0400c19": "消見斷厚。以分見斷聚。以生滅見斷常。以",
    "T32n1648_001:0400c20": "無相見斷相。以無作見斷作。以空見斷入。以",
    "T32n1648_001:0400c21": "增上慧見斷執著。以如實知見斷無明執。以",
    "T32n1648_001:0400c22": "過患見而斷居執。以彼觀見斷不彼觀。以轉",
    "T32n1648_001:0400c23": "散見斷和合執。以須陀洹道斷見一處煩惱。",
    "T32n1648_001:0400c24": "以斯陀含道斷麁煩惱。以阿那含道斷細煩",
    "T32n1648_001:0400c25": "惱。以阿羅漢道斷一切煩惱。此謂不越戒思",
    "T32n1648_001:0400c26": "戒護戒威儀戒。此謂戒。何戒相者。威儀除非",
    "T32n1648_001:0400c27": "威儀。問云何名非威儀。答謂破法。破法有",
    "T32n1648_001:0400c28": "三種。一破波羅提木叉法。二破緣法。三破",
    "T32n1648_001:0400c29": "根法。云何破波羅提木叉法。謂無慚無愧。",
    "T32n1648_001:0401a01": "於如來離信云何破緣法。答命與形飾相應",
    "T32n1648_001:0401a02": "離於知足。云何破根法。不閉六根門離於",
    "T32n1648_001:0401a03": "念慧。以此三覆非威儀。是名戒相。何味者",
    "T32n1648_001:0401a04": "起者足處者。無過樂是味。無憂是起。三善行",
    "T32n1648_001:0401a05": "是足處。復次悅勝為味。不悔為起。覆諸根",
    "T32n1648_001:0401a06": "為足處。何戒功德者。不悔是戒功德。如世",
    "T32n1648_001:0401a07": "尊告阿難。不悔戒善是功德義。復次名戒者",
    "T32n1648_001:0401a08": "是無過樂是眾姓上。是財為富貴。是處為佛",
    "T32n1648_001:0401a09": "地。是浴無水。是香普薰。是影隨形。是繖覆",
    "T32n1648_001:0401a10": "可覆。是聖種是學無上。是善趣道。若人有",
    "T32n1648_001:0401a11": "戒。為有戒故。成就無畏榮顯親友聖所怜",
    "T32n1648_001:0401a12": "愍。是親友依。是善莊嚴。是領諸行。是功德",
    "T32n1648_001:0401a13": "處。是供養處。是可貴同學處。於諸善法不畏",
    "T32n1648_001:0401a14": "不退成一切意願清淨。雖死不忘。成伏解脫",
    "T32n1648_001:0401a15": "樂方便。如是無邊戒功德。戒者何義。答冷",
    "T32n1648_001:0401a16": "義。增上義。行義。自性義。苦樂性相應義。復",
    "T32n1648_001:0401a17": "次頭義冷義安義。云何頭為戒義。答如人無",
    "T32n1648_001:0401a18": "頭。一切諸根不復取塵。是時名死。如是比丘",
    "T32n1648_001:0401a19": "以戒為頭。若頭斷已失諸善法。於此佛法謂",
    "T32n1648_001:0401a20": "之為死。是戒為頭義。何者冷為戒義。如摩勝",
    "T32n1648_001:0401a21": "冷栴檀。則除身熱成就歡喜。如是戒為勝冷",
    "T32n1648_001:0401a22": "栴檀。能滅犯戒恐畏心熱。成就歡喜。是冷為",
    "T32n1648_001:0401a23": "戒義。何者安為戒義。答若人有戒。風儀整",
    "T32n1648_001:0401a24": "肅不生恐畏。是安為戒義。行何差別者。修行",
    "T32n1648_001:0401a25": "精進受持頭陀。是行非戒戒亦名行。戒名威",
    "T32n1648_001:0401a26": "儀受亦名行。幾戒者。謂三種戒。善戒不善戒",
    "T32n1648_001:0401a27": "無記戒。云何善戒。謂善身口業及正命。無過",
    "T32n1648_001:0401a28": "患故果報可愛。云何不善戒。謂惡身口業及",
    "T32n1648_001:0401a29": "邪命。有過患故果報不可愛。云何無記戒。無",
    "T32n1648_001:0401b01": "漏身口業及清淨命。無有過患亦無果報。云",
    "T32n1648_001:0401b02": "何起戒者。善心所起善戒。不善心所起不善",
    "T32n1648_001:0401b03": "戒。無記心所起無記戒。何戒初中後者。受戒",
    "T32n1648_001:0401b04": "是初。不越是中。歡喜是後戒。有幾法障礙",
    "T32n1648_001:0401b05": "幾戒因。答三十四法是障礙道。三十四法是",
    "T32n1648_001:0401b06": "戒因。所謂忿惱覆熱慳嫉幻諂恨競慢增上",
    "T32n1648_001:0401b07": "慢傲慢放逸懶惰貪欲不知足不從智不正念",
    "T32n1648_001:0401b08": "惡口惡友惡智惡見不忍不信無慚無愧營身",
    "T32n1648_001:0401b09": "口味狎俗親近女人不敬師學不攝諸根於食",
    "T32n1648_001:0401b10": "不節初夜後夜墮不禪誦。此三十四法是",
    "T32n1648_001:0401b11": "障礙道。若二障礙戒不成滿。若不成滿必",
    "T32n1648_001:0401b12": "還退失。若反是法三十四種。是名戒因。戒",
    "T32n1648_001:0401b13": "有幾種者。謂有二種三種四種。云何二種。",
    "T32n1648_001:0401b14": "謂性戒制戒。以身口所行佛斷不行。是名性",
    "T32n1648_001:0401b15": "戒。身口可行佛斷不行。是名制戒。性戒以",
    "T32n1648_001:0401b16": "信精進能令具足。制戒以信念持能令具足。",
    "T32n1648_001:0401b17": "復次戒有二種。退戒得戒。云何名退。能滅",
    "T32n1648_001:0401b18": "非戒。云何名得。得眾善法。除諸非戒如斷",
    "T32n1648_001:0401b19": "光影。以斷非戒離於惡趣。以得正戒能趣善",
    "T32n1648_001:0401b20": "道。以斷非戒成就住分。復次戒有二種。世",
    "T32n1648_001:0401b21": "戒出世戒。云何出世戒。如聖道果之所得",
    "T32n1648_001:0401b22": "戒。是出世戒。所餘世戒。以世戒成就故有",
    "T32n1648_001:0401b23": "具足。以出世戒成就故有解脫。復次戒有二",
    "T32n1648_001:0401b24": "種有量無量。不具足戒。是名有量。若具足",
    "T32n1648_001:0401b25": "戒以佛所斷。是名無量。復次戒有二種。有",
    "T32n1648_001:0401b26": "邊無邊。云何有邊若人為世利為勝。為親友",
    "T32n1648_001:0401b27": "為身為命。為越所依而行受戒。彼戒利養",
    "T32n1648_001:0401b28": "為邊。稱譽為邊。身有為邊命有為邊。云何",
    "T32n1648_001:0401b29": "無邊。此比丘為出利為勝為身為命。如法受",
    "T32n1648_001:0401c01": "戒不起犯心。何況故犯。此謂無邊戒。復次",
    "T32n1648_001:0401c02": "戒有二種。有依無依。云何有依。有相應",
    "T32n1648_001:0401c03": "戒依愛。戒盜相應戒依見。自譽毀他相應戒",
    "T32n1648_001:0401c04": "依慢。此有依戒。若成就解脫資用。是無依",
    "T32n1648_001:0401c05": "戒。若有依戒非慧人所樂。若無依戒是慧人",
    "T32n1648_001:0401c06": "所樂。復次戒有二種。梵行之初學微細戒。",
    "T32n1648_001:0401c07": "云何梵行之初。正業正語正命所攝戒。此謂",
    "T32n1648_001:0401c08": "梵行之初。有餘學戒此謂輕戒。復次戒有二",
    "T32n1648_001:0401c09": "種。有心相應無心相應。云何有心。謂初學",
    "T32n1648_001:0401c10": "梵行。云何無心。謂餘輕戒。聲聞於梵行之初",
    "T32n1648_001:0401c11": "堅戒上戒。於此輕戒得犯得起。何以故。佛不",
    "T32n1648_001:0401c12": "說此障於解脫。復次有二種戒。謂無犯戒清",
    "T32n1648_001:0401c13": "淨戒。云何無犯。謂聲聞戒。云何清淨戒。佛及",
    "T32n1648_001:0401c14": "緣覺戒。復次戒有二種。謂時分戒及盡形戒。",
    "T32n1648_001:0401c15": "少時暫受不俱形命。謂時分戒。從師始誓乃",
    "T32n1648_001:0401c16": "至捨壽。謂盡形戒。時分戒者。果報有時。盡形",
    "T32n1648_001:0401c17": "戒者。果報無時。何者為三。謂止惡不犯。受不",
    "T32n1648_001:0401c18": "犯。斷不犯。云何止惡不犯。雖未受受至。非所",
    "T32n1648_001:0401c19": "行處心不生犯。是謂止惡不犯。云何受不犯。",
    "T32n1648_001:0401c20": "從受受已終不復犯。是謂受不犯。云何斷不",
    "T32n1648_001:0401c21": "犯。聖人以聖道斷諸惡因。是謂斷不犯。復次",
    "T32n1648_001:0401c22": "戒有三種。謂觸戒不觸戒猗戒。云何為觸。",
    "T32n1648_001:0401c23": "有為相初見愛為觸。是凡夫善戒。資用入道",
    "T32n1648_001:0401c24": "是謂無觸戒。云何猗戒。謂阿羅漢戒。復次",
    "T32n1648_001:0401c25": "有三種。謂依世戒依身戒依法戒。何者依世",
    "T32n1648_001:0401c26": "戒。若人有恐怖。將護世意除諸惡法。是名依",
    "T32n1648_001:0401c27": "世。何者依身戒。若人有恐懼。將護於身命除",
    "T32n1648_001:0401c28": "諸惡法。是名依身。何者依法戒。若人驚畏。將",
    "T32n1648_001:0401c29": "護於正法除諸不善。是名依法。復次戒有三",
    "T32n1648_001:0402a01": "種。謂所願不等。所願等。無所願。云何所願",
    "T32n1648_001:0402a02": "不等。惱他受戒。此謂所願不等。云何所願等。",
    "T32n1648_001:0402a03": "戒受戒為現有樂及未來解脫樂。是謂所願",
    "T32n1648_001:0402a04": "等。云何無所願。戒受戒不悔為饒益他。此謂",
    "T32n1648_001:0402a05": "無所願。復次戒有三種。謂清淨戒。不清淨",
    "T32n1648_001:0402a06": "戒。有疑戒。云何清淨戒。以二因緣戒成清淨。",
    "T32n1648_001:0402a07": "一不犯。二犯已能悔。此謂清淨戒。以二因緣",
    "T32n1648_001:0402a08": "成不清淨。一自故犯。二犯不悔。此謂不清淨。",
    "T32n1648_001:0402a09": "云何有疑戒。以三因故成就有疑。一以不分",
    "T32n1648_001:0402a10": "別處。二不分別犯。三不分別不正行。此謂有",
    "T32n1648_001:0402a11": "疑戒。若坐禪人戒不清淨。深生慚悔成清淨",
    "T32n1648_001:0402a12": "樂。又有疑惑令現知罪得成安樂。復次戒有",
    "T32n1648_001:0402a13": "三種。謂學無學非學非無學。云何為學。七學",
    "T32n1648_001:0402a14": "人戒。云何無學。阿羅漢戒。云何非學非無",
    "T32n1648_001:0402a15": "學。凡夫人戒。復次戒有三種。謂畏戒憂戒癡",
    "T32n1648_001:0402a16": "戒。云何為畏。有人畏罪不敢為惡。斯謂畏",
    "T32n1648_001:0402a17": "戒。云何為憂。若人念離親友暫生愁苦。以愁",
    "T32n1648_001:0402a18": "苦故不起諸惡。斯謂憂戒。云何癡戒。有人受",
    "T32n1648_001:0402a19": "牛戒狗戒。斯謂癡戒。癡戒若成則為牛狗。若",
    "T32n1648_001:0402a20": "復不成則墮地獄。復次戒有三種。謂下中上。",
    "T32n1648_001:0402a21": "云何為下。謂上煩惱上上煩惱大煩惱所觸。",
    "T32n1648_001:0402a22": "不知足所染。此謂下戒。云何為中。細煩惱",
    "T32n1648_001:0402a23": "所觸知足所染。此謂中戒。云何為上。無所觸",
    "T32n1648_001:0402a24": "知足所染。此謂上戒。下戒成滿令人具足。中",
    "T32n1648_001:0402a25": "戒成滿令天具足。上戒成滿令得解脫。復次",
    "T32n1648_001:0402a26": "戒有四種。謂退分住分勝分達分。云何退分。",
    "T32n1648_001:0402a27": "不除道障礙。離精進人。知而故犯。犯已覆藏。",
    "T32n1648_001:0402a28": "此謂退分。云何住分。於戒成就不起放逸。不",
    "T32n1648_001:0402a29": "生寂見成就住分。於戒定成滿不起放逸。不",
    "T32n1648_001:0402b01": "生寂見成就勝分。於戒定成滿不起放逸。以",
    "T32n1648_001:0402b02": "生寂見成就達分。復次戒有四種。比丘戒。比",
    "T32n1648_001:0402b03": "丘尼戒。不具足戒。白衣戒。云何比丘戒。波羅",
    "T32n1648_001:0402b04": "提木叉威儀。是比丘戒。比丘尼戒。波羅提木",
    "T32n1648_001:0402b05": "叉威儀。是比丘尼戒。沙彌沙彌尼十戒。式叉",
    "T32n1648_001:0402b06": "摩尼戒。是謂不具足戒。優婆塞優婆姨五",
    "T32n1648_001:0402b07": "戒及八戒。是白衣戒。復次戒有四種。謂性戒",
    "T32n1648_001:0402b08": "行戒法志戒初因戒。云何性戒。欝單越戒。",
    "T32n1648_001:0402b09": "此謂性戒。云何行戒。如姓族國土外道等",
    "T32n1648_001:0402b10": "法。是謂行戒。云何法志戒。菩薩入胎戒。是謂",
    "T32n1648_001:0402b11": "法志戒。云何初因戒。菩薩及摩訶迦葉戒。是",
    "T32n1648_001:0402b12": "謂初因戒。",
    "T32n1648_001:0402b13": "復次戒有四種。戒戒集戒滅戒滅道具足。云",
    "T32n1648_001:0402b14": "何戒。戒者有二種。善戒不善戒。此謂戒。云",
    "T32n1648_001:0402b15": "何戒集。善心集善戒。不善心集不善戒。云",
    "T32n1648_001:0402b16": "何滅戒。得善戒滅不善戒。得阿羅漢滅善戒。",
    "T32n1648_001:0402b17": "云何滅道具足戒。謂四正勤。此謂滅道具足",
    "T32n1648_001:0402b18": "戒。如是分別曉了四法。是謂精進非真持",
    "T32n1648_001:0402b19": "戒。是名正勤。復次戒有四種。波羅提木叉威",
    "T32n1648_001:0402b20": "儀戒。命清淨戒。根威儀戒。緣修戒。云何波羅",
    "T32n1648_001:0402b21": "提木叉威儀戒。於此比丘波羅提木叉威儀。",
    "T32n1648_001:0402b22": "所覆住行。行處具足。畏於細罪。正受學可",
    "T32n1648_001:0402b23": "學戒。此者於此師法比丘者。有凡夫善。復次",
    "T32n1648_001:0402b24": "有學無學。不動法波羅提木叉者。是戒是起。",
    "T32n1648_001:0402b25": "是初是行。是護是威儀。是脫是無縛。是諸",
    "T32n1648_001:0402b26": "法面為正受善法。名波羅提木叉義。不越",
    "T32n1648_001:0402b27": "身口業。是威儀所覆者。以此波羅提木叉威",
    "T32n1648_001:0402b28": "儀成就住者。護四威儀。眾行具足者。復有",
    "T32n1648_001:0402b29": "行有非行。云何非行。若有比丘。於彼一人。",
    "T32n1648_001:0402c01": "或施杖竹。或施花葉果實。或施楊枝澡浴。",
    "T32n1648_001:0402c02": "或販弄美惡。或為調戲。或諂諛自進。或恣",
    "T32n1648_001:0402c03": "驅馳遠招會賓。如此諸行佛之所制。謂邪命",
    "T32n1648_001:0402c04": "自活此為非行。復次二種非行。身口非行。云",
    "T32n1648_001:0402c05": "何身非行。若有比丘。以陵慢心往至僧中。",
    "T32n1648_001:0402c06": "排觸大德叨佷自前。或猗或行先坐上位",
    "T32n1648_001:0402c07": "推大於下。或坐猗排調。或拍肩笑語。上座",
    "T32n1648_001:0402c08": "徒跣。自著革屣。耆德下路。己行高陌。以眾",
    "T32n1648_001:0402c09": "異緣故相輕惱。或以勝待少推劣與長。或",
    "T32n1648_001:0402c10": "於浴室燒諸薪木。關閉門戶皆無諮問。或詣",
    "T32n1648_001:0402c11": "水邊輒自先入。嬌身擊搏現諸鄙相。若入",
    "T32n1648_001:0402c12": "他舍超越前後。行坐無次。或在屏處戲弄",
    "T32n1648_001:0402c13": "女人及諸僮女。摩觸其首。如是等過謂身非",
    "T32n1648_001:0402c14": "行。云何口非行。若有比丘。心無敬畏不諮",
    "T32n1648_001:0402c15": "宿望輒自說法。或說波羅提木叉。或拍肩而",
    "T32n1648_001:0402c16": "語。或入他家顧問女人。何所姓字。有可食物",
    "T32n1648_001:0402c17": "不。有者現我我欲得食。如是等語為口非行。",
    "T32n1648_001:0402c18": "一切犯戒此謂非行。云何為行。反於非行。",
    "T32n1648_001:0402c19": "復次比丘有恭敬慚愧。成就威儀無所乏少。",
    "T32n1648_001:0402c20": "攝護諸根能節飲食。初夜後夜未甞睡眠。成",
    "T32n1648_001:0402c21": "就智慧少欲知足。不狎世務起勇猛心。於同",
    "T32n1648_001:0402c22": "學所深生敬重。此謂為行。行處者。謂有行",
    "T32n1648_001:0402c23": "處。有非行處。云何非行處。若有比丘。入於",
    "T32n1648_001:0402c24": "婬舍寡婦舍處女舍不男舍比丘尼舍及諸酒",
    "T32n1648_001:0402c25": "肆。親近國王大臣外道沙門非法伴侶。如是",
    "T32n1648_001:0402c26": "等輩無信樂心。常於四眾不生饒益。甚可厭",
    "T32n1648_001:0402c27": "患。此謂非行處。如佛所說。比丘行非梵行處。",
    "T32n1648_001:0402c28": "云何行非梵行處。謂販賣女色行處可知。",
    "T32n1648_001:0402c29": "復次三種行處。依行處。守護行處。繫縛行",
    "T32n1648_001:0403a01": "處。云何依行處。謂十處功德成就善友。依此",
    "T32n1648_001:0403a02": "功德未聞得聞。若已聞聞已令其增廣。斷除",
    "T32n1648_001:0403a03": "疑悔正見清白。能隨法學深信勇猛。以戒聞",
    "T32n1648_001:0403a04": "施慧念念增長。此謂依行處。云何守護行處。",
    "T32n1648_001:0403a05": "若有比丘。須入他舍及行村里。看地而前不",
    "T32n1648_001:0403a06": "踰尋仞。威容整肅人所瞻敬。不看象馬車乘",
    "T32n1648_001:0403a07": "及男女遊會。不看宮第巷陌仰觀四望。此謂",
    "T32n1648_001:0403a08": "守護行處。云何繫縛行處。如佛所說。若有比",
    "T32n1648_001:0403a09": "丘觀其家境界。此謂繫縛行處。是名為行。以",
    "T32n1648_001:0403a10": "此行處成就故。曰具足行處。畏於細罪者。我",
    "T32n1648_001:0403a11": "於所學畢故。敢造謂畏細罪。復次有說。若起",
    "T32n1648_001:0403a12": "不善心。是謂微過。於此微過心生避遠。見",
    "T32n1648_001:0403a13": "過患畏見出離。此謂於微過見畏。正受學可",
    "T32n1648_001:0403a14": "學者。可學何名。謂七聚威儀正受一切隨逐。",
    "T32n1648_001:0403a15": "此謂正受學可學。此謂波羅提木叉威儀戒。",
    "T32n1648_001:0403a16": "問云何名清淨戒。答謂不犯邪命。云何邪命。",
    "T32n1648_001:0403a17": "懈怠諂曲示相。以瞋罵示相。以施望施。云何",
    "T32n1648_001:0403a18": "懈怠。懈怠有三處。思計欲得。惡他四事。假",
    "T32n1648_001:0403a19": "肅威儀普自稱說。若比丘心懷惡欲貪樂財",
    "T32n1648_001:0403a20": "利。讓勝衣食趣求麁弊。如不欲得。有若愍他。",
    "T32n1648_001:0403a21": "如此四事。此謂緣計懈怠。若有比丘。惡欲",
    "T32n1648_001:0403a22": "貪利。詐現威儀我入禪定。要引供施讀誦經",
    "T32n1648_001:0403a23": "典。此謂威儀懈怠。若有比丘。貪欲諂誑。向",
    "T32n1648_001:0403a24": "人有言。我得聖法栖止閑寂。有若禪習所說",
    "T32n1648_001:0403a25": "深微。示過人相貪利向己廣自宣揚。是謂懈",
    "T32n1648_001:0403a26": "怠。諂曲者。如其心念。虛相推舉。善言稱讚。",
    "T32n1648_001:0403a27": "販弄好惡為調要利。排諧相悅引利自向。此",
    "T32n1648_001:0403a28": "謂諂曲。云何示相。依有利者而為說法。要利",
    "T32n1648_001:0403a29": "為己心不能普。此謂示相。瞋罵示相者。或",
    "T32n1648_001:0403b01": "罵他令畏。或空相毀薄。或加打觸怖人要利。",
    "T32n1648_001:0403b02": "此謂嗔罵示相。云何以施望施者。好為輕施",
    "T32n1648_001:0403b03": "輒要厚答。此謂以施望施。以是諸惡謂為邪",
    "T32n1648_001:0403b04": "命。復有邪命。或施杖竹。或施花葉果實。或",
    "T32n1648_001:0403b05": "施楊枝澡浴。或占相夢悟。觀察星宿。善解禽",
    "T32n1648_001:0403b06": "獸音聲等業。推步吉凶。惡言離散。燒花事火。",
    "T32n1648_001:0403b07": "商旅販賣。將領軍眾蓄銳兵刃。如是種種此",
    "T32n1648_001:0403b08": "謂邪命。若不犯者名清淨戒。問云何守護根",
    "T32n1648_001:0403b09": "威儀戒。答於見聞覺知色聲香味觸法煩惱",
    "T32n1648_001:0403b10": "相著。及受持不犯。此謂守護根威儀戒。此守",
    "T32n1648_001:0403b11": "護根戒以九行成滿。以惡為相斷諸根故。彼",
    "T32n1648_001:0403b12": "對治不作意故如救頭然終不暫捨故。如見",
    "T32n1648_001:0403b13": "難陀。以威儀故。伏惡心故。於定相心。自在",
    "T32n1648_001:0403b14": "故不。守護根人遠離故。於守護根人和合",
    "T32n1648_001:0403b15": "故。問云何修行四事戒。答以此八行已觀修",
    "T32n1648_001:0403b16": "行乞食。一者不為兇險行不為自高行。二者",
    "T32n1648_001:0403b17": "不為裝束不為莊嚴。三者為此身住為自調",
    "T32n1648_001:0403b18": "護。四者為除飢渴。五者為攝受梵行。六常自",
    "T32n1648_001:0403b19": "思惟。飲食為除先病不起新疾。七當以少",
    "T32n1648_001:0403b20": "自安。八無過貪住。問云何不兇險行不自高",
    "T32n1648_001:0403b21": "行。答我以貪食勇健。兇險戲暴爭競馳走。是",
    "T32n1648_001:0403b22": "兇險行高慢自舉不知厭足。如嗔者打撲。不",
    "T32n1648_001:0403b23": "裝束莊嚴者。為身分充滿面貌肥悅。令人愛",
    "T32n1648_001:0403b24": "樂情無厭足。是有欲人為此身住為自調護",
    "T32n1648_001:0403b25": "者。貪身安住如轂須膏。除飢渴者。常資少",
    "T32n1648_001:0403b26": "食。如是修行猶瘡塗藥。攝受梵行者。依少食",
    "T32n1648_001:0403b27": "力樂得聖道。如是修行猶食子想。為除先病",
    "T32n1648_001:0403b28": "不起新疾者。不少不多。如是修習如服湯藥。",
    "T32n1648_001:0403b29": "以少自安者。以少功德自安己身。常應習行",
    "T32n1648_001:0403c01": "如看病人。無過者。以少自安。如是修行不令",
    "T32n1648_001:0403c02": "身無。是智慧所歎。是故無過安住。若食調",
    "T32n1648_001:0403c03": "適未甞懈怠。初中後夜亦不眠睡。成就安",
    "T32n1648_001:0403c04": "隱。如是以此八行。已觀修行乞食當如是修。",
    "T32n1648_001:0403c05": "復次此八行略為四觀。謂可斷觀。事觀。以少",
    "T32n1648_001:0403c06": "自安觀。以少功德觀。問云何可斷觀。答不為",
    "T32n1648_001:0403c07": "兇險行。不為自高。不為先身。不為嚴首。此",
    "T32n1648_001:0403c08": "謂可斷觀。為此身住。為正調護。為除飢渴。為",
    "T32n1648_001:0403c09": "攝受梵行。此謂事觀。我當除先病不起新疾",
    "T32n1648_001:0403c10": "者。此謂以少自安觀。我當以少自安無過成",
    "T32n1648_001:0403c11": "安樂住。此謂少功德觀。此四觀此四觀已",
    "T32n1648_001:0403c12": "略成三。謂斷二邊得中具足。以斷觀斷欲樂",
    "T32n1648_001:0403c13": "著。謂除飢渴斷於本疾不起新疾。又以此觀",
    "T32n1648_001:0403c14": "斷著身疲。餘中具足觀應當修行。又觀衣服。",
    "T32n1648_001:0403c15": "為除風寒暑蚊虻蟻觸。為生慚恥遮覆醜露。",
    "T32n1648_001:0403c16": "於具足觀如是修行。又觀服藥乃至疾病。若",
    "T32n1648_001:0403c17": "如此說當何時觀。於乞食服藥一飡時觀。又",
    "T32n1648_001:0403c18": "於衣服臥具及初得時觀。又於日日時時中",
    "T32n1648_001:0403c19": "觀我命由他是故當觀。如是一切皆成觀行。",
    "T32n1648_001:0403c20": "先師所說四種受用。謂盜受用。負債受用。家",
    "T32n1648_001:0403c21": "財受用。主受用。云何盜受用。謂犯戒人受",
    "T32n1648_001:0403c22": "用。云何負債受用。謂無慚無愧邪命人受用。",
    "T32n1648_001:0403c23": "云何家財受用。謂精進人受用。云何為主受",
    "T32n1648_001:0403c24": "用。謂聖人受用。復有二種受用。謂穢污受",
    "T32n1648_001:0403c25": "用。清白受用。云何污穢。有慚愧人而不能",
    "T32n1648_001:0403c26": "觀。是名污穢。云何清白。有慚愧人觀知自節",
    "T32n1648_001:0403c27": "有厭惡想。此謂清白。以清白故。常當修習",
    "T32n1648_001:0403c28": "四事可知。此謂修行四事戒。於是律儀戒者。",
    "T32n1648_001:0403c29": "以深信應令滿。命清淨戒者。以深精進應令",
    "T32n1648_001:0404a01": "滿。根威儀戒者。以深信應令滿。修行四事",
    "T32n1648_001:0404a02": "者。以深慧應令滿。於此命清淨戒。是隨從律",
    "T32n1648_001:0404a03": "儀。何以故。不為壽命。而斷諸事安者。所作得",
    "T32n1648_001:0404a04": "身口業威儀。此二種戒是隨從根威儀。何以",
    "T32n1648_001:0404a05": "故。謂於善以守護心。善守護身口業。修行四",
    "T32n1648_001:0404a06": "事。是根威儀。何以故。已知集相依處。違厭正",
    "T32n1648_001:0404a07": "念正定如此。世尊所說。若有比丘。能知揣",
    "T32n1648_001:0404a08": "食。及知五欲。具足於此律儀及命清淨。是戒",
    "T32n1648_001:0404a09": "陰所攝。根律儀戒。是定陰所攝。修行四事戒。",
    "T32n1648_001:0404a10": "是慧陰所攝。何者令受戒清淨。若比丘初受",
    "T32n1648_001:0404a11": "禪法。於七聚中觀於自身。若具犯波羅夷。斷",
    "T32n1648_001:0404a12": "比丘法住不具足戒。若住具足戒。當得勝法。",
    "T32n1648_001:0404a13": "是先師所說。若見犯僧伽婆尸沙。以眾事懺",
    "T32n1648_001:0404a14": "悔。若見犯餘罪。於其所犯向一人懺。若見犯",
    "T32n1648_001:0404a15": "邪命。於其所犯作相應懺。如此悔已我不更",
    "T32n1648_001:0404a16": "作。見如是受持犯根威儀。及修行四事。我不",
    "T32n1648_001:0404a17": "更作。若受持者當得未來勝上威儀。彼人如",
    "T32n1648_001:0404a18": "是從清淨戒。所有身口業可作現作。當觀彼",
    "T32n1648_001:0404a19": "彼作善除惡。當觀朝夕住清淨戒。若如是者",
    "T32n1648_001:0404a20": "令戒清淨。何戒清淨相者。成相應及諸煩惱",
    "T32n1648_001:0404a21": "不起退悔。得定成滿。謂清淨相戒。幾行住",
    "T32n1648_001:0404a22": "者。以二戒住。一稱量犯戒過患。二稱量戒功",
    "T32n1648_001:0404a23": "德。何等稱量過患。若人犯戒成非功德。成諸",
    "T32n1648_001:0404a24": "惡處畏於四眾。疑難智人有戒棄避。不可教",
    "T32n1648_001:0404a25": "禪。天人鄙穢。眾所憎薄。思所犯戒。見人讚",
    "T32n1648_001:0404a26": "歎持戒功德。心悔不信。於四眾中每生忿諍。",
    "T32n1648_001:0404a27": "於其親友多起嫌怨。背有戒人成惡朋黨。不",
    "T32n1648_001:0404a28": "復堪得殊勝定法。雖假嚴飾而故醜陋。猶如",
    "T32n1648_001:0404a29": "屎尿人所憎惡。如模範等尠有所堪。如瘀泥",
    "T32n1648_001:0404b01": "等於現未來無所饒益。常生憂悴。若已作罪",
    "T32n1648_001:0404b02": "追生慚悔心不安隱。如盜在獄心不樂聖。如",
    "T32n1648_001:0404b03": "旃陀羅無欲王位。其有聞慧樂說功德。人",
    "T32n1648_001:0404b04": "不貴敬。猶如糞火。生不如處死時惛忘。神行",
    "T32n1648_001:0404b05": "惡道。如此等過是可稱量。若變此惡成戒功",
    "T32n1648_001:0404b06": "德。亦可稱量。如是稱量。其犯戒者。心意粗",
    "T32n1648_001:0404b07": "屈。情悉退散。其有戒者。唯深精進。倍生信",
    "T32n1648_001:0404b08": "敬。成精進人。成信敬人。一心護戒如蟻守卵。",
    "T32n1648_001:0404b09": "如犛牛愛尾。如護一子。如護一眼。如巫師護",
    "T32n1648_001:0404b10": "身。如貧人護寶。如海師護舶。此諸護中我所",
    "T32n1648_001:0404b11": "修戒最應敬護。如是受持心被擁衛。安住禪",
    "T32n1648_001:0404b12": "定戒得守護。",
    "T32n1648_001:0404b13": "解脫道論卷第一"
}