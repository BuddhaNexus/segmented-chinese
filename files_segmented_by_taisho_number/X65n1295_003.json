{
    "X65n1295_003:0487b14": "禪宗頌古聯珠通集卷第三",
    "X65n1295_003:0487b16": "宋池州報恩光孝禪寺沙門法應　集",
    "X65n1295_003:0487b17": "元紹興天衣萬壽禪寺沙門普會續集",
    "X65n1295_003:0487b18": "菩薩機緣",
    "X65n1295_003:0487b19": "文殊師利。在靈山會上諸佛集處。見一女子近",
    "X65n1295_003:0487b20": "佛坐入於三昧。文殊白佛。云何此女得近佛坐。",
    "X65n1295_003:0487b21": "佛云。汝但覺此女令從三昧起。汝自問之。文殊",
    "X65n1295_003:0487b22": "繞女子三帀。鳴指一下。乃至托上梵天。盡其神",
    "X65n1295_003:0487b23": "力而不能出。佛云。假使百千文殊。亦出此女定",
    "X65n1295_003:0487b24": "不得。下方過四十二恒沙國土有罔明菩薩。能",
    "X65n1295_003:0487c01": "出此女定。須臾罔明至佛所。佛敕出此女定。罔",
    "X65n1295_003:0487c02": "明即於女子前鳴指一下。女子於是從定而出",
    "X65n1295_003:0487c03": "　有尊宿問僧曰。文殊是七佛之師。為甚麼出",
    "X65n1295_003:0487c04": "女子定不得。罔明為甚麼却出得。僧無對　翠",
    "X65n1295_003:0487c05": "巖芝和尚云。僧投寺裏宿。賊打不防家。　頌曰。",
    "X65n1295_003:0487c06": "文殊托上梵天。罔明輕輕彈指。女子黃面瞿曇。看他",
    "X65n1295_003:0487c07": "一倒一起。(天衣懷)。",
    "X65n1295_003:0487c08": "千眼莫辯來由。孤坐是何三昧。文殊著力雖多。女子",
    "X65n1295_003:0487c09": "隨邪亦殺。罔明關捩有誰知。雨過春山如潑黛。(佛",
    "X65n1295_003:0487c10": "慧泉)。",
    "X65n1295_003:0487c11": "罔明彈指也尋常。豈是文殊智不長。因憶江南二三",
    "X65n1295_003:0487c12": "月。鷓鴣啼處百華香。(佛印元)。",
    "X65n1295_003:0487c13": "佛性天真事。誰云別有師。罔明彈指處。女子出禪時。",
    "X65n1295_003:0487c14": "不費纖毫力。何曾動所思。眾生總平等。日用自多疑。",
    "X65n1295_003:0487c15": "(真淨文)。",
    "X65n1295_003:0487c16": "百千文殊出不得。罔明不費纖毫力。落霞與孤鶩齊",
    "X65n1295_003:0487c17": "飛。秋水共長天一色。(雲居祐)。",
    "X65n1295_003:0487c18": "獨坐靈山誰得知。罔明出定破羣迷。如今四海皆通",
    "X65n1295_003:0487c19": "達。信道無心總不疑。(雲蓋智)。",
    "X65n1295_003:0487c20": "文殊用盡平生力。罔明彈指便回來。不是老胡深有",
    "X65n1295_003:0487c21": "意。雙眸未肎為渠開。(成枯木)。",
    "X65n1295_003:0487c22": "拂拭瑤琴月下彈。調高雪曲和還難。五矦費盡平生",
    "X65n1295_003:0487c23": "志。從此詩書懶更看。(寶峯照)。",
    "X65n1295_003:0487c24": "坐擁羣峯覆白雲。鶯啼深谷不知春。巖前華雨紛紛",
    "X65n1295_003:0488a01": "落。夢覺初回識故人。(石門易)。",
    "X65n1295_003:0488a02": "一拳拳倒黃鶴樓。一踢踢翻鸚鵡洲。欲識罔明彈出",
    "X65n1295_003:0488a03": "定。青山不動水長流。(智海清)。",
    "X65n1295_003:0488a04": "當機密薦箇中玄。女子何因坐佛前。切莫途中為解",
    "X65n1295_003:0488a05": "礙。刻舟求劍實徒然。(禾山方)。",
    "X65n1295_003:0488a06": "女子文殊與罔明。禪徒畢竟如何委。除非格外妙投",
    "X65n1295_003:0488a07": "機。始信波濤元是水。(龍牙才)。",
    "X65n1295_003:0488a08": "出定只消彈指。佛法豈用工夫。我今要用便用。不管",
    "X65n1295_003:0488a09": "罔明文殊。(洪覺範)。",
    "X65n1295_003:0488a10": "畵得天然別。花間試展開。黃鶯偷眼覰。不敢下枝來。",
    "X65n1295_003:0488a11": "(慈受深)。",
    "X65n1295_003:0488a12": "出得出不得。初不離是定。聖者超凡情。凡人而乃聖。",
    "X65n1295_003:0488a13": "到用與橫拈。扶邪及顯正。春雨春風竹戶涼。落花啼",
    "X65n1295_003:0488a14": "鳥千峯靜。(龍門遠)。",
    "X65n1295_003:0488a15": "瞿曇身心如泥。女子肝腸似鐵。文殊貪尋鍋子。罔明",
    "X65n1295_003:0488a16": "由來著楔。歷觀大地眾生。不解閉門作活。不動干戈",
    "X65n1295_003:0488a17": "建太平。雨過青山如黛潑。(佛燈珣)。",
    "X65n1295_003:0488a18": "女子與瞿曇。自起還自倒。無眼傍觀人。投身入荒草。",
    "X65n1295_003:0488a19": "(月菴果)。",
    "X65n1295_003:0488a20": "二菩薩出定。咲殺老禪和。富嫌千口少。貧恨一身多。",
    "X65n1295_003:0488a21": "(圓覺演)。",
    "X65n1295_003:0488a22": "不假文殊神通。休要罔明彈指。爾時靈山會中。女子",
    "X65n1295_003:0488a23": "從定而起。(鼓山珪)。",
    "X65n1295_003:0488a24": "出得出不得。是定非正定。罔明與文殊。喪却窮性命。",
    "X65n1295_003:0488b01": "(徑山杲)。",
    "X65n1295_003:0488b02": "文殊出不得。罔明却出得。叵耐這冤家。冷地裏作賊。",
    "X65n1295_003:0488b03": "(白楊順)。",
    "X65n1295_003:0488b04": "文殊彈指。罔明出定。今日重新。打翻舊令。女子瞿曇。",
    "X65n1295_003:0488b05": "在我心鏡。(楚安方)。",
    "X65n1295_003:0488b06": "【續收】入定出定。因邪打正。堪咲文殊。春行秋令。(石[(工*几)/石]明)。",
    "X65n1295_003:0488b07": "長江輥底浪如銀。秋日白蘋紅蓼新。莫怪扁舟難到",
    "X65n1295_003:0488b08": "岸。行船由在把梢人。(慈受深)。",
    "X65n1295_003:0488b09": "大定等虗空。廓然誰辨的。女子與瞿曇。據令何調直。",
    "X65n1295_003:0488b10": "師子奮迅兮搖蕩乾坤。象王回旋兮不費餘力。孰勝",
    "X65n1295_003:0488b11": "孰負誰出誰入。雨散雲收青天白日。君不見。馬駒踏",
    "X65n1295_003:0488b12": "殺天下人。臨濟未是白拈賊。(圓悟勤)。",
    "X65n1295_003:0488b13": "抹粉塗坏恰我獃。神頭鬼面舞三臺。千千萬萬人窺",
    "X65n1295_003:0488b14": "看。子細不知誰見來。(開福寧)。",
    "X65n1295_003:0488b15": "懷藏日月。八面玲瓏。袖裏金鎚。鮮血通紅。香風[颱台+弗][颱台+弗]。",
    "X65n1295_003:0488b16": "花雨濛濛。兵隨印轉處萬里長虹。將逐符行時些子",
    "X65n1295_003:0488b17": "神通。(南堂興)。",
    "X65n1295_003:0488b18": "四箇沒意智漢。做處總無畔岸。一狀領過堦前。與伊",
    "X65n1295_003:0488b19": "據欵結案。(開善謙)。",
    "X65n1295_003:0488b20": "出得出不得。滿面是埃塵。愁人莫向愁人說。說向愁",
    "X65n1295_003:0488b21": "人愁殺人。(應菴華)。",
    "X65n1295_003:0488b22": "金不博金。水不洗水。兩既不成。一何有爾。罔明文殊。",
    "X65n1295_003:0488b23": "靴裏動指。(尼無著總)。",
    "X65n1295_003:0488b24": "一畆之地。三蛇九鼠。子細看來。是何面胔。(佛縣光)。",
    "X65n1295_003:0488c01": "苦瓠連根苦。同坑無異土。二千年已前。一火破落戶。",
    "X65n1295_003:0488c02": "(或菴體)。",
    "X65n1295_003:0488c03": "出得何如未出時。瞎驢成隊喪全機。如今四海平如",
    "X65n1295_003:0488c04": "砥。蘆笛迎風撩亂吹。(密菴傑)。",
    "X65n1295_003:0488c05": "人平不語。水平不流。瞿曇女子。鬼面神頭。(肯堂充)。",
    "X65n1295_003:0488c06": "出得出不得。攧落精靈窟。何處不風流。祖師無妙訣。",
    "X65n1295_003:0488c07": "(松源岳)。",
    "X65n1295_003:0488c08": "子不嫌母醜。犬不厭家貧。舉頭天外看。誰是我般人。",
    "X65n1295_003:0488c09": "(孤峯深)。",
    "X65n1295_003:0488c10": "文死罔明休卜度。瞿曇女子謾鍼錐。推倒鐵山歸去",
    "X65n1295_003:0488c11": "也。縱橫十字更由誰。(石菴玿)。",
    "X65n1295_003:0488c12": "誰在畵樓西。相逢語咲低。到家春色晚。華落鷓鴣啼。",
    "X65n1295_003:0488c13": "(雪菴瑾)。",
    "X65n1295_003:0488c14": "文殊遶三帀。罔明輕彈指。世尊努眼睛。女子從定起。",
    "X65n1295_003:0488c15": "(幻菴覺)。",
    "X65n1295_003:0488c16": "鵲鵶午夜破雲飛。寶印無私孰解提。若道罔明能出",
    "X65n1295_003:0488c17": "定。是人拔舌入阿鼻。(劒門分)。",
    "X65n1295_003:0488c18": "古老相傳鬼叫坑。看來人鬼不多爭。早知鬼便是人",
    "X65n1295_003:0488c19": "作。夜半三更也可行。(無準範)。",
    "X65n1295_003:0488c20": "鮑叔眼下安眉。趙哥口邊著耳。驀然狹路相逢。兩個",
    "X65n1295_003:0488c21": "是甚面胔。(斷橋倫)。",
    "X65n1295_003:0488c22": "出得出不得。渠儂得自由。神頭并鬼面。敗闕當風流。",
    "X65n1295_003:0488c23": "(無門開)。",
    "X65n1295_003:0488c24": "是定出得不得。關捩初無多子。文殊神通太過。罔明",
    "X65n1295_003:0489a01": "輕輕彈指。(橫川珙)。",
    "X65n1295_003:0489a02": "文殊師利。令善財童子採藥。云是藥者採將來。",
    "X65n1295_003:0489a03": "善財徧採無不是藥。却來白云。無不是者。殊云。",
    "X65n1295_003:0489a04": "是藥者採將來。善財拈一枝草度與殊。殊接得",
    "X65n1295_003:0489a05": "示眾云。此藥能殺人亦能活人。　頌曰。",
    "X65n1295_003:0489a06": "是藥拈來更不疑。師資相見在臨時。從茲病甚無醫",
    "X65n1295_003:0489a07": "處。殺活還應作者知。(佛印元)。",
    "X65n1295_003:0489a08": "信手拈來草最靈。一枝能殺亦能生。曼殊室裏開金",
    "X65n1295_003:0489a09": "口。直至如今藥道行。(正覺逸)。",
    "X65n1295_003:0489a10": "大地蒼生病似麻。吉祥靈藥示無涯。其間殺活難分",
    "X65n1295_003:0489a11": "辨。又是重添眼裏花。(保寧勇)。",
    "X65n1295_003:0489a12": "藥病相治貶更褒。當機殺活按吹毛。毗盧海闊烟波",
    "X65n1295_003:0489a13": "靜。誰把長竿釣巨鰲(照覺總)。",
    "X65n1295_003:0489a14": "歷劫何曾異。明明百草頭。甘和苦澁味。死活病須瘳。",
    "X65n1295_003:0489a15": "好咲文殊老。憐兒不覺羞。(雲溪恭)。",
    "X65n1295_003:0489a16": "善財拈起一枝草。持來度與文殊老。殺活雖然在手",
    "X65n1295_003:0489a17": "中。徧界不藏光杲杲。(楚安方)。",
    "X65n1295_003:0489a18": "【續收】善財採藥不知名。度與文殊用得靈。便把黃連當",
    "X65n1295_003:0489a19": "甘草。等閑殺活幾多人。(鐵山仁)。",
    "X65n1295_003:0489a20": "採藥與用藥。相逢一會家。殺人活人不眨眼。白玉無",
    "X65n1295_003:0489a21": "瑕却有瑕。(石田薰)。",
    "X65n1295_003:0489a22": "一莖草上定綱宗。殺活全歸掌握中。未舉已前先薦",
    "X65n1295_003:0489a23": "得。分明鷂子過遼東。(掩室開)。",
    "X65n1295_003:0489a24": "【增收】文殊問菴提遮女云。生以何為義。女云。生以不",
    "X65n1295_003:0489b01": "生生為生義。殊云。如何是生以不生生為生義。",
    "X65n1295_003:0489b02": "女云。若能明知地水火風四緣。未甞自得有所",
    "X65n1295_003:0489b03": "和合。而能隨其所宜。以為生義。殊又問。死以何",
    "X65n1295_003:0489b04": "為義。女云。死以不死死為死義。殊云。如何是死",
    "X65n1295_003:0489b05": "以不死死為死義。女云。若能明知地水火風四",
    "X65n1295_003:0489b06": "緣。未甞自得有所離散。而能隨其所宜。以為死",
    "X65n1295_003:0489b07": "義。　頌曰。",
    "X65n1295_003:0489b08": "生以不生生。死以不死死。根本豁然明。應時超佛祖。",
    "X65n1295_003:0489b09": "隨宜離散與和合。十字縱橫活鱍鱍。金剛寶劒倚天",
    "X65n1295_003:0489b10": "寒。外道天魔皆膽慴。(圓悟勤)。",
    "X65n1295_003:0489b11": "生以不生生為生。指天指地四方行。死以不死死為",
    "X65n1295_003:0489b12": "死。雙林樹下亦如此。生不生死不死。四十九年無一",
    "X65n1295_003:0489b13": "字。掣斷金鎻天麒麟。突出金毛師子子。(南堂興)。",
    "X65n1295_003:0489b14": "生無所生。死無所死。風動塵飛。波澄浪止。和合離散。",
    "X65n1295_003:0489b15": "隨處發現。滿月彎弓。雙雕一箭。(佛性泰)。",
    "X65n1295_003:0489b16": "問處分明答處端。當機覿面不相謾。死生生死元無",
    "X65n1295_003:0489b17": "際。月上青山玉一團。(簡翁敬)。",
    "X65n1295_003:0489b18": "【增收】文殊三處度夏。一月在魔宮。一月在長者家。一",
    "X65n1295_003:0489b19": "月在婬坊。夏畢却歸世尊會中解制。迦葉欲白",
    "X65n1295_003:0489b20": "槌擯出。纔舉此念。見會中有無量釋迦無量文",
    "X65n1295_003:0489b21": "殊無量迦葉無量楗稚。迦葉既見。世尊云汝擯",
    "X65n1295_003:0489b22": "那箇文殊　晦室明云。文殊徧越聖制。固是罪",
    "X65n1295_003:0489b23": "不容誅。大小世尊前。言不副後語。楞嚴會上道。",
    "X65n1295_003:0489b24": "如是文殊。若有二相即非文殊。者裏又道。欲擯",
    "X65n1295_003:0489c01": "出那箇文殊。惑亂不少。育王當時作迦葉。且放",
    "X65n1295_003:0489c02": "過文殊。但擯出世尊一箇。何故。殺一有罪而天",
    "X65n1295_003:0489c03": "下咸服。　頌曰。",
    "X65n1295_003:0489c04": "千峯月照楚江秋。衲子初開布袋頭。聞道淮南米價",
    "X65n1295_003:0489c05": "賤。便隨船子下楊州。(褚衲秀)。",
    "X65n1295_003:0489c06": "大象不遊兔徑。燕雀安知鴻鵠。據令宛若成風。破的",
    "X65n1295_003:0489c07": "渾如齧鏃。徧界是文殊。徧界是迦葉。相對各儼然。舉",
    "X65n1295_003:0489c08": "槌何處罰。好一劄。金色頭陀曾落節。(圓悟勤)。",
    "X65n1295_003:0489c09": "剎剎塵塵見不難。頭陀何苦被他瞞。當初若論收姦",
    "X65n1295_003:0489c10": "細。莫把瞿曇做佛看。(心聞賁)。",
    "X65n1295_003:0489c11": "天高雲靜月彎彎。雨過秋空眼界寬。百億文殊真妙",
    "X65n1295_003:0489c12": "體。分明只在一毫端。(正堂辯)。",
    "X65n1295_003:0489c13": "三處移場定是非。頑心全不改毫釐。胡言漢語憑誰",
    "X65n1295_003:0489c14": "會。鐵額銅頭也皺眉。(密菴傑)。",
    "X65n1295_003:0489c15": "錦衣公子春遊慣。白首佳人懊恨多。彼富尚嫌千口",
    "X65n1295_003:0489c16": "少。自貧無奈一身何。(月庭忠)。",
    "X65n1295_003:0489c17": "舍利弗入城。遙見月上女出城。弗心口思惟。此",
    "X65n1295_003:0489c18": "姉見佛。不知得忍不。我試問之。纔近便問。甚麼",
    "X65n1295_003:0489c19": "處去。女曰。如舍利弗與麼去。弗云。我方入城。汝",
    "X65n1295_003:0489c20": "當出城。云何言如舍利弗與麼去。女云。諸佛弟",
    "X65n1295_003:0489c21": "子當依何住。弗云。諸佛弟子當依大涅槃而住。",
    "X65n1295_003:0489c22": "女云。諸佛弟子既依大涅槃而住。而我如舍利",
    "X65n1295_003:0489c23": "弗與麼去。　頌曰。",
    "X65n1295_003:0489c24": "淡籠煙深瑣霧。鶖子寧知此條路。直饒撞入涅槃城。",
    "X65n1295_003:0490a01": "未免隨他與麼去。月上女實堪悲。愛將青黛畵峨眉。",
    "X65n1295_003:0490a02": "(佛慧泉)。",
    "X65n1295_003:0490a03": "本來正體徹根源。出入同途只此門。已住如來大解",
    "X65n1295_003:0490a04": "脫。掌中至寶耀乾坤。(圓悟勤)。",
    "X65n1295_003:0490a05": "重城曉入冒輕煙。閙市相逢豈偶然。一句等閑相借",
    "X65n1295_003:0490a06": "問。平田忽爾浪滔天。月上女實堪憐。雲髻高梳何處",
    "X65n1295_003:0490a07": "去。借婆裙子拜婆年。(佛性泰)。",
    "X65n1295_003:0490a08": "涅槃一路同來往。寸步寧虧達本鄉。鶖子黠兒輕借",
    "X65n1295_003:0490a09": "便。由如啞子喫生薑。月上女太無良。不塗紅粉自風",
    "X65n1295_003:0490a10": "光。金瑣玄關留不住。百尺竿頭信脚行。(佛燈珣)。",
    "X65n1295_003:0490a11": "【續收】出入分明報已知。更言何處有狐疑。但如鶖子恁",
    "X65n1295_003:0490a12": "麼去。莫管傍人說是非。(文殊道)。",
    "X65n1295_003:0490a13": "如舍利弗與麼去。千人萬人攔不住。優游自在涅槃",
    "X65n1295_003:0490a14": "城。步步蓮華隨足舉。(且菴仁)。",
    "X65n1295_003:0490a15": "相逢打鼓弄琵琶。須是還他兩會家。曲罷不知何處",
    "X65n1295_003:0490a16": "去。夕陽斜映暮天霞。(石菴玿)。",
    "X65n1295_003:0490a17": "有禮有樂。能放能收。人平不語。水平不流。漢地不收",
    "X65n1295_003:0490a18": "秦不管。又騎驢子下楊州。(無際派)。",
    "X65n1295_003:0490a19": "月上女曾與麼去。我今亦依如是住。明明今古不曾",
    "X65n1295_003:0490a20": "藏。一點靈光常獨露。(月林觀)。",
    "X65n1295_003:0490a21": "大地絕纖塵。面南看北斗。嫁雞逐雞飛。嫁狗逐狗走。",
    "X65n1295_003:0490a22": "(雪菴瑾)。",
    "X65n1295_003:0490a23": "【增收】舍利弗因維摩詰室有一天女散華。次問言。汝",
    "X65n1295_003:0490a24": "何不轉却女身。曰我從十二年來求女人相了",
    "X65n1295_003:0490b01": "不可得。當何所轉。即時天女以神通力變舍利",
    "X65n1295_003:0490b02": "弗作天女。天乃化身如舍利弗。而問言。何不轉",
    "X65n1295_003:0490b03": "却女身。弗以天女像而答。我今不知何轉而變",
    "X65n1295_003:0490b04": "為女身。天曰。舍利弗若能轉此女身。則一切女",
    "X65n1295_003:0490b05": "人亦當能轉。如舍利弗非女而現女身。一切女",
    "X65n1295_003:0490b06": "人亦復如是。雖現女身而非女也。即時攝舍利",
    "X65n1295_003:0490b07": "弗身。還復如故。而問言。女身色相今何所在。舍",
    "X65n1295_003:0490b08": "利弗言。女身色相無在無不在。天曰。一切諸法",
    "X65n1295_003:0490b09": "亦復如是。無在無不在。　頌曰。",
    "X65n1295_003:0490b10": "鶖子已圓無漏種。換却身形總不知。通途一貫非他",
    "X65n1295_003:0490b11": "物。午夜胡僧步雪歸。(正堂辯)。",
    "X65n1295_003:0490b12": "賓頭盧尊者。赴阿育王宮大會。王行香次作禮",
    "X65n1295_003:0490b13": "問曰。承聞尊者親見佛來是不。者以手策起眉",
    "X65n1295_003:0490b14": "毛曰。會麼。王曰不會。者曰。阿耨達池龍王請佛",
    "X65n1295_003:0490b15": "齋。吾是時亦預其數。　頌曰。",
    "X65n1295_003:0490b16": "拈起眉毛示育王。當時凡聖絕商量。從來對眾難收",
    "X65n1295_003:0490b17": "拾。眼上依前兩簇長。(佛印元)。",
    "X65n1295_003:0490b18": "一翳在眼空花亂墜。狹路相逢難為回避。大王還識",
    "X65n1295_003:0490b19": "老僧無。似雪眉毛長窣地。(佛慧泉)。",
    "X65n1295_003:0490b20": "我佛親見賓頭盧。眉長髮短雙眉麤。阿育王猶疑狐。",
    "X65n1295_003:0490b21": "唵摩呢噠哩悉哩蘇嚧。(保寧勇)。",
    "X65n1295_003:0490b22": "【續收】靈山會上舊家風。脫略從茲勢莫窮。金斗峯前重",
    "X65n1295_003:0490b23": "漏泄。莫將附子當天雄。(正堂辨)。",
    "X65n1295_003:0490b24": "尊者親曾見佛來。雙眉策起咲顏開。古今不隔絲毫",
    "X65n1295_003:0490c01": "許。天上人間孰可陪。(佛照光)。",
    "X65n1295_003:0490c02": "以手策起眉毛。千聖從來不識。一會靈山儼然。說甚",
    "X65n1295_003:0490c03": "今朝昨日。(月林觀)。",
    "X65n1295_003:0490c04": "策起眉毛答問端。親曾見佛不相謾。至今應供四天",
    "X65n1295_003:0490c05": "下。春在梅梢帶雪寒。(天童淨)。",
    "X65n1295_003:0490c06": "尊者當時親見佛。眉毛策起有來端。頂門[翟*欠]瞎金剛",
    "X65n1295_003:0490c07": "眼。恩大難酬雨露寬。(枯禪鏡)。",
    "X65n1295_003:0490c08": "厖眉策起貌稜層。見佛元來却不曾。南嶽天台相撞",
    "X65n1295_003:0490c09": "著。被人喚作捉齋僧。(巳菴深)。",
    "X65n1295_003:0490c10": "策起眉毛示育王。分明佛面露堂堂。至今阿耨池中",
    "X65n1295_003:0490c11": "水。流落人間潤八荒。(天目禮)。",
    "X65n1295_003:0490c12": "君王一語出如綸。尊者眉毛八字分。四海風清煙浪",
    "X65n1295_003:0490c13": "靜。碧天無際水無垠。(無準範)。",
    "X65n1295_003:0490c14": "尊者策眉王不會。十方剎土古風清。佛齋勝會親曾",
    "X65n1295_003:0490c15": "預。不是尋常粥飯僧。(橫川珙)。",
    "X65n1295_003:0490c16": "殃崫摩羅未出家時。事外道受教。為憍尸迦欲",
    "X65n1295_003:0490c17": "登王位。用千人拇指為花冠。所得九百九十九。",
    "X65n1295_003:0490c18": "唯欠一指。遂欲殺母取指。時佛在靈山。以天眼",
    "X65n1295_003:0490c19": "觀之。乃化作沙門在殃崫前。殃崫遂釋母欲殺",
    "X65n1295_003:0490c20": "佛。佛徐行。殃崫急行追不及。乃喚曰。瞿曇住住。",
    "X65n1295_003:0490c21": "佛告曰。我住久矣。是汝不住。殃崫聞之心忽開",
    "X65n1295_003:0490c22": "悟。遂棄刃投佛出家。佛即授與落髮披衣。　頌",
    "X65n1295_003:0490c23": "曰。",
    "X65n1295_003:0490c24": "殃崫雄雄方勇銳。瞿曇住住息風波。殺人作佛當頭",
    "X65n1295_003:0491a01": "劄。覆雨翻雲在剎那。(踈山如)。",
    "X65n1295_003:0491a02": "急行緩步無前後。渾踏長安路一條。殃崫回頭知住",
    "X65n1295_003:0491a03": "處。便能平步上雲霄。花冠不用娘生指。鬚髮寧煩費",
    "X65n1295_003:0491a04": "力搖。好是移花兼蝶至。等閑買石得雲饒。(佛燈珣)。",
    "X65n1295_003:0491a05": "【續收】我住久矣是汝不住。是汝若住鼻孔相拄。不動步",
    "X65n1295_003:0491a06": "而徧界遊。師姑畢竟女兒作。(雲居悟)。",
    "X65n1295_003:0491a07": "從人求覓枉奔波。過在孳生口數多。殺却渾家仍自",
    "X65n1295_003:0491a08": "殺。誰能奈得你儂何。(野雲南)。",
    "X65n1295_003:0491a09": "殃崫摩羅既出家為沙門。因持鉢入城至一長",
    "X65n1295_003:0491a10": "者家。值其婦產難。子母未分。長者云。瞿曇弟子",
    "X65n1295_003:0491a11": "汝為至聖。當有何法能免產難。殃崫曰。我乍入",
    "X65n1295_003:0491a12": "道未知此法。當去問佛却來相報。遽返白佛。具",
    "X65n1295_003:0491a13": "陳上事。佛告曰。汝速去說。我自從賢聖法來未",
    "X65n1295_003:0491a14": "曾殺生。殃崫往告。其婦人聞之。當時分免。母子",
    "X65n1295_003:0491a15": "平安。　頌曰。",
    "X65n1295_003:0491a16": "聖法從來不殺生。本無生殺亘精明。是諸人我皆空",
    "X65n1295_003:0491a17": "相。一切冤親盡假名。甘露纔霑除熱惱。玉蓮金子兩",
    "X65n1295_003:0491a18": "敷榮。(覺海元)。",
    "X65n1295_003:0491a19": "月裏姮娥不畵眉。只將雲霧作羅衣。不知夢逐青鸞",
    "X65n1295_003:0491a20": "去。猶把花枝蓋面歸。(鼓山珪)。",
    "X65n1295_003:0491a21": "華陰山前百尺井。中有寒泉徹骨冷。誰家女子來照",
    "X65n1295_003:0491a22": "影。不照其餘照斜領。(徑山杲)。",
    "X65n1295_003:0491a23": "【續收】不遲一步不疾一刻。明眼衲僧如何會得。粉骨碎",
    "X65n1295_003:0491a24": "身未足酬。一句了然超百億。(尼無著總)。",
    "X65n1295_003:0491b01": "賢聖劫來未曾殺。而今斷這一刀休。果然葛怛胷中",
    "X65n1295_003:0491b02": "落。笑殺靈山老比丘。(密菴傑)。",
    "X65n1295_003:0491b03": "不因一事不長一智。不曾殺生了無忌諱。傅言送語",
    "X65n1295_003:0491b04": "當風流。拈得口兮失却鼻。(木菴永)。",
    "X65n1295_003:0491b05": "賢聖中來不殺生。其家子母自團圓。陰陽造化初無",
    "X65n1295_003:0491b06": "迹。春在花枝特地妍。(天目禮)。",
    "X65n1295_003:0491b07": "綵仗神旗獵曉風。鷄人催唱鼓鼕鼕。銅壺漏永何時",
    "X65n1295_003:0491b08": "歇。如此相催即老翁。(南叟茂)。",
    "X65n1295_003:0491b09": "非食不療飢。非藥不療病。黃面老瞿曇。識盡眾生性。",
    "X65n1295_003:0491b10": "(寶葉源)。",
    "X65n1295_003:0491b11": "我瞿曇佛。具正徧知。子母分解。只在當時。(橫川珙)。",
    "X65n1295_003:0491b12": "那吒太子。析肉還母。析骨還父。然後現本身運",
    "X65n1295_003:0491b13": "大神力。為父母說法　佛眼遠云。肉既還母。骨",
    "X65n1295_003:0491b14": "聚還父。用甚麼為身。學人到這裡若見得去。廓",
    "X65n1295_003:0491b15": "清五蘊吞盡十方。乃頌曰。",
    "X65n1295_003:0491b16": "骨還父。肉還母。何者是身。分明聽取。山河國土現全",
    "X65n1295_003:0491b17": "軀。十方世界在裏許。萬劫千生絕去來。山僧此說非",
    "X65n1295_003:0491b18": "言語。",
    "X65n1295_003:0491b19": "骨肉都還父母了。未知那箇是那吒。一毛頭上翻身",
    "X65n1295_003:0491b20": "轉。一一毛頭渾不差。(徑山杲)。",
    "X65n1295_003:0491b21": "【續收】那吒太子本來身。卓卓無依不受塵。雲散水流天",
    "X65n1295_003:0491b22": "地靜。籬間黃菊正爭春。(自得暉)。",
    "X65n1295_003:0491b23": "析骨還父肉還母。不知那箇是那吒。夜深失脚千峯",
    "X65n1295_003:0491b24": "外。萬古長風片月斜。(少室睦)。",
    "X65n1295_003:0491c01": "骨還父肉還母。日西沉水東注。(良久)露。(北磵簡)。",
    "X65n1295_003:0491c02": "雨散雲收後。崔嵬數十峯。王維雖敏手。難落筆頭蹤。",
    "X65n1295_003:0491c03": "(無準範)。",
    "X65n1295_003:0491c04": "七賢聖女姉妹。同遊屍陀林。一姉指屍曰。屍在",
    "X65n1295_003:0491c05": "此人在甚處。諸姉妹諦觀皆悉悟道。乃感帝釋",
    "X65n1295_003:0491c06": "雨華讚曰。我是帝釋。見諸姉悟道故來供養。但",
    "X65n1295_003:0491c07": "諸姉有何所須。我能給施。女曰我家四事七珍",
    "X65n1295_003:0491c08": "悉皆具足。唯要三般物。一要無根樹一株。二要",
    "X65n1295_003:0491c09": "無陰陽地一片。三要叫不應谷一所。帝釋曰。一",
    "X65n1295_003:0491c10": "切所須我悉有之。若此三物我實無。女曰。汝若",
    "X65n1295_003:0491c11": "無此。爭解濟人。遂同往白佛。佛言。我諸弟子不",
    "X65n1295_003:0491c12": "解此義。唯有諸菩薩乃解此義。　頌曰。",
    "X65n1295_003:0491c13": "寒林裏忽逢伊。帝釋行檀恨已遲。三物索來何處有。",
    "X65n1295_003:0491c14": "却令諸姉皺雙眉。憍尸迦知不知。更獻天華三兩枝。",
    "X65n1295_003:0491c15": "(佛慧泉)。",
    "X65n1295_003:0491c16": "屍在此兮人何在。疾雷破山風振海。雲飛雨散相見",
    "X65n1295_003:0491c17": "時。髑髏眼睛放光彩。(龍牙才)。",
    "X65n1295_003:0491c18": "帝子遊春不逐他。相邀諸姉入屍陀。死人堆裏出身",
    "X65n1295_003:0491c19": "路撥動煙塵見也麼。靈利漢不消多。回頭踏著自家",
    "X65n1295_003:0491c20": "底洞雲深處舊煙蘿。(佛燈珣)。",
    "X65n1295_003:0491c21": "【續收】談玄談妙實堪誇。帝釋纔聞便雨華。臨機須索三",
    "X65n1295_003:0491c22": "般物。看看愁殺憍尸迦。歷劫不曾違背面。明明借問",
    "X65n1295_003:0491c23": "却周遮。(大溈智)。",
    "X65n1295_003:0491c24": "無陰陽地無根樹。谷呼不應當頭露。羅列七珍森太",
    "X65n1295_003:0492a01": "虗。動地雨華無量數。天帝釋七賢女。明明指出真金",
    "X65n1295_003:0492a02": "處。無生無法本如如。只箇如今離言語。(圓悟勤)。",
    "X65n1295_003:0492a03": "無陰陽地叫不響山。無根樹子大家攀。七賢女太嬌",
    "X65n1295_003:0492a04": "癡。却將紅粉畫蛾眉。憍尸無此三般物。那得天華撩",
    "X65n1295_003:0492a05": "亂飛。(佛鑑懃)。",
    "X65n1295_003:0492a06": "無根樹子枝條累。山谷無聲句最親。陰陽不到閒田",
    "X65n1295_003:0492a07": "地。結子開華朵朵新。(正堂辯)。",
    "X65n1295_003:0492a08": "觀之不可見。聽之不可聞。家有三般寶。富貴壓乾坤。",
    "X65n1295_003:0492a09": "(月菴果)。",
    "X65n1295_003:0492a10": "無根樹子一株。山翁不費誅鋤鎚碎千年桃核不須",
    "X65n1295_003:0492a11": "緣木求魚。(蒙菴岳)。(三)。",
    "X65n1295_003:0492a12": "無陰陽地一片。明明賣貴買賤。死屍無處活埋。露出",
    "X65n1295_003:0492a13": "三頭兩面。",
    "X65n1295_003:0492a14": "不應山谷一所。透出千門萬戶。清曉一聲杜鵑。勸人",
    "X65n1295_003:0492a15": "不如歸去。",
    "X65n1295_003:0492a16": "無陰陽地有甚巴鼻。無根樹子荒得人死。叫不響山",
    "X65n1295_003:0492a17": "谷。摩醯亞三目。作麼作麼。因禍致福。惱得憍尸迦。大",
    "X65n1295_003:0492a18": "咲却成哭。(退菴奇)。",
    "X65n1295_003:0492a19": "七珍八寶任君需。三物從來的是無。若向無中拈得",
    "X65n1295_003:0492a20": "出。不須見佛問何如。(天目禮)。",
    "X65n1295_003:0492a21": "【增收】昔城東有一老姥。與佛同生。而不欲見佛。每見",
    "X65n1295_003:0492a22": "佛來即便回避。雖然如此。回顧東西總皆是佛。",
    "X65n1295_003:0492a23": "遂以手掩面。於十指掌中亦總是佛。　頌曰。",
    "X65n1295_003:0492a24": "覺城東際老婆婆。白髮毿毿意氣多。與佛同生嫌見",
    "X65n1295_003:0492b01": "佛。惡人無奈惡人何。(笑翁堪)。",
    "X65n1295_003:0492b02": "開眼也著。合眼也著。回避無門。將錯就錯。祥麟只有",
    "X65n1295_003:0492b03": "一隻角。(掩室開)。",
    "X65n1295_003:0492b04": "城東聖姥坐蓮臺。大地眾生正眼開。與佛同生嫌見",
    "X65n1295_003:0492b05": "佛。一身難作二如來。(虗堂愚)。",
    "X65n1295_003:0492b06": "平生不願佛相逢。十指尖頭現紺容。夾路桃華風雨",
    "X65n1295_003:0492b07": "後。馬蹄無處避殘紅。(石室輝)。",
    "X65n1295_003:0492b08": "雙林善慧大士。因梁武帝請講經。士升座。以尺",
    "X65n1295_003:0492b09": "拊案一下。便下座。武帝愕然。誌公乃問。陛下會",
    "X65n1295_003:0492b10": "麼。帝云不會。誌云。大士講經竟。　頌曰。",
    "X65n1295_003:0492b11": "不向雙林寄此身。却於梁土惹埃塵。當時不得誌公",
    "X65n1295_003:0492b12": "老。也是悽悽去國人。(雪竇顯)。",
    "X65n1295_003:0492b13": "遠別雙林事有因。金陵明主慕仁人。良哉高座登臨",
    "X65n1295_003:0492b14": "次。一擊大千經出塵。(正覺逸)。",
    "X65n1295_003:0492b15": "大士何曾會講經。誌公方便且相成。一揮案上俱無",
    "X65n1295_003:0492b16": "取。直得梁王努眼睛。(白雲端)。",
    "X65n1295_003:0492b17": "大士講經時。揮案成註脚。一丸消眾病。不假驢駝藥。",
    "X65n1295_003:0492b18": "(慈受深)。",
    "X65n1295_003:0492b19": "案上一聲鳴[口*(日/出/大/米)][口*(日/出/大/米)]。已是重重添註脚。梁王何事不回",
    "X65n1295_003:0492b20": "頭。誌公將錯還就錯。(佛鑑懃)。",
    "X65n1295_003:0492b21": "【續收】身受龍華三會主。槌開鳳閣九重城。梁王築倒金",
    "X65n1295_003:0492b22": "剛佛。更問如何不講經。(剋符道者)。",
    "X65n1295_003:0492b23": "兩口明明一無舌。同生同死為君決。那吒頂上喫蒺",
    "X65n1295_003:0492b24": "藜。金剛脚下流出血。(東山空)。",
    "X65n1295_003:0492c01": "大士錯解註。誌公錯註解。臭肉積屠門。堪笑無人買。",
    "X65n1295_003:0492c02": "(範無準)。",
    "X65n1295_003:0492c03": "雙林大士太無端。又向梁朝露一班。經旨未分玄路",
    "X65n1295_003:0492c04": "絕。一揮案上動龍顏。(葛廬覃)。",
    "X65n1295_003:0492c05": "傅大士見梁武帝不起。羣臣曰。大士見王。為甚",
    "X65n1295_003:0492c06": "不起。士曰。法地一動一切不安。　頌曰。",
    "X65n1295_003:0492c07": "梁國令他魏國愁。渡江投水暗隨流。雖然寸土居無",
    "X65n1295_003:0492c08": "動。爭奈雙林半樹秋。(投子青)。",
    "X65n1295_003:0492c09": "【增收】傅大士一日披衲頂冠靸履。朝見梁武帝。帝問",
    "X65n1295_003:0492c10": "是僧邪。士以手指冠。帝云是道邪。士以手指靸",
    "X65n1295_003:0492c11": "履。帝云是俗邪。士以手指衲衣　汾陽昭代云。",
    "X65n1295_003:0492c12": "大士多能　五祖戒云。笑殺傍觀　佛心才云。",
    "X65n1295_003:0492c13": "要識三教聖人體麼。向武帝問處會。要識三教",
    "X65n1295_003:0492c14": "聖人用處麼。向大士指處薦取。直饒體用分明。",
    "X65n1295_003:0492c15": "衲僧門下大遠在。　頌曰。",
    "X65n1295_003:0492c16": "道冠儒履釋袈裟。和會三家作一家。忘却率陁天上",
    "X65n1295_003:0492c17": "路。雙林端坐待龍華。(胡隱濟)。",
    "X65n1295_003:0492c18": "身披壞衲片雲寒。脚著朝靴頂戴冠。要使三宗同一",
    "X65n1295_003:0492c19": "轍。揑沙終是不成團。(笑翁堪)。",
    "X65n1295_003:0492c20": "泥封三詔出煙霞。直到金陵帝主家。自古多能誰得",
    "X65n1295_003:0492c21": "及。道冠儒履釋袈裟。(寶葉源)。",
    "X65n1295_003:0492c22": "非儒非道亦非禪。杜撰修行忒可憐。擔閣一身三不",
    "X65n1295_003:0492c23": "了。至今八百有餘年。(一衲戒)。",
    "X65n1295_003:0492c24": "【增收】傅大士頌云。夜夜抱佛眠。朝朝還共起。起坐鎮",
    "X65n1295_003:0493a01": "相隨。如形影相似。欲識佛去處。祇者語聲是。",
    "X65n1295_003:0493a02": "　頌曰。",
    "X65n1295_003:0493a03": "誰有單于調。換取假銀城。(良久)曾被雪霜苦。楊花落",
    "X65n1295_003:0493a04": "也驚。(天衣懷)。",
    "X65n1295_003:0493a05": "要眠時便眠。要起時即起。水洗面皮光。啜茶濕却觜。",
    "X65n1295_003:0493a06": "大海紅塵生。平地波濤起。呵呵阿呵阿。囉哩哩囉哩。",
    "X65n1295_003:0493a07": "(保寧勇)。",
    "X65n1295_003:0493a08": "【增收】傅大士頌云。空手把鋤頭。步行騎水牛。人從橋",
    "X65n1295_003:0493a09": "上過。橋流水不流。　頌曰。",
    "X65n1295_003:0493a10": "六月上伏。八月中秋。人平不語。水平不流。(心聞賁)。",
    "X65n1295_003:0493a11": "魚行水濁。鳥飛毛落。大士橫身。不受斧鑿。(木菴永)。",
    "X65n1295_003:0493a12": "狗走抖擻口。猴愁摟搜頭。瑞巖門外水。自古向西流。",
    "X65n1295_003:0493a13": "(斷橋倫)。",
    "X65n1295_003:0493a14": "【增收】傅大士頌云。須彌芥子父。芥子須彌爺。山水坦",
    "X65n1295_003:0493a15": "然平。敲氷來煑茶。　頌曰。",
    "X65n1295_003:0493a16": "須彌納芥不容易。芥納須彌匹似閑。長河攪著成酥",
    "X65n1295_003:0493a17": "酪。輕輕擊透祖師關。(圓悟勤)。",
    "X65n1295_003:0493a18": "【增收】傅大士頌云。有物先天地。無形本寂寥。能為萬",
    "X65n1295_003:0493a19": "象主。不逐四時凋　五祖演云。古人恁麼道。可",
    "X65n1295_003:0493a20": "謂錦上鋪花。不妨奇特。諸人且作麼生會。白蓮",
    "X65n1295_003:0493a21": "今日曲順後機。不惜眉毛。亦為頌云。",
    "X65n1295_003:0493a22": "有中有。無中無。細中細。麤中麤。",
    "X65n1295_003:0493a23": "土面灰頭不染塵。華街柳巷樂天真。金鷄唱曉瓊樓",
    "X65n1295_003:0493a24": "夢。一樹華開浩劫春。(足菴鑒)。",
    "X65n1295_003:0493b02": "禪宗頌古聯珠通集卷第三"
}