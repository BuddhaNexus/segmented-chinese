{
    "T11n0310_086:0492b21": "大寶積經卷第八十六",
    "T11n0310_086:0492b23": "大唐三藏法師菩提流志奉　詔譯",
    "T11n0310_086:0492b24": "大神變會第二十二之一",
    "T11n0310_086:0492b25": "如是我聞：一時佛在舍衛國祇樹給孤獨園，",
    "T11n0310_086:0492b26": "與大比丘眾千二百五十人俱，菩薩摩訶薩",
    "T11n0310_086:0492b27": "八千人，文殊師利與商主天子俱在會中。爾",
    "T11n0310_086:0492b28": "時商主天子白佛言：「世尊！如來常以幾種神",
    "T11n0310_086:0492b29": "變調伏眾生？」佛告天子：「我以三種神變調伏",
    "T11n0310_086:0492c01": "眾生：一者說法，二者教誡，三者神通。云何",
    "T11n0310_086:0492c02": "名為說法神變？所謂如來無礙大智，見未來",
    "T11n0310_086:0492c03": "世一切眾生心行差別，於三寶所有信不信，",
    "T11n0310_086:0492c04": "及業果報皆悉了知。如佛所說，若現在世所",
    "T11n0310_086:0492c05": "行惡因當墮惡趣，隨業受報決定無差。若彼",
    "T11n0310_086:0492c06": "眾生善業因緣誓願力故，從惡趣出生人天",
    "T11n0310_086:0492c07": "中，或以聲聞辟支佛乘及以大乘而得解脫，",
    "T11n0310_086:0492c08": "經爾所劫受苦受樂當得涅槃，當得值遇若",
    "T11n0310_086:0492c09": "干諸佛，如是等業決定無差。若彼眾生善業",
    "T11n0310_086:0492c10": "因緣誓願力故，當生欲界色界無色界，經爾",
    "T11n0310_086:0492c11": "所劫以如是乘而得解脫，以如是行當得見",
    "T11n0310_086:0492c12": "佛承事供養。如是一切上中下品善不善業，",
    "T11n0310_086:0492c13": "乃至一念，如來悉知而為說法，是名說法神",
    "T11n0310_086:0492c14": "變。云何名為教誡神變？若如是教諸持戒者，",
    "T11n0310_086:0492c15": "是應作是不應作，是應信是不應信，是應親",
    "T11n0310_086:0492c16": "近是不應親近，是法雜染是法清淨，乃至攝",
    "T11n0310_086:0492c17": "受一切功德善道資糧，行如是道得聲聞乘",
    "T11n0310_086:0492c18": "辟支佛乘、行如是道成就大乘，非法應離、如",
    "T11n0310_086:0492c19": "法應住，如佛所教決定無差。是地獄業、是傍",
    "T11n0310_086:0492c20": "生業，是餓鬼業、是人天業，不善應捨、善法",
    "T11n0310_086:0492c21": "應修，此是聖道應如是學。此等眾生人天往",
    "T11n0310_086:0492c22": "返漸入涅槃，如是示教終不空過，是名教誡",
    "T11n0310_086:0492c23": "神變。云何名為神通神變？若為調伏憍慢眾",
    "T11n0310_086:0492c24": "生，或現一身而作多身，或現多身而作一身，",
    "T11n0310_086:0492c25": "山崖牆壁出入無礙，身上出火身下出水，身",
    "T11n0310_086:0492c26": "下出火身上出水，入地如水履水如地，日月",
    "T11n0310_086:0492c27": "威德以手捫摩，或現大身至於梵世乃至廣",
    "T11n0310_086:0492c28": "大遍覆三千大千世界。隨所應現調伏眾生，",
    "T11n0310_086:0492c29": "是名神通神變。」",
    "T11n0310_086:0493a01": "爾時商主天子白佛言：「世尊！頗有神變能過",
    "T11n0310_086:0493a02": "此耶？」佛告天子：「如來復有殊勝神變。」即語",
    "T11n0310_086:0493a03": "文殊師利：「汝可演說，令諸菩薩得深法忍摧",
    "T11n0310_086:0493a04": "伏眾魔，亦令如來菩提之法久住於世。」文殊",
    "T11n0310_086:0493a05": "師利白佛言：「世尊！如來若以三千世界四大",
    "T11n0310_086:0493a06": "海水置於掌中，水性眾生無所嬈動，如是神",
    "T11n0310_086:0493a07": "變未為殊勝。若如來於一切法不可言說、無",
    "T11n0310_086:0493a08": "名無相、無色無聲、無行無作、無文字、無戲",
    "T11n0310_086:0493a09": "論、無表示、離心意識、一切語言道斷寂靜",
    "T11n0310_086:0493a10": "照明，而以文字語言分別顯示。一切世間所",
    "T11n0310_086:0493a11": "不能解，沙門婆羅門聞者驚怖，是名諸佛最",
    "T11n0310_086:0493a12": "大神變。復次如來若以三千大千世界內",
    "T11n0310_086:0493a13": "於口中，於四天下無所障礙，日月光明亦不",
    "T11n0310_086:0493a14": "隱蔽如本而住，其中眾生亦不覺知往來方",
    "T11n0310_086:0493a15": "所。世尊！如是神變未為殊勝。若如來於一",
    "T11n0310_086:0493a16": "切法不可說、無文字、無名相，乃至離心意識、",
    "T11n0310_086:0493a17": "一切語言道斷寂靜照明，而以文字語言宣",
    "T11n0310_086:0493a18": "說顯示，是名諸佛最大神變。復次如來不共",
    "T11n0310_086:0493a19": "之身神通力故，隨諸眾生種種示現悉令歡",
    "T11n0310_086:0493a20": "喜。如是神變未為殊勝。所謂如來大神變者，",
    "T11n0310_086:0493a21": "無我說我、無眾生說眾生、無人說人、無養",
    "T11n0310_086:0493a22": "育說養育、無名說名、無色說色、無受想行",
    "T11n0310_086:0493a23": "識說受想行識、無處說處、無界說界，雖說",
    "T11n0310_086:0493a24": "眼空眼不言空、雖說色空色不言空、說眼識",
    "T11n0310_086:0493a25": "空識不言空，乃至意空及以法空、意識空等",
    "T11n0310_086:0493a26": "亦復如是。說如是等無名無相、無動無知、無",
    "T11n0310_086:0493a27": "言之法，摧滅一切生滅之相，是則如來最大",
    "T11n0310_086:0493a28": "神變。如是神變，不與眼相應、不與色相應、不",
    "T11n0310_086:0493a29": "與眼識相應，不與耳聲耳識、鼻香鼻識、舌",
    "T11n0310_086:0493b01": "味舌識、身觸身識、意法意識相應。如是神",
    "T11n0310_086:0493b02": "變，不與身合、不與心合，無行無作離諸境",
    "T11n0310_086:0493b03": "界，一切世間所不能信。何以故？言世間者，",
    "T11n0310_086:0493b04": "名為五蘊。凡夫於此妄生執著，或說蘊常、或",
    "T11n0310_086:0493b05": "說無常。以是義故，一切世間妄見蘊常，聞",
    "T11n0310_086:0493b06": "說無常不能生信；妄見蘊樂，聞說蘊苦不能",
    "T11n0310_086:0493b07": "生信；妄見蘊我，聞說無我不能生信；妄見",
    "T11n0310_086:0493b08": "蘊淨，聞說不淨不能生信；計蘊我所，說無",
    "T11n0310_086:0493b09": "我所不能生信；計五蘊實，聞說不實不能生",
    "T11n0310_086:0493b10": "信。以是義故，如來神變出過心相，聞者不",
    "T11n0310_086:0493b11": "欣，一切世間所不能信。復次超眼境界非色",
    "T11n0310_086:0493b12": "法故，是名神變。超耳境界非聲法故，乃至",
    "T11n0310_086:0493b13": "超意境界非意法故，不可顯示非智所知，是",
    "T11n0310_086:0493b14": "名神變。復次空無相願不可言說，而說於空",
    "T11n0310_086:0493b15": "無相無願，是名神變。無起無作、無性無相、無",
    "T11n0310_086:0493b16": "生無滅、本來涅槃不可言說，而說涅槃，是",
    "T11n0310_086:0493b17": "名神變。復次布施清淨，淨三輪故，是名神",
    "T11n0310_086:0493b18": "變。何等為三？謂離我相及眾生相，不念菩",
    "T11n0310_086:0493b19": "提，持戒清淨，是名神變。所謂身口意業無",
    "T11n0310_086:0493b20": "所作故，忍辱清淨，是名神變。剎那壞滅無所",
    "T11n0310_086:0493b21": "著故，精進清淨，是名神變。無去無來身心不",
    "T11n0310_086:0493b22": "動故，禪定清淨，是名神變。心無所依內外寂",
    "T11n0310_086:0493b23": "靜故，智慧清淨，是名神變。照明諸法，滅一切",
    "T11n0310_086:0493b24": "見故。復次法無出相說出離法，是名神變。法",
    "T11n0310_086:0493b25": "無差別文字分別，是名神變。法無所行說有",
    "T11n0310_086:0493b26": "修行，是名神變。法無來去說有來去，是名",
    "T11n0310_086:0493b27": "神變。於一道證建立諸果，是名神變。於一",
    "T11n0310_086:0493b28": "味法分別三乘，是名神變。一切諸佛唯是一",
    "T11n0310_086:0493b29": "佛，說無量佛，是名神變。一切佛土唯一佛土，",
    "T11n0310_086:0493c01": "說無量土，是名神變。無量眾生即一眾生，說",
    "T11n0310_086:0493c02": "無量眾生，是名神變。一切佛法唯一佛法，說",
    "T11n0310_086:0493c03": "無量法，是名神變。法不可示，顯示諸法，是名",
    "T11n0310_086:0493c04": "神變。法無所得，修習作證，是名神變。」",
    "T11n0310_086:0493c05": "爾時商主天子白文殊師利言：「如我所解仁",
    "T11n0310_086:0493c06": "所說義，於一切法所有言說悉名神變。」文",
    "T11n0310_086:0493c07": "殊師利言：「如是如是。一切言說實無所說，名",
    "T11n0310_086:0493c08": "大神變。」說是法時，一萬二千天子發阿耨",
    "T11n0310_086:0493c09": "多羅三藐三菩提心，五百菩薩得無生法忍。",
    "T11n0310_086:0493c10": "爾時長老舍利弗語商主天子言：「汝聞此神",
    "T11n0310_086:0493c11": "變不驚怖耶？」天子答言：「我即神變，云何驚怖？」",
    "T11n0310_086:0493c12": "舍利弗言：「天子以何密意而作是言？」天曰：「一",
    "T11n0310_086:0493c13": "切諸法，若善不善無動而動，名大神變。是",
    "T11n0310_086:0493c14": "故舍利弗！作善業者生於天上有大威德，如",
    "T11n0310_086:0493c15": "是善業不可思議。一切眾生往來生死亦不",
    "T11n0310_086:0493c16": "可思議，不可思議者名大神變。如佛所說，四",
    "T11n0310_086:0493c17": "種境界不可思議：一者業境界不可思議，二",
    "T11n0310_086:0493c18": "者龍境界不可思議，三者禪境界不可思議，",
    "T11n0310_086:0493c19": "四者佛境界不可思議。以是義故，說一切法",
    "T11n0310_086:0493c20": "名大神變不應驚怖。復次舍利弗！若如來",
    "T11n0310_086:0493c21": "說此神變，虛空界寧有怖耶？」答言：「不也。」天",
    "T11n0310_086:0493c22": "曰：「若虛空不怖，云何問言汝不驚怖？」舍利",
    "T11n0310_086:0493c23": "弗言：「汝豈同虛空耶？」天曰：「如佛所說，若內",
    "T11n0310_086:0493c24": "空外空，是虛空不？」答言：「如是。」天曰：「是故一切",
    "T11n0310_086:0493c25": "眾生是虛空性。」舍利弗言：「天子！如汝所說，",
    "T11n0310_086:0493c26": "不久亦當現此神變。何以故？超過一切境界",
    "T11n0310_086:0493c27": "是大神變故。」",
    "T11n0310_086:0493c28": "爾時舍利弗白佛言：「世尊！此商主天子往",
    "T11n0310_086:0493c29": "昔供養諸佛世尊及文殊師利，乃能成就如",
    "T11n0310_086:0494a01": "是辯才。」佛告舍利弗：「如是如是，如汝所說，是",
    "T11n0310_086:0494a02": "文殊師利之所成熟。舍利弗！乃往古世過無",
    "T11n0310_086:0494a03": "量劫，有佛名等須彌如來、應供、正遍知、明行",
    "T11n0310_086:0494a04": "足、善逝、世間解、無上士、調御丈夫、天人師、佛、世",
    "T11n0310_086:0494a05": "尊，出現於世。國名安樂，劫名歡喜。舍利弗！",
    "T11n0310_086:0494a06": "彼佛世界一切眾生具足安樂，乃至無有少",
    "T11n0310_086:0494a07": "苦惱聲。彼佛國土四寶所成，金、銀、琉璃及以",
    "T11n0310_086:0494a08": "頗梨，地平如掌，清淨柔軟如天妙衣，無諸",
    "T11n0310_086:0494a09": "難處。天人充滿，安隱熾盛快樂無量，是故",
    "T11n0310_086:0494a10": "名為安樂世界。彼佛法中純是菩薩，精進勇",
    "T11n0310_086:0494a11": "猛智慧光明，得修多羅王陀羅尼，辯才無盡",
    "T11n0310_086:0494a12": "善巧方便，分別說法神通智慧，摧破惡魔解",
    "T11n0310_086:0494a13": "脫無礙，成就定忍，善知根性應病與藥，具大",
    "T11n0310_086:0494a14": "福德智慧資糧，為諸眾生不請之友。以神通",
    "T11n0310_086:0494a15": "力遍遊佛剎，入智行海，安住施戒智慧多聞，",
    "T11n0310_086:0494a16": "無邊善根方便迴向，住於十力四無所畏一",
    "T11n0310_086:0494a17": "切佛法，遊戲三昧諸禪解脫。彼佛世尊以",
    "T11n0310_086:0494a18": "如是等諸大菩薩而為眷屬。於彼世界有轉",
    "T11n0310_086:0494a19": "輪王名淨莊嚴，正法化世王四天下，七寶",
    "T11n0310_086:0494a20": "具足。王有千子，悉發阿耨多羅三藐三菩提",
    "T11n0310_086:0494a21": "心。淨莊嚴王及其後宮，亦皆已發阿耨多羅",
    "T11n0310_086:0494a22": "三藐三菩提心。彼等須彌如來壽七十俱胝",
    "T11n0310_086:0494a23": "歲，爾時淨莊嚴王於百千歲中承事供養",
    "T11n0310_086:0494a24": "彼佛如來及菩薩眾，衣服飲食一切樂具。王",
    "T11n0310_086:0494a25": "與千子及其後宮得清淨信，愛法歡喜更無",
    "T11n0310_086:0494a26": "異心，常於佛前手自供養，親近聽法過百千",
    "T11n0310_086:0494a27": "歲已。時王千子及以內宮獲得四念。何者",
    "T11n0310_086:0494a28": "為四？一者念佛菩薩，二者念施，三者念戒，",
    "T11n0310_086:0494a29": "四者不忘菩提之心。得此念故，若晝若夜常",
    "T11n0310_086:0494b01": "得見佛及諸菩薩。後於一時，淨莊嚴王及其",
    "T11n0310_086:0494b02": "眷屬為聽法故往至佛所。時彼如來為欲",
    "T11n0310_086:0494b03": "教化諸菩薩故，於大眾中現種種神變。爾時",
    "T11n0310_086:0494b04": "淨莊嚴王前白佛言：『世尊！頗有神變能過",
    "T11n0310_086:0494b05": "此耶？』佛告大王：『如來復有殊勝神變，所謂",
    "T11n0310_086:0494b06": "了知過去已滅、現在不住、未來未生，無心",
    "T11n0310_086:0494b07": "心所而說三世心心所法，於一味中說三解",
    "T11n0310_086:0494b08": "脫，於一滅證說四聖諦，開示諸法空無相願，",
    "T11n0310_086:0494b09": "成熟顛倒苦惱眾生，說無相無為成就菩",
    "T11n0310_086:0494b10": "提。於不取不捨說檀波羅蜜，於無住無作",
    "T11n0310_086:0494b11": "說尸波羅蜜，於無我法說羼提波羅蜜，身",
    "T11n0310_086:0494b12": "心寂靜說毘離耶波羅蜜，不亂不攝說禪",
    "T11n0310_086:0494b13": "波羅蜜，離彼此岸說般若波羅蜜，無所動",
    "T11n0310_086:0494b14": "念而行方便，離依怙相修習於慈，以無作法",
    "T11n0310_086:0494b15": "修習於悲，以離欣悅而修於喜，以不住法而",
    "T11n0310_086:0494b16": "修於捨。以無所見起於天眼，無所聞故起於",
    "T11n0310_086:0494b17": "天耳，無所攀緣起他心智，離於前際起宿命",
    "T11n0310_086:0494b18": "智，身心不動起於神足。不住於法修於念處，",
    "T11n0310_086:0494b19": "以無生滅修四正勤，非根說根，非力說力，諸",
    "T11n0310_086:0494b20": "法寂靜說菩提分法，無差別修八聖道，不住",
    "T11n0310_086:0494b21": "寂靜修奢摩他，遠離法相修毘鉢舍那，本來",
    "T11n0310_086:0494b22": "寂滅而說涅槃。』彼佛世尊為淨莊嚴王千子",
    "T11n0310_086:0494b23": "眷屬說此神變法時，八萬四千眾生發阿",
    "T11n0310_086:0494b24": "耨多羅三藐三菩提心。淨莊嚴王及以千子",
    "T11n0310_086:0494b25": "證於法忍，以佛神力即於佛前以偈讚曰：",
    "T11n0310_086:0494b26": "「『如須彌山，　　映于大海，　　如來威光，",
    "T11n0310_086:0494b27": "　　蔽諸大眾。　　如日初出，　　破一切闇，",
    "T11n0310_086:0494b28": "　　世尊毫相，　　遍照佛剎。　　如月圓滿，",
    "T11n0310_086:0494b29": "　　光明熾盛，　　佛德圓滿，　　慧光普照。",
    "T11n0310_086:0494c01": "　　譬如蓮花，　　不著於水，　　佛處于世，",
    "T11n0310_086:0494c02": "　　無所染著。　　如師子王，　　吼於林野，",
    "T11n0310_086:0494c03": "　　人中師子，　　吼於性空。　　說一切法，",
    "T11n0310_086:0494c04": "　　非有非無，　　令離邊見，　　名師子吼。",
    "T11n0310_086:0494c05": "　　於一切相，　　若生若滅，　　說無生滅，",
    "T11n0310_086:0494c06": "　　名師子吼。　　分別此岸，　　或示彼岸，",
    "T11n0310_086:0494c07": "　　不住諸法，　　名師子吼。　　分別二相，",
    "T11n0310_086:0494c08": "　　是染是淨，　　諸法性淨，　　名師子吼。",
    "T11n0310_086:0494c09": "　　貪瞋癡行，　　從分別生，　　不起分別，",
    "T11n0310_086:0494c10": "　　名師子吼。　　說生死法，　　無常無我，",
    "T11n0310_086:0494c11": "　　從顛倒起，　　名師子吼。　　生死涅槃，",
    "T11n0310_086:0494c12": "　　本來寂靜，　　是大菩提，　　名師子吼。",
    "T11n0310_086:0494c13": "　　諸見所縛，　　流轉世間，　　開示性空，",
    "T11n0310_086:0494c14": "　　名師子吼。　　如來導師，　　所現神變，",
    "T11n0310_086:0494c15": "　　悉能開示，　　名師子吼。",
    "T11n0310_086:0494c16": "「『於一切違順，　　其心不傾動，",
    "T11n0310_086:0494c17": "　　常住於平等，　　名隨順法忍。",
    "T11n0310_086:0494c18": "　　隨順佛所說，　　甚深寂靜法，",
    "T11n0310_086:0494c19": "　　亦不於中證，　　名隨順法忍。",
    "T11n0310_086:0494c20": "　　遠離諸過惡，　　增長於善法，",
    "T11n0310_086:0494c21": "　　於中無所著，　　名隨順法忍。",
    "T11n0310_086:0494c22": "　　說諸法空聲，　　及一切見聲，",
    "T11n0310_086:0494c23": "　　二俱無所著，　　名隨順法忍。",
    "T11n0310_086:0494c24": "　　無邊佛法聲，　　種種煩惱聲，",
    "T11n0310_086:0494c25": "　　不起聲分別，　　名隨順法忍。",
    "T11n0310_086:0494c26": "　　於施戒多聞，　　精進及定慧，",
    "T11n0310_086:0494c27": "　　如法而修行，　　名隨順法忍。",
    "T11n0310_086:0494c28": "　　不捨菩提心，　　平等觀一切，",
    "T11n0310_086:0494c29": "　　清淨菩提道，　　名隨順法忍。",
    "T11n0310_086:0495a01": "　　如來自意語，　　開示諸佛法，",
    "T11n0310_086:0495a02": "　　於此無疑惑，　　名隨順法忍。",
    "T11n0310_086:0495a03": "　　若我證菩提，　　當大師子吼，",
    "T11n0310_086:0495a04": "　　演說此神變，　　如今佛所說。",
    "T11n0310_086:0495a05": "　　我於不思議，　　無上大福田，",
    "T11n0310_086:0495a06": "　　已植於種子，　　終無有退轉。",
    "T11n0310_086:0495a07": "　　假令大地壞，　　大海悉枯竭，",
    "T11n0310_086:0495a08": "　　我所種善根，　　永無有退失。",
    "T11n0310_086:0495a09": "　　了知眾生心，　　其性如虛空，",
    "T11n0310_086:0495a10": "　　深植菩提種，　　得無邊福德。",
    "T11n0310_086:0495a11": "　　如我今志樂，　　唯佛能證知，",
    "T11n0310_086:0495a12": "　　天人乾闥婆，　　無有能知者。",
    "T11n0310_086:0495a13": "　　我今終不求，　　諸天勝妙報，",
    "T11n0310_086:0495a14": "　　我當得智慧，　　如佛人中尊。",
    "T11n0310_086:0495a15": "　　我於百千歲，　　親近供養佛，",
    "T11n0310_086:0495a16": "　　發趣菩提故，　　修此無邊業。",
    "T11n0310_086:0495a17": "　　我今與千子，　　及後宮眷屬，",
    "T11n0310_086:0495a18": "　　願常供養佛，　　為成熟菩提。",
    "T11n0310_086:0495a19": "　　我今得善利，　　善見於諸佛，",
    "T11n0310_086:0495a20": "　　善得聞此法，　　愛樂於菩提。",
    "T11n0310_086:0495a21": "　　若愛樂菩提，　　則為愛樂法，",
    "T11n0310_086:0495a22": "　　憐愍眾生故，　　不捨於佛乘。』",
    "T11n0310_086:0495a23": "「爾時眾中有菩薩名法速疾，語淨莊嚴王言：",
    "T11n0310_086:0495a24": "『大王！汝不隨順如來神變，亦非發趣無上菩",
    "T11n0310_086:0495a25": "提。何以故？大王！菩提者住於法界，不來不",
    "T11n0310_086:0495a26": "去、無知無行、非色非相、不取不捨，如畫虛空",
    "T11n0310_086:0495a27": "無所觸礙，本性清淨。大王！菩提者入一切",
    "T11n0310_086:0495a28": "處，諸法平等故。菩提無分別，離諸相故。菩",
    "T11n0310_086:0495a29": "提寂靜，止息相故。菩提性淨，離計著故。菩提",
    "T11n0310_086:0495b01": "不動，無雜亂故。大王！菩提者名心平等，無",
    "T11n0310_086:0495b02": "所起故。菩提者名眾生平等，本無生故。菩",
    "T11n0310_086:0495b03": "提者名不生生，因緣無性故。菩提者不可顯",
    "T11n0310_086:0495b04": "示，離心意識故。大王！菩提無所行，過諸境",
    "T11n0310_086:0495b05": "界故。菩提無戲論，離尋思相故。菩提為空，",
    "T11n0310_086:0495b06": "性相空故。菩提無相，離一切相故。菩提無願，",
    "T11n0310_086:0495b07": "無所住故。菩提無作，無業報故。菩提無為，",
    "T11n0310_086:0495b08": "離三相故。大王！菩提者性相如是。若於此",
    "T11n0310_086:0495b09": "法有所願求，徒自疲勞。何以故？如菩提性",
    "T11n0310_086:0495b10": "菩薩應行，能如是行名為正行。』",
    "T11n0310_086:0495b11": "「爾時淨莊嚴王白法速疾菩薩言：『願為我說",
    "T11n0310_086:0495b12": "菩薩正行。』法速疾言：『大王！捨諸所有是菩",
    "T11n0310_086:0495b13": "薩行，眾生平等無分別故。頭陀學戒是菩",
    "T11n0310_086:0495b14": "薩行，戒性平等無所行故。離瞋熱惱是菩薩",
    "T11n0310_086:0495b15": "行，忍性平等無心相故。堅固勇猛是菩薩行，",
    "T11n0310_086:0495b16": "精進平等離心行故。三昧解脫是菩薩行，禪",
    "T11n0310_086:0495b17": "定平等無所緣故。聞慧資糧是菩薩行，慧",
    "T11n0310_086:0495b18": "性平等無所念故。生於梵住是菩薩行，染淨",
    "T11n0310_086:0495b19": "平等二俱離故。起諸神通是菩薩行，神通",
    "T11n0310_086:0495b20": "平等不生念故。具足辯才是菩薩行，法義平",
    "T11n0310_086:0495b21": "等離心相故。成就勝解是菩薩行，法界平等",
    "T11n0310_086:0495b22": "無所動故。修七覺分是菩薩行，觀照平等不",
    "T11n0310_086:0495b23": "懈怠故。起四攝法是菩薩行，諸法平等同其",
    "T11n0310_086:0495b24": "事故。等心眾生是菩薩行，心性平等無分別",
    "T11n0310_086:0495b25": "故。莊嚴佛土是菩薩行，清淨平等如虛空故。",
    "T11n0310_086:0495b26": "三十二相是菩薩行，觀法無相入平等故。淨",
    "T11n0310_086:0495b27": "身口意是菩薩行，離於三業性平等故。隨喜",
    "T11n0310_086:0495b28": "眾生是菩薩行，一切眾生等無我故。不厭生",
    "T11n0310_086:0495b29": "死是菩薩行，了知如夢性平等故。常修善業",
    "T11n0310_086:0495c01": "是菩薩行，知業平等無業報故。堅固修行是",
    "T11n0310_086:0495c02": "菩薩行，觀一切法如幻化故。安忍眾苦是菩",
    "T11n0310_086:0495c03": "薩行，了知平等苦不生故。親近善友是菩薩",
    "T11n0310_086:0495c04": "行，於友非友心平等故。勤修深心是菩薩行，",
    "T11n0310_086:0495c05": "果報平等無所求故。多聞無厭是菩薩行，說",
    "T11n0310_086:0495c06": "法聽法俱平等故。不慳悋法是菩薩行，平等",
    "T11n0310_086:0495c07": "說法不希求故。攝受正法是菩薩行，平等成",
    "T11n0310_086:0495c08": "熟諸佛法故。常求實智是菩薩行，第一義諦",
    "T11n0310_086:0495c09": "性平等故。謙下其心是菩薩行，等心謙下諸",
    "T11n0310_086:0495c10": "眾生故。普攝一切諸善功德是菩薩行，功德",
    "T11n0310_086:0495c11": "平等無所念故。』",
    "T11n0310_086:0495c12": "「爾時淨莊嚴王聞說如是諸菩薩行，歡喜踊",
    "T11n0310_086:0495c13": "躍生愛樂心，即脫衣服嚴身之具與法速疾",
    "T11n0310_086:0495c14": "菩薩。時王千子亦各脫身莊嚴之具，用上菩",
    "T11n0310_086:0495c15": "薩，作如是言：『願令一切眾生成菩薩行，得",
    "T11n0310_086:0495c16": "是辯才。我等今者快得善利，得見如是真善",
    "T11n0310_086:0495c17": "知識恭敬供養。』爾時速疾菩薩告淨莊嚴",
    "T11n0310_086:0495c18": "王：『汝所供養甚為下劣，當知復有殊勝供養。』",
    "T11n0310_086:0495c19": "時法速疾菩薩以偈頌曰：",
    "T11n0310_086:0495c20": "「『大千界眾生，　　皆發趣菩提，",
    "T11n0310_086:0495c21": "　　假令盡一劫，　　男女以奉施；",
    "T11n0310_086:0495c22": "　　若人發道意，　　以信而出家，",
    "T11n0310_086:0495c23": "　　隨佛而修學，　　其福勝於彼。",
    "T11n0310_086:0495c24": "　　過去未來世，　　一切諸如來，",
    "T11n0310_086:0495c25": "　　無有不捨家，　　得成無上道。",
    "T11n0310_086:0495c26": "　　三世一切佛，　　稱讚出家法，",
    "T11n0310_086:0495c27": "　　若樂供養佛，　　當依佛出家。",
    "T11n0310_086:0495c28": "　　設滿恒沙界，　　珍寶供養佛，",
    "T11n0310_086:0495c29": "　　不如一日中，　　出家修寂靜。",
    "T11n0310_086:0496a01": "　　彼則近菩提，　　摧破魔軍眾，",
    "T11n0310_086:0496a02": "　　出家不放逸，　　白法恒增長。",
    "T11n0310_086:0496a03": "　　不壞眾善根，　　遠離諸煩惱，",
    "T11n0310_086:0496a04": "　　捨於家業累，　　順道聖所讚。",
    "T11n0310_086:0496a05": "　　捨家離惱縛，　　除惱離魔縛，",
    "T11n0310_086:0496a06": "　　心解行無染，　　不久證菩提。』",
    "T11n0310_086:0496a07": "「爾時淨莊嚴王聞此偈已，於自在王位、一切",
    "T11n0310_086:0496a08": "愛欲皆悉捨離，即白佛言：『世尊！我願於佛",
    "T11n0310_086:0496a09": "善法律中出家受戒。』時等須彌如來告言：",
    "T11n0310_086:0496a10": "『大王！出家無患我常勸讚，樂著居家非我所",
    "T11n0310_086:0496a11": "許。汝於王位猶有愛者，我當教汝如法而",
    "T11n0310_086:0496a12": "住。』爾時淨莊嚴王告千子言：『汝等誰能紹繼",
    "T11n0310_086:0496a13": "王業？』諸子咸言：『我等亦樂出家，願垂聽許。』",
    "T11n0310_086:0496a14": "父王告言：『汝等若悉出家，此四天下國土人",
    "T11n0310_086:0496a15": "民誰當養育？若汝等大悲堅固，應為作王，普",
    "T11n0310_086:0496a16": "令眾生安住善法。』時千子中有一王子名念",
    "T11n0310_086:0496a17": "大悲，即以偈頌答父王言：",
    "T11n0310_086:0496a18": "「『父王於佛法，　　所得諸功德，",
    "T11n0310_086:0496a19": "　　我悲受王位，　　亦當如是學。",
    "T11n0310_086:0496a20": "　　我常修梵行，　　盡形持八戒，",
    "T11n0310_086:0496a21": "　　我當不飲酒，　　不塗飾香花，",
    "T11n0310_086:0496a22": "　　身去莊嚴具，　　不臥金床座，",
    "T11n0310_086:0496a23": "　　足不躡金屣，　　首不飾寶冠，",
    "T11n0310_086:0496a24": "　　不著天妙衣，　　不觀諸妓樂，",
    "T11n0310_086:0496a25": "　　不翫奇鳥獸，　　不從宮女人。",
    "T11n0310_086:0496a26": "　　周巡四天下，　　宣行十善道，",
    "T11n0310_086:0496a27": "　　呵責家過患，　　讚歎出家法。",
    "T11n0310_086:0496a28": "　　捨自在憍慢，　　親近佛法僧，",
    "T11n0310_086:0496a29": "　　不退菩提心，　　常厭於三界。",
    "T11n0310_086:0496b01": "　　以施愛利益，　　同事攝眾生，",
    "T11n0310_086:0496b02": "　　普令於大乘，　　悉當得成熟。",
    "T11n0310_086:0496b03": "　　晝夜六時分，　　當往於佛所，",
    "T11n0310_086:0496b04": "　　為聽聞法故，　　供養彼如來。』",
    "T11n0310_086:0496b05": "「爾時等須彌如來讚念大悲王子言：『善哉善",
    "T11n0310_086:0496b06": "哉。善男子！汝見平等法故，住於大悲出家",
    "T11n0310_086:0496b07": "正信，於在家菩薩最為殊勝，與出家功德等",
    "T11n0310_086:0496b08": "無有異。』爾時淨莊嚴王即立念大悲紹於王",
    "T11n0310_086:0496b09": "位，與九百九十九王子從佛出家。既出家",
    "T11n0310_086:0496b10": "已，等須彌如來為說如是神變之法，於後",
    "T11n0310_086:0496b11": "不久獲五神通，得念總持多聞智慧。時念大",
    "T11n0310_086:0496b12": "悲於十五日受灌頂位，亦以是法為四天",
    "T11n0310_086:0496b13": "下一切眾生宣示教化。九十二俱胝眾生發",
    "T11n0310_086:0496b14": "阿耨多羅三藐三菩提心，悉於等須彌如來",
    "T11n0310_086:0496b15": "法中出家修道，住於大乘得不退轉。舍利",
    "T11n0310_086:0496b16": "弗！汝觀是法無量功德，成熟一切善根眾生。",
    "T11n0310_086:0496b17": "舍利弗！彼淨莊嚴王者豈異人乎？今商主",
    "T11n0310_086:0496b18": "天子是也。法速疾菩薩者，今文殊師利是也。",
    "T11n0310_086:0496b19": "彼千子者，此賢劫中千佛是也。念大悲王子",
    "T11n0310_086:0496b20": "者，我身是也。舍利弗！是諸菩薩深心正行不",
    "T11n0310_086:0496b21": "放逸故，得阿耨多羅三藐三菩提。」說此往昔",
    "T11n0310_086:0496b22": "修行法時，三萬二千天人發阿耨多羅三藐",
    "T11n0310_086:0496b23": "三菩提心。",
    "T11n0310_086:0496b24": "爾時舍利弗語文殊師利言：「仁與商主天子",
    "T11n0310_086:0496b25": "久修梵行，多供養佛種諸善根。」文殊師利言：",
    "T11n0310_086:0496b26": "「大德！夫梵行者名八聖道，是有為法，我即",
    "T11n0310_086:0496b27": "無為，是故我不久修梵行。夫梵行者名有所",
    "T11n0310_086:0496b28": "行，我無所行，是故我不久修梵行。又梵行",
    "T11n0310_086:0496b29": "者名為二相，我無二相，是故我不久修梵行。",
    "T11n0310_086:0496c01": "又梵行者名滅煩惱，我無煩惱亦無所滅，是",
    "T11n0310_086:0496c02": "故我不久修梵行。馳騁五欲說於梵行，我",
    "T11n0310_086:0496c03": "於五欲本無所行，是故我不久修梵行。超過",
    "T11n0310_086:0496c04": "魔道名為梵行，我常安住諸魔道中，是故",
    "T11n0310_086:0496c05": "我不久修梵行。成就善法名為梵行，我於善",
    "T11n0310_086:0496c06": "惡都無所得，是故我不久修梵行。聲聞緣覺",
    "T11n0310_086:0496c07": "所住正位名為梵行，我無所證，是故我不",
    "T11n0310_086:0496c08": "久修梵行。修涅槃道名為梵行，我於涅槃無",
    "T11n0310_086:0496c09": "所願求，是故我不久修梵行。復次舍利子！汝",
    "T11n0310_086:0496c10": "所說我多供養佛。汝謂如來可供養耶？所以",
    "T11n0310_086:0496c11": "者何？如來非色亦不可見，云何而得供養如",
    "T11n0310_086:0496c12": "來？如來非受息一切受，如來非想離一切結，",
    "T11n0310_086:0496c13": "如來非行畢竟無作，如來非識出過心意，云",
    "T11n0310_086:0496c14": "何可得供養如來？復次，如來行於性空非眼",
    "T11n0310_086:0496c15": "色界，住無相際非耳聲界，離於二相非鼻香",
    "T11n0310_086:0496c16": "界，無可知相非舌味界，無障礙相非身觸界，",
    "T11n0310_086:0496c17": "入於平等非意法界，云何可得供養如來？又",
    "T11n0310_086:0496c18": "如來者名為法界，名曰如如，入於實際、住於",
    "T11n0310_086:0496c19": "大空、不動本性、斷諸戲論、無所攀緣，不住",
    "T11n0310_086:0496c20": "於識、不依三界，亦不住於今世後世，常寂",
    "T11n0310_086:0496c21": "極寂，離身口意、無形無相、無毀無譽、無漏",
    "T11n0310_086:0496c22": "無失，猶如虛空遍一切處，云何可得供養如",
    "T11n0310_086:0496c23": "來？復次舍利弗！如汝所說種諸善根，此善",
    "T11n0310_086:0496c24": "根者非身見根、非貪瞋根、非顛倒根、非五",
    "T11n0310_086:0496c25": "蘊六入七識住根、非八邪九惱十不善根。彼",
    "T11n0310_086:0496c26": "善根者，非戒學根、非心學根、非慧學根、非",
    "T11n0310_086:0496c27": "正趣道根、非明解脫根、非四諦六通根、非",
    "T11n0310_086:0496c28": "九次第定、十無學根、非五根、五力、七菩提",
    "T11n0310_086:0496c29": "分、八聖道根。又善根者，非結使根、非障礙",
    "T11n0310_086:0497a01": "根、非惡作根、非生滅見根、非斷常見根、非",
    "T11n0310_086:0497a02": "我見、人見、眾生見、壽者見根、非蘊魔、煩惱魔、",
    "T11n0310_086:0497a03": "死魔、天魔根。彼善根者，非妄念根、非無明",
    "T11n0310_086:0497a04": "根、非行、識、名色、六入、觸、受、愛、取、有、生、老死憂",
    "T11n0310_086:0497a05": "惱根。彼善根者，非欲界、色界、無色界根、非",
    "T11n0310_086:0497a06": "布施、持戒、忍辱、精進、禪定、智慧根、非慈悲喜",
    "T11n0310_086:0497a07": "捨根、非聲聞緣覺所證之根。菩薩善根者，所",
    "T11n0310_086:0497a08": "謂心無所住一切智根、無自作他作根、忍辱",
    "T11n0310_086:0497a09": "調伏根、莊嚴身口意根、大慈大悲根、成熟",
    "T11n0310_086:0497a10": "一切眾生根、攝受一切法根、成就一切佛",
    "T11n0310_086:0497a11": "法根、不斷三寶種根、捨一切所有不求果報",
    "T11n0310_086:0497a12": "根、積集眾善不求釋梵根、發大精進不樂小",
    "T11n0310_086:0497a13": "乘根、修習禪定不味著根、以無所捨行智慧",
    "T11n0310_086:0497a14": "根、遍入諸行修方便根、具足十力四無畏根、",
    "T11n0310_086:0497a15": "得陀羅尼無礙辯根、獲神通力淨佛土根、趣",
    "T11n0310_086:0497a16": "菩提樹轉法輪根。」時文殊師利說此三種決",
    "T11n0310_086:0497a17": "定義已，一切大眾咸稱善哉，以種種花散",
    "T11n0310_086:0497a18": "於世尊及文殊師利上，作如是言：「若佛剎中",
    "T11n0310_086:0497a19": "無文殊師利，佛不出世。非文殊師利，不能",
    "T11n0310_086:0497a20": "成熟一切眾生廣大善根。若有得聞文殊師",
    "T11n0310_086:0497a21": "利所說法門，不驚不怪，遠離一切魔業障",
    "T11n0310_086:0497a22": "礙，於此大乘得清淨光明。」",
    "T11n0310_086:0497a23": "大寶積經卷第八十六"
}