{
    "T17n0767_001:0700c11": "No. 767",
    "T17n0767_001:0700c12": "佛說三品弟子經",
    "T17n0767_001:0700c14": "吳月氏國居士支謙譯",
    "T17n0767_001:0700c15": "聞如是：一時佛在舍衛國祇樹給孤獨園，與",
    "T17n0767_001:0700c16": "比丘千二百五十人共會說經。賢者阿難從",
    "T17n0767_001:0700c17": "坐起，白佛言：「願欲有所問，唯天中天解說，",
    "T17n0767_001:0700c18": "欲決狐疑！」佛言：「善哉！恣所問。多陀竭當為",
    "T17n0767_001:0700c19": "汝解說之。」阿難問佛言：「優婆塞學道，有上、",
    "T17n0767_001:0700c20": "中、下輩。願佛解之！」佛語阿難：「汝乃為當來後",
    "T17n0767_001:0700c21": "世發此問，如來當為汝說之。諦聽受，內著",
    "T17n0767_001:0700c22": "心中！」阿難言：「諾，受教。」佛言：「上輩優婆塞、優",
    "T17n0767_001:0700c23": "婆夷受持五戒，不犯如毛髮者。若行教授開",
    "T17n0767_001:0700c24": "解人者，皆令發菩薩心。何謂菩薩心者？念",
    "T17n0767_001:0700c25": "十方人如視赤子，度人入道，作摩訶衍行；具",
    "T17n0767_001:0700c26": "足教授，無所希望，不求供養衣被、飯食、珍寶、",
    "T17n0767_001:0700c27": "錢財之物；不為小道，以度人為本。」「何謂小",
    "T17n0767_001:0700c28": "道？」佛言：「以入大法作摩訶衍行，求須陀洹、",
    "T17n0767_001:0700c29": "斯陀含、阿那含、阿羅漢、辟支佛。是為小道，非",
    "T17n0767_001:0701a01": "菩薩。菩薩法者，教授一切，使入般若波羅",
    "T17n0767_001:0701a02": "蜜，解漚惒拘舍羅，得薩芸若慧。當知是人作",
    "T17n0767_001:0701a03": "行來久，是過去佛時人，供養師父如佛無異。",
    "T17n0767_001:0701a04": "如是行者，為上優婆塞、優婆夷也。「中輩優婆",
    "T17n0767_001:0701a05": "塞、優婆夷者，亦受五戒，不犯如毛髮者；亦是",
    "T17n0767_001:0701a06": "過去佛時人。本學道，不值明師，不聞般若波",
    "T17n0767_001:0701a07": "羅蜜，不曉漚惒拘舍羅，但行一波羅蜜，布施、",
    "T17n0767_001:0701a08": "持戒、忍辱、精進、一心，不於經法中見慧。逮前",
    "T17n0767_001:0701a09": "功德，得入人道，頗有宿識，得生法門，守戒完",
    "T17n0767_001:0701a10": "具，視於師父如佛無異，終不犯戒。如是行",
    "T17n0767_001:0701a11": "者，為是中輩優婆塞、優婆夷。「下輩優婆塞、優",
    "T17n0767_001:0701a12": "婆夷者，雖受五戒，悉還犯之。若見明師、曉法",
    "T17n0767_001:0701a13": "賢者，便從受問法要。當時歡喜，向其悔過罪，",
    "T17n0767_001:0701a14": "更精進五戒，尤無反復。懷恊欲意，不復持佛",
    "T17n0767_001:0701a15": "戒。自貢高，還自憎明師、賢者，謗說長短：『我",
    "T17n0767_001:0701a16": "更見明師戒深慧，當護方便！』不知是師但食",
    "T17n0767_001:0701a17": "供養，反信受其言，不精經、戒。是優婆塞、優婆",
    "T17n0767_001:0701a18": "夷為擔死人種，不當與共會同坐起。壞人",
    "T17n0767_001:0701a19": "好心行，開化人民，受其法戒，希望供養，欲",
    "T17n0767_001:0701a20": "得錢財、穀帛給活妻子。假佛威神，心不念十",
    "T17n0767_001:0701a21": "方五道中人，欲令度脫，反為受者作想，不語",
    "T17n0767_001:0701a22": "摩訶衍慧。是為不精佛正真之法，語受經人",
    "T17n0767_001:0701a23": "言：『當避世間人因緣，多少飲酒。佛有百味之",
    "T17n0767_001:0701a24": "食，不斷人酒。家不持戒者，若僮客、奴婢，請",
    "T17n0767_001:0701a25": "使他人平殺生耳，起手莫為。』非佛弟子，",
    "T17n0767_001:0701a26": "復限佛功德。」「何等為限佛功德？」佛言：「既行",
    "T17n0767_001:0701a27": "開授人民，不欲令四輩聞知。」阿難長跪問佛：",
    "T17n0767_001:0701a28": "「何為不欲令四輩聞知？」「是優婆塞、優婆夷愚",
    "T17n0767_001:0701a29": "心不解，自謂為黠，實不曉了經中深要之慧。",
    "T17n0767_001:0701b01": "不恥不知，反為新學賢者作限礙，不欲令見",
    "T17n0767_001:0701b02": "明解好師。所以者何？欲得獨供養，反蔽障",
    "T17n0767_001:0701b03": "大道。是優婆塞、優婆夷雖為度人，不見般",
    "T17n0767_001:0701b04": "若波羅蜜，不解漚惒拘舍羅。是為盲冥專行",
    "T17n0767_001:0701b05": "小道，或教人作福，無四等心，施不普及。請",
    "T17n0767_001:0701b06": "彼置此，道法不使。爾四天王太子使者、護",
    "T17n0767_001:0701b07": "佛道神，一一記之，稍稍去離之，勅伺命計集、",
    "T17n0767_001:0701b08": "積累其罪，條疏名，錄白上帝。年壽未盡，頓",
    "T17n0767_001:0701b09": "遣惡神，因其犯戒之間奪其餘命。自然墮",
    "T17n0767_001:0701b10": "落泥犁中，當更十八獄罪，至天地燒乃出，",
    "T17n0767_001:0701b11": "或墮一禽獸中，或入人道。若在人道者，當在",
    "T17n0767_001:0701b12": "愚癡，不見法家生。」佛言：「阿難！道宜數數聚會",
    "T17n0767_001:0701b13": "講說，法義不可不障，愚人道當得斷法，滅佛",
    "T17n0767_001:0701b14": "教罪。」諸弟子聞佛說經，莫不戰慄，皆正心受",
    "T17n0767_001:0701b15": "教，為佛作禮。",
    "T17n0767_001:0701b16": "佛說三品弟子經"
}