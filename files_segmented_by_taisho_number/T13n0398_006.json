{
    "T13n0398_006:0435c02": "大哀經卷第六",
    "T13n0398_006:0435c04": "西晉月氏三藏竺法護譯",
    "T13n0398_006:0435c05": "十八不共法品第二十一之餘",
    "T13n0398_006:0435c06": "佛復告族姓子：「如來至真無若干想，亦無眾",
    "T13n0398_006:0435c07": "念而令其心迷惑忘也。所以如來無若干想，",
    "T13n0398_006:0435c08": "如虛空土不可窮盡，不察眾生而各各異，用",
    "T13n0398_006:0435c09": "其本淨無若干故；察於諸佛無若干種，用其",
    "T13n0398_006:0435c10": "法界不可破壞，慧平等故；亦於諸法無差別",
    "T13n0398_006:0435c11": "想，用無欲故。如來不壞奉禁戒者偏愛順",
    "T13n0398_006:0435c12": "念、亦不毀呰於犯戒者、覩修道者不往肅敬、",
    "T13n0398_006:0435c13": "不尊道者不以棄忽，不計律教是我所也，",
    "T13n0398_006:0435c14": "永處邪見不輕忽之。如來至真所行平等於",
    "T13n0398_006:0435c15": "一切法，是故名曰如來至真無若干想。「設無",
    "T13n0398_006:0435c16": "若干則便宣此無若干想，開化眾生令不各",
    "T13n0398_006:0435c17": "異，眾想消除而為說法，是為如來十九之業。」",
    "T13n0398_006:0435c18": "佛於是頌曰：",
    "T13n0398_006:0435c19": "「諸安住道，　　無若干想，　　一切最後，",
    "T13n0398_006:0435c20": "見諸佛土。　　計於經典，　　無各各異；",
    "T13n0398_006:0435c21": "諸大名稱，　　所行普等。　　設奉禁戒，",
    "T13n0398_006:0435c22": "若毀失者；　　眾生易化，　　若不可化。",
    "T13n0398_006:0435c23": "諸兩足尊，　　彼心平等，　　開度眾生，",
    "T13n0398_006:0435c24": "各懷貪相。」",
    "T13n0398_006:0435c25": "佛復告族姓子：「如來至真無有猶豫，所觀察",
    "T13n0398_006:0435c26": "者悉見根源不復思惟。所以者何？如來大聖",
    "T13n0398_006:0435c27": "道德已成，莫觀不成，身行謹勅，心懷柔軟，",
    "T13n0398_006:0435c28": "戒禁鮮明，智慧殊絕不當瞻覲，如來聖明不",
    "T13n0398_006:0435c29": "有超異也。佛以智慮常察普護，不從愚冥則",
    "T13n0398_006:0436a01": "由度世，不墮方俗迷惑之行；如來所護因從",
    "T13n0398_006:0436a02": "賢聖、不從不聖賢；如來所護轉於清淨無",
    "T13n0398_006:0436a03": "上梵輪，愍哀眾生而得自在，獨步十方不從",
    "T13n0398_006:0436a04": "他人，而有所譽無有偏黨。「又其如來所觀護",
    "T13n0398_006:0436a05": "者，無卒不暴，常順庠序而無錯謬。若有所",
    "T13n0398_006:0436a06": "往得無受、捨，已離於二諸所氾流、已度四",
    "T13n0398_006:0436a07": "瀆稱量一劫，思惟本末不能究盡，各各異所",
    "T13n0398_006:0436a08": "不念所不，知過去念無所嬈觸，不自現功，",
    "T13n0398_006:0436a09": "如是審實而無有異。「佛悉究暢靡所不達，是",
    "T13n0398_006:0436a10": "為如來觀察大哀巍巍若此，護諸眾生具足",
    "T13n0398_006:0436a11": "說法，是為如來二十之業。」佛於是頌曰：",
    "T13n0398_006:0436a12": "「如來所觀護，　　未曾有懈惓，",
    "T13n0398_006:0436a13": "善修其道誼，　　卓然殊特行。",
    "T13n0398_006:0436a14": "其心、身如是，　　禁戒及智慧，",
    "T13n0398_006:0436a15": "尊上為大人，　　所行常至誠。",
    "T13n0398_006:0436a16": "如來未曾懷，　　猗著諸危害，",
    "T13n0398_006:0436a17": "亦無想諸念，　　不為虛偽事。",
    "T13n0398_006:0436a18": "其所觀護者，　　真諦無華飾，",
    "T13n0398_006:0436a19": "便則以此誼，　　為眾生說法。」",
    "T13n0398_006:0436a20": "佛復告族姓子：「如來至真無有貪損。何謂為",
    "T13n0398_006:0436a21": "貪？唯樂善法。其善法者為何謂乎？如來大",
    "T13n0398_006:0436a22": "哀未曾損秏，亦不猗貪；咸於大哀所說經",
    "T13n0398_006:0436a23": "典亦無誤失，不令眾生從律貪欲而致迷",
    "T13n0398_006:0436a24": "秏。開化眾生初不謬惑、不捨閑靜，亦無所",
    "T13n0398_006:0436a25": "啟而有違廢；勸諸菩薩未曾喜忘，而於三寶",
    "T13n0398_006:0436a26": "恒不斷絕。如來至真無所貪著，聖明至真道",
    "T13n0398_006:0436a27": "德為樂，是故名曰如來正真。「無有貪欲而",
    "T13n0398_006:0436a28": "致損秏，為諸眾生頒宣經典，令其慕樂無上",
    "T13n0398_006:0436a29": "正真、具諸通慧，是為如來二十一業。」佛於是",
    "T13n0398_006:0436b01": "頌曰：",
    "T13n0398_006:0436b02": "「最勝常不貪，　　慕樂善德業，",
    "T13n0398_006:0436b03": "慈哀施以法，　　度脫於眾生。",
    "T13n0398_006:0436b04": "喜樂濟群萌，　　隨時而開導，",
    "T13n0398_006:0436b05": "最勝不損道，　　勸不斷三寶。",
    "T13n0398_006:0436b06": "無貪、嫉、瞋、恚，　　不從愚禁忌，",
    "T13n0398_006:0436b07": "由因諸通慧，　　善慕經典教。",
    "T13n0398_006:0436b08": "見眾生懈怠，　　最勝化勤修，",
    "T13n0398_006:0436b09": "積無量慧業，　　以此度群黎。」",
    "T13n0398_006:0436b10": "佛復告族姓子：「如來至真於精進事而不損",
    "T13n0398_006:0436b11": "秏，所謂如來精進。云何謂開化眾生？觀察",
    "T13n0398_006:0436b12": "慇勤求之所在，因而度脫不遺一人。於聽經",
    "T13n0398_006:0436b13": "典常令清徹，是為精進。「如來至真如是比像",
    "T13n0398_006:0436b14": "得諸聽經，為諸應器一劫不倦，因而聽採",
    "T13n0398_006:0436b15": "甚深法者，大聖宣之一劫不廢，為說經典離",
    "T13n0398_006:0436b16": "於食饌將護眾生。如來至真以一人故，於恒",
    "T13n0398_006:0436b17": "河沙諸佛國土而獨遊步，從如開化令發道",
    "T13n0398_006:0436b18": "意，如來身、心及口所言不以懈倦，身心靜然",
    "T13n0398_006:0436b19": "無有閑據。「如來方便精進勤修靡不諮嗟，因",
    "T13n0398_006:0436b20": "隨平等則以精進化乎眾生至聖解脫，其致",
    "T13n0398_006:0436b21": "道真乃至申暢如來功勳，是為如來二十二",
    "T13n0398_006:0436b22": "業。」佛於是頌曰：",
    "T13n0398_006:0436b23": "「其人中師子，　　因精進之力，",
    "T13n0398_006:0436b24": "以此精進力，　　常而諮嗟之。",
    "T13n0398_006:0436b25": "其精勤勢力，　　未曾有損秏，",
    "T13n0398_006:0436b26": "所演說經法，　　用應法器故。",
    "T13n0398_006:0436b27": "安住所精進，　　無能究暢者，",
    "T13n0398_006:0436b28": "其身、口及心，　　初未甞勞倦。",
    "T13n0398_006:0436b29": "已精進平等，　　一切無罪舋，",
    "T13n0398_006:0436c01": "其意懷愍哀，　　常為眾生說。」",
    "T13n0398_006:0436c02": "佛復告族姓子：「如來至真意之所念，一切未",
    "T13n0398_006:0436c03": "曾而中忘也，亦不損秏，如來所念竟無中",
    "T13n0398_006:0436c04": "廢。所以者何？族姓子！從初得成至最正覺",
    "T13n0398_006:0436c05": "道，以普見一切眾生過去、當來、今現在心之",
    "T13n0398_006:0436c06": "所懷念，悉憶識之不中忽忘，永存普達眾生",
    "T13n0398_006:0436c07": "之行。如來未甞復重惟極遣慧往察，如",
    "T13n0398_006:0436c08": "來所念實無損秏。入於眾生三處諸性、入諸",
    "T13n0398_006:0436c09": "人根觀眾生行，如來所興不有觀察亦不思",
    "T13n0398_006:0436c10": "惟，而為眾生講說經典；豫知時節進退、遲疾，",
    "T13n0398_006:0436c11": "而為分別授其決矣。所以者何？其意永存不",
    "T13n0398_006:0436c12": "中忘故。如其心定因無所忘，識念眾生尋為",
    "T13n0398_006:0436c13": "說法，是為如來二十三業。」佛於是頌曰：",
    "T13n0398_006:0436c14": "「世雄所念，　　心未曾忘；　　又最勝尊，",
    "T13n0398_006:0436c15": "不憶重思。　　其所遊步，　　如成正覺，",
    "T13n0398_006:0436c16": "知眾生心，　　無有遺漏。　　亦復未嘗，",
    "T13n0398_006:0436c17": "猗於識知，　　見於眾生，　　久長性行。",
    "T13n0398_006:0436c18": "令其建立，　　無有事業，　　人中之尊，",
    "T13n0398_006:0436c19": "為眾法王。」",
    "T13n0398_006:0436c20": "佛復告族姓子：「如來至真無失定意三昧正",
    "T13n0398_006:0436c21": "受，一切諸法無有偏黨，諸法如審。何故如",
    "T13n0398_006:0436c22": "來不失定意？用修平等無卒之故，三昧亦等",
    "T13n0398_006:0436c23": "故。如來等於欲際，無欲之際亦復等矣；如生",
    "T13n0398_006:0436c24": "死際等，泥洹際亦復如是。以平等故，故能",
    "T13n0398_006:0436c25": "正受，此之謂也。讚於如來三昧不忘。所以者",
    "T13n0398_006:0436c26": "何？則於平等無忽、無忘，亦不退轉。如來定者",
    "T13n0398_006:0436c27": "不合於眼，亦復不合耳、鼻、身、口、意而同塵也。",
    "T13n0398_006:0436c28": "諸根不定，其三昧定不依地種，亦復不依",
    "T13n0398_006:0436c29": "水、火、風、空，亦復不怙欲界、色界、無色界，不慕",
    "T13n0398_006:0437a01": "今世、不恃後世。無所著故，故不損耗，是故",
    "T13n0398_006:0437a02": "名曰如來至真定意不忘，亦為眾生講說經",
    "T13n0398_006:0437a03": "典，令應法器致乎定意，是為如來二十四",
    "T13n0398_006:0437a04": "業。」佛於是頌曰：",
    "T13n0398_006:0437a05": "「最勝為常定，　　定意不損耗，",
    "T13n0398_006:0437a06": "等順一切法，　　正從佛定意。",
    "T13n0398_006:0437a07": "不猗地、水、火、　　風，欲、色、無色，",
    "T13n0398_006:0437a08": "大聖不著此，　　故不損三昧。」",
    "T13n0398_006:0437a09": "佛復告族姓子：「如來智慧未曾損耗。何謂為",
    "T13n0398_006:0437a10": "知？敬達諸法無所不通，慧不仰人。為他眾",
    "T13n0398_006:0437a11": "生班宣聖智，方便隨時所決無盡，明了一切",
    "T13n0398_006:0437a12": "章句顯跡，令入一品住所說經億百千劫。假",
    "T13n0398_006:0437a13": "使來問去來進退，為決疑網靡不坦然。其慧",
    "T13n0398_006:0437a14": "遍入宣暢三乘，剖判歸趣，以諸眾生八萬四",
    "T13n0398_006:0437a15": "千行，則為講說八萬四千諸經法藏，是為如",
    "T13n0398_006:0437a16": "來智慧無極、無量、無盡。所說無限慧不損耗，",
    "T13n0398_006:0437a17": "亦為眾生顯示如是無盡智慧而為說法，是",
    "T13n0398_006:0437a18": "為如來二十五業。」佛於是頌曰：",
    "T13n0398_006:0437a19": "「佛正覺智慧，　　現在志慕乘，",
    "T13n0398_006:0437a20": "善宣分別解，　　自在度無極。",
    "T13n0398_006:0437a21": "為眾生說法，　　從本性所樂，",
    "T13n0398_006:0437a22": "則以一文字，　　入無底章句。",
    "T13n0398_006:0437a23": "知於眾生行，　　所察無邊際，",
    "T13n0398_006:0437a24": "則為此等班，　　八萬四千藏。",
    "T13n0398_006:0437a25": "安住之所宣，　　智慧無損耗，",
    "T13n0398_006:0437a26": "是為十力業，　　故號人中尊。」",
    "T13n0398_006:0437a27": "佛復告族姓子：「如來解脫無有損耗。何謂如",
    "T13n0398_006:0437a28": "來說諸聲聞因聲而脫、其緣覺者由了因",
    "T13n0398_006:0437a29": "緣而得解脫？諸佛世尊皆離一切罣礙諸二",
    "T13n0398_006:0437b01": "而得解脫。所以名曰解脫者何？無過去界，不",
    "T13n0398_006:0437b02": "與當來諸界合同，不住現界。其眼於色離於",
    "T13n0398_006:0437b03": "二受，名曰解脫；耳聲、鼻香、舌味、身更、心法離",
    "T13n0398_006:0437b04": "於二受而得解脫，心所依倚。心本清淨而悉",
    "T13n0398_006:0437b05": "了之，故曰發心之頃成無上正真道。如來隨",
    "T13n0398_006:0437b06": "時為諸眾生講說經典，使離猗受令無所著，",
    "T13n0398_006:0437b07": "是為如來二十六業。」佛於是頌曰：",
    "T13n0398_006:0437b08": "「諸聲聞眾，　　依音解脫；　　諸緣覺學，",
    "T13n0398_006:0437b09": "因緣為慧。　　過諸罣礙，　　無垢如空，",
    "T13n0398_006:0437b10": "是為諸佛，　　無依所猗。　　其心繫在，",
    "T13n0398_006:0437b11": "於過去事，　　清淨解脫，　　是為執心。",
    "T13n0398_006:0437b12": "如應解脫，　　察眾生根，　　開度眾生，",
    "T13n0398_006:0437b13": "不令損耗。」",
    "T13n0398_006:0437b14": "佛復告族姓子：「如來至真知於過去一切身",
    "T13n0398_006:0437b15": "行、所可造業，其本明識而不廢退。如來所覩",
    "T13n0398_006:0437b16": "諸勝所行，因其隨時而化眾生，有所講說而",
    "T13n0398_006:0437b17": "度群黎，默然亦度、飲食亦濟。威儀禮節顯示",
    "T13n0398_006:0437b18": "眾生令隨律教，或復現於三十二相因而得",
    "T13n0398_006:0437b19": "救、或以自示八十種好因而得度、或復欲觀",
    "T13n0398_006:0437b20": "如來頂相——威神巍巍不得諦視，光踰日、月，超",
    "T13n0398_006:0437b21": "絕無侶——因益喜悅而從得度、或有眾生趣來",
    "T13n0398_006:0437b22": "見佛輒隨律教、或演光明覩其曜暉而得濟",
    "T13n0398_006:0437b23": "度、或見經行舉足下足悅而得濟、或入城郭",
    "T13n0398_006:0437b24": "從其還出令受開化。諸佛世尊舉動進止、威",
    "T13n0398_006:0437b25": "儀禮節，皆以此事益於眾生，靡不受化，未曾",
    "T13n0398_006:0437b26": "唐舉，是故名曰如來至真一切身業、本慧𤳖",
    "T13n0398_006:0437b27": "黨靡不有益而不損耗，是為如來第二十七",
    "T13n0398_006:0437b28": "業。」佛於是頌曰：",
    "T13n0398_006:0437b29": "「其目覩見，　　威儀禮節，　　行步所入，",
    "T13n0398_006:0437c01": "若復還出，　　諸相種好，　　及頂威曜，",
    "T13n0398_006:0437c02": "以此開化，　　而度眾生。　　導師假使，",
    "T13n0398_006:0437c03": "演其光明，　　無數群萌，　　億載安隱。",
    "T13n0398_006:0437c04": "見其威曜，　　則隨往教，　　諸兩足尊，",
    "T13n0398_006:0437c05": "常修此業。」",
    "T13n0398_006:0437c06": "佛復告族姓子：「如來至真口所演業皆為慧",
    "T13n0398_006:0437c07": "黨，曉了自在。所以者何？諸佛世尊所說經",
    "T13n0398_006:0437c08": "道悉為應時，所說無虛；善哉隨宜，所可宣",
    "T13n0398_006:0437c09": "言至誠無欺，無有罪舋。舉動安詳而不卒暴，",
    "T13n0398_006:0437c10": "離於麁踈未曾荒迷，常懷質直無有諛諂。初",
    "T13n0398_006:0437c11": "不惡口、不演麁辭，無所猗著、口言柔軟，進",
    "T13n0398_006:0437c12": "止應法不為羸弱，性不飄颻亦不狹劣。不為",
    "T13n0398_006:0437c13": "雜碎行步安諦，發言和雅其聲柔軟，音響",
    "T13n0398_006:0437c14": "香美。擇言徐語舒緩時出，辭章粲麗滋味",
    "T13n0398_006:0437c15": "具足，無有獷䩕。言無疾病，思而後語，自護",
    "T13n0398_006:0437c16": "己身。所為應節，心念隨時，滅其貪欲而除",
    "T13n0398_006:0437c17": "瞋恚、燒其愚癡、降伏諸魔、危害眾惡，療治諸",
    "T13n0398_006:0437c18": "疾、別其義理、悅智者意。音如哀鸞、聲如天",
    "T13n0398_006:0437c19": "帝，其響哀和，亦如江海；聲靖如地，如鵰鷲",
    "T13n0398_006:0437c20": "王命諸眷屬。其音安隱如須彌山，所發言辭",
    "T13n0398_006:0437c21": "殊赤觜鳥，其聲慈愍猶如鴛鴦相呼和時，",
    "T13n0398_006:0437c22": "亦如鴈王將導營從，亦如鹿王鳴呼官屬，又",
    "T13n0398_006:0437c23": "如箜篌、琴、箏、簫、瑟、皷吹，應節吹唄、吹笙發音，",
    "T13n0398_006:0437c24": "斯音相和各各悲快；佛之音響柔軟清和，過",
    "T13n0398_006:0437c25": "於彼節百千億倍。深奧微妙聲無穢濁，聞者",
    "T13n0398_006:0437c26": "入耳心中歡然，積累德本。所宣章句不可窮",
    "T13n0398_006:0437c27": "盡，隨時應宜前後相副，不失句義、合於法句，",
    "T13n0398_006:0437c28": "各從方便不違時節。見一切人諸根增減而",
    "T13n0398_006:0437c29": "為說法——布施莊嚴、將養戒禁常令嚴淨、合集",
    "T13n0398_006:0438a01": "忍辱、精進超殊究暢聖業、觀察智慧雲集慈",
    "T13n0398_006:0438a02": "心——不厭愍哀，其喜顯曜；不釋所護，建立三",
    "T13n0398_006:0438a03": "乘；不斷三寶、別三峻聚、淨三脫門。所修至",
    "T13n0398_006:0438a04": "誠斑宣智慧，為諸明者不見誹謗，諸賢聖",
    "T13n0398_006:0438a05": "所咨嗟，志玄曠如虛空，一切功勳悉為備",
    "T13n0398_006:0438a06": "足。告族姓子！如來言辭發教應節巍巍如是，",
    "T13n0398_006:0438a07": "復過於此無可為喻，是故言曰一切所說。「如",
    "T13n0398_006:0438a08": "來言辭慧響超殊，越諸言聲，三界無逮最為",
    "T13n0398_006:0438a09": "慧上，靡不應命而順從者，是為如來二十八",
    "T13n0398_006:0438a10": "業。」佛於是頌曰：",
    "T13n0398_006:0438a11": "「無等倫言辭和，　　以無垢超諸德，",
    "T13n0398_006:0438a12": "發一響入諸聲，　　響周遍諸三千。",
    "T13n0398_006:0438a13": "令聲聞聽其教、　　緣覺乘亦如是，",
    "T13n0398_006:0438a14": "或有聞廣其志，　　發其心求佛道。",
    "T13n0398_006:0438a15": "其聞慈如次第，　　各暢辭不錯亂，",
    "T13n0398_006:0438a16": "若講說殊勝法，　　又其心無退念。",
    "T13n0398_006:0438a17": "猶如山之呼響，　　應其音而來報，",
    "T13n0398_006:0438a18": "人中上言如是，　　所演說悅眾心。」",
    "T13n0398_006:0438a19": "佛復告族姓子：「如來至真皆如一切眾意所",
    "T13n0398_006:0438a20": "念，取為慧黨，靡所不達。所以者何？察於如",
    "T13n0398_006:0438a21": "來無心意識，初無想念而有進退，以慧照曜",
    "T13n0398_006:0438a22": "消化眾冥。其如來慧，普至一切眾生心念，亦",
    "T13n0398_006:0438a23": "復遍入存一切意，超諸群生其識所念諸消",
    "T13n0398_006:0438a24": "化法。其三昧定無所依仰，越于陰蓋、離十二",
    "T13n0398_006:0438a25": "緣起之行、永捨三念、去於臭穢、降伏魔事、",
    "T13n0398_006:0438a26": "去虛偽列諛諂之穢。捨乎吾我，除去無明、",
    "T13n0398_006:0438a27": "愚冥根株；淨修道業心如虛空，而無想念不",
    "T13n0398_006:0438a28": "壞法界。告族姓子！如來至真其心意業慧黨",
    "T13n0398_006:0438a29": "若茲，是為如來二十九業。」佛於是頌曰：",
    "T13n0398_006:0438b01": "「不當稱最勝，　　兩足尊聖心，",
    "T13n0398_006:0438b02": "積累眾聖明，　　導師業清淨。",
    "T13n0398_006:0438b03": "此安住之慧，　　處在眾生性，",
    "T13n0398_006:0438b04": "普入靡不周，　　在自然法界。",
    "T13n0398_006:0438b05": "禪定意如是，　　一切善備悉；",
    "T13n0398_006:0438b06": "其察心意識，　　一切無想念。",
    "T13n0398_006:0438b07": "已過諸魔界，　　超於危害業，",
    "T13n0398_006:0438b08": "自然如虛空，　　離垢無所在。」",
    "T13n0398_006:0438b09": "佛復告族姓子：「如來至真知於過去慧無罣",
    "T13n0398_006:0438b10": "礙，其所覩見智無損秏。所及云何？其諸過",
    "T13n0398_006:0438b11": "去諸佛國土，合者、成者皆知其數多少、進退；",
    "T13n0398_006:0438b12": "其土所有草木、山谷、諸藥、叢林悉分別之；其",
    "T13n0398_006:0438b13": "佛國土所有眾生、蚑行喘息身形種類悉識",
    "T13n0398_006:0438b14": "知之；人民言語、音聲、種類，蜎飛、蠕動悉曉了",
    "T13n0398_006:0438b15": "之；彼土前後諸佛興出多少之數悉亦演之；",
    "T13n0398_006:0438b16": "諸佛之所斑宣經典卷數多少、有所顯照亦",
    "T13n0398_006:0438b17": "悉暢之；化諸聲聞其限若干、開諸緣覺入其",
    "T13n0398_006:0438b18": "律乘悉亦識之；敢可勸導，為菩薩學，使發大",
    "T13n0398_006:0438b19": "乘無上正真亦悉具足；其佛國土所有好醜、",
    "T13n0398_006:0438b20": "言教、行迹轉相瞻侍亦悉恤之；其比丘眾",
    "T13n0398_006:0438b21": "言行舉動、上下相順、進退之宜亦悉別之。有",
    "T13n0398_006:0438b22": "覩壽命長短、久存、中夭亦復曉之；復知隨法",
    "T13n0398_006:0438b23": "建立年歲，亦識喘息長短、好醜、飲食、衣服、所",
    "T13n0398_006:0438b24": "止居業，如來悉知。過去眾生終始周旋所當",
    "T13n0398_006:0438b25": "往生，諸根若干、其行不同、志性各異、所懷心",
    "T13n0398_006:0438b26": "意境界殊特、其心悉暢而不中忽、心念多",
    "T13n0398_006:0438b27": "少、好醜善惡，如來悉知。其數之限則見目覩，",
    "T13n0398_006:0438b28": "不以二慧而復再思。如來至真亦不遣心追",
    "T13n0398_006:0438b29": "推過事而推知之，以慧心悉覩豫見，不復",
    "T13n0398_006:0438c01": "重念。其慧如是巍巍無量，見眾生性不中有",
    "T13n0398_006:0438c02": "廢而為說法，是為如來三十之業。」佛於是頌",
    "T13n0398_006:0438c03": "曰：",
    "T13n0398_006:0438c04": "「佛之聖明慧，　　無限、無罣礙，",
    "T13n0398_006:0438c05": "在諸佛之土，　　而斑宣經典，",
    "T13n0398_006:0438c06": "勸諸眾生界，　　令篤信佛道。",
    "T13n0398_006:0438c07": "諸佛國土中，　　其所行進退、",
    "T13n0398_006:0438c08": "諸人民根原、　　志性所歸趣、",
    "T13n0398_006:0438c09": "所有藥草木、　　音響之好醜、",
    "T13n0398_006:0438c10": "過去心名何、　　諸所可造行，",
    "T13n0398_006:0438c11": "平等覺悉達，　　覩見如所有。」",
    "T13n0398_006:0438c12": "佛復告族姓子：「如來至真知於當來而無損",
    "T13n0398_006:0438c13": "秏，慧無罣礙皆覩悉達。云何知之？於當來",
    "T13n0398_006:0438c14": "世所當興成、若復毀壞、其合若散，如來悉知。",
    "T13n0398_006:0438c15": "劫起所燒、其水色何等像類，其佛國土當",
    "T13n0398_006:0438c16": "還復者、其地廣長闊狹遠近、塵埃之數，一一",
    "T13n0398_006:0438c17": "佛土諸佛所興教化群黎、諸聲聞數、緣覺之",
    "T13n0398_006:0438c18": "眾、諸菩薩等，飲食、衣服、所止居澤、出入喘",
    "T13n0398_006:0438c19": "息、行步舉動、所可遊居、威儀禮節，一一如來",
    "T13n0398_006:0438c20": "所化眾生，立於聲聞、緣覺之乘、若學大乘，",
    "T13n0398_006:0438c21": "如來悉知。一一佛土諸眾生類當往生者，其",
    "T13n0398_006:0438c22": "心生念若干之數、諸念所滅，如來悉知；皆",
    "T13n0398_006:0438c23": "達此已，如來不復而重思念。心察懷抱觀於",
    "T13n0398_006:0438c24": "當來常覩悉見，而為眾生廣說經道，是為如",
    "T13n0398_006:0438c25": "來三十一業。」佛於是頌曰：",
    "T13n0398_006:0438c26": "「於當來世，　　世之所有、　　當所合成、",
    "T13n0398_006:0438c27": "若復毀散、　　剎土眾生、　　諸佛之數，",
    "T13n0398_006:0438c28": "其佛正覺，　　皆成此數。　　其心未曾，",
    "T13n0398_006:0438c29": "而有忽忘；　　其意觀察，　　普達當來。",
    "T13n0398_006:0439a01": "而為眾生，　　應時說法，　　是兩足尊，",
    "T13n0398_006:0439a02": "之所行業。」",
    "T13n0398_006:0439a03": "佛復告族姓子：「如來至真或見現在而不",
    "T13n0398_006:0439a04": "損耗，其慧所覩無所罣礙。所見云何？知於",
    "T13n0398_006:0439a05": "現在十方世界一切國土所有多少之數，諸",
    "T13n0398_006:0439a06": "現在諸佛所，現在一切菩薩、聲聞、緣覺之數",
    "T13n0398_006:0439a07": "多少，星宿形像進行運轉為有幾所，現在",
    "T13n0398_006:0439a08": "一切樹木、藥草、山林、谿谷，十方土地境界遠",
    "T13n0398_006:0439a09": "近、國中塵數悉明其限；十方諸水以執一毛",
    "T13n0398_006:0439a10": "搵取水知有幾渧；十方諸火境界興焰",
    "T13n0398_006:0439a11": "若復衰滅，存亡所在亦悉達之；十方諸風所",
    "T13n0398_006:0439a12": "由形色、所從因出、往來周旋、成敗增益亦悉",
    "T13n0398_006:0439a13": "知之。十方虛空逈遠悠邈，其里億數無邊無",
    "T13n0398_006:0439a14": "際，佛悉知之，無有不及如毛塵者。知於現在",
    "T13n0398_006:0439a15": "三品之行、眾生之界、進退難易、根本深淺、受",
    "T13n0398_006:0439a16": "教遲疾。佛知現在地獄眾生所犯殃舋、罪適",
    "T13n0398_006:0439a17": "歸此其所因由、從其中出當所生處，復知方",
    "T13n0398_006:0439a18": "便所用除殃。又知現在眾生之種、蚑行喘息",
    "T13n0398_006:0439a19": "蠕動之類所因行業而墮此難，了其所便可",
    "T13n0398_006:0439a20": "除殃罪當所生處。復知現在餓鬼之界所",
    "T13n0398_006:0439a21": "因慳貪而墮此患，所當因由方便除罪決所",
    "T13n0398_006:0439a22": "當生。知於一切現在眾生心所懷念、所為塵",
    "T13n0398_006:0439a23": "勞愛欲之病，復知離欲無塵穢者。又知現",
    "T13n0398_006:0439a24": "在一切眾生當以何律而受開化，或復有人",
    "T13n0398_006:0439a25": "不從往教，緣知諸天生天上意退沒所歸，佛",
    "T13n0398_006:0439a26": "悉知之。「如是本末初未曾念，二慧重思入於",
    "T13n0398_006:0439a27": "無二，而為眾生廣說經法，是為如來三十二",
    "T13n0398_006:0439a28": "業。」佛於是頌曰：",
    "T13n0398_006:0439a29": "「諸最勝慧，　　普靡不周，　　無限、無量，",
    "T13n0398_006:0439b01": "不可思議。　　等如虛空，　　虛無無喻，",
    "T13n0398_006:0439b02": "一切世間，　　所不能逮。　　其於十方，",
    "T13n0398_006:0439b03": "一切眾生，　　諸所現在，　　當所造行，",
    "T13n0398_006:0439b04": "如來悉知，　　覩其根原，　　是諸佛業，",
    "T13n0398_006:0439b05": "見悉究暢。」",
    "T13n0398_006:0439b06": "22 如來道品大哀經如來道品第二十二",
    "T13n0398_006:0439b07": "佛復告族姓子：「是為如來所行道業；如來以",
    "T13n0398_006:0439b08": "此所行道業開化眾生，以無言辭而演文",
    "T13n0398_006:0439b09": "字，難當難成。「又，族姓子！如來至誠，無有䩭",
    "T13n0398_006:0439b10": "學能禁制者；其業無量不可思議，諸天、龍、神",
    "T13n0398_006:0439b11": "及世間人，無能計會稱載所知。初無所言而",
    "T13n0398_006:0439b12": "文字現，難是難及無能抑制，遍諸佛土定意",
    "T13n0398_006:0439b13": "周普。現諸正覺皆已超越，無諸邪業、無所想",
    "T13n0398_006:0439b14": "念，猶如虛空三昧平等，察諸法界而無差異。",
    "T13n0398_006:0439b15": "所以者何？諸佛世尊所可宣說無有若干，所",
    "T13n0398_006:0439b16": "因興出無有偏黨；等諸眾生國土亦然，所說",
    "T13n0398_006:0439b17": "悉同，道神不別，解脫無異，所至滅度亦無若",
    "T13n0398_006:0439b18": "干。「又，族姓子！如來至真於諸法界為一種味",
    "T13n0398_006:0439b19": "成最正覺，於眾生界無所蔽礙，善權方便以",
    "T13n0398_006:0439b20": "無礙法而悉明了，則為眾生轉其法輪令不",
    "T13n0398_006:0439b21": "退轉阿惟越致。譬如，族姓子！上工珠師修於",
    "T13n0398_006:0439b22": "清淨無垢寶珠重治令曜，手執此珠寶，舉著",
    "T13n0398_006:0439b23": "濁水令水凝然去濁就清。不復勤而勞其",
    "T13n0398_006:0439b24": "功，然後則出著於食味，上於瓶甕。若於鉢器，",
    "T13n0398_006:0439b25": "令其中水皆使清澄，所勞功夫不足言耳。然",
    "T13n0398_006:0439b26": "後服著大藥味中，以微細重而重洗之，所",
    "T13n0398_006:0439b27": "洗已淨去諸刺蕀，是則名曰夜光寶珠。「如來",
    "T13n0398_006:0439b28": "至真亦復如是，察諸眾生瑕穢境界，為演無",
    "T13n0398_006:0439b29": "常、苦、空、非身，悲哀、辛酸苦毒之烖。眾生迷",
    "T13n0398_006:0439c01": "惑，愛樂生死、苦惱患厭，爾乃令入賢聖法律。",
    "T13n0398_006:0439c02": "如來精進於彼無難，然後乃達空無相願；如",
    "T13n0398_006:0439c03": "來以慈而開導之，所勤精進而無所著，便",
    "T13n0398_006:0439c04": "次得成於不退轉，斑宣經道三場清淨。「何",
    "T13n0398_006:0439c05": "謂佛界而令眾生來入其境？已得越度入如",
    "T13n0398_006:0439c06": "來法，故曰無上眾祐之要。是，族姓子！以此",
    "T13n0398_006:0439c07": "因緣當作此觀：如來至真所入三昧不可",
    "T13n0398_006:0439c08": "思議，修乎平等達於三世，不斷三寶。如來",
    "T13n0398_006:0439c09": "於彼不可思議住於道業猶如是空，其身",
    "T13n0398_006:0439c10": "自然無能逮者。現形一切諸佛國土，而於諸",
    "T13n0398_006:0439c11": "法永無所獲，不擇自在隨其音響而教化之。",
    "T13n0398_006:0439c12": "若為眾生宣經典時，皆離一切心諸所緣，而",
    "T13n0398_006:0439c13": "悉知見眾生心行、志性所趣、諸菩薩眾志操",
    "T13n0398_006:0439c14": "清淨。諸佛世尊以此等故興出世間。是，族",
    "T13n0398_006:0439c15": "姓子！是為如來至成之誼。由無本業謂無",
    "T13n0398_006:0439c16": "所住而不違遠，亦無懈息，授菩薩決不斷",
    "T13n0398_006:0439c17": "言教，是則名曰如來道業。」佛講說此如來",
    "T13n0398_006:0439c18": "業時，十方無量不可計會無數佛土六反",
    "T13n0398_006:0439c19": "震動，其大光明普照諸界，雨天華香其寶",
    "T13n0398_006:0439c20": "清淨佛師子座。諸來集會大聲聞眾，天、龍、鬼",
    "T13n0398_006:0439c21": "神、犍沓和等，阿須倫、迦留羅、真陀羅、摩睺勒，",
    "T13n0398_006:0439c22": "比丘、比丘尼、童士、童女，咸共聽聞如來宣此",
    "T13n0398_006:0439c23": "道業法典，歡喜踊躍不能自勝。善心生焉，",
    "T13n0398_006:0439c24": "各各齎持若干種華、名香、雜香、華鬘、塗香、衣服、",
    "T13n0398_006:0439c25": "幡蓋及大幢幡，鼓諸伎樂、琴、瑟、箜篌供養如",
    "T13n0398_006:0439c26": "來。取頭上寶而以散之。或齎麻油、或執雷音、",
    "T13n0398_006:0439c27": "或取其髮、或脫寶瓔——以珠挍飾，或明月",
    "T13n0398_006:0439c28": "珠、或懷月珠及解脫華——或持無瑕精潔之",
    "T13n0398_006:0439c29": "供、或獲印綬原赦之養、或有寶果、或以鷹鳥、",
    "T13n0398_006:0440a01": "或以綖縷、或寂然物不猗空物、或頭寶瓔、",
    "T13n0398_006:0440a02": "或頸著珠、或手或脚所有莊嚴而供養佛，悉",
    "T13n0398_006:0440a03": "遍散之。或復又取夜光寶珠、或復又取紫磨",
    "T13n0398_006:0440a04": "寶飾以散其上，或馬藏寶、天帝殊紺大青寶",
    "T13n0398_006:0440a05": "珠、火色寶珠、月光寶珠、若干種色璝異奇寶",
    "T13n0398_006:0440a06": "以供養散。紫磨粟金、雜碎白銀、本榓雜香、",
    "T13n0398_006:0440a07": "儋堂雜香、栴檀雜香、黑妙雜香、丹赤真珠、",
    "T13n0398_006:0440a08": "似人雜香而自退漏雨散。及諸天華、加雨意",
    "T13n0398_006:0440a09": "華、無極意華、月度月華、柔軟音大軟響",
    "T13n0398_006:0440a10": "華，其華曜目。大地陸地諸華，其輪離垢而",
    "T13n0398_006:0440a11": "有百葉、或有千葉、或百千葉，其光遠照香",
    "T13n0398_006:0440a12": "悉周遍，其香美妙洋溢所觀靡不欣樂，其光",
    "T13n0398_006:0440a13": "照曜執持其焰，其色無量文飾交露。青蓮芙",
    "T13n0398_006:0440a14": "蓉諸所雜華而自然墮，又復雨地須蔓那",
    "T13n0398_006:0440a15": "華、思怡無憂華瓶，梧桐捨著，徐詳平順而雨",
    "T13n0398_006:0440a16": "此華。箜篌、樂器、簫成、鼓吹，鼓舞諸伎自然",
    "T13n0398_006:0440a17": "而鳴。又復加雨諸天華香、雜香、眾寶、瓔珞、寶",
    "T13n0398_006:0440a18": "珠、衣服、臥具。其諸十方來會菩薩踊住空中，",
    "T13n0398_006:0440a19": "自投其身用供養佛，適各投身不惜軀命。應",
    "T13n0398_006:0440a20": "時空中周遍自然覆寶高座，有寶交露，垂無",
    "T13n0398_006:0440a21": "央數諸珠瓔珞，周遍挍飾紫金雜廁，其飾",
    "T13n0398_006:0440a22": "殊特誠非世有。出若干種諸寶蓮華——一切所",
    "T13n0398_006:0440a23": "有珍寶瓔珞、一一枚珠——各有無數不可稱載，",
    "T13n0398_006:0440a24": "化菩薩現咸悉共見。諸菩薩出適來出已，繞",
    "T13n0398_006:0440a25": "佛七匝則復還坐於寶蓮華。十方無量諸異",
    "T13n0398_006:0440a26": "國土，不可稱計諸佛世尊，一一諸佛各各一",
    "T13n0398_006:0440a27": "切共嗟嘆之。其供養以經典之要，以供養",
    "T13n0398_006:0440a28": "故致於清淨，各共嘆德窮劫不竟，供養法",
    "T13n0398_006:0440a29": "故。佛以威神遣諸弟子詣此忍土，所齎供養",
    "T13n0398_006:0440b01": "入此忍界，其寶莊嚴超踰於此，嚴飾寶座殊",
    "T13n0398_006:0440b02": "絕難及。彼時大會無數眾生見是變化，皆發",
    "T13n0398_006:0440b03": "無上正真道意，不可稱載諸菩薩眾，逮得無",
    "T13n0398_006:0440b04": "所從生法忍。於時世尊周匝遍察諸菩薩",
    "T13n0398_006:0440b05": "眾。「汝等正士，誰能堪任如是比像清淨莊",
    "T13n0398_006:0440b06": "嚴——菩薩所住、所當建立？」如來至真意所遣",
    "T13n0398_006:0440b07": "使在遍止宿將護視之，無有思想，亦無音",
    "T13n0398_006:0440b08": "響。所敷氍㲣𣰅㲪之具，彌勒如來成佛已",
    "T13n0398_006:0440b09": "後十六年中，當坐於此淨寶高座，是為菩薩",
    "T13n0398_006:0440b10": "行願歸趣，名無蓋門大會法品經典之要，亦",
    "T13n0398_006:0440b11": "當廣布分別其誼。彼時所會一切菩薩，亦",
    "T13n0398_006:0440b12": "當興發供養此法、彌勒如來及於賢劫諸菩",
    "T13n0398_006:0440b13": "薩眾。於時會中有一菩薩，名變動諸法王，即",
    "T13n0398_006:0440b14": "從座起，於蓮華上右膝長跪，叉手白佛：「唯",
    "T13n0398_006:0440b15": "然，世尊！我能堪任將護於此清淨挍飾，止",
    "T13n0398_006:0440b16": "息其邊無有思想，精勤一心而不懈廢。侍於",
    "T13n0398_006:0440b17": "彌勒至成如來，常供養之，及於賢劫諸如來、",
    "T13n0398_006:0440b18": "眾至真等正覺等。」時有魔天，名曰所作所立",
    "T13n0398_006:0440b19": "堅強處，將四域來在彼會，謂變動諸法王菩",
    "T13n0398_006:0440b20": "薩：「族姓子！其器云何？為何等類而用其器，受",
    "T13n0398_006:0440b21": "此嚴淨令不毀散？」變動諸法王菩薩答所作",
    "T13n0398_006:0440b22": "魔：「族姓子知，一切諸器皆歸壞敗，無常存者、",
    "T13n0398_006:0440b23": "無所堪受；唯有空虛而可不毀，無所妨廢，",
    "T13n0398_006:0440b24": "於諸器中最為高尊。仁行當宜諦察我身目",
    "T13n0398_006:0440b25": "無得眴，必能覩見於無極器。」時所作魔觀",
    "T13n0398_006:0440b26": "察變動諸法王菩薩，諦視其身而目不眴，即",
    "T13n0398_006:0440b27": "見變動諸法王菩薩䐡中有水王光明世界。",
    "T13n0398_006:0440b28": "何故名曰水王光明？其佛世界悉滿眾水周",
    "T13n0398_006:0440b29": "遍國土，若有遙視如一大海。彼有如來，名曰",
    "T13n0398_006:0440c01": "樂蓮華首至真、等正覺，於今現在，淳諸菩薩",
    "T13n0398_006:0440c02": "為說大乘。其水界中又有蓮華名寶莊嚴，其",
    "T13n0398_006:0440c03": "彼如來及諸菩薩而坐於上。時所作魔叉手",
    "T13n0398_006:0440c04": "而立，稽首歸命變動諸法王菩薩。變動諸法",
    "T13n0398_006:0440c05": "王菩薩謂所作魔：「仁君！豈見諸菩薩器？」答曰：",
    "T13n0398_006:0440c06": "「已見，其器無極。」報曰：「是水，君能任受。如是像",
    "T13n0398_006:0440c07": "無極天器，億百千劫那術諸劫數之報壞，於",
    "T13n0398_006:0440c08": "此莊嚴挍飾終不枯竭，無能消化。」時所作魔",
    "T13n0398_006:0440c09": "稽首禮佛：「唯願，世尊！我本憶念志在雜碎，",
    "T13n0398_006:0440c10": "未見於此諸正士等、未得聞是經典要時，欲",
    "T13n0398_006:0440c11": "得成聲聞、緣覺而取滅度。今日又見變動諸",
    "T13n0398_006:0440c12": "法王菩薩威神巍巍、聞此經典，感動變化諸",
    "T13n0398_006:0440c13": "建立至意，當發無上正真道心。如今所作不",
    "T13n0398_006:0440c14": "敢違廢，於最正覺愍傷眾生、多所安隱、多所",
    "T13n0398_006:0440c15": "將護。假使吾身於江河沙劫地獄見煑，然後",
    "T13n0398_006:0440c16": "乃成無上正真，雖遭此厄不以為患、不捨佛",
    "T13n0398_006:0440c17": "道。」時佛咨嗟所作魔曰：「善哉善哉！汝身乃為",
    "T13n0398_006:0440c18": "大道之故，一心被服弘誓大鎧。今仁如此建",
    "T13n0398_006:0440c19": "立志願，所誓必果。」",
    "T13n0398_006:0440c20": "大哀經卷第六"
}