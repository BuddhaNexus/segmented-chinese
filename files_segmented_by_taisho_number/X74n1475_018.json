{
    "X74n1475_018:0503c14": "圓覺道場修證禮懺文卷第十八",
    "X74n1475_018:0503c16": "終南山草堂寺沙門　宗密　述",
    "X74n1475_018:0503c17": "六　正修",
    "X74n1475_018:0503c18": "修上觀有二種。一者於坐中修。二者歷緣對境修。第",
    "X74n1475_018:0503c19": "一於坐中修上觀者。四威儀中。乃皆得道學。坐為最",
    "X74n1475_018:0503c20": "勝。故先約坐以明上觀。略出五意不同。一者對破初",
    "X74n1475_018:0503c21": "心麤亂修上觀。二者對破心沉浮病修上觀。三隨便",
    "X74n1475_018:0503c22": "宜修上觀。四者對治定見細心修上觀。五者為均齊",
    "X74n1475_018:0503c23": "定慧修上觀。第一。云何名為對破初心麤亂修上觀。",
    "X74n1475_018:0503c24": "所謂行者。初坐禪時。亂心麤故。應當修上以除破之。",
    "X74n1475_018:0504a01": "止若不破。即應修觀。故云對破初心麤亂修觀。今明",
    "X74n1475_018:0504a02": "修上觀。即為二意。先明修上。次明修觀。止有二種。一",
    "X74n1475_018:0504a03": "者事止。二者理止。事止者。即是守境制心等。若繫心",
    "X74n1475_018:0504a04": "鼻端臍間等五處。不令心敬。是名守境止。故經云。繫",
    "X74n1475_018:0504a05": "心不放逸。亦如猴著鎻。制心止者。所謂隨心所起。即",
    "X74n1475_018:0504a06": "便制之。不令馳散。經云。此五根者。心為其主。是故汝",
    "X74n1475_018:0504a07": "等。當好制心。如是等止。皆是事止。今不分別。理止者。",
    "X74n1475_018:0504a08": "即是體真止也。所謂隨心所念。一切諸法。悉知從因",
    "X74n1475_018:0504a09": "緣生。無有自性。則心不取着。心不取着。即妄念心息。",
    "X74n1475_018:0504a10": "故名為止。如經中說。",
    "X74n1475_018:0504a11": "　一切諸法中　　因緣空無主　　息心達本源",
    "X74n1475_018:0504a12": "　故號為沙門",
    "X74n1475_018:0504a13": "夫行者。初學坐禪時。欲修十方三世諸佛法者。應當",
    "X74n1475_018:0504a14": "先發大誓願。度一切眾生。誓求無上佛道。其心堅固。",
    "X74n1475_018:0504a15": "猶若金剛。精進勇猛。不惜身命。若不成就一切佛法。",
    "X74n1475_018:0504a16": "終不退轉。所以者何。若無誓願。雖復觀空修道。多墮",
    "X74n1475_018:0504a17": "乘地。則一切佛法。終不現前。是故行者。於一切時。大",
    "X74n1475_018:0504a18": "悲弘誓。常不去心。然後於端坐中。正念思惟一切諸",
    "X74n1475_018:0504a19": "法真實之相。所言一切諸佛法者。即是約心明一切",
    "X74n1475_018:0504a20": "三界因果法。三界因者。所謂一切善不善法無記一",
    "X74n1475_018:0504a21": "切貪恚癡等結使煩惱法也。三界果者。所謂一切有",
    "X74n1475_018:0504a22": "為陰界入諸生死法。如是等法。皆因心有。故十地經",
    "X74n1475_018:0504a23": "云。三界無別法。唯是一心作。若行者知心無性。豈有",
    "X74n1475_018:0504a24": "善不善等諸法之實。若諸法不實。即是虗誑。若知虗",
    "X74n1475_018:0504b01": "誑。則空無有主。若空無有主。則無取著。若無取着。即",
    "X74n1475_018:0504b02": "妄念心息。若妄念心息。即結縛永斷。若結縛永斷。則",
    "X74n1475_018:0504b03": "寂念無為。若無為者。即諸法之本源也。若達本源。則",
    "X74n1475_018:0504b04": "愛染不起。若愛染不起。則一切生死乘行壞。若生死",
    "X74n1475_018:0504b05": "乘行壞。則無後世苦果。若無後世苦果。即是究竟泥",
    "X74n1475_018:0504b06": "洹。故經云。",
    "X74n1475_018:0504b07": "　有心不知心　　心者不見心　　心起想則癡",
    "X74n1475_018:0504b08": "　無想則泥洹",
    "X74n1475_018:0504b09": "若行者。能如是修體真止。當知是人心得泥洹。名大",
    "X74n1475_018:0504b10": "沙門。是則略說修體真止相。",
    "X74n1475_018:0504b11": "第二云何名修觀。觀有二種。一者事觀。二者理觀。事",
    "X74n1475_018:0504b12": "觀者。對治助道觀也。理觀者。入道正觀也。智度論云。",
    "X74n1475_018:0504b13": "觀有二種。一者行解。二者實觀。大集經云。行有二種。",
    "X74n1475_018:0504b14": "一者行行。二者慧行。如是等皆是事理二觀之異名。",
    "X74n1475_018:0504b15": "今不廣說。云何名事。如不淨觀治婬欲。慈心觀治瞋",
    "X74n1475_018:0504b16": "恚。如是等五門對治觀。故名事觀。今不分別也。二理",
    "X74n1475_018:0504b17": "觀者。即是無生觀。亦名真空觀。觀法實相智慧。如是",
    "X74n1475_018:0504b18": "等種種異名。如瓔珞經中說。有三種觀。一者從假入",
    "X74n1475_018:0504b19": "空觀。二者從空出假觀。三中道正觀。彼經云。從假入",
    "X74n1475_018:0504b20": "空。名二諦觀。從空入出假。名平等觀。是二觀為方便。",
    "X74n1475_018:0504b21": "由是二空觀。得入中道第一義觀。雙照二諦。心心寂",
    "X74n1475_018:0504b22": "滅。自然流入薩婆若海。是名中道第一義觀。三觀現",
    "X74n1475_018:0504b23": "前。即入初地。云何名修從假入空觀。如般舟經偈云。",
    "X74n1475_018:0504b24": "　諸法不牢固　　常立在於念　　已解見空者",
    "X74n1475_018:0504c01": "　一切無想念",
    "X74n1475_018:0504c02": "行者於初坐禪時。隨心所緣一切諸法。念念不住。雖",
    "X74n1475_018:0504c03": "用如上體真之止。而妄念不息。爾時應當隨心所緣。",
    "X74n1475_018:0504c04": "一切若善不善。無明愛恚等。一切攀緣之念。即當反",
    "X74n1475_018:0504c05": "觀所起之心。如此等心。為是有邪。為是無邪。若是無",
    "X74n1475_018:0504c06": "者。無則無心。云何有念。若謂心是有者。為在過去未",
    "X74n1475_018:0504c07": "來現在邪。若過去。過去已滅。已滅之法。則無所有。無",
    "X74n1475_018:0504c08": "所有法。何得為心。若未來。未來未至。未至之法。則無",
    "X74n1475_018:0504c09": "相貌。無相貌法。豈得為心。若是現在。現在之法。剎那",
    "X74n1475_018:0504c10": "不住。不住之法。則不可得。不可得法。則無有心。無有",
    "X74n1475_018:0504c11": "心故。則一切法空。復次若行者。謂現在心雖不住。而",
    "X74n1475_018:0504c12": "非不有剎那覺知之念。以為心者。即當約三種有法。",
    "X74n1475_018:0504c13": "以審推撿。何等為三。如大智度論廣說。一者因緣有。",
    "X74n1475_018:0504c14": "二者相續有。三者相待有。云何觀因緣有中。現在心",
    "X74n1475_018:0504c15": "生不可得。如內有六根。外有六塵。根塵相待。則有識",
    "X74n1475_018:0504c16": "生。故大品經云。眼觸因緣生愛。乃至意觸因緣生愛。",
    "X74n1475_018:0504c17": "根在內故為因。塵在外故為緣。故云內外緣受。受者",
    "X74n1475_018:0504c18": "即是心生也。此五根者。心為其主。故先當諦觀現在",
    "X74n1475_018:0504c19": "之心。為從內意根生。為從外法塵生。為根塵合生。為",
    "X74n1475_018:0504c20": "根塵不合故共生。為離根塵而生。若謂定從意根中",
    "X74n1475_018:0504c21": "有心生者。即是自性生。若有自性生。是則為實生故。",
    "X74n1475_018:0504c22": "則意根中。應一時有多心並生。今實不爾。復次若內",
    "X74n1475_018:0504c23": "根能自生者。內根未對外塵時。亦應能自生。今實不",
    "X74n1475_018:0504c24": "爾。是故非內根中自性生。若謂定從外法塵中生者。",
    "X74n1475_018:0505a01": "即是他性生。所以者何。若根待塵為自性者。今以塵",
    "X74n1475_018:0505a02": "望根。豈非性也。若從他性而有心生者。他性若是心。",
    "X74n1475_018:0505a03": "則心還自生心。更無心法別他性生。若非心。非心何",
    "X74n1475_018:0505a04": "能生於心。以非心不能生心故。豈得但是外塵時生",
    "X74n1475_018:0505a05": "心。是故非外塵故非外塵他性生。若謂內外根塵合",
    "X74n1475_018:0505a06": "故有心生者。即共生。則自他性而有生。今實不爾。若",
    "X74n1475_018:0505a07": "自他中各有生。即不待共故生。若共生。則一時有二",
    "X74n1475_018:0505a08": "生。若自他中各無生。合亦不能生。是故非根塵自性",
    "X74n1475_018:0505a09": "他性合故生。若為離內外根塵故有心生者。即是無",
    "X74n1475_018:0505a10": "因緣而有生。從根塵因緣有心生。尚不可得。況無因",
    "X74n1475_018:0505a11": "緣而有生者。則為惡無罪。為善無福。雖出家空修梵",
    "X74n1475_018:0505a12": "行。已墮定常定斷中故。是故不得內外根塵而有生。",
    "X74n1475_018:0505a13": "行者於內外根塵因緣中。約四句觀。現在心生。畢竟",
    "X74n1475_018:0505a14": "不可得。不可得故不見生相。生相無故。則一切諸法",
    "X74n1475_018:0505a15": "皆無有生。無生而言生者。以世間顛倒不了。於自他",
    "X74n1475_018:0505a16": "等法中。妄計而生。妄計之生是則非生。如夢幻響化",
    "X74n1475_018:0505a17": "鏡中之像。但假名字。名字之生不名為生。故淨名經",
    "X74n1475_018:0505a18": "云。法不屬因。不在緣故。是中應約上四句。廣歷四諦",
    "X74n1475_018:0505a19": "十二因緣六波羅蜜等。一切解惑法門。分別得生之",
    "X74n1475_018:0505a20": "相。其事云云。不可備說。行者既觀生如是。觀滅亦然。",
    "X74n1475_018:0505a21": "若心無生滅。但假名字。則一切諸法皆無生滅。亦但",
    "X74n1475_018:0505a22": "假名。名字之法。是則非法。若行者。了知諸法非法。則",
    "X74n1475_018:0505a23": "名亦非名。若所觀之心。用八觀歷八句。撿生滅之相。",
    "X74n1475_018:0505a24": "畢竟不可得者。則能觀之智亦用八觀歷八句。撿生",
    "X74n1475_018:0505b01": "滅之相。畢竟不可得亦如是。是則於因緣中。能觀所",
    "X74n1475_018:0505b02": "觀合有十六種觀。歷十六句。撿心生滅相。畢竟不可",
    "X74n1475_018:0505b03": "得。若不得生滅。而於無生無滅中。起住着者。即當還",
    "X74n1475_018:0505b04": "就因緣中十六觀。歷十六句。撿無生滅心亦如是。若",
    "X74n1475_018:0505b05": "不得亦生滅。亦不生滅。而依非生滅非不生滅者。即",
    "X74n1475_018:0505b06": "當還就因緣有中。用十六觀。歷十六句。撿非生非滅。",
    "X74n1475_018:0505b07": "不生滅心亦如是。則於因緣有中。合用六十四觀。歷",
    "X74n1475_018:0505b08": "六十四句。求心畢竟不得。既不得因成之心。即破因",
    "X74n1475_018:0505b09": "成假惑也。若於相續中。妄計有心者。亦當用六十四",
    "X74n1475_018:0505b10": "觀。歷六十四句撿心。皆不可得亦如是。觀意雖同。而",
    "X74n1475_018:0505b11": "屬對有異。既不得相續之心。即破相續假惑也。若於",
    "X74n1475_018:0505b12": "相待中。妄計有心者。亦當用六十四觀。歷六十四句。",
    "X74n1475_018:0505b13": "撿心。皆不可得亦如是。觀意雖同。而屬對有異。既不",
    "X74n1475_018:0505b14": "得相待之心。既破相待假之惑也。是則於三假。合用",
    "X74n1475_018:0505b15": "一百九十二觀。歷一百九十二句。求心畢竟不可得。",
    "X74n1475_018:0505b16": "若不可得者。則心無所依。若心無所依。則心無所住。",
    "X74n1475_018:0505b17": "若心無所住。則無分別。若無分別。則無是非。若無是",
    "X74n1475_018:0505b18": "非。則無取捨。若無取捨。則諍論心息。若諍論心息。則",
    "X74n1475_018:0505b19": "無愛恚。若無愛恚。則不起覺觀舉緣。若不起覺觀舉",
    "X74n1475_018:0505b20": "緣。則三業寂不動。三業寂不動。即是正定。若得正定。",
    "X74n1475_018:0505b21": "則豁然大悟心如虗空。心如虗空。發實相智慧。實相",
    "X74n1475_018:0505b22": "智慧者。即是證一切智。證一切智了自然性。無師智",
    "X74n1475_018:0505b23": "自悟。得慧眼清淨也。若證一切智慧眼清淨者。即永",
    "X74n1475_018:0505b24": "離三界生死結業。通達真空。心無&#;礙。是名從假入",
    "X74n1475_018:0505c01": "空觀也。故大智度論讚般若偈云。",
    "X74n1475_018:0505c02": "　般若波羅蜜　　實法不顛倒　　念想觀已除",
    "X74n1475_018:0505c03": "　言語法皆滅　　無量眾罪除　　清淨心常一",
    "X74n1475_018:0505c04": "　如是尊妙人　　則能見般若",
    "X74n1475_018:0505c05": "若修從假入空觀。有一百九十二飜者。止從觀故。亦",
    "X74n1475_018:0505c06": "有一百九十二飜也。所以者何。觀照一百九十二句",
    "X74n1475_018:0505c07": "中。取著迷心。所計之法。皆無所有。名之為觀。一百九",
    "X74n1475_018:0505c08": "十二種念想顛倒分別心息。故名為止。觀止合數。有",
    "X74n1475_018:0505c09": "三百八十四飜。修止觀者。善自尋之。其數宛然。皆有",
    "X74n1475_018:0505c10": "所有。若行者。善得其意。何但止觀。各有一百九十二",
    "X74n1475_018:0505c11": "飜。四諦。十二因緣。六波羅蜜。一切解惑法門。歷句而",
    "X74n1475_018:0505c12": "明。亦各有一百九十二飜。若約互相破相循相即而",
    "X74n1475_018:0505c13": "辨展轉。則言句無量。如是皆為約眾生未悟。藥病相",
    "X74n1475_018:0505c14": "勤。作此分別。若於覺悟心中。皆有所有。猶如虗空。尚",
    "X74n1475_018:0505c15": "無一句之法可存。况無量也。是為菩薩見諦道中別",
    "X74n1475_018:0505c16": "相從假入空觀。不與二乘析法總相從假入空觀共",
    "X74n1475_018:0505c17": "也。是則略明對治初心麤亂從假入空修止觀相。已",
    "X74n1475_018:0505c18": "傳新學。若廣分別。則三三難盡。未了之者。或增疑網。",
    "X74n1475_018:0505c19": "故不具出。是則略說對破初心麤亂意修止觀。",
    "X74n1475_018:0505c20": "第二對治心沉浮病修止觀者。行者於坐禪時。其心",
    "X74n1475_018:0505c21": "闇塞。無記瞪瞢。或時多睡。爾時應當修觀照了。若於",
    "X74n1475_018:0505c22": "坐中。其心浮動輕躁不安。爾時應修止止之。是則略",
    "X74n1475_018:0505c23": "說對治心沉浮病相分別止觀方法。並同於前。但須",
    "X74n1475_018:0505c24": "善識藥病相對用之。不得對治有乘僻之失也。",
    "X74n1475_018:0506a01": "第三隨便宜修止觀者。行者於坐禪時。雖為對治心",
    "X74n1475_018:0506a02": "沉故。修於觀照。而由心不明淨。亦無法利。爾時當試",
    "X74n1475_018:0506a03": "修止止之。若於止時。即覺身心安靜明淨。當知宜止。",
    "X74n1475_018:0506a04": "即應用止安心。若行者於坐禪時。雖為治浮動故修",
    "X74n1475_018:0506a05": "止。而心不住。亦無法利。當試修觀。若於觀中。即覺心",
    "X74n1475_018:0506a06": "神明淨寂靜安隱。當知宜觀。即應用觀安心。是則略說",
    "X74n1475_018:0506a07": "隨便宜修止觀相。分別止觀方法。不異於前。但須善",
    "X74n1475_018:0506a08": "約便宜修之。則心神安隱。煩惱患息。而發諸法門也。",
    "X74n1475_018:0506a09": "第四對破定見細心修止觀者。所謂行者。先用心觀",
    "X74n1475_018:0506a10": "對破麤心亂。亂心既息。即得入定。定心細故。覺身空",
    "X74n1475_018:0506a11": "寂。受於快樂。或利便心發。能以細心取於偏邪之理。",
    "X74n1475_018:0506a12": "若不知定見虗誑。必生貪著。執以為實。若體知虗誑",
    "X74n1475_018:0506a13": "不實。即屬愛屬見二煩惱不起。是名修止。若心猶惑",
    "X74n1475_018:0506a14": "著愛見。結業不息。爾時應當修觀。觀於定見之中細",
    "X74n1475_018:0506a15": "心。若不見定見中細心。即不執著定見。若不執著定",
    "X74n1475_018:0506a16": "見。則愛見不起。亦屬煩惱結業。悉應推滅。是名別修",
    "X74n1475_018:0506a17": "觀。略說對治定見細心修止觀相。分別止觀方法。並",
    "X74n1475_018:0506a18": "同於前。但以破定見細微之失為異也。",
    "X74n1475_018:0506a19": "第五為均齊定慧修止觀者。行者若於坐禪中。因修",
    "X74n1475_018:0506a20": "止故滅。因修觀而入禪定。雖得入定。而觀慧微劣。則",
    "X74n1475_018:0506a21": "不能發真慧。斷諸結使。發諸法門。爾時應當修觀破",
    "X74n1475_018:0506a22": "折。分別觀門。具如前說。若於定中。智慧開發。即定慧",
    "X74n1475_018:0506a23": "均等。能斷結使。證諸法門。若行者。於坐禪時。因修觀",
    "X74n1475_018:0506a24": "故。或因修止。而心豁然開解。智慧分明。而定心微少",
    "X74n1475_018:0506b01": "故。心則動散故。如風中燈。照物不明了。如釋論云。若",
    "X74n1475_018:0506b02": "無定心。雖有觀空無相等智慧。是顛倒智慧。是狂智",
    "X74n1475_018:0506b03": "慧。不能出生死照了一切。爾時應當修止。分別方法。",
    "X74n1475_018:0506b04": "具如前說。以修止故。即得深禪定。得深禪定故。則智",
    "X74n1475_018:0506b05": "慧定心等。如密室中燈。則能破闇照物分明。修止方",
    "X74n1475_018:0506b06": "法。具如前說。為均齊定慧二法修止觀也。行者若能",
    "X74n1475_018:0506b07": "如是。於端身正坐之中。善用此五飜修止觀之意。取",
    "X74n1475_018:0506b08": "捨不失其宜。當知是人善修佛法。善修佛法故。必修",
    "X74n1475_018:0506b09": "一生不出過也。",
    "X74n1475_018:0506b10": "次明第二歷緣對境修止觀者。一身常端坐。乃為入",
    "X74n1475_018:0506b11": "道之勝妄。而有累之身。必涉事緣。若隨緣對境。而不",
    "X74n1475_018:0506b12": "修習止觀。是則修習有間。結業觸處而起。豈得疾與",
    "X74n1475_018:0506b13": "佛法相應。若於一切時中。但修定慧方便。當知是人",
    "X74n1475_018:0506b14": "必能通達一切佛法。云何歷緣修止觀。所言緣者。謂",
    "X74n1475_018:0506b15": "六種緣。一行。二住。三坐。四臥。五作。六言語。云何名對",
    "X74n1475_018:0506b16": "境修止觀。所言境者。謂六塵境。一眼對色。二耳對聲。",
    "X74n1475_018:0506b17": "三鼻對香。四舌對味。五身對觸。六意對法。行者約此",
    "X74n1475_018:0506b18": "十二事中。修止觀故。名歷緣對境修止觀也。行者",
    "X74n1475_018:0506b19": "若於行時。應作是念。我今為何等事故欲行。若為煩",
    "X74n1475_018:0506b20": "惱所使。及不善無記事。即應行。云何行中修止。若於",
    "X74n1475_018:0506b21": "行時。即知因於行故。則有一切煩惱善惡等法。了知",
    "X74n1475_018:0506b22": "行心及行者一切法。皆不可得。則妄念心息。是名行",
    "X74n1475_018:0506b23": "中修止。廣明止相如前。皆行中隨所應用而用之也。",
    "X74n1475_018:0506b24": "云何行中修觀。應作是念。生心動身。故有進趣。名之",
    "X74n1475_018:0506c01": "為行。因此行故。則有一切煩惱善惡等法。即當反觀",
    "X74n1475_018:0506c02": "行心。不見相貌。當知行者。及一切法。畢竟空寂。是名",
    "X74n1475_018:0506c03": "行中修觀。廣分別觀相。並如前說。當於行中。隨所應",
    "X74n1475_018:0506c04": "用而用之也。行中亦同上所說。類有五飜修止觀也。",
    "X74n1475_018:0506c05": "復次若應住時。應作是念。我今為何等事故欲住。若",
    "X74n1475_018:0506c06": "為煩惱及不善無記事住。即不應住。若為善利益事",
    "X74n1475_018:0506c07": "即應住。云何名住中修止。若於住時。即知因於住故。",
    "X74n1475_018:0506c08": "則有一切煩惱善惡等法。了知住心及住中一切法。",
    "X74n1475_018:0506c09": "皆不可得。則妄念心息。是名住中修止。止相廣分別",
    "X74n1475_018:0506c10": "如前。住中隨所應用而用之也。云何住中修觀。應作",
    "X74n1475_018:0506c11": "此念。[田*(丁-一)]心駐一。故名為住。因此住故。則有一切煩惱",
    "X74n1475_018:0506c12": "善惡等法。即當反觀住心。不見相貌。當知住者及住",
    "X74n1475_018:0506c13": "中一切法。畢竟空寂。是名住中修觀。觀相廣分別如",
    "X74n1475_018:0506c14": "前。住中隨所應用而用之也。住中亦類有五飜修止",
    "X74n1475_018:0506c15": "觀意。同上所說。復次若於坐中。應作此念。我今為何",
    "X74n1475_018:0506c16": "等事故欲坐。若為諸煩惱及不善無記事等坐。即不",
    "X74n1475_018:0506c17": "應坐。若為善利益事。即應坐。云何坐中修止。若於坐",
    "X74n1475_018:0506c18": "時。即於知因於坐故。則有一切煩惱若善惡等法。了",
    "X74n1475_018:0506c19": "知坐心及坐中一切煩惱善惡之法。皆不可得。則妄",
    "X74n1475_018:0506c20": "念心息。是名修止。止相廣分別如前。坐中隨所應用",
    "X74n1475_018:0506c21": "而用之也。云何坐中修觀。應作是念。由心作念。累脚",
    "X74n1475_018:0506c22": "安身。名之為坐。因此坐故。則有一切煩惱善惡等法。",
    "X74n1475_018:0506c23": "行者即應反觀坐心。若不見相貌。當知坐者及坐中",
    "X74n1475_018:0506c24": "一切法畢竟空寂。是名坐中修觀。觀相廣分別如前。",
    "X74n1475_018:0507a01": "坐中隨所應用而用之也。坐中亦有五飜修止觀意。",
    "X74n1475_018:0507a02": "類同上說也。復次若於寢臥時。應作是念。我今為何",
    "X74n1475_018:0507a03": "等事故欲臥。若為諸煩惱及不善不如法放逸等事。",
    "X74n1475_018:0507a04": "即不應臥。若為調和四大故臥。即如師子王臥。云何",
    "X74n1475_018:0507a05": "臥中修止。若於寢息時。即了知因於眠故。則有一切",
    "X74n1475_018:0507a06": "煩惱善惡等法。了知眠者及眠中一切煩惱善不善",
    "X74n1475_018:0507a07": "法。皆不可得。則妄心息。是名眠中修止。止相廣分別",
    "X74n1475_018:0507a08": "如前。眠中隨所應用而用之也。臥中云何修觀。應",
    "X74n1475_018:0507a09": "作是念。若用心勞乏。即便惛闇。放縱六識用之。則有",
    "X74n1475_018:0507a10": "一切煩惱善惡等法。行者即當反觀臥心。不見相貌。",
    "X74n1475_018:0507a11": "當知臥者及一切法畢竟空寂。是名臥中修觀。觀相",
    "X74n1475_018:0507a12": "廣分別如前。眠中隨所應用而用之也。臥中亦類有",
    "X74n1475_018:0507a13": "五飜修止觀意。同上所說。復次若於作時。應作是念。",
    "X74n1475_018:0507a14": "我為何等事故欲作。若為諸煩惱及不善無記事作。",
    "X74n1475_018:0507a15": "即不應作。若為善利益事。即應作。云何名作中修止。",
    "X74n1475_018:0507a16": "若於作時。即知因於作故。則有一切煩惱善惡等法。",
    "X74n1475_018:0507a17": "了知作者及作中一切煩惱善惡等法。皆不可得。則",
    "X74n1475_018:0507a18": "妄念心息。是名作修止。云何作時修觀。應作是念。由",
    "X74n1475_018:0507a19": "心運身手。造作諸事。因之作故。則有一切善惡等法。",
    "X74n1475_018:0507a20": "即當反觀作心。不見相貌。當知作者及一切法畢竟",
    "X74n1475_018:0507a21": "空寂。是名作中修觀。觀相廣分別如前。作中隨所應",
    "X74n1475_018:0507a22": "用而用之也。作中亦類有五飜修止觀意。同上所說。",
    "X74n1475_018:0507a23": "復次若於語時。應作是念。我今為何等事故欲語。若",
    "X74n1475_018:0507a24": "隨諸煩惱。為欲論說不善無記事而語者。即不應語。",
    "X74n1475_018:0507b01": "若為善利益事。即應語也。云何名語中修止。若應語",
    "X74n1475_018:0507b02": "時。即知由此語故。則有一切煩惱善惡等法。了知語",
    "X74n1475_018:0507b03": "者及語中一切煩惱善不善法。皆不可得。則妄念心",
    "X74n1475_018:0507b04": "息。是名語中修止。止相廣分別如前。語中隨所應用",
    "X74n1475_018:0507b05": "而用之也。云何語中修觀。應作是念。由心覺觀。皷動",
    "X74n1475_018:0507b06": "氣息。衝於咽喉脣舌齒腭。出音聲言語。因此語故。則",
    "X74n1475_018:0507b07": "有一切煩惱善惡等法。即當反觀語心。不見相貌。當",
    "X74n1475_018:0507b08": "知語者及一切法畢竟空寂。是名語中修觀。觀相廣",
    "X74n1475_018:0507b09": "分別如前。語中亦類有五飜修止觀意。同上所說。",
    "X74n1475_018:0507b10": "復次。云何名眼見色時修止。若見色時。即知如鏡中",
    "X74n1475_018:0507b11": "像。水中月。乾闥婆城。雖有見而無定實故。若見順情",
    "X74n1475_018:0507b12": "之色。不起貪愛。見違情之色。不起恚惱。見非違非順",
    "X74n1475_018:0507b13": "之色。不起無明及諸亂想。是名修止。止相廣分別如",
    "X74n1475_018:0507b14": "前。眼見色時。隨所應用而用之也。云何眼名見色時",
    "X74n1475_018:0507b15": "應修觀。應作是念。隨有所見。即無見相。所以者何。於",
    "X74n1475_018:0507b16": "彼根塵空名。空明之中。各各無見。亦無分別。和合因",
    "X74n1475_018:0507b17": "緣出生眼識。眼識因緣即生意識。意識生時。即能分",
    "X74n1475_018:0507b18": "別種種諸色。因此則有一切煩惱善惡等法。即當反",
    "X74n1475_018:0507b19": "觀念色之心。不見相貌。當知見者及一切法畢竟空",
    "X74n1475_018:0507b20": "寂。是名為觀。觀相廣分別如前。若眼見色時。隨所應",
    "X74n1475_018:0507b21": "用而用之也。見色中亦類有五飜修止觀意。如上所",
    "X74n1475_018:0507b22": "說。復次耳聞聲時修止者。隨所聞聲。即知如響相。若",
    "X74n1475_018:0507b23": "聞順情之聲。不起愛心。聞違情之聲。不起瞋心。聞非",
    "X74n1475_018:0507b24": "違非順之聲。不起分別心。是名修止。止相廣分別如",
    "X74n1475_018:0507c01": "前。聞聲中隨所應用而用之也。云何修觀。應作是念。",
    "X74n1475_018:0507c02": "隨所聞聲。空無所有。但從根塵和合生於耳識。次意",
    "X74n1475_018:0507c03": "識生。強起分別。因此則有一切煩惱善惡等法故。即",
    "X74n1475_018:0507c04": "當反觀聞聲之心。不見相貌。當知聞者及一切法畢",
    "X74n1475_018:0507c05": "竟空寂。是名為觀。觀相廣分別如前。於聲中。隨所應",
    "X74n1475_018:0507c06": "用而用之也。聞聲中亦類五飜修止觀意。同上所說。",
    "X74n1475_018:0507c07": "復次鼻嗅香時修止者。隨所聞香。即知如火中燄。如",
    "X74n1475_018:0507c08": "水中氣。虗空中香。若聞順情之香。不起着心。違情臭",
    "X74n1475_018:0507c09": "氣。不起瞋相。非違非順之香。不生亂念。是名修止。止",
    "X74n1475_018:0507c10": "相廣分別如前。嗅香中隨所應用而用之也。云何修",
    "X74n1475_018:0507c11": "觀。應作是念。念取聞香。虗誑無不實。所以者何。根塵",
    "X74n1475_018:0507c12": "合故即生鼻識。次生意識。強分別妄生香想。因此即",
    "X74n1475_018:0507c13": "有一切煩惱善惡等法。即當反觀聞香之心。不見相",
    "X74n1475_018:0507c14": "貌。當知聞香者及一切法畢竟空寂。是名修觀。觀相",
    "X74n1475_018:0507c15": "廣分別如前。於聞香中。隨所應用而用之也。聞香中",
    "X74n1475_018:0507c16": "亦類有五飜修止觀意。同上所說。復次舌受味時修",
    "X74n1475_018:0507c17": "止者。隨所受味。即知如於夢幻中得味。若得順情美",
    "X74n1475_018:0507c18": "味。不起貪著。違情惡味。不起瞋心。非違非順之味。不",
    "X74n1475_018:0507c19": "起分別意想。是名修止。止相如前廣分別。於受味時。",
    "X74n1475_018:0507c20": "隨所應用而用之也。云何名舌受味時修觀。應作是",
    "X74n1475_018:0507c21": "念。今所受味。實不可得。所以者何。外六味性無分別。",
    "X74n1475_018:0507c22": "內舌根本性亦無知。和合內外因緣則舌識生。次生",
    "X74n1475_018:0507c23": "意識。強取味相。因此則有一切煩惱善惡等法。反觀",
    "X74n1475_018:0507c24": "緣味之識。不見相貌。當知受味者及一切法畢竟空",
    "X74n1475_018:0508a01": "寂。是名修觀。觀相廣分別如前。於受味中。隨所應用",
    "X74n1475_018:0508a02": "而用之也。舌受味中。亦類有五飜修止觀意。同上所",
    "X74n1475_018:0508a03": "說。復次身受觸時修止者。隨所覺觸。即知影化不實。",
    "X74n1475_018:0508a04": "若受順情樂觸。不起貪著。受違情苦觸。不起瞋腦。受",
    "X74n1475_018:0508a05": "非違非順之觸。不起憶想分別。是名修止。止相廣分",
    "X74n1475_018:0508a06": "別如前。於受觸中。隨所應用而用之也。云何身受觸",
    "X74n1475_018:0508a07": "時修觀。應作是念。輕重冷暖澁滑等名之為觸。頭等",
    "X74n1475_018:0508a08": "六分名之為身。觸性虗假。身亦不實。誰能文觸。和合",
    "X74n1475_018:0508a09": "因緣。即生身識。次生意識。憶想分別苦樂等相。故名",
    "X74n1475_018:0508a10": "為觸。即當反觀緣觸之心。不見相貌。當知受觸者。及",
    "X74n1475_018:0508a11": "一切法畢竟空寂。是名修觀。觀相廣分別如前。於受",
    "X74n1475_018:0508a12": "觸中。隨所應用而用之也。身觸受中。亦類有五飜修",
    "X74n1475_018:0508a13": "止觀意。同上所說。復次意知法中修止觀相。如初約",
    "X74n1475_018:0508a14": "坐禪中明。修止觀五飜之意。是中廣分別。今重不明。",
    "X74n1475_018:0508a15": "行者若能於行住坐臥。見聞覺知等。一切處中。修止",
    "X74n1475_018:0508a16": "觀者。當知是人真修。摩訶衍中。如大品經中佛告須",
    "X74n1475_018:0508a17": "菩提。若菩薩行知行。坐時知坐。乃身服僧伽梨。視的",
    "X74n1475_018:0508a18": "一心。出入禪定皆知。故名菩薩摩訶薩。摩訶衍以不",
    "X74n1475_018:0508a19": "可得故。",
    "X74n1475_018:0508a20": "復次若人如是一切處中。修行大乘。是人則於世間。",
    "X74n1475_018:0508a21": "最勝無與等者。如釋論中偈說。",
    "X74n1475_018:0508a22": "　閑坐林樹下　　寂然滅諸惑　　澹泊得一心",
    "X74n1475_018:0508a23": "　斯樂乃安樂　　人求世間利　　名衣好牀褥",
    "X74n1475_018:0508a24": "　斯樂非安穩　　求利無厭足　　納衣行乞食",
    "X74n1475_018:0508b01": "　動止心常一　　自以智慧眼　　觀知諸法實",
    "X74n1475_018:0508b02": "　種種諸法中　　皆以等觀入　　解慧止寂然",
    "X74n1475_018:0508b03": "　三界無倫匹",
    "X74n1475_018:0508b04": "七　善根發",
    "X74n1475_018:0508b05": "行者若能如是於從假入空觀中善修止觀者。則於",
    "X74n1475_018:0508b06": "坐中。心身明淨。爾時當有種種善根開發。應須識知。",
    "X74n1475_018:0508b07": "略明善根開發之相。有二種不同。一者外善根發相。",
    "X74n1475_018:0508b08": "所謂布施。持戒。孝順父母尊長。供養三安。及讀誦聽",
    "X74n1475_018:0508b09": "學等。善根發相。此是外事。與魔境相應。今不分別。二",
    "X74n1475_018:0508b10": "者內善根發相。所謂諸禪法門善根開發也。即為三",
    "X74n1475_018:0508b11": "意。一正明善根發相。二分別真偽。三明用止觀長養",
    "X74n1475_018:0508b12": "善根。",
    "X74n1475_018:0508b13": "第一內善根發相。五種善根相不同。一息道善根發",
    "X74n1475_018:0508b14": "相。二不淨觀善根發相。三慈心善根發相。四觀因緣",
    "X74n1475_018:0508b15": "善根發相。五念佛善根發相。一息道善根發相者。行",
    "X74n1475_018:0508b16": "者善修止觀故。身心調適。妄念心息。因是自覺其心。",
    "X74n1475_018:0508b17": "漸漸入定。發於欲界及未到地定身心。泯然空寂。定",
    "X74n1475_018:0508b18": "心安穩。於此定中。都不見身心相貌。於後或經一坐",
    "X74n1475_018:0508b19": "二坐。乃至一日二日一月二月。將息得所。不退不失。",
    "X74n1475_018:0508b20": "即於定中。忽覺身心運動。八觸而發。八觸者。謂覺身",
    "X74n1475_018:0508b21": "動痒冷暖輕重澁滑等。當觸發時。身心安定。虗微悅",
    "X74n1475_018:0508b22": "預。快樂清冷。不可為喻。是數息根本禪定善根發",
    "X74n1475_018:0508b23": "相。",
    "X74n1475_018:0508b24": "復次行者。或於欲界未到地中。忽然覺息出入長短。",
    "X74n1475_018:0508c01": "知遍身毛孔皆悉虗疎。即以心眼見內三十六物。猶",
    "X74n1475_018:0508c02": "如開倉見諸麻豆等。心大驚喜。寂靜安快。是為隨息",
    "X74n1475_018:0508c03": "特勝善根發相。二不淨觀善根發相。行者若得欲界",
    "X74n1475_018:0508c04": "未到地定。身心虗寂。忽然見佗男女身。死已膖脹爛",
    "X74n1475_018:0508c05": "壞蟲膿流出。見白骨狼籍。其心悲喜。厭患所愛。此為",
    "X74n1475_018:0508c06": "九想善根發相。或於靜定之中。忽然見內身外身不",
    "X74n1475_018:0508c07": "淨膖脹狼籍。自身白骨。從頭至足。節節相柱。見是事",
    "X74n1475_018:0508c08": "已。定心安隱。覺悟無常。厭患五欲。不着我人。此是背",
    "X74n1475_018:0508c09": "捨善根發相。或於定心之中。見於內身外身一切飛",
    "X74n1475_018:0508c10": "禽走獸。衣服飲食。屋舍山林。皆悉不淨。此為大不淨",
    "X74n1475_018:0508c11": "善根發相。三慈心善根發相。行者因修止觀故。若得",
    "X74n1475_018:0508c12": "欲界未到地定。於此定中。忽然發心。慈念眾生。或緣",
    "X74n1475_018:0508c13": "觀人得樂之相。即發深定。內心悅樂清淨。不可為喻。",
    "X74n1475_018:0508c14": "中人怨人乃至十方五道眾生。亦復如是。從禪定起。",
    "X74n1475_018:0508c15": "其心悅樂。隨所見人。顏色常和。是為慈心善根發相。",
    "X74n1475_018:0508c16": "行者因修止觀故。若得欲界未到地定。身心靜定。忽",
    "X74n1475_018:0508c17": "然覺悟心生。推尋三世無明行等諸因緣。不見我人。",
    "X74n1475_018:0508c18": "即離斷常。破諸邪執。得定安穩。解慧開發。心生法喜。",
    "X74n1475_018:0508c19": "不念世事。乃至五陰十二入十八界。分別亦如是。因",
    "X74n1475_018:0508c20": "緣發相。五念佛善根發相。行者因修止故。若得欲界",
    "X74n1475_018:0508c21": "未到地定。身心空寂。忽然憶念諸佛功德相好不可",
    "X74n1475_018:0508c22": "思議。所有十力四無畏不共三昧解脫等法不可思",
    "X74n1475_018:0508c23": "議。神通變化無礙說法。廣利眾生不可思議。如是等",
    "X74n1475_018:0508c24": "無量功德不可思議。作是念時。即敬愛心生。三昧開",
    "X74n1475_018:0509a01": "發。身心快樂。清淨安隱。無諸惡相。從禪定起。身體輕",
    "X74n1475_018:0509a02": "利。自覺功德巍巍。入所敬愛。是為念佛三昧善根發",
    "X74n1475_018:0509a03": "相。",
    "X74n1475_018:0509a04": "復次行者。因修止觀故。若得身心證靜。或發無常苦",
    "X74n1475_018:0509a05": "無我不淨。世間可厭患。食不淨無斷雖盡想。念佛法",
    "X74n1475_018:0509a06": "僧戒捨天六念。念處(四念處)正勤(四正勤)如意(四如意)根(五根)",
    "X74n1475_018:0509a07": "力(五力)覺(七覺支)道(八正道)空無相無作。六度波羅蜜。神通",
    "X74n1475_018:0509a08": "變化等。一切法門發相。是中應廣分別。故經云。制之",
    "X74n1475_018:0509a09": "一處。無事不辦。",
    "X74n1475_018:0509a10": "第二分別真偽者。即為二意。一明邪相。二辨真正相。",
    "X74n1475_018:0509a11": "偽相者。若發如上諸禪時。隨因所發之法。或身手紛",
    "X74n1475_018:0509a12": "動。或時身重如物鎮壓。或時身輕欲飛。或身如被縛。",
    "X74n1475_018:0509a13": "或時透逸垂熟。或時煎寒。或時狀熱。或見諸異種種",
    "X74n1475_018:0509a14": "境界。或時其心闇蔽。或時起諸惡覺。或時外散亂善",
    "X74n1475_018:0509a15": "事。或時歡喜躁作。或時憂愁悲思。或時惡觸觸身。身",
    "X74n1475_018:0509a16": "毛驚竪。或時大樂昏酔。如是種種邪法。與禪俱發。名",
    "X74n1475_018:0509a17": "為邪偽。此之邪定。若人愛著此。即與九十六種鬼神",
    "X74n1475_018:0509a18": "法相應。多好失心癲狂。或時諸鬼神等。知人念着其",
    "X74n1475_018:0509a19": "法。即加勢力。令發諸深邪定智慧辨才神通。感動世",
    "X74n1475_018:0509a20": "人。見者謂得道果。皆悉信伏。而其內心顛倒。專行思",
    "X74n1475_018:0509a21": "法。是人命終。永不值佛。還墮鬼神道中。若在生時。多",
    "X74n1475_018:0509a22": "行惡法。即墮地獄。若欲知其因緣。當尋九十六種邪",
    "X74n1475_018:0509a23": "道。即明見此事。行者修止觀時。若證如是等禪。有此",
    "X74n1475_018:0509a24": "諸邪偽相。當即却之。若知虗誑。正心不著。即當謝滅。",
    "X74n1475_018:0509b01": "若不滅。應用止觀。觀破即滅矣。二次明禪發相。若於",
    "X74n1475_018:0509b02": "坐中。發諸禪時。無有如上所說諸法等。隨禪發時。即",
    "X74n1475_018:0509b03": "覺與定相應。空明清淨。內心喜悅。澹然快樂。無有覆",
    "X74n1475_018:0509b04": "蓋。善心開發。信敬增長。智鑒分明。身心柔軟。微妙虗",
    "X74n1475_018:0509b05": "寂。厭患世間。無為無欲。出入自在。是為正禪發相。譬",
    "X74n1475_018:0509b06": "如與惡人共事。恒相觸惱。若與若人共事。久久愈見",
    "X74n1475_018:0509b07": "其美。分別邪正二種相。亦如是也。",
    "X74n1475_018:0509b08": "第三次明修止觀長養諸根者。若於座中。諸善根發",
    "X74n1475_018:0509b09": "時。應用止觀二法。修令增長。云何修。若宜用止。則以",
    "X74n1475_018:0509b10": "止修之。若宜用觀。即可用觀。略示大意。",
    "X74n1475_018:0509b11": "八　證相",
    "X74n1475_018:0509b12": "若行者如是修止觀時。即能了知一切諸法。皆由心",
    "X74n1475_018:0509b13": "生。因緣虗假不實故空。以知空故。即不得一切諸法",
    "X74n1475_018:0509b14": "名字相貌。即是體真止也。爾時上不見佛果可求。下",
    "X74n1475_018:0509b15": "不見眾生可度。是名從假入空觀。亦名二諦觀。亦名",
    "X74n1475_018:0509b16": "慧眼。亦名一切智。若住此觀。即墮聲聞辟支佛地。故",
    "X74n1475_018:0509b17": "法華經中。諸聲聞等自歎言。我等若聞淨佛國土。教",
    "X74n1475_018:0509b18": "化眾生。不生喜樂。所以者何。一切諸法。皆悉空寂。無",
    "X74n1475_018:0509b19": "生無滅。無大無小。無漏無為。如是思惟。不生喜樂。當",
    "X74n1475_018:0509b20": "知若見無為。入正位者。其人終不能發三菩提心。此",
    "X74n1475_018:0509b21": "則定力多故。不見佛性。若菩薩為度一切眾生。成就",
    "X74n1475_018:0509b22": "一切佛法故。不應取著無為。爾時應修從空入假觀。",
    "X74n1475_018:0509b23": "即當諦觀。心性雖空。緣對之時。亦能出生一切諸法。",
    "X74n1475_018:0509b24": "猶如幻化。雖無定實。亦有見聞覺知等相。差別不同。",
    "X74n1475_018:0509c01": "行者如是觀時。雖知一切諸法。畢竟空寂。能於空中。",
    "X74n1475_018:0509c02": "修種行。如空中種樹。亦能分別眾生諸根性。故無量",
    "X74n1475_018:0509c03": "故則說法無量。若能成就無量辨才。即能利益六道",
    "X74n1475_018:0509c04": "苦眾生。是名方便隨緣修止。即是從空入假觀。亦名",
    "X74n1475_018:0509c05": "平等觀。亦名法眼。亦名道種智。住此觀中。智慧力多。",
    "X74n1475_018:0509c06": "雖見佛性。而不明了。菩薩雖復成就如此二觀。猶是",
    "X74n1475_018:0509c07": "方便觀門。非止觀也。故瓔珞經云。前二種方便道。因",
    "X74n1475_018:0509c08": "是二空觀。得入中道第一義觀。雙照二諦。心心寂滅。",
    "X74n1475_018:0509c09": "自然流入薩婆若海。若菩薩欲於一念中。具足一切",
    "X74n1475_018:0509c10": "佛法者。應修息二邊分別止中道正觀。云何修正觀。",
    "X74n1475_018:0509c11": "若能體知心性非真非假。息緣真假。息緣真假之心。",
    "X74n1475_018:0509c12": "名之為止。諦觀心性非空非假。而不壞空假之法。若",
    "X74n1475_018:0509c13": "能如此照了。即於心性通達中道。圓照二諦。若能於",
    "X74n1475_018:0509c14": "自心中。見中道二諦。即見一切諸法。中道二諦。亦不",
    "X74n1475_018:0509c15": "取中道二諦。以決定性不可得。是名中道正觀。如中",
    "X74n1475_018:0509c16": "論偈中說。",
    "X74n1475_018:0509c17": "　因緣所生法　　我說即是空　　亦名為假名",
    "X74n1475_018:0509c18": "　亦是中道義",
    "X74n1475_018:0509c19": "尋此偈意。非唯具足分別正觀之相。亦是兼明前二",
    "X74n1475_018:0509c20": "種方便觀門中道正觀。即是佛眼。即是一切種智。若",
    "X74n1475_018:0509c21": "住此觀。即是定慧力等。了了見於佛性。即安住大乘。",
    "X74n1475_018:0509c22": "行步平正。其疾如風。若行疾如風。即是自然流入薩",
    "X74n1475_018:0509c23": "婆若海。若流入薩婆海。即是行如來行。若行如來行。",
    "X74n1475_018:0509c24": "即是入如來室。若入如來室。即著如來衣。若著如來",
    "X74n1475_018:0510a01": "衣。即是坐如求座。若坐如來座。即是以如來莊嚴而",
    "X74n1475_018:0510a02": "自莊嚴。若以如來莊嚴而自莊嚴。即是獲得六根清",
    "X74n1475_018:0510a03": "淨。若得六根清淨。即是入佛境界。若入佛境界。即於",
    "X74n1475_018:0510a04": "一切法無所染著。若於一切法無所染著。即是一切",
    "X74n1475_018:0510a05": "諸佛皆現在前。若一切諸佛皆現在前。即是成就念",
    "X74n1475_018:0510a06": "佛三昧。若成就念佛三昧。即是安住首楞嚴定。若安",
    "X74n1475_018:0510a07": "住首楞嚴定。即得普現色身三昧。即能普入十方國",
    "X74n1475_018:0510a08": "土。教化眾生。若普入十方國土教化眾生。即是嚴淨",
    "X74n1475_018:0510a09": "一切佛剎。若嚴淨一切佛剎。即是供養十方諸佛。即",
    "X74n1475_018:0510a10": "能受持一切諸佛法藏。若能受持一切諸佛法藏。即",
    "X74n1475_018:0510a11": "能具足一切諸行諸波羅蜜。若具足一切諸波羅蜜。",
    "X74n1475_018:0510a12": "即入頓悟大菩薩位。即與普賢文殊。共為等侶。若與",
    "X74n1475_018:0510a13": "普賢文殊為等侶。即在法性身中。若常在法性身中。",
    "X74n1475_018:0510a14": "即為十方諸佛稱歎授記。若為稱歎授記。即是莊嚴",
    "X74n1475_018:0510a15": "兜率天道。若莊嚴兜率天道。即能示現降身母胎。",
    "X74n1475_018:0510a16": "若示現降身母胎。即能示現出家行詣道樹。若示現",
    "X74n1475_018:0510a17": "行詣道樹。即能示現降伏大力魔怨。若示現降伏魔",
    "X74n1475_018:0510a18": "怨。即能示現成等正覺。若示現成等正覺。即能示現",
    "X74n1475_018:0510a19": "轉正法輪。若示現轉正法輪。即能示現入般涅槃。若",
    "X74n1475_018:0510a20": "示現入涅槃。即是於十方國。究竟一切佛事。若究竟",
    "X74n1475_018:0510a21": "佛事。即是具足真應二身。若具足二身。即是初發心",
    "X74n1475_018:0510a22": "住菩薩也。故華嚴經云。初發心時。便成正覺。了達諸",
    "X74n1475_018:0510a23": "法真實之性。所有慧心不由他悟。亦云初發心菩薩。",
    "X74n1475_018:0510a24": "得如來一身無量身。亦云初心菩薩具足八相成道。",
    "X74n1475_018:0510b01": "亦云初發心菩薩即是佛。涅槃經云。發心畢竟二不",
    "X74n1475_018:0510b02": "別。如是二心先心難。大品經亦云。須菩提。有菩薩摩",
    "X74n1475_018:0510b03": "訶薩。從初發心。即座道場。轉正法輪。當知是菩薩為",
    "X74n1475_018:0510b04": "如佛。法華中。龍女所獻珠為證。如是等經。皆明初心",
    "X74n1475_018:0510b05": "具足一切佛法。若於初心具足一切佛法者。即是大",
    "X74n1475_018:0510b06": "品經中。阿字法門。即是法華經中。為令眾生開佛知",
    "X74n1475_018:0510b07": "見。即是涅槃經中見佛性故。住大涅槃。是則略說初",
    "X74n1475_018:0510b08": "心菩薩因修止觀證果之相。次明後心證果之相。後",
    "X74n1475_018:0510b09": "心所證境界。則不可知。今推教所明。終不離止觀二",
    "X74n1475_018:0510b10": "法。所以者何。如法華經中。殷勤稱歎諸佛智慧。即觀",
    "X74n1475_018:0510b11": "義。此即是約觀以明觀行也。涅槃經中。廣解百句解",
    "X74n1475_018:0510b12": "脫。以釋大涅槃者。即是約止以明果也。故云。大涅槃",
    "X74n1475_018:0510b13": "亦名常寂定。定者即是止義。法華經中。雖約觀智明",
    "X74n1475_018:0510b14": "果。即攝於止。故云乃至究竟涅槃常寂滅相終歸於",
    "X74n1475_018:0510b15": "空。涅槃雖約止明果。亦攝於觀。故以三德。為大涅槃。",
    "X74n1475_018:0510b16": "此二大經。雖復文義出沒不同。莫不皆約止觀二門",
    "X74n1475_018:0510b17": "辨無究竟。並據定慧兩法。以明極果。行者當知。若初",
    "X74n1475_018:0510b18": "中後果。皆不可思議故。新金光明云。前際如來不可",
    "X74n1475_018:0510b19": "思議。中際如來種種莊嚴。後際如來常無破壞。如是",
    "X74n1475_018:0510b20": "皆約修止觀二心辨果。故般舟三昧經中偈云。",
    "X74n1475_018:0510b21": "　諸佛從心得解脫　　心者清淨名無垢",
    "X74n1475_018:0510b22": "　五道鮮潔不受色　　有解此者名大道",
    "X74n1475_018:0510b23": "讚圓覺",
    "X74n1475_018:0510b24": "金紫光錄大夫守中書侍郎兼戶部尚書同中書",
    "X74n1475_018:0510c01": "門下平章事集賢殿大學士　裴休　撰",
    "X74n1475_018:0510c02": "　眾生諸佛塵沙德　　同薀光明大藏中",
    "X74n1475_018:0510c03": "　覺心平等遍十方　　迷人顛倒生分別",
    "X74n1475_018:0510c04": "　法王有法名圓覺　　流出真如及涅槃",
    "X74n1475_018:0510c05": "　無明無體如空華　　覺心既顯無明滅",
    "X74n1475_018:0510c06": "　蔩朝境寂身心淨　　初結菩提廣大緣",
    "X74n1475_018:0510c07": "　須依圓照廓情塵　　方是如來本因地",
    "X74n1475_018:0510c08": "　是故眾等汝當知　　隨順文殊因地法",
    "X74n1475_018:0510c09": "　一切眾生虗妄境　　皆生圓覺妙心中",
    "X74n1475_018:0510c10": "　如彼空華實不生　　從空有故從空滅",
    "X74n1475_018:0510c11": "　翳除華滅空元淨　　知顯塵消覺圓□",
    "X74n1475_018:0510c12": "　幻心只向覺心生　　莫於覺外求離幻",
    "X74n1475_018:0510c13": "　日輪當午群陰滅　　覺體今明眾幻除",
    "X74n1475_018:0510c14": "　幻除覺滿覺非空　　莫疑是幻還修幻",
    "X74n1475_018:0510c15": "　是故眾等汝當知　　隨順普賢修幻法",
    "X74n1475_018:0510c16": "　如來淨覺離紛染　　求證先依戒定門",
    "X74n1475_018:0510c17": "　妄身無體妄心空　　幻心滅故幻塵滅",
    "X74n1475_018:0510c18": "　鏡磨垢盡青黃顯　　智照情空物我融",
    "X74n1475_018:0510c19": "　唯有圓明大覺心　　根塵器界皆清淨",
    "X74n1475_018:0510c20": "　虞泉日沒山阿暗　　靈腑心昏夢幻勞",
    "X74n1475_018:0510c21": "　深觀人法二俱空　　悟取眾生本成佛",
    "X74n1475_018:0510c22": "　是故眾等汝當知　　依此修持免迷悶",
    "X74n1475_018:0510c23": "　如來妙覺圓明體　　煩惱真如本不分",
    "X74n1475_018:0510c24": "　始終生滅若循環　　皆是輪迴妄中見",
    "X74n1475_018:0511a01": "　岸移月運俱旋復　　鑛盡金成鑛不生",
    "X74n1475_018:0511a02": "　浮心巧見執疑情　　終不能遊寂滅海",
    "X74n1475_018:0511a03": "　蔩朝淨念如來境　　先斷輪迴根本心",
    "X74n1475_018:0511a04": "　若將圓覺妄中觀　　覺隨妄轉何由辨",
    "X74n1475_018:0511a05": "　是故眾等汝當知　　莫於圓覺生三或",
    "X74n1475_018:0511a06": "　一切眾生無始際　　皆因婬欲受諸身",
    "X74n1475_018:0511a07": "　將知累劫久輪迴　　只緣貪愛為根本",
    "X74n1475_018:0511a08": "　紛紛欲境多違順　　杳杳迷途厭死生",
    "X74n1475_018:0511a09": "　若除渴愛斷輪迴　　便於圓覺能開悟",
    "X74n1475_018:0511a10": "　日光雖盛浮雲蔽　　覺性常圓二部昏",
    "X74n1475_018:0511a11": "　若欲安心妙覺城　　依願修行斷諸障",
    "X74n1475_018:0511a12": "　是故眾等汝當知　　常將慧日為心鏡",
    "X74n1475_018:0511a13": "　大覺圓明離諸相　　無有輪迴及聖凡",
    "X74n1475_018:0511a14": "　眾生菩薩二皆空　　功用妄中顯差別",
    "X74n1475_018:0511a15": "　淨心起解凡中信　　覺體生心聖外賢",
    "X74n1475_018:0511a16": "　照覺雙忘十地人　　真妄俱融始成佛",
    "X74n1475_018:0511a17": "　黃昏境物皆虗寂　　正是收心在觀時",
    "X74n1475_018:0511a18": "　若希觀世證菩提　　一切境中離虗妄",
    "X74n1475_018:0511a19": "　是故眾等汝當知　　早超凡位成真智",
    "X74n1475_018:0511a21": "圓覺道場修證禮懺文卷第十八",
    "X74n1475_018:0511b04": "附",
    "X74n1475_018:0511b05": "　用圭峯圓覺修證儀十二章頌分各成一頌",
    "X74n1475_018:0511b06": "鏡庵　釋　行霆",
    "X74n1475_018:0511b07": "序分說儀",
    "X74n1475_018:0511b08": "　圓覺先須了說儀　　不同穢土混凡機",
    "X74n1475_018:0511b09": "　婆伽梵主身全現　　大光明藏處希奇",
    "X74n1475_018:0511b10": "　百千大士同斯會　　十二真人欲問時",
    "X74n1475_018:0511b11": "　不二境中圓鏡像　　何殊光瑩淨瑠璃",
    "X74n1475_018:0511b12": "頌文殊章",
    "X74n1475_018:0511b13": "　妙德初徵本起因　　曾知離病可修真",
    "X74n1475_018:0511b14": "　陀羅尼門周法界　　大圓覺海絕涯津",
    "X74n1475_018:0511b15": "　無明夢裏迷緣影　　翳眼華中妄執身",
    "X74n1475_018:0511b16": "　忽然夢醒翳華滅　　何曾動著本來人",
    "X74n1475_018:0511b17": "頌普賢章",
    "X74n1475_018:0511b18": "　普賢次問漸修真　　通為三根審行門",
    "X74n1475_018:0511b19": "　幻匪覺心心外物　　華非空性性中存",
    "X74n1475_018:0511b20": "　覺心不動妄華寂　　妄境無生智孰論",
    "X74n1475_018:0511b21": "　幻盡覺圓真體現　　灰飛烟滅火無因",
    "X74n1475_018:0511b22": "頌普眼章",
    "X74n1475_018:0511b23": "　普眼圓融因果相　　身心影像體隨妄",
    "X74n1475_018:0511b24": "　先了二空清淨門　　次修三觀圓頓行",
    "X74n1475_018:0511c01": "　能所兼妄凡聖情　　愛憎寧復論差當",
    "X74n1475_018:0511c02": "　曾知本有摩尼珠　　五色青黃焉可狀",
    "X74n1475_018:0511c03": "頌金剛藏章",
    "X74n1475_018:0511c04": "　金剛執難聖凡身　　本悟緣何有妄因",
    "X74n1475_018:0511c05": "　三問連環分別見　　諸門開喻性元真",
    "X74n1475_018:0511c06": "　空華起滅元由妄　　金鑛銷融永絕塵",
    "X74n1475_018:0511c07": "　若要測量圓覺海　　入思惟地倍沉淪",
    "X74n1475_018:0511c08": "頌彌勒章",
    "X74n1475_018:0511c09": "　彌勒推究輪迴本　　若斷貪愛生死盡",
    "X74n1475_018:0511c10": "　愛欲為因過既深　　愛命為果緣難泯",
    "X74n1475_018:0511c11": "　二障就於五性分　　四生遂成六道蘊",
    "X74n1475_018:0511c12": "　若親善友愛見亡　　自然悟入無生忍",
    "X74n1475_018:0511c13": "頌淨慧章",
    "X74n1475_018:0511c14": "　淨慧倫排證悟人　　強分四位順天真",
    "X74n1475_018:0511c15": "　凡賢聖果雖然異　　悟迷染淨與誰親",
    "X74n1475_018:0511c16": "　先明依位循諸性　　次辨忘心頓證因",
    "X74n1475_018:0511c17": "　一智了然超脫處　　有無情盡覺芽春",
    "X74n1475_018:0511c18": "頌威德章",
    "X74n1475_018:0511c19": "　威德請開三種觀　　中根始此分章段",
    "X74n1475_018:0511c20": "　四門開處任方來　　三類修時非雜亂",
    "X74n1475_018:0511c21": "　靜鏡圓明全顯彰　　幻苗增長無涯畔",
    "X74n1475_018:0511c22": "　器中鍠可喻禪那　　三法能起生死岸",
    "X74n1475_018:0511c23": "頌辨音章",
    "X74n1475_018:0511c24": "　辨音又問幾般輪　　幾種修持可證真",
    "X74n1475_018:0512a01": "　單複圓門雖有異　　靜幻寂觀要區分",
    "X74n1475_018:0512a02": "　各安標記欲探結　　先慕求哀悔罪根",
    "X74n1475_018:0512a03": "　二十五輪依幻覺　　無修習處示修因",
    "X74n1475_018:0512a04": "頌淨業章",
    "X74n1475_018:0512a05": "　淨業斷除人我執　　俱緣四相妄迷習",
    "X74n1475_018:0512a06": "　無明主宰為我根　　心存證者乃人立",
    "X74n1475_018:0512a07": "　壽命業智潛續存　　眾生我人所不及",
    "X74n1475_018:0512a08": "　由茲憎愛煩惱生死　　覺城昧此何能入",
    "X74n1475_018:0512a09": "頌普覺章",
    "X74n1475_018:0512a10": "　普覺離病託師親　　當依端正知見人",
    "X74n1475_018:0512a11": "　行住坐臥迹莫計　　作止任滅病非因",
    "X74n1475_018:0512a12": "　自他除病不除法　　供事捨財及捨身",
    "X74n1475_018:0512a13": "　憎愛直須無種子　　始於圓覺可修真",
    "X74n1475_018:0512a14": "頌圓覺章",
    "X74n1475_018:0512a15": "　圓覺道場圓證悟　　下根於是開真路",
    "X74n1475_018:0512a16": "　三期限量可隨宜　　四眾安居絕緣故",
    "X74n1475_018:0512a17": "　以大圓覺為伽藍　　踞菩薩乘行願度",
    "X74n1475_018:0512a18": "　曾知證入總該前　　諸佛共依如是住",
    "X74n1475_018:0512a19": "頌賢善首章",
    "X74n1475_018:0512a20": "　善首流通正法門　　五名於是為區分",
    "X74n1475_018:0512a21": "　十二部經真了義　　百千諸佛共談論",
    "X74n1475_018:0512a22": "　佛境佛地已開演　　頓教□機今得聞",
    "X74n1475_018:0512a23": "　儻解百川歸大海　　何妨一法被多根",
    "X74n1475_018:0512a24": "頌判攝",
    "X74n1475_018:0512b01": "　圭山纔悟即流通　　却依賢首以弘宗",
    "X74n1475_018:0512b02": "　傍探四疏明差當　　徧究群詮定有空",
    "X74n1475_018:0512b03": "　頓教収經佛自判　　圓門兼屬義堪從",
    "X74n1475_018:0512b04": "　若將經教論相攝　　克體全収終頓中"
}