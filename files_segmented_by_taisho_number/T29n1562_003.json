{
    "T29n1562_003:0342a08": "阿毘達磨順正理論卷第三",
    "T29n1562_003:0342a10": "尊者眾賢造",
    "T29n1562_003:0342a11": "三藏法師玄奘奉　詔譯",
    "T29n1562_003:0342a12": "3 三辯本事品第一之三",
    "T29n1562_003:0342a13": "已說四蘊自性處界。第五識蘊自性處界，今",
    "T29n1562_003:0342a14": "當顯示。頌曰：",
    "T29n1562_003:0342a15": "識謂各了別，　　此即名意處，",
    "T29n1562_003:0342a16": "及七界應知，　　六識轉為意。",
    "T29n1562_003:0342a17": "論曰：識謂了別者，是唯總取境界相義。各各",
    "T29n1562_003:0342a18": "總取彼彼境相，名各了別。謂彼眼識雖有色",
    "T29n1562_003:0342a19": "等多境現前，然唯取色不取聲等，唯取青等",
    "T29n1562_003:0342a20": "非謂青等，亦非可意不可意等、非男女等、非",
    "T29n1562_003:0342a21": "人杌等、非得失等。如彼眼識，於其自境唯總",
    "T29n1562_003:0342a22": "取相，如是餘識隨應當知。有餘師說：誰於法",
    "T29n1562_003:0342a23": "性假說作者，為遮離識有了者計。何處復見",
    "T29n1562_003:0342a24": "唯於法性假說作者？現見說影為動者故，此",
    "T29n1562_003:0342a25": "於異處無間生時，雖無動作而說動者。識亦",
    "T29n1562_003:0342a26": "如是，於異境界相續生時，雖無動作而說了",
    "T29n1562_003:0342a27": "者，謂能了境故亦無失。云何知然？現見餘處",
    "T29n1562_003:0342a28": "遮作者故。如世尊告頗勒具那：我終不說有",
    "T29n1562_003:0342a29": "能了者。復有說言：剎那名法性，相續名作者。",
    "T29n1562_003:0342b01": "自意所立，思緣起中當更顯示。此識約世",
    "T29n1562_003:0342b02": "總說為三，就所依根別分為六。應知即此所",
    "T29n1562_003:0342b03": "說識蘊，於處門中立為意處，於界門中立為",
    "T29n1562_003:0342b04": "七界。及聲顯一析為二門，辯一一識體分處",
    "T29n1562_003:0342b05": "界。七界者何？六識及意，謂眼識界至意識界。",
    "T29n1562_003:0342b06": "即此六識轉為意界，此別建立蘊處界門，應",
    "T29n1562_003:0342b07": "知遍攝諸法皆盡。此中應思：若即識蘊名七",
    "T29n1562_003:0342b08": "心界，前說識蘊就所依根別分為六。今離六",
    "T29n1562_003:0342b09": "識，說何等法復名意界？更無異法。即於此中，",
    "T29n1562_003:0342b10": "頌曰：",
    "T29n1562_003:0342b11": "由即六識身，　　無間滅為意。",
    "T29n1562_003:0342b12": "論曰：即六識身無間滅已能生後識，故名意",
    "T29n1562_003:0342b13": "界。時分異故，別立無失。猶如子果，立為父種。",
    "T29n1562_003:0342b14": "若爾，界體應唯十七或唯十二，更相攝故。何",
    "T29n1562_003:0342b15": "緣建立十八界耶？頌曰：",
    "T29n1562_003:0342b16": "成第六依故，　　十八界應知。",
    "T29n1562_003:0342b17": "論曰：如五識界，別有眼等五界為依，第六意",
    "T29n1562_003:0342b18": "識無別所依。如離所緣識無起義，離依亦爾，",
    "T29n1562_003:0342b19": "識不得生。為成此依，故說意界。如是所依能",
    "T29n1562_003:0342b20": "依境界，應知各六，界成十八。如何已滅名現",
    "T29n1562_003:0342b21": "識依？是現識生，隣近緣故。如雖有色而要依",
    "T29n1562_003:0342b22": "眼，眼識得生。如是雖有所緣境界而後識生，",
    "T29n1562_003:0342b23": "要依前念無間滅意。是故前言無間滅者，為",
    "T29n1562_003:0342b24": "遮前念有間滅心，雖先聞避而未生故。由此",
    "T29n1562_003:0342b25": "無間已滅六識，為現識依，說為意界。或現在",
    "T29n1562_003:0342b26": "識正成依用，過去已成等無間緣，亦於現在",
    "T29n1562_003:0342b27": "能取果故。雖依彼生而非隨彼，故心依心不",
    "T29n1562_003:0342b28": "名心所，心所品類必隨心故。已釋諸蘊取蘊",
    "T29n1562_003:0342b29": "處界。當於此中思擇攝義：諸蘊總攝一切有",
    "T29n1562_003:0342c01": "為，取蘊唯攝一切有漏，處界總攝一切法盡。",
    "T29n1562_003:0342c02": "五蘊、無為，名一切法。別攝如是，應辯總攝。頌",
    "T29n1562_003:0342c03": "曰：",
    "T29n1562_003:0342c04": "總攝一切法，　　由一蘊處界，",
    "T29n1562_003:0342c05": "攝自性非餘，　　以離他性故。",
    "T29n1562_003:0342c06": "論曰：一蘊謂色，一處謂意，一界謂法，此三總",
    "T29n1562_003:0342c07": "攝五蘊、無為。總是集義。置總言者，令知總",
    "T29n1562_003:0342c08": "三，勿謂各一。有餘部執，攝謂攝他，處處說",
    "T29n1562_003:0342c09": "言餘攝餘故。且如說三蘊攝八支聖道，若攝",
    "T29n1562_003:0342c10": "自性，慧蘊唯應攝於正見，非正思惟及正精",
    "T29n1562_003:0342c11": "進；定蘊唯應攝於正定，不攝正念。既契經中",
    "T29n1562_003:0342c12": "不如是說，故知諸法唯攝他性。此執不然，無",
    "T29n1562_003:0342c13": "定因故。若攝他性，何因決定慧蘊唯能攝正",
    "T29n1562_003:0342c14": "思惟及正精進，不攝正念及與正定或所餘",
    "T29n1562_003:0342c15": "法。若言此攝，亦有定因，謂正思惟及正精進，",
    "T29n1562_003:0342c16": "其性猛銳相涉般若念定等法，慧相相違；念",
    "T29n1562_003:0342c17": "涉定相，非思惟等。若爾，便成唯攝自性，由不",
    "T29n1562_003:0342c18": "許攝異相法故。諸法相望無非異相，若片相",
    "T29n1562_003:0342c19": "似許相攝者，應許一切攝一切法。豈不如與",
    "T29n1562_003:0342c20": "他性相應，而非一切一切相應。如是應許他",
    "T29n1562_003:0342c21": "性相攝，而非一切一切相攝。此不應例，夫相",
    "T29n1562_003:0342c22": "應者唯有緣法，異體相望共一緣轉，時依行",
    "T29n1562_003:0342c23": "相品類等同，此說相應故非一切。其相攝者",
    "T29n1562_003:0342c24": "通一切法，有何定因，此唯攝彼不攝餘法？故",
    "T29n1562_003:0342c25": "應一切攝一切法。以諸色法及不相應展轉",
    "T29n1562_003:0342c26": "相望，無一緣等互相似義可不相應；相攝不",
    "T29n1562_003:0342c27": "爾。若攝他性，何故眼等不攝耳等？得等展轉",
    "T29n1562_003:0342c28": "相望亦然。若爾，何緣經說如是：此中相順假",
    "T29n1562_003:0342c29": "說為攝，謂正思惟及正精進俱是慧品，順正",
    "T29n1562_003:0343a01": "見故；念是定品，順正定故。假說名攝。若爾，彼",
    "T29n1562_003:0343a02": "彼契經中言，信等五根慧根所攝，我以四攝",
    "T29n1562_003:0343a03": "攝諸徒眾，臺觀中心攝眾材等。世間亦說，雙",
    "T29n1562_003:0343a04": "栝攝扉，輪輞攝輻，縷攝衣等。其義云何？如",
    "T29n1562_003:0343a05": "是一切，假意趣說，謂依方便招引不散任持",
    "T29n1562_003:0343a06": "意趣，假說為攝。諸所引證攝他性言，是暫時",
    "T29n1562_003:0343a07": "說，待他成故。攝待因成，義同不攝。又若許法",
    "T29n1562_003:0343a08": "定攝他性，一法生位應一切生，一法滅時應",
    "T29n1562_003:0343a09": "一切滅，是則非愛過失便增。一部斷時五部",
    "T29n1562_003:0343a10": "應斷，修勝對治便為無用。見如是等眾過失",
    "T29n1562_003:0343a11": "故，我部諸師說自性攝，如是所立攝自性言",
    "T29n1562_003:0343a12": "是究竟說，不待他故；攝不待因是真實攝，諸",
    "T29n1562_003:0343a13": "法恒時攝自性故。復云何知不攝他性？以一",
    "T29n1562_003:0343a14": "切法離他性故。謂眼根性離耳等性，彼離於",
    "T29n1562_003:0343a15": "此而言此攝，理必不然，故知諸法唯攝自性。",
    "T29n1562_003:0343a16": "如是眼根唯攝色蘊，眼處眼界苦集諦等是",
    "T29n1562_003:0343a17": "彼性故；不攝餘蘊，餘處界等離彼性故。如是",
    "T29n1562_003:0343a18": "餘法隨應當思。因自性攝，此義應思。男女二",
    "T29n1562_003:0343a19": "根，何界所攝？何緣於此率爾生疑？異部中",
    "T29n1562_003:0343a20": "言：非身根故，身界不攝。故可生疑。應捨此",
    "T29n1562_003:0343a21": "疑，定身界攝與身用別。界云何同？類境識同，",
    "T29n1562_003:0343a22": "故一界攝。言類同者，男女二根同身類故。由",
    "T29n1562_003:0343a23": "境同故，知彼類同。男女與身同觸為境。眼鼻",
    "T29n1562_003:0343a24": "喉中觸咽便覺，餘處不爾，豈異身根？此三",
    "T29n1562_003:0343a25": "境同，由識同顯，一切皆是身識依故。增上",
    "T29n1562_003:0343a26": "義異，故立別根。謂男女與身類境識同故，雖",
    "T29n1562_003:0343a27": "同處界，而增上義有差別故，別立二根。如十",
    "T29n1562_003:0343a28": "一根雖同處界，增上義異各別立根。眼耳鼻",
    "T29n1562_003:0343a29": "根各依二處，何緣界體數不成多？合二為一",
    "T29n1562_003:0343b01": "故唯十八。何緣合二為一界耶？頌曰：",
    "T29n1562_003:0343b02": "類境識同故，　　雖二界體一。",
    "T29n1562_003:0343b03": "論曰：眼耳鼻根雖各二處，類等同故合為一",
    "T29n1562_003:0343b04": "界。言類同者，同眼性故。言境同者，同色境",
    "T29n1562_003:0343b05": "故。言識同者，眼識依故。耳鼻亦然，故立一",
    "T29n1562_003:0343b06": "界。界體既一，處何緣二？頌曰：",
    "T29n1562_003:0343b07": "然為令端嚴，　　眼等各生二。",
    "T29n1562_003:0343b08": "論曰：為所依身相端嚴故，界體雖一而兩處",
    "T29n1562_003:0343b09": "生。若眼耳根處唯生一、鼻無二穴，身不端嚴。",
    "T29n1562_003:0343b10": "此釋不然，駝猫鵄等如是醜陋，何有端嚴？是",
    "T29n1562_003:0343b11": "故諸根各別種類，如是安布差別而生，此待",
    "T29n1562_003:0343b12": "因緣。如是差別因緣有障，或不二生，猶如身",
    "T29n1562_003:0343b13": "根頭項腹背手足等處，安布差別種類如是，",
    "T29n1562_003:0343b14": "不應疑難。亦待因緣，如是差別因緣有障，或",
    "T29n1562_003:0343b15": "別異生，故是蛇等身支有𨵗，又見彼類舌",
    "T29n1562_003:0343b16": "非一生，是故諸根安布差別待因緣起，非為",
    "T29n1562_003:0343b17": "嚴身。若爾，何故說眼等根為令端嚴各生二",
    "T29n1562_003:0343b18": "處？此有別義，非為嚴身。現見世間於諸作用",
    "T29n1562_003:0343b19": "增上圓滿亦說端嚴，若眼等根各𨵗一處，",
    "T29n1562_003:0343b20": "見聞嗅用皆不明了，各具二者明了用生，是",
    "T29n1562_003:0343b21": "故此言為端嚴者，正是為令用增上義。已釋",
    "T29n1562_003:0343b22": "諸蘊及處界攝，當釋其義。於所知境，蘊攝有",
    "T29n1562_003:0343b23": "為，處界亦攝諸無為法。何故如是？所知境中",
    "T29n1562_003:0343b24": "或說名蘊、或名處界，由蘊處界三義別故。別",
    "T29n1562_003:0343b25": "義者何？頌曰：",
    "T29n1562_003:0343b26": "聚生門種族，　　是蘊處界義。",
    "T29n1562_003:0343b27": "論曰：積聚義是蘊義，生門義是處義，種族義",
    "T29n1562_003:0343b28": "是界義。何等故知聚義是蘊？由經說故。如",
    "T29n1562_003:0343b29": "契經言：諸所有色，若過去若未來若現在、若",
    "T29n1562_003:0343c01": "內若外、若麁若細、若劣若勝、若遠若近，如是",
    "T29n1562_003:0343c02": "一切略為一聚，說名色蘊。此經中顯聚義是",
    "T29n1562_003:0343c03": "蘊。何緣故知門義是處？由訓詞故。處謂生門，",
    "T29n1562_003:0343c04": "心心所法於中生長，故名為處，是能生長彼",
    "T29n1562_003:0343c05": "作用義。如契經說：梵志當知，以眼為門，唯為",
    "T29n1562_003:0343c06": "見色。此經唯證門義有六，然心心所有十二",
    "T29n1562_003:0343c07": "門，故契經說：眼及色為緣生於眼識，三和合",
    "T29n1562_003:0343c08": "觸俱起受想思。如是乃至意及法為緣生於",
    "T29n1562_003:0343c09": "意識，三和合觸俱起受想思。有餘師說：由此",
    "T29n1562_003:0343c10": "依此心等生長，故名為處。何緣故知族義是",
    "T29n1562_003:0343c11": "界？與世種族義相似故。如一山中有諸雄黃、",
    "T29n1562_003:0343c12": "雌黃、赤土、安膳那等眾多種族，說名多界。如",
    "T29n1562_003:0343c13": "是一身或一相續，有十八類諸法種族，名十",
    "T29n1562_003:0343c14": "八界。如彼山中有雄黃等生本諸礦，名為種",
    "T29n1562_003:0343c15": "族。如是此中有心心所生本諸法，說為種族。",
    "T29n1562_003:0343c16": "若爾，處界義應相濫，俱心心所生本義故。由",
    "T29n1562_003:0343c17": "此別應釋種族義。如雄黃等展轉相望體類",
    "T29n1562_003:0343c18": "不同，故名種族；如是眼等，展轉相望體類",
    "T29n1562_003:0343c19": "不同，故名種族。若爾，意界望於六識無別體",
    "T29n1562_003:0343c20": "類，應非別界。此難不然，所依、能依體類別故。",
    "T29n1562_003:0343c21": "有說：安立時分異故。復有說者：六是意先，意",
    "T29n1562_003:0343c22": "非六先，故甚有異。雖諸界體並通三世，然就",
    "T29n1562_003:0343c23": "位別安立異名，由此故言六先意後。未來意",
    "T29n1562_003:0343c24": "六，時位未分，如何可言六先意後？若以聚義",
    "T29n1562_003:0343c25": "釋蘊義者，蘊則非實，聚是假故。此難不然，於",
    "T29n1562_003:0343c26": "聚所依立義言故，非聚即義；義是實物名之",
    "T29n1562_003:0343c27": "差別，聚非實故。此釋顯經有大義趣，謂如言",
    "T29n1562_003:0343c28": "聚，離聚所依無別實有聚體可得。如是言我",
    "T29n1562_003:0343c29": "色等蘊外，不應別求實有我體，蘊相續中假",
    "T29n1562_003:0344a01": "說我故，如世間聚。我非實有，蘊若實有，經顯",
    "T29n1562_003:0344a02": "何義？勿所化生知色等法，三時品類無量差",
    "T29n1562_003:0344a03": "別，各是蘊故蘊則無邊，便生怯退，謂我何能",
    "T29n1562_003:0344a04": "遍知永斷此無邊蘊？為策勵彼，蘊雖無邊而",
    "T29n1562_003:0344a05": "相同故，總說為一。又諸愚夫，於多蘊上生一",
    "T29n1562_003:0344a06": "合想，現起我執。為令彼除一合想故，說一",
    "T29n1562_003:0344a07": "蘊中有眾多分，不為顯示色等五蘊多法合",
    "T29n1562_003:0344a08": "成是假非實。又一極微三世等攝，以慧分析",
    "T29n1562_003:0344a09": "略為一聚。蘊雖即聚，而實義成，餘法亦然，故",
    "T29n1562_003:0344a10": "蘊非假。又於一一別起法中亦說蘊故，蘊定",
    "T29n1562_003:0344a11": "非假，如說俱生受名受蘊、想名想蘊，餘說如",
    "T29n1562_003:0344a12": "經。於一切時和合生故，蘊雖各別而聚義成。",
    "T29n1562_003:0344a13": "有餘師說：可分段義是蘊義，諸有為法皆有",
    "T29n1562_003:0344a14": "過去未來現在三分段故。經主決判此釋越",
    "T29n1562_003:0344a15": "經，今謂不然，不違理故。處界二義豈不越",
    "T29n1562_003:0344a16": "經，而於其中攝取為正，復有何理？唯蘊義中",
    "T29n1562_003:0344a17": "固求經證，於處界義唯依理釋絕不求經。觀",
    "T29n1562_003:0344a18": "此義言，似專朋黨，故應如彼據理無違。何故？",
    "T29n1562_003:0344a19": "世尊於所知境，由蘊等門作三種說。頌曰：",
    "T29n1562_003:0344a20": "愚根樂三故，　　說蘊處界三。",
    "T29n1562_003:0344a21": "論曰：善逝意趣雖極難知，據理推尋似應如",
    "T29n1562_003:0344a22": "此，謂諸弟子，愚根及樂各有三故，善逝隨",
    "T29n1562_003:0344a23": "彼說蘊處界三種法門。樂謂勝解，三謂各三。",
    "T29n1562_003:0344a24": "所化眾生愚有三種，有愚心所總執為我、有",
    "T29n1562_003:0344a25": "唯愚色、有愚色心。根亦有三，謂利、中、鈍。樂亦",
    "T29n1562_003:0344a26": "三種，謂樂、略、中。及廣文故，隨所化生如是品",
    "T29n1562_003:0344a27": "別，如其次第，善逝為說蘊處界三。經主此中",
    "T29n1562_003:0344a28": "所說猶少，謂諸弟子已過作意、已熟習行，初",
    "T29n1562_003:0344a29": "修事業，三位別故；懷我慢行、執我所隨、迷識",
    "T29n1562_003:0344b01": "依緣，三過別故；恃命財族而生憍逸，三病異",
    "T29n1562_003:0344b02": "故。由此等緣，如其次第，世尊為說蘊處界三。",
    "T29n1562_003:0344b03": "彼上座言：說蘊為明所執一合差別相故，說",
    "T29n1562_003:0344b04": "處為明境及有境差別相故，說界為明境及",
    "T29n1562_003:0344b05": "有境并所生識差別相故。且說處門，如何遍",
    "T29n1562_003:0344b06": "立境有境相？此中不說眼等五根及與意根",
    "T29n1562_003:0344b07": "為境性故。然一切法皆意根境，此於意境非",
    "T29n1562_003:0344b08": "為遍說以立處門，但說七法為意境故，如契",
    "T29n1562_003:0344b09": "經說：苾芻當知，法謂外處，是十一處所不攝",
    "T29n1562_003:0344b10": "法。又處處說法為意境，故說處中似非遍立",
    "T29n1562_003:0344b11": "境有境相。諸有於此復作是言：如契經說意",
    "T29n1562_003:0344b12": "及法為緣生於意識者，說一切法皆為意境，",
    "T29n1562_003:0344b13": "彼但有言，理教無故。若必爾者，何名決定立",
    "T29n1562_003:0344b14": "處相別？且不遍立境及有境，過則同前。又上",
    "T29n1562_003:0344b15": "座說：諸法無非意所行故，皆法處攝。若爾，唯",
    "T29n1562_003:0344b16": "應立一法處，以一切法皆意境故，此但有言，",
    "T29n1562_003:0344b17": "無定量證。又彼所言，雖實一處，而於一中據",
    "T29n1562_003:0344b18": "差別相，立餘十一，謂初眼處亦名法處，乃至",
    "T29n1562_003:0344b19": "意處亦名法處，最後法處唯名法處。若爾，便",
    "T29n1562_003:0344b20": "越順別處經，如彼經說：苾芻當知，法謂外處，",
    "T29n1562_003:0344b21": "是十一處所不攝法。又處處說法為意境。都",
    "T29n1562_003:0344b22": "無處言眼等十一名為法處，故不可謂雖皆",
    "T29n1562_003:0344b23": "法處。而彼經中據別法處，說十一處所不攝",
    "T29n1562_003:0344b24": "法名為法處，是故彼言唯自計度。又彼雖立",
    "T29n1562_003:0344b25": "境及有境，而極雜亂。五取自境、意緣一切、有",
    "T29n1562_003:0344b26": "何雜亂？有境為境、境為有境，豈非雜亂？不了",
    "T29n1562_003:0344b27": "此中何者有境、何者為境，故甚迷亂。我於此",
    "T29n1562_003:0344b28": "經見如是趣，說處欲顯不雜所依境有境異。",
    "T29n1562_003:0344b29": "此何所為？為捨我執。執我論者妄作是言：我",
    "T29n1562_003:0344c01": "是見者乃至知者，此我即是樂等所依。此經",
    "T29n1562_003:0344c02": "示有多法作用，顯無一法名能見者乃至所",
    "T29n1562_003:0344c03": "依。由此理故，雖一切法皆是意境，而不共境。",
    "T29n1562_003:0344c04": "唯是境者立為意境，唯對此立意為有境。勿",
    "T29n1562_003:0344c05": "彼謂此異想說我，有諸法處體唯是境，亦有",
    "T29n1562_003:0344c06": "有境然非所依。或此與意立一有境，是能依",
    "T29n1562_003:0344c07": "故亦無有失。眼等及意雖有意根不共境義，",
    "T29n1562_003:0344c08": "而非唯境；色等五處雖但是境，而無意根不",
    "T29n1562_003:0344c09": "共境義。眼等五根更無餘境，即色等境名為",
    "T29n1562_003:0344c10": "不共，即對此境說有境名。此中處聲，說眼等",
    "T29n1562_003:0344c11": "六為所依處，說色等六為所緣處。顯此為緣",
    "T29n1562_003:0344c12": "生長異法，故說為處。即依此理，以釋處名，謂",
    "T29n1562_003:0344c13": "能生長心心所法故名為處。是故說處，為立",
    "T29n1562_003:0344c14": "不雜境及有境，無亂有用。我於此經見是意",
    "T29n1562_003:0344c15": "趣。審擇法者應更尋思：何故一切心所法中，",
    "T29n1562_003:0344c16": "別立二法為受、想蘊？脇尊者言：世尊於法了",
    "T29n1562_003:0344c17": "達而立，不應詰問。或說有因，頌曰：",
    "T29n1562_003:0344c18": "諍根生死因，　　及次第因故，",
    "T29n1562_003:0344c19": "於諸心所法，　　受想別為蘊。",
    "T29n1562_003:0344c20": "論曰：世鬪諍根略有二種，謂貪著欲耽嗜拘",
    "T29n1562_003:0344c21": "礙，及貪著見耽嗜拘礙。初因受起，後由想生，",
    "T29n1562_003:0344c22": "味受力故貪著諸欲，倒想力故貪著諸見。又",
    "T29n1562_003:0344c23": "生死法以受及想為最勝因，耽樂受故、執倒",
    "T29n1562_003:0344c24": "想故。愛見行者，生死輪迴由此二因，及後當",
    "T29n1562_003:0344c25": "說。次第因故，應知別立受想為蘊。其次第因，",
    "T29n1562_003:0344c26": "隣次當辯。又此受想，能為愛見二雜染法生",
    "T29n1562_003:0344c27": "根本故、各別顯一識住名故、依滅此二立滅",
    "T29n1562_003:0344c28": "定故。如是等因有多品類，何故無為說在處",
    "T29n1562_003:0344c29": "界，非蘊攝耶？頌曰：",
    "T29n1562_003:0345a01": "蘊不說無為，　　義不相應故。",
    "T29n1562_003:0345a02": "論曰：諸無為法若說為蘊，立在五中、或為第",
    "T29n1562_003:0345a03": "六，皆不應理，義相違故。所以者何？彼且非",
    "T29n1562_003:0345a04": "色乃至非識，故非在五。聚義是蘊，非無為",
    "T29n1562_003:0345a05": "法如彼色等有過去等品類差別，可略一聚",
    "T29n1562_003:0345a06": "名無為蘊，故非第六。又無為法與顛倒依",
    "T29n1562_003:0345a07": "及斷方便義相違故。說有漏蘊顯顛倒依，說",
    "T29n1562_003:0345a08": "無漏蘊顯斷方便，無為於此兩義都無，義不",
    "T29n1562_003:0345a09": "相應故不立蘊。有說：無為是蘊息故，不可名",
    "T29n1562_003:0345a10": "蘊，如世瓶破非復稱瓶。經主難言：彼於處界",
    "T29n1562_003:0345a11": "例應成失，謂處界息應非處界，便違所宗，全",
    "T29n1562_003:0345a12": "於蘊門眾生計我。入無餘位諸蘊頓息，處界",
    "T29n1562_003:0345a13": "不然，非全生故，唯取蘊起假說為生。若諸蘊",
    "T29n1562_003:0345a14": "息亦立為蘊，般涅槃已，餘蘊應存。眾生畏蘊",
    "T29n1562_003:0345a15": "有多過患，應於涅槃無安隱想。非處界中全",
    "T29n1562_003:0345a16": "有多過，故無餘位處界猶隨，故蘊不應例彼",
    "T29n1562_003:0345a17": "成法。又此息言意非顯斷，空、非擇滅體非",
    "T29n1562_003:0345a18": "斷故。此言意顯，若於是處蘊相都無名為蘊",
    "T29n1562_003:0345a19": "息，三無為上聚義都無可名蘊息，非門族義",
    "T29n1562_003:0345a20": "於彼亦無，故不應例。此釋與頌，義善相符。世",
    "T29n1562_003:0345a21": "尊起教覺惠為先，依何說蘊如是次第？頌",
    "T29n1562_003:0345a22": "曰：",
    "T29n1562_003:0345a23": "隨麁染器等，　　界別次第立。",
    "T29n1562_003:0345a24": "論曰：五蘊隨麁、隨染、器等及界別故，次第而",
    "T29n1562_003:0345a25": "立。隨麁立者，五中最麁所謂色蘊，有對礙",
    "T29n1562_003:0345a26": "故、五識依故、六識境故，五中初說。四中最",
    "T29n1562_003:0345a27": "麁所謂受蘊，雖無形質而行相用易了知故，",
    "T29n1562_003:0345a28": "四中初說。三中最麁所謂想蘊，取男女等行",
    "T29n1562_003:0345a29": "相作用易了知故，三中初說。二中麁者所謂",
    "T29n1562_003:0345b01": "行蘊，貪等現起行相分明易了知故，二中初",
    "T29n1562_003:0345b02": "說。識蘊最細，故最後說。隨染立者，謂從無始",
    "T29n1562_003:0345b03": "生死已來，男女於身更相染愛，由顯形等故",
    "T29n1562_003:0345b04": "初說色。如是色貪由耽受味，故次說受。此耽",
    "T29n1562_003:0345b05": "受味由想顛倒，故次說想。此想顛倒由煩惱",
    "T29n1562_003:0345b06": "力，故次說行。此煩惱力依能引發後有識生，",
    "T29n1562_003:0345b07": "故後說識。隨器等者，謂色如器，受所依故。受",
    "T29n1562_003:0345b08": "類飲食，增益損減有情身故。想同助味，由取",
    "T29n1562_003:0345b09": "怨親中平等相助生受故。行似厨人，由思貪",
    "T29n1562_003:0345b10": "等業煩惱力、愛非愛等異熟生故。識喻食者，",
    "T29n1562_003:0345b11": "有情本中為主勝故、識為上首受等生故。即",
    "T29n1562_003:0345b12": "由此理，於受想等隨福行中，但說識為隨福",
    "T29n1562_003:0345b13": "行者。又由此理，說行緣識。復由此告阿難陀",
    "T29n1562_003:0345b14": "曰：識若無者，不入母胎。心雜染故有情雜染，",
    "T29n1562_003:0345b15": "心清淨故有情清淨。於受想等俱起法中，如",
    "T29n1562_003:0345b16": "是等經但標主識。隨界別者，謂欲界中色最",
    "T29n1562_003:0345b17": "為勝，諸根境色皆具有故。色界受勝，於生死",
    "T29n1562_003:0345b18": "中諸勝妙受具可得故。三無色中想最為勝，",
    "T29n1562_003:0345b19": "彼地取相最分明故。第一有中行最為勝，彼",
    "T29n1562_003:0345b20": "思能感最大果故。此即識住，識住其中。顯似",
    "T29n1562_003:0345b21": "世間田種次第，是故諸蘊次第如是。由此五",
    "T29n1562_003:0345b22": "蘊無增減過，即由如是諸次第因，於心所中",
    "T29n1562_003:0345b23": "別立受想。謂受與想於心所中相麁生染類",
    "T29n1562_003:0345b24": "食同助，二界中強故別立蘊。已隨本頌，且就",
    "T29n1562_003:0345b25": "轉門說次第因四種如是，當就還門復說一",
    "T29n1562_003:0345b26": "種，謂入佛法有二要門：一不淨觀、二持息念，",
    "T29n1562_003:0345b27": "不淨觀門觀於造色，持息念門念於大種，要",
    "T29n1562_003:0345b28": "門所緣故先說色。由此觀力分析色相剎那",
    "T29n1562_003:0345b29": "極微展轉差別，如是觀時身輕安故心便覺",
    "T29n1562_003:0345c01": "樂，故次說受。受與身合定為損益，損益於我",
    "T29n1562_003:0345c02": "理必不成，由斯觀解我想即滅、法想便生，故",
    "T29n1562_003:0345c03": "次說想。由此想故，達唯有法，煩惱不行，故次",
    "T29n1562_003:0345c04": "說行。煩惱既息，心住調柔、有所堪能，故次說",
    "T29n1562_003:0345c05": "識。已說順次，逆次應說，恐厭繁文故應且止。",
    "T29n1562_003:0345c06": "如是已說諸蘊次第。於界處中應先辯說六",
    "T29n1562_003:0345c07": "根次第，由斯境識次第可知。眼等何緣如是",
    "T29n1562_003:0345c08": "次第？頌曰：",
    "T29n1562_003:0345c09": "前五境唯現，　　四境唯所造，",
    "T29n1562_003:0345c10": "餘用遠速明，　　或隨處次第。",
    "T29n1562_003:0345c11": "論曰：於六根中，眼等前五唯取現境，是故先",
    "T29n1562_003:0345c12": "說；意境不定，三世無為，或唯取一或二三四，",
    "T29n1562_003:0345c13": "是故後說。境決定者，用無雜亂、其相分明，所",
    "T29n1562_003:0345c14": "以先說。境不定者，用有雜亂、相不分明，所",
    "T29n1562_003:0345c15": "以後說。所言四境，唯所造者前流至此，五中",
    "T29n1562_003:0345c16": "前四境唯所造，是故先說。身境不定，大種造",
    "T29n1562_003:0345c17": "色俱為境故，所以後說。或時身根唯取大種，",
    "T29n1562_003:0345c18": "或時身根唯取造色，或時身根俱取二種，是",
    "T29n1562_003:0345c19": "故身識有說極多緣五觸起，謂四大種、滑等",
    "T29n1562_003:0345c20": "隨一。有說極多緣十一起，餘謂前四，如其所",
    "T29n1562_003:0345c21": "應，用遠速明，是故先說。謂眼耳根取遠境故，",
    "T29n1562_003:0345c22": "在二先說。二中眼用遠故先說，如遠叢林風",
    "T29n1562_003:0345c23": "等所擊，現觀搖動不聞聲故。又眼用速，先",
    "T29n1562_003:0345c24": "遠見人撞擊鍾鼓，後聞聲故。鼻舌兩根用俱",
    "T29n1562_003:0345c25": "非遠，先說鼻者由速明故，如對香美諸飲食",
    "T29n1562_003:0345c26": "時，鼻先嗅香，舌後甞味。如是且約境定不",
    "T29n1562_003:0345c27": "定、用遠速明辯根次第。或於身中隨所依",
    "T29n1562_003:0345c28": "處，安布上下說根次第。傳說：身中眼處最",
    "T29n1562_003:0345c29": "上又顯在面，是故先說；耳鼻舌根依處漸",
    "T29n1562_003:0346a01": "下；身處多下；意無方處，有即依止五根生",
    "T29n1562_003:0346a02": "者，故最後說。豈不理實鼻根極微住鼻頞",
    "T29n1562_003:0346a03": "中，非居眼下，如說三根橫作行列處無高下，",
    "T29n1562_003:0346a04": "如冠花鬘。理實應爾，然經主意就根依處假",
    "T29n1562_003:0346a05": "說如此。經主或言，似通異釋，故今於此別作",
    "T29n1562_003:0346a06": "頌文：",
    "T29n1562_003:0346a07": "前五用先起，　　五用初二遠，",
    "T29n1562_003:0346a08": "三用初二明，　　或隨處次第。",
    "T29n1562_003:0346a09": "於六根中，眼等前五於色等境先起功用，意",
    "T29n1562_003:0346a10": "後方生，是故先說。如本論言：色等五境，五識",
    "T29n1562_003:0346a11": "先受，意識後知，為自識依及取自境，應知俱",
    "T29n1562_003:0346a12": "是眼等功用。於五根中初二用遠，境不合故，",
    "T29n1562_003:0346a13": "所以先說。二中眼用復遠於耳，引事如前，是",
    "T29n1562_003:0346a14": "故先說。鼻等三用，初二分明，故鼻居先、舌次、",
    "T29n1562_003:0346a15": "身後。如鼻於香能取微細，舌於甘苦則不如",
    "T29n1562_003:0346a16": "是。如舌於味能取微細，身於冷煖則不如是。",
    "T29n1562_003:0346a17": "隨處次第，釋不異前。若色等境，五識先受，意",
    "T29n1562_003:0346a18": "識後知，云何夢中能取色等？有餘師說：夢中",
    "T29n1562_003:0346a19": "憶念先所受境；若不爾者，諸生盲人於其夢",
    "T29n1562_003:0346a20": "中亦應取色。有說：夢中非必憶念先所受境，",
    "T29n1562_003:0346a21": "境相現前分明取故，非於覺位憶念了別先",
    "T29n1562_003:0346a22": "所受境，如在夢中色等現前分明可取，非於",
    "T29n1562_003:0346a23": "夢位憶昔境時有殊勝德過於覺位。由此憶",
    "T29n1562_003:0346a24": "念先所受境明了現前勝於覺位，是故夢中",
    "T29n1562_003:0346a25": "能取非昔所受色等。然於夢位有時亦能憶",
    "T29n1562_003:0346a26": "昔境者，此非實夢，不能分明取境相故。若爾，",
    "T29n1562_003:0346a27": "生盲何緣夢位不能取色？誰言生盲於其夢",
    "T29n1562_003:0346a28": "位不能取色？若謂夢中必定憶念先所受境",
    "T29n1562_003:0346a29": "非先未受，應信生盲夢中取色，昔餘生中曾",
    "T29n1562_003:0346b01": "見色故。又於夢中非唯夢見曾所更事，如餘",
    "T29n1562_003:0346b02": "處說，是故生盲夢亦應爾。而本論言：色等五",
    "T29n1562_003:0346b03": "境五識先受意後知者，據容有說，非必定然。",
    "T29n1562_003:0346b04": "如是所言於色等境眼等先用意後生者，亦",
    "T29n1562_003:0346b05": "非必定。眼等五識展轉互為等無間緣，本論",
    "T29n1562_003:0346b06": "說故。此中且約非夢散位受了色等次第而",
    "T29n1562_003:0346b07": "說，由此已釋定所取色。住空閑者咸作是言：",
    "T29n1562_003:0346b08": "定中青等是有見色，不可說言此色定是眼",
    "T29n1562_003:0346b09": "識曾受異類色相，於此定中分明現故。此定",
    "T29n1562_003:0346b10": "境色，是定所生大種所造，清潔分明、無所障",
    "T29n1562_003:0346b11": "礙，如空界色。如是已說處界次第。即於此中",
    "T29n1562_003:0346b12": "應更思擇：何緣十處體皆是色，唯於一種立",
    "T29n1562_003:0346b13": "色處名？又十二處體皆是法，唯於一種立法",
    "T29n1562_003:0346b14": "處名？頌曰：",
    "T29n1562_003:0346b15": "為差別最勝，　　攝多增上法，",
    "T29n1562_003:0346b16": "故一處名色，　　一名為法處。",
    "T29n1562_003:0346b17": "論曰：雖十二處十色皆法，而為差別，一立總",
    "T29n1562_003:0346b18": "名。言差別者，謂各別處。若色法性等故名同，",
    "T29n1562_003:0346b19": "是則處名應二或一。諸弟子等由此總名，唯",
    "T29n1562_003:0346b20": "應總知不了別相，為令了知境及有境種種",
    "T29n1562_003:0346b21": "差別故立異名，由是如來於其聲等眼等色",
    "T29n1562_003:0346b22": "上立異義名。色處更無異義名故，總名即別，",
    "T29n1562_003:0346b23": "如能作因。諸立別名，為顯別義。此顯別義，故",
    "T29n1562_003:0346b24": "即別名，法處亦爾。言最勝者，由二因緣唯色",
    "T29n1562_003:0346b25": "處中色相最勝：一有見故，可示在此在彼差",
    "T29n1562_003:0346b26": "別；二有對故，手等觸時即便變壞。又多種故、",
    "T29n1562_003:0346b27": "三眼境故、世共於此立色名故、諸大論師非",
    "T29n1562_003:0346b28": "於聲等立色名故，唯一名色。於法處中，攝受",
    "T29n1562_003:0346b29": "想等眾多法故，應立通名。若離通名，云何能",
    "T29n1562_003:0346c01": "攝多別相法同為一處？又於此中，攝名品類、",
    "T29n1562_003:0346c02": "法名諸法，故立法名。謂擇法、覺支法、智法、隨",
    "T29n1562_003:0346c03": "念法、證淨法、念住法、無礙解、法寶法歸，此等",
    "T29n1562_003:0346c04": "法名有無量種，一切攝在此法處中，故獨名",
    "T29n1562_003:0346c05": "法。又增上法，所謂涅槃，此中攝故獨名為",
    "T29n1562_003:0346c06": "法。諸契經中，有餘種種蘊及處界名想可得，",
    "T29n1562_003:0346c07": "皆在此攝，如應當知。且辯攝餘諸蘊名想，頌",
    "T29n1562_003:0346c08": "曰：",
    "T29n1562_003:0346c09": "牟尼說法蘊，　　數有八十千，",
    "T29n1562_003:0346c10": "彼體語或名，　　此色行蘊攝。",
    "T29n1562_003:0346c11": "論曰：有說佛教語為自體，彼說法蘊皆色蘊",
    "T29n1562_003:0346c12": "攝，語用音聲為自性故。有說：佛教名為自體，",
    "T29n1562_003:0346c13": "彼說法蘊皆行蘊攝，名不相應行為性故。語",
    "T29n1562_003:0346c14": "教異名，教容是語；名教別體，教何是名？彼作",
    "T29n1562_003:0346c15": "是釋：要由有名乃說為教，是故佛教體即是",
    "T29n1562_003:0346c16": "名。所以者何？詮義如實，故名佛教。名能詮",
    "T29n1562_003:0346c17": "義，故教是名。由是佛教定名為體、舉名為首，",
    "T29n1562_003:0346c18": "以攝句文。齊何應知諸法蘊量？頌曰：",
    "T29n1562_003:0346c19": "有言諸法蘊，　　量如彼論說，",
    "T29n1562_003:0346c20": "或隨蘊等言，　　如實行對治。",
    "T29n1562_003:0346c21": "論曰：有諸師言，八萬法蘊一一量等《法蘊足",
    "T29n1562_003:0346c22": "論》，謂彼一一有六千頌，如對法中法蘊足說。",
    "T29n1562_003:0346c23": "或說法蘊，隨蘊等言一一差別，數有八萬。謂",
    "T29n1562_003:0346c24": "蘊處界、緣起、諦、食、靜慮、無色、無量、解脫、勝處、遍",
    "T29n1562_003:0346c25": "處、覺分、神通、無諍、願智、無礙解等，一一教門",
    "T29n1562_003:0346c26": "名一法蘊。如實說者，所化有情有貪瞋癡、我",
    "T29n1562_003:0346c27": "慢、身見及尋思等八萬行別，為對治彼八萬行",
    "T29n1562_003:0346c28": "故，世尊宣說八萬法蘊，謂說不淨、慈悲、緣起、",
    "T29n1562_003:0346c29": "無常想、空、持息念等諸對治門。此即順顯隨",
    "T29n1562_003:0347a01": "蘊等言。無蘊等言，不為對治有情病行，唐捐",
    "T29n1562_003:0347a02": "而說。如彼所說八萬法蘊，皆此五中二蘊所",
    "T29n1562_003:0347a03": "攝，如是餘處諸蘊處界類亦應然。頌曰：",
    "T29n1562_003:0347a04": "如是餘蘊等，　　各隨其所應，",
    "T29n1562_003:0347a05": "攝在前說中，　　應審觀自相。",
    "T29n1562_003:0347a06": "論曰：餘契經中，諸蘊處界隨應攝在前所說",
    "T29n1562_003:0347a07": "中，如此論中所說蘊等，應審觀彼一一自相。",
    "T29n1562_003:0347a08": "且諸經中說餘五蘊，謂戒、定、慧、解脫、解脫知",
    "T29n1562_003:0347a09": "見五蘊。彼中戒蘊此色蘊攝，是身語業，非意",
    "T29n1562_003:0347a10": "思故。彼餘四蘊，此行蘊攝，是心所法，非受想",
    "T29n1562_003:0347a11": "故。又諸經說十遍處等，前八遍處及八勝",
    "T29n1562_003:0347a12": "處，無貪性故，此法處攝；若兼助伴，五蘊性",
    "T29n1562_003:0347a13": "故。即此意處，法處所攝。後二遍處，空無邊等",
    "T29n1562_003:0347a14": "四無色處，四蘊性故，亦此意處法處所攝。五",
    "T29n1562_003:0347a15": "解脫處，慧為性故，此法處攝；若兼助伴，即此",
    "T29n1562_003:0347a16": "聲意法處所攝。復有二處，謂無想有情天處",
    "T29n1562_003:0347a17": "及非想非非想處，初處即此十處所攝，無香",
    "T29n1562_003:0347a18": "味故；後處即此意法處攝，無色性故。又《多界",
    "T29n1562_003:0347a19": "經》說界差別有六十二，應隨其相當知攝在",
    "T29n1562_003:0347a20": "十八界中。且彼經中所說六界，地水火風四",
    "T29n1562_003:0347a21": "界已辯，空識二界未辯其相，如是二界其相",
    "T29n1562_003:0347a22": "云何？頌曰：",
    "T29n1562_003:0347a23": "空界謂竅隙，　　傳說是明闇，",
    "T29n1562_003:0347a24": "識界有漏識，　　有情生所依。",
    "T29n1562_003:0347a25": "論曰：內外竅隙名為空界。如是竅隙，云何應",
    "T29n1562_003:0347a26": "知？傳說竅隙即是明闇，謂窓指等明闇，竅",
    "T29n1562_003:0347a27": "隙顯色差別，名為空界。本論中辯此空界相，",
    "T29n1562_003:0347a28": "亦說名為隣阿伽色。言阿伽者，謂極礙色。大",
    "T29n1562_003:0347a29": "造積集，堪引往來、能有任持，極為礙故。隣",
    "T29n1562_003:0347b01": "是近義。此空界色與彼相隣，雖是彼類而非",
    "T29n1562_003:0347b02": "即彼。色謂色界色處色蘊為其自性。此隣極",
    "T29n1562_003:0347b03": "礙，復是色性，是故說名隣阿伽色。有說：阿伽",
    "T29n1562_003:0347b04": "即空界色。此中無礙故名阿伽，即無礙色，餘",
    "T29n1562_003:0347b05": "礙相隣，是故說名隣阿伽色。所言傳說，表不",
    "T29n1562_003:0347b06": "信承。彼說意言，何有此理？故彼上座及餘一",
    "T29n1562_003:0347b07": "切譬喻部師咸作是說：虛空界者，不離虛空，",
    "T29n1562_003:0347b08": "然彼虛空體非實有，故虛空界體亦非實。此",
    "T29n1562_003:0347b09": "有虛言而無實義。虛空實有，後當廣明。今因",
    "T29n1562_003:0347b10": "空界，且略成立離虛空界實有虛空，故世尊",
    "T29n1562_003:0347b11": "言：虛空無色無見無對，當何所依？然藉光明",
    "T29n1562_003:0347b12": "虛空顯了。此經意說，虛空無為雖無所依而",
    "T29n1562_003:0347b13": "有所作，謂能容受一切光明，以果顯因，有實",
    "T29n1562_003:0347b14": "體相。虛空無者，應無光明。既有光明，眼識所",
    "T29n1562_003:0347b15": "取是色差別，故有虛空，以能容受光明等故。",
    "T29n1562_003:0347b16": "實有虛空，理極成立。由此所說契經文句，顯",
    "T29n1562_003:0347b17": "二分明各別實有。又於色界得離染時，亦說",
    "T29n1562_003:0347b18": "斷此虛空界故，如世尊說：離色染時，心於五",
    "T29n1562_003:0347b19": "界解脫離染。唯餘識界不應說斷，虛空無為，",
    "T29n1562_003:0347b20": "諸漏於中曾未轉故。又契經說：此虛空界有",
    "T29n1562_003:0347b21": "內有外，非即虛空。如契經言：內虛空界，所",
    "T29n1562_003:0347b22": "謂眼竅，乃至廣說，外虛空界，所謂空中及門",
    "T29n1562_003:0347b23": "窓等諸有竅隙。非無為法可言內外，豈不空",
    "T29n1562_003:0347b24": "界與空無為無障相同，體應無異。此言無理。",
    "T29n1562_003:0347b25": "所以者何？虛空無為無障相者，謂非能障亦",
    "T29n1562_003:0347b26": "非所障。虛空界者雖非能障而是所障，被餘",
    "T29n1562_003:0347b27": "障故，由此不應定說空界無障為相同彼虛",
    "T29n1562_003:0347b28": "空。若爾，諸說造色不離大種處者，彼說大種",
    "T29n1562_003:0347b29": "不障造色，大種亦非造色所障，是則大種無",
    "T29n1562_003:0347c01": "障為相，應同虛空。彼說非理，俱有對故。大種",
    "T29n1562_003:0347c02": "造色互相障礙，應各別處，豈相容受？既不相",
    "T29n1562_003:0347c03": "容，如何大種無障為相同於虛空？又彼許色",
    "T29n1562_003:0347c04": "少分無障，故與虛空其相有別。彼說大造雖",
    "T29n1562_003:0347c05": "不相障而障餘色，故異虛空。雖諸大種不障",
    "T29n1562_003:0347c06": "自果，亦復不為自果所障，而與餘色互相障",
    "T29n1562_003:0347c07": "礙，是故虛空無障為相異虛空界，理得成立。",
    "T29n1562_003:0347c08": "由此空界非即虛空。又體實有，經說有故，猶",
    "T29n1562_003:0347c09": "如地等。如契經說：實有六界成假士夫。又是",
    "T29n1562_003:0347c10": "有為，假士依故，猶如地等。又是明闇，顯色性",
    "T29n1562_003:0347c11": "故。又是有漏，說此為緣入母胎故、離色染時",
    "T29n1562_003:0347c12": "說斷彼故。即由此因證體是色。又如頌言：",
    "T29n1562_003:0347c13": "「譬如盛滿月，　　行無垢空輪。」",
    "T29n1562_003:0347c14": "空即空界，顯空是色，有垢無垢，在色體故。有",
    "T29n1562_003:0347c15": "別誦言：",
    "T29n1562_003:0347c16": "「如淨滿月輪，　　遊歷虛空界。」",
    "T29n1562_003:0347c17": "此亦空界無障垢故，月輪無垢義不異前。或",
    "T29n1562_003:0347c18": "復如何說有色法行於無色與理相應？又說",
    "T29n1562_003:0347c19": "汝等當觀我手舉在虛空，乃至廣說。彼諸長",
    "T29n1562_003:0347c20": "老不善諦觀如是理教，隨情所說，於古聖賢",
    "T29n1562_003:0347c21": "展轉傳授，順理言教而不敬從。已說空界，識",
    "T29n1562_003:0347c22": "界云何？謂有漏識。何緣不說無漏諸識為識",
    "T29n1562_003:0347c23": "界耶？與識界義不相應故。由無漏法於有情",
    "T29n1562_003:0347c24": "生斷害壞等差別轉故，非生所依。如是六界，",
    "T29n1562_003:0347c25": "於有情生生養長因差別轉故，是生所依。生",
    "T29n1562_003:0347c26": "因，謂識界續生種故。養因，謂大種生依止故。",
    "T29n1562_003:0347c27": "長因，謂空界容受生故。尊者世友作如是言：",
    "T29n1562_003:0347c28": "界是施設有情因故，非無漏法，如契經說：六",
    "T29n1562_003:0347c29": "界為緣入母胎故。由此界名隨義而立，謂能",
    "T29n1562_003:0348a01": "持生故名為界。入母胎緣貫通六界，唯一",
    "T29n1562_003:0348a02": "識界獨能續生。彼經六界，此九界攝，餘隨所",
    "T29n1562_003:0348a03": "應當觀攝義，故諸餘界十八界攝。",
    "T29n1562_003:0348a04": "說一切有部順正理論卷第三"
}