{
    "T51n2076_029:0449a09": "景德傳燈錄卷第二十九",
    "T51n2076_029:0449a11": "讚頌偈詩讚頌偈詩",
    "T51n2076_029:0449a12": "誌公和尚大乘讚十首",
    "T51n2076_029:0449a13": "誌公和尚十二時頌十二首",
    "T51n2076_029:0449a14": "誌公和尚十四科頌",
    "T51n2076_029:0449a15": "歸宗至真禪師頌一首",
    "T51n2076_029:0449a16": "香嚴襲燈大師頌十九首",
    "T51n2076_029:0449a17": "筠州洞山和尚頌一首",
    "T51n2076_029:0449a18": "潭州龍牙和尚頌一十八首",
    "T51n2076_029:0449a19": "玄沙宗一大師頌三首",
    "T51n2076_029:0449a20": "招慶真覺大師頌二首",
    "T51n2076_029:0449a21": "漳州羅漢和尚明道頌一首",
    "T51n2076_029:0449a22": "南嶽般舟道場勁和尚覺地頌一首",
    "T51n2076_029:0449a23": "郢州臨溪和尚入道淺深頌五首",
    "T51n2076_029:0449a24": "大法眼禪師頌十四首",
    "T51n2076_029:0449a25": "唐白居易八漸偈八首",
    "T51n2076_029:0449a26": "同安察禪師玄談十首",
    "T51n2076_029:0449a27": "雲頂山僧德敷詩一十首",
    "T51n2076_029:0449a28": "僧潤詩三首",
    "T51n2076_029:0449a29": "梁寶誌和尚大乘讚梁寶誌和尚大乘讚十首",
    "T51n2076_029:0449b01": "大道常在目前。雖在目前難覩。若欲悟道真",
    "T51n2076_029:0449b02": "體。莫除聲色言語。言語即是大道。不假斷",
    "T51n2076_029:0449b03": "除煩惱。煩惱本來空寂。妄情遞相纏繞。一切",
    "T51n2076_029:0449b04": "如影如響。不知何惡何好。有心取相為實。定",
    "T51n2076_029:0449b05": "知見性不了。若欲作業求佛。業是生死大兆。",
    "T51n2076_029:0449b06": "生死業常隨身。黑闇獄中未曉。悟理本來無",
    "T51n2076_029:0449b07": "異。覺後誰晚誰早。法界量同太虛。眾生智心",
    "T51n2076_029:0449b08": "自小。但能不起吾我。涅槃法食常飽。",
    "T51n2076_029:0449b09": "妄身臨鏡照影。影與妄身不殊。但欲去影留",
    "T51n2076_029:0449b10": "身。不知身本同虛。身本與影不異。不得一有",
    "T51n2076_029:0449b11": "一無。若欲存一捨一。永與真理相疎。更若愛",
    "T51n2076_029:0449b12": "聖憎凡。生死海裏沈浮。煩惱因心有故。無心",
    "T51n2076_029:0449b13": "煩惱何居。不勞分別取相。自然得道須臾。夢",
    "T51n2076_029:0449b14": "時夢中造作。覺時覺境都無。翻思覺時與夢。",
    "T51n2076_029:0449b15": "顛倒二見不殊。改迷取覺求利。何異販賣商",
    "T51n2076_029:0449b16": "徒。動靜兩亡常寂。自然契合真如。若言眾生",
    "T51n2076_029:0449b17": "異佛。迢迢與佛常疎。佛與眾生不二。自然究",
    "T51n2076_029:0449b18": "竟無餘。",
    "T51n2076_029:0449b19": "法性本來常寂。蕩蕩無有邊畔。安心取捨",
    "T51n2076_029:0449b20": "之間。被他二境迴換。歛容入定坐禪。攝境",
    "T51n2076_029:0449b21": "安心覺觀。機關木人修道。何時得達被岸。諸",
    "T51n2076_029:0449b22": "法本空無著。境似浮雲會散。忽悟本性元空。",
    "T51n2076_029:0449b23": "恰似熱病得汗。無智人前莫說。打爾色身星",
    "T51n2076_029:0449b24": "散。",
    "T51n2076_029:0449b25": "報爾眾生直道。非有即是非無。非有非無不",
    "T51n2076_029:0449b26": "二。何須對有論虛。有無妄心立號。一破一箇",
    "T51n2076_029:0449b27": "不居。兩名由爾情作。無情即本真如。若欲存",
    "T51n2076_029:0449b28": "情覓佛。將網山上羅魚。徒費功夫無益。幾許",
    "T51n2076_029:0449b29": "枉用工夫。不解即心即佛。真似騎驢覓驢。一",
    "T51n2076_029:0449c01": "切不憎不愛。遮箇煩惱須除。除之則須除",
    "T51n2076_029:0449c02": "身。除身無佛無因。無佛無因可得。自然無法",
    "T51n2076_029:0449c03": "無人。",
    "T51n2076_029:0449c04": "大道不由行得。說行權為凡愚。得理返觀於",
    "T51n2076_029:0449c05": "行。始知枉用工夫。未悟圓通大理。要須言行",
    "T51n2076_029:0449c06": "相扶。不得執他知解。迴光返本全無。有誰解",
    "T51n2076_029:0449c07": "會此說。教君向己推求。自見昔時罪過。除却",
    "T51n2076_029:0449c08": "五欲瘡疣。解脫逍遙自在。隨方賤賣風流。誰",
    "T51n2076_029:0449c09": "是發心買者。亦得似我無憂。",
    "T51n2076_029:0449c10": "內見外見總惡。佛道魔道俱錯。被此二大波",
    "T51n2076_029:0449c11": "旬。便即厭苦求樂。生死悟本體空。佛魔何處",
    "T51n2076_029:0449c12": "安著。只由妄情分別。前身後身孤薄。輪迴六",
    "T51n2076_029:0449c13": "道不停。結業不能除却。所以流浪生死。皆由",
    "T51n2076_029:0449c14": "橫生經略。身本虛無不實。返本是誰斟酌。有",
    "T51n2076_029:0449c15": "無我自能為。不勞妄心卜度。眾生身同太虛。",
    "T51n2076_029:0449c16": "煩惱何處安著。但無一切希求。煩惱自然消",
    "T51n2076_029:0449c17": "落。",
    "T51n2076_029:0449c18": "可笑眾生蠢蠢。各執一般異見。但欲傍𨫼求",
    "T51n2076_029:0449c19": "餅。不解返本觀麫。麫是正邪之本。由人造作",
    "T51n2076_029:0449c20": "百變。所須任意縱橫。不假偏耽愛戀。無著即",
    "T51n2076_029:0449c21": "是解脫。有求又遭羅羂。慈心一切平等。真",
    "T51n2076_029:0449c22": "即菩提自現。若懷彼我二心。對面不見佛面。",
    "T51n2076_029:0449c23": "世間幾許癡人。將道復欲求道。廣尋諸義紛",
    "T51n2076_029:0449c24": "紜。自救己身不了。專尋他文亂說。自稱至理",
    "T51n2076_029:0449c25": "妙好。徒勞一生虛過。永劫沈淪生老。濁愛纏",
    "T51n2076_029:0449c26": "心不捨。清淨智心自惱。真如法界叢林。返",
    "T51n2076_029:0449c27": "生荊棘荒草。但執黃葉為金。不悟棄金求",
    "T51n2076_029:0449c28": "寶。所以失念狂走。強力裝持相好。口內誦經",
    "T51n2076_029:0449c29": "誦論。心裏尋常枯槁。一朝覺本心空。具足真",
    "T51n2076_029:0450a01": "如不少。聲聞心心斷惑。能斷之心是賊。賊賊",
    "T51n2076_029:0450a02": "遞相除遣。何時了本語默。口內誦經千卷。體",
    "T51n2076_029:0450a03": "上問經不識。不解佛法圓通。徒勞尋行數墨。",
    "T51n2076_029:0450a04": "頭陀阿練苦行。希望後身功德。希望即是隔",
    "T51n2076_029:0450a05": "聖。大道何由可得。譬如夢裏度河。船師度過",
    "T51n2076_029:0450a06": "河北。忽覺床上安眠。失却度船軌則。船師及",
    "T51n2076_029:0450a07": "彼度人。兩箇本不相識。眾生迷倒羈絆。往來",
    "T51n2076_029:0450a08": "三界疲極。覺悟生死如夢。一切求心自息。",
    "T51n2076_029:0450a09": "悟解即是菩提。了本無有階梯。堪歎凡夫傴",
    "T51n2076_029:0450a10": "僂。八十不能跋蹄。徒勞一生虛過。不覺日月",
    "T51n2076_029:0450a11": "遷移。向上看他師口。恰似失嬭孩兒。道俗崢",
    "T51n2076_029:0450a12": "嶸集聚。終日聽他死語。不觀己身無常。心",
    "T51n2076_029:0450a13": "行貪如狼虎。堪嗟二乘狹劣。要須摧伏六府。",
    "T51n2076_029:0450a14": "不食酒肉五辛。邪眼看他飲咀。更有邪行猖",
    "T51n2076_029:0450a15": "狂。修氣不食鹽醋。若悟上乘至真。不假分別",
    "T51n2076_029:0450a16": "男女。",
    "T51n2076_029:0450a17": "寶誌和尚十二時頌寶誌和尚十二時頌",
    "T51n2076_029:0450a18": "平旦寅。狂機內有道人身。窮苦已經無量劫。",
    "T51n2076_029:0450a19": "不信常擎如意珍。若捉物入迷津。但有纖",
    "T51n2076_029:0450a20": "豪即是塵。不住舊時無相貌。外求知識也非",
    "T51n2076_029:0450a21": "真。",
    "T51n2076_029:0450a22": "日出卯。用處不須生善巧。縱使神光照有無。",
    "T51n2076_029:0450a23": "起意便遭魔事撓。若施功終不了。日夜被他",
    "T51n2076_029:0450a24": "人我抝。不用安排只麼從。何曾心地生煩惱。",
    "T51n2076_029:0450a25": "食時辰。無明本是釋迦身。坐臥不知元是道。",
    "T51n2076_029:0450a26": "只麼忙忙受苦辛。認聲色覓疎親。只是他家",
    "T51n2076_029:0450a27": "染污人。若擬將心求佛道。問取虛空始出塵。",
    "T51n2076_029:0450a28": "禺中巳。未了之人教不至。假饒通達祖師",
    "T51n2076_029:0450a29": "言。莫向心頭安了義。只守玄沒文字。認著依",
    "T51n2076_029:0450b01": "前還不是。暫時自肯不追尋。曠劫不遭魔境",
    "T51n2076_029:0450b02": "使。",
    "T51n2076_029:0450b03": "日南午。四大身中無價寶。陽焰空華不肯拋。",
    "T51n2076_029:0450b04": "作意修行轉辛苦。不曾迷莫求悟。任爾朝陽",
    "T51n2076_029:0450b05": "幾迴暮。有相身中無相身。無明路上無生路。",
    "T51n2076_029:0450b06": "日昳未。心地何曾安了義。他家文字沒親疎。",
    "T51n2076_029:0450b07": "莫起工夫求的意。任縱橫絕忌諱。長在人間",
    "T51n2076_029:0450b08": "不居世。運用不離聲色中。歷劫何曾暫拋棄。",
    "T51n2076_029:0450b09": "晡時申。學道先須不厭貧。有相本來權積聚。",
    "T51n2076_029:0450b10": "無形何用要安真。作淨潔却勞神。莫認愚癡",
    "T51n2076_029:0450b11": "作近隣。言下不求無處所。暫時喚作出家人。",
    "T51n2076_029:0450b12": "日入酉。虛幻聲音終不久。禪悅珍羞尚不",
    "T51n2076_029:0450b13": "餮。誰能更飲無明酒。沒可拋無物守。蕩蕩",
    "T51n2076_029:0450b14": "逍遙不曾有。縱爾多聞達古今。也是癡狂外",
    "T51n2076_029:0450b15": "邊走。",
    "T51n2076_029:0450b16": "黃昏戌。狂子興功投暗室。假使心通無量",
    "T51n2076_029:0450b17": "時。歷劫何曾異今日。擬商量却啾唧。轉使心",
    "T51n2076_029:0450b18": "頭黑如漆。晝夜舒光照有無。癡人喚作波羅",
    "T51n2076_029:0450b19": "蜜。",
    "T51n2076_029:0450b20": "人定亥。勇猛精進成懈怠。不起纖豪修學心。",
    "T51n2076_029:0450b21": "無相光中常自在。超釋迦越祖代。心有微塵",
    "T51n2076_029:0450b22": "還窒閡。廓然無事頓清閑。他家自有通人",
    "T51n2076_029:0450b23": "愛。",
    "T51n2076_029:0450b24": "夜半子。心住無生即生死。生死何曾屬有無。",
    "T51n2076_029:0450b25": "用時便用沒文字。祖師言外邊事。識取起",
    "T51n2076_029:0450b26": "時還不是。作意搜求實沒蹤。生死魔來任相",
    "T51n2076_029:0450b27": "試。",
    "T51n2076_029:0450b28": "鷄鳴丑。一顆圓珠明已久。內外推尋覓總",
    "T51n2076_029:0450b29": "無。境上施為渾大有。不見頭又無手。世界",
    "T51n2076_029:0450c01": "壞時渠不朽。未了之人聽一言。只遮如今誰",
    "T51n2076_029:0450c02": "動口。",
    "T51n2076_029:0450c03": "誌公和尚十四科頌誌公和尚十四科頌",
    "T51n2076_029:0450c04": "菩提煩惱不二菩提煩惱不二",
    "T51n2076_029:0450c05": "眾生不解修道。便欲斷除煩惱。煩惱本來空",
    "T51n2076_029:0450c06": "寂。將道更欲覓道。一念之心即是。何須別處",
    "T51n2076_029:0450c07": "尋討。大道曉在目前。迷倒愚人不了。佛性",
    "T51n2076_029:0450c08": "天真自然。亦無因緣修造。不識三毒虛假。妄",
    "T51n2076_029:0450c09": "執浮沈生老。昔時迷日一作未為晚。今日始覺",
    "T51n2076_029:0450c10": "非早。",
    "T51n2076_029:0450c11": "持犯不二持犯不二",
    "T51n2076_029:0450c12": "丈夫運用無礙。不為戒律所制。持犯本自無",
    "T51n2076_029:0450c13": "生。愚人被他禁繫。智者造作皆空。聲聞觸途",
    "T51n2076_029:0450c14": "為滯。大士肉眼圓通。二乘天眼有翳。空中妄",
    "T51n2076_029:0450c15": "執有無。不達色心無礙。菩薩與俗同居。清淨",
    "T51n2076_029:0450c16": "曾無染世。愚人貪著涅槃。智者生死實際。法",
    "T51n2076_029:0450c17": "性空無言說。緣起略無人子一本作為茲偈。百歲無智",
    "T51n2076_029:0450c18": "小兒。小兒有智百歲。",
    "T51n2076_029:0450c19": "佛與眾生不二佛與眾生不二",
    "T51n2076_029:0450c20": "眾生與佛無殊。大智不異於愚。何須向外求",
    "T51n2076_029:0450c21": "寶。身田自有明珠。正道邪道不二。了知凡聖",
    "T51n2076_029:0450c22": "同途。迷悟本無差別。涅槃生死一如。究竟攀",
    "T51n2076_029:0450c23": "緣空寂。惟求意想清虛。無有一法可得。翛然",
    "T51n2076_029:0450c24": "自入無餘。",
    "T51n2076_029:0450c25": "事理不二事理不二",
    "T51n2076_029:0450c26": "心王自在翛然。法性本無十纏。一切無非佛",
    "T51n2076_029:0450c27": "事。何須攝念坐禪。妄想本來空寂。不用斷除",
    "T51n2076_029:0450c28": "攀緣。智者無心可得。自然無爭無喧。不識無",
    "T51n2076_029:0450c29": "為大道。何時得證幽玄。佛與眾生一種。眾生",
    "T51n2076_029:0451a01": "即是世尊。凡夫妄生分別。無中執有迷奔。了",
    "T51n2076_029:0451a02": "達貪瞋空寂。何處不是真門。",
    "T51n2076_029:0451a03": "靜亂不二靜亂不二",
    "T51n2076_029:0451a04": "聲聞厭諠求靜。猶如棄麫求餅。餅即從來是",
    "T51n2076_029:0451a05": "麫。造作隨人百變。煩惱即是菩提。無心即",
    "T51n2076_029:0451a06": "是無境。生死不異涅槃。貪瞋如焰如影。智者",
    "T51n2076_029:0451a07": "無心求佛。愚人執邪執正。徒勞空過一生。不",
    "T51n2076_029:0451a08": "見如來妙頂。了達婬慾性空。鑊湯鑪炭自冷。",
    "T51n2076_029:0451a09": "善惡不二善惡不二",
    "T51n2076_029:0451a10": "我自身心快樂。翛然無善無惡。法身自在無",
    "T51n2076_029:0451a11": "方觸目無非正覺。六塵本來空寂。凡夫妄生",
    "T51n2076_029:0451a12": "執著。涅槃生死平等。四海阿誰厚薄。無為大",
    "T51n2076_029:0451a13": "道自然。不用將心畫度。菩薩散誕靈通。所作",
    "T51n2076_029:0451a14": "常含妙覺。聲聞執法坐禪。如蠶吐絲自縛。法",
    "T51n2076_029:0451a15": "性本來圓明。病愈何須執藥。了知諸法平等。",
    "T51n2076_029:0451a16": "翛然清虛快樂。",
    "T51n2076_029:0451a17": "色空不二色空不二",
    "T51n2076_029:0451a18": "法性本無青黃。眾生謾造文章。吾我說他止",
    "T51n2076_029:0451a19": "觀。自意擾擾顛狂。不識圓通妙理。何時得會",
    "T51n2076_029:0451a20": "真常。自疾不能治療。却教他人藥方。外看將",
    "T51n2076_029:0451a21": "為是善。心內猶若豺狼。愚人畏其地獄。智者",
    "T51n2076_029:0451a22": "不異天堂。對境心常不起。舉足皆是道場。佛",
    "T51n2076_029:0451a23": "與眾生不二。眾生自作分張。若欲除却三毒。",
    "T51n2076_029:0451a24": "迢迢不離災殃。智者知心是佛。愚人樂往西",
    "T51n2076_029:0451a25": "方。",
    "T51n2076_029:0451a26": "生死不二生死不二",
    "T51n2076_029:0451a27": "世間諸法如幻。生死猶若雷電。法身自在圓",
    "T51n2076_029:0451a28": "通。出入山河無間。顛倒妄想本空。般若無迷",
    "T51n2076_029:0451a29": "無亂。三毒本自解脫。何須攝念禪觀。只為愚",
    "T51n2076_029:0451b01": "人不了。從他戒律決斷。不識寂滅真如。何時",
    "T51n2076_029:0451b02": "得登彼岸。智者無惡可斷。運用隨心合散。法",
    "T51n2076_029:0451b03": "性本來空寂。不為生死所絆。若欲斷除煩惱。",
    "T51n2076_029:0451b04": "此是無明癡漢。煩惱即是菩提。何用別求禪",
    "T51n2076_029:0451b05": "觀。實際無佛無魔。心體無形無段。",
    "T51n2076_029:0451b06": "斷除不二斷除不二",
    "T51n2076_029:0451b07": "丈夫運用堂堂。逍遙自在無妨。一切不能為",
    "T51n2076_029:0451b08": "害。堅固猶若金剛。不著二邊中道。翛然非斷",
    "T51n2076_029:0451b09": "非常。五欲貪瞋是佛。地獄不異天堂。愚人妄",
    "T51n2076_029:0451b10": "生分別。流浪生死猖狂。智者達色無礙。聲聞",
    "T51n2076_029:0451b11": "無不恛惶。法性本無瑕翳。眾生妄執青黃。如",
    "T51n2076_029:0451b12": "來引接迷愚。或說地獄天堂。彌勒身中自有。",
    "T51n2076_029:0451b13": "何須別處思量。棄却真如佛像。此人即是顛",
    "T51n2076_029:0451b14": "狂。聲聞心中不了。唯只趁逐言章。言章本非",
    "T51n2076_029:0451b15": "真道。轉加鬪爭剛彊。心裏蚖蛇蝮蝎。螫著便",
    "T51n2076_029:0451b16": "即遭傷。不解文中取義。何時得會真常。死入",
    "T51n2076_029:0451b17": "無間地獄。神識枉受災殃。",
    "T51n2076_029:0451b18": "真俗不二真俗不二",
    "T51n2076_029:0451b19": "法師說法極好。心中不離煩惱。口談文字化",
    "T51n2076_029:0451b20": "他。轉更增他生老。真妄本來不二。凡夫棄妄",
    "T51n2076_029:0451b21": "覓道。四眾雲集聽講。高座論義浩浩。南座北",
    "T51n2076_029:0451b22": "座相爭。四眾為言為好。雖然口談甘露。心裏",
    "T51n2076_029:0451b23": "尋常枯燥。自己元無一錢。日夜數他珍寶。恰",
    "T51n2076_029:0451b24": "似無智愚人。棄却真金擔草。心中三毒不捨。",
    "T51n2076_029:0451b25": "未審何時得道。",
    "T51n2076_029:0451b26": "解縛不二解縛不二",
    "T51n2076_029:0451b27": "律師持律自縛。自縛亦能縛他。外作威儀恬",
    "T51n2076_029:0451b28": "靜。心內恰似洪波。不駕生死船筏。如何度",
    "T51n2076_029:0451b29": "得愛河。不解真宗正理。邪見言辭繁多。有二",
    "T51n2076_029:0451c01": "比丘犯律。便却往問優波。優波依律說罪。轉",
    "T51n2076_029:0451c02": "增比丘網羅。方丈室中居士。維摩便即來訶。",
    "T51n2076_029:0451c03": "優波默然無對。淨名說法無過。而彼戒性如",
    "T51n2076_029:0451c04": "空。不在內外娑婆。勸除生滅不肯。忽悟還同",
    "T51n2076_029:0451c05": "釋迦。",
    "T51n2076_029:0451c06": "境照不二境照不二",
    "T51n2076_029:0451c07": "禪師體離無明。煩惱從何處生。地獄天堂一",
    "T51n2076_029:0451c08": "相。涅槃生死空名。亦無貪瞋可斷。亦無佛道",
    "T51n2076_029:0451c09": "可成。眾生與佛平等。自然聖智惺惺。不為六",
    "T51n2076_029:0451c10": "塵所梁。句句獨契無生。正覺一念玄解。三世",
    "T51n2076_029:0451c11": "坦然皆平。非法非律自制。翛然真入圓成。絕",
    "T51n2076_029:0451c12": "此四句百非。如空無作無依。",
    "T51n2076_029:0451c13": "運用無礙運用無礙",
    "T51n2076_029:0451c14": "我今滔滔自在。不羨公王卿宰。四時猶若金",
    "T51n2076_029:0451c15": "剛。苦樂心常不改。法寶喻於須彌。智慧廣於",
    "T51n2076_029:0451c16": "江海。不為八風所牽。亦無精進懈怠。任性浮",
    "T51n2076_029:0451c17": "沈若顛。散誕縱橫自在。遮莫刀劍臨頭。我自",
    "T51n2076_029:0451c18": "安然不采。",
    "T51n2076_029:0451c19": "迷悟不二迷悟不二",
    "T51n2076_029:0451c20": "迷時以空為色。悟即以色為空。迷悟本無差",
    "T51n2076_029:0451c21": "別。色空究竟還同。愚人喚南作北。智者達無",
    "T51n2076_029:0451c22": "西東。欲覓如來妙理。常在一念之中。陽焰本",
    "T51n2076_029:0451c23": "非其水。渴鹿狂趁怱怱。自身虛假不實。將空",
    "T51n2076_029:0451c24": "更欲覓空。世人迷倒至甚。如犬吠雷叿叿。",
    "T51n2076_029:0451c25": "歸宗至真禪師智常頌歸宗至真禪師智常頌一首",
    "T51n2076_029:0451c26": "歸宗事理絕。日輪正當午。自在如師子。不與",
    "T51n2076_029:0451c27": "物依怙。獨步四山頂。優游三大路。欠呿飛禽",
    "T51n2076_029:0451c28": "墜。嚬呻眾邪怖。機竪箭易及。影沒手難覆。",
    "T51n2076_029:0451c29": "施張若工伎。裁剪如尺度。巧鏤萬般名。歸宗",
    "T51n2076_029:0452a01": "還似土。語默音聲絕。旨妙情難措。棄箇眼",
    "T51n2076_029:0452a02": "還聾。取箇耳還瞽。一鏃破三關。分明箭後",
    "T51n2076_029:0452a03": "路。可憐大丈夫。先天為心祖體字函涅槃經二十七卷真師子王",
    "T51n2076_029:0452a04": "晨朝出穴嚬呻欠呿。",
    "T51n2076_029:0452a05": "香嚴襲燈大師智閑頌香嚴襲燈大師智閑頌一十九首",
    "T51n2076_029:0452a06": "授指授指",
    "T51n2076_029:0452a07": "古人骨多靈異。賢子孫密安置。此一門成孝",
    "T51n2076_029:0452a08": "義。人未達莫差池。須志固遣狐疑。得安靜不",
    "T51n2076_029:0452a09": "傾危。向即遠求即離。取即急失即遲。無計校",
    "T51n2076_029:0452a10": "忘覺知。濁流識今古偽。一剎那通變異。嵯峨",
    "T51n2076_029:0452a11": "山石火氣。內裏發焚巔𡻭。無遮欄燒海底。法",
    "T51n2076_029:0452a12": "網疎靈焰細。六月臥去衣被。蓋不得無假偽。",
    "T51n2076_029:0452a13": "達道人唱祖意。我師宗古來諱。唯此人善安",
    "T51n2076_029:0452a14": "置。足法財具慚愧。不虛施用處諦。有人問少",
    "T51n2076_029:0452a15": "呵氣。更審來說米貴。",
    "T51n2076_029:0452a16": "最後語最後語",
    "T51n2076_029:0452a17": "有一語全規矩。休思惟不自許。路逢達道人。",
    "T51n2076_029:0452a18": "揚眉省來處。蹋不著多疑慮。却思看帶伴侶。",
    "T51n2076_029:0452a19": "一生參學事無成。殷勤抱得旃檀樹。",
    "T51n2076_029:0452a20": "暢玄與崔大夫暢玄與崔大夫",
    "T51n2076_029:0452a21": "達人多隱顯。不定露形儀。語下不遺迹。密密",
    "T51n2076_029:0452a22": "潛護持。動容揚古路。明妙乃方知。應物但施",
    "T51n2076_029:0452a23": "設。莫道不思議。",
    "T51n2076_029:0452a24": "達道場與城陰行者達道場與城陰行者",
    "T51n2076_029:0452a25": "理奧絕思量。根尋徑路長。因茲知隔闊。無那",
    "T51n2076_029:0452a26": "被封疆。人生須特達。起坐覺馨香。清淨如來",
    "T51n2076_029:0452a27": "子。安然坐道場。",
    "T51n2076_029:0452a28": "與薛判官與薛判官",
    "T51n2076_029:0452a29": "一滴滴水一焰焰火。飲水人醉向火人老。不",
    "T51n2076_029:0452b01": "飲不向無復安臥。抝折弓箭蹋倒射垛。若人",
    "T51n2076_029:0452b02": "要知先去鉤錐。人須問我我是阿誰。快道快",
    "T51n2076_029:0452b03": "道。",
    "T51n2076_029:0452b04": "與臨濡縣行者與臨濡縣行者",
    "T51n2076_029:0452b05": "丈夫咄哉久被塵埋。我因今日得入山來。揚",
    "T51n2076_029:0452b06": "眉示我因茲眼開。老僧手風書處龍鍾。語下",
    "T51n2076_029:0452b07": "有意的出樊籠。",
    "T51n2076_029:0452b08": "顯旨顯旨",
    "T51n2076_029:0452b09": "思遠神儀奧。精虛履踐通。見聞離影像。密際",
    "T51n2076_029:0452b10": "語前蹤。得意塵中妙。投機露道容。藏明照警",
    "T51n2076_029:0452b11": "覺。肯可達真宗。",
    "T51n2076_029:0452b12": "三句後意三句後意",
    "T51n2076_029:0452b13": "書出語多虛。虛中帶有無。却向書前會。放却",
    "T51n2076_029:0452b14": "意中珠。",
    "T51n2076_029:0452b15": "答鄭郎中問答鄭郎中問二首",
    "T51n2076_029:0452b16": "語中埋迹聲前露容。即時妙會古人同風。響",
    "T51n2076_029:0452b17": "應機宜無自他宗。訶起騃蟒奮迅成龍。",
    "T51n2076_029:0452b18": "語裏埋筋骨。音聲染道容。即時才妙會。拍手",
    "T51n2076_029:0452b19": "趁乖龍。",
    "T51n2076_029:0452b20": "譚道譚道",
    "T51n2076_029:0452b21": "的的無兼帶。獨運何依賴。路逢達道人。莫將",
    "T51n2076_029:0452b22": "語默對。",
    "T51n2076_029:0452b23": "與學人玄機與學人玄機",
    "T51n2076_029:0452b24": "妙旨迅速言說來遲。才隨語會迷却神機。揚",
    "T51n2076_029:0452b25": "眉當問對面熙怡。是何境界同道方知。",
    "T51n2076_029:0452b26": "明道明道",
    "T51n2076_029:0452b27": "思思似有蹤。明明不知處。借問示宗賓。徐徐",
    "T51n2076_029:0452b28": "暗迴顧。",
    "T51n2076_029:0452b29": "玄旨玄旨",
    "T51n2076_029:0452c01": "去去無標的。來來只麼來。有人相借問。不語",
    "T51n2076_029:0452c02": "笑咍咍。",
    "T51n2076_029:0452c03": "與鄧州行者與鄧州行者",
    "T51n2076_029:0452c04": "林下覺身愚。緣不帶心珠。開口無言說。筆頭",
    "T51n2076_029:0452c05": "無可書。人問香嚴旨。莫道在山居。",
    "T51n2076_029:0452c06": "三跳後三跳後",
    "T51n2076_029:0452c07": "三門前合掌。兩廊下行道。中庭上作舞。後門",
    "T51n2076_029:0452c08": "外搖頭。",
    "T51n2076_029:0452c09": "上根上根",
    "T51n2076_029:0452c10": "咄哉莫錯頓爾無覺。空處發言龍驚一著。小",
    "T51n2076_029:0452c11": "語呼召妙絕名貌。巍巍道流無可披剝。",
    "T51n2076_029:0452c12": "破法身見破法身見",
    "T51n2076_029:0452c13": "向上無父孃。向下無男女。獨自一箇身。切",
    "T51n2076_029:0452c14": "須了却去。聞我有此言。人人競來取。對他一",
    "T51n2076_029:0452c15": "句子。不話無言語。",
    "T51n2076_029:0452c16": "獨脚獨脚",
    "T51n2076_029:0452c17": "子󱉘母啄子覺無㲉。母子俱亡應緣不錯。同",
    "T51n2076_029:0452c18": "道唱和妙云獨脚。",
    "T51n2076_029:0452c19": "洞山和尚良价頌洞山和尚良价頌一首",
    "T51n2076_029:0452c20": "無心合道無心合道",
    "T51n2076_029:0452c21": "道無心合人。人無心合道。欲識箇中意。一老",
    "T51n2076_029:0452c22": "一不老。",
    "T51n2076_029:0452c23": "龍牙和尚居遁頌龍牙和尚居遁頌一十八首",
    "T51n2076_029:0452c24": "龍牙山裏龍。形非世間色。世上畫龍人。巧巧",
    "T51n2076_029:0452c25": "描不得。唯有識龍人。一見便心息。",
    "T51n2076_029:0452c26": "唯念門前樹。能容鳥泊飛。來者無心喚。騰身",
    "T51n2076_029:0452c27": "不慕歸。若人心似樹。與道不相違。",
    "T51n2076_029:0452c28": "一得無心便道情。六門休歇不勞形。有緣不",
    "T51n2076_029:0452c29": "是余朋友。無用雙眉却弟兄。",
    "T51n2076_029:0453a01": "悟了還同未悟人。無心勝負自安神。從前古",
    "T51n2076_029:0453a02": "德稱貧道。向此門中有幾人。",
    "T51n2076_029:0453a03": "學道先須有悟由。還如曾鬪快龍舟。雖然舊",
    "T51n2076_029:0453a04": "閣於空地。一度贏來方始休。",
    "T51n2076_029:0453a05": "心空不及道空安。道與心空狀一般。參玄不",
    "T51n2076_029:0453a06": "是道空士。一乍相逢不易看。",
    "T51n2076_029:0453a07": "自小從師學祖宗。閑華猶似纏人蜂。僧真不",
    "T51n2076_029:0453a08": "假居雲外。得後知無色自空。",
    "T51n2076_029:0453a09": "學道無端學畫龍。元來未得筆頭蹤。一朝體",
    "T51n2076_029:0453a10": "得真龍後。方覺從前枉用功。",
    "T51n2076_029:0453a11": "成佛人希念佛多。念來歲久却成魔。君今欲",
    "T51n2076_029:0453a12": "得自成佛。無念之人不較多。",
    "T51n2076_029:0453a13": "在夢那知夢是虛。覺來方覺夢中無。迷時恰",
    "T51n2076_029:0453a14": "是夢中事。悟後還同睡起夫。",
    "T51n2076_029:0453a15": "學道蒙師詣却閑。無中有路隱人間。饒君講",
    "T51n2076_029:0453a16": "得千經論。一句臨機下口難。",
    "T51n2076_029:0453a17": "菩薩聲聞未盡空。人天來往訪真宗。爭如佛",
    "T51n2076_029:0453a18": "是無疑士。端坐無心只麼通。",
    "T51n2076_029:0453a19": "此生不息息何時。息在今生共要知。心息只",
    "T51n2076_029:0453a20": "緣無妄想。妄除心息是休時。",
    "T51n2076_029:0453a21": "迷人未了勸盲聾。土上加泥更一重。悟人有",
    "T51n2076_029:0453a22": "意同迷意。只在迷中迷不逢。",
    "T51n2076_029:0453a23": "夫人學道莫貪求。萬事無心道合頭。無心始",
    "T51n2076_029:0453a24": "體無心道。體得無心道亦休。",
    "T51n2076_029:0453a25": "眉間毫相焰光身。事見爭如理見親。事有只",
    "T51n2076_029:0453a26": "因於理有。理權方便化天人。一朝大悟俱消",
    "T51n2076_029:0453a27": "却。方得名為無事人。",
    "T51n2076_029:0453a28": "人情濃厚道情微。道用人情世豈知。空有人",
    "T51n2076_029:0453a29": "情無道用。人情能得幾多時。",
    "T51n2076_029:0453b01": "尋牛須訪迹。學道訪無心。迹在牛還在。無心",
    "T51n2076_029:0453b02": "道易尋。",
    "T51n2076_029:0453b03": "玄沙師備宗一大師頌玄沙師備宗一大師頌三首",
    "T51n2076_029:0453b04": "玄沙遊徑別。時人切須知。三冬陽氣盛。六月",
    "T51n2076_029:0453b05": "降霜時。有語非關舌。無言切要辭。會我最後",
    "T51n2076_029:0453b06": "句出世少人知。",
    "T51n2076_029:0453b07": "奇哉一靈叟。那頓許吺吺音兜。風起引箜篌。迷",
    "T51n2076_029:0453b08": "子爭頭湊。設使總不是。蝦蟇大張口。開口不",
    "T51n2076_029:0453b09": "開口。終是犯靈叟。欲識箇中意。南星真北",
    "T51n2076_029:0453b10": "斗。",
    "T51n2076_029:0453b11": "萬里神光頂後相。沒頂之時何處望。事已成",
    "T51n2076_029:0453b12": "意亦休。此箇從來觸處周。智者聊聞猛提",
    "T51n2076_029:0453b13": "取。莫待須臾失却頭。",
    "T51n2076_029:0453b14": "招慶省僜真覺大師頌招慶省僜真覺大師頌二首",
    "T51n2076_029:0453b15": "示執坐禪者示執坐禪者",
    "T51n2076_029:0453b16": "大道分明絕點塵。何須長坐始相親。遇緣儻",
    "T51n2076_029:0453b17": "解無非是。處憒那能有故新。散誕肯齊支遁",
    "T51n2076_029:0453b18": "侶。逍遙曷與慧休隣。或遊泉石或闤闠。可謂",
    "T51n2076_029:0453b19": "煙霞物外人。",
    "T51n2076_029:0453b20": "示坐禪方便示坐禪方便",
    "T51n2076_029:0453b21": "四威儀內坐為先。澄濾身心漸坦然。瞥爾有",
    "T51n2076_029:0453b22": "緣隨濁界。當須莫續是天年。修持只話從功",
    "T51n2076_029:0453b23": "路。至理寧論在那邊。一切時中常管帶。因緣",
    "T51n2076_029:0453b24": "相湊豁通玄。",
    "T51n2076_029:0453b25": "漳州羅漢桂琛和尚明道頌漳州羅漢桂琛和尚明道頌一首",
    "T51n2076_029:0453b26": "至道淵曠勿以言宣。言宣非指孰云有是。觸",
    "T51n2076_029:0453b27": "處皆渠豈喻真虛。真虛設辨如鏡中現。有無",
    "T51n2076_029:0453b28": "雖彰在處無傷。無傷無在何拘何閡。不假功",
    "T51n2076_029:0453b29": "成將何法爾。法爾不爾俱為脣齒。若以斯陳",
    "T51n2076_029:0453c01": "埋沒宗旨。宗非意陳無以見聞。見聞不脫如",
    "T51n2076_029:0453c02": "水中月。於此不明翻為剩法。一法有形翳汝",
    "T51n2076_029:0453c03": "眼睛。眼睛不明世界崢嶸。我宗奇特當陽顯",
    "T51n2076_029:0453c04": "赫。佛及眾生皆承恩力。不在低頭思量難得。",
    "T51n2076_029:0453c05": "拶破面門覆蓋乾坤。快須薦取脫却根塵。其",
    "T51n2076_029:0453c06": "如不曉謾說而今。",
    "T51n2076_029:0453c07": "南嶽惟勁禪師覺地頌南嶽惟勁禪師覺地頌一首七言",
    "T51n2076_029:0453c08": "略明覺地名同異。起復初終互換生。性海首",
    "T51n2076_029:0453c09": "建增名號。妙覺還依性覺明。體覺俱含於明",
    "T51n2076_029:0453c10": "妙。明覺妙覺並雙行。妙覺覺妙元明體。全成",
    "T51n2076_029:0453c11": "無漏一真精。明覺覺明明所了。或因了相失元",
    "T51n2076_029:0453c12": "明。明妙二覺宗體覺。體覺性覺二同明。湛覺",
    "T51n2076_029:0453c13": "圓圓無增減。此中無佛與眾生。不覺始終非",
    "T51n2076_029:0453c14": "了了。不聞迷悟豈惺惺。是稱心地如來藏。亦",
    "T51n2076_029:0453c15": "無覺照及無生。非生非滅真如海。湛然常住",
    "T51n2076_029:0453c16": "名無名。太虛未覺生霞點。豈聞微塵有漏聲。",
    "T51n2076_029:0453c17": "空漚匪離於覺誨。動寂元是一真明。覺明體",
    "T51n2076_029:0453c18": "爾含靈焰。覺明逐焰致虧盈。差之不返名無",
    "T51n2076_029:0453c19": "覺。會之復本始覺生。本覺由因始覺生。正覺",
    "T51n2076_029:0453c20": "還依合覺明。由他二種成差互。遂令渾作賴",
    "T51n2076_029:0453c21": "耶名。具含染淨雙岐路。覺明含處異途萌。性",
    "T51n2076_029:0453c22": "起無生不動智。不離覺體本圓成。性起轉覺",
    "T51n2076_029:0453c23": "翻生所。遂令有漏墮迷盲。無明因愛相滋潤。",
    "T51n2076_029:0453c24": "名色根本漸次生。七識轉處蒙圓鏡。五六生",
    "T51n2076_029:0453c25": "時蔽覺明。觸受有取相依起。生老病死繼續",
    "T51n2076_029:0453c26": "行。業識茫茫沒苦海。徇流浩浩逐飄零。大聖",
    "T51n2076_029:0453c27": "慈悲興救濟。一聲用處出三聲。智身由從法",
    "T51n2076_029:0453c28": "身起。行身還約智身生。智行二身融無二。還",
    "T51n2076_029:0453c29": "歸一體本來平。萬有齊含真海印。一心普現",
    "T51n2076_029:0454a01": "總圓明。湛光焰焰何依止。空性蕩蕩無所停。",
    "T51n2076_029:0454a02": "處處示生無生相。處處示滅無滅形。珠鏡頓",
    "T51n2076_029:0454a03": "印無來往。浮雲聚散勿常程。出沒任真同水",
    "T51n2076_029:0454a04": "月。應緣如響化群情。眾生性地元無染。只緣",
    "T51n2076_029:0454a05": "浮妄翳真精。不了五陰如空聚。豈知四大若",
    "T51n2076_029:0454a06": "乾城。我慢癡山高屹屹。無明欲海杳溟溟。每",
    "T51n2076_029:0454a07": "逐旃陀憍誑友。常隨猛獸作悲鳴。自性轉識",
    "T51n2076_029:0454a08": "翻為幻。自心幻境自心驚。了此幻性同陽焰。",
    "T51n2076_029:0454a09": "空華識浪復圓成。太虛忽覺浮雲散。始覺虛",
    "T51n2076_029:0454a10": "空本自清。今古湛然常皎瑩。不得古今凡聖",
    "T51n2076_029:0454a11": "名。",
    "T51n2076_029:0454a12": "郢州臨谿敬脫和尚入道淺深頌郢州臨谿敬脫和尚入道淺深頌五首",
    "T51n2076_029:0454a13": "露柱聲聲喚。猢猻繩子絆。中下莫知由。上士",
    "T51n2076_029:0454a14": "方堪看。",
    "T51n2076_029:0454a15": "露柱不聲喚。猢猻繩子斷。上士笑呵呵。中流",
    "T51n2076_029:0454a16": "若為見。",
    "T51n2076_029:0454a17": "猢猻與露柱。未免東西步。任唱太平歌。徒話",
    "T51n2076_029:0454a18": "超佛祖。",
    "T51n2076_029:0454a19": "我見匠者誇。語默玄妙句。不善本根源。巧布",
    "T51n2076_029:0454a20": "祇園事。",
    "T51n2076_029:0454a21": "少室與摩竭。第代稱揚許。我今問汝徒。誰作",
    "T51n2076_029:0454a22": "將來主。",
    "T51n2076_029:0454a23": "大法眼禪師文益頌大法眼禪師文益頌十四首",
    "T51n2076_029:0454a24": "三界唯心三界唯心",
    "T51n2076_029:0454a25": "三界唯心萬法唯識。唯識唯心眼聲耳色。色",
    "T51n2076_029:0454a26": "不到耳聲何觸眼。眼色耳聲萬法成辦。萬法",
    "T51n2076_029:0454a27": "匪緣豈觀如幻。大地山河誰堅誰變。",
    "T51n2076_029:0454a28": "華嚴六相義華嚴六相義",
    "T51n2076_029:0454a29": "華嚴六相義。同中還有異。異若異於同。全非",
    "T51n2076_029:0454b01": "諸佛意。諸佛意總別。何曾有同異。男子身中",
    "T51n2076_029:0454b02": "入定時。女子身中不留意。不留意絕名字。萬",
    "T51n2076_029:0454b03": "象明明無理事。",
    "T51n2076_029:0454b04": "瞻須菩提瞻須菩提",
    "T51n2076_029:0454b05": "須菩提貌古奇。說空法法不離。信不及又懷",
    "T51n2076_029:0454b06": "疑。信得及復何之。倚笻杖視東西。",
    "T51n2076_029:0454b07": "街鼓鳴街鼓鳴",
    "T51n2076_029:0454b08": "鼓鼕鼕運大功。滿朝人道路通。道路通何所",
    "T51n2076_029:0454b09": "至。達者莫言登寶地。",
    "T51n2076_029:0454b10": "示捨棄慕道示捨棄慕道",
    "T51n2076_029:0454b11": "東堂不折桂。南華不學仙。却來乾竺寺。披衣",
    "T51n2076_029:0454b12": "效坐禪。禪若效坐得。非想亦何偏經劫守閑。不出生死",
    "T51n2076_029:0454b13": "為報參禪者。須悟道中玄。如何道中玄。真規",
    "T51n2076_029:0454b14": "自宛然。",
    "T51n2076_029:0454b15": "金剛經為人輕賤章金剛經為人輕賤章詮云持經者證佛地也",
    "T51n2076_029:0454b16": "寶劍不失虛舟不刻。不失不刻彼子為得。倚",
    "T51n2076_029:0454b17": "待不堪孤然仍則。鳥迹虛空有無彌忒思之。",
    "T51n2076_029:0454b18": "僧問隨色摩尼珠僧問隨色摩尼珠",
    "T51n2076_029:0454b19": "摩尼不隨色。色裏勿摩尼。摩尼與眾色。不合",
    "T51n2076_029:0454b20": "不分離。",
    "T51n2076_029:0454b21": "牛頭庵牛頭庵",
    "T51n2076_029:0454b22": "國城南祖師庵。庵舊址依雲嵐。獸馴淑人相",
    "T51n2076_029:0454b23": "參。忽有心終不堪。",
    "T51n2076_029:0454b24": "乾闥婆城乾闥婆城",
    "T51n2076_029:0454b25": "乾闥婆城法法皆爾。法爾不爾名相真軌。日",
    "T51n2076_029:0454b26": "煖月涼海深山起。乾闥婆城是非亡矣。",
    "T51n2076_029:0454b27": "因僧看經因僧看經",
    "T51n2076_029:0454b28": "今人看古教。不免心中鬧。欲免心中鬧。但知",
    "T51n2076_029:0454b29": "看古教。",
    "T51n2076_029:0454c01": "問僧云會麼對不會問僧云。會麼。對不會",
    "T51n2076_029:0454c02": "會與不會。與汝面對。若也面對。真箇不會。",
    "T51n2076_029:0454c03": "庭柏盆蓮庭柏盆蓮",
    "T51n2076_029:0454c04": "一朵菡萏蓮。兩株青瘦柏。長向僧家庭。何勞",
    "T51n2076_029:0454c05": "問高格。",
    "T51n2076_029:0454c06": "正月偶示正月偶示",
    "T51n2076_029:0454c07": "正月春順時節。情有無皆含悅。君要知得誰",
    "T51n2076_029:0454c08": "力。更問誰教誰決。",
    "T51n2076_029:0454c09": "寄鍾陵光僧正寄鍾陵光僧正",
    "T51n2076_029:0454c10": "西山巍巍兮聳碧。漳水澄澄兮練色。對現分",
    "T51n2076_029:0454c11": "明有何極。",
    "T51n2076_029:0454c12": "白居易八漸偈白居易八漸偈并序",
    "T51n2076_029:0454c13": "序唐貞元十九年秋八月。有大師曰凝公。遷化",
    "T51n2076_029:0454c14": "于東都聖善寺鉢塔院。越明年春二月有東",
    "T51n2076_029:0454c15": "來客白居易。作八漸偈。偈六句。句四言贊之。",
    "T51n2076_029:0454c16": "初居易嘗求心要於師。師賜我言焉。曰觀。曰",
    "T51n2076_029:0454c17": "覺。曰定。曰慧。曰明。曰通。曰濟。曰捨。繇是入",
    "T51n2076_029:0454c18": "於耳貫於心。嗚呼今師之報身則化。師之八",
    "T51n2076_029:0454c19": "言不化。至哉八言實無生忍觀之漸門也。故",
    "T51n2076_029:0454c20": "自觀至捨。次而贊之。廣一言為一偈。謂之八",
    "T51n2076_029:0454c21": "漸偈。蓋欲以發揮師之心教。且明居易不敢",
    "T51n2076_029:0454c22": "失墜也。既而升于堂禮于床。跪而唱泣而去。",
    "T51n2076_029:0454c23": "偈曰。",
    "T51n2076_029:0454c24": "觀觀",
    "T51n2076_029:0454c25": "以心中眼觀心外相。從何而有從何而喪。觀",
    "T51n2076_029:0454c26": "之又觀則辨真妄。",
    "T51n2076_029:0454c27": "覺覺",
    "T51n2076_029:0454c28": "惟真常在為妄所蒙。真妄苟辨覺生其中。不",
    "T51n2076_029:0454c29": "離妄有而得真空。",
    "T51n2076_029:0455a01": "定定",
    "T51n2076_029:0455a02": "真若不滅。妄即不起。六根之源。湛如止水。是",
    "T51n2076_029:0455a03": "為禪定。乃脫生死。",
    "T51n2076_029:0455a04": "慧慧",
    "T51n2076_029:0455a05": "專之以定。定猶有繫。濟之以慧。慧則無滯。",
    "T51n2076_029:0455a06": "如珠在盤。盤定珠慧。",
    "T51n2076_029:0455a07": "明明",
    "T51n2076_029:0455a08": "定慧相合。合而後明。照彼萬物。物無遁形。",
    "T51n2076_029:0455a09": "如大圓鏡。有應無情。",
    "T51n2076_029:0455a10": "通通",
    "T51n2076_029:0455a11": "慧至乃明。明則不昧。明至乃通。通則無礙。",
    "T51n2076_029:0455a12": "無礙者何。變化自在。",
    "T51n2076_029:0455a13": "濟濟",
    "T51n2076_029:0455a14": "通力不常。應念而變。變相非有。隨求而見。",
    "T51n2076_029:0455a15": "是大慈悲。以一濟萬。",
    "T51n2076_029:0455a16": "捨捨",
    "T51n2076_029:0455a17": "眾苦既濟。大悲亦捨。苦既非真。悲亦是假。是",
    "T51n2076_029:0455a18": "故眾生。實無度者。",
    "T51n2076_029:0455a19": "同安察禪師十玄談同安察禪師十玄談并序",
    "T51n2076_029:0455a20": "序夫玄談妙句。逈出三乘。既不混緣。亦非獨",
    "T51n2076_029:0455a21": "立。當臺應用。如朗月以晶空。轉影泯機。似明",
    "T51n2076_029:0455a22": "珠而隱海。且學徒有等。妙理無窮。達事者",
    "T51n2076_029:0455a23": "稀。迷源者眾。森羅萬象物物上明。或即理事",
    "T51n2076_029:0455a24": "雙袪。名言俱喪。是以慇懃指月。莫錯端倪。不",
    "T51n2076_029:0455a25": "迷透水之針。可付開拳之寶。略序微言。以彰",
    "T51n2076_029:0455a26": "事理卿公事苑云。叢林所行十玄談皆無序引。愚曩游廬阜。得其序於同安影堂。今錄之云耳。",
    "T51n2076_029:0455a27": "心印心印",
    "T51n2076_029:0455a28": "問君心印作何顏。心印何人敢授傳。歷劫坦",
    "T51n2076_029:0455a29": "然無異色。呼為心印早虛言。須知本自虛",
    "T51n2076_029:0455b01": "空性。將喻紅爐火裏蓮。莫謂無心云是道。",
    "T51n2076_029:0455b02": "無心猶隔一重關。",
    "T51n2076_029:0455b03": "祖意祖意",
    "T51n2076_029:0455b04": "祖意如空不是空。靈機爭墮有無功。三賢固",
    "T51n2076_029:0455b05": "未明斯旨。十聖那能達此宗。透網金鱗猶滯",
    "T51n2076_029:0455b06": "水。回途石馬出沙籠。慇懃為說西來意。莫問",
    "T51n2076_029:0455b07": "西來及與東。",
    "T51n2076_029:0455b08": "玄機玄機",
    "T51n2076_029:0455b09": "迢迢空劫勿能收。豈為塵機作繫留。妙體本",
    "T51n2076_029:0455b10": "來無處所。通身何更有蹤由。靈然一句超群",
    "T51n2076_029:0455b11": "象。逈出三乘不假修。撒手那邊千聖外。迴",
    "T51n2076_029:0455b12": "程堪作火中牛。",
    "T51n2076_029:0455b13": "塵異塵異",
    "T51n2076_029:0455b14": "濁者自濁清者清。菩提煩惱等空平。誰言卞",
    "T51n2076_029:0455b15": "璧無人鑒。我道驪珠到處晶。萬法泯時全體",
    "T51n2076_029:0455b16": "現。三乘分別強安名。丈夫皆有衝天志。",
    "T51n2076_029:0455b17": "莫向如來行處行。",
    "T51n2076_029:0455b18": "演教演教",
    "T51n2076_029:0455b19": "三乘次第演金言。三世如來亦共宣。初說有",
    "T51n2076_029:0455b20": "空人盡執。後非空有眾皆緣。龍宮滿藏醫方",
    "T51n2076_029:0455b21": "義。鶴樹終談理未玄。真淨界中纔一念。閻浮",
    "T51n2076_029:0455b22": "早已八千年。",
    "T51n2076_029:0455b23": "達本達本",
    "T51n2076_029:0455b24": "勿於中路事空王。策杖還須達本鄉。雲水隔",
    "T51n2076_029:0455b25": "時君莫住。雪山深處我非忘。尋思去日顏如",
    "T51n2076_029:0455b26": "玉。嗟歎迴來鬢似霜。撒手到家人不識。更無",
    "T51n2076_029:0455b27": "一物獻尊堂。",
    "T51n2076_029:0455b28": "還源還源",
    "T51n2076_029:0455b29": "返本還源事已差。本來無住不名家。萬年",
    "T51n2076_029:0455c01": "松逕雪深覆。一帶峯巒雲更遮。賓主穆時",
    "T51n2076_029:0455c02": "全是妄。君臣合處正中邪。還鄉曲調如何",
    "T51n2076_029:0455c03": "唱。明月堂前枯樹華。",
    "T51n2076_029:0455c04": "迴機迴機",
    "T51n2076_029:0455c05": "涅槃城裏尚猶危。陌路相逢沒定期。權挂垢",
    "T51n2076_029:0455c06": "衣云是佛。却裝珍御復名誰。木人夜半穿靴",
    "T51n2076_029:0455c07": "去。石女天明戴帽歸。萬古碧潭空界月。再三",
    "T51n2076_029:0455c08": "撈漉始應知。",
    "T51n2076_029:0455c09": "轉位轉位",
    "T51n2076_029:0455c10": "披毛戴角入𮠔來。優鉢羅華火裏開。煩惱海",
    "T51n2076_029:0455c11": "中為雨露。無明山上作雲雷。鑊湯爐炭吹教",
    "T51n2076_029:0455c12": "滅。劍樹刀山喝使摧。金鎖玄關留不住。行於",
    "T51n2076_029:0455c13": "異類且輪迴。",
    "T51n2076_029:0455c14": "一色一色",
    "T51n2076_029:0455c15": "枯木巖前差路多。行人到此盡蹉跎。鷺鸞立",
    "T51n2076_029:0455c16": "雪非同色。明月蘆華不似他。了了了時無可",
    "T51n2076_029:0455c17": "了。玄玄玄處亦須訶。殷勤為唱玄中曲。空裏",
    "T51n2076_029:0455c18": "蟾光撮得麼。",
    "T51n2076_029:0455c19": "雲頂山僧德敷詩十首雲頂山僧德敷詩十首",
    "T51n2076_029:0455c20": "語默難測語默難測",
    "T51n2076_029:0455c21": "閑坐冥然聖莫知。縱言無物比方伊。石人把",
    "T51n2076_029:0455c22": "板雲中拍。木女含笙水底吹。若道不聞渠未",
    "T51n2076_029:0455c23": "曉。欲尋其響爾還疑。教君唱和仍須和。休問",
    "T51n2076_029:0455c24": "宮商竹與絲。",
    "T51n2076_029:0455c25": "祖教逈異祖教逈異",
    "T51n2076_029:0455c26": "祖意逈然傳一句。教中廣布引三乘。淨名倒",
    "T51n2076_029:0455c27": "嶽雷聲吼。鶖子孤潭月影澄。𮠔市賣魚忘進",
    "T51n2076_029:0455c28": "趣。巖林飼虎望超升。雖知同體權方便。也似",
    "T51n2076_029:0455c29": "炎天日裏燈。",
    "T51n2076_029:0456a01": "學雖得妙學雖得妙",
    "T51n2076_029:0456a02": "棲心學道數如塵。認得曹谿有幾人。若使聖",
    "T51n2076_029:0456a03": "凡無罣礙。便應甎瓦是修真。瞥然一念邪思",
    "T51n2076_029:0456a04": "起。已屬多生放逸因。不遇祖師親指的。臨",
    "T51n2076_029:0456a05": "機開口卒難陳。",
    "T51n2076_029:0456a06": "問來祇對不得問來祇對不得",
    "T51n2076_029:0456a07": "莫誇祇對句分明。執句尋言誤殺卿。只合文",
    "T51n2076_029:0456a08": "殊便是道。虧他居士杳無聲。見人須棄敲門",
    "T51n2076_029:0456a09": "物。知路仍忘堠子名。儻若不疑言會盡。何妨",
    "T51n2076_029:0456a10": "默默默浮生。",
    "T51n2076_029:0456a11": "無指的無指的",
    "T51n2076_029:0456a12": "不居南北與東西。上下虛空豈可齊。現小毛",
    "T51n2076_029:0456a13": "頭猶道廣。變長天外尚嫌低。頓乾四海紅塵",
    "T51n2076_029:0456a14": "起。能竭三塗黑業迷。如此萬般皆屬壞。更須",
    "T51n2076_029:0456a15": "前進問曹谿。",
    "T51n2076_029:0456a16": "自樂僻執自樂僻執",
    "T51n2076_029:0456a17": "雖然僻執不風流。懶出松門數十秋。合掌有",
    "T51n2076_029:0456a18": "時慵問佛。折腰誰肯見王侯。電光夢世非堅",
    "T51n2076_029:0456a19": "久。欲火蒼生早晚休。自蘊本來靈覺性。不能",
    "T51n2076_029:0456a20": "暫使挂心頭。",
    "T51n2076_029:0456a21": "問答須知起倒問答須知起倒",
    "T51n2076_029:0456a22": "問答須教知起倒。龍頭蛇尾自欺謾。如王秉",
    "T51n2076_029:0456a23": "劍猶王意。似鏡當臺待鏡觀。眨眼參差千里",
    "T51n2076_029:0456a24": "莽。低頭思慮萬重灘。各於此道爭深見。何啻",
    "T51n2076_029:0456a25": "前程作野干。",
    "T51n2076_029:0456a26": "言行相扶言行相扶",
    "T51n2076_029:0456a27": "言語行時不易行。如烏如兔兩光明。寧關晝",
    "T51n2076_029:0456a28": "夜精勤得。非是貪瞋懈怠生。菩薩尚猶難說",
    "T51n2076_029:0456a29": "到。聲聞焉敢擬論評。然無地位長閑坐。誰料",
    "T51n2076_029:0456b01": "龍神來捧迎。",
    "T51n2076_029:0456b02": "一句子一句子",
    "T51n2076_029:0456b03": "一句子玄不可盡。颯然會了奈渠何。非干世",
    "T51n2076_029:0456b04": "事成無事。祖教心魔是佛魔。貧子喻中明此",
    "T51n2076_029:0456b05": "道。獻珠偈裏顯張羅。空門有路平兼廣。痛切",
    "T51n2076_029:0456b06": "相招誰肯過。",
    "T51n2076_029:0456b07": "古今大意古今大意",
    "T51n2076_029:0456b08": "古今以拂示東南。大意幽微肯易參。動指掩",
    "T51n2076_029:0456b09": "頭元是一。斜眸拊掌固非三。道吾無笏同人",
    "T51n2076_029:0456b10": "會。石鞏彎弓作者諳。此理若無師印授。欲將",
    "T51n2076_029:0456b11": "何見語玄談。",
    "T51n2076_029:0456b12": "僧潤詩三首僧潤詩三首",
    "T51n2076_029:0456b13": "因覽寶林傳因覽寶林傳",
    "T51n2076_029:0456b14": "祖月禪風集寶林。二千餘載道堪尋。雖分西",
    "T51n2076_029:0456b15": "國與東國。不隔人心到佛心。迦葉最初傳去",
    "T51n2076_029:0456b16": "盛。慧能末後得來深。覽斯頓悟超凡眾。嗟彼",
    "T51n2076_029:0456b17": "常迷古與今。",
    "T51n2076_029:0456b18": "贈道者贈道者",
    "T51n2076_029:0456b19": "一語真空出世間。可憐迷者蟾循環。此生勝",
    "T51n2076_029:0456b20": "坐三禪樂。好句長吟萬事閑。秋月圓來看盡",
    "T51n2076_029:0456b21": "夜。野雲散去落何山。到頭自了方為了。休執",
    "T51n2076_029:0456b22": "他經扣祖關。",
    "T51n2076_029:0456b23": "贈禪客贈禪客",
    "T51n2076_029:0456b24": "了妄歸真萬慮空。河沙凡聖體通同。迷來盡",
    "T51n2076_029:0456b25": "似蛾投焰。悟去皆如鶴出籠。片月影分千㵎",
    "T51n2076_029:0456b26": "水。孤松聲任四時風。直須密契心心地。休苦",
    "T51n2076_029:0456b27": "勞生睡夢中。",
    "T51n2076_029:0456b28": "景德傳燈錄卷第二十九"
}