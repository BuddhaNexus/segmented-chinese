{
    "X60n1110_003:0046b16": "律宗會元卷下",
    "X60n1110_003:0046b18": "諸文戒行門第六",
    "X60n1110_003:0046b19": "依體起修名為戒行",
    "X60n1110_003:0046b20": "事鈔(上一)云。言戒行者。既受得此戒。秉之在心。必須廣",
    "X60n1110_003:0046b21": "修方便。撿察身口。威儀之行。克志專崇。高慕前聖。持",
    "X60n1110_003:0046b22": "心後起。義順於前。名為戒行。故經云。雖非觸對。善修",
    "X60n1110_003:0046b23": "方便。可得清淨。文誠驗矣。記云。方便有二。即教行也。",
    "X60n1110_003:0046b24": "教謂律藏。必依師學。行謂對治。唯在己修。由本興心。",
    "X60n1110_003:0046c01": "稟教期行以為受體。今還如體而學而修。文明撿察。",
    "X60n1110_003:0046c02": "似偏約行。然離過對治。非學不立。廣修之語。理必兼",
    "X60n1110_003:0046c03": "含。撿察即心心即行體。準疏具三。能憶能持能防。一",
    "X60n1110_003:0046c04": "心三用。無非順受。方成隨行。",
    "X60n1110_003:0046c05": "約喻顯明受隨二戒",
    "X60n1110_003:0046c06": "又(中一)云。三者戒行。謂受隨二戒。遮約外非。方便善成。",
    "X60n1110_003:0046c07": "故名戒行。然則受是要期思願。隨是稱願修行。譬如",
    "X60n1110_003:0046c08": "築營宮宅。先立院墻周匝。即謂壇場受體也。後便隨",
    "X60n1110_003:0046c09": "處營構。盡於一生。謂受後隨行。若但有受無隨。直是",
    "X60n1110_003:0046c10": "空願之院。不免寒露之弊。若但有隨無受。此行或隨",
    "X60n1110_003:0046c11": "生死。又是局狹不周。譬同無院室宇。不免怨賊之穿",
    "X60n1110_003:0046c12": "窬也。必須受隨相資。方有所至。",
    "X60n1110_003:0046c13": "受已示持(壇上說相。須先誦此一段)",
    "X60n1110_003:0046c14": "事鈔(上三)云。善男子。汝受戒已。必謹奉持。若但有受無",
    "X60n1110_003:0046c15": "持心者。受戒不得。空願無益。寧起行用。不須願求。經",
    "X60n1110_003:0046c16": "論如此。但佛世難值。正法難聞。人身難得。奉戒者難。",
    "X60n1110_003:0046c17": "故上品高達。能受能持。修道會聖。下品小人。能受能",
    "X60n1110_003:0046c18": "破。心無慚愧。現世惡名。不消利養。死入惡道。中品之",
    "X60n1110_003:0046c19": "徒。善不自發。望上而學。可準下流耶。若遂鄙懷。毀破",
    "X60n1110_003:0046c20": "佛戒。不如不受。必須依佛正教順受隨學。五夏已來。",
    "X60n1110_003:0046c21": "專於律部。若達持犯。辦比丘事。修定習慧。會正可期。",
    "X60n1110_003:0046c22": "自此已外。雜學言說。汙染淨戒。定慧無由生者。佛則",
    "X60n1110_003:0046c23": "不許。故律云。若師闕教授。當餘處學。為長益沙門果",
    "X60n1110_003:0046c24": "故(接羯磨經說相文去)。",
    "X60n1110_003:0047a01": "受隨二能趣果優劣",
    "X60n1110_003:0047a02": "又云。問。今受具戒。招生樂果。為受為隨。答。受是緣助。",
    "X60n1110_003:0047a03": "未有行功。必須因隨。對境防擬。以此隨行。至得聖果。",
    "X60n1110_003:0047a04": "不雜受體。故知一受已後。盡壽已來。方便正念。護本",
    "X60n1110_003:0047a05": "所受。流入行心。三善為體。則明戒行。隨相可修。若但",
    "X60n1110_003:0047a06": "有受無隨行者。反為戒欺。流入苦海。不如不受。無戒",
    "X60n1110_003:0047a07": "可違。是故行者。明須善識。業性灼然。非為濫述。",
    "X60n1110_003:0047a08": "業疏(三下)問曰。何名受隨。答。言受戒者。創發要期。緣集",
    "X60n1110_003:0047a09": "成具。納法在心。名之為受。即此受體。能防非義。故名",
    "X60n1110_003:0047a10": "於諸過境。能憶能持能防。隨心動用。還熏本識。如是",
    "X60n1110_003:0047a11": "展轉。能靜妄源。若不勤察。微縱妄心。還熏本妄。更增",
    "X60n1110_003:0047a12": "深重。濟緣云。能憶謂時中不忘。能持謂執守不失。能",
    "X60n1110_003:0047a13": "防謂塵緣不侵。由憶故持。由持故防。一心三用。無前",
    "X60n1110_003:0047a14": "無後。隨心動用。語該始終。熏本識者。此隨行中熏。通",
    "X60n1110_003:0047a15": "作無作展轉有四。一對境差別。二起心前後。三來報",
    "X60n1110_003:0047a16": "相續。四入位階差。靜妄源者。語通因果。準下修顯。圓",
    "X60n1110_003:0047a17": "證三身。則究竟永盡。故云靜也。問。瞥爾增妄。即應有",
    "X60n1110_003:0047a18": "犯。若有犯者。則與菩薩戒何異耶。答。制業分之。即無",
    "X60n1110_003:0047a19": "有濫。問。熏有幾種。答。初受作戒熏。熏成無作。次則無",
    "X60n1110_003:0047a20": "作熏。熏起隨行。三則隨中作無作熏。還資本體。若論",
    "X60n1110_003:0047a21": "所熏。通熏心識。問。如起信說。內外二熏。此屬何收。答。",
    "X60n1110_003:0047a22": "彼以真如為內熏。師友教法為外熏。今以一識本真。",
    "X60n1110_003:0047a23": "則為內熏。作無作戒。並外熏耳(制業分者。圓教微縱。犯制結吉。大戒瞥爾。",
    "X60n1110_003:0047a24": "犯名化業。問。若據四分。乃約重緣。微縱犯吉。依何律判。若不依律。那名制罪。答。亦依律也。因涅槃扶談。即成了",
    "X60n1110_003:0047b01": "義。此經有云。出家菩薩遮性等持。羅剎乞囊。菩薩一塵不與。一塵喻微縱犯吉。斯即明據。問。大戒是佛所制。有",
    "X60n1110_003:0047b02": "違亦結制罪。何止化業耶。答。資持云。大乘三藏。制不制別。則大戒是制明矣。但通被道俗。故名化業耳)。",
    "X60n1110_003:0047b03": "以圓融會即小是大",
    "X60n1110_003:0047b04": "業疏云。是故行人(召受具人)。常思此行(指篇聚律儀也)。即(此一即字貫下",
    "X60n1110_003:0047b05": "二聚)攝律儀。用為法佛(律儀體本真淨。即用此為法身佛)。清淨心也(即律",
    "X60n1110_003:0047b06": "儀體。亦法身之體也)。以妄覆真。不令明淨。故須修顯。名法身佛。",
    "X60n1110_003:0047b07": "以妄覆真。絕於智用。故勤觀察。大智由生。即攝善法。",
    "X60n1110_003:0047b08": "名報身佛。以妄覆真。妄緣憎愛。故有彼我。生死輪轉。",
    "X60n1110_003:0047b09": "今反妄源。知生心起。不妄違惱。將護前生。是則名為",
    "X60n1110_003:0047b10": "攝眾生戒。生通無量。心護亦爾能。熏藏本。為化身佛。",
    "X60n1110_003:0047b11": "隨彼心起。無往不應。猶如水月。任機大小。",
    "X60n1110_003:0047b12": "記釋上文先示來意",
    "X60n1110_003:0047b13": "(以圓決小。小無不大。白四所受。即納三聚。凡持一戒。三聚圓修。先明來致)。",
    "X60n1110_003:0047b14": "濟緣云。先知來意。眾生識體。本自清淨。離諸塵染。由",
    "X60n1110_003:0047b15": "妄想故。翻成煩惱。又復本來自在。具足方便智慧。威",
    "X60n1110_003:0047b16": "神德用。由妄想故。翻成結業。又復本來平等。無有彼",
    "X60n1110_003:0047b17": "此愛憎差別。由妄想故。翻成生死。今欲反本。故立三",
    "X60n1110_003:0047b18": "誓。一者立斷惡誓。受攝律儀戒。修離染行。趣無作解",
    "X60n1110_003:0047b19": "脫門。復本清淨。證法身佛。名為斷德。二者立修善誓。",
    "X60n1110_003:0047b20": "受攝善法戒。修方便行。趣空解脫門。復本自在。證報",
    "X60n1110_003:0047b21": "身佛。名為智德。三者立度眾生誓。受攝眾生戒。修慈",
    "X60n1110_003:0047b22": "悲行。趣無相解脫門。復本平等。證應身佛。名為恩德。",
    "X60n1110_003:0047b23": "然此三誓三戒。三行三脫。三佛三德。隨舉一誓。三誓",
    "X60n1110_003:0047b24": "具足。乃至三身三德。一一皆爾。言有前後。理無各別。",
    "X60n1110_003:0047c01": "如是心受。即發圓體。如是心持。即成圓行。華嚴云。戒",
    "X60n1110_003:0047c02": "為無上菩提本。淨名云。能如此者。是名奉律。涅槃云。",
    "X60n1110_003:0047c03": "欲見佛性。證大涅槃。當須淨戒等。皆此意也。",
    "X60n1110_003:0047c04": "重點即字的顯祖懷",
    "X60n1110_003:0047c05": "濟緣又云。即之一字。點小即大。乃是圓宗融會之意。",
    "X60n1110_003:0047c06": "智論以八十誦。即尸羅波羅密。勝鬘謂毗尼即大乘",
    "X60n1110_003:0047c07": "學。須得此意。可通彼文。",
    "X60n1110_003:0047c08": "重決一異顯無偏局",
    "X60n1110_003:0047c09": "(前雖已示。意猶未盡。故又微釋。顯通圓旨)。",
    "X60n1110_003:0047c10": "濟緣又云。問。三聚三身。為同為別。答。語異義一。隨舉",
    "X60n1110_003:0047c11": "一戒。三聚具足。隨舉一聚。互具亦然。故知初受圓發",
    "X60n1110_003:0047c12": "三誓。隨中奉持。圓修三行。成因感果。圓證三身。三誓",
    "X60n1110_003:0047c13": "即是三聚三身。三聚。亦即三身三誓。三身亦即三誓",
    "X60n1110_003:0047c14": "三聚。心佛無差。因果不二。能如此者。始名圓戒。是波",
    "X60n1110_003:0047c15": "羅密。即究竟木叉也。是知行人。若發此心。若獲此體。",
    "X60n1110_003:0047c16": "當知即是三佛之種。如何自輕。不加珍敬。然雖三戒。",
    "X60n1110_003:0047c17": "彼此互具。至於修奉。恒用攝生。則能任運含攝一切。",
    "X60n1110_003:0047c18": "豈止餘聚耶。問。教有分齊。何須此示。答。為成本宗。分",
    "X60n1110_003:0047c19": "通義故。何以然耶。如前善戒。五十具等。迭為方便。是",
    "X60n1110_003:0047c20": "故受五習十。受十習具。受具習大。故前三戒。並名方",
    "X60n1110_003:0047c21": "便。假宗知權。不住方便。符通深之部意。為稟大之先",
    "X60n1110_003:0047c22": "容。所以鈔敘發心。為成三聚。此明隨行。次對三身。願",
    "X60n1110_003:0047c23": "行相扶。彼此交映。彼則期心後受。此乃即行前修。方",
    "X60n1110_003:0047c24": "見圓宗。深有來致。若爾。既顯分通。何須別立。答。義雖",
    "X60n1110_003:0048a01": "通大。教終局小。不可濫通。故須別立。隨意盡理。不亂",
    "X60n1110_003:0048a02": "宗途。請觀前明實宗。無一心字。次述假宗。無一種字。",
    "X60n1110_003:0048a03": "始見聖師。深體權實。自餘凡愚。未足擬議也。",
    "X60n1110_003:0048a04": "囑以惠持為成出離",
    "X60n1110_003:0048a05": "業疏云。今行學者。多依隨戒。忪[勞-力+凡]守護。不知戰兢。本",
    "X60n1110_003:0048a06": "有何意。若不為出。空奉外儀(此中明出須論究盡二種生死)。或以汙",
    "X60n1110_003:0048a07": "心。為名為利。諂誑無慚。詐現持戒。心為業本。終墜生",
    "X60n1110_003:0048a08": "死。不如不受。無犯持也。但順故業。減損集因。故百論",
    "X60n1110_003:0048a09": "中罪福俱捨。為天持戒。名不淨也。又成論云。行者深",
    "X60n1110_003:0048a10": "心。不樂為罪。名淨持戒。持世佛藏云。若不為除我倒。",
    "X60n1110_003:0048a11": "而持戒者。名破戒人。廣訶如彼。記引百論云。有漏淨",
    "X60n1110_003:0048a12": "福(即人天也)無常故尚應捨。何況雜罪福。又云。持戒有二。",
    "X60n1110_003:0048a13": "一者不淨。二者淨。何等不淨。謂持戒求樂報。一者生",
    "X60n1110_003:0048a14": "天。二者人中富貴。何等為淨。行者作念。一切善法。戒",
    "X60n1110_003:0048a15": "為根本。持戒則心不悔。心不悔則歡喜。歡喜則心樂。",
    "X60n1110_003:0048a16": "心樂則得一心(得定)。得一心則生實智(發慧)。智生則得厭。",
    "X60n1110_003:0048a17": "得厭則離欲。得解脫。解脫則得涅槃。是名淨持戒。又",
    "X60n1110_003:0048a18": "準事鈔持犯篇四種分齊。可括諸文。一賊分齊。即上",
    "X60n1110_003:0048a19": "名利諂詐等。二罪分齊。即成論不樂為罪。三福分齊。",
    "X60n1110_003:0048a20": "即百論為天持戒。四道分齊。道通三乘。無非出離。前",
    "X60n1110_003:0048a21": "令反妄。下誡域心。必指佛乘。是今分齊。",
    "X60n1110_003:0048a22": "唯修事福非出離道",
    "X60n1110_003:0048a23": "又云。凡出家者。出有為家。為解脫者。謂脫纏縛。此為",
    "X60n1110_003:0048a24": "本也。如五分說。不為解脫出家。不得名僧。次不受供。",
    "X60n1110_003:0048b01": "今有行者。但知持戒。無心在道。道在虗通。達累為本。",
    "X60n1110_003:0048b02": "此而不思。但持戒善。自餘講解。修習觀務。悉為非道。",
    "X60n1110_003:0048b03": "內多瞋忿。久汙淨心。此戒取結。謂為最勝。文是見取。",
    "X60n1110_003:0048b04": "體是欲界。增生下業。若修世禪。緣色緣心。雖經上界。",
    "X60n1110_003:0048b05": "終還生死。未有出期。如鬱頭藍。上極非想。還沉阿鼻。",
    "X60n1110_003:0048b06": "後作飛貍。佛記無出。若修多聞講誦經典。不為解脫。",
    "X60n1110_003:0048b07": "並增欲有。未成無漏。若營世事。供養三寶。塔寺等相。",
    "X60n1110_003:0048b08": "心無欣道。最是我所。或沉下趣。由善造時。自愛憎他。",
    "X60n1110_003:0048b09": "行諂行誑。雜惑成樹。故受鬼趣。相似果報。以心非實。",
    "X60n1110_003:0048b10": "生在惡道。以福事成。故受勝處。",
    "X60n1110_003:0048b11": "立圓指據教有所憑",
    "X60n1110_003:0048b12": "(決顯體行。囑勸奉持。故有此文。重提四科。引經示據)。",
    "X60n1110_003:0048b13": "業疏又云。今識前緣。終歸大乘。故須域心於處矣(前緣",
    "X60n1110_003:0048b14": "等語。通決法體行相也)。故經云。十方佛土。唯有一乘。除佛方便",
    "X60n1110_003:0048b15": "假名字說。既知此意。當護如命如浮囊也。故文云。我",
    "X60n1110_003:0048b16": "為弟子結戒已。寧死不犯。又如涅槃中羅剎之喻。記",
    "X60n1110_003:0048b17": "云。識前緣者。塵沙萬境。無邊制法。無始顛倒。迷為外",
    "X60n1110_003:0048b18": "物。故受輪轉。今知唯識。無有外塵(上伸決戒法意)。故正受時。",
    "X60n1110_003:0048b19": "徧緣法界。勇發三誓。翻昔三障。由心業力。結成種子。",
    "X60n1110_003:0048b20": "自為戒體。應知能緣所緣。能發所發。能熏所熏。無非",
    "X60n1110_003:0048b21": "心性。心無邊故。體亦無邊。心無盡故。戒亦無盡(上伸決戒",
    "X60n1110_003:0048b22": "體意。已下通伸行相。有云。文引二經。但在勸修。然不知立圓。通圓法體行相勸修。後引通證四科也)。當",
    "X60n1110_003:0048b23": "知即是發菩提心。修大慈行。求無上果。此名實道。此",
    "X60n1110_003:0048b24": "即大乘。三世如來十方諸佛。示生唱滅。頓開漸誘。百",
    "X60n1110_003:0048c01": "千方便無量法門。種種施為。莫不由此。故曰。雖說種",
    "X60n1110_003:0048c02": "種道。其實為佛乘。此即行人域心之處。然而濁世障",
    "X60n1110_003:0048c03": "深。慣習難斷。初心怯懦。容退菩提。故須期生彌陀淨",
    "X60n1110_003:0048c04": "土。況復圓宗三聚。即是上品三心。律儀斷惡。即志誠",
    "X60n1110_003:0048c05": "心。攝善修智。即是深心。攝生利物。即迴向發願心。既",
    "X60n1110_003:0048c06": "具三心。必登上品。得無生忍。不待多生。成佛菩提。了",
    "X60n1110_003:0048c07": "無退屈。此又行人究竟域心之處矣。故下引證。即法",
    "X60n1110_003:0048c08": "華開顯文也。經云。我此九部法。隨順眾生說。入大乘",
    "X60n1110_003:0048c09": "為本(十二部中。九部屬小乘。同歸一佛乘故也)又云。聲聞若菩薩。聞我所",
    "X60n1110_003:0048c10": "說法。乃至於一偈。皆成佛無疑。十方佛土中。唯有一",
    "X60n1110_003:0048c11": "乘法(十方皆爾不獨釋迦)。無二亦無三(大小相對為二。三乘相對為三)。除佛方",
    "X60n1110_003:0048c12": "便說。但以假名字。引導於眾生。說佛智慧故(餘乘修證因果",
    "X60n1110_003:0048c13": "色非色等。皆方便假名耳)。既知等者。躡上開悟。由識前緣。若起毀",
    "X60n1110_003:0048c14": "犯。即是犯自心故。增妄業故。淪生死故。汙佛種故。退",
    "X60n1110_003:0048c15": "菩提故。失功德利故。大小經論廣勸奉持。雖不顯彰。",
    "X60n1110_003:0048c16": "聖意在此。若不知此。得失尚微。既知此已。所護既深。",
    "X60n1110_003:0048c17": "所失亦大。理須謹攝。不可微縱。命與浮囊。世人所重。",
    "X60n1110_003:0048c18": "且舉為喻。諸經論說。鵝珠草繫。海板比丘。皆忘生護",
    "X60n1110_003:0048c19": "戒。則壽命浮囊。亦未足為重也。",
    "X60n1110_003:0048c20": "立圓濫宗釋疑防難",
    "X60n1110_003:0048c21": "業疏問云。如上所斥。須識宗途。律是小乘。豈懷大解。",
    "X60n1110_003:0048c22": "矛盾自扣。如何會通。答。大小俱心(教門大小。機見乃殊。以大決小。無非",
    "X60n1110_003:0048c23": "一心。即前云。今識前緣終歸大乘。故須域心於處。是也)。律儀不異(上句窮體。此句會行。上顯",
    "X60n1110_003:0048c24": "根本一源。下顯枝條無異。或法或體。既俱唯心。若教若行。豈有異制。如瓔珞明。律儀一聚。通指在家出家一切",
    "X60n1110_003:0049a01": "諸戒。地持又云。〔毛〕眾所受。在家出家隨其所應。是名律儀戒。此約大小通收。論不異也。又疏前云。大乘三聚不",
    "X60n1110_003:0049a02": "異諸律。此約防非是同。論不異也。在小各執。小不通大。今以大決。即小是大。如疏云。常思此行即攝律儀。此約",
    "X60n1110_003:0049a03": "開顯融會。明不異也。又記云。十方諸佛。唯有一乘圓極妙戒。此約克體無別。佛佛道同。論不異也。有斯諸義。故",
    "X60n1110_003:0049a04": "略引之)。卿不見前出家學本(見本篇初疏二下。列出家宗致。七門中聖道行。及大",
    "X60n1110_003:0049a05": "小相決二門也。令以唯識妙觀。融一切行。則達即小是大。即事是理。一切出家行相。皆一佛乘。是為出家學本)。",
    "X60n1110_003:0049a06": "故興此難。非矛盾也。何況四分。通明佛乘。故沓婆",
    "X60n1110_003:0049a07": "厭無學。知非牢固也。施生成佛道。知餘非向也。相召",
    "X60n1110_003:0049a08": "為佛子。知無異乘也。捨財用非重。知心虗通也。塵境",
    "X60n1110_003:0049a09": "非根曉。知識了義也。略引成證。全乖小道。何得不思。",
    "X60n1110_003:0049a10": "致虧發足。記云。何況等者。意謂。縱是小教。於理自融。",
    "X60n1110_003:0049a11": "何況本部非局小耶。初沓婆厭無學者。見僧殘無根",
    "X60n1110_003:0049a12": "謗戒。彼云。沓婆摩羅子得阿羅漢。在靜處思惟。心自",
    "X60n1110_003:0049a13": "念言。此身不堅固(無常生滅終歸空寂)。我今當以何方便求堅",
    "X60n1110_003:0049a14": "固法(謂厭無常求常住。厭生滅求不生滅諸佛法身也)。我今宜以力供養。分",
    "X60n1110_003:0049a15": "僧臥具。差次受請飯食(修利他行福業莊嚴)。白佛。因令白二。差",
    "X60n1110_003:0049a16": "為知事等。部主引此。由知小道。非究竟故。二施生成",
    "X60n1110_003:0049a17": "佛。即是戒本迴向之詞。文云。施一切眾生。皆共成佛",
    "X60n1110_003:0049a18": "道。一切成佛之言。乃華嚴法華。圓頓了義。可驗部主。",
    "X60n1110_003:0049a19": "知餘二乘。非歸向處。三相召成佛子。梵網大戒。乃稱",
    "X60n1110_003:0049a20": "佛子。小乘戒本。但名比丘。而律序云。如是諸佛子。佛",
    "X60n1110_003:0049a21": "子亦如是等。此即部主。令歸佛乘。四捨財用非重。謂",
    "X60n1110_003:0049a22": "捨墮求悔。先須捨財。捨己僧用不還。止犯吉羅。而不",
    "X60n1110_003:0049a23": "成盜。知心虗通者。鈔云。四分一律。宗是大乘。虗通無",
    "X60n1110_003:0049a24": "係。故發誠言。事無滯結。若依他部。一捨已後。無反還",
    "X60n1110_003:0049b01": "求。任僧處斷是也。五塵境非根曉。如小妄戒釋見聞",
    "X60n1110_003:0049b02": "觸知云見者。眼識能見。耳識能聞。鼻舌身識能觸。意",
    "X60n1110_003:0049b03": "識能知。識即是心。不同有部。但云根見。又如戒序中。",
    "X60n1110_003:0049b04": "稽首諸佛。又後序云。三世諸佛皆尊敬戒。又云。若有",
    "X60n1110_003:0049b05": "自為身。欲求佛道。又破僧戒。提婆害佛。諸比丘。執杖",
    "X60n1110_003:0049b06": "右遶佛大喚。佛安慰言。諸佛常法。無所復護。何以故。",
    "X60n1110_003:0049b07": "已勝諸怨故。此皆大乘之義。則知分通非唯前五(如上",
    "X60n1110_003:0049b08": "所引。諸分通義。雖通佛乘。猶是小教密談。故別立圓宗。扶成決顯。釋諸疑情。直從大道也)乃至云。",
    "X60n1110_003:0049b09": "今立圓宗。會小歸大。不由小徑。直造大方。乃為成佛",
    "X60n1110_003:0049b10": "菩提發足之始。有得聞者。合生忻遇。反加詰難。強生",
    "X60n1110_003:0049b11": "荊棘。惡業所障。豈非自虧耶。今多此徒。是可憐愍。資",
    "X60n1110_003:0049b12": "持(中下)一云。明圓修者。既知受體。當發心時。為成三聚。",
    "X60n1110_003:0049b13": "故於隨行隨持一戒。禁惡不起。即攝律儀。用智觀察。",
    "X60n1110_003:0049b14": "即攝善法。無非將護。即攝眾生。因成三行。果獲三佛。",
    "X60n1110_003:0049b15": "由受起隨。從因至果。斯實行者出家學本。方契如來。",
    "X60n1110_003:0049b16": "設教本懷。故業疏云。是故行人。常思此行。即三聚等。",
    "X60n1110_003:0049b17": "又云。終歸大乘。故須域心於處。又云。既知此意。當護",
    "X60n1110_003:0049b18": "如命如浮囊。略提大綱。餘廣如彼。咨爾後學微細研",
    "X60n1110_003:0049b19": "詳。且五濁深纏。四蛇未脫。與鬼畜而同處。為苦惱之",
    "X60n1110_003:0049b20": "交煎。豈得不念清昇。坐守塗炭。縱有修奉。不得其門。",
    "X60n1110_003:0049b21": "徒務勤劬。終無所詣。若乃盡無窮之生死。截無邊之",
    "X60n1110_003:0049b22": "業非。破無始之昏惑。證無上之法者。唯戒一門。最為",
    "X60n1110_003:0049b23": "要術。諸佛稱嘆。偏在群經。諸祖弘持。盛於前代。當須",
    "X60n1110_003:0049b24": "深信。勿自遲疑。當以受體為雙眸。以隨行為兩足。受",
    "X60n1110_003:0049c01": "隨相副。雖萬行而可成。目足更資。雖千里而必至。自",
    "X60n1110_003:0049c02": "非同道。夫復何言。悲天。",
    "X60n1110_003:0049c03": "辨燒身指大小相違",
    "X60n1110_003:0049c04": "資持(中一下)云。義淨三藏寄歸傳。廣斥世人燒身然指。",
    "X60n1110_003:0049c05": "意謂。菩薩大士之行。非出家比丘所宜。古來章記。相",
    "X60n1110_003:0049c06": "傳引誡。講者寡聞。用為口實。此由不知機有淺深。教",
    "X60n1110_003:0049c07": "分化制。律明自殺。方便偷蘭。燒指然香。違制得吉。梵",
    "X60n1110_003:0049c08": "網所制。若不燒身臂指。非出家菩薩。犯輕垢罪。此蓋",
    "X60n1110_003:0049c09": "小機急於自行。期盡報以起生。大士專在利他。歷塵",
    "X60n1110_003:0049c10": "劫而弘濟。是以小律結其大過。大教歎其深功。況大",
    "X60n1110_003:0049c11": "小兩教。俱是聖言。一抑一揚。豈容乖異。且經明出家",
    "X60n1110_003:0049c12": "菩薩。那云不許比丘(彼云捨身非沙門所為等)。傳列苦行遺身。豈",
    "X60n1110_003:0049c13": "是專在道俗(彼云經中所明事存通俗)。荊溪所謂依小不燒則易。",
    "X60n1110_003:0049c14": "依大燒之則難。保命貪生。物情皆爾。今以義判。且為",
    "X60n1110_003:0049c15": "三例。一若本白衣。不在言限。或全不受戒。依此經中。",
    "X60n1110_003:0049c16": "足指供養。勝施國城。若依梵網。直受大戒。順體奉持。",
    "X60n1110_003:0049c17": "然之彌善。二若單受小戒。位局比丘。不燒則順本成",
    "X60n1110_003:0049c18": "持。燒之則依篇結犯。三若兼受大戒。名出家菩薩。燒",
    "X60n1110_003:0049c19": "則成持。不燒則成犯。若先小後大。或先大後小。並從",
    "X60n1110_003:0049c20": "大判。不犯律儀。若此以明。粗分進否。豈得雷同。一槩",
    "X60n1110_003:0049c21": "頓斥為非。然有勇暴之夫。情存矯誑邀人利養。規世",
    "X60n1110_003:0049c22": "聲名。故壞法門。乃佛教之大賊。自殘形體。實儒宗之",
    "X60n1110_003:0049c23": "逆人。直是惡因。終無善報。今時頗盛。聾俗豈知。則義",
    "X60n1110_003:0049c24": "淨之誡。亦有取矣。",
    "X60n1110_003:0050a01": "持之則益毀之則損",
    "X60n1110_003:0050a02": "事鈔(上一)云。凡廁玄門者。克須清禁。無容於非。沐心道",
    "X60n1110_003:0050a03": "水者。慕存出要。無染於世。故能得益於時。迹起塵網。",
    "X60n1110_003:0050a04": "良由非法無以光其儀。非道無以顯其德。而澆薄淺",
    "X60n1110_003:0050a05": "識。庸見之流。雖名參緇服。學非經遠。行不依律。何善",
    "X60n1110_003:0050a06": "之有。情見疎野。寧究真要。封懷守株。志絕通望。局之",
    "X60n1110_003:0050a07": "心首。而言無詣。意雖論道。不异於俗。與世同流。事乖",
    "X60n1110_003:0050a08": "真趣。研習積年。猶迷闇托。況談世論。孰能體之。是以",
    "X60n1110_003:0050a09": "容致濫委。以亂法司。肆意縱奪。專行暴尅。尚非俗節",
    "X60n1110_003:0050a10": "所許。何有道儀得存。致令新學困於磐石。律要絕於",
    "X60n1110_003:0050a11": "覊祕。於時正法玄綱。寧不覆墜耶。故知興替在人也。",
    "X60n1110_003:0050a12": "深崇護法者。何患佛日不再曜。法輪不再轉乎。",
    "X60n1110_003:0050a13": "身是法聚可得自輕",
    "X60n1110_003:0050a14": "又云。知自身心。懷佩聖法。下為六道福田。上則三乘",
    "X60n1110_003:0050a15": "因種。自餘紹隆佛種。興見法幢。功德不可思議。豈唯",
    "X60n1110_003:0050a16": "言論能盡。直引聖說成證。令持法高士。詳而鏡諸(此篇",
    "X60n1110_003:0050a17": "廣引經律。以示戒德。文長不錄)。",
    "X60n1110_003:0050a18": "又(上三)云。薩婆多云。新受戒人。與佛齊德也。以此而推。",
    "X60n1110_003:0050a19": "出家僧尼。真是功德善法之聚。位尊人天。良由於此。",
    "X60n1110_003:0050a20": "不論受而具持。功德難數。若毀破者。猶利無邊。故十",
    "X60n1110_003:0050a21": "輪云。破戒比丘。雖是死人。是戒餘力。猶能示於人天",
    "X60n1110_003:0050a22": "道行。猶如牛黃麝香燒香等喻。佛因說偈。瞻蔔花雖",
    "X60n1110_003:0050a23": "萎。勝於一切花。破戒諸比丘。猶勝諸外道。是故行者。",
    "X60n1110_003:0050a24": "破戒之人。功德無量。遠有出期。不受戒者。隨流苦海。",
    "X60n1110_003:0050b01": "永無解脫。智論說言。寧受戒而破。初入地獄。後得解",
    "X60n1110_003:0050b02": "脫。不受戒者。輪轉三界。涅槃亦云。雖復得受梵天之",
    "X60n1110_003:0050b03": "身。乃至非想。命終還入三惡道中。良由無戒。故致往",
    "X60n1110_003:0050b04": "返。記云。凡戒因行。佛戒果德。凡聖優劣。實非相擬。一",
    "X60n1110_003:0050b05": "往且望。清淨義同。故云齊德。善法聚者。攬無邊戒法。",
    "X60n1110_003:0050b06": "歸無盡識藏。成善種子。作聖道基。翻無始惡緣。俱為",
    "X60n1110_003:0050b07": "戒善。變有漏苦報。即成法身。我等云何不自珍敬。佛",
    "X60n1110_003:0050b08": "恩深重。粉骨難酬。苦海導師。朽宅慈父。願從今日。盡",
    "X60n1110_003:0050b09": "於未來。竭力亡身。常贊三寶。廣度群品。少答聖慈。不",
    "X60n1110_003:0050b10": "論等者。舉毀破較量。有毀戒者。見此言相似順愚情。",
    "X60n1110_003:0050b11": "妄自矜誇。謂犯猶勝。此乃一途引接隨時之義。聖制",
    "X60n1110_003:0050b12": "令受。意在成持。即下文云。寧起行用。不順願求。又云。",
    "X60n1110_003:0050b13": "若毀佛戒。不如不受。教旨甚明。慎勿錯會。",
    "X60n1110_003:0050b14": "憶體攝持須先秉志",
    "X60n1110_003:0050b15": "鈔(中一)云。出俗五眾。所以為世良田者。實由戒體故也。",
    "X60n1110_003:0050b16": "是以智論云。受持禁戒為性。剃髮染衣為相。今若氷",
    "X60n1110_003:0050b17": "潔其心。玉潤其德者。乃能生善種。號良福田。不然縱",
    "X60n1110_003:0050b18": "拒。自貽伊戚。又云。故同法之儔。理須明察。若先嚴淨",
    "X60n1110_003:0050b19": "識。托對五塵。欲染不生。由前方便。若元非攝慮。對境",
    "X60n1110_003:0050b20": "不能不犯。",
    "X60n1110_003:0050b21": "記云。末世凡流。沉溺滋久。攝念離染。未見其人。自非",
    "X60n1110_003:0050b22": "宿善資熏。明師訓匠。勤求聖教。精擇良朋。志慕孤高。",
    "X60n1110_003:0050b23": "行希清卓。時時不懈。日日如新。或體達前塵。反求欲",
    "X60n1110_003:0050b24": "本。或冥心所受。專意通持。故得對境蕭然。遇緣確爾。",
    "X60n1110_003:0050c01": "翔而後集。默而識之。其猶揮手於空。了無滯矣。著鎧",
    "X60n1110_003:0050c02": "入陣。何所畏乎。然惑業未消。死生可懼。豈唯言說。即",
    "X60n1110_003:0050c03": "是請昇。在欲遠塵。良恐非爾所及。居凡學聖故。且抑",
    "X60n1110_003:0050c04": "而為之。勿事悠悠。宜應切切。因茲言及。一為深思。",
    "X60n1110_003:0050c05": "誡觀六難自慶修道(淨心誡觀。吾祖南山。為弟子慈忍作)。",
    "X60n1110_003:0050c06": "淨心誡觀云。一者萬類之中。人身難得。如提謂經說。",
    "X60n1110_003:0050c07": "今得人身。難於龜木。二者雖得人身。中國難生。此土",
    "X60n1110_003:0050c08": "即當邊地之中。具足大乘。正法經律。三者雖有正法。",
    "X60n1110_003:0050c09": "信樂復難。今隨力信。不敢疑謗。四者人身難具。今受",
    "X60n1110_003:0050c10": "男形。根無殘缺。相貌成就。五者雖具男形。六根無缺。",
    "X60n1110_003:0050c11": "五欲纏染。出家甚難。今得割愛。出家修道。披著佛衣。",
    "X60n1110_003:0050c12": "受佛淨戒。六者雖受禁戒。隨戒甚難。汝可於戒律中。",
    "X60n1110_003:0050c13": "尊重愛樂。慙愧慎護。於此六事若不觀察。即便放逸。",
    "X60n1110_003:0050c14": "深障聖道。既超六難。常應喜慶。難得已得。得已莫失。",
    "X60n1110_003:0050c15": "如是思量。名為淨心。",
    "X60n1110_003:0050c16": "出家過惡與俗不同",
    "X60n1110_003:0050c17": "業疏(二下)云。據論罪本皆由事縛。不思厭背。師心妄造。",
    "X60n1110_003:0050c18": "如大寶積經。出家二縛。謂諸見利養也。如律緣制由",
    "X60n1110_003:0050c19": "名利故。便生有漏。因制諸戒。為防罪業。障三塗也。今",
    "X60n1110_003:0050c20": "世出家。翻種苦本。不畏沉溺。多起下業。故彼文云。又",
    "X60n1110_003:0050c21": "有二癕。謂求見他過。自覆己罪。又十誦云。未來世中。",
    "X60n1110_003:0050c22": "出家人入地獄。白衣生天者。以俗人無法在身。但專",
    "X60n1110_003:0050c23": "信故。得生天也。出家有法。為世福田。乃反毀犯。妄受",
    "X60n1110_003:0050c24": "信施。開諸惡門。令多眾生習學放逸。故四分中。為說",
    "X60n1110_003:0051a01": "利養難消。六十比丘。得無學也。六十比丘。熱血從面",
    "X60n1110_003:0051a02": "孔而出。六十比丘。畏佛語故。便退還俗。",
    "X60n1110_003:0051a03": "起過之本應先觀察",
    "X60n1110_003:0051a04": "又云。夫欲修道。於三業中。先斷財色二種。若不貪財。",
    "X60n1110_003:0051a05": "即無諂諍。若不貪色。即無熱惱。經云。背捨離欲。順菩",
    "X60n1110_003:0051a06": "提分。當修身觀。精勤一心。除世貪愛。制伏煩惱。令心",
    "X60n1110_003:0051a07": "清淨。以斷財色。成無漏善根。熏本識中成無貪種子。",
    "X60n1110_003:0051a08": "漸盡惑染。入賢聖位。經云。既非道人。又非白衣。無所",
    "X60n1110_003:0051a09": "名也。多求利故。專習唇吻。莊補華綺。戲論諍訟。遞相",
    "X60n1110_003:0051a10": "謗嫉。三毒轉強。煩惱增長。",
    "X60n1110_003:0051a11": "又云。一切苦因果。財色為本。一切樂因果。戒定為本。",
    "X60n1110_003:0051a12": "然此因果。悉在眾生心微塵中。何故不禁。經云。八萬",
    "X60n1110_003:0051a13": "四千障道罪業。悉因財色。以為根本。何以故。十方眾",
    "X60n1110_003:0051a14": "生。無始已來。為財相殺者。過微塵數。為色相殺者。數",
    "X60n1110_003:0051a15": "復過是。若有斷者。名菩薩行。名真持戒。名為賢士。名",
    "X60n1110_003:0051a16": "佛弟子。財色二事。相雖似輕。感罪尤重。河沙誑惑。由",
    "X60n1110_003:0051a17": "財色起。能壞君目。師徒夫婦等。亦壞內外親族朋友",
    "X60n1110_003:0051a18": "知識。若離財色。更無世間。人天脫苦。聖凡同贊。諸漏",
    "X60n1110_003:0051a19": "滅盡。進至佛果。為此先誡財色二種。因色生憍。因財",
    "X60n1110_003:0051a20": "生恡。憍而且恡。雖有餘德。亦不足觀。先斷財色。使功",
    "X60n1110_003:0051a21": "行成立。後聽經論。即是入道次第也。偈曰。鄙夫愛財",
    "X60n1110_003:0051a22": "色。誡汝斷貪著。由財二世苦。因色入火鑊。色能障聖",
    "X60n1110_003:0051a23": "道。財能令行薄。審諦自看心。知貪是狂錯。智避如火",
    "X60n1110_003:0051a24": "坑。頑愚不嫌惡。若犯當悔除。除已更勿作。一切有形",
    "X60n1110_003:0051b01": "類。終歸填溝壑。持戒禁情苦。後受大安樂。",
    "X60n1110_003:0051b02": "五人持律佛法住世",
    "X60n1110_003:0051b03": "資持(上一下)云。所以唯據五人者。能辨受戒等眾法故。",
    "X60n1110_003:0051b04": "所以約五千年者。論問(善見)。千年已佛法為都滅耶。答。",
    "X60n1110_003:0051b05": "不都滅。於千年中。得三達智(通達三世)。復千年中。得愛盡",
    "X60n1110_003:0051b06": "羅漢。無三達智。復千年中。得阿那含。復千年中。得斯",
    "X60n1110_003:0051b07": "陀含。復千年中。得須陀洹。學法五千歲得道。後五千",
    "X60n1110_003:0051b08": "年。學而不得道。萬歲後。經書文字滅盡。但現剃頭有",
    "X60n1110_003:0051b09": "袈裟而已。",
    "X60n1110_003:0051b10": "戒即是佛體德同故",
    "X60n1110_003:0051b11": "鈔引五百問論云。佛言。我不滅度。半月一來。又言。佛",
    "X60n1110_003:0051b12": "有二身。肉身雖去。法身在世。若敬法者。便敬佛念佛。",
    "X60n1110_003:0051b13": "若持五戒。即見法身。若護法者。便為護佛。如飲水殺",
    "X60n1110_003:0051b14": "虫之喻。又如半月說戒。即見我也。記云。三段並指戒",
    "X60n1110_003:0051b15": "即是佛。所以然者。佛有生法二身。法身復二。一理法",
    "X60n1110_003:0051b16": "身。即所證理顯。二事法身。即五分功圓。生身有生滅。",
    "X60n1110_003:0051b17": "此二法身。即是常住。故馬鳴釋於我滅後珍敬木叉",
    "X60n1110_003:0051b18": "云。示現不盡滅法身。常住世間。作究竟度故。是知佛",
    "X60n1110_003:0051b19": "本無身。全是積功修成。功德之聚。還以己德。開示群",
    "X60n1110_003:0051b20": "生。故名為戒。當知此戒。即是如來。故云若我在世無",
    "X60n1110_003:0051b21": "異此也。苟迷此旨。佛語何通。後學至此。宜切法意。",
    "X60n1110_003:0051b22": "律制雜學以妨正業",
    "X60n1110_003:0051b23": "鈔又引五分云。為知差會等學書(知事差僧及法食會集等)。不得",
    "X60n1110_003:0051b24": "為好癈業。不聽卜相。及問他吉凶。四分開學誦文書。",
    "X60n1110_003:0051c01": "及學世論。為伏外道。雜法中。新學比丘。開學筭法。十",
    "X60n1110_003:0051c02": "誦。好作文頌。莊嚴章句。是可怖畏。不得作。毗尼母論。",
    "X60n1110_003:0051c03": "佛言。吾教汝一句一偈。乃至後世應行者。即行之。不",
    "X60n1110_003:0051c04": "應行者。亦莫行之。後世比丘所說亦爾。記云。以書筭",
    "X60n1110_003:0051c05": "卜術。俗典文頌。俱是世法。非出家業。為因緣故。時復",
    "X60n1110_003:0051c06": "開之。今時釋子。名實俱喪。能書寫則稱為草聖。通俗",
    "X60n1110_003:0051c07": "典則自號文章。擇地則名為山水。卜術則呼為三命。",
    "X60n1110_003:0051c08": "豈意捨家事佛。隨順俗流之名。本圓厭世超昇。翻集",
    "X60n1110_003:0051c09": "生死之業。故智論云。學習外典。如以力割泥。泥無所",
    "X60n1110_003:0051c10": "成。而刀自損。文如視日光。令人眼暗。然往古高僧。亦",
    "X60n1110_003:0051c11": "多異學。或精草隸。或善篇章。或醫術馳名。或陰陽顯",
    "X60n1110_003:0051c12": "譽。皆謂精窮。傍涉餘宗。無非志在護持。助通佛化。故",
    "X60n1110_003:0051c13": "善戒云。若為論議。破於邪見。若二分經。一分外書。不",
    "X60n1110_003:0051c14": "犯。四分開誦。此其意耳。今或沽名邀利。附勢矜能。形",
    "X60n1110_003:0051c15": "廁方袍。心染浮俗。畢身虗度。良可哀哉。",
    "X60n1110_003:0051c16": "解行無實反輕戒律",
    "X60n1110_003:0051c17": "又鈔(中一)云。今有不肖之人。不知己身位地。妄自安託。",
    "X60n1110_003:0051c18": "云是大乘。輕弄真經。自重我教。即勝鬘經說。毗尼者",
    "X60n1110_003:0051c19": "即大乘學。智論云。八十誦者即尸波羅密。如此經論。",
    "X60n1110_003:0051c20": "不入其耳。豈不為悲。故摩耶經云。若年少比丘。親於",
    "X60n1110_003:0051c21": "眾中。毀訾毗尼。當知是為法滅之相。涅槃又云。若言",
    "X60n1110_003:0051c22": "如來。說突吉羅。如上歲數入地獄者。並是如來。方便",
    "X60n1110_003:0051c23": "怖人。如是說者。當知決定是魔經律。非佛所說。以此",
    "X60n1110_003:0051c24": "文證。如來懸知。未來有此。故先說示。以定邪正。不令",
    "X60n1110_003:0052a01": "有濫。而有同前群黨。可謂即是魔民。又遺教等經。並",
    "X60n1110_003:0052a02": "指毗尼。以為大師。若我住世。無異此也。是故違逆。自",
    "X60n1110_003:0052a03": "陷深殃。故百喻經云。昔有一師。畜二弟子。各當一脚。",
    "X60n1110_003:0052a04": "隨時按摩。其大弟子嫌彼小者。便打折其所當之脚。",
    "X60n1110_003:0052a05": "彼又嫌之。又折大者所當之脚。譬今方等學者。非於",
    "X60n1110_003:0052a06": "小乘。小乘學者又非方等。故使大聖法典。二途兼亡。",
    "X60n1110_003:0052a07": "以此證知。今日目覩。且菩薩設教。通道濟俗。有緣而",
    "X60n1110_003:0052a08": "作。不染其風。初心大士。同聲聞律儀。護譏嫌戒。性重",
    "X60n1110_003:0052a09": "無別。即涅槃經中。羅剎乞微塵浮囊。菩薩不與。譬護",
    "X60n1110_003:0052a10": "突吉羅戒也。又智論云。出家菩薩。守護戒故。不畜財",
    "X60n1110_003:0052a11": "物。以戒之功德。勝於布施。如我不殺。則施一切眾生",
    "X60n1110_003:0052a12": "之命等。以此文證。今濫學大乘者。雖非可采。言過其",
    "X60n1110_003:0052a13": "實。耻己毀犯。謬自裒揚。余曾語云。戒是小法。可宜捨",
    "X60n1110_003:0052a14": "之。便即不肯。可宜持之。又復不肯。豈非與煩惱合。卒",
    "X60n1110_003:0052a15": "難陳喻。又可悲乎。",
    "X60n1110_003:0052a16": "資持(上上)一云。十誦中。律制比丘。五夏已前。專精律部。",
    "X60n1110_003:0052a17": "若達持犯。辨比丘事。然後乃可學習經論。今越次而",
    "X60n1110_003:0052a18": "學。行既失序。入道無由。大聖呵責。終非徒爾。又彼律",
    "X60n1110_003:0052a19": "云。佛見諸比丘。不學毗尼。遂贊歎毗尼。面前贊歎波",
    "X60n1110_003:0052a20": "離持律第一。後諸上座長老比丘。從波離學律也。今",
    "X60n1110_003:0052a21": "時纔霑戒品。僧乃聽教參禪。為僧行儀。一無所曉。況",
    "X60n1110_003:0052a22": "復輕陵戒撿。毀呰毗尼。貶學律為小乘。忽持戒為執",
    "X60n1110_003:0052a23": "相。於是荒迷塵俗。肆恣兇頑。嗜柸臠自謂通方。行婬",
    "X60n1110_003:0052a24": "怒言稱達道。未窮聖旨。錯解真乘。且戒必可輕。汝何",
    "X60n1110_003:0052b01": "登壇而受。律必可毀。汝何削髮染衣。是則輕戒全是",
    "X60n1110_003:0052b02": "自輕。毀律還成自毀。妄情易習。正道難聞。㧞俗超群。",
    "X60n1110_003:0052b03": "萬中無一。請詳聖訓。能無從乎。",
    "X60n1110_003:0052b04": "又云。即今學者。專攻章記。爭馳講論。以為己能。身作",
    "X60n1110_003:0052b05": "重夷。口護輕吉。自謂精明盜相。反侵損於四方。善達",
    "X60n1110_003:0052b06": "婬科。更荒迷於三道。昏飡饜飫。尚說過中。夕飲酕醄",
    "X60n1110_003:0052b07": "猶談酒制。人前斂相。詐現威容。屏處為非。略無畏忌。",
    "X60n1110_003:0052b08": "此徒目擊。豈是誣言。良由章記之乖訛。復是師承之",
    "X60n1110_003:0052b09": "庸鄙。不令教於不令。一盲引於眾盲。皇祖真宗。於茲",
    "X60n1110_003:0052b10": "殆絕。一尋此意。不覺嗟呼。因筆斯文。益增哽痛。自非",
    "X60n1110_003:0052b11": "聖鑒。孰見余心。悲夫。",
    "X60n1110_003:0052b12": "心未涉道濫倚聖言",
    "X60n1110_003:0052b13": "鈔又云。今則心未涉道。行違大小二乘。口說無罪無",
    "X60n1110_003:0052b14": "懺。淫欲是道。記云。罪福性空。出普賢行法。婬欲是道。",
    "X60n1110_003:0052b15": "出無行經。乃大乘之通說。非止一經。為顯業相皆如",
    "X60n1110_003:0052b16": "幻故。復示業性不可得故。復示染淨同一源故。復示",
    "X60n1110_003:0052b17": "諸法唯一心故。復令眾生於諸惡中。得解脫故。非謂",
    "X60n1110_003:0052b18": "使汝作不淨行。今時為惡。傍倚此語。用飾己非。取適",
    "X60n1110_003:0052b19": "愚情。實乖聖意。楞嚴云。先斷淫心。是名如來先佛世",
    "X60n1110_003:0052b20": "尊。第一決定清淨明誨。又梵網經云。菩薩應生孝順",
    "X60n1110_003:0052b21": "心。救度一切眾生。淨法與人。而反更起一切人淫。乃",
    "X60n1110_003:0052b22": "至無慈悲心。是菩薩波羅夷罪。若專彼語。此復云何。",
    "X60n1110_003:0052b23": "悲夫悲夫。",
    "X60n1110_003:0052b24": "五邪四邪並非正命",
    "X60n1110_003:0052c01": "鈔又云。言五邪者。一謂為求利養。改常威儀。詐現異",
    "X60n1110_003:0052c02": "相。二謂說己功德。三者高聲現威。四者說己所得利",
    "X60n1110_003:0052c03": "養激動令施。五者為求利故。強占他吉凶。言四邪者。",
    "X60n1110_003:0052c04": "一方邪者。通使四方。為求衣食。二仰邪者。謂上觀星",
    "X60n1110_003:0052c05": "像乃虗之相。三者下邪。即耕田種殖種種下業。四者",
    "X60n1110_003:0052c06": "四維口食。習小小呪術。以邀利活命。此智論解也。律",
    "X60n1110_003:0052c07": "中非法說法。法說非法等。",
    "X60n1110_003:0052c08": "八財不淨長貪壞道",
    "X60n1110_003:0052c09": "鈔(中二)云。一田宅園林二種植生種。三貯積糓帛。四畜",
    "X60n1110_003:0052c10": "養人僕。五養繫禽獸。六錢寶貴物。七氈褥金鑊。八象",
    "X60n1110_003:0052c11": "金飾床。及諸重物。此之八名。經論及律盛列通數。顯",
    "X60n1110_003:0052c12": "過不應。又律經言。若有畜者。非我弟子。五分亦云。必",
    "X60n1110_003:0052c13": "定不信我之法律。由此八種。皆長貪壞道。汙染梵行。",
    "X60n1110_003:0052c14": "有得穢果。故名不淨也。乃至云。律中在事小機意狹。",
    "X60n1110_003:0052c15": "故多開畜。又涅槃云。若諸弟子無人供須。時世饑饉。",
    "X60n1110_003:0052c16": "飲食難得。為欲護持。建立正法。我聽弟子受畜金銀。",
    "X60n1110_003:0052c17": "車乘田宅糓米。貿易所須。雖聽受畜如是等物。要須",
    "X60n1110_003:0052c18": "淨施篤信檀越。記云。上明大乘。機教俱急。下明小乘。",
    "X60n1110_003:0052c19": "機教俱緩。律在事者違事故輕。則顯經宗於理。違理",
    "X60n1110_003:0052c20": "故重。小機意狹。不堪故開。反上大乘。堪任故重。世人",
    "X60n1110_003:0052c21": "反謂小乘須戒。大教通方。幾許悞哉。",
    "X60n1110_003:0052c22": "資持引律云。日月有四患故。不明不淨。不能有所照。",
    "X60n1110_003:0052c23": "亦無威神。謂阿修羅烟雲塵霧。沙門有四大患。飲酒。",
    "X60n1110_003:0052c24": "婬欲。持金銀。邪命。能令沙門。不明不淨。不能有所照。",
    "X60n1110_003:0053a01": "亦無威神。今謂沙門行淨。則佛法光輝。行既鄙穢。則",
    "X60n1110_003:0053a02": "能障蔽。故如烟也。又云。善戒經云。菩薩為利眾生故。",
    "X60n1110_003:0053a03": "聽畜憍奢耶。金銀等。愚人據此。輙擬同倫。是不思也。",
    "X60n1110_003:0053a04": "況菩薩語通在家出家。如涅槃經中。出家菩薩。遮性",
    "X60n1110_003:0053a05": "等持縱云開畜。涅槃地持俱令淨施。縱依善戒本為",
    "X60n1110_003:0053a06": "利生。今乃順己貪愛。諂詐追求。為聚積則多索無厭。",
    "X60n1110_003:0053a07": "見貧病則一毫不給。豈與大士不分高下耶。乃至云。",
    "X60n1110_003:0053a08": "原憲居于環堵。蓬戶不掩。顏淵處於陋巷。簞食瓢飲。",
    "X60n1110_003:0053a09": "晉宋高賢。齊梁達士視富貴如糞土。慕儉約為高尚。",
    "X60n1110_003:0053a10": "徧于史藉。豈不聞乎。",
    "X60n1110_003:0053a11": "鈔又云。佛世尊。欲增尚弟子。令棄鄙業。遠超三界。近",
    "X60n1110_003:0053a12": "為世範。今乃反自墜陷。自畜自捉。劇城市之商賈。信",
    "X60n1110_003:0053a13": "佛法之煙雲。反自誇陣。妄排法律。云但無貪心。豈有",
    "X60n1110_003:0053a14": "罪失。出此言者。妄自矜持。不思位是下凡。輕撥大聖",
    "X60n1110_003:0053a15": "一分之利。尚計不及俗士高逸。何異螳蜋拒輪之智。",
    "X60n1110_003:0053a16": "不殊飛蛾赴火之能。豈唯畜促長貪。方生重盜之始。",
    "X60n1110_003:0053a17": "故涅槃云。若能遠離八毒蛇法。是名清淨聖眾福田",
    "X60n1110_003:0053a18": "應為人天供養。清淨果報非肉眼所能分別。",
    "X60n1110_003:0053a19": "食是道緣制無自局",
    "X60n1110_003:0053a20": "又云。然食為大患。人誰不須。世尊一化。多先陳此故",
    "X60n1110_003:0053a21": "慰問言。乞食可得否等。古云。寺是攝十方眾僧。修道",
    "X60n1110_003:0053a22": "境界。經遊來往。無彼無此無主無客。僧理平等。同護",
    "X60n1110_003:0053a23": "佛法。飲食眾具十方同有。鳴鐘作法普集眾僧同與",
    "X60n1110_003:0053a24": "檀越。作生福之田。",
    "X60n1110_003:0053b01": "勸廣開懷利隨道擁",
    "X60n1110_003:0053b02": "又云(上並出僧綱篇)。真誠出家者。怖四怨之多苦。厭三界之",
    "X60n1110_003:0053b03": "無常。辭六親之至愛。捨五欲之深著。良由虗妄之俗",
    "X60n1110_003:0053b04": "可棄。真實之道應歸。是宜開廓遠意。降蕩鄙懷。不吝",
    "X60n1110_003:0053b05": "身財。護持正法。況僧食十方普同。彼取自分理應隨",
    "X60n1110_003:0053b06": "喜而人情忌陿。用心不等。或有閉門。限礙客僧者。不",
    "X60n1110_003:0053b07": "亦蚩乎鳴鐘本意。豈其然哉出家捨著。尤不應爾。但",
    "X60n1110_003:0053b08": "以危脆之身。不能堅護正法。浮假之命。不肯遠通僧",
    "X60n1110_003:0053b09": "食違諸佛之教。損檀越之福。傷一時眾情。塞十方僧",
    "X60n1110_003:0053b10": "路。傳謬後生。所敗遠矣。改前迷而復道。不亦善哉(慳食",
    "X60n1110_003:0053b11": "獨啖。餓鬼之業。是謂大迷)。或問僧事有限。外客無窮。以有限之食。",
    "X60n1110_003:0053b12": "供無窮之僧事必不立答曰。此乃鄙俗之淺度。瑣人",
    "X60n1110_003:0053b13": "之短懷。豈謂清智之深識。達士之高見。夫四輩之供",
    "X60n1110_003:0053b14": "養。三寶之福田。猶天地之生長。山海之受用。何有盡",
    "X60n1110_003:0053b15": "哉故佛藏經言。當一心行道。隨順法行。勿念衣食。所",
    "X60n1110_003:0053b16": "須者。如來白毫相中。一分供諸一切出家弟子。亦不",
    "X60n1110_003:0053b17": "能盡。由此言之。勤修戒行至誠護法。由道得利。以道",
    "X60n1110_003:0053b18": "通用。乃至云。俗教尚謂憂道不憂貧。況出家之士高",
    "X60n1110_003:0053b19": "超俗表。不憂護法。而憂飲食。其失大甚也。",
    "X60n1110_003:0053b20": "惡行汙家破戒廢道(世中多然引示令改)",
    "X60n1110_003:0053b21": "鈔(中二)引僧祇云。若俗人先有信心供養眾僧。造立寺",
    "X60n1110_003:0053b22": "舍。令彼退減。是名汙家。多論云。若作種種惡業。破他",
    "X60n1110_003:0053b23": "信敬善心名汙家也。作不清淨穢汙垢濁。又得惡果。",
    "X60n1110_003:0053b24": "名為惡行。又比丘凡有所求。若以種種信施物。為三",
    "X60n1110_003:0053c01": "寶自身。乃至一切。而與大臣及道俗等。皆名汙。家。何",
    "X60n1110_003:0053c02": "以故。凡出家人。無為無欲。清淨自守以修道為心。若",
    "X60n1110_003:0053c03": "為俗人。信使往來。廢亂正業非出離故。由以信施物",
    "X60n1110_003:0053c04": "與白衣故。即破前人平等好心於得物者歡喜愛樂。",
    "X60n1110_003:0053c05": "不得物者縱使賢善。無愛敬心失他前人。深厚福田。",
    "X60n1110_003:0053c06": "凡在家俗人。常於三寶。求清淨福。割損肉血以種善",
    "X60n1110_003:0053c07": "根。今出家人。反持信物。贈遺白衣俗人反於出家人",
    "X60n1110_003:0053c08": "所。生希望心。又若以小物贈遺白衣。因此起七寶塔。",
    "X60n1110_003:0053c09": "造立精舍。乃至四事。滿閻浮提。亦不如靜坐。清淨持",
    "X60n1110_003:0053c10": "戒。即是供養真實法身。",
    "X60n1110_003:0053c11": "諸文戒行門第六",
    "X60n1110_003:0053c12": "諸文戒相文第七",
    "X60n1110_003:0053c13": "約行明相",
    "X60n1110_003:0053c14": "鈔(上一標宗)云。四明相者威儀行成。隨所施造。動則稱法。",
    "X60n1110_003:0053c15": "美德光顯故名戒相。記問云。釋相篇中以戒本為相",
    "X60n1110_003:0053c16": "與此異者。答。此約行明。彼就法辨。然則行必循法。法",
    "X60n1110_003:0053c17": "必軌行。文云。動則稱法。豈不明乎。",
    "X60n1110_003:0053c18": "約法列相先敘列意",
    "X60n1110_003:0053c19": "鈔(中一釋相)云。依之修行善識其種相者。便發生定慧。克",
    "X60n1110_003:0053c20": "翦煩惱。若暗於所緣(記云。所緣即境。或可即指教相)。隨流染惑。豈能",
    "X60n1110_003:0053c21": "反流生死。方更沉輪苦趣。所以依教出相。具顯持犯。",
    "X60n1110_003:0053c22": "必準此行之庶無禍害焉(害即三塗。不唯免害。能生定慧)。記云。問。何",
    "X60n1110_003:0053c23": "者為相答。如後釋戒三科束之。一所犯境。二成犯相。",
    "X60n1110_003:0053c24": "三開不犯。總為相矣。更以義求亦為三別。一犯與不",
    "X60n1110_003:0054a01": "犯。二犯中有輕重不同。三有方便根本差別。統論其",
    "X60n1110_003:0054a02": "相。不出心境。如不更解。",
    "X60n1110_003:0054a03": "正明列相",
    "X60n1110_003:0054a04": "又云。四明戒相。語相而言。有境斯是。緣則綿亘。攝心",
    "X60n1110_003:0054a05": "通慢。今約戒本。人並誦持。文相易明。持犯非濫。自餘",
    "X60n1110_003:0054a06": "萬境。豈得漏言。準例相承。薄知綱領。",
    "X60n1110_003:0054a07": "記云。相有形狀。覧而可別。前明戒法。但述功能。次明",
    "X60n1110_003:0054a08": "戒體唯論業性。後明戒行。略示攝修。若非辨相則法",
    "X60n1110_003:0054a09": "體行三。一無所曉。何以然耶法無別法即相是法。體",
    "X60n1110_003:0054a10": "無別體。總相為體。行無別行。履相成行。是故學者。於",
    "X60n1110_003:0054a11": "此一門。深須研考。然相所在。唯指教詮。大略而言。即",
    "X60n1110_003:0054a12": "二百五十。篇聚不同。一一篇中。名種差別(名即夷殘□墮提吉。",
    "X60n1110_003:0054a13": "種即婬盜殺妄摩觸等)。一一種內。有犯不犯。一一犯中。因果輕",
    "X60n1110_003:0054a14": "重(三種方便為因。五篇正罪為果。重即夷。輕即吉。中間相望)。犯緣通別(通緣七種。一出家五",
    "X60n1110_003:0054a15": "眾。二無重病。三心相當。四無命難。五無梵難。六稱本境。七趣正果。別緣據諸戒不同。如婬具。四盜具。五成犯等)。",
    "X60n1110_003:0054a16": "舉要示相。不出列緣。緣雖少多。不出心境(列緣即上別緣。境即",
    "X60n1110_003:0054a17": "前境。心即犯心)。罪無自體。必假緣搆(緣總通別)非境不起。非心不",
    "X60n1110_003:0054a18": "成。若曉此意。類通一切。皎如指掌。",
    "X60n1110_003:0054a19": "次決篇聚五七不同",
    "X60n1110_003:0054a20": "鈔又(中一篇聚)云。今且分七五不同。具有三義則入五中",
    "X60n1110_003:0054a21": "一者名均(五篇各定無上中下之异)。二則體均(犯夷同報)三者究竟均",
    "X60n1110_003:0054a22": "(不為諸篇作方便故)不具此三。通入聚攝。而六七差分者。亦有",
    "X60n1110_003:0054a23": "義意。六中合突吉羅。以同體故(同是果罪)。七中離惡說。以",
    "X60n1110_003:0054a24": "過多故(比篇罪多。且據身口兩分。身造名惡作。口造名惡說)。問。上具張六聚名",
    "X60n1110_003:0054b01": "體。請知五篇七聚。名相如何。答。言五篇者。一波羅夷。",
    "X60n1110_003:0054b02": "二僧殘。三波逸提四提舍尼。五突吉羅。言七聚者。一",
    "X60n1110_003:0054b03": "夷。二殘。三偷蘭遮。乃至第七惡說。記云。篇聚名通不",
    "X60n1110_003:0054b04": "必偏對。唯約五七以分均雜。故疏云。縱使聚從五位。",
    "X60n1110_003:0054b05": "義具三均。篇名在七。本因雜攝是也問。若約戒本自",
    "X60n1110_003:0054b06": "有八篇。今分五七。如何相對。答。今言篇聚。不局戒本。",
    "X60n1110_003:0054b07": "但是立名。統収眾罪。若以五數。以對戒本。三十九十。",
    "X60n1110_003:0054b08": "合之為一。不定滅諍。總歸吉羅。然本立。名不逐文相。",
    "X60n1110_003:0054b09": "但使律儀所制境徧塵沙。因果重輕。統歸五七。但五",
    "X60n1110_003:0054b10": "収根本。七雜本因耳。",
    "X60n1110_003:0054b11": "示僧尼戒相廣略",
    "X60n1110_003:0054b12": "又云。問。律中僧列二百五十戒。戒本具之。尼則五百",
    "X60n1110_003:0054b13": "此言虗實(五百之言。乃出智論。與律不同。故問決之)。答。兩列定數約指為",
    "X60n1110_003:0054b14": "言(約即略也)。故諸部通言。不必依數。論其戒體。唯一無作",
    "X60n1110_003:0054b15": "約境明相。乃量塵沙。且指二百五十。以為持犯蹊徑",
    "X60n1110_003:0054b16": "耳。律中。尼有三百四十八戒。可得指此。而為所防。今",
    "X60n1110_003:0054b17": "準智論云。尼受戒法。略則五百廣則八萬。僧則略有",
    "X60n1110_003:0054b18": "二百五十。廣亦同尼律儀。",
    "X60n1110_003:0054b19": "更推三性為列相本",
    "X60n1110_003:0054b20": "(性即心體。體唯即一。隨緣逐念。乃有萬差緣念雖多。無非三種。以體召用。故云三性)。",
    "X60n1110_003:0054b21": "又云。一者善心犯戒(雖非麤惡。然是無知。結業乃輕。違制無別)。謂如僧祇",
    "X60n1110_003:0054b22": "中。知事比丘。闇於戒相。互用三寶物。隨所違者。並波",
    "X60n1110_003:0054b23": "羅夷或見他厭生。與其死具。看俗殺生。教令早與。勿",
    "X60n1110_003:0054b24": "使苦惱。此並慈心造罪。而前境違重不以無知。便開",
    "X60n1110_003:0054c01": "不犯。由是可學。皆結根本。即律文云愚癡波羅夷乃",
    "X60n1110_003:0054c02": "至吉羅亦爾。又如薩婆多云。年少比丘。不知戒相。塔",
    "X60n1110_003:0054c03": "上拔草。罪福俱得。若論來報。受罪則輕。由本善念。更",
    "X60n1110_003:0054c04": "不增若。不免地獄。由違受體。若犯性。戒具受三罪。謂",
    "X60n1110_003:0054c05": "業道也。及以違制。若犯遮戒。如壞草木。但得一罪。以",
    "X60n1110_003:0054c06": "化教中本不制故。無情可惱。若後懺洗。復本清淨。不",
    "X60n1110_003:0054c07": "同犯性。如智論云。十善戒雖懺三惡道不除等。二不",
    "X60n1110_003:0054c08": "善心者(由三毒所起也)。謂識知戒相或復闇學(即學不學)。輕慢教",
    "X60n1110_003:0054c09": "網。毀呰佛語。如明了論云。有四種麤惡意犯罪。一者",
    "X60n1110_003:0054c10": "濁重貪瞋癡心。二者不信業報。三者不惜所受戒。四",
    "X60n1110_003:0054c11": "者輕慢佛語。故心而造。則得重果。以此文證。由無慚",
    "X60n1110_003:0054c12": "愧。初無改悔是不善心。故成論云。害心殺蟻重於慈",
    "X60n1110_003:0054c13": "心殺人。由根本業重。決定受報。縱懺墮罪。業道不除。",
    "X60n1110_003:0054c14": "如十誦調達破僧。犯偷蘭已。佛令僧中悔之。而於業",
    "X60n1110_003:0054c15": "道。尚墮阿鼻故地獄經云。一作業定。二受果定。諸佛",
    "X60n1110_003:0054c16": "威神。所不能轉三無記心犯者。謂元非攝護隨流任",
    "X60n1110_003:0054c17": "性。意非善惡。汎爾而造。如比丘。方坐高談虗論費時",
    "X60n1110_003:0054c18": "損業縱放身口或手足損傷草木地土。和僧媒娶。妄",
    "X60n1110_003:0054c19": "用僧物。長衣過限。非時入俗。手觸僧器。壞身口儀。如",
    "X60n1110_003:0054c20": "是眾例。並通攝犯。唯除恒懷護持。誤妄而造。此非心",
    "X60n1110_003:0054c21": "使。不感來業。記云。無記多別初無情局無記。有情通",
    "X60n1110_003:0054c22": "三性。二就情中。報色是無記。心則通三性。三就心中。",
    "X60n1110_003:0054c23": "三心局無記。行心通三性。",
    "X60n1110_003:0054c24": "戒疏(二上)云。托善緣以興教者。如坐禪讀誦講導開悟。",
    "X60n1110_003:0055a01": "必以正命居懷制伏煩惱此名善法。方希名利。邪命",
    "X60n1110_003:0055a02": "自居。相雖是善。反成貪毒。壞心障道。勿過於此。是故",
    "X60n1110_003:0055a03": "大聖興教防之。言不善緣以興教者。如十惡等。體是",
    "X60n1110_003:0055a04": "不善。能廣三塗增惱障道故聖因過制教防之。言托",
    "X60n1110_003:0055a05": "無記緣以興教者。如草木等體雖無記。數作不已。外",
    "X60n1110_003:0055a06": "彰譏醜。內增亂心。故制防約。作者犯墮(疏約所犯境明無記。鈔據",
    "X60n1110_003:0055a07": "能犯心。以明無記。問。鈔疏何以兩异。答。疏據興教。教由境緣而制。故就境緣。以明三性。鈔明行者犯由心起。心",
    "X60n1110_003:0055a08": "雖萬差。無出三種。故就能犯心。以明三性。問。何以並引於此。答。教行雖异。無非示相。故並引之)。",
    "X60n1110_003:0055a09": "諸文戒相門第七",
    "X60n1110_003:0055a10": "諸文持犯門第八",
    "X60n1110_003:0055a11": "律行雖廣持犯為宗",
    "X60n1110_003:0055a12": "事鈔(中四)云。律宗其唯持犯。持犯之相寔深。非夫積學",
    "X60n1110_003:0055a13": "洞微。窮幽盡理者則斯義難見也。故歷代相遵。更無",
    "X60n1110_003:0055a14": "異術(音遂路也)雖少多分徑。而大旨無違。但後進雜學教",
    "X60n1110_003:0055a15": "網未諳。時過學肆詎知始末。若覈持犯。何由可識。然",
    "X60n1110_003:0055a16": "持犯之文。貫通一部。就境彰名。已在隨相。今試約義",
    "X60n1110_003:0055a17": "總論。指其綱要。舉事以顯令披尋者易矣。資持云。言",
    "X60n1110_003:0055a18": "其唯者此有二釋。謂依體起。行。行有順違。遂分持犯。",
    "X60n1110_003:0055a19": "機緣非一。制等塵沙。攝為能詮號毗尼藏。考其本制。",
    "X60n1110_003:0055a20": "非別所明。此通約教本釋也。又四分一律。初列僧尼",
    "X60n1110_003:0055a21": "戒本。是止持。飜成作犯。後二十犍度等是作持。違則",
    "X60n1110_003:0055a22": "止犯。且據大約為言。若論相兼。則一部始終。四行皆",
    "X60n1110_003:0055a23": "備。此別就部文釋也。",
    "X60n1110_003:0055a24": "止作持犯先釋其名",
    "X60n1110_003:0055b01": "(已下文義。疏鈔多同。今之所引。隨義去取。二記亦然)。",
    "X60n1110_003:0055b02": "鈔云。言止持者。方便正念護本所受。禁防身口。不造",
    "X60n1110_003:0055b03": "諸惡。目之曰止。止而無違戒。體光潔順本所受稱之",
    "X60n1110_003:0055b04": "曰持。持由止成。號止持戒。如初篇之類(上示上持。下引疏示作持)。",
    "X60n1110_003:0055b05": "戒疏云。此對不作惡法為宗。惡既已離。事須修善。必",
    "X60n1110_003:0055b06": "以策勤三業修習戒行。有善起護。名之為作。持由作",
    "X60n1110_003:0055b07": "成。故號作持如衣食四緣。威儀雜行作意防擬方成",
    "X60n1110_003:0055b08": "戒淨。此對修習善法為宗所以先後者。論(百論)云。戒相",
    "X60n1110_003:0055b09": "止。行相作。又云。惡止善行義之次第。",
    "X60n1110_003:0055b10": "鈔又云。言作犯者。出家五眾。內具三毒。我倒在懷。皷",
    "X60n1110_003:0055b11": "動身口。違理造境。名之為作。作而有違。污本所受。名",
    "X60n1110_003:0055b12": "之曰犯犯由作成。故曰作犯此對作惡法為宗。惡既",
    "X60n1110_003:0055b13": "作矣。必不修善。是故第二即明止犯。言止犯者。良以",
    "X60n1110_003:0055b14": "癡心怠慢行違本受。於諸勝業。厭不修學。故名為止。",
    "X60n1110_003:0055b15": "止而有違。反彼受願。故名為犯。此對不修善法為宗。",
    "X60n1110_003:0055b16": "行宗云。然須先了並依受體而立。由本受時不出二",
    "X60n1110_003:0055b17": "心。一者斷惡二者修善所發業性。即本願體。隨中守",
    "X60n1110_003:0055b18": "護。對分二持。反違本受。即成兩犯。",
    "X60n1110_003:0055b19": "示持犯體先出古義",
    "X60n1110_003:0055b20": "戒疏云。如昔解云。離身三邪。離口四過。意地不起。三",
    "X60n1110_003:0055b21": "不善根。名止持體。屈身禮拜。行檀放生。讚歎三寶。讀",
    "X60n1110_003:0055b22": "誦經教。意修三善對治三毒。各修諸觀。乃至離染淨",
    "X60n1110_003:0055b23": "行。慈悲四弘等。名作持體。起十不善名作犯體。止不",
    "X60n1110_003:0055b24": "禮拜。布施修慈。乃至觀行名止犯體(引古難破)。有人問曰。",
    "X60n1110_003:0055c01": "止不行施。禮拜讀誦悉為犯者。出在何律何聚所収。",
    "X60n1110_003:0055c02": "如律文云。佛不制者。不應制也。乃至智論云。不行十",
    "X60n1110_003:0055c03": "二頭陀。四無量心。不名犯戒但是於戒闕莊嚴。耳。",
    "X60n1110_003:0055c04": "次立今義先示能體",
    "X60n1110_003:0055c05": "疏又云。今更依教。立持犯體能所分別(依教謂唯據律也)。言",
    "X60n1110_003:0055c06": "能持者。即心為體。身口是具。不名為業。若不思慮。不",
    "X60n1110_003:0055c07": "成持犯。故成論云。是三種業皆但是心。離心無思。無",
    "X60n1110_003:0055c08": "身口業。又云身口者。乃是造善惡具。非善惡業體。以",
    "X60n1110_003:0055c09": "此文證。故知意思為能持犯體資持云如律結犯。並",
    "X60n1110_003:0055c10": "問何心諸不犯中例開忘誤。問論云三業皆但是心。",
    "X60n1110_003:0055c11": "此即心王。那得上定意思為體。答。心王意思。體用分",
    "X60n1110_003:0055c12": "耳。論推三業之本。故就體論。此定成業之能。故從用",
    "X60n1110_003:0055c13": "說。若爾何不如論。從體明者。答。體通四陰。用局行心。",
    "X60n1110_003:0055c14": "捨通從局論業彌顯。又復心未必是思。思必是心。體",
    "X60n1110_003:0055c15": "不兼用。用必得體。今云意思則體用齊収。義無乖異。",
    "X60n1110_003:0055c16": "問。受中作戒。色心為體。今此能持。即是隨作。何但取",
    "X60n1110_003:0055c17": "心。而不兼色。又問。唯心造業。何異大乘。又問。既簡身",
    "X60n1110_003:0055c18": "口。何以後成就門。復通三業。此恐文繁。如別所顯。",
    "X60n1110_003:0055c19": "所持犯體先示制聽(正論體相。即善惡事法。先明二教為攝法",
    "X60n1110_003:0055c20": "分齊)",
    "X60n1110_003:0055c21": "疏云。就制聽兩教。交絡互明。先出二教之意。言制教",
    "X60n1110_003:0055c22": "者。禁諸出家。有惡皆斷。名制止也。有善斯集。名制作",
    "X60n1110_003:0055c23": "也。又鈔云。制教有二。一制作作則無愆。不順有罪二。",
    "X60n1110_003:0055c24": "制止。作則有過。止則無違言聽教者。作與不作。一切",
    "X60n1110_003:0056a01": "無罪。何故須二者。若唯制無開。中下絕分。進道莫由。",
    "X60n1110_003:0056a02": "若唯開無制上行慢求。息於自勵。故須二教。攝生義",
    "X60n1110_003:0056a03": "足資持云。古師出體。化行不分。今局律宗。專依行教。",
    "X60n1110_003:0056a04": "律藏雖廣。行相極繁。制聽二門。攝無不盡。以對機不",
    "X60n1110_003:0056a05": "等。立教有殊。若不兩分。體狀交雜。先標二教。其意在",
    "X60n1110_003:0056a06": "茲。",
    "X60n1110_003:0056a07": "○正出體狀",
    "X60n1110_003:0056a08": "止持制門善惡事法",
    "X60n1110_003:0056a09": "(止持本唯收惡。由善事法。具雙持犯。約離過邊。屬止持門。就進修邊。歸後作持)。",
    "X60n1110_003:0056a10": "疏云。一者可學事制止。何者是耶。如婬通三境(人非人畜",
    "X60n1110_003:0056a11": "生也)盜分四主(上三外更如三寶物)。既是惡事。不可妄行。故須止",
    "X60n1110_003:0056a12": "也(且舉初篇二戒自餘篇聚所禁一切惡事並屬此。門)二者可學法制止。如五",
    "X60n1110_003:0056a13": "邪(即謂達五邪法)七非(即非法等具見羯磨經)。體乖聖教。明了其相。必",
    "X60n1110_003:0056a14": "不得行。故同止也。不可學事者。由心迷倒。隨境不了。",
    "X60n1110_003:0056a15": "於殺盜境。疑慮不分。望非犯位。故是止持。而心不了。",
    "X60n1110_003:0056a16": "是不可學(迷忘忍生非學可得名不可學)。二者不可學法。如四依(即乞",
    "X60n1110_003:0056a17": "食等行四依也)五邪七非(如上)三法(心念對首眾法三羯磨)。是非相濫。忘",
    "X60n1110_003:0056a18": "思不了雖未依行。故名止持。非學所知。名不可學問。",
    "X60n1110_003:0056a19": "如此生迷與愚教者。復有何異。答。愚教之徒。生來不",
    "X60n1110_003:0056a20": "學。故隨所壞。並結無知(壞即犯也)。今此不爾。素並明練。忽",
    "X60n1110_003:0056a21": "然迷忘。非學所知。故於教相無罪可結(上明惡事法。下示善事法)。",
    "X60n1110_003:0056a22": "二就止持對制門。可學事中。制必作者。如衣鉢體量",
    "X60n1110_003:0056a23": "也。言可學法者。制必須作。如三羯磨等。問此止持中。",
    "X60n1110_003:0056a24": "但得守戒而已。若有作者便同作持。今明作者豈非",
    "X60n1110_003:0056b01": "合亂答。今言制作即成止持。若不依行則是作犯。今",
    "X60n1110_003:0056b02": "順教作便成止持。如三衣一鉢。法須具有。故制畜之。",
    "X60n1110_003:0056b03": "豈非作也望無犯故。名為止持。依教奉行。又是作持。",
    "X60n1110_003:0056b04": "問。與後作持。復何別耶。答。義同意別。具二持犯。其致",
    "X60n1110_003:0056b05": "在茲。",
    "X60n1110_003:0056b06": "止持聽門唯善事法(此門不通惡事法)",
    "X60n1110_003:0056b07": "疏云。言可學事法者。謂房舍尺量。長衣廣狹。指授白",
    "X60n1110_003:0056b08": "二。加說淨法是也。於此事法亦聽作聽止。必有房財。",
    "X60n1110_003:0056b09": "理須加法。故聽作也。若有妨難。犯過衣財。不合加法。",
    "X60n1110_003:0056b10": "故聽止也。言不可學事法者。謂房財大小迷忘互生。",
    "X60n1110_003:0056b11": "作法是非。昏昧雜起。望不違教。名為止持。迷非可學。",
    "X60n1110_003:0056b12": "故不制犯。",
    "X60n1110_003:0056b13": "作持制門亦唯據善",
    "X60n1110_003:0056b14": "言可學者。並制修學。事謂衣鉢行護也。法謂一切教",
    "X60n1110_003:0056b15": "行也。並托事法進用修成而無違犯。名為作持。不敢",
    "X60n1110_003:0056b16": "違越。又是止持。問。此止持與前制門止持。復有何異。",
    "X60n1110_003:0056b17": "答。前對惡法。無由可作。名為止持。此就善法。必不違",
    "X60n1110_003:0056b18": "越名為止持。各有意致。可通解否。又鈔云。法謂教行",
    "X60n1110_003:0056b19": "也。教謂律藏。行謂對治。記云。言律藏者。復分二類。一",
    "X60n1110_003:0056b20": "者總収制作。三種羯磨。眾法如受結說恣。治諫懺擯",
    "X60n1110_003:0056b21": "等(處分枚囊等在所門)。對首即安居依止。持衣加藥之類(衣藥說淨",
    "X60n1110_003:0056b22": "等屬听門)。心念如六念責心等。二者總収眾共兩行。除羯",
    "X60n1110_003:0056b23": "磨外。律諸犍度。所制行法。如師資僧網。衣鉢行護之",
    "X60n1110_003:0056b24": "類。通有制聽具如上下兩卷。行謂對治者。如衣食房",
    "X60n1110_003:0056c01": "藥隨時起觀。行住坐臥。常爾一心之類。",
    "X60n1110_003:0056c02": "作持聽門事法局善",
    "X60n1110_003:0056c03": "疏云。就聽門中亦對法事。事謂長財房舍法謂處分",
    "X60n1110_003:0056c04": "說淨。亦有聽作聽止。如前所言(前止持聽門今作持聽門。並以房長出體",
    "X60n1110_003:0056c05": "者由。具雙持犯。故止據離過作。據策修故也)。",
    "X60n1110_003:0056c06": "通明止作容皆迷忘",
    "X60n1110_003:0056c07": "疏云。如昔解云。作持門中事法。唯可學。無不可學者。",
    "X60n1110_003:0056c08": "非此所明。亦非進修。聖不制學。不同止持。通不可學。",
    "X60n1110_003:0056c09": "以唯離過。故得明也。今解不然。不可學迷。非學能了。",
    "X60n1110_003:0056c10": "乃至四果。猶有事迷何況下凡。而能通辨。故於事法。",
    "X60n1110_003:0056c11": "無問止作。皆有迷忘。而非罪攝。何以明之。如律。長財。",
    "X60n1110_003:0056c12": "開忘不染。房舍指授。亦開想疑。既不結正。明知不犯。",
    "X60n1110_003:0056c13": "二犯體狀飜持可明",
    "X60n1110_003:0056c14": "疏云。三明作犯其狀如何。此犯所立。飜對止持。但不",
    "X60n1110_003:0056c15": "依戒行。事法有違。皆名作犯。第四止犯。以對作持所",
    "X60n1110_003:0056c16": "對事法。怠而不修。皆名止犯。此二犯中亦有可學。及",
    "X60n1110_003:0056c17": "不可學。類上持中。彼此交映。衢術歷然。",
    "X60n1110_003:0056c18": "斥古定體妄濫無歸",
    "X60n1110_003:0056c19": "資持云。昔人有立制聽二教為體。今謂二教。乃是攝",
    "X60n1110_003:0056c20": "法總科。所攝事法乃是其體故知非也。又有章門。以",
    "X60n1110_003:0056c21": "四行無作為體。謂與受體不別。今謂受隨前後。發業",
    "X60n1110_003:0056c22": "不同。云何持犯。與受不別。況兩犯無作體是不善。豈",
    "X60n1110_003:0056c23": "同受體。是亦不然。又有人立萬境為體。今謂萬境乃",
    "X60n1110_003:0056c24": "持犯之緣。非是其體。又諸戒列緣。境專一種若唯立",
    "X60n1110_003:0057a01": "境。不攝諸緣。則成局故。又婬觸麁媒。說法同宿。行坐",
    "X60n1110_003:0057a02": "乘舡。止一女境。若唯立境。則迷諸相。又如一女。六十",
    "X60n1110_003:0057a03": "三戒。若唯立境。不顯多戒。若爾母論云。犯必托境。豈",
    "X60n1110_003:0057a04": "非誠據。答。論云托境豈非犯緣。至論所犯。須云犯戒。",
    "X60n1110_003:0057a05": "豈得犯境。問如上三家。為有何失。答前已略示更為",
    "X60n1110_003:0057a06": "明之舉要為言都違祖訓。且文中自云。制聽二教以",
    "X60n1110_003:0057a07": "明顯是約教明體。那云二教即是體耶。又體狀一門。",
    "X60n1110_003:0057a08": "未見一言。談及無作及與萬境。那得於外各自強立。",
    "X60n1110_003:0057a09": "又諸章記。並科前段明二教文。以為立體。今分已下。",
    "X60n1110_003:0057a10": "正出體處自論四行□用此求有何關涉。自餘謬妄。",
    "X60n1110_003:0057a11": "何足論之。問。今。此所立指何為體。答。一教大宗豈容",
    "X60n1110_003:0057a12": "檀立。況在文昭顯。何假別求一準鈔文。如前委釋。恐",
    "X60n1110_003:0057a13": "有未悟。更略提示。如文前出二教名義。後分二教。各",
    "X60n1110_003:0057a14": "顯事法事法即體。豈復疑乎。乃至宜須研究。方見資",
    "X60n1110_003:0057a15": "深。況是一宗宏綱。萬行根本。苟迷斯旨。餘復何言。縱",
    "X60n1110_003:0057a16": "欲攝修直恐投心無所。雖云講習。終為枉費時功。聖",
    "X60n1110_003:0057a17": "意極詳。凡情罔測。棄文考體。何殊緣木求魚。強立異",
    "X60n1110_003:0057a18": "端。豈异為蛇添足。幸負反隅之識。勿封是昔之迷。搜",
    "X60n1110_003:0057a19": "括古今。決擇可否。則吾祖之道。何惠於喪乎。",
    "X60n1110_003:0057a20": "大論持犯通別分二",
    "X60n1110_003:0057a21": "資持(上一上)云。通別持犯先知名相。然後釋文謂學知",
    "X60n1110_003:0057a22": "戒相。明達持犯。於一切時護本所受。通望受體。一無",
    "X60n1110_003:0057a23": "所犯。不隨緣別。名為通持。不學無知。制通篇聚隨所",
    "X60n1110_003:0057a24": "不了無非結罪。故云通犯。隨對一境。方便遮防。行順",
    "X60n1110_003:0057b01": "本受。名為別持。違受起非。則名別犯言別有三。一制",
    "X60n1110_003:0057b02": "法別。篇聚重輕種類異故。二對境別。情與非情。三趣",
    "X60n1110_003:0057b03": "男女。道俗不同故。三犯緣別。隨戒多少。不相濫故。又",
    "X60n1110_003:0057b04": "復通別二持。俱通止作。通犯唯止犯。別犯兼兩犯。",
    "X60n1110_003:0057b05": "心用教行二双持犯",
    "X60n1110_003:0057b06": "疏云。若據心用。以明持犯。一切諸戒。並二持犯。何者",
    "X60n1110_003:0057b07": "是耶。且如婬戒順戒禁防。即止持義。觀厭現前。無思",
    "X60n1110_003:0057b08": "染穢縱有境逼三時不樂。名為作持違作止犯違止",
    "X60n1110_003:0057b09": "作犯。記云。凡持一戒。必起護心望離過邊。即成止持。",
    "X60n1110_003:0057b10": "望起護邊。復是作持兩犯亦爾違教作惡。必無對治。",
    "X60n1110_003:0057b11": "文約婬戒示相可解。此謂二持兩犯。各自相通。非謂",
    "X60n1110_003:0057b12": "持中有犯。以善惡行別。違順心乖故也(上明心用訖)。疏又",
    "X60n1110_003:0057b13": "云。若據教行。必托境生。依教奉行。作而無犯。何者是",
    "X60n1110_003:0057b14": "耶。且如三衣教遣備具不敢違侮。名為止持。如教策",
    "X60n1110_003:0057b15": "修順行不犯。名為作持。違此二持便成兩犯。可同殺",
    "X60n1110_003:0057b16": "盜有教開作。名作持耶。記云。二十六戒。此約戒本。具",
    "X60n1110_003:0057b17": "雙持者。餘並單持。是則一切作持。其必兼止。若但止",
    "X60n1110_003:0057b18": "持。未必有作。自餘羯磨衣鉢等事。則見廣律。文舉三",
    "X60n1110_003:0057b19": "衣其相甚顯資持云。二據教行即諸戒中或有教制",
    "X60n1110_003:0057b20": "奉行之者若制若聽或事或法且如三衣。依教而作",
    "X60n1110_003:0057b21": "為作持望無違犯是止持。又問云。教行雙持。別就戒",
    "X60n1110_003:0057b22": "本為有幾戒答。今為括之僧殘有二(二房制量有處分故)。三十",
    "X60n1110_003:0057b23": "有九(長衣月望長鉢長藥急施。此五有淨法。二離減六年。皆有法開。畜[狂-王+?]寶說淨付俗)。九十",
    "X60n1110_003:0057b24": "有十二(說麤教尼羯磨。開皆別德。衣開二入聚。制白足勸。有餘食法。殘宿不受。七日盡形。口法真",
    "X60n1110_003:0057c01": "實。淨問主僧斷事與欲)。提舍有二(尼拍從訶止蘭若制語知)。眾學有一(杖囊有羯",
    "X60n1110_003:0057c02": "磨開)。總二十六戒。皆二持犯。餘並單持犯耳。",
    "X60n1110_003:0057c03": "止作持犯成就處所",
    "X60n1110_003:0057c04": "疏云。若無染汙。以明止持。行前三心。得有持義謂識",
    "X60n1110_003:0057c05": "想受此之三心。非業非記流入行心。方成別業。故分",
    "X60n1110_003:0057c06": "四陰。以為二分。豈非本有戒體。外無染汙。光潔純淨。",
    "X60n1110_003:0057c07": "名之為持。三心非記受體是記故得成持也(三心中止持。此",
    "X60n1110_003:0057c08": "科可見。行心中止持。如下自明)記云。據此非持。取本受體。說名為持。",
    "X60n1110_003:0057c09": "古人因為端拱止持。以非造作任運成故。又問云。三",
    "X60n1110_003:0057c10": "心何分。答了別所緣境名識(通指六識)。取所領之相名想",
    "X60n1110_003:0057c11": "領納所緣名受(六觸因緣生。六受一一各有苦樂。不苦不樂。三受之异皆從違順。非違非",
    "X60n1110_003:0057c12": "順而生)。造作之心能趣於果名為行(六受之後。各起善不善不動等業。亦",
    "X60n1110_003:0057c13": "名六思。思即是業)。若大乘經。則受想行識列次不同(由受生想。從想",
    "X60n1110_003:0057c14": "起行。由行成識)今依小論。則識受想行。以取最初一念。了別",
    "X60n1110_003:0057c15": "之心名識。次起相像名想。次領納名受。後起思業造",
    "X60n1110_003:0057c16": "作名行。",
    "X60n1110_003:0057c17": "次示行心成就四行",
    "X60n1110_003:0057c18": "疏云(鈔同不錄)。二就治行。明止持者必入行心。方得成就。",
    "X60n1110_003:0057c19": "前之三心。不名為持。善性便有。惡無記無(此謂行心。自通三性。",
    "X60n1110_003:0057c20": "持局善性。犯局惡性)如欲離過。作意遮約或對境防。或起心護。",
    "X60n1110_003:0057c21": "豈彼無記。而得成持。若據作持。例同後止。既就境論。",
    "X60n1110_003:0057c22": "三心非分。若據二犯。行心成就前三亦無局不善性。",
    "X60n1110_003:0057c23": "善無記無(二持不貪等三善為行。二犯即貪等三毒為行)。資持云。註分善惡",
    "X60n1110_003:0057c24": "者以行心語通。恐相濫故。三善同時而不相離。三惡",
    "X60n1110_003:0058a01": "相別。其性相違作犯多是貪嗔。止犯率由癡慢。一往",
    "X60n1110_003:0058a02": "大判。非不互兼。",
    "X60n1110_003:0058a03": "疏又云。今解持犯之生。皆從法起違順教相故有持",
    "X60n1110_003:0058a04": "犯。據房為言。事法分二。各具二持。名體須顯。安有端",
    "X60n1110_003:0058a05": "坐不修為持。如殺盜等。隨境制禦。識達業相。方成前",
    "X60n1110_003:0058a06": "行。號曰止持。豈有臥地。我不殺□□□□□□□□",
    "X60n1110_003:0058a07": "戒戒隨三善。緣境而生。前立義中。約行明持。無問止",
    "X60n1110_003:0058a08": "作。前之三心。不名持犯。",
    "X60n1110_003:0058a09": "又明三業成就四行",
    "X60n1110_003:0058a10": "疏又云。言身口者。離殺等過。名身止持。受食食等。名",
    "X60n1110_003:0058a11": "身作持。離語四過。名口止持。知淨語等名口作持。身",
    "X60n1110_003:0058a12": "口二犯。反上可知。",
    "X60n1110_003:0058a13": "上對身口次就意論",
    "X60n1110_003:0058a14": "(問。前約行心。此文論意。二並心業。成就義一。何以分異。答。行是總相。意乃別配。欲顯持犯。何戒是身成。何",
    "X60n1110_003:0058a15": "戒是口成。何戒是意成。雖三業成異。必由行心造作。若據前明能持犯。以意思為體。今云。行心成就。是知",
    "X60n1110_003:0058a16": "行心意思其體是一。但配諸戒。成犯分齊。故分其異。又復前約行。心但對四位。今約三業。別配諸戒。行意",
    "X60n1110_003:0058a17": "雖同。於義乃別。問。諸戒之中。何是意成。答。律云。發心作心念作者。是也。上收諸篇遠方便。下是惡覺不攝",
    "X60n1110_003:0058a18": "意。默妄自覆。染心看女等皆果罪也。問。意成諸戒。三宗何異。答。有宗犯非制意。心念等罪。還依身口判成。",
    "X60n1110_003:0058a19": "鈔云。動身口思。記云。籌度所為事。名身口思。雖未動相。即屬身口。問。記云有宗動色成犯。律云心念乃是",
    "X60n1110_003:0058a20": "動心。何得會同。答。於一心念。兩宗判殊。空宗重緣。正據動心。有宗心念。即屬身口。豈非動色。鈔云。動身口",
    "X60n1110_003:0058a21": "思。豈不然乎。空宗約重。緣心圓宗。即瞥爾犯。問。前二結犯。據律可知。圓宗結犯。約何教義。答。前戒行門中",
    "X60n1110_003:0058a22": "已辨。可反尋之)。",
    "X60n1110_003:0058a23": "疏云。單意業中。不名持犯。故律云。單意者不名犯也。",
    "X60n1110_003:0058a24": "(單意不犯。此通兩計。有宗動身口思。空宗乃約重緣。如上可見)若爾何故律云。發心",
    "X60n1110_003:0058b01": "作。心念作皆名犯者。答。此謂發心將由身口雖未動",
    "X60n1110_003:0058b02": "相。即名為犯(此答且順有宗)。有人言制聲聞戒。於可制者言",
    "X60n1110_003:0058b03": "之。獨頭心念忽起緣非不名為犯。重緣向念。可得思",
    "X60n1110_003:0058b04": "覺。而不制約。故是犯科。所以文云。心念作也。任情兩",
    "X60n1110_003:0058b05": "取。後為正義(正符四分)。記問云。意已成就何以。前約身口",
    "X60n1110_003:0058b06": "明成就耶。答。就意辨成皆遠方便。心念果罪少分有",
    "X60n1110_003:0058b07": "之大論趣果須至身口。問。世云。小乘不制意地今那",
    "X60n1110_003:0058b08": "制耶。答此由不辨假實兩宗制限深淺故也小乘實",
    "X60n1110_003:0058b09": "宗。定不制意。動色成犯假宗制意但約重緣簡非瞥",
    "X60n1110_003:0058b10": "爾。三宗歷然。大小無濫。學者至此。宜須精究。",
    "X60n1110_003:0058b11": "止作二心有通有塞(此門四科。今但錄第二。餘見鈔中)",
    "X60n1110_003:0058b12": "鈔云。將心望境。有通有塞。言塞者持犯不相有。言通",
    "X60n1110_003:0058b13": "者。持犯自相通。如止持中有作持。作持中有止持二",
    "X60n1110_003:0058b14": "犯亦爾(塞者以止持之心。對惡境起作持之心。對善境起。通者對惡處。止時必作對治。此屬心用",
    "X60n1110_003:0058b15": "二持。對善起。作時必止離過。此屬教行二持)。若為取別。答。止中有作。收作",
    "X60n1110_003:0058b16": "成止(此約心用)。作中亦爾(通約心用教行)。舉宗歷然豈容通漫(舉宗",
    "X60n1110_003:0058b17": "之義。即如前以善惡事法并對冶離過等。分之可見)。一止作持心別(止心離過。分心進修)。",
    "X60n1110_003:0058b18": "二止作持境別(止境是惡。作境是善)。三止心對作境(上犯)。四作心",
    "X60n1110_003:0058b19": "對止境(作犯)。若就修行。解止持者。如止殺盜先修慈悲。",
    "X60n1110_003:0058b20": "少欲等行。以行成故。名為作持。望境不起。名止持。即",
    "X60n1110_003:0058b21": "止中有作也。若就修行解作持者。如欲誦戒羯磨。先",
    "X60n1110_003:0058b22": "止外緣。望離麁過名止。後善行。成名作即作中有止",
    "X60n1110_003:0058b23": "也。記云。前明二持。即心用双持。通一切戒修觀止緣。",
    "X60n1110_003:0058b24": "通約化業。並非制教。慈悲愍物行。治殺。少欲知足行",
    "X60n1110_003:0058c01": "治盜。離染淨行。治婬。如實語行治妄。又云。一切諸戒。",
    "X60n1110_003:0058c02": "皆雙持犯。以凡持一戒。必起對治禁惡名止。起持名",
    "X60n1110_003:0058c03": "作。兩犯亦爾凡所造惡。必無治故。",
    "X60n1110_003:0058c04": "鈔又云。作犯心邊有止犯(此約教行。對善事法。作犯止犯。並據犯戒。作犯。隨篇",
    "X60n1110_003:0058c05": "輕重。止犯二品。吉羅異於心用。止犯但約化業)。如人作惡。先不學善。是等類",
    "X60n1110_003:0058c06": "也(作惡語通此。謂於善事法。懈怠妄行。為作惡也。不學善者。妄行羯磨。先不學四緣。妄作木鉢先不學",
    "X60n1110_003:0058c07": "三如等法)。止犯心中有作犯(此立犯與前作犯中止犯同。名違教事法止犯也)。如",
    "X60n1110_003:0058c08": "人畜衣過日。造房不乞是(不說不乞是止。畜過妄造是作)。若望不學",
    "X60n1110_003:0058c09": "止犯(即不學無知止犯也)。無作犯。不即相成。非無後習也。記云",
    "X60n1110_003:0058c10": "後明二犯。即約教行双持。然作犯中。作惡須論犯戒。",
    "X60n1110_003:0058c11": "(義見前註)不學亦據制科(亦見前註)。此雖教行。乃約通論。後止",
    "X60n1110_003:0058c12": "犯中。所舉房長即是別戒(由教行雙持犯有通有別。通則通於制所一切善行。",
    "X60n1110_003:0058c13": "別則別在戒本二十六戒)。",
    "X60n1110_003:0058c14": "心行持犯有漸有頓",
    "X60n1110_003:0058c15": "鈔又云。若作心總斷惡意。名止持心頓。若一切諸惡",
    "X60n1110_003:0058c16": "並欲造。名作犯心頓。若諸善並修。名作持心頓若息",
    "X60n1110_003:0058c17": "修者。名止犯心頓。若論心漸。以類可知。莫非與受。體",
    "X60n1110_003:0058c18": "有違順。故持犯兩分記云。此論持犯。但望起心。與體",
    "X60n1110_003:0058c19": "違順。不同次科。對事造作。應知二持心頓。即約通持。",
    "X60n1110_003:0058c20": "望本受體塵沙事法。發無邊善。兩犯亦爾。若論作犯。",
    "X60n1110_003:0058c21": "對緣正作。自隨前犯。此中止是泛爾起心可望本受",
    "X60n1110_003:0058c22": "通犯吉罪。止犯漸頓。如下別解。",
    "X60n1110_003:0058c23": "鈔又云。二對行說。唯漸非頓。以一行中。不得備修。餘",
    "X60n1110_003:0058c24": "行故作持名漸也。止持漸者。如正修慈心。不得修餘",
    "X60n1110_003:0059a01": "對治也。作犯唯漸。不可頓犯一切戒故。",
    "X60n1110_003:0059a02": "止犯一位別明漸頓(止犯有二事法。止犯唯慚非頓。此門唯明",
    "X60n1110_003:0059a03": "不學。無知止犯)",
    "X60n1110_003:0059a04": "鈔又云。不學無知。相對解漸頓。不學之罪元起。無知",
    "X60n1110_003:0059a05": "之罪。緣而不了後生故漸。文云。五歲不誦戒羯磨。方",
    "X60n1110_003:0059a06": "得罪故(此證漸犯)。不學之罪。通有漸頓。如要心可學境上",
    "X60n1110_003:0059a07": "作不學意。於一一法上。頓得不學罪。以初受時皆發",
    "X60n1110_003:0059a08": "得故。今違願體。頓得多罪。云何為漸。若要心不學羯",
    "X60n1110_003:0059a09": "磨。於餘悉學。望羯磨邊。犯一止罪名漸。若論無知唯",
    "X60n1110_003:0059a10": "漸者。謂緣不了。方結無知罪。一心不備緣唯漸。記云。",
    "X60n1110_003:0059a11": "不學約心。無知隨事。心有總別。故通漸頓。事不並修。",
    "X60n1110_003:0059a12": "故唯局漸。又不學罪。凡經兩結。若初起心。漸頓隨犯。",
    "X60n1110_003:0059a13": "如此所明。至後無知。隨事復結。如下句法。",
    "X60n1110_003:0059a14": "不學無知罪有輕重",
    "X60n1110_003:0059a15": "鈔又問云。此不學無知。二罪是何。答。有人言並是吉",
    "X60n1110_003:0059a16": "羅。今解言。不學吉羅。無知有二。若全根本無知得重",
    "X60n1110_003:0059a17": "故律云。重增無知波逸提(見不攝耳戒也)。若疑者得輕。是吉",
    "X60n1110_003:0059a18": "羅也。記問云。不學罪為出何處。答。受戒說相。即制依",
    "X60n1110_003:0059a19": "師。今違此教。故結吉罪。",
    "X60n1110_003:0059a20": "不學無知約教行根",
    "X60n1110_003:0059a21": "鈔又云。言就教者。學據始終(此開學人)。不學即結(此結不學人)。",
    "X60n1110_003:0059a22": "無知之罪。五夏後結。記云。上明不學。學謂持奉。必無",
    "X60n1110_003:0059a23": "中廢。故言始終。始據初受。終約盡形。下明無知限五",
    "X60n1110_003:0059a24": "夏者。受戒法中。制五夏學。有所未知。未即結罪。五夏",
    "X60n1110_003:0059b01": "已後。於事不了。顯是懈慢。故隨結犯。",
    "X60n1110_003:0059b02": "對行者。恐心逸蕩。自恃小解。望齊賢聖。故學通一形。",
    "X60n1110_003:0059b03": "優劣相降。文云。五歲智慧比丘。從十歲知慧比丘受",
    "X60n1110_003:0059b04": "依止。乃至五分法身成立。方離依止。記云。五夏離師。",
    "X60n1110_003:0059b05": "此據教限。若約成行。至聖乃已。雖非違教。非不違行。",
    "X60n1110_003:0059b06": "逸蕩是縱放。齊聖即貢高。優劣不限夏數。但優於己。",
    "X60n1110_003:0059b07": "遞互相師。故云相降。",
    "X60n1110_003:0059b08": "約根者。若根利易悟。始終二罪。以不學故。有無知也。",
    "X60n1110_003:0059b09": "若鈍根難悟。始終不學。無無知罪。非力分故。故律云。",
    "X60n1110_003:0059b10": "愚癡比丘。盡形依止。記云。若論不學。通據始終。三根",
    "X60n1110_003:0059b11": "無異。無知之罪。位分三別。上根不待五夏。故云始終",
    "X60n1110_003:0059b12": "二罪(問。既云利根。即是學人。如何結罪。答。根雖上科。志惰不學。故結犯也)。中根五夏後",
    "X60n1110_003:0059b13": "結(義見前〔利〕故不復出)。下根一向不結(制須盡形依止)。文明利鈍。不顯",
    "X60n1110_003:0059b14": "中根。義取前科。則三根備矣。",
    "X60n1110_003:0059b15": "持犯優劣約法位論(此門甚廣。今乃略引)",
    "X60n1110_003:0059b16": "鈔又云。約法而言。四種不同。一威儀戒。二護根戒。三",
    "X60n1110_003:0059b17": "定共戒。四道共戒。初一外凡。假名僧戒。中二內凡。和",
    "X60n1110_003:0059b18": "合僧戒。後一聖人。真實僧戒。德行優劣。三品殊異。持",
    "X60n1110_003:0059b19": "威儀戒弱。護根持勝。以制心故。乃至道共為勝。記云。",
    "X60n1110_003:0059b20": "威儀者。隨境別護。禁身口故。護根者。通攝六根。制於",
    "X60n1110_003:0059b21": "心故。定共與禪定俱發故。道共斷惑證道同時得故。",
    "X60n1110_003:0059b22": "上二散業。三是定故。四無漏業。據戒唯有三位。上二",
    "X60n1110_003:0059b23": "並得別脫。但約內外兩凡。麁細分之。威儀通凡聖。道",
    "X60n1110_003:0059b24": "共唯局聖。中二相望。通局可知。又云。以四戒配對三",
    "X60n1110_003:0059c01": "位。外凡散修事觀。未緣諦理。無實德故。名為假名。即",
    "X60n1110_003:0059c02": "五停心。總別相念。及薄地凡夫也。內凡多在定心。緣",
    "X60n1110_003:0059c03": "四諦境。分見真理。名為和合。即煖頂忍世第一也。初",
    "X60n1110_003:0059c04": "果已去。證真諦理。號真實僧。",
    "X60n1110_003:0059c05": "鈔又云。二就位。無學人德圓。故戒行勝。三果(謂三位果人也)",
    "X60n1110_003:0059c06": "企求未息。戒行為劣。內凡外凡。相望漸弱。記問云。二",
    "X60n1110_003:0059c07": "門並明人法。如何取別。答。前是約位顯法。後即就位",
    "X60n1110_003:0059c08": "細分(□□□下示犯)。",
    "X60n1110_003:0059c09": "鈔又云。初約位分。無學悞犯故輕。三果故犯為重。三",
    "X60n1110_003:0059c10": "果無漏力強。雖犯亦輕(兩云三果。即指初二三三位也。犯之言通合遮性。如記可",
    "X60n1110_003:0059c11": "見。對凡是重。故云亦輕)。內凡道劣故重。乃至外凡相比可知。記",
    "X60n1110_003:0059c12": "云。初門為三。初學無學相望。無學見思已盡。故無故",
    "X60n1110_003:0059c13": "犯。事習未忘。故容有悞。三果殘思未盡。容有故心(上二",
    "X60n1110_003:0059c14": "俱犯遮戒)。初二兩果。欲惑未盡。故心犯性。但不造他。復不",
    "X60n1110_003:0059c15": "結業。不受總報。與凡為異(須斯二尼。怨逼受樂。如受戒引)。次約聖凡",
    "X60n1110_003:0059c16": "相望。聖人見理。業不集故。內凡未證。惑全在故。三約",
    "X60n1110_003:0059c17": "內外相望。乃至者。合云內凡分見真理。定慧力強故",
    "X60n1110_003:0059c18": "輕。外凡未緣諦理。事行道劣故重。上約四位相望。總",
    "X60n1110_003:0059c19": "而為言。無學最劣。五停最優。中間互通。準前可解。文",
    "X60n1110_003:0059c20": "中且舉行位。故至外凡。更通薄地。極為優矣(此門〔卜〕科。今且",
    "X60n1110_003:0059c21": "略引凡聖行位。以顯優劣)。",
    "X60n1110_003:0059c22": "不學無知對學不學人有開有結",
    "X60n1110_003:0059c23": "鈔又云。不學無知者其相微隱初且敘結。然後例開。",
    "X60n1110_003:0059c24": "言其犯相者。謂受戒已來。勤學三藏。於境迷妄。遇緣",
    "X60n1110_003:0060a01": "而造者。隨相境想具之(律中諸戒之後。皆有境想句法根本枝條並開)。若由",
    "X60n1110_003:0060a02": "來不學事法無知。觸便違犯者。佛言。隨所作結根本。",
    "X60n1110_003:0060a03": "更增無知罪。",
    "X60n1110_003:0060a04": "學不學人各有三品并詳示不學無知開",
    "X60n1110_003:0060a05": "結之異",
    "X60n1110_003:0060a06": "資持問云。何名為學。答。凡學有二。一教二行。教以照",
    "X60n1110_003:0060a07": "□。行以踐教。非但尋文即名為學。故疏云。佛立教相。",
    "X60n1110_003:0060a08": "□為奉行。若但讀誦。非本意也。如戒名眾學。豈得讀",
    "X60n1110_003:0060a09": "又耶。又若徒行。復不名學。縱令持奉。猶不免過。疏云。",
    "X60n1110_003:0060a10": "若於二持。雖不違負。望非明決。不名為福。故知學者。",
    "X60n1110_003:0060a11": "止是稱教修行。教行相循。方名為學。至如顏淵好學",
    "X60n1110_003:0060a12": "不遷怒。不二過。楊雄談學。行之為上。言之為次。在儒",
    "X60n1110_003:0060a13": "尚然。況超世㧞俗之教。而專以文字為學耶。今時學",
    "X60n1110_003:0060a14": "律。解無所曉。行不可觀。放情造過。殊無慚耻。輙謂我",
    "X60n1110_003:0060a15": "是學人。免無知罪。此乃自欺。罪何可免。又復矜持。吾",
    "X60n1110_003:0060a16": "縱犯過。業亦非重。猶如鐵鉢。入水能浮。此又不聞。淨",
    "X60n1110_003:0060a17": "心誡觀云。知而故違。重不知者。今欲曉不句法。必須",
    "X60n1110_003:0060a18": "準律分相。但取下壇已來。期心持戒。專依師範。咨稟",
    "X60n1110_003:0060a19": "法訓。兢兢守護。不敢妄違。則名為學。此分三種。一者",
    "X60n1110_003:0060a20": "久學。解行成立。如文所敘。二者初學。雖學未通。如漸",
    "X60n1110_003:0060a21": "頓說(上二依三學次第學)。三者未學。謂勤求道果。期後習律。如",
    "X60n1110_003:0060a22": "毀毗尼。不犯所開(此開不次第學)。如上三人。一向不結不學",
    "X60n1110_003:0060a23": "無知。次明不學。亦分三種。一者始下壇場。或亦混流",
    "X60n1110_003:0060a24": "俗。或越學餘宗。或禮誦等業。忽慢戒律。都無知者。如",
    "X60n1110_003:0060b01": "文所序。二者雖復學習。不專持奉。目矚耳聽。心背行",
    "X60n1110_003:0060b02": "違。知而故犯。末世多然。準上疏文。不名為學。三者先",
    "X60n1110_003:0060b03": "曾秉持。守心不固。中道而廢。還為不學。此等三科。一",
    "X60n1110_003:0060b04": "切事法。隨有不了。若持若犯。皆結二罪。如此格量。粗",
    "X60n1110_003:0060b05": "分途徑矣。問。下開句法。為是學人。為不學人。答。此科",
    "X60n1110_003:0060b06": "正論不學無知。結犯分齊。學人一向無罪。何用句法",
    "X60n1110_003:0060b07": "揀之。古來章記。例以學不學人。相參而說。傳迷來久。",
    "X60n1110_003:0060b08": "見此好為一悟。",
    "X60n1110_003:0060b09": "二九句法略示總義",
    "X60n1110_003:0060b10": "資持又云。此二九句。即能所體狀。相對而論。所體有",
    "X60n1110_003:0060b11": "二。即事與法。事法之下各帶犯相。能體有三。一識。二",
    "X60n1110_003:0060b12": "疑。三不識。以此三心。歷事歷犯。各有三心。交絡互織。",
    "X60n1110_003:0060b13": "則成九句(法中亦爾)。即上事犯。心容迷倒。復為九句。此之",
    "X60n1110_003:0060b14": "二九。披括心境。用歷一切塵沙事法。撿察心行。無不",
    "X60n1110_003:0060b15": "通達。事法無量。二九遍該。楷模一定。故云方軌。",
    "X60n1110_003:0060b16": "復示事法及犯名義",
    "X60n1110_003:0060b17": "資持又云。止作二門。一切事法。隨一事法。必兼於犯。",
    "X60n1110_003:0060b18": "且如婬戒。犯不淨。共畜生等。即是事也。波羅夷者。即",
    "X60n1110_003:0060b19": "名犯也。乃至眾學齊整着內衣。是事應當學。即犯。此",
    "X60n1110_003:0060b20": "就總論。若約別說。一婬戒中。自造怨逼。方便輕重。境",
    "X60n1110_003:0060b21": "想差別。種種別相。皆名為事。法亦如之。是知事法乃",
    "X60n1110_003:0060b22": "有無窮。犯則不出六聚。",
    "X60n1110_003:0060b23": "不學無知事開犯結",
    "X60n1110_003:0060b24": "資持準疏云。罪是可學。若有迷者。皆結其罪。彼則具",
    "X60n1110_003:0060c01": "明犯結。又云。由不識事。境非可學(事開)。不妨於犯。是可",
    "X60n1110_003:0060c02": "學故(犯結)。有斯明據。復何所疑。問。一等是迷。何有開結",
    "X60n1110_003:0060c03": "不同。答。事是現對造修。心想容生遺忘。犯是冥緣教",
    "X60n1110_003:0060c04": "相。有迷還是無知。縱令先已學通。還制後心惰怠。細",
    "X60n1110_003:0060c05": "詳聖意。諒不徒然。",
    "X60n1110_003:0060c06": "遮性二戒二難否",
    "X60n1110_003:0060c07": "若是性戒。一向不開。豈得殺他誑他。而自活命。唯婬",
    "X60n1110_003:0060c08": "一戒。開與境合。三時無染。以不損境。餘則唯制。文云。",
    "X60n1110_003:0060c09": "我為弟子結戒已。寧死不犯。若論遮戒。有開不開。道",
    "X60n1110_003:0060c10": "力既成。至死不毀。如草繫海板等例。記云。上根不開。",
    "X60n1110_003:0060c11": "非教不開。但上根之士法。輕生護遮。同性故也。",
    "X60n1110_003:0060c12": "諸文持犯門第八",
    "X60n1110_003:0060c13": "諸文懺悔門第九",
    "X60n1110_003:0060c14": "有犯雖懺無宜自拒",
    "X60n1110_003:0060c15": "業疏(四下)云。但以五濁澆風。皷扇塵境。不能制割。遂與",
    "X60n1110_003:0060c16": "犯同。若不清蕩。未曰智人。覆藏瑕疵。終歸顯露。故當",
    "X60n1110_003:0060c17": "及時早懺。不可後世悔之。今多憍伐自矜。謂能拒抗",
    "X60n1110_003:0060c18": "前惡。深須量度。是何位人。然後自高。可得度世。不然",
    "X60n1110_003:0060c19": "縱毒。知何不經。生後苦楚。孰難遭遇。故論說言。地獄",
    "X60n1110_003:0060c20": "中陰身。猶如鎔鐵聚。熱惱燒然苦。不可得譬喻。宜當",
    "X60n1110_003:0060c21": "除懈怠。晝夜不休息。精勤修聖道。必使盡苦際。斯聖",
    "X60n1110_003:0060c22": "言量也。同舟各審知之。",
    "X60n1110_003:0060c23": "濟緣釋云。時數漸減為劫濁。邪執堅固為見濁。催年",
    "X60n1110_003:0060c24": "促壽為命濁。三毒猛盛為煩惱濁。分別妄計為眾生",
    "X60n1110_003:0061a01": "濁。皆非清淨。故並名濁。亦名五滓。即是有情無情二",
    "X60n1110_003:0061a02": "種世間。劫減情浮。逐境造業。又事鈔(中四)云。夫結成罪",
    "X60n1110_003:0061a03": "種。理須懺除。則形清心淨。應同僧法故。",
    "X60n1110_003:0061a04": "薩婆多云。無有一法。疾於心者。不可以暫惡便永棄",
    "X60n1110_003:0061a05": "之。故須懺悔。涅槃亦云。如我訶責毀禁之人。令彼自",
    "X60n1110_003:0061a06": "責。護持禁戒。說三惡道。為修善故。然遂古之師。並施",
    "X60n1110_003:0061a07": "悔法。增減隱顯。臆課者多。照教無文。撿行違律。故佛",
    "X60n1110_003:0061a08": "言。有犯不能悔。又不能如法懺。是為愚人。聖教極明。",
    "X60n1110_003:0061a09": "但不信受。今欲定其綱位。格其心境。使是非鏡其耳",
    "X60n1110_003:0061a10": "目。得失明其能所者。則何患妄業不除。妄心無託。則",
    "X60n1110_003:0061a11": "為聖歎矣。故文云。有二種智。一者有犯能見。二見罪",
    "X60n1110_003:0061a12": "能如法懺也。",
    "X60n1110_003:0061a13": "推罪因起生媿興治",
    "X60n1110_003:0061a14": "業疏云。凡罪生也。托因從緣。因即妄心。非有謂有。隨",
    "X60n1110_003:0061a15": "有興我。便計彼此。即起集業。故經說言。一切諸法。自",
    "X60n1110_003:0061a16": "本來今。性相空寂。而眾生虗妄橫計得失彼我。起不",
    "X60n1110_003:0061a17": "善念。造眾惡業。輪回五道。億劫不出。二者妄緣境有",
    "X60n1110_003:0061a18": "色心。由之造業。不知心徧。妄謂他有。還緣自心。故反",
    "X60n1110_003:0061a19": "纏褁。如說三界上下法。我說皆是心。向造諸業。但知",
    "X60n1110_003:0061a20": "唯心。則無分別。是彼此也。既識起因。能感後習。一感",
    "X60n1110_003:0061a21": "種類。相續而起。二招苦報。生後當受。今改前非。將修",
    "X60n1110_003:0061a22": "後是。從緣生滅。斯苦世法。於彼惡業。特生厭賤。發重",
    "X60n1110_003:0061a23": "慚愧。立對治過。洗心懺悔。懺者梵語。本曰懺摩。唐言",
    "X60n1110_003:0061a24": "悔往。亦云卑敬。存二方言。故曰懺悔。懺字後立。非此",
    "X60n1110_003:0061b01": "書也。取其義意。謂不造新。則此懺謂止斷未來非。悔",
    "X60n1110_003:0061b02": "謂恥心於往犯。由斯善故。已起無緣。當生無續。雙礙",
    "X60n1110_003:0061b03": "緣讀。說名行除。又由斯善。來感樂報。差彼苦緣。名為",
    "X60n1110_003:0061b04": "報除。若欲懺者。略知此意。",
    "X60n1110_003:0061b05": "又云。犯從妄起。罪假緣生。妄體本空。緣生無性。了知",
    "X60n1110_003:0061b06": "妄本。則犯相何依。識達緣生。則罪根叵得。是以忽追",
    "X60n1110_003:0061b07": "所犯。深恨前非。仰對勝緣。盡披肝膽。罪從心起。還逐",
    "X60n1110_003:0061b08": "心亡。既伏現因。不牽後果。犯而不悔。業苦何窮。有智",
    "X60n1110_003:0061b09": "識非。義無隱覆故也。",
    "X60n1110_003:0061b10": "事鈔云。初中起業。要托三毒而生。然毒之所起。我心",
    "X60n1110_003:0061b11": "為本。此義廣張。行人須識。如懺法中。具明業相。今略",
    "X60n1110_003:0061b12": "述起罪。必三約性而生(三性文見戒相中)。受報淺深。並由意",
    "X60n1110_003:0061b13": "業為本。記云。業無自性。必假緣生。緣雖眾多不出心",
    "X60n1110_003:0061b14": "境。由境發毒。構造成業。境是外緣。毒從內發。故明起",
    "X60n1110_003:0061b15": "業。唯推三毒。毒從我生。我即妄計。即斯妄計。是業之",
    "X60n1110_003:0061b16": "本。故名妄業。經云。一切業障海。皆從妄想生。諦求妄",
    "X60n1110_003:0061b17": "本。畢竟無依。但是一心。隨緣不覺。以不覺故。硜然計",
    "X60n1110_003:0061b18": "我。由我起毒。因毒生業。業成感果。果全是苦。苦即生",
    "X60n1110_003:0061b19": "死。流浪出沒。造受更資。如是億劫。莫知所止。從本至",
    "X60n1110_003:0061b20": "末。就果推因。略識妄源。粗知苦本。諸賢覽此。豈不自",
    "X60n1110_003:0061b21": "思。悲夫。",
    "X60n1110_003:0061b22": "定不定業可不可懺",
    "X60n1110_003:0061b23": "業疏又云。然雖開懺。經論不同。如十地中(十地論也)。作業",
    "X60n1110_003:0061b24": "定故。則不可轉。如涅槃中。有慚愧者罪則非有。無慚",
    "X60n1110_003:0061c01": "愧者罪則非無。斯是了義。定業難絕。故有解言。所有",
    "X60n1110_003:0061c02": "重業。三時中定(未作正作作已三時有心。故云定也)。報不定者(雖三時有心。猶",
    "X60n1110_003:0061c03": "含輕重。故報不定也)。遇緣可轉(遇緣即懺悔也)。則有相除。如造重惡定",
    "X60n1110_003:0061c04": "生報受。以報可轉。便加懺悔。由此懺善。亦居生報。奪",
    "X60n1110_003:0061c05": "惡不受。一差永定。故名報除。由行善故。亦是行除。若",
    "X60n1110_003:0061c06": "時報俱定(未作正作作已三心俱重。為時定。三心既重。報不可差。故名報定)。不可不",
    "X60n1110_003:0061c07": "受。則轉重令輕。如闍王之懺。亦名報行兩除。若時不",
    "X60n1110_003:0061c08": "定報定(此句謂三時中用心。重輕不定。雖是輕心。亦有罪報。故云報定。若是重心。報定可知也)。",
    "X60n1110_003:0061c09": "及時報俱不定者(此句謂三時中用心。有無不定。有心有報。無心無報。故報不定)。此",
    "X60n1110_003:0061c10": "造業微。易懺伏也(凡起心造罪。初中後心有無輕重。各有八句。如資持中四下持犯篇。",
    "X60n1110_003:0061c11": "有圖可見。今疏云。三時中定。即有無中第一俱有句也。又云。時報俱不定。即有無中間六句也。疏缺第八俱無",
    "X60n1110_003:0061c12": "一句。又疏云。若時報俱定。即輕重中第一俱重句也。又云。若時不定。報定即輕重中間六句也。疏缺第八俱輕",
    "X60n1110_003:0061c13": "一句)。",
    "X60n1110_003:0061c14": "化制業惑理事伏滅",
    "X60n1110_003:0061c15": "又云。問。上明懺者。為斷為伏。答。經說為滅(即上涅槃)。論說",
    "X60n1110_003:0061c16": "為伏(即上十地)。據實為言。懺不滅惑。但易奪抑伏耳。要得",
    "X60n1110_003:0061c17": "無我。方伏不起(內凡已上。分見無我。方伏不起。爾前尚起)。比丘犯戒。依律",
    "X60n1110_003:0061c18": "懺者。性罪正業隨至治際(性對遮為言。正對化為言。比丘犯性惡之戒。一有正",
    "X60n1110_003:0061c19": "業名化罪。一違禁律名制罪。制罪依律懺。化罪須待破惑。故云治際也)。遮罪非情。依法",
    "X60n1110_003:0061c20": "滅也。又解云。解惑(以脅破惑。故云解惑。即下涯懺空行等是)與事(即下事滅等)。",
    "X60n1110_003:0061c21": "名實不同。何者是耶。事滅有行(以事滅事故云有行)。迭相抑伏。",
    "X60n1110_003:0061c22": "後勝相遣。若上品惡業。下品懺者。非其敵對故。強者",
    "X60n1110_003:0061c23": "先牽。故惡不滅。要須還起。上品善業抑伏惡也。中下",
    "X60n1110_003:0061c24": "相對。餘可準知。理懺空行。達理為先。下解斷上惑(下解",
    "X60n1110_003:0062a01": "即見道。上惑即見惑)。上解斷下惑也(上解即修道。下惑即思惑)。何以知然。如",
    "X60n1110_003:0062a02": "諸見等。無始名重。誰謂是非。作意窮尋。一見永見。如",
    "X60n1110_003:0062a03": "析石喻也。但思擇我。畢竟無從。於此生忍。則無生解。",
    "X60n1110_003:0062a04": "貪瞋等惑。緣翳事深。人竝知非。無由卒捨。故至七學。",
    "X60n1110_003:0062a05": "(三果四向名七學人)猶被纏之。要須方便聖智乃斷。如藕絲喻。",
    "X60n1110_003:0062a06": "羯磨經注引律云。有二種人。一者愚癡。謂不見犯。雖",
    "X60n1110_003:0062a07": "見犯。不能如法懺悔。二者智人。即反上句。未曾有經",
    "X60n1110_003:0062a08": "云。前心作惡。如雲覆日。後心起善。如炬消闇。故知經",
    "X60n1110_003:0062a09": "律。俱明懺悔。然懺法多種。若作事懺。但能伏業易奪。",
    "X60n1110_003:0062a10": "若作理懺。則能燋業滅業。先論利根。依理斷業。如涅",
    "X60n1110_003:0062a11": "槃經云。若有修習身戒心慧。能觀諸法。同如虗空。設",
    "X60n1110_003:0062a12": "作惡業。思惟觀察。能轉地獄重報。現世輕受。若於小",
    "X60n1110_003:0062a13": "罪。不能自出。心初無悔。不能修善。覆藏瑕疵。雖有善",
    "X60n1110_003:0062a14": "業。為罪垢汙。現世輕報。轉為地獄極重惡果。是謂愚",
    "X60n1110_003:0062a15": "癡。若犯四重五逆謗法。名為破戒。有因緣故。則可拔",
    "X60n1110_003:0062a16": "濟。若披法服。常懷慚愧。生護法心。建立正法。我說是",
    "X60n1110_003:0062a17": "人。不名破戒。成實論云。有我心者。則業煩惱集。若無",
    "X60n1110_003:0062a18": "我愛。則諸業不能得報。以不具故。未曾有經云。夫人",
    "X60n1110_003:0062a19": "修福離罪。須近明師。修習智慧。悔重惡業。華嚴經云。",
    "X60n1110_003:0062a20": "譬如幻師。能幻人目。諸業如是。若如是知。是名清淨",
    "X60n1110_003:0062a21": "真實悔過。二者鈍根依事懺者。若依大乘。則佛名方",
    "X60n1110_003:0062a22": "等。具列行儀。依法懺悔。要須相現。準教驗心。若依律",
    "X60n1110_003:0062a23": "宗。必須識於罪名種相。隨有牒懺。若疑不識。不合加",
    "X60n1110_003:0062a24": "法。唯除不學者。隨犯結根本。此但滅犯戒罪也。故智",
    "X60n1110_003:0062b01": "度論云。戒律中雖復微細。懺則清淨。犯十善戒雖懺。",
    "X60n1110_003:0062b02": "三惡道罪不除。如比丘犯諸性戒等是。",
    "X60n1110_003:0062b03": "鈔引明了論解云。破戒得罪。輕重不定。有重心破輕",
    "X60n1110_003:0062b04": "戒。得罪重。無慚羞心。作無畏難。或由見起。謂無因果。",
    "X60n1110_003:0062b05": "或由不信生。謂非佛制等。若由如此心破。得罪便重。",
    "X60n1110_003:0062b06": "若不由如此心。偶爾破戒。重翻成輕。",
    "X60n1110_003:0062b07": "窮究罪源理事行懺",
    "X60n1110_003:0062b08": "業疏又云。初依理者。要識心本。是大乘理。其體清淨。",
    "X60n1110_003:0062b09": "妙用虗通。妄想故垢。知垢是心。意言不生。外塵自遣。",
    "X60n1110_003:0062b10": "何以故。本不了心。妄取塵境。隨境起業。業生妄受。今",
    "X60n1110_003:0062b11": "達本妄。體虗不實。自恥往業。妄搆所造。如蚕作蠒。非",
    "X60n1110_003:0062b12": "他所纏。深生慚愧。誓斷妄習。如斯念念不妄境緣。無",
    "X60n1110_003:0062b13": "量罪垢。自然除靜。二者事懺。如世常行。或依堂塔。或",
    "X60n1110_003:0062b14": "依繕造。佛名經教。禮誦諸業。皆緣事起。依此運心。隨",
    "X60n1110_003:0062b15": "所興起。計功分課。稱情愛戀。違意憎嫌。此不淨心。未",
    "X60n1110_003:0062b16": "足除罪。要先折伏人我貪競。衘悲自咎。曲身退迹。推",
    "X60n1110_003:0062b17": "舉於他。以事抑故。由我惑壯。不解思微。屈苦低抑。猶",
    "X60n1110_003:0062b18": "不可伏。何況特懺。用以為功。所以大聖。布此良規。正",
    "X60n1110_003:0062b19": "治我等麤重人也。萬五千佛。日須一徧。阿彌陀佛。日",
    "X60n1110_003:0062b20": "十萬徧。如是讀誦。營事諸業。並定頭數。計功自勵。若",
    "X60n1110_003:0062b21": "有不至。此即懈怠。何名畏罪。即地獄人。如是鞭心。如",
    "X60n1110_003:0062b22": "是立志。雖名麤業。世中罕有。縱或行者。多著名利。諂",
    "X60n1110_003:0062b23": "誑自高。復是輭賊。羅剎妻也。若欲行時。須具五緣。一",
    "X60n1110_003:0062b24": "請十方諸佛菩薩等。為明證人。以我心微。假強緣故。",
    "X60n1110_003:0062c01": "如諸佛等。常在目前。但罪垢故。如盲不見。動心緣事。",
    "X60n1110_003:0062c02": "佛已先知。何況淨眼對面行罪。深可慚也。故諸行人。",
    "X60n1110_003:0062c03": "若微起惡。常思佛前。則愧息也。二誦經呪。為妙藥也。",
    "X60n1110_003:0062c04": "隨經能治。但不至心。若不專緣。情則馳散。故制束心。",
    "X60n1110_003:0062c05": "在於口也。三說己罪名。如涅槃說。為惡不善等。四立",
    "X60n1110_003:0062c06": "誓言。從今已往。福始罪終。乃至成佛。懺悔本宗。斯為",
    "X60n1110_003:0062c07": "要也。故雖行懺。後出懺場。還尋故惡者。由本結心。不",
    "X60n1110_003:0062c08": "牢固耳。所以諸習。還相圍繞。可不見耶。五如教明證。",
    "X60n1110_003:0062c09": "當緣塵境。或夢或覺。非是妄心之所變耶。又非魔鬼",
    "X60n1110_003:0062c10": "之所惑耶。若是魔者。我之所行未出魔境。魔何由來。",
    "X60n1110_003:0062c11": "將非我業之妄現耶。令我心著重起倒耶。若知唯心。",
    "X60n1110_003:0062c12": "境不滅者。將是我心之所妄耶。如是覆疎。本即非本。",
    "X60n1110_003:0062c13": "何由靜妄。知妄非真。即此非真。還傳妄耳。如斯反識。",
    "X60n1110_003:0062c14": "分了妄因。又識此了還知從妄。不爾欣慶。隨妄不返。",
    "X60n1110_003:0062c15": "深須早練。不容自誑。俗中識者。年至五十。知四十九",
    "X60n1110_003:0062c16": "非。何況學道。而懷習著。則不可也。記引莊子云。遽瑗",
    "X60n1110_003:0062c17": "年五十。知四十九年非。又論語云。加我數年五十以",
    "X60n1110_003:0062c18": "學易。可以無大過。則知爾前未達天命。動成非也。",
    "X60n1110_003:0062c19": "又事鈔云。懺悔之法。大略有二。初則理懺。二則事懺。",
    "X60n1110_003:0062c20": "此之二懺通道含俗。若論律懺。唯局道眾。由犯託受",
    "X60n1110_003:0062c21": "生。汙本須淨。還依初受。次第治之。篇聚立儀。悔法準",
    "X60n1110_003:0062c22": "此。若據通懺。理事二別。理據智利。觀彼罪性。由妄覆",
    "X60n1110_003:0062c23": "心。便結妄業。還須識妄。本性無生。念念分心。業隨迷",
    "X60n1110_003:0062c24": "遣。若論事懺。屬彼愚鈍。由未見理。我倒常行。妄業翳",
    "X60n1110_003:0063a01": "心。隨境纏附。動必起行。行纏三有。為說真觀。心昏智",
    "X60n1110_003:0063a02": "迷。止得嚴淨道場。稱歎虔仰。或因禮拜。或假誦持。旋",
    "X60n1110_003:0063a03": "繞竭誠。心緣勝境。則業有輕重定不定別。或有轉報。",
    "X60n1110_003:0063a04": "或有輕受。並如佛名方等諸經所明。言理懺者。既在",
    "X60n1110_003:0063a05": "智人。則多方便。隨所施為。恒觀無性。以無性故。妄我",
    "X60n1110_003:0063a06": "無托。事非我生。罪福無主。分見分思分除分滅。如人",
    "X60n1110_003:0063a07": "醒覺。則不眠醉(三種無生理觀。及五乘犯罪等文。並入觀法門中。為顯理觀。通於受懺故",
    "X60n1110_003:0063a08": "也)。又云。然則事懺罪業。福是順生。理懺妄本。道則逆",
    "X60n1110_003:0063a09": "流。一出一入。條然自分。愚智兩明。虗實雙顯。故諸行",
    "X60n1110_003:0063a10": "者。並識自心。若樂罪時。須修事懺。若樂福時。須修理",
    "X60n1110_003:0063a11": "觀。理通深淺。如上所明(性相唯識三種無生。並在前明)。",
    "X60n1110_003:0063a12": "理事相須行者正要",
    "X60n1110_003:0063a13": "濟緣又云。問。修理懺人。須禮誦否。答。愚智兩分。事理",
    "X60n1110_003:0063a14": "無二。上智達理。不礙修行。中下昧空。故存漸誘。應為",
    "X60n1110_003:0063a15": "四句。總攝群機。一得理失事。一心禪觀。外闕莊嚴。如",
    "X60n1110_003:0063a16": "有目無足。不能前進。二逐事迷理。計功分課。不了緣",
    "X60n1110_003:0063a17": "生。如有足無目。不知所從。三理事雙運。目足相資。萬",
    "X60n1110_003:0063a18": "行圓修。必至彼岸。四理事俱昧。盲而無足。愚癡惰慢。",
    "X60n1110_003:0063a19": "終無出期。是知理事各立。未免偏邪。空有一如。是真",
    "X60n1110_003:0063a20": "修習。故曰實際理地。不受一塵。佛事門中不捨一法。",
    "X60n1110_003:0063a21": "諸佛菩薩。歷劫熏修。華竺祖師。終身苦行。此理深密。",
    "X60n1110_003:0063a22": "何可盡言。略示大途。粗分緇素耳。",
    "X60n1110_003:0063a23": "斥世行懺棄制取化",
    "X60n1110_003:0063a24": "事鈔又云。佛法東流。行此法者亦少。縱有行悔。則棄",
    "X60n1110_003:0063b01": "小取大。依佛名方等而懺者。余意所未安。由心懷厭",
    "X60n1110_003:0063b02": "欣。未合大道。但篇聚依教自滅。業道任自靜思。皆嫌",
    "X60n1110_003:0063b03": "發露可羞。而業由羞故結。此正藥病相治。不得不行。",
    "X60n1110_003:0063b04": "大小所明滅否之相",
    "X60n1110_003:0063b05": "業疏又云。有人言。大乘懺者。得滅業也。一者理深藥",
    "X60n1110_003:0063b06": "妙。二發悟悔過。起治行勝。三多身修業。非一形證故",
    "X60n1110_003:0063b07": "也。今解云。經雖說滅。不了義也。望後理觀。遠通說耳。",
    "X60n1110_003:0063b08": "但地前故業分段所攝。用以招生。若據小乘。增上忍",
    "X60n1110_003:0063b09": "中相似無漏。惡道女業方得不受。故成實云。得世上",
    "X60n1110_003:0063b10": "見。雖來往生死。乃至百千世。終不墮惡道。若論別報。",
    "X60n1110_003:0063b11": "無學未免。故有貫惱之苦。碎身之痛。地獄燒身。飢餓",
    "X60n1110_003:0063b12": "切體。復何可論。一思至此。業之善惡。俱不可作。古人",
    "X60n1110_003:0063b13": "有言。慎莫作善。斯有遠旨。如造世善。生極有頂。娑婆",
    "X60n1110_003:0063b14": "三界。更增苦諦。如燒金丸。不可觸也。記云。大乘地前",
    "X60n1110_003:0063b15": "三賢。尚有分段生死。則知不滅。小乘忍位。方免惡道。",
    "X60n1110_003:0063b16": "則知爾前。業亦未滅。成論世上見。即世第一。又過忍",
    "X60n1110_003:0063b17": "位。則知內凡以上。將隣聖位。無漏慧勝。方能滅業。",
    "X60n1110_003:0063b18": "犯重開懺不足僧數",
    "X60n1110_003:0063b19": "鈔引十誦云。若犯重戒。如法乞羯磨。佛所結戒。一切",
    "X60n1110_003:0063b20": "受行。在大比丘下坐。不得與大僧過三夜。自不得與",
    "X60n1110_003:0063b21": "白衣沙彌過二夜。得為僧作布薩自恣二羯磨。不得",
    "X60n1110_003:0063b22": "足數。母論云。與白四悔法已。名清淨持戒。但此一身。",
    "X60n1110_003:0063b23": "不得超生離死。然障不入地獄。業疏云。又就律中懺",
    "X60n1110_003:0063b24": "重之相。雖非即數。有可收理。盡形行學。障地獄故。",
    "X60n1110_003:0063c01": "資持又云。問。懺既清淨。那不足數。答。戒德劣故。不任",
    "X60n1110_003:0063c02": "僧用。問。既不足數。開懺何為。答。若不求懺。財法兩亡。",
    "X60n1110_003:0063c03": "僧須滅擯。由懺淨故。得入僧中。但不足數。又復能除",
    "X60n1110_003:0063c04": "獄報。九百二十一億六十千歲。地獄之苦。頓然清淨。",
    "X60n1110_003:0063c05": "豈非益耶。問。世中皆云。小乘無懺重之文。今諸律中。",
    "X60n1110_003:0063c06": "云何開懺。答。律開懺者。為同財法。及障來報。若望體",
    "X60n1110_003:0063c07": "壞。無任僧用。不復本位。猶同不懺。故云無耳。非謂不",
    "X60n1110_003:0063c08": "許懺也。問。依前化教。理事二懺。得罪淨不。答。若修理",
    "X60n1110_003:0063c09": "懺。罪無不遣。若修事懺。或不違行法。或得好相。重罪",
    "X60n1110_003:0063c10": "得滅。如佛名方等。虗空藏治禪病經等。並有明文。問。",
    "X60n1110_003:0063c11": "若依理事懺已。制罪滅否。答。滅否難知。須準教判。化",
    "X60n1110_003:0063c12": "懺心業。制懺違教。準知制罪不滅。問。得相驗淨。可足",
    "X60n1110_003:0063c13": "數否。答。事懺得相。乃約化經。足數作法。自是律制。兩",
    "X60n1110_003:0063c14": "不相涉。那得致疑。古德云。安用大教懺夷。以足小乘",
    "X60n1110_003:0063c15": "僧數也。欲辨化制。四句明之。初業滅制不滅。二制滅",
    "X60n1110_003:0063c16": "業不滅。三俱滅。四俱不滅。思之可見。問。有人言。準虗",
    "X60n1110_003:0063c17": "空藏經。得足數者。答。此猶不辨化制故也。",
    "X60n1110_003:0063c18": "又鈔(中一)云。問。應當足數。不名斷頭。答。懺本清淨。理當",
    "X60n1110_003:0063c19": "足數。如得作說戒自恣羯磨等。但由情過深厚。不任",
    "X60n1110_003:0063c20": "僧用。故云。來不隨意。斷頭之論。此望不階聖果為言。",
    "X60n1110_003:0063c21": "記云。十誦開作說恣羯磨(不開餘法)。亦聽眾中誦律(無堪能處)。",
    "X60n1110_003:0063c22": "既容秉御。身預淨僧。義同足數。故曰理當。律云。僧說",
    "X60n1110_003:0063c23": "戒及羯磨時。來不隨意。故知雖懺。必無足理。縱聽秉",
    "X60n1110_003:0063c24": "法。身不足數。但望二擯。財法永亡。不參眾務。以為優",
    "X60n1110_003:0064a01": "耳。上云理足。文含二意。一為救無知。謂失例犯。二為",
    "X60n1110_003:0064a02": "救犯者。抱過不悔。故此諸文。委曲提示。",
    "X60n1110_003:0064a03": "論犯重罪有戒無戒",
    "X60n1110_003:0064a04": "事鈔又云。問。上言若犯此法。名為斷頭。準此而言。必",
    "X60n1110_003:0064a05": "無重犯。戒亦非有。答。戒之有無。此入諍論。雜心中解",
    "X60n1110_003:0064a06": "有戒非無。記云。入諍論者。涅槃諍論品云。善男子。我",
    "X60n1110_003:0064a07": "於經中。作如是說。若有比丘。犯四重已。不名比丘。不",
    "X60n1110_003:0064a08": "復能生善芽種子。譬如焦種。不生果實等。我諸弟子。",
    "X60n1110_003:0064a09": "聞是說已。不解我意。唱言如來說諸比丘。犯重禁已。",
    "X60n1110_003:0064a10": "失比丘戒(此執無也)。善男子。我於經中。為純陀說四種比",
    "X60n1110_003:0064a11": "丘。一者畢竟到道(無學中)。二者示道(初二三果也)。三者受道。",
    "X60n1110_003:0064a12": "(通內外凡也)四者汙道(薄地)。犯四重者。即是汙道。我諸弟子。",
    "X60n1110_003:0064a13": "聞是說已。不解我意。唱言。如來說諸比丘。犯四重已。",
    "X60n1110_003:0064a14": "不失禁戒(此執有也)。問。經中但云。不解我意。佛意云何。答。",
    "X60n1110_003:0064a15": "尚非菩薩二乘境界。況凡鄙乎。然雖叵測。亦須略示。",
    "X60n1110_003:0064a16": "當知佛說。有則必有。無則定無。何以然耶。如來如實。",
    "X60n1110_003:0064a17": "見諸眾生。善惡業性。隨宜而說。如實不虗。雜心解者。",
    "X60n1110_003:0064a18": "彼云。有說犯初眾罪(眾即是篇)。名捨律儀。此則不然。若捨",
    "X60n1110_003:0064a19": "律儀者。犯根本罪已還俗。應得更出家。已捨律儀故。",
    "X60n1110_003:0064a20": "又云。於別解脫律儀是比丘。於無漏律儀非比丘。又",
    "X60n1110_003:0064a21": "云。但是犯戒非捨戒。問。此還計有。應成諍論。答。在彼",
    "X60n1110_003:0064a22": "為諍。於今非諍。何以故。知時合宜。深解佛意。非執計",
    "X60n1110_003:0064a23": "故。是以僧網明畜猫犬。及隨相中畜八不淨。並斷失",
    "X60n1110_003:0064a24": "戒。人不見此。故多遲疑。",
    "X60n1110_003:0064b01": "因明重犯空有計異",
    "X60n1110_003:0064b02": "鈔又云。若論重犯。律自明斷。隨犯多少。一一波羅夷。",
    "X60n1110_003:0064b03": "此篇最初。四戒各別。隨重犯婬。眾多重犯。餘殺盜妄。",
    "X60n1110_003:0064b04": "重犯亦爾。此說別脫戒。由境緣別。得戒不同。故後犯",
    "X60n1110_003:0064b05": "時。還隨別犯。如薩婆多云。寧可一時發一切戒。不可",
    "X60n1110_003:0064b06": "一時犯一切戒。記云。重犯有二。一同名之罪。謂四重",
    "X60n1110_003:0064b07": "互望。二同種之罪。謂四戒各論。上通十誦。不局本宗。",
    "X60n1110_003:0064b08": "文約四戒。各別論重。即明本宗同種之義。",
    "X60n1110_003:0064b09": "諸文懺悔法第九",
    "X60n1110_003:0064b10": "諸文三歸門第十",
    "X60n1110_003:0064b11": "歸敬興意",
    "X60n1110_003:0064b12": "歸敬儀(敬本篇一)云。然則熏習日久。取會無由。事須立敬",
    "X60n1110_003:0064b13": "設儀。開其信首之法。附情約相。顯於成化之功。然後",
    "X60n1110_003:0064b14": "肝膽塗地。形骸摧折。知宇宙之極尊。則敬逾天屬(天屬",
    "X60n1110_003:0064b15": "即父母也)。曉教儀之遠大。則道越常迷(即七略經史)。乃至云。小",
    "X60n1110_003:0064b16": "乘論云。敬者以漸為體也。由我德薄。前境尊高。故行",
    "X60n1110_003:0064b17": "敬也。今反無慚不耻。深可笑也。大乘論云。由信及智。",
    "X60n1110_003:0064b18": "故敬於彼。信故非邪。智故興敬。故引誠教。信智及漸。",
    "X60n1110_003:0064b19": "敬之本矣。又引論云。歸依者。回轉之語。由昔背正從",
    "X60n1110_003:0064b20": "邪。流蕩生趣。今佛出世。興言極尊。遂即回彼邪心。轉",
    "X60n1110_003:0064b21": "從正道故也。於是乃立歸法。有五等之差。始於背俗",
    "X60n1110_003:0064b22": "之初。終於入道之極。皆歸三寶。以為心師之迹也。所",
    "X60n1110_003:0064b23": "師極矣。所為大矣。故增一阿含經云。無恭敬心於佛",
    "X60n1110_003:0064b24": "者。當生龍虵中。以過去從中來。今猶無敬。多睡癡等。",
    "X60n1110_003:0064c01": "斯為良證。大悲經云。佛過去時。行菩薩道。見三寶舍",
    "X60n1110_003:0064c02": "利塔像師僧父母。[(厂-一+(孛-子))@(工/日)]季善友。外道諸仙。沙門波羅門。",
    "X60n1110_003:0064c03": "無不傾側。謙下敬讓。由是報故。成佛已來。山林人畜。",
    "X60n1110_003:0064c04": "無不傾側。以敬於佛。又俗禮云。無不敬。儼若思。安定",
    "X60n1110_003:0064c05": "詞。傲不可長。欲不可縱。志不可滿。是也。",
    "X60n1110_003:0064c06": "述情歸敬",
    "X60n1110_003:0064c07": "又(齋緣)云。但以慢山上聳。俯視於人物。我室四蒙。包藏",
    "X60n1110_003:0064c08": "於見愛。慢無納法之實。經明覆器之賓(妄語覆心。道法不入。喻如",
    "X60n1110_003:0064c09": "器覆。水注不入)。我有懷著之功。論顯納煙之義(包藏見愛。喻如納煙。並出",
    "X60n1110_003:0064c10": "智論)。器仰無思不服。有服必拔慢根。室壞便歸太虗。見",
    "X60n1110_003:0064c11": "愛安形無地。然則封迷長劫。佛世有退席之人。不識",
    "X60n1110_003:0064c12": "分量。季俗豐輕生之士。此並不思之徒也。當知我身",
    "X60n1110_003:0064c13": "屬於他緣。冥冥不知來處。我神屬於惑業。怱怱莫測",
    "X60n1110_003:0064c14": "何心。經云。命如風中燈。不知滅時節。今日復明日。不",
    "X60n1110_003:0064c15": "覺死時至。冥冥隨業緣。不知生何道。此至言也。乾豆",
    "X60n1110_003:0064c16": "莫于其慮。吁可悲哉(涅槃喻豌豆乾時。雖刺不入)。固當立像表儀。",
    "X60n1110_003:0064c17": "傾塵聚而頂禮。寄緣引領。蕩煩慮於新心。是則情異",
    "X60n1110_003:0064c18": "牛羊。乘明智而弘道。身如木石。假彫琢而成器。可不",
    "X60n1110_003:0064c19": "然乎。所以大聖知時通化陶誘。立正三寶。導濁識之",
    "X60n1110_003:0064c20": "所歸。開明四印。示迷生之不昧。固得法住萬載。功由",
    "X60n1110_003:0064c21": "歸敬之勛。神升四天。諒藉傳揚之力。固須識三寶有",
    "X60n1110_003:0064c22": "數種之權謀。解七眾無二師之希向。言唯質露。意在",
    "X60n1110_003:0064c23": "修行。",
    "X60n1110_003:0064c24": "示受歸意",
    "X60n1110_003:0065a01": "業疏引論云。以三寶為所歸。所歸以救護為義。如人",
    "X60n1110_003:0065a02": "獲罪於王。投向他國。以求救護。彼王敕言。汝求無畏。",
    "X60n1110_003:0065a03": "以投我者。莫出我境。莫違我教。必當救護。眾生亦爾。",
    "X60n1110_003:0065a04": "繫屬於魔。有生死過。歸向三寶。魔無如之何。論云。我",
    "X60n1110_003:0065a05": "境即四念處。他境即五欲也。我教謂心師也。他教謂",
    "X60n1110_003:0065a06": "師心也。魔者。梵本具彰云魔訶羅。此方略之。但置上",
    "X60n1110_003:0065a07": "字。後人加鬼。不入字書。依唐譯之。則云殺者能損眾",
    "X60n1110_003:0065a08": "生法身慧命也。彼論又云。如昔有鴿為鷹所逐。移入",
    "X60n1110_003:0065a09": "佛影泰然安樂。在身子影戰怖如初。乃至如來。習氣",
    "X60n1110_003:0065a10": "盡故。久修慈悲。能為物護。",
    "X60n1110_003:0065a11": "三寶被世之益",
    "X60n1110_003:0065a12": "戒疏云。此三益世。近拔三有。遠清二死。希世獨達。可",
    "X60n1110_003:0065a13": "重名寶。故寶性論。喻分六義。一希有義。世寶貧窮所",
    "X60n1110_003:0065a14": "無。三寶薄福不遇。二離垢義。世寶體無瑕穢。三寶絕",
    "X60n1110_003:0065a15": "離諸漏。三勢力義。世寶除貧去毒。三寶六通難思。四",
    "X60n1110_003:0065a16": "莊嚴義。世寶嚴身令好。三寶能嚴法身。五最勝義。世",
    "X60n1110_003:0065a17": "寶諸物中最。三寶諸有無上。六不改義。世寶磨煉不",
    "X60n1110_003:0065a18": "變。三寶八法不動。上雖六解。同舉喻成。覈其寶字。同",
    "X60n1110_003:0065a19": "訓珍美。如常所引。",
    "X60n1110_003:0065a20": "求歸本意",
    "X60n1110_003:0065a21": "戒疏云。約義以論。六種差別。一荷恩故。佛設法藥。僧",
    "X60n1110_003:0065a22": "是弘傳。為拔毒箭。興顯於世。皆於我益。何得不敬。二",
    "X60n1110_003:0065a23": "加護故。濁世障深。將欲傳通。多感魔業。作諸留難。若",
    "X60n1110_003:0065a24": "不威加。無由遠離。三生信故。謂妄意言不承宗緒。故",
    "X60n1110_003:0065b01": "前列敬。知稟有由。四表敬儀。五眾所歸。並宗三寶。今",
    "X60n1110_003:0065b02": "欲通法。必先興請近行世供。遠住法故。五顯勝相。如",
    "X60n1110_003:0065b03": "成論云三。寶最吉祥。故我今初列。六開眾生佛法僧",
    "X60n1110_003:0065b04": "念故。以三寶大利惠益無邊。微沾希向。歷劫不朽。故",
    "X60n1110_003:0065b05": "前列之。",
    "X60n1110_003:0065b06": "求歸功益",
    "X60n1110_003:0065b07": "敬儀云。是知初心後進必須憑師善友。今依止三寶。",
    "X60n1110_003:0065b08": "常樂親近。故大智論云。若菩薩未入法位。遠離諸佛。",
    "X60n1110_003:0065b09": "壞諸善根。沒在煩惱。自不能度。安能度人。是故不應。",
    "X60n1110_003:0065b10": "遠離諸佛。譬如嬰兒不離其母。行道不離。根食熱時",
    "X60n1110_003:0065b11": "不離涼風。寒時不欲離火。度水不離好舡。病苦不離",
    "X60n1110_003:0065b12": "良醫。是故菩薩常不離佛。何以故。父母親友。人天王",
    "X60n1110_003:0065b13": "等。不能益我。度諸苦海。唯佛世尊令我出苦。是故常",
    "X60n1110_003:0065b14": "念。不離諸佛。又如善生經云。若人受三自歸。所得果",
    "X60n1110_003:0065b15": "報。不可窮盡。如四大寶藏。舉國人民。七年之中。運出",
    "X60n1110_003:0065b16": "不盡。受三歸者。其福過彼。不可稱計。又校量功德經",
    "X60n1110_003:0065b17": "云。四有洲中滿二乘果。有人盡形供養。乃至起塔。不",
    "X60n1110_003:0065b18": "如男子女人。作如是言。我某甲歸依佛法僧。所得功",
    "X60n1110_003:0065b19": "德不可思議。以諸福中。三寶勝故。又處胎經云。佛告",
    "X60n1110_003:0065b20": "彌勒偈曰。汝所三會人。是吾先所化。九十六億人。受",
    "X60n1110_003:0065b21": "吾五戒者。次是三歸人。九十二億者。一稱南無佛。餘",
    "X60n1110_003:0065b22": "廣如正念經。受歸果報。生天樂相。",
    "X60n1110_003:0065b23": "三歸所發業體",
    "X60n1110_003:0065b24": "業疏(二下)引多論云。言三歸者。以何為性(記云性即體也)。有論",
    "X60n1110_003:0065c01": "者言。教無教性。此就所發教之業。從體明性故。若淳",
    "X60n1110_003:0065c02": "重心有無教也。無教者。此明業體。一發續現。不假緣",
    "X60n1110_003:0065c03": "辨。無由教示方有成用。即體任運能酬來世。故云無",
    "X60n1110_003:0065c04": "教。又云三業為性。謂從初發業者為名。故云。互跪合",
    "X60n1110_003:0065c05": "掌。口說三歸。是身口教。因具而發。能存於有。故名為",
    "X60n1110_003:0065c06": "性。又云善五陰為性者。色身恭敬。識想受中緣。",
    "X60n1110_003:0065c07": "注。並是善本。便生善行。無貪等三。攝御斯法能生後",
    "X60n1110_003:0065c08": "有故因得名也。由諸眾生。依法受歸。隨其心力。有善",
    "X60n1110_003:0065c09": "業起。扶助形命。若輕浮心。體是無記。不發無作。",
    "X60n1110_003:0065c10": "別解三寶名義",
    "X60n1110_003:0065c11": "戒疏(一上)云。言佛者梵云佛陀。或云浮陀。佛駄步他浮",
    "X60n1110_003:0065c12": "圖浮頭。蓋傳音之訛耳。此無其人。以義翻之。名為覺",
    "X60n1110_003:0065c13": "者具二義故言覺察者。對煩惱障。四住如賊。唯聖覺",
    "X60n1110_003:0065c14": "知。言覺悟者。對所知障。無明如睡。唯聖獨悟。無明有",
    "X60n1110_003:0065c15": "二。一迷事無明。善覺三趣。二迷理無明。覺法定性。通",
    "X60n1110_003:0065c16": "而獨悟。並名為覺。行宗云。覺察義中。煩惱障。不出十",
    "X60n1110_003:0065c17": "使總為見思。三界見惑。麤故易斷。合為一住三界思",
    "X60n1110_003:0065c18": "惑。微細難破。離之為三。故為四住。此障凡夫不覺。二",
    "X60n1110_003:0065c19": "乘同斷。覺悟義中。無明一住通號無明。別分事理。初",
    "X60n1110_003:0065c20": "迷事者。障俗諦故世出世法。唯佛通達。名如量智。故",
    "X60n1110_003:0065c21": "能開覺。一切眾生。故云三趣。謂人非畜。總收六道。並",
    "X60n1110_003:0065c22": "是所覺。此謂覺他也。二迷理者。障真諦故法性真理",
    "X60n1110_003:0065c23": "唯佛盡證。境智相冥。名如理智。此則自覺也。然此二",
    "X60n1110_003:0065c24": "覺二乘不覺菩薩分覺。唯局果人。覺行滿足也。佛地",
    "X60n1110_003:0066a01": "論云。具一切智。一切種智(二智對疏二覺)。離煩惱障及所知",
    "X60n1110_003:0066a02": "障(對疏二障)。於一切法。一切種相(真俗二諦)。能自開覺。亦能開。",
    "X60n1110_003:0066a03": "覺一切有情(自他二利)。如夢睡覺。如蓮華開(夢喻迷事蓮喻迷理)。故",
    "X60n1110_003:0066a04": "名為佛(慎因人也)。更欲委辨。非宗且略",
    "X60n1110_003:0066a05": "所言法者。此土方言。大夏梵音。即云達磨。或云曇無",
    "X60n1110_003:0066a06": "曇摩之異傳耳。未解聲明。故言多僻法有二義。一自",
    "X60n1110_003:0066a07": "體解法。如三聚等(一色。二心。三非色心。此三體性差別。不相混濫。故云自體也)。二",
    "X60n1110_003:0066a08": "軌模解法。今據後義。至聖演教。意在成行。如車從轍。",
    "X60n1110_003:0066a09": "如器從模。法非目覩。以喻成也。又如行必從道。道不",
    "X60n1110_003:0066a10": "從人。道即行之。所依法式無越此也。",
    "X60n1110_003:0066a11": "僧者天音。此無其人。以相翻之號為眾也。或有舊解。",
    "X60n1110_003:0066a12": "言和合眾。即體相為名。言斯等人。同具六和。四人非",
    "X60n1110_003:0066a13": "一。崇成眾法故也。然諸經中。但單眾翻。不兼體說。廣",
    "X60n1110_003:0066a14": "如羯磨疏解。",
    "X60n1110_003:0066a15": "列示三寶名相",
    "X60n1110_003:0066a16": "歸敬儀(威容篇)云。然三寶為敬謁之尊。是以明其相狀。",
    "X60n1110_003:0066a17": "行者云。歸命常住法身。所謂如來。成就十力。四無所",
    "X60n1110_003:0066a18": "畏。五眼六通。十八不共法。大慈大悲三念處等。一切",
    "X60n1110_003:0066a19": "種智。無上調御。功德智慧微妙清淨。廣大如法界。究",
    "X60n1110_003:0066a20": "竟如虗空。安慰世間。普覆一切。無障無礙。無所分別。",
    "X60n1110_003:0066a21": "不可以智知。不可以識識。而能示現。三十二相八十",
    "X60n1110_003:0066a22": "種好。常舉右手。安接眾生。放大光明。除無明暗。百福",
    "X60n1110_003:0066a23": "莊嚴。萬德圓滿。雨甘露雨。轉正法輪。濟益眾生。出生",
    "X60n1110_003:0066a24": "死海。是故號佛。眾聖中尊。無上法王。",
    "X60n1110_003:0066b01": "十二部經上中下善。義味清淨。自然具足。開現梵行。",
    "X60n1110_003:0066b02": "最上第一。度於彼岸。甚深實相。平等大慧。自性清淨。",
    "X60n1110_003:0066b03": "心行處滅。言語道斷。而此正法。境界無礙。為眾生說。",
    "X60n1110_003:0066b04": "不違實義。由是無上出世良藥。破滅眾生。無始煩惱。",
    "X60n1110_003:0066b05": "三乘淨僧。所行三惠(聞思修也)。是菩薩道。披弘誓鎧。策精",
    "X60n1110_003:0066b06": "進馬。執忍辱弓。放智惠箭煞煩惱賊。直心深心。決定",
    "X60n1110_003:0066b07": "正趣。無上第一。平等正道。不離念佛念法念僧。受行",
    "X60n1110_003:0066b08": "諸佛一切言教。常以六度。度諸眾生。常以四攝。攝諸",
    "X60n1110_003:0066b09": "含識。為尊為導。為依為救。安置眾生佛菩提道。是故",
    "X60n1110_003:0066b10": "號僧。法朋善友。常以方便。利益世間。是良福田。真供",
    "X60n1110_003:0066b11": "養者。",
    "X60n1110_003:0066b12": "略示四種體相",
    "X60n1110_003:0066b13": "戒疏云。四種三寶。一理體者。如五分法身。為佛寶滅",
    "X60n1110_003:0066b14": "理無為是法寶聲聞學無學是。僧寶。二化相者。如釋",
    "X60n1110_003:0066b15": "迦道王三千為佛寶演布諦教為法寶(法門雖多。而以首者言之。",
    "X60n1110_003:0066b16": "又四諦統攝凡聖因果大小教門廣略。略宜無出此四爾)。拘鄰等五為僧寶。三住",
    "X60n1110_003:0066b17": "持者。形像塔廟為佛寶。紙素所傳為法寶。戒法儀相。",
    "X60n1110_003:0066b18": "為僧寶。四一體者。如常所論。唯約心體。義分三相。如",
    "X60n1110_003:0066b19": "涅槃說。三寶同性等。",
    "X60n1110_003:0066b20": "行宗釋理體",
    "X60n1110_003:0066b21": "初明理寶文出多論。五分者戒定慧從因受名解脫。",
    "X60n1110_003:0066b22": "解脫知見。從果彰號。由慧斷惑。惑無之處名解脫。出",
    "X60n1110_003:0066b23": "纏破障。反照觀心。名解脫知見。滅理四諦滅諦涅槃。",
    "X60n1110_003:0066b24": "學無學者。初果已去。同見真諦名理和僧。然此理寶。",
    "X60n1110_003:0066c01": "亦即同體。但望佛僧。證理邊為別。故多論云。佛亦是",
    "X60n1110_003:0066c02": "法法亦是佛。僧亦是法止是一法。相有差別。故分三",
    "X60n1110_003:0066c03": "寶。",
    "X60n1110_003:0066c04": "揀境勝劣",
    "X60n1110_003:0066c05": "戒疏云。四寶為言。理寶為勝。由常住故為世所歸。餘",
    "X60n1110_003:0066c06": "三隨設。體是有法。行宗云。理寶勝者理通大小生空",
    "X60n1110_003:0066c07": "真如是小乘理。清淨心本即大乘理今須約大。以論",
    "X60n1110_003:0066c08": "勝劣。歸敬儀云。理謂至理。天真常住。還是心體。若爾。",
    "X60n1110_003:0066c09": "與一體何異。答。一體在迷專據凡說。理寶約證。唯從",
    "X60n1110_003:0066c10": "聖論故分二矣。是故理寶。獨勝餘三。",
    "X60n1110_003:0066c11": "廣列四種體相",
    "X60n1110_003:0066c12": "敬儀(濟時)云。一體三寶者。一是非二之名體。謂本識之",
    "X60n1110_003:0066c13": "謂。但目無始心體。性淨如空。妄想客塵。封迷隨染。致",
    "X60n1110_003:0066c14": "使相從。至于今日。經生歷死。無由厭曉。故經云。諸法",
    "X60n1110_003:0066c15": "本來性相空寂。眾生妄計。彼此得失。輪回生死。不得",
    "X60n1110_003:0066c16": "解脫。經云。一切眾生。並有佛性。即我本識。出障嘉名。",
    "X60n1110_003:0066c17": "迷故曰凡。悟便名聖。所以貧女寶藏力士額珠。性常",
    "X60n1110_003:0066c18": "清淨有而無用。為惑所覆。無由光顯。如經深叢覆寶",
    "X60n1110_003:0066c19": "移流雜味。然其本性。光淳無玷。所以前修聞此勵力",
    "X60n1110_003:0066c20": "勤觀。日故劫新。遂證斯德。及成妙覺。轉依法身。身非",
    "X60n1110_003:0066c21": "始生。寄緣修顯。後進聞此。興大志求彼去已還。我云",
    "X60n1110_003:0066c22": "何住。遵途進德。還登位極。自昔已來。此乘無權。皆成",
    "X60n1110_003:0066c23": "正覺。逈出樊籠。俯應群生。興悲赴感。我之與佛。無始",
    "X60n1110_003:0066c24": "實同。彼以先覺。故先出有。我獨不悟。盤桓下凡。一思",
    "X60n1110_003:0067a01": "此事。悔熱何及。今若不修。後生何據。",
    "X60n1110_003:0067a02": "又云。言一體三寶者。行者既知。心性本淨。悟解無邪。",
    "X60n1110_003:0067a03": "名為正覺。覺即佛也。性淨無染法也。性淨無壅僧也。",
    "X60n1110_003:0067a04": "今覺於本。名始覺也。本實體淨。名先覺也。如此安心。",
    "X60n1110_003:0067a05": "如此練身。俯仰因循。無念不尅。俗云。惟狂克念作聖。",
    "X60n1110_003:0067a06": "惟聖罔念作狂。彼沈俗士。尚此放言。豈惟出道。翻無",
    "X60n1110_003:0067a07": "此致。都不可也。問。卿發斯言。欲何標據。念念總是識",
    "X60n1110_003:0067a08": "心。言言都非智略。如何依準。得一舉而騰九萬耶。答",
    "X60n1110_003:0067a09": "曰。夫以聖道遠而難希。淨心近而易惑。為山基於一",
    "X60n1110_003:0067a10": "簣。為佛起於初念。故萬里之尅。離初步而不登。三劫",
    "X60n1110_003:0067a11": "之功。非始心而罔就。是知行人發足。常步此心。開示",
    "X60n1110_003:0067a12": "不由外來。悟入誠因內起。迷時謂禮外境。悟已還禮",
    "X60n1110_003:0067a13": "自心。故經云。心想佛時。是心是佛。如是斂念。會必精",
    "X60n1110_003:0067a14": "勤。積熏不已。自然清淨。忘此外求。甫當行道。徒役身",
    "X60n1110_003:0067a15": "心。終為世福。故身子不思。經劫而居退忘。難陀整慮。",
    "X60n1110_003:0067a16": "終朝而拔其神。",
    "X60n1110_003:0067a17": "又云。二明緣理三寶者。理謂至理。天真常住。還是心",
    "X60n1110_003:0067a18": "體。且從染說。無始有終。但為惑網。不能出障。今以三",
    "X60n1110_003:0067a19": "學。尅剪纏結。惑業既傾。心性光顯。始終性淨。無垢無",
    "X60n1110_003:0067a20": "終。由法成立。隨境分相。即号此相。為五分法身。謂戒",
    "X60n1110_003:0067a21": "定慧解脫解脫知見也。前之三學。從因受名。由戒護",
    "X60n1110_003:0067a22": "助。果成法身。故云戒身。定慧準此。可以類知。後二從",
    "X60n1110_003:0067a23": "果。次第受名。解脫身者。由慧尅惑。惑無之處。名解脫",
    "X60n1110_003:0067a24": "身。解脫知見。以乃出纏破障。返照觀心。故云知見也。",
    "X60n1110_003:0067b01": "唯佛法中。三乘聖者。具此五分。能為六道。作大歸依。",
    "X60n1110_003:0067b02": "故論云。歸依於佛者。謂一切智五分法身也。歸依於",
    "X60n1110_003:0067b03": "法者。謂滅諦涅槃也。歸依於僧者。謂諸賢聖學無學",
    "X60n1110_003:0067b04": "功德。自身他身盡處也。",
    "X60n1110_003:0067b05": "明理寶功高歸之益大",
    "X60n1110_003:0067b06": "又云。由此三寶。常住於世。不為世法之所凌慢。故稱",
    "X60n1110_003:0067b07": "寶也。如世珍寶。為世所重。今此三寶為諸群生。三乘",
    "X60n1110_003:0067b08": "七眾之所歸仰。故云正歸。若無專信。雜事邪神。雖受",
    "X60n1110_003:0067b09": "歸戒。不得聖法。故經云。歸依於佛者。真名清信士。終",
    "X60n1110_003:0067b10": "不妄歸依其餘諸天神。斯何故耶。以真三寶。性相常",
    "X60n1110_003:0067b11": "住。堪為物依。自餘天帝。身心苦惱。有為有漏。無力無",
    "X60n1110_003:0067b12": "能。自救無暇。何能救物。唯出世寶。有力能持。言歸依",
    "X60n1110_003:0067b13": "者。如憑王力。得無侵害。今憑正寶。威福無涯。故使神",
    "X60n1110_003:0067b14": "龍免金翅之誅。信士超夜叉之難。五種三歸皆歸此",
    "X60n1110_003:0067b15": "寶。或即名之同相三寶。由理通三世。義盡十方。常生",
    "X60n1110_003:0067b16": "三寶。此為至極。經云。若人得聞常住二字。是人生生",
    "X60n1110_003:0067b17": "不墮惡趣。斯何故耶。以知法佛本性常故。一時聞解",
    "X60n1110_003:0067b18": "熏本識心。業種既成。淨信無失。況能立願歸依。奉為",
    "X60n1110_003:0067b19": "師範。固當累劫清勝。義無陷沒。如經有人。受三歸依。",
    "X60n1110_003:0067b20": "彌勒初會解脫生死。此乃出苦海之津梁。入佛法之",
    "X60n1110_003:0067b21": "階位。",
    "X60n1110_003:0067b22": "理寶常住隨相皆是",
    "X60n1110_003:0067b23": "又云。此理三寶。能生化相。弘道利生罪福通感。調達",
    "X60n1110_003:0067b24": "出血。業成劫罪。耆域出血。業成梵福。以化佛無心。猶",
    "X60n1110_003:0067c01": "如光燄。儀像非情。體唯無記。所感罪福。還約法身。由",
    "X60n1110_003:0067c02": "顯相狀。法身依故。以法本非形。無漏無色。不以相顯。",
    "X60n1110_003:0067c03": "群有何依。故立像表真。厥趣斯矣。",
    "X60n1110_003:0067c04": "理寶常故滅而復興",
    "X60n1110_003:0067c05": "又云。但以澆濁在數。倚伏赴機。故列三法。限於萬載。",
    "X60n1110_003:0067c06": "所以金河西竭。玉關東騖。代出八九。年逾六百。三遭",
    "X60n1110_003:0067c07": "殄除。終還興顯。有何致斯。曆數末也。澆風不追。固無",
    "X60n1110_003:0067c08": "傳授。天祿終也。由慈氏運開。緣生道會。淳源將發。交",
    "X60n1110_003:0067c09": "謝應期。不虗設也。",
    "X60n1110_003:0067c10": "又云。三明化相三寶者。謂釋迦如來為佛寶也。所說",
    "X60n1110_003:0067c11": "滅諦為法寶也。先智苦盡為僧寶也。此化相三寶。或",
    "X60n1110_003:0067c12": "名別相。體是無常。四相所迁。滅過千載。但可追遠。用",
    "X60n1110_003:0067c13": "增翹敬。以賢劫中。三佛已往。無我第四。群生何依。長",
    "X60n1110_003:0067c14": "淪苦海。解脫無路。是以能仁。膺期出世。說法度人。開",
    "X60n1110_003:0067c15": "八正之妙門。示一真之平道。近出人天之欲泥。遠登",
    "X60n1110_003:0067c16": "賢聖之津筏。",
    "X60n1110_003:0067c17": "四明住持三寶者。人能弘道。萬載之所流慈。道假人",
    "X60n1110_003:0067c18": "弘。三法於斯開位。遂使代代興樹。處處傳弘。匪假僧",
    "X60n1110_003:0067c19": "揚。佛法潛沒。至如漢武崇盛。初聞佛名。既絕僧傳。開",
    "X60n1110_003:0067c20": "緒斯竭。及顯宗開法。遠訪華胥。致有迦竺來儀。演布",
    "X60n1110_003:0067c21": "聲教。開俗成務。發信歸心。實假敷說之勞。誠資相狀",
    "X60n1110_003:0067c22": "之力。名僧寶也。所說名句。表理為先。理非來言。無由",
    "X60n1110_003:0067c23": "取悟。故得名教。說聽之緣。名法寶也。此理幽奧。非聖",
    "X60n1110_003:0067c24": "莫知。聖雖云亡。影像斯立。名佛寶也。但以群生福淺。",
    "X60n1110_003:0068a01": "不及化源。薄有餘資。猶逢遺法。此之三寶。體□有為。",
    "X60n1110_003:0068a02": "具足漏染。不足陳敬。然是理寶之所依持。有能遵重",
    "X60n1110_003:0068a03": "相從出有。如俗王使。巡歷方隅。不以形徵。故敬齊一。",
    "X60n1110_003:0068a04": "經云。如世有銀。金為上寶。無銀有鍮。亦稱無價。故末",
    "X60n1110_003:0068a05": "三寶。敬亦齊真。今不加敬。更無尊重之方。投心何所。",
    "X60n1110_003:0068a06": "起歸何寄。故當形敬靈儀。心存真理。導緣設化。義極",
    "X60n1110_003:0068a07": "於斯。經云。造像如麥。獲福無量。以是法身之器也。論",
    "X60n1110_003:0068a08": "云。金木土石。體是非情。以造像故。敬毀之人。自獲罪",
    "X60n1110_003:0068a09": "福。莫不表顯法身。致令功用無極。故使有心行者。對",
    "X60n1110_003:0068a10": "此靈儀。莫不涕泣橫流。不覺加敬。但以真形已謝。□",
    "X60n1110_003:0068a11": "見遺蹤。如臨清廟自然悲肅。舉目摧感。如在不疑。□",
    "X60n1110_003:0068a12": "我亦爾。慈尊久謝。唯留影像。導我慢幢。是須傾屈接",
    "X60n1110_003:0068a13": "足。而行禮敬。如對真儀。而為說法。今不見聞。心□由",
    "X60n1110_003:0068a14": "無信。何以知耶。但用心所擬。三界尚成。豈此一堂。頑",
    "X60n1110_003:0068a15": "癡不動。大論云。諸佛常放光說法。眾生罪故。對面不",
    "X60n1110_003:0068a16": "見。是須一像既爾。餘像例然。樹石山林。隨相標立。導",
    "X60n1110_003:0068a17": "我心路。無越聖儀。",
    "X60n1110_003:0068a18": "諸文三歸門第十",
    "X60n1110_003:0068a20": "律宗會元卷下(終)"
}