{
    "X66n1297_056:0618c18": "宗鑑法林卷五十六",
    "X66n1297_056:0618c20": "集雲堂　編",
    "X66n1297_056:0618c21": "　　大鑒下三世",
    "X66n1297_056:0618c22": "藥山看經。僧問。和尚尋常不許人看經。為什麼却",
    "X66n1297_056:0618c23": "自看。師曰我祇圖遮眼。曰某甲學和尚得也無。師",
    "X66n1297_056:0618c24": "曰。汝若看。牛皮也須穿。",
    "X66n1297_056:0619a01": "長慶稜云。眼有何過。　報慈遂云。且道長慶會藥山",
    "X66n1297_056:0619a02": "意不會藥山意。　雪竇宗云。真心不動。教海澄明。得",
    "X66n1297_056:0619a03": "用如如。義天炳煥。正恁麼時。且道是經是眼。若向者",
    "X66n1297_056:0619a04": "裏見得徹。更不用循行數墨逐妄迷真。其或未然。牛",
    "X66n1297_056:0619a05": "皮穿透猶自可。髑髏徧地幾人知。　千輝月云。藥山",
    "X66n1297_056:0619a06": "老漢雖具超羣眼目。未免轍跡同途。當時拈起本頭",
    "X66n1297_056:0619a07": "劈面便打。管保者僧疑情脫落。而天下後世衲子不",
    "X66n1297_056:0619a08": "復被故紙所瞞。然雖如是。海闊從魚躍。天空任鳥飛。",
    "X66n1297_056:0619a09": "遮眼誰同藥嶠看。牛皮穿透骨毛寒。五湖四海知多",
    "X66n1297_056:0619a10": "少。字密行疎總一般。(保寧勇)",
    "X66n1297_056:0619a11": "門前自有千山月。室內都無一點塵。貝葉若圖遮得",
    "X66n1297_056:0619a12": "眼。須知淨地亦迷人。(成枯木)",
    "X66n1297_056:0619a13": "看破牛皮徹底穿。到頭無義亦無文。問伊遮得何人",
    "X66n1297_056:0619a14": "眼。梵語唐言總不分。(天目禮)",
    "X66n1297_056:0619a15": "你若學他看。牛皮真箇穿。長年橫案上。字義自然圓。",
    "X66n1297_056:0619a16": "(橫川珙)",
    "X66n1297_056:0619a17": "藥山謂雲巖曰與我喚沙彌來。曰喚它來作甚麼。",
    "X66n1297_056:0619a18": "師曰我有箇折脚鐺子要它提上挈下。曰恁麼則",
    "X66n1297_056:0619a19": "與和尚出隻手去也。師便休。",
    "X66n1297_056:0619a20": "溈山喆云。藥山老漢若不得雲巖。折脚鐺子幾成廢",
    "X66n1297_056:0619a21": "器。大溈折脚鐺子也要諸人共出一隻手。何故。且圖",
    "X66n1297_056:0619a22": "古風不墜。　天寧琦云。見與師齊減師半德。見過於",
    "X66n1297_056:0619a23": "師方堪傳授。雲巖當時也欠一著。待道我有箇折脚",
    "X66n1297_056:0619a24": "鐺子要伊提上挈下。抽身便出。雪後始知松柏操。事",
    "X66n1297_056:0619b01": "難方見丈夫心。　思嬾融云。雲從龍。風從虎。聖人作。",
    "X66n1297_056:0619b02": "萬物覩。藥山家伙分付有在。雲巖諍子竭力擔承。可",
    "X66n1297_056:0619b03": "謂一器水傳一器。了無滲漏。山僧昔年亦有箇折脚",
    "X66n1297_056:0619b04": "鐺子。早是七花八裂。已颺在搕[打-丁+(天/韭)]堆頭了也。單單剩",
    "X66n1297_056:0619b05": "箇無烟柴頭。祇是熏天炙地。今日拈向當陽。且貴大",
    "X66n1297_056:0619b06": "家知有。遂拈拂子吹一吹云。看看。靈山火種今猶在。",
    "X66n1297_056:0619b07": "嫡嫡相傳古至今。　湘翁沄云。拱密明尊貴。向上回",
    "X66n1297_056:0619b08": "機得。左右分權。放過則二俱作家。撿點則彼此不了。",
    "X66n1297_056:0619b09": "山僧亦有折脚鐺子。要箇勇敢漢提上挈下。或有出",
    "X66n1297_056:0619b10": "來道恁麼與和尚出隻手。劈脊便與痛棒一頓。還會",
    "X66n1297_056:0619b11": "麼。養子方知父慈。",
    "X66n1297_056:0619b12": "藥山道頭。雲巖知尾。雖然頭尾相稱。要且不識羞恥。",
    "X66n1297_056:0619b13": "(應菴華)",
    "X66n1297_056:0619b14": "豈要共出一隻手。祇教喚著沙彌來。鐵鐺無脚又無",
    "X66n1297_056:0619b15": "耳。牆下春深薺葉開。(橫川珙)",
    "X66n1297_056:0619b16": "藥山一日坐次。道吾雲巖侍立。師指案山上枯榮",
    "X66n1297_056:0619b17": "二樹問曰。枯者是。榮者是。吾曰榮者是。師曰灼然",
    "X66n1297_056:0619b18": "一切處光明燦爛去。又問巖。巖曰枯者是。師曰灼",
    "X66n1297_056:0619b19": "然一切處放教枯淡去。高沙彌忽至。師亦如是問。",
    "X66n1297_056:0619b20": "彌曰。枯者從它枯。榮者從它榮。師顧道吾雲巖曰",
    "X66n1297_056:0619b21": "不是不是。",
    "X66n1297_056:0619b22": "落霜黃葉作金錢。癡騃啼兒見喜歡。捉得獻孃俱道",
    "X66n1297_056:0619b23": "好。不知誰是哂旁觀。(海印信)",
    "X66n1297_056:0619b24": "一枝榮。一枝枯。中心綠葉更扶疎。黃鶯任解千般語。",
    "X66n1297_056:0619c01": "免得旁人彈子無。(佛慧泉)",
    "X66n1297_056:0619c02": "抹粉塗脂復裹頭。盡由行主線牽抽。鼓皮打破曲吹",
    "X66n1297_056:0619c03": "徹。收拾大家歸去休。(保寧勇)",
    "X66n1297_056:0619c04": "說盡枯榮轉見難。沙彌平墮語言端。老僧遙指猿啼",
    "X66n1297_056:0619c05": "處。雲散天空月色寒。(地藏恩)",
    "X66n1297_056:0619c06": "三三兩兩不相同。攜手行行入草中。掇轉脚頭穿繡",
    "X66n1297_056:0619c07": "履。何妨臘月鼓春風。(東谷光)",
    "X66n1297_056:0619c08": "藥山因僧問。平田淺艸。塵鹿成羣。如何射得塵中",
    "X66n1297_056:0619c09": "主。師曰看箭。僧放身便倒。師曰侍者拕出者死漢。",
    "X66n1297_056:0619c10": "僧便走。師曰。弄泥團漢。有什麼限。",
    "X66n1297_056:0619c11": "翠峰顯云。者僧三步雖活。五步須死。　雲居元云。藥",
    "X66n1297_056:0619c12": "山千鈞之弩。不為鼷鼠發機。者僧帶箭出門。一死更",
    "X66n1297_056:0619c13": "不再活。　淨慈昌云。者僧趁得猢猻入他閙市。藥山",
    "X66n1297_056:0619c14": "騎得猛虎直上高山。若作一處商量。終是遭人撿點。",
    "X66n1297_056:0619c15": "　愚菴盂云。者僧置箇問頭也不易得。及乎發箭。元",
    "X66n1297_056:0619c16": "來是箇死鹿。或幸而他處飲甘露而再生。不失其為",
    "X66n1297_056:0619c17": "威音王始祖。乃望空作彎弓勢云。看箭。　古南門云。",
    "X66n1297_056:0619c18": "者僧艸裏藏身。立箇問頭始終能荷。藥山一箭中的。",
    "X66n1297_056:0619c19": "怎奈射者僧不死。",
    "X66n1297_056:0619c20": "塵中主。君看取。下一箭。走三步。五步若活。成羣趁虎。",
    "X66n1297_056:0619c21": "正眼從來付獵人。高聲云。看箭。(翠峰顯)",
    "X66n1297_056:0619c22": "平地飛鐵騎。弓矢不開張。好箇塵中主。穿心向路旁。",
    "X66n1297_056:0619c23": "(佛心才)",
    "X66n1297_056:0619c24": "獵人有神箭。射得塵中主。箭下便承當。跳出曹溪路。",
    "X66n1297_056:0620a01": "翻身蹋著上頭關。敵勝驚羣瞥爾間。(圓悟勤)",
    "X66n1297_056:0620a02": "馬駒出廐腰猶軟。鳳子離巢力尚微。生就玉蹄千里",
    "X66n1297_056:0620a03": "去。養成金翅九霄飛。(佛鑑懃)",
    "X66n1297_056:0620a04": "藥山看經次。朗州刺史李翱訪。見師執經自若。殊",
    "X66n1297_056:0620a05": "不顧眎。翱曰見面不如聞名。拂袖便出。師召刺史。",
    "X66n1297_056:0620a06": "翱回首。師曰刺史何貴耳賤目。翱回拱謝。因問如",
    "X66n1297_056:0620a07": "何是道。師以手上下指曰會麼。曰不會。師曰雲在",
    "X66n1297_056:0620a08": "青天水在缾。翱作禮述偈曰。鍊得身形似鶴形。千",
    "X66n1297_056:0620a09": "株松下兩圅經。我來問道無餘話。雲在青天水在",
    "X66n1297_056:0620a10": "缾。",
    "X66n1297_056:0620a11": "松隱然云。我則不然。待問如何是道。但云國正天心",
    "X66n1297_056:0620a12": "順。官清民自安。與藥山還有優劣也無。靠拄杖。",
    "X66n1297_056:0620a13": "雲在青天水在瓶。丹霄把手共君行。回頭不覺寒更",
    "X66n1297_056:0620a14": "曉。一片紅光海上生。(圓通仙)",
    "X66n1297_056:0620a15": "隴西賢相登藥嶠。雲在青天水在瓶。風靜雲消空獨",
    "X66n1297_056:0620a16": "露。天門玉女不曾扃。(天寧璉)",
    "X66n1297_056:0620a17": "雲在青天水在瓶。眼光隨指落深坑。溪花不奈霜風",
    "X66n1297_056:0620a18": "苦。說甚深深海底行。(張無盡)",
    "X66n1297_056:0620a19": "即今非見面。昔日不聞名。一句添三句。篇章讀不成。",
    "X66n1297_056:0620a20": "(西巖惠)",
    "X66n1297_056:0620a21": "雲在青天水在瓶。平生肝膽向人傾。真金自有真金",
    "X66n1297_056:0620a22": "價。終不和沙賣與人。(北海心)",
    "X66n1297_056:0620a23": "貴耳而賤目。背手抽金鏃。仰面看青天。箭過新羅國。",
    "X66n1297_056:0620a24": "(弁山阡)",
    "X66n1297_056:0620b01": "撥艸瞻風不奈何。深山有道要經過。祇因貴耳而賤",
    "X66n1297_056:0620b02": "目。引得全身入艸窠。(毒菴常)",
    "X66n1297_056:0620b03": "藥山看經次。百巖曰和尚休猱人好。師置經曰日",
    "X66n1297_056:0620b04": "色早晚。曰正當午。師曰猶有者箇文彩在。曰某甲",
    "X66n1297_056:0620b05": "無亦無。師曰汝太煞聰明。曰。某甲祇恁麼。和尚如",
    "X66n1297_056:0620b06": "何。師曰。我跛跛挈挈。百醜千拙。且恁麼過。",
    "X66n1297_056:0620b07": "乍上青巒望曉峰。山青雲白水溶溶。不知隔岸深花",
    "X66n1297_056:0620b08": "裏。出一重兮又一重。(頻吉祥)",
    "X66n1297_056:0620b09": "藥山因園頭栽菜次。師曰。栽即不障汝栽。但莫教",
    "X66n1297_056:0620b10": "根生。曰既不教根生。頭大眾喫甚麼。師曰汝還有",
    "X66n1297_056:0620b11": "口麼。頭無對。",
    "X66n1297_056:0620b12": "大家相聚喫莖齏。喚作莖齏地獄因。不是與人難共",
    "X66n1297_056:0620b13": "住。都緣緇素要分明。(神鼎揆)",
    "X66n1297_056:0620b14": "藥山與雲巖遊山。腰間刀響。巖曰什麼作聲。師抽",
    "X66n1297_056:0620b15": "刀驀口作斫勢。",
    "X66n1297_056:0620b16": "大鵬無伴過天池。獅子將兒絕後隨。崑崙觸犯歸行",
    "X66n1297_056:0620b17": "路。一吼吞雲萬象馳。(投子青)",
    "X66n1297_056:0620b18": "藥山采薪歸。僧指腰下刀曰。鳴剝剝底是箇甚麼。",
    "X66n1297_056:0620b19": "師㧞刀作斫勢。僧忽悟。",
    "X66n1297_056:0620b20": "鳴剝剝兮都漏泄。霜刀原是并州鐵。斫著堂前露柱",
    "X66n1297_056:0620b21": "腰。石人頂上流鮮血。(法舟濟)",
    "X66n1297_056:0620b22": "藥山因雲巖參。問甚處來。曰百丈。師曰百丈有何",
    "X66n1297_056:0620b23": "言句。曰尋常道我有一句子百味具足。師曰。醎則",
    "X66n1297_056:0620b24": "醎味。淡則淡味。不醎不淡是常味。作麼生是百味",
    "X66n1297_056:0620c01": "具足底句子。巖無對。師曰怎奈目前生死何。曰目",
    "X66n1297_056:0620c02": "前無生死。師曰在百丈多少時。曰二十年。師曰。二",
    "X66n1297_056:0620c03": "十年在百丈。俗氣也不除。",
    "X66n1297_056:0620c04": "行盡千峰路渺茫。肯歸方憶舊雲房。貪尋古調單于",
    "X66n1297_056:0620c05": "曲。暨錯邊笳一韻長。(投子青)",
    "X66n1297_056:0620c06": "快贏祖父舊田園。竹引清風夾水源。因憶昔年荷簣",
    "X66n1297_056:0620c07": "處。桑麻雞犬總依然。(南菴依)",
    "X66n1297_056:0620c08": "鄧州丹霞天然禪師(石頭遷嗣)參石頭。執役三載。忽一",
    "X66n1297_056:0620c09": "日頭告眾曰。來日剗佛殿前艸。至來日。大眾各備",
    "X66n1297_056:0620c10": "鍬钁。獨師以盆盛水沐頭。於頭前長跪。頭見而笑",
    "X66n1297_056:0620c11": "之便與鬀髮。又為說戒。師掩耳而出。",
    "X66n1297_056:0620c12": "石頭剗草驗英豪。懵懂丹霞眼不高。若解轉身行活",
    "X66n1297_056:0620c13": "路。至今應不累兒曹。(谷源道)",
    "X66n1297_056:0620c14": "丹霞於慧林寺。遇天寒。取木佛燒火向。院主呵曰",
    "X66n1297_056:0620c15": "何得燒我木佛。師以杖子撥灰曰吾燒取舍利。曰",
    "X66n1297_056:0620c16": "木佛何有舍利。師曰。既無舍利。更取兩尊燒。院主",
    "X66n1297_056:0620c17": "自後眉鬚墮落。",
    "X66n1297_056:0620c18": "投子青云。不會作客。勞煩主人。　大寧寬因僧問。丹",
    "X66n1297_056:0620c19": "霞燒木佛。為甚院主眉鬚墮落。寧云。賊不打貧家。",
    "X66n1297_056:0620c20": "　保寧勇云。院主眉鬚墮落即且置。丹霞眉毛還在也",
    "X66n1297_056:0620c21": "無。若也見得。與古佛同參。若也不見。切忌撥無因果。",
    "X66n1297_056:0620c22": "　寶峰文云。丹霞燒木佛。院主眉鬚落。驀拈拄杖云。",
    "X66n1297_056:0620c23": "不是木佛。擲下拄杖云。誰敢燒你。擬即眉鬚落。不擬",
    "X66n1297_056:0620c24": "又且如何。高聲云。行者拈起拄杖。　東禪嶽云。古人",
    "X66n1297_056:0621a01": "做處。今人合知。如展一面早纛旗。殺一有罪而天下",
    "X66n1297_056:0621a02": "咸服。如其無罪。法亦難施。直饒千聖出頭來。安排一",
    "X66n1297_056:0621a03": "字也不得。　天童華云。諸方商量道。院主忽起疑心",
    "X66n1297_056:0621a04": "而致斯禍。又云院主天寒不與丹霞火向。致令燒却",
    "X66n1297_056:0621a05": "木佛。殊不知院主買鐵得金一場富貴。　雲峰璿因",
    "X66n1297_056:0621a06": "僧問。丹霞燒木佛。為甚院主眉鬚墮落。峰云。一人傳",
    "X66n1297_056:0621a07": "虗萬人傳實。云與麼則不落也。峰云兩重公案。云學",
    "X66n1297_056:0621a08": "人未曉特申請益。峰云筠袁虔吉頭上插筆。　靈隱",
    "X66n1297_056:0621a09": "岳云。大小丹霞向深村裏失却一隻眼。院主也是如",
    "X66n1297_056:0621a10": "蟲禦木偶爾成文。光孝門下也無木佛得燒。祇有一",
    "X66n1297_056:0621a11": "星無烟火。直是難近旁。擬之則燎却面門。諸人須是",
    "X66n1297_056:0621a12": "退步看。驀地冷灰裏豆爆。驚天動地。直教佛祖救不",
    "X66n1297_056:0621a13": "得。　福嚴容云。丹霞通身是箇大火聚。不惟訶他眉",
    "X66n1297_056:0621a14": "鬚墮落。設使讚他亦當眉鬚墮落。為什麼[口*尒]。丈夫造",
    "X66n1297_056:0621a15": "作。不落凡調。　平陽忞云。丹霞燒木佛。犀因玩月紋",
    "X66n1297_056:0621a16": "生角。院主眉鬚落。象被雷轟花入牙。驀拈拄杖畫一",
    "X66n1297_056:0621a17": "畫云。不得動著。動著三十棒。　黃檗琦云。丹霞迸出",
    "X66n1297_056:0621a18": "星火。非但帶累院主。直得盡大地人眉鬚墮落。何故。",
    "X66n1297_056:0621a19": "寒則普天寒。熱則普天熱。　神鼎澤云。人人盡道院",
    "X66n1297_056:0621a20": "主落却眉鬚。殊不知丹霞打失鼻孔。喝一喝云。者裏",
    "X66n1297_056:0621a21": "動著一莖毛。雖是善因還招惡果。　金粟元云。丹霞",
    "X66n1297_056:0621a22": "燒木佛。無端無端。院主墮鬚眉。生受生受。雖然彼此",
    "X66n1297_056:0621a23": "分明。未免使人妄猜亂卜。拈拄杖云。木佛在者裏。卓",
    "X66n1297_056:0621a24": "一下云。燒却了也。擲下云。大家照顧眉毛好。　南山",
    "X66n1297_056:0621b01": "寶云。禍不入慎家之門。　法林音云。院主落節處。瞞",
    "X66n1297_056:0621b02": "丹霞不得。丹霞落節處。瞞院主不得。雖然如是。仁義",
    "X66n1297_056:0621b03": "道中。",
    "X66n1297_056:0621b04": "古巖苔閉冷侵扉。飛者驚危走者迷。夜深寒爇汀洲",
    "X66n1297_056:0621b05": "火。失曉漁家忙自疑。(投子青)",
    "X66n1297_056:0621b06": "雪擁巖扉凍不春。一尊木佛劈為薪。眼睛動處眉毛",
    "X66n1297_056:0621b07": "落。為謗如來正法輪。(張無盡)",
    "X66n1297_056:0621b08": "覿面難藏向上機。家風千古為人施。銀山鐵壁重重",
    "X66n1297_056:0621b09": "透。賴有丹霞院主知。(楚方安)",
    "X66n1297_056:0621b10": "橫行私路。乍赴公筵。幞頭脚短。腰帶夸圓。不是伴郎",
    "X66n1297_056:0621b11": "來勸酒。誤他年少覓青氈。(月堂昌)",
    "X66n1297_056:0621b12": "彭祖八百乞延壽。秦皇登位更求仙。昨向天津橋上",
    "X66n1297_056:0621b13": "過。石崇猶自送窮船。(文殊道)",
    "X66n1297_056:0621b14": "丹霞燒木佛。院主眉鬚落。彎弓射尉遲。須是金牙作。",
    "X66n1297_056:0621b15": "(無相範)",
    "X66n1297_056:0621b16": "荒院天寒燒木佛。一堆紅燄對枯床。渾身終夜烘烘",
    "X66n1297_056:0621b17": "暖。罪過難教院主當。(橫川珙)",
    "X66n1297_056:0621b18": "華君棄金如棄土。管公鋤土不鋤金。誵譌止有毫釐",
    "X66n1297_056:0621b19": "易。高下千秋分至今。(西遯超)",
    "X66n1297_056:0621b20": "南山燒炭北山紅。那借陰陽造化功。烈燄亙天避不",
    "X66n1297_056:0621b21": "得。錯教人恨五更風。(法林音)",
    "X66n1297_056:0621b22": "丹霞訪忠國師。值國睡次。乃問侍者國師在否。曰。",
    "X66n1297_056:0621b23": "在即在。祇是不見客。師曰太深遠生。曰。莫道上座。",
    "X66n1297_056:0621b24": "佛眼也覰不見。師曰。龍生龍子。鳳生鳳兒。便出。國",
    "X66n1297_056:0621c01": "師睡起。侍者舉前話。國乃打侍者二十棒趁出院。",
    "X66n1297_056:0621c02": "師聞歎曰。不謬為南陽國師。",
    "X66n1297_056:0621c03": "天童華云。侍者喫棒出院。千載一時歸宗。豈免眼熱。",
    "X66n1297_056:0621c04": "丹霞固雖好手。怎奈落在國師網子裏。諸人還辨得",
    "X66n1297_056:0621c05": "麼。苟或未然。猶握金鞭問歸客。夜深誰共御街行。",
    "X66n1297_056:0621c06": "　徑山策云。國師幸自高眠。侍者播揚家醜。不因多口",
    "X66n1297_056:0621c07": "丹霞。怎見國師哮吼。敢問大眾。國師既在。為什麼不",
    "X66n1297_056:0621c08": "見客。向者裏看得破。非惟知侍者落節。亦見自己有",
    "X66n1297_056:0621c09": "出身之路。雖然如是。莫將閒學解。埋沒祖師心。　天",
    "X66n1297_056:0621c10": "奇瑞云。丹霞祇知其一不知其二。侍者祇知其二不",
    "X66n1297_056:0621c11": "知其一。通該二十棒。可惜放過。且道國師眼在什麼",
    "X66n1297_056:0621c12": "處。復云。待汝喫了棒向汝道。　鳳山啟云。丹霞還曾",
    "X66n1297_056:0621c13": "相見國師麼。　靈峰靈云。丹霞向碧洞狂歌。國師在",
    "X66n1297_056:0621c14": "玉壺大醉。若非侍者放憨。怎見汗馬功高。　雲中鳳",
    "X66n1297_056:0621c15": "云。國師雖則好手。也是夢後作主。丹霞慣向明中作",
    "X66n1297_056:0621c16": "竊。未免落在侍者圈圚裏。且道侍者喫棒。還是賞還",
    "X66n1297_056:0621c17": "是罸。",
    "X66n1297_056:0621c18": "牙床高枕獨忘年。不意春花落檻前。可恨遊蜂胡亂",
    "X66n1297_056:0621c19": "採。至今趕向草堤邊。(林野奇)",
    "X66n1297_056:0621c20": "孤月照。曉風吹。深秋危露溼荷衣。亂叠溪邊楊柳影。",
    "X66n1297_056:0621c21": "漁舟不礙更垂絲。(大戲燈)",
    "X66n1297_056:0621c22": "宋君明可察秋毫。拈出軒轅魂欲消。截斷鼎臣三寸",
    "X66n1297_056:0621c23": "舌。更何人敢緒叨叨。(眉浪滄)",
    "X66n1297_056:0621c24": "禿爪南陽老臥龍。綸巾羽扇自從容。東風借得無多",
    "X66n1297_056:0622a01": "子。要見王師不戰功。(法林音)",
    "X66n1297_056:0622a02": "丹霞參馬祖。路逢一老人與一童子。師問公住何",
    "X66n1297_056:0622a03": "處。老人曰上是天下是地。師曰忽遇天崩地陷又",
    "X66n1297_056:0622a04": "作麼生。老人曰蒼天蒼天。童子噓一聲。師曰非父",
    "X66n1297_056:0622a05": "不生其子。老人與童子便入山去。",
    "X66n1297_056:0622a06": "正覺顯云。上是天下是地。不妨聰明。蒼天蒼天。隨語",
    "X66n1297_056:0622a07": "生解。是父是子褒貶分明。噓一聲。却較些子。　天目",
    "X66n1297_056:0622a08": "律云。丹霞者漢向老人手裏納敗闕。末後雖解道非",
    "X66n1297_056:0622a09": "父不生其子。也是破皮鞋硬掙。當時見道上是天下",
    "X66n1297_056:0622a10": "是地。何不向道者野狐精元來祇在者裏。老人童子",
    "X66n1297_056:0622a11": "雖有裂土分茅之作。也祇得拱手歸降。　法林音云。",
    "X66n1297_056:0622a12": "當時待伊云蒼天蒼天。何不禮童子三拜。",
    "X66n1297_056:0622a13": "丹霞問僧甚處來。曰山下來。師曰喫飯也未。曰喫",
    "X66n1297_056:0622a14": "飯了也。師曰。將飯與汝喫底人。還具眼麼。僧無對。",
    "X66n1297_056:0622a15": "長慶稜問保福。將飯與人喫。報恩有分。為甚不具眼。",
    "X66n1297_056:0622a16": "福云施者受者二俱瞎漢。慶云盡其機來還成瞎不。",
    "X66n1297_056:0622a17": "福云道某甲瞎得麼。　報慈遂云。且道長慶明丹霞",
    "X66n1297_056:0622a18": "意。為復自用家財。　芭蕉徹云。各具一得一失。又代",
    "X66n1297_056:0622a19": "僧云。爭不足讓有餘。又代霞云。施受俱無利益。　汾",
    "X66n1297_056:0622a20": "陽昭代云。若不上山。爭識丹霞。　保寧勇代云。今日",
    "X66n1297_056:0622a21": "被和尚勘破。　天童華云。丹霞既已龍頭蛇尾。長慶",
    "X66n1297_056:0622a22": "保福祇得將錯就錯。雖然。二三老宿要且不知者僧",
    "X66n1297_056:0622a23": "落處。　龍池傳云。我若作者僧。便撫掌呵呵大笑云",
    "X66n1297_056:0622a24": "勘破了也。",
    "X66n1297_056:0622b01": "盡機不成。瞎按牛頭喫艸。四七二三。諸祖師寶器持",
    "X66n1297_056:0622b02": "來成過咎。過咎深。無處尋。天上人間同陸沉。(翠峰顯)",
    "X66n1297_056:0622b03": "丹霞一日訪龐公。見靈照女取菜次。師曰居士在",
    "X66n1297_056:0622b04": "否。女放下菜籃斂手立。師又問居士在否。女便提",
    "X66n1297_056:0622b05": "籃去。師遂回。須臾公歸。女舉前話。公曰丹霞在麼。",
    "X66n1297_056:0622b06": "曰去也。公曰赤土塗牛嬭。",
    "X66n1297_056:0622b07": "溈山喆云。大小丹霞被居士女子勘破。山僧當時若",
    "X66n1297_056:0622b08": "作丹霞。但與呵呵大笑。待他問長老笑箇什麼。却向",
    "X66n1297_056:0622b09": "道不是冤家不聚頭。　蔣山勤云。丹霞從苗辨地。靈",
    "X66n1297_056:0622b10": "照因語識人。放下菜籃當處發生。提起菜籃隨處滅",
    "X66n1297_056:0622b11": "盡。居士道赤土塗牛嬭。屋裏販揚州。畢竟如何。各自",
    "X66n1297_056:0622b12": "散去。免增話會。　瀛山誾云。龐公若無後語。幾乎被",
    "X66n1297_056:0622b13": "靈照喪却家風。祇如道赤土塗牛嬭。意作麼生。不令",
    "X66n1297_056:0622b14": "蜂蜨誤。錯認隔牆花。　天界盛云。瀛山錯過古人。龐",
    "X66n1297_056:0622b15": "公雖是沒牙大蟲。其爪甚利。靈照如鸞鳳沖霄。隱顯",
    "X66n1297_056:0622b16": "莫測。故於丹霞處明露秋光。於龐公處暗藏春色。",
    "X66n1297_056:0622b17": "淡薄衣裳取次糚。放籃斂手自無良。老龐猶更多愁",
    "X66n1297_056:0622b18": "在。不道奴奴漏泄香。(張無盡)",
    "X66n1297_056:0622b19": "作者相逢用處親。攜籃歸去意深深。雲收雨散江天",
    "X66n1297_056:0622b20": "淨。一曲漁歌過遠村。(妙峰善)",
    "X66n1297_056:0622b21": "人前賣俏最風流。一釣無端便上鉤。縱使菜籃提得",
    "X66n1297_056:0622b22": "去。奈何覆水已難收。(笑翁堪)",
    "X66n1297_056:0622b23": "放行把住謾周遮。一段風流出當家。不是當年漆桶",
    "X66n1297_056:0622b24": "破。爭能撒土又拋沙。(蓬菴會)",
    "X66n1297_056:0622c01": "當風鴉臭氣。一箇豆娘兒。熏得行人走。衝爺皺斷眉。",
    "X66n1297_056:0622c02": "(西巖惠)",
    "X66n1297_056:0622c03": "放籃斂手舉籃歸。自是多情惹是非。月落畵堂人去",
    "X66n1297_056:0622c04": "後。不堪歡笑祇堪悲。(中峰本)",
    "X66n1297_056:0622c05": "東隣翠鈿映蛾眉。俏俊如今更是誰。却被箭鋒施冷",
    "X66n1297_056:0622c06": "地。驪龍忍痛虎傷肢。(博山來)",
    "X66n1297_056:0622c07": "丹霞一日手提數珠。龐公近前奪却曰。二彼空手",
    "X66n1297_056:0622c08": "即休。師曰妒忌老翁不識好惡。曰。捉師公案。未著",
    "X66n1297_056:0622c09": "後回。終不恁麼。師曰吽吽。曰吾師得人怕。師曰猶",
    "X66n1297_056:0622c10": "少棒在。曰年老喫棒不得。師曰。不識痛癢漢。打得",
    "X66n1297_056:0622c11": "也無益。曰也無接引機關在。師拋下數珠而去。公",
    "X66n1297_056:0622c12": "曰賊人物終不敢收。師回首呵呵大笑。公曰者賊",
    "X66n1297_056:0622c13": "敗也。師近前把住曰更不諱得。公與一掌。",
    "X66n1297_056:0622c14": "龐老無風起浪。丹霞浪起風生。迤邐雷奔電掣。逡巡",
    "X66n1297_056:0622c15": "虎戰龍爭。引水插田博飯。居山火種刀畊。雨散雲收",
    "X66n1297_056:0622c16": "日出。信步東行西行。(南堂靜)",
    "X66n1297_056:0622c17": "丹霞問龐公。昨日相見何似今日。曰如法舉昨日",
    "X66n1297_056:0622c18": "事來作箇宗眼。師曰祇如宗眼還著得龐公麼。曰",
    "X66n1297_056:0622c19": "我在你眼裏。師曰某甲眼窄何處安身。曰是眼何",
    "X66n1297_056:0622c20": "窄是身何安。師休去。公曰。更道取一句。便得此話",
    "X66n1297_056:0622c21": "圓。師亦不對。公曰。就中者一句。無人道得。",
    "X66n1297_056:0622c22": "保寧茂云。機不離位墮在毒海。丹霞休去可謂力敵",
    "X66n1297_056:0622c23": "勢均。惜乎不能圓却此話。大似弓折箭盡。者裏則不",
    "X66n1297_056:0622c24": "然。昨日事拈向一邊。今日事不用舉著。明日事還有",
    "X66n1297_056:0623a01": "人道得麼。宗通眼活。著得千百箇龐公。若道不得。莫",
    "X66n1297_056:0623a02": "道丹霞眼窄無處安身。直饒通身是眼。八面四方未",
    "X66n1297_056:0623a03": "免一時穿却。",
    "X66n1297_056:0623a04": "是眼何窄。是身何安。昨日今日。事無兩般。淮南兩淛。",
    "X66n1297_056:0623a05": "秋熱春寒。恁麼會得也太無端。三十年後莫受人瞞。",
    "X66n1297_056:0623a06": "(佛鑑懃)",
    "X66n1297_056:0623a07": "昨日今朝事不同。一番寒雨一番風。太平基業分明",
    "X66n1297_056:0623a08": "在。溪澗河源總向東。(塗毒策)",
    "X66n1297_056:0623a09": "棊逢敵手著還新。得意難藏眼裏身。局罷不知何處",
    "X66n1297_056:0623a10": "去。空山惆悵爛柯人。(方菴顯)",
    "X66n1297_056:0623a11": "昨日與今日。同中却不同。獰龍攪滄海。俊鶻摩青空。",
    "X66n1297_056:0623a12": "宗眼明如日。機輪疾似風。丹霞回首處。徧界覓無踪。",
    "X66n1297_056:0623a13": "(石溪月)",
    "X66n1297_056:0623a14": "潭州大川禪師(石頭遷嗣)江陵僧參。師曰幾時發足江",
    "X66n1297_056:0623a15": "陵。僧提起坐具。師曰特謝遠來下去。僧遶禪牀一",
    "X66n1297_056:0623a16": "帀便出。師曰。若不與麼。怎知眼目端的。僧撫掌一",
    "X66n1297_056:0623a17": "下曰。苦殺人。洎合錯判諸方。師曰甚得禪宗道理。",
    "X66n1297_056:0623a18": "僧後舉似丹霞。霞曰大川法道即得。我者裏即不",
    "X66n1297_056:0623a19": "然。僧曰和尚此間作麼生。霞曰猶較大川三步在。",
    "X66n1297_056:0623a20": "僧禮拜。霞曰錯判諸方者多。",
    "X66n1297_056:0623a21": "洞山价云。若不是丹霞。也難分玉石。　天童悟云。洞",
    "X66n1297_056:0623a22": "山老漢失却一隻眼。者僧禮拜不是好心。只是少一",
    "X66n1297_056:0623a23": "轉語。所以遭人檢點。當時待道錯判諸方者多。但撫",
    "X66n1297_056:0623a24": "掌笑云者老漢不打自招。任是丹霞未免疑著。",
    "X66n1297_056:0623b01": "潮州靈山大顛寶通禪師(石頭遷嗣)韓文公一日相訪。",
    "X66n1297_056:0623b02": "問師春秋多少。師提起數珠曰會麼。曰不會。師曰",
    "X66n1297_056:0623b03": "晝夜一百八。公不曉遂回。次日再來。至門前見首",
    "X66n1297_056:0623b04": "座。舉前話問意旨如何。座扣齒三下。及見師理前",
    "X66n1297_056:0623b05": "問。師亦扣齒三下。公曰元來佛法無兩般。師曰是",
    "X66n1297_056:0623b06": "何道理。曰適來問首座亦如是。師乃召首座問。是",
    "X66n1297_056:0623b07": "汝如此對否。曰是。師便打。趁出院。",
    "X66n1297_056:0623b08": "保福展云。首座知前不知後。大顛令不單行。　瀛山",
    "X66n1297_056:0623b09": "誾云。首座眼親。大顛手快。俱未免被文公勘破。還知",
    "X66n1297_056:0623b10": "打首座意麼。翻雲全在我。覆雨更由誰。　百丈泐云。",
    "X66n1297_056:0623b11": "塞翁失馬已經得失相參。假道伐虢未免因行掉臂。",
    "X66n1297_056:0623b12": "目機銖兩舉一明三。網疎豈漏巨鱗。擊柝偏嚴暴客。",
    "X66n1297_056:0623b13": "扣齒出院。條罪俱陳。心不負人。面無慚色。　神鼎澤",
    "X66n1297_056:0623b14": "云。殺人須見血。為人須為徹則不無。大顛撿點將來。",
    "X66n1297_056:0623b15": "合喫山僧手中棒。何故。不見道殺人須見血。為人須",
    "X66n1297_056:0623b16": "為徹。　龍華體云。一條拄杖兩人舁。雖然。當時韓公",
    "X66n1297_056:0623b17": "若是箇漢。連大顛也須出院。",
    "X66n1297_056:0623b18": "潮者如山。觀者如市。本分弄潮人。出沒如遊戲。可憐",
    "X66n1297_056:0623b19": "不是弄潮人。往往都向潮中死。(海印信)",
    "X66n1297_056:0623b20": "一步纔行兩步移。門前驚起鳳凰兒。棲蹤不在梧桐",
    "X66n1297_056:0623b21": "樹。羣鳥東西空繞枝。(保寧勇)",
    "X66n1297_056:0623b22": "問來歲數數珠呈。百八循環意甚明。底事如何觸風",
    "X66n1297_056:0623b23": "化。潮陽從此令嚴行。(照覺總)",
    "X66n1297_056:0623b24": "潦倒疎慵。客來生受。不奈瓢何。打破熨斗。(天岸昇)",
    "X66n1297_056:0623c01": "一點水墨兩成龍。却似雷同畵未工。莫怪伯禽枉被",
    "X66n1297_056:0623c02": "撻。須知姬旦用心忠。(西遯超)",
    "X66n1297_056:0623c03": "父子機關絕異同。迷兒訣慣挫英雄。白雲高擁千花",
    "X66n1297_056:0623c04": "樹。流出湘江分外紅。(雲中嶨)",
    "X66n1297_056:0623c05": "大顛因文公請曰。弟子軍中事繁。佛法省要處。乞",
    "X66n1297_056:0623c06": "賜一語。師良久。公罔措。三平侍者乃從旁敲禪牀",
    "X66n1297_056:0623c07": "三下。師曰作麼。平曰。先以定動。後以智㧞。公有省",
    "X66n1297_056:0623c08": "乃曰。和尚門庭高峻。弟子於侍者處得箇入處。",
    "X66n1297_056:0623c09": "古塘□云。大顛默然。賊身已露。侍者敲牀。轉見不堪。",
    "X66n1297_056:0623c10": "文公雖然悟去。也是杓卜聽虗聲。　五祖戒代大顛",
    "X66n1297_056:0623c11": "拈拄杖打侍者。",
    "X66n1297_056:0623c12": "省要之言伸一問。宗師據座不輕酬。無端醉後添杯",
    "X66n1297_056:0623c13": "酒。惱亂春風卒未休。(枯禪鏡)",
    "X66n1297_056:0623c14": "將軍宴坐碧油幢。凜凜威風冷似霜。却把機關輕漏",
    "X66n1297_056:0623c15": "泄。至今千古錯商量。(北海心)",
    "X66n1297_056:0623c16": "大顛因文公問如何是佛。師曰看。",
    "X66n1297_056:0623c17": "宗師一等展家風。盡情施設與韓公。獅子窟中無異",
    "X66n1297_056:0623c18": "獸。象王行處絕狐蹤。(黃龍南)",
    "X66n1297_056:0623c19": "轟然如雷。瞥然如電。非青非黃。非見不見。即處分明",
    "X66n1297_056:0623c20": "千百億。何必釋迦又彌勒。(佛鑑懃)",
    "X66n1297_056:0623c21": "動地轟雷掣電時。神龍赫赫示全威。葉公料見真頭",
    "X66n1297_056:0623c22": "角。不致仍前信筆揮。(懿山德)",
    "X66n1297_056:0623c23": "大顛一日將癢和子廊下行。逢一僧問訊次。師以",
    "X66n1297_056:0623c24": "癢和子驀口打曰會麼。曰不會。師曰。大顛老野狐。",
    "X66n1297_056:0624a01": "不曾孤負人。",
    "X66n1297_056:0624a02": "承天怡云。大顛雖不曾辜負人。看來祇有受璧之心。",
    "X66n1297_056:0624a03": "終無割城之意。",
    "X66n1297_056:0624a04": "撩愁兩岸香風起。開出芙蓉別院秋。紅白枝頭空狼",
    "X66n1297_056:0624a05": "藉。又隨新雨逐溪流。",
    "X66n1297_056:0624a07": "宗鑑法林卷五十六"
}