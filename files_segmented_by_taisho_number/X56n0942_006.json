{
    "X56n0942_006:0693b07": "釋疑",
    "X56n0942_006:0693b09": "一　法華經六十食項與五十半日意趣",
    "X56n0942_006:0693b10": "二　初發心住百佛世界其趣",
    "X56n0942_006:0693b11": "三　生佛不異何度眾生",
    "X56n0942_006:0693b12": "四　圓實報與別實報同異",
    "X56n0942_006:0693b13": "五　建立四教與開漸四教同異",
    "X56n0942_006:0693b14": "六　本地釋迦與毗盧遮那同異",
    "X56n0942_006:0693b15": "七　毗盧遮那經與法華經前後教部所攝",
    "X56n0942_006:0693b16": "八　即身成佛時無明所感之身捨不捨",
    "X56n0942_006:0693b17": "九　非情草木等自成佛說法否",
    "X56n0942_006:0693b18": "十　究竟佛位性惡斷不斷",
    "X56n0942_006:0693b19": "日本國比叡山延曆寺天台法華宗",
    "X56n0942_006:0693b20": "內供奉大德德圓法師　疑問壹拾條",
    "X56n0942_006:0693b21": "第一法華經六十食頃與五十半日疑",
    "X56n0942_006:0693b22": "法華第一云六十小劫謂如食頃又第五云五十",
    "X56n0942_006:0693b23": "小劫謂如半日又云從地涌出以諸菩薩種種讚",
    "X56n0942_006:0693b24": "法而讚於佛如是時間經五十小劫又第七云出",
    "X56n0942_006:0693c01": "廣長舌放無量光現神力時滿百千歲等(云云)",
    "X56n0942_006:0693c02": "今疑云法華經是八箇年說然今經云五十小劫",
    "X56n0942_006:0693c03": "及百千歲其意如何若約晝夜月時年為劫者應",
    "X56n0942_006:0693c04": "云八日八夜八月八時八年也今五十六十小劫",
    "X56n0942_006:0693c05": "及百千歲者意趣如何天台法華文句云五十小",
    "X56n0942_006:0693c06": "劫與半日者此是時節不思議又云解者即短而",
    "X56n0942_006:0693c07": "長謂五十小劫惑者即長而短謂如半日又云如",
    "X56n0942_006:0693c08": "世人苦則以短為長樂則以長為短表重法之志",
    "X56n0942_006:0693c09": "故寄時云耳(云云)　今疑云法華之日誰為惑者",
    "X56n0942_006:0693c10": "誰為解者惑者有苦則可即短而長謂之五十小",
    "X56n0942_006:0693c11": "劫解者有樂乃可即長而短謂之半日云何地涌",
    "X56n0942_006:0693c12": "之眾謂五十小劫靈山之眾謂半日。",
    "X56n0942_006:0693c13": "通云既云不思議時節不妨五十小劫為百千歲等",
    "X56n0942_006:0693c14": "並遠八年之內十方三世猶未出俄爾一念況五十",
    "X56n0942_006:0693c15": "小劫如半日之間六十小劫如食之頃何足恠焉固",
    "X56n0942_006:0693c16": "知百千歲月不足為長食頃半日亦未為短以不思",
    "X56n0942_006:0693c17": "議時節非定長短故也所言法華之日誰為解者誰",
    "X56n0942_006:0693c18": "為惑者云法華之席已有發起等四眾都攝迷解者",
    "X56n0942_006:0693c19": "盡且七種具足煩惱性人有七種上慢三種無煩惱",
    "X56n0942_006:0693c20": "人具三染慢未聞七喻三平等之說皆名惑者聞而",
    "X56n0942_006:0693c21": "悟解方名解者諸求三乘人未蒙三周一乘之時皆",
    "X56n0942_006:0693c22": "是惑者聞已領解方名解者又開三顯一之後未聞",
    "X56n0942_006:0693c23": "壽量已前有昧久遠成佛理者皆名惑者得聞壽量",
    "X56n0942_006:0693c24": "已後方名解者況乃本跡二門發起影嚮內鑒而扣",
    "X56n0942_006:0694a01": "擊者豈不是解者乎解者有苦有樂之釋亦不思議",
    "X56n0942_006:0694a02": "之一意也靈山之眾未必皆是惑者地涌之人亦非",
    "X56n0942_006:0694a03": "皆是解者所以然者靈山已皆悟一乘不思議理固",
    "X56n0942_006:0694a04": "宜是解者乎地涌之眾皆有所化誠知未必皆是解",
    "X56n0942_006:0694a05": "者又不言地涌之眾但謂五十小劫靈山之眾但謂",
    "X56n0942_006:0694a06": "半日但包含而云五十小劫佛神力故令諸大眾謂",
    "X56n0942_006:0694a07": "如半日此乃本不思議之一端也解者非唯了達即",
    "X56n0942_006:0694a08": "長而短亦能曉知即短而長惑者但恠半日之忽過",
    "X56n0942_006:0694a09": "未知所經之長劫又不測半日能容五十小劫之根",
    "X56n0942_006:0694a10": "源云何得短而長之理由斯致有解惑之殊耳。",
    "X56n0942_006:0694a11": "第二初發心住百佛世界疑",
    "X56n0942_006:0694a12": "華嚴經第二十卷十行品第九善法行菩薩成就",
    "X56n0942_006:0694a13": "十種身所謂入無邊法界非趣身滅一切世間入",
    "X56n0942_006:0694a14": "無邊法界諸趣身出一切間等又第十真實行文",
    "X56n0942_006:0694a15": "云念念遍十方世界念念普詣不可說不可說諸",
    "X56n0942_006:0694a16": "佛國土念念見不可說不可說佛及莊嚴清淨國",
    "X56n0942_006:0694a17": "土等智度論云以一三千大千世界為一數數至",
    "X56n0942_006:0694a18": "恒沙為一佛世界經數此世界復至無量恒沙為",
    "X56n0942_006:0694a19": "佛一佛世界所化分齊瑜伽論云初地菩薩一念",
    "X56n0942_006:0694a20": "之頃經百佛國土供養百千佛等然有華嚴師依",
    "X56n0942_006:0694a21": "此等經論以世界性世界海世界種為一佛土又",
    "X56n0942_006:0694a22": "相宗以百千三千界為一佛土今天台法華玄義",
    "X56n0942_006:0694a23": "云初住斷一分無明顯一分我性橫則百佛世界",
    "X56n0942_006:0694a24": "分身散影作十界像利祐眾生等　今疑橫則百",
    "X56n0942_006:0694b01": "佛世界者為一百三界稱百佛世界為當百三千",
    "X56n0942_006:0694b02": "界為百佛世界又取智度論世界相等為百佛世",
    "X56n0942_006:0694b03": "界為復相宗所云百千三千界為百佛世界請示",
    "X56n0942_006:0694b04": "其趣。",
    "X56n0942_006:0694b05": "通曰諸經論明佛土各不同且據說梵網經一蓮華",
    "X56n0942_006:0694b06": "臺周迊千華葉一華葉則一三千大千世界便是一",
    "X56n0942_006:0694b07": "釋迦佛土千華乃一千三千界千佛國土也臺上之",
    "X56n0942_006:0694b08": "佛以此一千三千界為所居土若據千釋迦各居三",
    "X56n0942_006:0694b09": "千界即一千三千界為千佛國土即第二地戒波羅",
    "X56n0942_006:0694b10": "蜜菩薩所居佛土也若為初地菩薩所現佛身坐百",
    "X56n0942_006:0694b11": "葉蓮華臺一百華葉則百三千界每三千界各一釋",
    "X56n0942_006:0694b12": "迦便是百佛世界初地菩薩所居佛土也初住共初",
    "X56n0942_006:0694b13": "地證道同圓知初住菩薩於百佛世界成佛利生者",
    "X56n0942_006:0694b14": "即可一百三千界為百佛世界也第二住於千佛世",
    "X56n0942_006:0694b15": "界成佛利生等准例可知有云百千三千界為一佛",
    "X56n0942_006:0694b16": "土者據第三地說耳所以然者為第三地所現佛身",
    "X56n0942_006:0694b17": "坐百千葉蓮華臺上百千葉乃百千三千界每三千",
    "X56n0942_006:0694b18": "界有一釋迦於百億三千界為主百千三千界是百",
    "X56n0942_006:0694b19": "千佛土即當第三地菩薩所居佛土若臺上佛即以",
    "X56n0942_006:0694b20": "百千三千界為一國土故云百千三千界為一佛土",
    "X56n0942_006:0694b21": "也住准地說可知隨其地位所悟法門所為佛事皆",
    "X56n0942_006:0694b22": "轉倍於前展轉殊勝深廣以此觀之智論所說世界",
    "X56n0942_006:0694b23": "性海種為一佛國土者應是隣極者所居也此乃一",
    "X56n0942_006:0694b24": "往竪辨地位耳若橫論之從初一地具足諸地功德",
    "X56n0942_006:0694c01": "且初住菩薩於百佛世界分影利物之時遍於法界",
    "X56n0942_006:0694c02": "任運現身妙覺已來諸地賢聖所居佛土所證法門",
    "X56n0942_006:0694c03": "所作佛事於此初住皆隨分見之知之作之矣據此",
    "X56n0942_006:0694c04": "初住百佛世界成佛之時遍於法界皆一分轉以圓",
    "X56n0942_006:0694c05": "人從初遍現之法界之理纔入初住證理之時分證",
    "X56n0942_006:0694c06": "法界真如之理皆見一分解脫但有明昧宜顯優劣",
    "X56n0942_006:0694c07": "之殊然唯說初住百佛世界成佛利生者竪辨當位",
    "X56n0942_006:0694c08": "正動機顯益之齊限而已諸位行相比準可知。",
    "X56n0942_006:0694c09": "第三生佛不異何度眾生疑",
    "X56n0942_006:0694c10": "法華玄義及四教義等云若知涅槃即生死是為",
    "X56n0942_006:0694c11": "無作之苦諦若知菩提即煩惱是為無作之集諦",
    "X56n0942_006:0694c12": "若知生死即涅槃是為無作滅諦若知煩惱即菩",
    "X56n0942_006:0694c13": "提是為無作道諦以非生死非涅槃非菩提非煩",
    "X56n0942_006:0694c14": "惱是一實諦一實諦論此四諦者即是無作四實",
    "X56n0942_006:0694c15": "諦又云無緣大慈觀生死即涅槃煩惱即菩提與",
    "X56n0942_006:0694c16": "眾生此滅道之樂也無緣大悲觀涅槃即生死菩",
    "X56n0942_006:0694c17": "提即煩惱欲拔眾生此虗妄苦也　今疑圓教初",
    "X56n0942_006:0694c18": "心不觀夢法專觀緣起彼緣起法色心不二生佛",
    "X56n0942_006:0694c19": "不異生死涅槃非異虗煩惱菩提體無二何生有",
    "X56n0942_006:0694c20": "苦何法是虗與云誓度眾生拔虗妄苦其意如何",
    "X56n0942_006:0694c21": "若言觀有實眾生有實苦者同於三藏若言見生",
    "X56n0942_006:0694c22": "之與苦皆是幻者同於通教若言見次第者同於",
    "X56n0942_006:0694c23": "別人三種慈悲既已混乱此義如何。",
    "X56n0942_006:0694c24": "通曰法體本來非生死非涅槃非煩惱非菩提不可",
    "X56n0942_006:0695a01": "言是一不可言是異無苦集可斷無眾生可度但以",
    "X56n0942_006:0695a02": "妄想分別於無想中妄想執有相無苦集中生苦集",
    "X56n0942_006:0695a03": "相隨妄所見無始相續自積苦集輪迴不息由此諸",
    "X56n0942_006:0695a04": "佛菩薩慈悲之用無休息時遂於無言說中假立道",
    "X56n0942_006:0695a05": "滅之說本無相中強說苦集之名度寂滅之眾生斷",
    "X56n0942_006:0695a06": "如虗空之煩惱不得在其拔濟之不歇終日斷之不",
    "X56n0942_006:0695a07": "見有眾生可度不見有苦集可斷既無苦集之相矣",
    "X56n0942_006:0695a08": "道滅之詮本寂焉以達苦集之幻無實體故不同三",
    "X56n0942_006:0695a09": "藏以三觀圓鑒故不同通教非離邊非次第故與別",
    "X56n0942_006:0695a10": "教有殊所以圓融慈悲與前三教不相濫矣。",
    "X56n0942_006:0695a11": "第四圓實報與別實報同異疑",
    "X56n0942_006:0695a12": "天台法華玄義云夫生變易則三種不同一全未",
    "X56n0942_006:0695a13": "斷別惑生變易即是三藏二乘及通教三乘是也",
    "X56n0942_006:0695a14": "二伏別惑生變易者即是別教三十心人是也三",
    "X56n0942_006:0695a15": "斷別惑生變易者即是初地初住斷惑是也若未",
    "X56n0942_006:0695a16": "斷伏者以方便真無漏為因無明為緣而生方便",
    "X56n0942_006:0695a17": "有餘土若伏斷者順道法愛為因無明為緣生實",
    "X56n0942_006:0695a18": "報土　今疑於此等中何為圓實報為別實報為",
    "X56n0942_006:0695a19": "取初住斷一分無明證一分真因名圓實報法愛",
    "X56n0942_006:0695a20": "為因無明為緣稱別實報為復二俱並為圓實報",
    "X56n0942_006:0695a21": "耶若言二俱皆為圓實報者證真之邊為不生滅",
    "X56n0942_006:0695a22": "未盡無明此為生滅然則圓教大果報身可帶生",
    "X56n0942_006:0695a23": "滅此義如何又若言證真之邊為圓實報無明未",
    "X56n0942_006:0695a24": "盡為別實報者別教既有實報何故諸文皆云別",
    "X56n0942_006:0695b01": "教但有各字而無實體故到初地便入圓初住此",
    "X56n0942_006:0695b02": "義如何。",
    "X56n0942_006:0695b03": "通曰初住斷一分無明證一分真如者固宜是圓實",
    "X56n0942_006:0695b04": "報若法愛為因無明為緣生實報者兩向攝若隨教",
    "X56n0942_006:0695b05": "道觀次第理者於別教攝觀圓理者即圓教攝若別",
    "X56n0942_006:0695b06": "實報若圓實報皆證理之邊則無生滅無明未盡故",
    "X56n0942_006:0695b07": "亦有生滅若是極聖垂影應于賢聖者雖示同生滅",
    "X56n0942_006:0695b08": "而不生不滅已斷無明究竟盡故也有處說云教道",
    "X56n0942_006:0695b09": "有名無實者實無證次第理者故云爾若入地證圓",
    "X56n0942_006:0695b10": "者非教道攝也。",
    "X56n0942_006:0695b11": "第五建立四教與開漸四教同異疑",
    "X56n0942_006:0695b12": "八教大意云漸頓祕密不定能化之儀式譬如藥",
    "X56n0942_006:0695b13": "方藏通別圓所化之法譬如藥味也止觀義例云",
    "X56n0942_006:0695b14": "今文隨教雖說若八若四本意唯為成佛乘法華",
    "X56n0942_006:0695b15": "文句云佛在法身之地寂而常照恒以佛眼洞覽",
    "X56n0942_006:0695b16": "無遺豈始至道場淹留三七方思此事言三七日",
    "X56n0942_006:0695b17": "者明有所表也表佛初欲三周說法故假言三七",
    "X56n0942_006:0695b18": "耳初七思法說次七思譬說後七思因緣說皆無",
    "X56n0942_006:0695b19": "機不得是故息大施小也此偏就圓教大乘為釋",
    "X56n0942_006:0695b20": "耳若通途約大乘釋者初七思惟欲說圓教大乘",
    "X56n0942_006:0695b21": "次七思惟欲說別教大乘後七思惟欲說通教大",
    "X56n0942_006:0695b22": "乘皆無機不得是故息大說三藏(云云)今自宗中",
    "X56n0942_006:0695b23": "有人依此等文乃云開漸四教外更無建立四教",
    "X56n0942_006:0695b24": "唯有八教至無建立四教又有人云四教有兩種",
    "X56n0942_006:0695c01": "謂建立四教及開漸四教言建立四教者法身地",
    "X56n0942_006:0695c02": "中所思惟四教名建立也言開漸四教者阿含方",
    "X56n0942_006:0695c03": "等般若之中所說四教也　今疑此二師義取何",
    "X56n0942_006:0695c04": "為正又有人云法華之圓建立四中所攝不關開",
    "X56n0942_006:0695c05": "漸四也華嚴別圓亦建立中所攝不是開漸所攝",
    "X56n0942_006:0695c06": "此人所立得否如何又疑法身地所思惟四教即",
    "X56n0942_006:0695c07": "是前四味中所說四教為復法身地相思惟四教",
    "X56n0942_006:0695c08": "外別說開漸四教此義如何。",
    "X56n0942_006:0695c09": "通曰所言建立四教者雖未有文而有義可通所以",
    "X56n0942_006:0695c10": "然者佛於法身之地心中所建立者出世方說之所",
    "X56n0942_006:0695c11": "以名為建立四教非無所以矣建立亦無妨但准義",
    "X56n0942_006:0695c12": "推之法身地之所思惟者宜名心地四教也將意地",
    "X56n0942_006:0695c13": "所思望赴機之說但冥顯時異然兩時四教法體無",
    "X56n0942_006:0695c14": "殊八教中四種化法還是法身地所思惟四法以法",
    "X56n0942_006:0695c15": "體同故但約時論則異也法華之圓與開漸中圓教",
    "X56n0942_006:0695c16": "體不二據此理則相攝無妨若約時論未開之時不",
    "X56n0942_006:0695c17": "同已開之日況乃漸中之圓猶有對帶之異乎華嚴",
    "X56n0942_006:0695c18": "別圓與漸中別圓亦據時則異以頓部與漸部時有",
    "X56n0942_006:0695c19": "異故若論教體華嚴別圓與漸中別圓無異所以有",
    "X56n0942_006:0695c20": "云華嚴別圓及法華之圓並於開漸四教所不攝者",
    "X56n0942_006:0695c21": "得其一理法身地所思惟四教開漸四教如上所說",
    "X56n0942_006:0695c22": "據時則有前後之異若論其法兩時四法體皆同也。",
    "X56n0942_006:0695c23": "第六本地釋迦與毗盧遮那同異疑",
    "X56n0942_006:0695c24": "普賢觀經云釋迦牟尼名毗盧遮那徧一切處法",
    "X56n0942_006:0696a01": "華文句云普賢觀結成法華文云釋迦牟尼佛名",
    "X56n0942_006:0696a02": "毗盧遮那乃是異名非異體等又法身如來名毗",
    "X56n0942_006:0696a03": "盧遮那此翻徧一切處報身如來名盧遮那此翻",
    "X56n0942_006:0696a04": "淨滿應身如來名釋迦文此翻度沃燋是三如來",
    "X56n0942_006:0696a05": "若單取者則不可也法華玄義云境妙究竟顯名",
    "X56n0942_006:0696a06": "毗盧遮那智妙究竟滿名盧舍那行妙究竟滿名",
    "X56n0942_006:0696a07": "釋迦牟尼三佛不一異不縱不橫(云云)今天台門",
    "X56n0942_006:0696a08": "人等依上件文云毗盧遮那與本地釋迦同體之",
    "X56n0942_006:0696a09": "佛俱體俱用但是名之差別無有異解又毗盧遮",
    "X56n0942_006:0696a10": "那經云八葉正圓從此華臺中大日勝尊現乃至",
    "X56n0942_006:0696a11": "須經第二院力東方初門中臺盡釋迦牟尼(云云)",
    "X56n0942_006:0696a12": "一行和尚毗盧遮那經疏云須經第二院盡釋迦",
    "X56n0942_006:0696a13": "牟尼阿闍梨言此中第二院密語耳從中向外當",
    "X56n0942_006:0696a14": "以釋迦牟尼眷屬為第三院今則以毗盧遮那法",
    "X56n0942_006:0696a15": "門眷屬為第一釋迦牟尼生身眷屬為第二今有",
    "X56n0942_006:0696a16": "真言宗依上件文乃云說法華經佛為下劣佛若",
    "X56n0942_006:0696a17": "說毗盧遮那經佛為高勝佛(云云)　今疑彼此據",
    "X56n0942_006:0696a18": "是非難分此義如何。",
    "X56n0942_006:0696a19": "通曰釋迦牟尼毗盧遮那是一體之異名也經有明",
    "X56n0942_006:0696a20": "文大體言之森羅萬像無非法身之一體良以凡夫",
    "X56n0942_006:0696a21": "迷自本體隨執差別所樂各殊聖人為之權示種種",
    "X56n0942_006:0696a22": "身土夫理體無邊有何中外若理有外即有不遍之",
    "X56n0942_006:0696a23": "處若無外者望何立中然惟非外而現外非中而現",
    "X56n0942_006:0696a24": "中者只赴緣以假示所以佛土無實中邊之相苟執",
    "X56n0942_006:0696b01": "中外之定實者實迷法界之互融也只見一體之差",
    "X56n0942_006:0696b02": "別不識差別一體可謂求悟而逾迷者哉聞大日之",
    "X56n0942_006:0696b03": "名便謂高勝見釋迦之相即言下劣者令昧平等之",
    "X56n0942_006:0696b04": "體理仍違經文經金剛祕密主請毗盧遮那云願大",
    "X56n0942_006:0696b05": "牟尼說誠心毗盧遮那經亦是釋迦牟尼佛說與法",
    "X56n0942_006:0696b06": "華經何殊又普賢經云釋迦牟尼名毗盧遮那遍一",
    "X56n0942_006:0696b07": "切處等華嚴經云或名釋迦牟尼或名毗盧遮那等",
    "X56n0942_006:0696b08": "豈唯釋提桓因帝釋而憍尸迦非帝釋乎。",
    "X56n0942_006:0696b09": "第七毗盧遮那經與法華經前後教部所攝疑",
    "X56n0942_006:0696b10": "今天台一處所立初自華嚴終至涅槃一代之教",
    "X56n0942_006:0696b11": "以四教五時攝盡而今未知中天三藏善無畏所",
    "X56n0942_006:0696b12": "譯毗盧遮那經五時之中何時攝四教八教之中",
    "X56n0942_006:0696b13": "何教攝也是法華之前說為復在法華後說此義",
    "X56n0942_006:0696b14": "如何。",
    "X56n0942_006:0696b15": "通曰將毗盧遮那經於五時中收攝又與法華經辨",
    "X56n0942_006:0696b16": "其前後者本宗教中未見明文輙難的折若以義推",
    "X56n0942_006:0696b17": "毗盧遮那經可屬第五時攝所以然者前四味中有",
    "X56n0942_006:0696b18": "兼但對帶之義今大日經純談圓教無兼等之殊故",
    "X56n0942_006:0696b19": "也如別有憑說者逾妙耳但四教中合是圓教何以",
    "X56n0942_006:0696b20": "得彼經云舉足下足盡是印契一切語言無非直言",
    "X56n0942_006:0696b21": "又云從佛至于蠍虫等無非毗盧遮那法界身等便",
    "X56n0942_006:0696b22": "與圓一色一香無非中道義理冥符固宜是圓教攝",
    "X56n0942_006:0696b23": "所以一行禪師全用圓義消釋經文也。",
    "X56n0942_006:0696b24": "第八即身成佛時無明所感之身捨不捨疑",
    "X56n0942_006:0696c01": "法華經云八歲龍女從海涌出忽然之間變成男",
    "X56n0942_006:0696c02": "子具菩薩行即往南方無垢世界坐寶蓮華成等",
    "X56n0942_006:0696c03": "正覺仁王般若經云當佛現此神變之時十千女",
    "X56n0942_006:0696c04": "人現轉女身得神通三昧無量天人得無生法忍",
    "X56n0942_006:0696c05": "恒沙菩薩現身成佛一行和尚毗盧遮那經疏云",
    "X56n0942_006:0696c06": "入真言門略有三喻事一者身密二者語密門三",
    "X56n0942_006:0696c07": "者心密門以此三方便自淨三業即為如來三密",
    "X56n0942_006:0696c08": "之所加持乃至能於此生滿足地波羅密不復經歷",
    "X56n0942_006:0696c09": "劫數備修諸對治行故大品經或有菩薩初發心",
    "X56n0942_006:0696c10": "時即上菩薩位得不退轉或有菩薩初發心時即",
    "X56n0942_006:0696c11": "得無上菩提便得轉法輪今有真言宗依上件文",
    "X56n0942_006:0696c12": "乃云真言加持變作金身不是捨此身受別身也",
    "X56n0942_006:0696c13": "又有真言宗云此義不然必捨無明所感之身更",
    "X56n0942_006:0696c14": "受無漏果身成等正覺言即身成佛者心中體具",
    "X56n0942_006:0696c15": "毗盧遮那三平等身便成名為正覺非謂以夢感",
    "X56n0942_006:0696c16": "身便成正覺若不捨此身成正覺豈以龍女身登",
    "X56n0942_006:0696c17": "蓮臺華等　今疑此二人所立何者為正又相宗",
    "X56n0942_006:0696c18": "云變易之身練有漏報成無漏身今與此義同異",
    "X56n0942_006:0696c19": "如何。",
    "X56n0942_006:0696c20": "通曰佛教多門入之者各隨心之所樂即身隔生俱",
    "X56n0942_006:0696c21": "期成佛眾流之行直入海同味者也即身成佛者[宋-木+取]",
    "X56n0942_006:0696c22": "上根性頓悟圓理勤修者所致也若不勤下歟根性",
    "X56n0942_006:0696c23": "漸悟者不免隔生經劫方至所期成果方知所經之",
    "X56n0942_006:0696c24": "俄爾如夢百年覺唯一念經云轉龍女身變成男子",
    "X56n0942_006:0697a01": "者只換龍女之根形不是捨命別受生也用轉龍女",
    "X56n0942_006:0697a02": "身根者為令物生尊重心故於所說法令生深信故",
    "X56n0942_006:0697a03": "所以換舊劣根變成勝體而成正覺若嫌龍角之佛",
    "X56n0942_006:0697a04": "隨類化身不令復作披毛戴角之形將彼相宗練根",
    "X56n0942_006:0697a05": "成無漏義與此圓門即身成佛辨同異者彼則行解",
    "X56n0942_006:0697a06": "俱漸此乃行解俱頓。",
    "X56n0942_006:0697a07": "第九非情草木等自成佛說法否疑",
    "X56n0942_006:0697a08": "止觀義例云於無情境立佛乘故若無佛乘法身",
    "X56n0942_006:0697a09": "體許遍亦不應云佛法身體同於無情及以不同",
    "X56n0942_006:0697a10": "金剛錍論云今立眾生正因體遍經文並以虗空",
    "X56n0942_006:0697a11": "譬之故故涅槃經云眾生佛性一切處有猶如虗",
    "X56n0942_006:0697a12": "空非內非外若內外者云何得名一切處有情觀",
    "X56n0942_006:0697a13": "有之一字虗空何不收故知經文不許唯內專外",
    "X56n0942_006:0697a14": "　今疑為心遍無情等故草木成佛為當草木等",
    "X56n0942_006:0697a15": "自修因故得成佛為復以正報攝依報故草木成",
    "X56n0942_006:0697a16": "佛此義如何若言以正攝依故草木成佛者與相",
    "X56n0942_006:0697a17": "宗攝相歸性故草木成佛有何異乎若言不說外",
    "X56n0942_006:0697a18": "色成佛但說內色成佛者即同三論宗云凡有心",
    "X56n0942_006:0697a19": "者方得成佛非墻壁等又若言於無情境立佛乘",
    "X56n0942_006:0697a20": "故草木等自成佛者何草何樹自修六度成佛說",
    "X56n0942_006:0697a21": "法其例如何。",
    "X56n0942_006:0697a22": "通曰萬法唯心外無法法界依正本來一體所以唯",
    "X56n0942_006:0697a23": "心之外無別草木之相但以妄想顛倒於非自他而",
    "X56n0942_006:0697a24": "見自他於無彼此而執彼此無始已來斯執彌堅遂",
    "X56n0942_006:0697b01": "於不二之體固執依正之殊及迷尋源三千依正唯",
    "X56n0942_006:0697b02": "是一心心無相故諸法亦然草木叢林何處生乎維",
    "X56n0942_006:0697b03": "摩經云隨其心淨佛土亦淨欲得淨土當淨其心若",
    "X56n0942_006:0697b04": "心土異者縱使心淨而土不合淨即以心土不二故",
    "X56n0942_006:0697b05": "隨其心淨佛土亦淨誠知佛心覺之時一切諸法無",
    "X56n0942_006:0697b06": "非覺者矣今說一心即諸法諸法即一心故依之與",
    "X56n0942_006:0697b07": "心皆一佛乘所以不同相宗心色體殊又異三論墻",
    "X56n0942_006:0697b08": "壁非情等若妄執不消苦求草木自修六度者如以",
    "X56n0942_006:0697b09": "病眼求見空華之結果而已夫依正不二一乘之法",
    "X56n0942_006:0697b10": "悟之者法界洞融迷之者舉自皆隔焉。",
    "X56n0942_006:0697b11": "第十究竟佛位性惡斷不斷決",
    "X56n0942_006:0697b12": "止觀義例云佛本不斷性惡法故性惡若斷普現",
    "X56n0942_006:0697b13": "色身從何而立止觀輔行記云如來不斷性惡闡",
    "X56n0942_006:0697b14": "提不斷性善以不斷善故緣因本有又云闡提斷",
    "X56n0942_006:0697b15": "修善但有性善在如來斷修惡但有性惡在　今",
    "X56n0942_006:0697b16": "疑究竟佛位永斷二障現行種子有何性惡若有",
    "X56n0942_006:0697b17": "性惡者應起修惡若言起修惡者佛應墮惡道若",
    "X56n0942_006:0697b18": "言如來了達性惡故不起修惡不墮惡道者為雖",
    "X56n0942_006:0697b19": "有性惡已了達是惡故修惡不起為復惡變成智",
    "X56n0942_006:0697b20": "故修惡不起若言雖有性惡已了達是惡故修惡",
    "X56n0942_006:0697b21": "不起者諸具縛之人亦知此是惡凡夫亦不應起",
    "X56n0942_006:0697b22": "惡若言惡變成智故修惡不起者惡體既成智已",
    "X56n0942_006:0697b23": "更有何性惡若猶有惡者不可言佛果位無惡若",
    "X56n0942_006:0697b24": "佛果位猶有性惡者行相如何為如棒机雖有尚",
    "X56n0942_006:0697c01": "永不生枝葉為復如白疊上有一點墨在此義如",
    "X56n0942_006:0697c02": "何。",
    "X56n0942_006:0697c03": "通曰善惡體性即空假中若斷性惡則斷三諦不合",
    "X56n0942_006:0697c04": "言佛斷性惡若斷性惡如來應闕法界威儀隨類示",
    "X56n0942_006:0697c05": "現從何處起又貪嗔癡性即是菩提經有明文若斷",
    "X56n0942_006:0697c06": "性惡即斷菩提所以如來不斷性惡維摩經云善惡",
    "X56n0942_006:0697c07": "法門皆是佛法諸佛菩薩皆以此法作佛事故誠知",
    "X56n0942_006:0697c08": "諸惡作佛法界無非佛法如來明照三毒法界朗達",
    "X56n0942_006:0697c09": "諸惡本來清淨於惡已證不思議解脫所以如來不",
    "X56n0942_006:0697c10": "斷性惡而不為惡所染凡夫乃唯知惡是不善而不",
    "X56n0942_006:0697c11": "識諸惡即空假中於惡不見三諦理故於此長生實",
    "X56n0942_006:0697c12": "有之想所以常被眾惡牽迴不得為例而致結難夫",
    "X56n0942_006:0697c13": "帝網示現者皆是寶珠法界互融者無非三諦固知",
    "X56n0942_006:0697c14": "無間之依正在佛自心而非穢苦法身之身土在凡",
    "X56n0942_006:0697c15": "一念心常清淨良由善惡皆以實相為自體實相還",
    "X56n0942_006:0697c16": "以善惡為自相故也善之與惡在佛地皆為佛界如",
    "X56n0942_006:0697c17": "眾像之好惡在明鏡皆光淨(矣)欲知佛地性惡之相",
    "X56n0942_006:0697c18": "者如三諦之相佛界性惡亦如此相斯乃非心言所",
    "X56n0942_006:0697c19": "宣測(矣)非諸世間喻所喻焉若取少分強立喻者如",
    "X56n0942_006:0697c20": "臨清水現乎波相又如水中鹽味色裏膠清也此乃",
    "X56n0942_006:0697c21": "佛界莊嚴之具似惡而常善不得謂之不善。",
    "X56n0942_006:0697c22": "上都右衛醴泉寺沙門　宗頴　上"
}