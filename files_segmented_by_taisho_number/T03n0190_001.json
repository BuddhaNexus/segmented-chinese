{
    "T03n0190_001:0655a03": "No. 190",
    "T03n0190_001:0655a04": "佛本行集經卷第一",
    "T03n0190_001:0655a06": "隋天竺三藏闍那崛多譯",
    "T03n0190_001:0655a07": "1 發心供養品1發心供養品第一",
    "T03n0190_001:0655a08": "歸命大智海毗盧遮那佛",
    "T03n0190_001:0655a09": "如是我聞：一時，婆伽婆住王舍城迦蘭陀鳥",
    "T03n0190_001:0655a10": "竹林之內，與大比丘僧五百人俱。爾時，如來",
    "T03n0190_001:0655a11": "住於佛行，無復煩惱，故名耆那，得一切智，",
    "T03n0190_001:0655a12": "行一切智，知一切智，住於天行，住於梵行，住",
    "T03n0190_001:0655a13": "於聖行，心得自在。依諸世尊，欲行諸行，悉皆",
    "T03n0190_001:0655a14": "得行，在於比丘及比丘尼，諸優婆塞及優婆",
    "T03n0190_001:0655a15": "夷四眾之中，受大供養恭敬尊重；又諸國王",
    "T03n0190_001:0655a16": "大臣宰相，種種外道，及諸沙門婆羅門等。佛",
    "T03n0190_001:0655a17": "得如是種種利養，飲食、衣服、床鋪、湯藥，四事",
    "T03n0190_001:0655a18": "充滿，皆悉具足，最勝最妙，無與等者。智慧",
    "T03n0190_001:0655a19": "第一，名稱遠聞，雖受利養，而心無染，猶如",
    "T03n0190_001:0655a20": "蓮華不著於水。世尊名號說法音聲，於世間",
    "T03n0190_001:0655a21": "中最上最勝，更無過者。如是世尊、多陀阿伽",
    "T03n0190_001:0655a22": "度、阿羅訶、三藐三佛陀，十號具足，能於現在",
    "T03n0190_001:0655a23": "天、魔、梵、釋，沙門、婆羅門等，一切天人世間之",
    "T03n0190_001:0655a24": "中，神通遍知；知已說法，行於世間，前後及",
    "T03n0190_001:0655a25": "中，言語皆善，文義巧妙，理趣精微，相好莊",
    "T03n0190_001:0655a26": "嚴，具足無缺，清淨梵行，宣揚顯說。",
    "T03n0190_001:0655a27": "爾時，尊者大目揵連於晨朝時，整衣持鉢，入",
    "T03n0190_001:0655a28": "王舍城，欲行乞食。時目揵連，獨立思惟：「今日",
    "T03n0190_001:0655a29": "晨朝，乞食尚早，我今先當至淨居天。」尊者目",
    "T03n0190_001:0655b01": "連，作是念已，譬如力士屈伸臂頃，從王舍",
    "T03n0190_001:0655b02": "城，沒身不現，至於淨居諸天宮所，忽然立",
    "T03n0190_001:0655b03": "住。",
    "T03n0190_001:0655b04": "爾時，無量淨居諸天，既見目連安庠而至，心",
    "T03n0190_001:0655b05": "生歡喜，各相謂言：「我等今者可共往迎尊者",
    "T03n0190_001:0655b06": "目連。」發是語已，相隨至於目揵連所，頭面",
    "T03n0190_001:0655b07": "頂禮目揵連足，却住一面，白目連言：「尊者目",
    "T03n0190_001:0655b08": "連！希有！希有！尊者目連！於世間中，難見難",
    "T03n0190_001:0655b09": "值。謂佛、世尊、多陀阿伽度、阿羅訶、三藐三佛",
    "T03n0190_001:0655b10": "陀，於無量百千萬劫，懃修諸行。」而說偈言：",
    "T03n0190_001:0655b11": "「於百千劫中，　　懃求菩提道，",
    "T03n0190_001:0655b12": "過於多時來，　　眾生中大寶，",
    "T03n0190_001:0655b13": "世間難見者，　　唯有佛世尊。」",
    "T03n0190_001:0655b14": "爾時，尊者大目揵連從淨居天，聞是偈已，遍",
    "T03n0190_001:0655b15": "體戰慄，身毛皆竪，而作是念：「希有！希有！不可",
    "T03n0190_001:0655b16": "思議！難見難值，謂佛、世尊、多陀阿伽度、阿羅",
    "T03n0190_001:0655b17": "訶、三藐三佛陀，世間難逢，無量百千萬億劫",
    "T03n0190_001:0655b18": "中，時一出現。」爾時，尊者大目揵連，於淨居天，",
    "T03n0190_001:0655b19": "為彼天眾，說無量種微妙之法，顯現無量清",
    "T03n0190_001:0655b20": "淨法義，宣通無量深密法要，令諸天心各生",
    "T03n0190_001:0655b21": "歡喜。教化顯示，尊重法已。即沒身迴此閻浮",
    "T03n0190_001:0655b22": "提。譬如力士屈臂還舒一念之頃，到王舍城，",
    "T03n0190_001:0655b23": "次第乞食，還至本處，飯食訖，收衣鉢，洗足",
    "T03n0190_001:0655b24": "已，詣於佛所。到佛所已，頂禮佛足，却坐一",
    "T03n0190_001:0655b25": "面，復自坐已，向佛而說所行來處：「世尊！我旦",
    "T03n0190_001:0655b26": "乞食到王舍城，便至首陀婆娑天上。天語我",
    "T03n0190_001:0655b27": "言：如來世尊，於世間中難見難值。如前所",
    "T03n0190_001:0655b28": "說，具白佛言。世尊！我聞如是希有語已，實難",
    "T03n0190_001:0655b29": "思議，所謂諸佛、多陀阿伽度、阿羅訶、三藐三",
    "T03n0190_001:0655c01": "佛陀，於無量百千劫中時一出世。」",
    "T03n0190_001:0655c02": "爾時，佛告目揵連言：「目揵連！淨居諸天，少知",
    "T03n0190_001:0655c03": "少見，以狹劣智乃能得知百千劫事。所以者",
    "T03n0190_001:0655c04": "何？目揵連！我念往昔，於無量無邊諸世尊所，",
    "T03n0190_001:0655c05": "種諸善根，乃至求阿耨多羅三藐三菩提。目",
    "T03n0190_001:0655c06": "揵連！我念往昔，作轉輪聖王，身值三十億佛，",
    "T03n0190_001:0655c07": "皆同一號，號釋迦如來，及聲聞眾，尊重承事，",
    "T03n0190_001:0655c08": "恭敬供養，四事具足，所謂衣服飲食臥具湯",
    "T03n0190_001:0655c09": "藥。時，彼諸佛，不與我記，汝當得阿耨多羅三",
    "T03n0190_001:0655c10": "藐三菩提及世間解、天人師、佛、世尊，於未來",
    "T03n0190_001:0655c11": "世，得成正覺。目揵連！我念往昔，作轉輪聖",
    "T03n0190_001:0655c12": "王，身值八億諸佛，皆同一號，號然燈如來，及",
    "T03n0190_001:0655c13": "聲聞眾，尊重恭敬，四事供養，所謂衣服飲食",
    "T03n0190_001:0655c14": "臥具湯藥幡蓋華香。時，彼諸佛，不與我記，",
    "T03n0190_001:0655c15": "汝當得阿耨多羅三藐三菩提及世間解、天人",
    "T03n0190_001:0655c16": "師、佛、世尊。目揵連！我念往昔，作轉輪聖王，",
    "T03n0190_001:0655c17": "身值三億諸佛，皆同一號，號弗沙如來，及聲",
    "T03n0190_001:0655c18": "聞眾，四事供養，皆悉具足。時彼諸佛，不與我",
    "T03n0190_001:0655c19": "記，汝當作佛，如上所說。目揵連！我念往昔，",
    "T03n0190_001:0655c20": "作轉輪聖王，身值九萬諸佛，皆同一號，號迦",
    "T03n0190_001:0655c21": "葉如來，及聲聞眾，四事供養，皆悉具足，乃至",
    "T03n0190_001:0655c22": "不與我授記別，當得作佛，如上所說。",
    "T03n0190_001:0655c23": "「目揵連！我念往昔，作轉輪聖王，身值六萬諸",
    "T03n0190_001:0655c24": "佛，皆同一號，號燈明如來，及聲聞眾，四事供",
    "T03n0190_001:0655c25": "養，皆悉具足，乃至不與我授記別，當得作",
    "T03n0190_001:0655c26": "佛，如上所說。目揵連！我念往昔，作轉輪聖王，",
    "T03n0190_001:0655c27": "身曾供養一萬八千諸佛，皆同一號，號娑羅",
    "T03n0190_001:0655c28": "王如來，及聲聞眾，四事供養，皆悉具足，然後",
    "T03n0190_001:0655c29": "出家。作如是念：『為未來世，當得佛道，護持禁",
    "T03n0190_001:0656a01": "戒。』時彼諸佛，不與我記，乃至作佛，如上所",
    "T03n0190_001:0656a02": "說。目揵連！我念往昔，作轉輪聖王，身曾供",
    "T03n0190_001:0656a03": "養一萬諸佛，皆同一號，號能度彼岸如來，及",
    "T03n0190_001:0656a04": "聲聞眾，四事供養，皆悉具足，乃至不與我",
    "T03n0190_001:0656a05": "授記別，當得作佛。",
    "T03n0190_001:0656a06": "「目揵連！我念往昔，作轉輪聖王，身曾供養一",
    "T03n0190_001:0656a07": "萬五千諸佛，皆同一號，號日如來，及聲聞眾，",
    "T03n0190_001:0656a08": "四事供養，皆悉具足，乃至不與我授記別，",
    "T03n0190_001:0656a09": "當得作佛。目揵連！我念往昔，作轉輪聖王，",
    "T03n0190_001:0656a10": "身曾供養二千諸佛，皆同一號，號憍陳如如",
    "T03n0190_001:0656a11": "來，及聲聞眾，四事供養，皆悉具足，乃至不",
    "T03n0190_001:0656a12": "與我授記別，當得作佛。目揵連！我念往昔，",
    "T03n0190_001:0656a13": "作轉輪聖王，身曾供養六千諸佛，皆同一號，",
    "T03n0190_001:0656a14": "號龍如來，及聲聞眾，四事供養，皆悉具足，乃",
    "T03n0190_001:0656a15": "至不與我授記別，當得作佛。目揵連！我念",
    "T03n0190_001:0656a16": "往昔，作轉輪聖王，身曾供養一千諸佛，皆同",
    "T03n0190_001:0656a17": "一號，號紫幢如來，及聲聞眾，四事供養，皆悉",
    "T03n0190_001:0656a18": "具足，乃至不與我授記別，當得作佛。",
    "T03n0190_001:0656a19": "「目揵連！我念往昔，作轉輪聖王，身曾供養五",
    "T03n0190_001:0656a20": "百諸佛，皆同一號，號蓮花上如來，及聲聞",
    "T03n0190_001:0656a21": "眾，四事供養，皆悉具足，乃至不與我授記",
    "T03n0190_001:0656a22": "別，當得作佛。目揵連！我念往昔，作轉輪聖",
    "T03n0190_001:0656a23": "王，身曾供養六十四諸佛，皆同一號，號螺",
    "T03n0190_001:0656a24": "髻如來，及聲聞眾，四事供養，皆悉具足，乃",
    "T03n0190_001:0656a25": "至不與我授記別，當得作佛。",
    "T03n0190_001:0656a26": "「目揵連！我念往昔，作轉輪聖王，身曾供養一",
    "T03n0190_001:0656a27": "佛，號正行如來，及聲聞眾，四事供養，皆悉",
    "T03n0190_001:0656a28": "具足，彼佛亦不與我授記，當得阿耨多羅",
    "T03n0190_001:0656a29": "三藐三菩提及明行足、一切世間解。",
    "T03n0190_001:0656b01": "「目揵連！我念往昔，曾供養八萬八千億辟支",
    "T03n0190_001:0656b02": "佛，幡蓋香華，四事具足，乃至彼佛滅度之",
    "T03n0190_001:0656b03": "後，為起塔廟供養如前，而不與我授於記",
    "T03n0190_001:0656b04": "別，汝當得阿耨多羅三藐三菩提。",
    "T03n0190_001:0656b05": "「目揵連！我念往昔，有一如來，號曰善思多",
    "T03n0190_001:0656b06": "陀阿伽度、阿羅訶、三藐三佛陀。於彼佛所，彌",
    "T03n0190_001:0656b07": "勒菩薩，最初發心，種諸善根，求阿耨多羅",
    "T03n0190_001:0656b08": "三藐三菩提。時，彌勒菩薩，身作轉輪聖王，名",
    "T03n0190_001:0656b09": "毘盧遮那。爾時，人民壽八萬歲。目揵連！彼善",
    "T03n0190_001:0656b10": "思如來初會說法，九萬六千億人得阿羅漢",
    "T03n0190_001:0656b11": "道，第二會說法，八萬四千億人得阿羅漢道，",
    "T03n0190_001:0656b12": "第三會說法，七萬二千億人得阿羅漢道。",
    "T03n0190_001:0656b13": "「目揵連！彼毘盧遮那轉輪聖王，供養於彼善",
    "T03n0190_001:0656b14": "思如來，及聲聞眾，恭敬尊重，幡蓋花香四",
    "T03n0190_001:0656b15": "事具足。目揵連！時毘盧遮那轉輪聖王，見彼",
    "T03n0190_001:0656b16": "如來具足三十二大人相、八十種好，及聲聞",
    "T03n0190_001:0656b17": "眾，佛剎莊嚴，壽命歲數，即發道心，自口稱",
    "T03n0190_001:0656b18": "言：『希有世尊！願我當來得作於佛，十號具",
    "T03n0190_001:0656b19": "足，還如今日善思如來，為於大眾聲聞人天",
    "T03n0190_001:0656b20": "恭敬圍繞，聽佛說法信受奉行，一種無異。』彌",
    "T03n0190_001:0656b21": "勒又言：『願我當來為多眾生作諸利益，施與",
    "T03n0190_001:0656b22": "安樂，憐愍一切天人世間。』目揵連！彌勒菩薩",
    "T03n0190_001:0656b23": "在於我前四十餘劫發菩提心，而我然後始",
    "T03n0190_001:0656b24": "發道心，種諸善根，求阿耨多羅三藐三菩",
    "T03n0190_001:0656b25": "提。「目揵連！我念往昔有一佛，名示誨幢如",
    "T03n0190_001:0656b26": "來。目揵連！我於彼佛國土之中作轉輪聖王，",
    "T03n0190_001:0656b27": "名曰牢弓，初發道心，種諸善根，求阿耨多羅",
    "T03n0190_001:0656b28": "三藐三菩提。我時供養彼佛世尊，滿一千年，",
    "T03n0190_001:0656b29": "及聲聞眾，恭敬尊重，禮拜讚歎，四事充足，",
    "T03n0190_001:0656c01": "持五百具妙好衣裳一時布施，乃至彼佛般",
    "T03n0190_001:0656c02": "涅槃後起舍利塔，高一由旬廣半由旬，七寶",
    "T03n0190_001:0656c03": "莊嚴，所謂金銀、頗梨、琉璃、赤真珠等，車𤦲",
    "T03n0190_001:0656c04": "馬瑙而以挍飾，復持種種幡蓋、幢鈴、香花、",
    "T03n0190_001:0656c05": "燈燭，以用供養。目揵連！我設如是諸供養已，",
    "T03n0190_001:0656c06": "晝夜精勤發廣大誓願：『於當來得作佛時，有",
    "T03n0190_001:0656c07": "諸眾生，不孝父母，不敬沙門及婆羅門，不",
    "T03n0190_001:0656c08": "識家內親疎尊卑，無信敬心，不信三世因緣",
    "T03n0190_001:0656c09": "業果，不信現在有於聖人，無一法行，唯行貪",
    "T03n0190_001:0656c10": "欲、瞋恚、愚癡，具足十惡，唯造雜業無一善事，",
    "T03n0190_001:0656c11": "願我於彼世界之中，當得阿耨多羅三藐三",
    "T03n0190_001:0656c12": "菩提，憐愍彼等諸眾生故，說法教化作多利",
    "T03n0190_001:0656c13": "益，救護眾生，慈悲拔濟令離諸苦，安置樂",
    "T03n0190_001:0656c14": "中，為彼天人廣說於法。』目揵連！諸佛如來有",
    "T03n0190_001:0656c15": "是苦行希有之事，為諸眾生。",
    "T03n0190_001:0656c16": "「目揵連！諸菩薩等，凡有四種微妙性行。何等",
    "T03n0190_001:0656c17": "為四？一自性行：二願性行：三順性行：四轉",
    "T03n0190_001:0656c18": "性行。目揵連！云何名為自性行？若諸菩薩本",
    "T03n0190_001:0656c19": "性已來，賢良質直，順父母教，信敬沙門及",
    "T03n0190_001:0656c20": "婆羅門，善知家內尊卑親疎，知已恭敬，承事",
    "T03n0190_001:0656c21": "無失，具足十善，復更廣行其餘善業，是名菩",
    "T03n0190_001:0656c22": "薩自性行。云何名為願性行？若諸菩薩發如",
    "T03n0190_001:0656c23": "是願：『我於何時當得作佛阿羅訶三藐三佛",
    "T03n0190_001:0656c24": "陀十號具足。』是名菩薩願性行。云何名為順",
    "T03n0190_001:0656c25": "性行？若諸菩薩成就具足六波羅蜜。何等為",
    "T03n0190_001:0656c26": "六？所謂檀波羅蜜，乃至般若波羅蜜，是名菩",
    "T03n0190_001:0656c27": "薩順性行。云何名為轉性行？如我供養然燈",
    "T03n0190_001:0656c28": "世尊，依彼因緣，讀誦則知，是名菩薩轉性行。",
    "T03n0190_001:0656c29": "目揵連！是名菩薩四種性行。」",
    "T03n0190_001:0657a01": "爾時，世尊在舍衛國祇樹給孤獨園，以得作",
    "T03n0190_001:0657a02": "佛住於佛行，略說如上。時佛食訖，七日入",
    "T03n0190_001:0657a03": "定，念於往昔，諸佛、世尊、多陀阿伽度、阿羅訶、",
    "T03n0190_001:0657a04": "三藐三佛陀。爾時，阿難過七日後詣於佛所，",
    "T03n0190_001:0657a05": "頂禮佛足，却坐一面。白佛言：「世尊！希有如",
    "T03n0190_001:0657a06": "來，身體清淨，面色巍巍，如我前見，今復倍",
    "T03n0190_001:0657a07": "常，光明增盛。世尊諸根，無量寂靜，坐何三",
    "T03n0190_001:0657a08": "昧？念何法相？」爾時，世尊告阿難言：「如是阿",
    "T03n0190_001:0657a09": "難！如汝所說，多陀阿伽度、阿羅訶、三藐三佛",
    "T03n0190_001:0657a10": "陀，若入定住，念於往昔諸佛如來，得大自在",
    "T03n0190_001:0657a11": "神通智已，欲住一劫若減一劫，念百千億諸",
    "T03n0190_001:0657a12": "佛智慧，而如來智無有障礙。何以故？如來",
    "T03n0190_001:0657a13": "以具諸佛智慧度彼岸故。阿難！如來一食訖",
    "T03n0190_001:0657a14": "已，或住一劫或減一劫，欲住多少，隨意自在，",
    "T03n0190_001:0657a15": "無有疲惓。何以故？如來具得諸佛三昧度於",
    "T03n0190_001:0657a16": "彼岸，諸三昧中此最為勝。」",
    "T03n0190_001:0657a17": "佛告阿難：「我念往昔無量無邊阿僧祇劫，時",
    "T03n0190_001:0657a18": "世有佛，號帝釋幢多陀阿伽度、阿羅訶、三藐",
    "T03n0190_001:0657a19": "三佛陀，能為一切無量眾生作歸依處，能為",
    "T03n0190_001:0657a20": "眾生作慈悲宅，善能憐愍一切眾生，能與一",
    "T03n0190_001:0657a21": "切眾生安樂，有大威德，無量聖眾前後圍繞。",
    "T03n0190_001:0657a22": "阿難！彼帝釋幢如來有五百億諸聲聞眾，悉",
    "T03n0190_001:0657a23": "皆得證阿羅漢果，壽五千歲。彼帝釋幢如來",
    "T03n0190_001:0657a24": "授一菩薩記，次當作佛號上幢如來。阿難！彼",
    "T03n0190_001:0657a25": "上幢如來復授一菩薩記，次當作佛號幢相",
    "T03n0190_001:0657a26": "如來。阿難！彼幢相如來復授一菩薩記，次",
    "T03n0190_001:0657a27": "當作佛號喜幢如來。阿難！彼喜幢如來復授",
    "T03n0190_001:0657a28": "一菩薩記，次當作佛號十幢如來。阿難！彼十",
    "T03n0190_001:0657a29": "幢如來復授一菩薩記，次當作佛號難伏幢",
    "T03n0190_001:0657b01": "如來。",
    "T03n0190_001:0657b02": "「阿難！彼難伏幢如來復授一菩薩記，次當作",
    "T03n0190_001:0657b03": "佛號明燈如來。阿難！彼明燈如來復授一菩",
    "T03n0190_001:0657b04": "薩記，次當作佛號善明燈如來。阿難！彼善明",
    "T03n0190_001:0657b05": "燈如來復授一菩薩記，次當作佛號建立如",
    "T03n0190_001:0657b06": "來。阿難！彼建立如來復授一菩薩記，次當作",
    "T03n0190_001:0657b07": "佛號善建立如來。阿難！彼善建立如來復授",
    "T03n0190_001:0657b08": "一菩薩記，次當作佛號龍仙如來。阿難！彼龍",
    "T03n0190_001:0657b09": "仙如來復授一菩薩記，次當作佛號無比威",
    "T03n0190_001:0657b10": "德如來。",
    "T03n0190_001:0657b11": "「阿難！彼無比威德如來復授一菩薩記，次當",
    "T03n0190_001:0657b12": "作佛號聖所生如來。阿難！彼聖所生如來復",
    "T03n0190_001:0657b13": "授一菩薩記，次當作佛號妙勝如來。阿難！彼",
    "T03n0190_001:0657b14": "妙勝如來復授一菩薩記，次當作佛號仙勝",
    "T03n0190_001:0657b15": "如來。阿難！彼仙勝如來復授一菩薩記，次當",
    "T03n0190_001:0657b16": "作佛號普陰如來。阿難！彼普陰如來復授一",
    "T03n0190_001:0657b17": "菩薩記，次當作佛號預相如來。阿難！彼預相",
    "T03n0190_001:0657b18": "如來復授一菩薩記，次當作佛號上族如來。",
    "T03n0190_001:0657b19": "阿難！彼上族如來復授一菩薩記，次當作佛",
    "T03n0190_001:0657b20": "號自境界如來。",
    "T03n0190_001:0657b21": "「阿難！彼自境界如來復授一菩薩記，次當作",
    "T03n0190_001:0657b22": "佛號無等如來。阿難！彼無等如來復授一菩",
    "T03n0190_001:0657b23": "薩記，次當作佛號拘留孫如來。阿難！彼拘",
    "T03n0190_001:0657b24": "留孫如來復授一菩薩記，次當作佛號大光",
    "T03n0190_001:0657b25": "明如來。阿難！彼大光明如來復授一菩薩",
    "T03n0190_001:0657b26": "記，次當作佛號離憂如來。阿難！彼離憂如",
    "T03n0190_001:0657b27": "來復授一菩薩記，次當作佛號捨洪水如",
    "T03n0190_001:0657b28": "來。阿難！彼捨洪水如來復授一菩薩記，次當",
    "T03n0190_001:0657b29": "作佛號大力如來。阿難！彼大力如來復授一",
    "T03n0190_001:0657c01": "菩薩記，次當作佛號至彼岸如來。",
    "T03n0190_001:0657c02": "「阿難！彼至彼岸如來復授一菩薩記，次當",
    "T03n0190_001:0657c03": "作佛號日如來。阿難！彼日如來復授一菩",
    "T03n0190_001:0657c04": "薩記，次當作佛號寂滅如來。阿難！彼寂滅如",
    "T03n0190_001:0657c05": "來復授一菩薩記，次當作佛號大震聲如來。",
    "T03n0190_001:0657c06": "阿難！彼大震聲如來復授一菩薩記，次當作",
    "T03n0190_001:0657c07": "佛號自王如來。",
    "T03n0190_001:0657c08": "「阿難！彼自王如來復授一菩薩記，次當作佛",
    "T03n0190_001:0657c09": "號寶王如來。阿難！彼寶王如來復授一菩薩",
    "T03n0190_001:0657c10": "記，次當作佛號宿王如來。阿難！彼宿王如來",
    "T03n0190_001:0657c11": "復授一菩薩記，次當作佛號微妙如來。阿難！",
    "T03n0190_001:0657c12": "彼微妙如來復授一菩薩記，次當作佛號梵",
    "T03n0190_001:0657c13": "音如來。",
    "T03n0190_001:0657c14": "「阿難！彼梵音如來復授一菩薩記，次當作佛",
    "T03n0190_001:0657c15": "號功德生如來。彼功德生如來，有七十億聲",
    "T03n0190_001:0657c16": "聞弟子，皆悉證於阿羅漢果，其佛壽命足七",
    "T03n0190_001:0657c17": "萬年，般涅槃後，正法住世滿三千歲。",
    "T03n0190_001:0657c18": "「阿難！彼功德生如來復授一菩薩記，次當作",
    "T03n0190_001:0657c19": "佛號龍觀如來。彼龍觀如來，得菩提已，為諸",
    "T03n0190_001:0657c20": "眾生住世一劫。",
    "T03n0190_001:0657c21": "「阿難！彼龍觀如來復授一菩薩記，次當作佛",
    "T03n0190_001:0657c22": "號無畏上如來。阿難！彼無畏上如來復授一",
    "T03n0190_001:0657c23": "菩薩記，次當作佛號龍上如來。阿難！彼龍上",
    "T03n0190_001:0657c24": "如來復授一菩薩記，次當作佛號天德如",
    "T03n0190_001:0657c25": "來。阿難！彼天德如來復授一菩薩記，次當",
    "T03n0190_001:0657c26": "作佛號身分上如來。",
    "T03n0190_001:0657c27": "「阿難！彼身分上如來復授一菩薩記，次當作",
    "T03n0190_001:0657c28": "佛號無比月如來。阿難！彼無比月如來復授",
    "T03n0190_001:0657c29": "一菩薩記，次當作佛號因上如來。阿難！彼因",
    "T03n0190_001:0658a01": "上如來，有一千六百聲聞弟子，皆阿羅漢。阿",
    "T03n0190_001:0658a02": "難！彼因上如來復授一菩薩記，次當作佛號",
    "T03n0190_001:0658a03": "紫上如來。",
    "T03n0190_001:0658a04": "「阿難！彼紫上如來復授一菩薩記，次當作佛",
    "T03n0190_001:0658a05": "號多伽羅尸棄如來。阿難！彼多伽羅尸棄如",
    "T03n0190_001:0658a06": "來復授一菩薩記，次當作佛號蓮花上如來。",
    "T03n0190_001:0658a07": "阿難！彼蓮華上如來復授一菩薩記，次當作",
    "T03n0190_001:0658a08": "佛號憍陳如如來。阿難！彼憍陳如如來，同名",
    "T03n0190_001:0658a09": "號者有一百佛，所住之劫名小蓮花。彼憍陳",
    "T03n0190_001:0658a10": "如如來，各各皆有三百億眾聲聞弟子，皆阿",
    "T03n0190_001:0658a11": "羅漢。彼諸如來，一一住壽各三百歲，佛涅槃",
    "T03n0190_001:0658a12": "後，正法住世亦三百歲。",
    "T03n0190_001:0658a13": "「阿難！其最後憍陳如如來復授一菩薩記，次",
    "T03n0190_001:0658a14": "當作佛號栴檀如來。阿難！彼栴檀如來復授",
    "T03n0190_001:0658a15": "一菩薩記，次當作佛號明燈如來。",
    "T03n0190_001:0658a16": "「阿難！彼明燈如來復授一菩薩記，次當作佛",
    "T03n0190_001:0658a17": "號利益如來。",
    "T03n0190_001:0658a18": "「阿難！彼利益如來復授一菩薩記，次當作佛",
    "T03n0190_001:0658a19": "號善德如來。彼善德如來，以佛眼觀一切眾",
    "T03n0190_001:0658a20": "生，為欲憐愍諸眾生故，不斷佛種住世千劫。",
    "T03n0190_001:0658a21": "彼善德如來、多陀阿伽度、阿羅訶、三藐三佛",
    "T03n0190_001:0658a22": "陀，有三十二億那由他聲聞弟子，皆阿羅漢。",
    "T03n0190_001:0658a23": "阿難！彼善德如來復授一菩薩記，次當作佛",
    "T03n0190_001:0658a24": "號明星如來。",
    "T03n0190_001:0658a25": "「阿難！彼明星如來復授一菩薩記，次當作佛",
    "T03n0190_001:0658a26": "號護世知足如來。彼護世知足如來，過於無",
    "T03n0190_001:0658a27": "量那由他劫，然後作佛。阿難！彼護世知足如",
    "T03n0190_001:0658a28": "來，有二十億聲聞弟子，皆阿羅漢。",
    "T03n0190_001:0658a29": "「阿難！彼護世知足如來復授一菩薩記，次當",
    "T03n0190_001:0658b01": "作佛號尸棄如來。阿難！彼尸棄如來成佛之",
    "T03n0190_001:0658b02": "處，劫名蓮華，於彼劫內，同號尸棄多陀阿伽",
    "T03n0190_001:0658b03": "度、阿羅訶、三藐三佛陀，有六十二次第得佛。",
    "T03n0190_001:0658b04": "阿難其尸棄如來，最在於後得菩提者，復授",
    "T03n0190_001:0658b05": "一菩薩記，次當作佛號出生如來。阿難！彼出",
    "T03n0190_001:0658b06": "生佛多陀阿伽度、阿羅訶、三藐三佛陀，憐愍",
    "T03n0190_001:0658b07": "一切諸眾生故，住世教化滿二千劫。",
    "T03n0190_001:0658b08": "「阿難！彼出生如來復授一菩薩記，次當作佛",
    "T03n0190_001:0658b09": "號善目如來。",
    "T03n0190_001:0658b10": "「阿難！彼善目如來復授一菩薩記，次當作佛",
    "T03n0190_001:0658b11": "號商主如來。",
    "T03n0190_001:0658b12": "「阿難！彼商主如來復授一菩薩記，次當作佛",
    "T03n0190_001:0658b13": "號善生如來。阿難！彼善生佛多陀阿伽度、阿",
    "T03n0190_001:0658b14": "羅訶、三藐三佛陀，壽命少時，唯住一日，於其",
    "T03n0190_001:0658b15": "中間，教化八萬四千聲聞，悉皆令得阿羅漢",
    "T03n0190_001:0658b16": "果。阿難！彼善生如來復授一菩薩記，次當作",
    "T03n0190_001:0658b17": "佛號梵德如來。阿難！彼梵德如來，有三十二",
    "T03n0190_001:0658b18": "億聲聞弟子，皆阿羅漢；彼梵德如來，般涅槃",
    "T03n0190_001:0658b19": "後，正法住世滿三萬歲。",
    "T03n0190_001:0658b20": "「阿難！彼梵德如來復授一菩薩記，次當作佛",
    "T03n0190_001:0658b21": "號青蓮花如來。",
    "T03n0190_001:0658b22": "「阿難！彼青蓮華如來復授一菩薩記，次當作",
    "T03n0190_001:0658b23": "佛號善見如來。阿難！彼善見佛多陀阿伽度、",
    "T03n0190_001:0658b24": "阿羅訶、三藐三佛陀，有三千億聲聞弟子，皆",
    "T03n0190_001:0658b25": "阿羅漢。",
    "T03n0190_001:0658b26": "「阿難！彼善見如來復授一菩薩記，次當作佛",
    "T03n0190_001:0658b27": "號見真諦如來。阿難！彼見真諦如來復授一",
    "T03n0190_001:0658b28": "菩薩記，次當作佛號根如來。阿難！彼根如",
    "T03n0190_001:0658b29": "來復授一菩薩記，次當作佛號紫色如來。阿",
    "T03n0190_001:0658c01": "難！彼紫色如來復授一菩薩記，次當作佛號",
    "T03n0190_001:0658c02": "為他如來。",
    "T03n0190_001:0658c03": "「阿難！彼為他如來復授一菩薩記，次當作佛",
    "T03n0190_001:0658c04": "號南斗宿如來。阿難！彼南斗宿如來復授一",
    "T03n0190_001:0658c05": "菩薩記，次當作佛號娑羅如來。阿難！彼娑羅",
    "T03n0190_001:0658c06": "如來復授一菩薩記，次當作佛號主領如來。",
    "T03n0190_001:0658c07": "阿難！彼主領如來復授一菩薩記，次當作佛",
    "T03n0190_001:0658c08": "號大主領如來。」",
    "T03n0190_001:0658c09": "「阿難！彼大主領如來復授一菩薩記，次當作",
    "T03n0190_001:0658c10": "佛號智勝如來。阿難！彼智勝如來復授一菩",
    "T03n0190_001:0658c11": "薩記，次當作佛號普賢如來。",
    "T03n0190_001:0658c12": "佛本行集經卷第一"
}