{
    "X69n1357_004:0487b04": "佛果圜悟真覺禪師心要卷下終",
    "X69n1357_004:0487b06": "嗣法　子文　編",
    "X69n1357_004:0487b07": "示月禪人",
    "X69n1357_004:0487b08": "昔曹山別。悟本問向甚處去。山云不變異處去。本云",
    "X69n1357_004:0487b09": "不變異處豈有去耶。山云去亦不變異。悟本領之。蓋",
    "X69n1357_004:0487b10": "其透得綿密無間隔。得大安穩。無所不通。是故機路",
    "X69n1357_004:0487b11": "灑落。千人萬人籠羅不住。至於發言直截了無凝滯。",
    "X69n1357_004:0487b12": "若胷次稍有解會隨處執著。則豈能句下便恁剪斷。",
    "X69n1357_004:0487b13": "善體此意真不變異。雖千生萬劫亦只如如。頭緒紛",
    "X69n1357_004:0487b14": "然一一當陽皆無變異。豈非得如空際大定耶。所以",
    "X69n1357_004:0487b15": "道妙體本來無處所。通身那更有縱由。則去亦不變",
    "X69n1357_004:0487b16": "異之旨明矣。",
    "X69n1357_004:0487b17": "釋迦老子道我今為汝保任此事終不虗也。將知徹",
    "X69n1357_004:0487b18": "佛知見淵源無不皆實。履踐到實處。凡所舉止悉不",
    "X69n1357_004:0487b19": "落虗。一一透頂透底邁古超今。求其形相毫末了不",
    "X69n1357_004:0487b20": "可得。極其諦當則喫飯著衣四威儀中全體成現。要",
    "X69n1357_004:0487b21": "須保任鄭重如獲至寶。將護長養便得大力量。以之",
    "X69n1357_004:0487b22": "度世利物靡所不堪。方為佛子。不辜釋迦老子苦口。",
    "X69n1357_004:0487b23": "謂之知恩報恩也。",
    "X69n1357_004:0487b24": "示本禪人",
    "X69n1357_004:0487c01": "常獨行常獨步。達者同游涅槃路。此蓋不與萬法為",
    "X69n1357_004:0487c02": "侶之大旨也。況自己本有根脚。生育聖凡含吐十虗。",
    "X69n1357_004:0487c03": "無一法不承他力。無一事不從他出。豈有外物為障",
    "X69n1357_004:0487c04": "為隔。但恐自信不及。便把不住去。若洞明透脫。只一",
    "X69n1357_004:0487c05": "心不生。何處更有如許多。所以道靈光獨耀迥脫根",
    "X69n1357_004:0487c06": "塵。要須直下承當從本以來自有底活卓卓妙體。然",
    "X69n1357_004:0487c07": "後於一切時一切處無不逢渠。無不融攝。喫飯著衣",
    "X69n1357_004:0487c08": "凡百作為。世出世間皆非外得。既達此矣。只守平常",
    "X69n1357_004:0487c09": "不生諸見。說什麼一口吸盡西江水。設使百千諸佛",
    "X69n1357_004:0487c10": "無量祖師顯現無邊恠異神變。不消一劄。但恁麼信",
    "X69n1357_004:0487c11": "及見徹。行脚事豈不辦耶。",
    "X69n1357_004:0487c12": "示達禪人",
    "X69n1357_004:0487c13": "大道正體不在混沌未分。及杳冥恍惚處亦不是。故",
    "X69n1357_004:0487c14": "作深邃隱蔽令人不可窮不可測量。蓋至明非明。至",
    "X69n1357_004:0487c15": "妙非妙。直下簡易。若是宿根純靜。聊聞舉著便知落",
    "X69n1357_004:0487c16": "處。更不向外馳求。向根脚下千了百當全體現成。乃",
    "X69n1357_004:0487c17": "至觸境遇緣悉皆透頂透底。坐得斷把得住作得主。",
    "X69n1357_004:0487c18": "終不取他人舌頭路布。及古今言教機境公案將為",
    "X69n1357_004:0487c19": "極則。是故從上作家唯只提持此段。要人自承當擔",
    "X69n1357_004:0487c20": "荷。豈曾更立堦梯地位漸次。如之若彼來。今時兄弟",
    "X69n1357_004:0487c21": "不道他全不用心。要是不得省力。具大根大器大機",
    "X69n1357_004:0487c22": "大用一聞千悟。徹骨徹髓痛領將去。纔一蹉却毫髮",
    "X69n1357_004:0487c23": "便入解會理路言詮意識根塵中去。所以脫他藥網",
    "X69n1357_004:0487c24": "不出。未免漠漠懷疑。便更下鈍工十年五載終莫能",
    "X69n1357_004:0488a01": "果決。尋常每勸兄弟須奮猛利心。棄却從前學路得",
    "X69n1357_004:0488a02": "失窠臼。似向萬仞懸崖撒手拌捨性命。從他氣息一",
    "X69n1357_004:0488a03": "點也無。如大死底人。餉間甦醒起來謾你不得也。却",
    "X69n1357_004:0488a04": "為已到脚蹋實地處。寬若太虗明如杲日。更不消造",
    "X69n1357_004:0488a05": "化一切自圓成。二六時中與千聖交參。俱為殊勝奇",
    "X69n1357_004:0488a06": "特脫灑。信口開信脚行。更疑箇甚。豈不見古宿指人",
    "X69n1357_004:0488a07": "道由悟達。法離見聞。若也真的悟去。更憂甚佛不解",
    "X69n1357_004:0488a08": "語。切須向日用中不起異見。放教胸中灑灑落落。打",
    "X69n1357_004:0488a09": "辦精神自覰見。久之須有信入處。若只守閑閉眉合",
    "X69n1357_004:0488a10": "眼。要參露柱燈籠。也須知有佛種性底終不向死水",
    "X69n1357_004:0488a11": "裏折倒。但辦肯心必不相賺。",
    "X69n1357_004:0488a12": "菩提離言說。從來無得人。具摩醯正眼靈利衲子。聊",
    "X69n1357_004:0488a13": "聞舉著即便覰透。終不作限量墮在解脫深坑中。有",
    "X69n1357_004:0488a14": "般底容有路布即謂離言說真言說。無得人乃實證",
    "X69n1357_004:0488a15": "之人。當面蹉却被葛藤纏倒。終不明得從上來事。是",
    "X69n1357_004:0488a16": "故此宗雖務冥契密付。既作諸佛苗裔。應須紹續門",
    "X69n1357_004:0488a17": "風。明全提正印深機。脫生死塵勞惡作執縛。永嘉乃",
    "X69n1357_004:0488a18": "云。大丈夫。秉慧劒。般若鋒兮金剛焰。豈容擬議於其",
    "X69n1357_004:0488a19": "間哉。",
    "X69n1357_004:0488a20": "生死為大事。真透脫去不以為大。何故。以無怖畏諦",
    "X69n1357_004:0488a21": "了實證如如不動。視萬有起滅中外根株洞然明白。",
    "X69n1357_004:0488a22": "始末齊平初無得喪。而常執此大明普照若揭日月",
    "X69n1357_004:0488a23": "而行。如師子王游戲自在。促百千劫為一念。衍一念",
    "X69n1357_004:0488a24": "為百千劫。須彌納芥子中。大千擲方外。皆我心常分。",
    "X69n1357_004:0488b01": "何有淨穢去來為罣礙。生死得喪為繄累哉。古德云。",
    "X69n1357_004:0488b02": "生也猶如著衫。死也還同脫袴。不以生死為大變可",
    "X69n1357_004:0488b03": "知矣。",
    "X69n1357_004:0488b04": "示印禪人",
    "X69n1357_004:0488b05": "參問之要。當人不論曉夕以為事。長令念茲在茲。自",
    "X69n1357_004:0488b06": "覰捕。驀然絕情識忘思量。一旦桶底子脫。心上更不",
    "X69n1357_004:0488b07": "見心。佛上豈假作佛。得大休歇場。虗閑寂靜無相無",
    "X69n1357_004:0488b08": "為無執無住。祖師言教更不明別事。所謂了得身心",
    "X69n1357_004:0488b09": "本性空。斯人與佛何殊別。但自體究。終有箇入處。却",
    "X69n1357_004:0488b10": "來證據。乃是了事人也。子細看之。",
    "X69n1357_004:0488b11": "初機晚學乍爾要參。無捫摸處。先德垂慈令看古人",
    "X69n1357_004:0488b12": "公案。蓋設法繫住其狂思橫計。令沉識慮到專一之",
    "X69n1357_004:0488b13": "地。驀然發明心非外得。向來公案乃敲門瓦子矣。只",
    "X69n1357_004:0488b14": "如龐居士問馬大師。不與萬法為侶底是什麼人。馬",
    "X69n1357_004:0488b15": "云待汝一口吸盡西江水即向汝道。但靜默沉審然",
    "X69n1357_004:0488b16": "後舉看。攸久之間須知落處去。若以語言詮注。語言",
    "X69n1357_004:0488b17": "只益多知。無緣入得此箇法門解脫境界。諦信諦信。",
    "X69n1357_004:0488b18": "以悟為則勿嫌遲晚。",
    "X69n1357_004:0488b19": "疾苦在身宜善攝心。不為外境所搖。中心亦不起念。",
    "X69n1357_004:0488b20": "常以生死事大無常迅速為意。不可斯須恣縱。唯嗔",
    "X69n1357_004:0488b21": "一法於三業為大過患。儻有順違切勿令生。常虗己",
    "X69n1357_004:0488b22": "正心觀外來觸如虗舟飄瓦。則物我俱寂到不動地。",
    "X69n1357_004:0488b23": "爾思之諦思之。",
    "X69n1357_004:0488b24": "示妙覺大師",
    "X69n1357_004:0488c01": "學道先於擇師。既得真正具頂門眼善知識。依其決",
    "X69n1357_004:0488c02": "擇死生大事。須猛勇放下身心忘情體究。當資悟入",
    "X69n1357_004:0488c03": "發明從本以來獨脫無滯礙本分事。日損日日損履",
    "X69n1357_004:0488c04": "踐到無疑至實大休歇之場。此所謂具眼參學。有勝",
    "X69n1357_004:0488c05": "負存窠臼。雖一往超勝。不知有不存誠不學道不求",
    "X69n1357_004:0488c06": "出離者。然於此宗未得深造。猶在半塗亦為可憫。大",
    "X69n1357_004:0488c07": "凡出家離俗要洪聖道度一切人而無度人得道之",
    "X69n1357_004:0488c08": "迹。方可超詣向上人行履處。且向上人肯自謂會佛",
    "X69n1357_004:0488c09": "法能證妙果越佛超祖不。酌然的無是理。蓋只覔箇",
    "X69n1357_004:0488c10": "毫髮許能所解悟證入亦了不可得。豈況熾然生見",
    "X69n1357_004:0488c11": "刺耶。是故古德道他得底人只守閑閑。王老師只要",
    "X69n1357_004:0488c12": "癡鈍去。豈不見渠每每埀示三世諸佛不知有。狸奴",
    "X69n1357_004:0488c13": "白牯却知有。直饒得渾脫狸奴白牯去也。未合向裏",
    "X69n1357_004:0488c14": "存坐在。要須恁麼恁麼更恁麼撒手向那邊去始得。",
    "X69n1357_004:0488c15": "夾山道。任你碧潭清似鏡。終教明月下來難。將知纔",
    "X69n1357_004:0488c16": "及不盡並是影響。棒打石人頭曝嚗論實事去。究竟",
    "X69n1357_004:0488c17": "看著衣喫飯雖不是別人。且要脫貼肉汗衫子不得",
    "X69n1357_004:0488c18": "即留滯也。既脫却貼肉衫子。管取是一員無為無事",
    "X69n1357_004:0488c19": "出塵得度大道之人耶。",
    "X69n1357_004:0488c20": "示仁書記",
    "X69n1357_004:0488c21": "雪峰為人如金翅鳥擘海直取龍吞。豈唯雪峰。從上",
    "X69n1357_004:0488c22": "大有道之士蘊兼利並照老作家手段者莫不皆然。",
    "X69n1357_004:0488c23": "蓋不直截不盡力如銀山鐵壁峭㧞則鈍置去。是故",
    "X69n1357_004:0488c24": "臨濟德山行棒行喝下毒手脚。正欲大心大器大根",
    "X69n1357_004:0489a01": "者向上承當。應不令人只認目前光影口頭聲色也。",
    "X69n1357_004:0489a02": "所以道向上一路千聖不傳。若是箇漢。聊聞舉著便",
    "X69n1357_004:0489a03": "透徹去。終不守他窠臼取他死語也。且行棒行喝落",
    "X69n1357_004:0489a04": "在什麼處。若不明得直取龍吞意。則又紛紛紜紜去",
    "X69n1357_004:0489a05": "也。大丈夫漢己靈猶不重。何況取他人路布為自己",
    "X69n1357_004:0489a06": "胷襟。直須不受人瞞。昂藏特立截却從來依倚。擺撥",
    "X69n1357_004:0489a07": "理性玄妙動用作略。體本分事。既體得到本分處。只",
    "X69n1357_004:0489a08": "曲肱而枕亦是箇大快活人。若不了泯然冥然迢然",
    "X69n1357_004:0489a09": "恁麼去。纔回頭覰捕有纖毫疑間則沒關涉也。豈不",
    "X69n1357_004:0489a10": "見臨濟道元來黃蘗佛法無多子。參。",
    "X69n1357_004:0489a11": "答怡然道人",
    "X69n1357_004:0489a12": "宿承光賁小參。以此道為懷。況利根上智廓然自得。",
    "X69n1357_004:0489a13": "以極清淨本源而能玲瓏照了徹透鑒覺。不出戶庭",
    "X69n1357_004:0489a14": "已驗過諸方。而老僧淺陋乃沐知照。許令擊揚既同",
    "X69n1357_004:0489a15": "風密契。因不自踈外於此事。盡底裏羅列一句一言",
    "X69n1357_004:0489a16": "一機一境。皆絕唱之深致也。非心性玄妙語默關涉",
    "X69n1357_004:0489a17": "葛藤路布。直是透頂透底蓋色騎聲。坐斷報化佛頭",
    "X69n1357_004:0489a18": "不落是非得失。唯徹根源清淨正眼。雖思念寂滅明",
    "X69n1357_004:0489a19": "惠脫去籠羅。超然獨證頂[寧*頁]上一著。此時豈有纖毫",
    "X69n1357_004:0489a20": "道理。亦不立空劫已前威音已後。到箇裏諸天捧花",
    "X69n1357_004:0489a21": "無路。外道潛覰不見。淨倮倮赤灑灑。乃本地風光本",
    "X69n1357_004:0489a22": "來面目。直得佛覰不見。謂之向上一路千聖不傳。除",
    "X69n1357_004:0489a23": "非其中人則一舉便知落處矣。",
    "X69n1357_004:0489a24": "答黃通判",
    "X69n1357_004:0489b01": "承別紙踐履是誠有意於實諦。不徒資談柄之浮根",
    "X69n1357_004:0489b02": "尚口語之淺學矣。況此段大緣。人人根本洞然融通",
    "X69n1357_004:0489b03": "包括群有。不滅不生亘今亘古常在日用之中。而以",
    "X69n1357_004:0489b04": "無始妄習翳障強作知解不能獨脫爾。明公今既息",
    "X69n1357_004:0489b05": "心絕力體究離諸妄緣了如如性。要見諸相非相。若",
    "X69n1357_004:0489b06": "確然專一下些攸久工夫。定須有所契證。如佛所謂",
    "X69n1357_004:0489b07": "若見諸相非相即見如來。此直諸相當體了不可得",
    "X69n1357_004:0489b08": "全是自心。及為非相則於如如而來如如而去無二",
    "X69n1357_004:0489b09": "無別。脫體全真契妙明真心本來清淨。只自己本來",
    "X69n1357_004:0489b10": "面目是也。固非使人撥諸相為非相向外馳求也。然",
    "X69n1357_004:0489b11": "此心本來澄湛物我一如。境之與心初無兩種。要心",
    "X69n1357_004:0489b12": "冥境寂然後有所證入。及至證入之後。證亦非證入",
    "X69n1357_004:0489b13": "亦非入。翛然通透如桶底子脫始契無生無為閑閑",
    "X69n1357_004:0489b14": "妙道正體。今作息念澄慮工夫乃是入道門徑。但辦",
    "X69n1357_004:0489b15": "此心當有深證爾。古德道若不安禪息定到這裏總",
    "X69n1357_004:0489b16": "須茫然去。逗至透得到徹頭處。玄亦不立佛祖亦不",
    "X69n1357_004:0489b17": "立。乃向上大機大用。其中人行履處又且更須知有",
    "X69n1357_004:0489b18": "始得。",
    "X69n1357_004:0489b19": "此事不在言句中。雲門云。若在言句中。一大藏教豈",
    "X69n1357_004:0489b20": "是無言。何假祖師西來。將知祖師之來唯論直指人",
    "X69n1357_004:0489b21": "心不立文字語句。但忘懷體究令澄湛綿密到一念",
    "X69n1357_004:0489b22": "不生。脫却向來知解作略機境計較道理忘心直證。",
    "X69n1357_004:0489b23": "然後於日用之中以此正印印定。一切諸相則非異",
    "X69n1357_004:0489b24": "相。則築著磕著無非真淨明妙大解脫境界也。然既",
    "X69n1357_004:0489c01": "了此却依尋常諸佛諸祖所垂示正因正果將世間",
    "X69n1357_004:0489c02": "雜染害道諸不善業脫然打摒。怗怗地修行。念茲在",
    "X69n1357_004:0489c03": "茲三十二十年枯淡此心此身。即成就堅固法身也。",
    "X69n1357_004:0489c04": "切恐撥無因果。作豁達空作無礙見解。此毒刺也。切",
    "X69n1357_004:0489c05": "望體究圖深證耳。",
    "X69n1357_004:0489c06": "示禪人",
    "X69n1357_004:0489c07": "大凡截生死流濟無為岸。無他奇特。只貴當人根器",
    "X69n1357_004:0489c08": "猛利。揭自胷[怡-台+禁]了一切有為有漏如虗空花元無實",
    "X69n1357_004:0489c09": "性。以照了之心返自觀省翻覆覰捕。審諦諦審久之",
    "X69n1357_004:0489c10": "當有趣入之證。蓋此段並非他物。亦非他人能著力",
    "X69n1357_004:0489c11": "令自己省發。如人負千斤擔子。當由己有如許力量",
    "X69n1357_004:0489c12": "方能堪可。若氣小力弱則被他壓倒去也。所以道大",
    "X69n1357_004:0489c13": "人具大見大智得大用。大丈夫漢打辦精彩。豈可向",
    "X69n1357_004:0489c14": "山鬼窟子裏作活計。有甚出徹之期。應須發不可測",
    "X69n1357_004:0489c15": "不可量荷負大事超情離見卓絕頴邁之志。直下透",
    "X69n1357_004:0489c16": "脫擺撥無始以來妄想輪迴彼我得失是非榮辱穢",
    "X69n1357_004:0489c17": "濁之心。令淨穢兩邊都不依怙。翛然獨脫不依倚一",
    "X69n1357_004:0489c18": "物。向千聖未有消息時。生佛世間出世間不曾顯露",
    "X69n1357_004:0489c19": "處。一念不生前後際斷。蹋著本地風光。明見本來面",
    "X69n1357_004:0489c20": "目。承當得直下牢固無毫髮見刺。內外融通蕩蕩然",
    "X69n1357_004:0489c21": "得大安穩。乃轉身吐氣於這邊來。自然日用之中凡",
    "X69n1357_004:0489c22": "百施為之際一一朝宗返本豈是分外事耶。雖喫飯",
    "X69n1357_004:0489c23": "著衣修世間法。無不如如無不通透無不與所證正",
    "X69n1357_004:0489c24": "體相應。更論甚高低向背。纔生見刺即刺却命根爾。",
    "X69n1357_004:0490a01": "祖師及古宿德行棒行喝作用百千億種。無他志元",
    "X69n1357_004:0490a02": "只令人自透脫自休歇如大死人。豈只了自己度世",
    "X69n1357_004:0490a03": "便休。勉有餘乃不忘悲願。推此以發未悟。居人間世",
    "X69n1357_004:0490a04": "汎然若不繫之舟。喚作無心道人。今既未能頓了頓",
    "X69n1357_004:0490a05": "明。且放教若身若心空勞勞地。虗寂既久驀地打破",
    "X69n1357_004:0490a06": "漆桶到桶底子脫處也不難。況自具猛利根性荷負",
    "X69n1357_004:0490a07": "佛事作為殊特奇勝之緣。此豈借別人力耶。是故古",
    "X69n1357_004:0490a08": "者道。學道須是鐵漢。著手心頭便拌。",
    "X69n1357_004:0490a09": "示詔副寺",
    "X69n1357_004:0490a10": "昔雪山童子為半偈捨全軀。可祖斷臂立雪沒胯求",
    "X69n1357_004:0490a11": "一句子。老盧八箇月負舂。象骨飯頭擔桶杓同巖頭",
    "X69n1357_004:0490a12": "事園。欽山補紐而九上洞山三到投子。只為究此段。",
    "X69n1357_004:0490a13": "其餘効勤勠力臥雪眠霜攻苦食淡蓋不可勝數。鞠",
    "X69n1357_004:0490a14": "其趣向初不為名聞苟利養。並以死生大事為懷。紹",
    "X69n1357_004:0490a15": "隆佛祖種草作務。是故雖埋光雪林。聲迹不到人間。",
    "X69n1357_004:0490a16": "往往有終老至死脫然獨得。如鳥出籠了然明證萬",
    "X69n1357_004:0490a17": "世不移。至如傳記所載太山毫芒十一於百千萬特",
    "X69n1357_004:0490a18": "少分爾。其為高隱深遁流轉溝壑長往不顧豈有涯",
    "X69n1357_004:0490a19": "量哉。是故諸佛垂世。祖師西來大意。全機超情識越",
    "X69n1357_004:0490a20": "詮表逾影迹出聖量。豈細事耶。唯大有志之士宿薰",
    "X69n1357_004:0490a21": "種勝根力不群。然後能堪此任。雖頭目髓腦不自愛",
    "X69n1357_004:0490a22": "惜。況小小艱勤哉。往時大達之士得旨之後深關牢",
    "X69n1357_004:0490a23": "藏。起順違方便故意作害現怒罵鞭叱百種千端要",
    "X69n1357_004:0490a24": "試驗學人。待其經苦楚不動心乃與一拶一挨垂片",
    "X69n1357_004:0490b01": "言纖機。如大飢困人得食。如醍醐甘露灌注。珍重忻",
    "X69n1357_004:0490b02": "快拳拳不失。成就大法器踐履向上人道徑。猶須爛",
    "X69n1357_004:0490b03": "骨董地熟始可委付。如讓祖之於曹溪八年始道得",
    "X69n1357_004:0490b04": "箇說似一物即不中。稜師至雪嶺十五載坐破七箇",
    "X69n1357_004:0490b05": "蒲團。靈雲三十年涌泉四十祀。德山臨濟皆依師門",
    "X69n1357_004:0490b06": "歲月甚久。蓋此道迺千聖不傳之妙。豈可以輕心慢",
    "X69n1357_004:0490b07": "心而趣入哉。永嘉云。粉骨碎身未足酬。一句了然超",
    "X69n1357_004:0490b08": "百億。霜華諸道者在大溈執務。一日庫前自篩米。大",
    "X69n1357_004:0490b09": "圓過拾遺一粒米謂云。道者勿輕此粒。百千粒從此",
    "X69n1357_004:0490b10": "粒生。諸迺返徵百千粒既從此粒生。和尚且道這一",
    "X69n1357_004:0490b11": "粒從甚處生。大圓拂袖而去。晚小參謂眾云。大眾。米",
    "X69n1357_004:0490b12": "裏有虫。趙州到桐城。路逢投子挈一油瓶。遂云久嚮",
    "X69n1357_004:0490b13": "投子只見賣油翁。投子云公且不識投子。州云如何",
    "X69n1357_004:0490b14": "是投子。投子提起油瓶云油油。米裏虫何似油裏虫。",
    "X69n1357_004:0490b15": "若參得投子即見石霜。何故。豈不見道。眾裏有人衲",
    "X69n1357_004:0490b16": "僧家。第一須得具金剛眼。第二須得金剛寶劒。第三",
    "X69n1357_004:0490b17": "須得柱杖子。第四須得衲僧巴鼻。直饒一一透得。更",
    "X69n1357_004:0490b18": "須知有末後句始得。",
    "X69n1357_004:0490b19": "示燈上人",
    "X69n1357_004:0490b20": "要直截透脫。須先深信自己根脚下有此一段。輝騰",
    "X69n1357_004:0490b21": "今古迥絕知見。淨倮倮沒依倚。常在目前無毫髮相。",
    "X69n1357_004:0490b22": "寬同太虗明逾杲日。天地萬物有成壞此箇無變無",
    "X69n1357_004:0490b23": "移。古人謂之不與萬法為侶底人。亦號如來正徧知",
    "X69n1357_004:0490b24": "覺。但諦實承當。使一念不生。徹透本來元不動搖長",
    "X69n1357_004:0490c01": "時無間。若行若住百種作為初不妨礙歷歷孤明。一",
    "X69n1357_004:0490c02": "機一境一句一言皆含法界稱本真如。情想計度無",
    "X69n1357_004:0490c03": "起滅處。以此正印一印印定。自然隨方逐圓悉非二",
    "X69n1357_004:0490c04": "種。他自古明見佛性得道之士。運用作為未甞不在。",
    "X69n1357_004:0490c05": "觀塵緣境界無塵緣可得。鞠歸一真實際。如此退步",
    "X69n1357_004:0490c06": "一日之功便抵一劫。是故南泉道。王老師十八上便",
    "X69n1357_004:0490c07": "會作活計。不是揭搦強為。蓋任運騰騰寬通自在。天",
    "X69n1357_004:0490c08": "龍鬼神覔他起心行處不得。此無心人行履直下深",
    "X69n1357_004:0490c09": "嚴。若能休歇知見解礙將來。便有徹證之分。亦解作",
    "X69n1357_004:0490c10": "活計去。要須揭志勉強。然後無行不圓。於曹溪路上",
    "X69n1357_004:0490c11": "得無間力用也。",
    "X69n1357_004:0490c12": "示禪人",
    "X69n1357_004:0490c13": "利根種智聊聞舉著徹底透頂。直下承當了無別法。",
    "X69n1357_004:0490c14": "撒手便行豈復更有遲凝。正如秉利劒當門阿誰敢",
    "X69n1357_004:0490c15": "近。到箇裏凜凜神威。佛祖莫能近傍。吞爍羣靈。豈不",
    "X69n1357_004:0490c16": "是得大解脫。更不立向上向下超然獨證。是故從上",
    "X69n1357_004:0490c17": "人立一機垂一言。謂之垂鉤四海只釣獰龍。到箇裏",
    "X69n1357_004:0490c18": "不論如之若何。要箭鋒相拄一擊便過。纔涉擬議則",
    "X69n1357_004:0490c19": "千里萬里去也。只如達磨面壁少林九年。唯有可祖",
    "X69n1357_004:0490c20": "默契。如今要立地明得也不難。但辦撥却從前作解",
    "X69n1357_004:0490c21": "種種機智不立毫末。使胷中淨倮倮。聖凡不存彼我",
    "X69n1357_004:0490c22": "不拘。一念不生單刀直入。更覔甚佛。高步毗盧頂不",
    "X69n1357_004:0490c23": "稟釋迦文。破的破機超宗出格。引頭方外看誰是我",
    "X69n1357_004:0490c24": "般人。始可作種草。然後向千人萬人羅籠不住處。不",
    "X69n1357_004:0491a01": "辱一條線硬糾糾地壁立千仞。等閑拈一毫芒便見",
    "X69n1357_004:0491a02": "畐塞十虗。拈示同風同德而不期自會不言而知。互",
    "X69n1357_004:0491a03": "作主賓建宗立旨。雖相去遠隔河沙長如目擊。可透",
    "X69n1357_004:0491a04": "向上機。了生死事。報恩立法俾群靈一一如是。方稱",
    "X69n1357_004:0491a05": "箇大丈夫作奇特緣了殊勝事。昔裴相之與黃檗。李",
    "X69n1357_004:0491a06": "習之之與藥山。楊大年之與廣慧。李都尉之與慈照。",
    "X69n1357_004:0491a07": "無不以此投機。既已投機復資此以履踐。外空諸見",
    "X69n1357_004:0491a08": "內絕心智。徹底平常騰騰任運。為內外護流通大法。",
    "X69n1357_004:0491a09": "所謂要知恁麼事。須是恁麼人。若是恁麼人。始解恁",
    "X69n1357_004:0491a10": "麼事。",
    "X69n1357_004:0491a11": "示魯叟",
    "X69n1357_004:0491a12": "佛法如大海萬有包含。不可以形器數量所能測度。",
    "X69n1357_004:0491a13": "一一俱無邊際。若欲造入須辦箇沒量大智見。窮法",
    "X69n1357_004:0491a14": "界等虗空盡未來不退轉。跂步超越合下如鐵石堅",
    "X69n1357_004:0491a15": "固。然後廓頂門正眼。慎擇真實具本分作家手段大",
    "X69n1357_004:0491a16": "宗師息心依附。將死生大事託之。無透脫超證不已。",
    "X69n1357_004:0491a17": "第一先得不落窠窟而能直截明見本來面目。蹋著",
    "X69n1357_004:0491a18": "本地風光。深根固蒂信得及了得徹。虗寂靈明不動",
    "X69n1357_004:0491a19": "不變為基址。情念計較俱不生。直得空豁豁地前後",
    "X69n1357_004:0491a20": "際斷。與諸聖不移易絲毫許。諦了自己。其次展轉退",
    "X69n1357_004:0491a21": "步一切不留。而能於毛端現剎海。納須彌於芥中。拈",
    "X69n1357_004:0491a22": "起向上機。提持祖佛令。到此正好著力。及去今時玄",
    "X69n1357_004:0491a23": "妙理性妙句奇言掀天作略擺撥盡。方始體得那邊",
    "X69n1357_004:0491a24": "意旨。幾時更肯道我會佛法能活脫逞機用也。若履",
    "X69n1357_004:0491b01": "踐得攸久。分明無事安樂人矣。將知聖賢撗身為此。",
    "X69n1357_004:0491b02": "臨事不為立功能逞我見。意在令人人無疑無為無",
    "X69n1357_004:0491b03": "事去。今雖富春秋居貴富。而以夙昔願力高識遠見",
    "X69n1357_004:0491b04": "要學此道。潔清身意不捨世緣乃修淨行初段早已",
    "X69n1357_004:0491b05": "真正也。要辦長久不退之心。縱逢一切違緣處之如",
    "X69n1357_004:0491b06": "食餳蜜。養得純熟便是大解脫人。佛法與世諦豈有",
    "X69n1357_004:0491b07": "二種耶。推此直前何往不利。古人道千里同風。蓋不",
    "X69n1357_004:0491b08": "言而照不面而知。豈假繁詞哉。是故毗耶大士一默",
    "X69n1357_004:0491b09": "文殊贊善。瘥病不假驢駞藥。意在鉤頭應須領取。向",
    "X69n1357_004:0491b10": "獨行獨步處靠實考究。看從何而起自何而來。去縛",
    "X69n1357_004:0491b11": "解黏不真何待。無業只說箇莫妄想。俱胝只豎一指。",
    "X69n1357_004:0491b12": "天皇胡餅。趙州喫茶。雪峰輥毬。禾山打鼓。渾無別事。",
    "X69n1357_004:0491b13": "參。",
    "X69n1357_004:0491b14": "示禪者",
    "X69n1357_004:0491b15": "達磨祖師觀此土有大乘根器。由是自天竺西來。傳",
    "X69n1357_004:0491b16": "教外旨直指人心不立文字語句。蓋文字語句乃末",
    "X69n1357_004:0491b17": "事。恐執泥之即不能超證。所以破執著去玄妙離聞",
    "X69n1357_004:0491b18": "見出意表。如擊石火閃電光。一念不生直下透却根",
    "X69n1357_004:0491b19": "塵。向各各根脚下承當領覧此一段大因緣。翛然獨",
    "X69n1357_004:0491b20": "脫不依倚一物。含吐十虗湛然澄寂。契悟本來妙心。",
    "X69n1357_004:0491b21": "此心能生一切世間及出世法。唯宿薰種性略聞提",
    "X69n1357_004:0491b22": "取即知落處。更不從別處流出。全心即佛全佛即人。",
    "X69n1357_004:0491b23": "人佛無二一道清虗。豈有得失是非違順好惡長短",
    "X69n1357_004:0491b24": "來。有為有漏如幻如夢。了無一塵長久。是故蘊才智",
    "X69n1357_004:0491c01": "有力量底即能發一念真正菩提心。不為諸緣所牽",
    "X69n1357_004:0491c02": "貴富所拘。動是歷歲月不退不轉。埋頭向前念茲在",
    "X69n1357_004:0491c03": "茲。回光返照諦了從上來威音那邊萬緣根本。纔覰",
    "X69n1357_004:0491c04": "得透即身心泰然。二六時中更不放舍。直候徹證乃",
    "X69n1357_004:0491c05": "能事畢矣。況當人合下性靜純一慈善。無如許惡覺",
    "X69n1357_004:0491c06": "惡知。而復相續綿綿體究豈不善哉。古人道百草頭",
    "X69n1357_004:0491c07": "邊薦取。只如從朝至莫是箇什麼。但念念覰捕心心",
    "X69n1357_004:0491c08": "無住。攸久純熟只見光輝。觀一切法空不曾有實。唯",
    "X69n1357_004:0491c09": "此一心亘今亘古可以透脫死生。學此道者不得其",
    "X69n1357_004:0491c10": "門。只為情在解上觸途成滯。若一切盡情打疊。胸中",
    "X69n1357_004:0491c11": "不存纖微。自然七通八達也。但長時無間消遣將去。",
    "X69n1357_004:0491c12": "淨念聖解尚令不生。何況觸情而動作眾不善耶。親",
    "X69n1357_004:0491c13": "近善知識只貴提誘與己作增上緣。世尊記當來一",
    "X69n1357_004:0491c14": "牛吼地。有善知識遞相擊勸相與行持體此妙道矣。",
    "X69n1357_004:0491c15": "鏡清云汝等十二時中須管帶始得。趙州云我使得",
    "X69n1357_004:0491c16": "十二時。佛言若能轉物即同如來。既已久存誠。唯務",
    "X69n1357_004:0491c17": "向前得不退轉。等閑要當心中不留一物。直下似箇",
    "X69n1357_004:0491c18": "無心底人如癡兀不生勝解。養來養去觀生死甚譬",
    "X69n1357_004:0491c19": "如閑。便與趙州南泉德山臨濟同一見也。切自保任",
    "X69n1357_004:0491c20": "端居此無生無為大安樂之地乃甚善耶。",
    "X69n1357_004:0491c21": "示禪人",
    "X69n1357_004:0491c22": "西方大聖人出迦維羅。作無邊量妙用。顯發剎塵莫",
    "X69n1357_004:0491c23": "數難思議。殊特正因以啟迪群靈。其方便順逆開遮",
    "X69n1357_004:0491c24": "餘言遺典盈溢寶藏。及至下梢始露一消息。謂之教",
    "X69n1357_004:0492a01": "外別行單傳心印。金色老子已來。的的綿綿只論直",
    "X69n1357_004:0492a02": "指人心見性成佛。不立階梯不生知見。利根上智向",
    "X69n1357_004:0492a03": "無明窟子裏瞥破。煩惱根株中活脫。應時超證得大",
    "X69n1357_004:0492a04": "解脫。是故竺乾四七東土二三皆龍象蹴蹋師勝資",
    "X69n1357_004:0492a05": "強。機境言句動用語默有上上乘根器格外領略。當",
    "X69n1357_004:0492a06": "下業障冰消直截承荷。於餘時自能管帶打作一片。",
    "X69n1357_004:0492a07": "度世絕流頓契佛地。尚不肯向死水裏浸却。唱出透",
    "X69n1357_004:0492a08": "玄妙越佛祖削去機緣剗斷路布。如桉太阿凜凜神",
    "X69n1357_004:0492a09": "威阿誰敢近。作家漢確實論量纔有向上向下勝妙",
    "X69n1357_004:0492a10": "理性作用纖毫即叱之不是。從來種草直下十成煅",
    "X69n1357_004:0492a11": "煉得熟踐履得實始與略放過。猶恐異時落草負累",
    "X69n1357_004:0492a12": "人瞎却正法眼。嗟見一流拍盲野狐種族。自不曾夢",
    "X69n1357_004:0492a13": "見祖師。却妄傳達磨以胎息傳人。謂之傳法救迷情。",
    "X69n1357_004:0492a14": "以至引從上最年高宗師如安國師趙州之類皆行",
    "X69n1357_004:0492a15": "此氣。及誇初祖隻履普化空棺皆謂此術有驗。遂至",
    "X69n1357_004:0492a16": "渾身脫去謂之形神俱妙。而人間厚愛此者。怕臘月",
    "X69n1357_004:0492a17": "三十日慞惶。競傳歸真之法。除夜望影喚主人翁。以",
    "X69n1357_004:0492a18": "卜日月聽樓鼓驗玉池覘眼光以為脫生死法。真誑",
    "X69n1357_004:0492a19": "諕閭閻揑偽造窠貽高人嗤鄙。復有一種假託初祖",
    "X69n1357_004:0492a20": "胎息說趙州十二時別歌。龐居士轉河車頌。遞互指",
    "X69n1357_004:0492a21": "授密傳行持以圖長年及全身脫去或希三五百壽。",
    "X69n1357_004:0492a22": "殊不知此真妄想愛見。本是善因不覺墮在荒草。而",
    "X69n1357_004:0492a23": "豪傑俊頴之士高談大辯。下視祖師者往往信之。豈",
    "X69n1357_004:0492a24": "知失故步畫虎成狸。遭有識大達明眼覰破。居常眾",
    "X69n1357_004:0492b01": "中惟默觀憫憐。豈釋迦文與列祖體裁止如是耶。曾",
    "X69n1357_004:0492b02": "不自回照始末則居然可知矣。海內學此者如稻麻",
    "X69n1357_004:0492b03": "竹葦。其高識遠見自不因循。恐乍發意未入閫奧。揭",
    "X69n1357_004:0492b04": "志雖專跂步雖遠。遇增上慢導入此邪見林。末上一",
    "X69n1357_004:0492b05": "錯永沒回轉。其流浸廣莫之能遏。因出此顯言。庶有",
    "X69n1357_004:0492b06": "志願於大解脫大總持可以辨之而同入無生大薩",
    "X69n1357_004:0492b07": "婆若海。汎小舟濟接群品俾正直妙道流於無窮。豈",
    "X69n1357_004:0492b08": "不快哉。",
    "X69n1357_004:0492b09": "示遠猷奉議",
    "X69n1357_004:0492b10": "從上徑截一路直㧞超昇。無出直指人心見性成佛。",
    "X69n1357_004:0492b11": "但此心淵奧脫去聖凡階級。只貴利根上智於無明",
    "X69n1357_004:0492b12": "具縛窠窟中不動纖毫直下頓契。廓徹靈明與有情",
    "X69n1357_004:0492b13": "無情有性無性同體。與大法相應。發起作用透古超",
    "X69n1357_004:0492b14": "今騎聲蓋色。虗而靈寂而照。無量無礙不思議大解",
    "X69n1357_004:0492b15": "脫一一七穿八穴了無回互。便識落著所以。乃佛乃",
    "X69n1357_004:0492b16": "祖謂之單傳密付。如印印空如印印泥如印印水。萬",
    "X69n1357_004:0492b17": "德照然十方坐斷。獨證獨超初無依倚。若起見作相",
    "X69n1357_004:0492b18": "則沒交涉也。今時大有具種性之士。能始末覰破幻",
    "X69n1357_004:0492b19": "緣幻境。猛勇奮志向箇邊來。亦有久存誠探賾者。然",
    "X69n1357_004:0492b20": "患缺方便力止以知見解會為明了。殊不知全坐子",
    "X69n1357_004:0492b21": "但是識心。縱解到佛邊窮到修證盡頭處不出指蹤",
    "X69n1357_004:0492b22": "在。是故古來作家宗師不貴人作解會。唯許人舍知",
    "X69n1357_004:0492b23": "見。胸中不留毫髮許。蕩然同太虗空。攸久養得成熟",
    "X69n1357_004:0492b24": "此即是本地風光本來面目也。到此亘古亘今之地。",
    "X69n1357_004:0492c01": "脫離生死有甚難耶。如裴相國龐居士[打-丁+羕]。直以信得",
    "X69n1357_004:0492c02": "及便得力受用自在。塵緣夢境豈從別處生。若脚下",
    "X69n1357_004:0492c03": "諦實。二六時中更轉一切物而無能相。等閑空勞勞",
    "X69n1357_004:0492c04": "地不生心動念。隨自天真平懷常實。便是從宦游幹",
    "X69n1357_004:0492c05": "斡悉皆照透。承阿誰恩力。既識得渠。則如下水船相",
    "X69n1357_004:0492c06": "似。略左右照顧扶持將去。自然速疾於般若相應。此",
    "X69n1357_004:0492c07": "禪流所謂自做工夫觸處無有虗棄底時節。綿綿長",
    "X69n1357_004:0492c08": "久辦不退轉心。不必盡棄世間有漏有為然後入無",
    "X69n1357_004:0492c09": "為無事。當知元非兩種。若懷去取則打作兩橛也。一",
    "X69n1357_004:0492c10": "切時一切處唯以此為實在。力行之當截斷眾流得",
    "X69n1357_004:0492c11": "大安樂矣。",
    "X69n1357_004:0492c12": "示嚴殊二道人",
    "X69n1357_004:0492c13": "參須實參見須實見。用須實用證須實證。若纖毫不",
    "X69n1357_004:0492c14": "實即落虗也。此實地乃三世諸佛所證歷代祖師所",
    "X69n1357_004:0492c15": "傳。惟此一實謂之脚蹋實地。初則須大悟。若只認門",
    "X69n1357_004:0492c16": "頭戶底作窠窟說路布立機境照用取捨解會則不",
    "X69n1357_004:0492c17": "徹也。此透生死要徑。到﨟月三十日。一千二百斤擔",
    "X69n1357_004:0492c18": "子須是自有力量荷負得行方可翛然獨脫。是故無",
    "X69n1357_004:0492c19": "業國師垂示。臨終之際若一毫凡聖情量未盡。纖毫",
    "X69n1357_004:0492c20": "思慮未忘。便乃輕重五陰去也。古人以生死事大。是",
    "X69n1357_004:0492c21": "以訪道尋師決擇。豈可只學語言理會。古人公案下",
    "X69n1357_004:0492c22": "得三五百轉好語便當得也。將知聰明黠慧皆為障",
    "X69n1357_004:0492c23": "道之本。要須冥然扣寂不怕放教身心如土木瓦礫。",
    "X69n1357_004:0492c24": "驀然翻却業根種子便乃知非。見學佛學法如中毒",
    "X69n1357_004:0493a01": "藥相似。然後透出佛法乃體得本分事也。此非小緣",
    "X69n1357_004:0493a02": "就分。是久參之士尤宜放下。不擔著禪道。不輕毀上",
    "X69n1357_004:0493a03": "流。愈透徹愈低細。愈高明愈韜晦。作箇百不知百不",
    "X69n1357_004:0493a04": "會無用處底人。行不動塵言不驚眾。澹然安閑常行",
    "X69n1357_004:0493a05": "恭敬始堪保任。於一切違順境界心不動搖志無改",
    "X69n1357_004:0493a06": "易。達磨謂之一相三昧一行三昧。切宜履踐純熟。以",
    "X69n1357_004:0493a07": "至古今作用機緣便七達八通亦不留在胸次。等閑",
    "X69n1357_004:0493a08": "蕩蕩地觸著便轉捺著便動。拘牽惹絆不得。居千人",
    "X69n1357_004:0493a09": "萬人之中如無一人相似。不是強為。任運如此。更須",
    "X69n1357_004:0493a10": "如末後一語始得。參。",
    "X69n1357_004:0493a11": "示道明",
    "X69n1357_004:0493a12": "此道至玄玅深邃。是以佛祖不容擬議。要直截承當。",
    "X69n1357_004:0493a13": "超出見聞色聲之表單契密領。謂之教外別行。然得",
    "X69n1357_004:0493a14": "之奧用之徹。脫去理障烹煆淨盡到極則之地。須遇",
    "X69n1357_004:0493a15": "大達善決擇之士剔撥。猛咬斷綫索。始能無佛無祖",
    "X69n1357_004:0493a16": "窠窟。只平白汎汎地於日用之間透頂透底擔荷。無",
    "X69n1357_004:0493a17": "一法當情。無一念可得。等閑作為向一切境界之中",
    "X69n1357_004:0493a18": "圓融無際。亦無圓可融。亦無融可圓。始行無間道中。",
    "X69n1357_004:0493a19": "游歷絕功勛處。喚作平常心不可得。似此脚蹋實地",
    "X69n1357_004:0493a20": "無落虗底工夫綿綿密密。便掃田掠地拈筋把匙種",
    "X69n1357_004:0493a21": "種作為皆入場屋。是故地藏呵僧云。南方說禪浩浩",
    "X69n1357_004:0493a22": "地便道。爭如我箇裏種田博飯喫。准此而推。忍苦捍",
    "X69n1357_004:0493a23": "勞繁興大用。雖麤淺中皆為至實。惟貴心不易移一",
    "X69n1357_004:0493a24": "往直前履踐將去。生死亦不柰我何。何況餘事。永嘉",
    "X69n1357_004:0493b01": "道。上士一決一切了。信矣。",
    "X69n1357_004:0493b02": "示侍者法榮",
    "X69n1357_004:0493b03": "學道之人能矻矻孜孜以生死之事居懷。晝三夜三",
    "X69n1357_004:0493b04": "不憚勞苦事善知識求一言半語發藥。雖遭呵斥種",
    "X69n1357_004:0493b05": "種惡境而力向前。非自宿昔薰成自然種智。必且猶",
    "X69n1357_004:0493b06": "豫或則退悔。能於此恬然初無動搖。其志願亦頗難",
    "X69n1357_004:0493b07": "得。然此本有之性現定見聞知覺。父母緣不可生。境",
    "X69n1357_004:0493b08": "界緣不可奪。若隨向來知解即墮業識。若猛擺撥棄",
    "X69n1357_004:0493b09": "著一邊。只守虗靜到一念不生之地。掀翻解路不落",
    "X69n1357_004:0493b10": "機緣。直下了了無毫髮疑間。便截徑承當無第二頭。",
    "X69n1357_004:0493b11": "則玄妙理性尚自脫去。況隨世間事物所轉耶。是故",
    "X69n1357_004:0493b12": "古人即心即佛。得大力量向上。上不立佛祖。如紅鑪",
    "X69n1357_004:0493b13": "猛燄處透徹。但把得住作得主便住山去。此須十年",
    "X69n1357_004:0493b14": "工夫一色專注便可趣向入也。趙州云你向衣單下",
    "X69n1357_004:0493b15": "坐十年。若不會禪。截取老僧頭去。斷定不在言句機",
    "X69n1357_004:0493b16": "境上。只要心休意歇便徹底安樂耶。",
    "X69n1357_004:0493b17": "示道人",
    "X69n1357_004:0493b18": "當人脚跟下一段事本來圓湛不曾動搖。威音王佛",
    "X69n1357_004:0493b19": "前直至如今廓徹靈明如如平等。只為起見生心分",
    "X69n1357_004:0493b20": "別執著。便有情塵煩惱擾攘。若以利根勇猛身心。直",
    "X69n1357_004:0493b21": "下頓休到一念不生之處。即是本來面目。所以古人",
    "X69n1357_004:0493b22": "道一念不生全體現。此體乃金剛不壞正體也。六根",
    "X69n1357_004:0493b23": "纔動被雲遮。此動乃妄想知見也。多見聰明之人以",
    "X69n1357_004:0493b24": "妄心了了。放此妄心不下。逗到歇至不動處。不肯自",
    "X69n1357_004:0493c01": "承當本性。便喚作空豁豁地。却擬棄有著空是大病。",
    "X69n1357_004:0493c02": "若有心棄一邊著一邊便是知解。不能徹底見性。此",
    "X69n1357_004:0493c03": "性非有不須棄。此性非空不須著。要當離却棄著有",
    "X69n1357_004:0493c04": "無。直下怗怗地圓湛虗凝翛然安穩。便能自信此真",
    "X69n1357_004:0493c05": "淨妙心。餉間被世緣牽拖。便能覺得不隨他去。覺即",
    "X69n1357_004:0493c06": "把得住。不覺即隨他去。直須長時虗閑自做工夫。消",
    "X69n1357_004:0493c07": "遣諸妄。使有箇自家省悟之處始得。昔人云。不離當",
    "X69n1357_004:0493c08": "處常湛然。覔即知君不可見耶。",
    "X69n1357_004:0493c09": "示仲宣維那",
    "X69n1357_004:0493c10": "嶺外祖師曹溪乃佛種也。發迹新城。開法番禺。如日",
    "X69n1357_004:0493c11": "照世。如麟鳳呈祥。海內莫不宗仰。厥後揭揚大巔三",
    "X69n1357_004:0493c12": "平龍象間出。㧞昌黎見刺。為世明炬。是知彼有人焉。",
    "X69n1357_004:0493c13": "蓋絕俗離倫真克家種草也。其跂步志業如天之高。",
    "X69n1357_004:0493c14": "那肯碌碌遁行逐隊耶。昔興化謂克賓你不久為唱",
    "X69n1357_004:0493c15": "導之師。云我不入者保社。化徵云會了不入不會了",
    "X69n1357_004:0493c16": "不入。賓云沒交涉。乃行令罰錢出院。多少人墮在常",
    "X69n1357_004:0493c17": "情。不然作奇特機關。豈知他家通霄正路。只管望風",
    "X69n1357_004:0493c18": "摶摸。要須是箇中人方可與曹溪大巔三平興化克",
    "X69n1357_004:0493c19": "賓羽毛相似也。且作麼生是箇中人。鳳凰直入烟霄",
    "X69n1357_004:0493c20": "外。誰怕林間野雀兒。",
    "X69n1357_004:0493c21": "示中竦知藏",
    "X69n1357_004:0493c22": "巖頭道。大凡扶宗唱教。意在未屙時一覰便透。縱然",
    "X69n1357_004:0493c23": "理論亦沒痕迹。良哉真作家手段也。明眼漢纔入門",
    "X69n1357_004:0493c24": "來已辨深淺。更待鼓兩片皮弄泥團豈有了期。雪峰",
    "X69n1357_004:0494a01": "問投子一槌便成時如何。云不是性懆漢。不假一槌",
    "X69n1357_004:0494a02": "時如何。云不快漆桶。他古人自有如是風範。要離泥",
    "X69n1357_004:0494a03": "水截葛藤嚙鏃破的雷卷風旋。乘機當陽劈面快與。",
    "X69n1357_004:0494a04": "乃稱臨濟宗風。亦不辜方來依扣。以言破言以迹剗",
    "X69n1357_004:0494a05": "迹。不墮死水逴得便行。驅耕牛奪飢食意在出生死",
    "X69n1357_004:0494a06": "越聖凡。平人我融染淨承當輝天照地大解脫。自利",
    "X69n1357_004:0494a07": "利他紹聖種族。不見道二祖不往西天。達磨不來東",
    "X69n1357_004:0494a08": "土。與人去縛解黏拔屑抽釘。正在密室中不將實法",
    "X69n1357_004:0494a09": "繫綴人。從頭與伊槌將去。一人半箇眼目定動堪作",
    "X69n1357_004:0494a10": "種草。若求義路立解會治擇語句商較古今。寧可無",
    "X69n1357_004:0494a11": "人掃地。此乃據曲彔床本職事也。時中勤勤垂手繼",
    "X69n1357_004:0494a12": "之不勌。若只管推嬾則失却本宗辜負先聖。白雲師",
    "X69n1357_004:0494a13": "翁云。未透時一似鐵壁。及至透得元來鐵壁便是自",
    "X69n1357_004:0494a14": "己。也須作得鐵壁定始得。然後著著有出身之機。始",
    "X69n1357_004:0494a15": "副巖頭點破綱宗體段也。九尾野狐多戀窟。金毛師",
    "X69n1357_004:0494a16": "子解翻身。",
    "X69n1357_004:0494a17": "示錢次道學士",
    "X69n1357_004:0494a18": "人人脚跟具有此一段大事。佛與眾生無異無別。但",
    "X69n1357_004:0494a19": "佛覺證圓融。群靈染惑。遂相懸遠。是故諸聖出興獨",
    "X69n1357_004:0494a20": "唱此大法。謂之直指人心見性成佛。特接上機要利",
    "X69n1357_004:0494a21": "根種性覿面相呈。更不擬議逴得便行。所以靈山立",
    "X69n1357_004:0494a22": "却牓[打-丁+羕]。才拈起花迦葉便笑。若更論他如之若何。則",
    "X69n1357_004:0494a23": "蹉過也。器量既等無虗授者。自爾源源到今得證契",
    "X69n1357_004:0494a24": "悟如恒河沙。只如俱胝見天龍得一指。鳥窠吹布毛",
    "X69n1357_004:0494b01": "侍者大悟。豈有許多路布言詮返惑亂其真性。舉要",
    "X69n1357_004:0494b02": "而指。唯是靈利上智以透脫根塵截斷生死為意。向",
    "X69n1357_004:0494b03": "日用中高著眼。覰破萬緣。一切勝劣境界了無一實。",
    "X69n1357_004:0494b04": "惟有本來靈明大解脫亘古洞今。長時活鱍鱍地。一",
    "X69n1357_004:0494b05": "念契合得無&#;礙。便放下人我知見世智辯聦喜慍",
    "X69n1357_004:0494b06": "得失種種執著。坦然一切平懷。初不妨日逐作用。築",
    "X69n1357_004:0494b07": "著磕著俱為本地風光。應物現形不將不迎。湛然真",
    "X69n1357_004:0494b08": "寂。逗到臘月三十日便了當得。所謂把得住作得主。",
    "X69n1357_004:0494b09": "豈不見老龐長養。臨行謂于頔相公。但願空諸所有。",
    "X69n1357_004:0494b10": "慎勿實諸所無。枕公膝乃行。楊侍郎透徹圓融。立節",
    "X69n1357_004:0494b11": "立朝下梢啟手足乃云。漚生與漚滅。二法本來齊。要",
    "X69n1357_004:0494b12": "識真歸處。趙州東院西。不是向結交頭得力也。大凡",
    "X69n1357_004:0494b13": "存誠向慕。本不希聞見談柄。正欲確然清身潔意。內",
    "X69n1357_004:0494b14": "守虗閑外廓聞見。密運慧刃剸割情慾。返照回光如",
    "X69n1357_004:0494b15": "靈雲見桃花。香嚴聞擊竹。以至不是風動不是幡動",
    "X69n1357_004:0494b16": "仁者心動。非風鈴鳴我心鳴耳。",
    "X69n1357_004:0494b17": "示處謙首座",
    "X69n1357_004:0494b18": "先德垂機立教初不等閑。必使萬世仰法為標準。是",
    "X69n1357_004:0494b19": "故摩竭掩室。少林冷坐。毗耶杜詞。善現宴寂。蓋有為",
    "X69n1357_004:0494b20": "而為如北辰據位百川潮宗。虎視龍驟風回雲合。知",
    "X69n1357_004:0494b21": "有者默識其趣向。不做道理便可直領深入其閫奧。",
    "X69n1357_004:0494b22": "即體裁步驟自然[淴-心+口]合。當其初立似若適會。及已成",
    "X69n1357_004:0494b23": "形聲則不可掩。卓卓驚世漸漸日新。至於德嶠縱白",
    "X69n1357_004:0494b24": "木棒。濟北振奮雷喝。俱胝只立一指頭。秘魔擎箇鐵",
    "X69n1357_004:0494c01": "杈子。象骨輥三毬。禾山四打鼓。國師水椀。溈阜牧牛。",
    "X69n1357_004:0494c02": "俱逗逸群絕類作略。而西園燒浴。金牛召飯。天皇餅。",
    "X69n1357_004:0494c03": "趙州茶。極於細微。洞徹淵奧。不負時機超宗出格。真",
    "X69n1357_004:0494c04": "麒麟頭角師子爪牙。異世仰之不可跂及。逮發一句",
    "X69n1357_004:0494c05": "施一機。尤不可意象名模也。有志之士未發足已蘊",
    "X69n1357_004:0494c06": "此作。驀地超方遇緣豈局促籠檻為循循頻頻之黨",
    "X69n1357_004:0494c07": "哉。所以於不已中聊發所蘊。追配古人高風。自不凡",
    "X69n1357_004:0494c08": "爾。然遇賞音即不徒然。當使垂之竹帛亦無忝也。故",
    "X69n1357_004:0494c09": "予心腹而為表出之。",
    "X69n1357_004:0494c10": "示悟侍者",
    "X69n1357_004:0494c11": "雲門示眾云。和尚子莫妄想。山是山水是水。僧是僧",
    "X69n1357_004:0494c12": "俗是俗。時有僧問。學人見山是山見水是水時如何。",
    "X69n1357_004:0494c13": "雲門以手面前劃一劃云佛殿為什麼從箇裏去。舊",
    "X69n1357_004:0494c14": "時在眾參。見說無事禪底相傳云。山是山水是水。平",
    "X69n1357_004:0494c15": "實更無如許事。撥去玄妙理性免得鑿空聒撓心腸。",
    "X69n1357_004:0494c16": "所以雲門慈悲開一線路指示。者僧便領覽得出來",
    "X69n1357_004:0494c17": "問。雲門便用後面高禪茶糊鶻突伊。遂以手劃云佛",
    "X69n1357_004:0494c18": "殿為什麼從者裏去。此廼移換它也。所以大凡只說",
    "X69n1357_004:0494c19": "實話是正禪。纔指東劃西是換你眼睛。但莫信它。但",
    "X69n1357_004:0494c20": "向道我識得你。苦哉苦哉。頓却山僧在無事界裏得",
    "X69n1357_004:0494c21": "二年餘。然胸中終不分曉。後來驀地在白雲桶底子",
    "X69n1357_004:0494c22": "脫。方猛覰見這情解死殺一切人。生縛人家男女。向",
    "X69n1357_004:0494c23": "無事界裏胸中一似黑漆。只管長無明業識。貪名取",
    "X69n1357_004:0494c24": "利作地獄業。自謂我已無事了也。細原雲門意。豈只",
    "X69n1357_004:0495a01": "如此哉。將知醍醐上味遇此翻成毒藥。若是真實到",
    "X69n1357_004:0495a02": "雲門田地。安肯如此死殺。則其提振處併將佛祖大",
    "X69n1357_004:0495a03": "用大機顯示。則以手劃云佛殿為甚從者裏去。千聖",
    "X69n1357_004:0495a04": "應須倒退。便是具大解脫知見底也須飲氣吞聲。山",
    "X69n1357_004:0495a05": "僧抑不得已。聊且露些只知音知耳。大凡參學須實",
    "X69n1357_004:0495a06": "究到絕是非離得失。去情塵脫知見。然後可以入此",
    "X69n1357_004:0495a07": "流矣。參。",
    "X69n1357_004:0495a08": "云憑希蒙",
    "X69n1357_004:0495a09": "厭三界火宅。蘊爽邁風度。潔清緣業從方外游。乃給",
    "X69n1357_004:0495a10": "孤淨名裴公老龐趣向。豈非英傑偉特驚群敵聖者",
    "X69n1357_004:0495a11": "哉。然此段由威音七佛已前。下及窮未來際。萬有十",
    "X69n1357_004:0495a12": "虗把斷包攝悉無透漏。要一舉便明拈著便了。早是",
    "X69n1357_004:0495a13": "鈍置也。所以丹霞生知龐老通方。目機銖兩。勘辨諸",
    "X69n1357_004:0495a14": "禪。高步叢林。平沉數萬珠金。脫却幞頭。一味向無間",
    "X69n1357_004:0495a15": "道中行。寧可鬻笊籬赤日裏臥街曾無歉怍。及至逢",
    "X69n1357_004:0495a16": "人逆拈倒用。莫非蹋上頭關捩作略。如今既操此志",
    "X69n1357_004:0495a17": "根性氣度幸自不凡。唯務退損精修長久不變不轉。",
    "X69n1357_004:0495a18": "乃克全體受用。只如剗佛殿前草。騎聖僧頂。燒木佛。",
    "X69n1357_004:0495a19": "一口吸盡西江水。不昧本來人。皆圜機活脫。出沒隱",
    "X69n1357_004:0495a20": "顯唯上流作家識其起倒。自餘立亡坐往俱為餘韻。",
    "X69n1357_004:0495a21": "真所謂三界外人豈火宅所能羅籠也。但使銀山長",
    "X69n1357_004:0495a22": "壁立。不須入草更求人。",
    "X69n1357_004:0495a23": "示華嚴居士",
    "X69n1357_004:0495a24": "平常心是道。纔趣向即乖。到箇裏正要脚蹋實地。坦",
    "X69n1357_004:0495b01": "蕩蕩圓陀陀。孤迥危峭。不立毫髮知見。倒底放下。澄",
    "X69n1357_004:0495b02": "澄絕照壁立萬仞。喚甚作心作佛作玄作妙。一往直",
    "X69n1357_004:0495b03": "前不起見不生心。如猛火聚不可近傍。似倚天長劒",
    "X69n1357_004:0495b04": "孰敢攖鋒。養得純和冲淡透徹無心境界。便可截生",
    "X69n1357_004:0495b05": "死流。居無為舍。端如癡兀拍盲罔分皂白。猶較些子。",
    "X69n1357_004:0495b06": "所謂絕學閑閑真道人也。了了回光深深契寂。廼絕",
    "X69n1357_004:0495b07": "滲漏。自然與向上人不謀而同不言而喻。若作聦明",
    "X69n1357_004:0495b08": "立知見懷彼我分勝負。則轉沒交涉。此唯尚猛利快",
    "X69n1357_004:0495b09": "割斷。懸崖撒手棄捨得性命便當下休歇。只大休處",
    "X69n1357_004:0495b10": "是究竟合殺處爾。",
    "X69n1357_004:0495b11": "示無住道人",
    "X69n1357_004:0495b12": "維摩經依無住本立一切法。金剛經應無所住而生",
    "X69n1357_004:0495b13": "其心。古德云。一切無心無住著。世出世法莫不皆爾。",
    "X69n1357_004:0495b14": "使有住則膠固。豈復能變通耶。日月住則無晝夜。四",
    "X69n1357_004:0495b15": "時住則失歲功。唯其無住乃所以流於無窮。是故住",
    "X69n1357_004:0495b16": "於無所住。所以轉凡成聖。即無作無為無住妙用。於",
    "X69n1357_004:0495b17": "萬有中得大解脫。既達此理見此道。唯力行不倦乃",
    "X69n1357_004:0495b18": "真道人也。",
    "X69n1357_004:0495b19": "示元長禪人",
    "X69n1357_004:0495b20": "佛語心為宗。達磨傳此者矣。而馬師為虵畫足慈悲",
    "X69n1357_004:0495b21": "落草乃云。諸人欲識佛語心麼。已是漏逗了也。更言",
    "X69n1357_004:0495b22": "只如今語便是佛語。此語出於自心便是佛心。若舉",
    "X69n1357_004:0495b23": "揚正宗作如是話會。如何出得作家八十四人邪。是",
    "X69n1357_004:0495b24": "故從上來行正令底。視之如將惡水澆潑人。成甚模",
    "X69n1357_004:0495c01": "[打-丁+羕]。應知這老子太煞屈曲事不獲已。然今學者尚看",
    "X69n1357_004:0495c02": "他底不破。只管落語言執解會認光影做窠窟。好不",
    "X69n1357_004:0495c03": "性僺也。可中有箇生鐵鑄就手裏握得頑石粉碎。眼",
    "X69n1357_004:0495c04": "目定動擬議不來一綽便透。更說甚佛語心。如之若",
    "X69n1357_004:0495c05": "彼直饒千佛萬祖躬親動地放光如雲如雨行棒行",
    "X69n1357_004:0495c06": "喝雷奔電激。不消箇熱不釆。等閑凡不收聖不管。更",
    "X69n1357_004:0495c07": "喚甚作生死菩提涅槃煩惱。不如飢來喫飰困來打",
    "X69n1357_004:0495c08": "眠。此乃稍稍類他家種草也。所以地藏道。你南方佛",
    "X69n1357_004:0495c09": "法浩浩地。爭如我種田愽飰喫。十成是以此為事。徹",
    "X69n1357_004:0495c10": "到無事如斬一綟絲一斬一切斬。把斷世界不漏絲",
    "X69n1357_004:0495c11": "毫。諸見不生了無滲漏。以長歲月不動不退靠之自",
    "X69n1357_004:0495c12": "然成辦。香林四十年方打成一片。溈山三十載牧一",
    "X69n1357_004:0495c13": "頭水牯。既有此志深宜長久。乃能堪報不報之恩。是",
    "X69n1357_004:0495c14": "真出家大解脫衲子也。",
    "X69n1357_004:0495c15": "示丹霞佛智裕禪師",
    "X69n1357_004:0495c16": "祖師宗風步驟闊遠。逈出教乘丹提正印。靈山拈瞬",
    "X69n1357_004:0495c17": "而飲光笑領。龍猛示圓相而提婆中的。少林覓心而",
    "X69n1357_004:0495c18": "二祖超證。盧老說偈而大滿付衣鉢。人皆以為密傳。",
    "X69n1357_004:0495c19": "鞠其端倪乃是納敗。豈造妙深極之旨止如是而已。",
    "X69n1357_004:0495c20": "要須如天之高地之厚海之淵虗空之廣尚未髣髴。",
    "X69n1357_004:0495c21": "信過量大解脫人回天轉地吸海枯竭喝散虗空。奮",
    "X69n1357_004:0495c22": "大機顯大用。於無邊香水浮幢剎外斬魔外見網。摧",
    "X69n1357_004:0495c23": "佛祖化權。揭示不可示。拈提不可提之奧。尚未為的。",
    "X69n1357_004:0495c24": "則雪峯鼇山得道。雲巖始終不知有。乃戲論爾。應須",
    "X69n1357_004:0496a01": "生鐵鑄就心肝。殺人不眨眼手段。乃可略露風規。貴",
    "X69n1357_004:0496a02": "慧命流於無窮。差可人意耳。",
    "X69n1357_004:0496a03": "建炎三年閏月十一日前雲居圜悟禪師克勤書。",
    "X69n1357_004:0496a04": "與耿龍學書批",
    "X69n1357_004:0496a05": "妙喜示來。教見矻矻於此。意況甚濃。真不忘悲願也。",
    "X69n1357_004:0496a06": "而以宗正眼照破義路。情解透見肝膽。何明眼如此。",
    "X69n1357_004:0496a07": "正宗久寂寥。後昆習窠臼守箕裘轉相鈍致。舉世莫",
    "X69n1357_004:0496a08": "覺其非。大家隨語生解。祖道或幾乎息矣。不有超卓",
    "X69n1357_004:0496a09": "頴悟之士。何以規正哉。此皆正念乃真外護也。時節",
    "X69n1357_004:0496a10": "擾擾。山居領眾亦未可保全。尚未有可乘之便為轉",
    "X69n1357_004:0496a11": "身之許。爾杲佛日一夏遣參徒踏逐山後古雲門高",
    "X69n1357_004:0496a12": "頂。欲誅茆隱遁。其志甚可尚。今令謙去。山叟為書數",
    "X69n1357_004:0496a13": "語及疏頭。亦與輟長財成之。可取一觀也。渠欲奉鋤",
    "X69n1357_004:0496a14": "正在高裁也。　克勤　啟上。",
    "X69n1357_004:0496a15": "示楊無咎居士",
    "X69n1357_004:0496a16": "佛祖出興于世。以大悲願力起無緣慈。唯務引接利",
    "X69n1357_004:0496a17": "智上根具大器量。堪委任大解脫上上勝妙玄機。作",
    "X69n1357_004:0496a18": "人所不能為。超群絕眾。可以彈指證無生。可以立地",
    "X69n1357_004:0496a19": "越果海。眼觀東西意在南北。如快鷹俊鷂戞戞騰雲",
    "X69n1357_004:0496a20": "迷風曜日。捎玉兔拂金雞。英靈掀豁乃拈當頭末上",
    "X69n1357_004:0496a21": "一著子。似電閃星飛不容擬議。待伊全體脫去籠羅。",
    "X69n1357_004:0496a22": "直下不費一毫指點。遂乃披襟透頂透底領略。即兩",
    "X69n1357_004:0496a23": "手分付。是故體裁步驟如獰龍之得水。似猛虎之靠",
    "X69n1357_004:0496a24": "山。雲突突風颭颭。傾人肝膽耀人心目。方可謂之本",
    "X69n1357_004:0496b01": "家種草。所以維摩大士大集會。魔王現首楞嚴定。魔",
    "X69n1357_004:0496b02": "界行不污菩薩之儔。與夫文殊普賢金色頭陀之類",
    "X69n1357_004:0496b03": "皆離倫㧞萃。而一旦舉花密傳豈常事哉。以至達磨",
    "X69n1357_004:0496b04": "西來神光瞥地。自爾多沒量大人特達精通。只向動",
    "X69n1357_004:0496b05": "用瞬揚語默舒卷縱擒與奪顯發底裏長時已思不",
    "X69n1357_004:0496b06": "露。等閑兀兀地。若百不知百不會底人。及乎挨拶著。",
    "X69n1357_004:0496b07": "便見驚群動眾。雖然鞠其至趣初無如許多事。唯直",
    "X69n1357_004:0496b08": "下明妙一切無心而已。苟能棄去學解執著。放教閑",
    "X69n1357_004:0496b09": "閑地。聖諦亦不為。自然契合從上來綱宗。便可入此",
    "X69n1357_004:0496b10": "選佛場中。轉度未度轉化未化。得不是再來人間世",
    "X69n1357_004:0496b11": "不依倚一物無為絕學真正出格大道人耶。",
    "X69n1357_004:0496b12": "詔使觀察楊公無咎。高識遠見博學多能。而於祖",
    "X69n1357_004:0496b13": "道尤深造詣。智鑒機警未舉先知未言先透。在",
    "X69n1357_004:0496b14": "都下日獲參陪。茲沿",
    "X69n1357_004:0496b15": "帝命使宣撫司再會錦官持辱道照。臨還索葛藤。",
    "X69n1357_004:0496b16": "因出此納敗云。",
    "X69n1357_004:0496b17": "示成都雷公悅居士",
    "X69n1357_004:0496b18": "如今照了本心圓融無際。色聲諸塵那可作對。逈逈",
    "X69n1357_004:0496b19": "獨脫虗靜明妙。要須徹底提持勿令浮淺。直下高而",
    "X69n1357_004:0496b20": "無上廣不可極。淨躶躶圓垛垛。無漏無為。千聖依之",
    "X69n1357_004:0496b21": "作根本。萬有由之建立。應須斗頓回光自照。令絕形",
    "X69n1357_004:0496b22": "段。分明圓證萬變千化無改無移。謂之金剛王。謂之",
    "X69n1357_004:0496b23": "透法身。餉間行住坐臥無不透徹。物物頭頭靡有間",
    "X69n1357_004:0496b24": "隔。喚作乾白露淨單明自心。不可只麼守之。守住便",
    "X69n1357_004:0496c01": "落窠窟。却須猛割猛斷十分棄捨。轉捨轉明轉遠轉",
    "X69n1357_004:0496c02": "近。抵死打疊令斷却命去。始是絕氣息人。方解向上",
    "X69n1357_004:0496c03": "行履。若論向上行履。唯己自知。知亦不立。釋迦彌勒",
    "X69n1357_004:0496c04": "文殊普賢德山臨濟不敢正眼覰著。豈不是奇特底",
    "X69n1357_004:0496c05": "事。一棒上一喝下。一句一言若細若麤若色若香一",
    "X69n1357_004:0496c06": "時穿透。方稱無心境界。養得如嬰兒相似。純和冲淡。",
    "X69n1357_004:0496c07": "雖在塵勞中塵勞不染。雖居淨妙處淨妙收它不住。",
    "X69n1357_004:0496c08": "隨性任緣飢飡渴飲。善尚不起念。惡豈可復為。所以",
    "X69n1357_004:0496c09": "道隨緣消舊業更莫造新殃。",
    "X69n1357_004:0496c10": "又示",
    "X69n1357_004:0496c11": "道貴無心。禪絕名理。唯忘懷泯絕乃可趣向。回光內",
    "X69n1357_004:0496c12": "燭脫體通透。更不容擬議。直下桶底子脫。入此大圓",
    "X69n1357_004:0496c13": "寂照勝妙解脫門。一了一切了。只守閑閑地。初不分",
    "X69n1357_004:0496c14": "彼我勝劣。才有毫芒見刺即痛剗之。放教八達七通",
    "X69n1357_004:0496c15": "自由自在。長養綿密。千聖亦覷不見。自己尚似冤家。",
    "X69n1357_004:0496c16": "只求得遠離不隈傍。翛然澄靜。虗而靈寂而照。猛勇",
    "X69n1357_004:0496c17": "斷割徹底無纖毫撓胸次。王老師謂之作活計。趙州",
    "X69n1357_004:0496c18": "除粥飯二時是雜用心。悠久踐履使純熟。乃令從上",
    "X69n1357_004:0496c19": "來無心體道密密作用。自見工夫到下梢結角頭。自",
    "X69n1357_004:0496c20": "然如懸崖撒手。豈不快哉。",
    "X69n1357_004:0496c21": "示張持滿朝奉",
    "X69n1357_004:0496c22": "克勤自出峽止訥堂。唯念茲在茲。相從者多不告倦。",
    "X69n1357_004:0496c23": "所為利他乃自利也。要須根本明徹。理地精至。純一",
    "X69n1357_004:0496c24": "無雜。纔有是非粉然失心。若踏正脉。諸天捧花無路。",
    "X69n1357_004:0497a01": "魔外潛覷不見。深深海底行。高高峯頂立。始得不驚",
    "X69n1357_004:0497a02": "群動眾。謂之平常心。本源天真自性也。雖居千萬人",
    "X69n1357_004:0497a03": "中如無一人相似。此豈麤浮識想利智聦慧所能測",
    "X69n1357_004:0497a04": "哉。示諭綿密無間寂照同時。歲月悠久打成一片。而",
    "X69n1357_004:0497a05": "根本愈牢。密密作用誠無出此。應當當處全真。則彼",
    "X69n1357_004:0497a06": "我遐邇觸處皆渠。剎剎塵塵皆在自己大圓鏡中。愈",
    "X69n1357_004:0497a07": "綿愈密則與能轉換也。故雲門道。直得乾坤大地無",
    "X69n1357_004:0497a08": "纖毫過患。猶為轉物。不見一色始是半提。直得如此。",
    "X69n1357_004:0497a09": "更須知有全提時節始得。所以德山棒臨際喝皆徹",
    "X69n1357_004:0497a10": "證無生。透頂透底融通自在。到大用現前處方能出",
    "X69n1357_004:0497a11": "沒。欲人全身擔荷。外退守文殊普賢大人境界。巖頭",
    "X69n1357_004:0497a12": "道。他得底人只守閑閑地。二六時中無欲無依。自然",
    "X69n1357_004:0497a13": "超諸三昧。德山亦云。汝但無事於心。於心無事。則虗",
    "X69n1357_004:0497a14": "而靈寂而照。若毫端許言之本末者。皆為自欺。此既",
    "X69n1357_004:0497a15": "已明。當須履踐。但只退步。愈退愈明。愈不會愈有力",
    "X69n1357_004:0497a16": "量。異念纔起擬心纔生。即猛自割斷令不相續。則智",
    "X69n1357_004:0497a17": "照洞然步步踏實也。豈有高低憎愛違順揀擇於其",
    "X69n1357_004:0497a18": "間哉。無明習氣旋起旋消。悠久間自無力能擾人也。",
    "X69n1357_004:0497a19": "古人以牧牛為喻。誠哉所謂要久長人爾。直截省要",
    "X69n1357_004:0497a20": "最是先忘我見。使虗靜恬和。任運騰騰。騰騰任運。於",
    "X69n1357_004:0497a21": "一切法皆無取捨。向根根塵塵應時脫然自處。孤運",
    "X69n1357_004:0497a22": "獨照照體獨立。物我一如直下徹底無照可立。如斬",
    "X69n1357_004:0497a23": "一綟絲一斬一切斬。便自會作活計去也。佛見法見",
    "X69n1357_004:0497a24": "尚不令起。則塵勞業識自當氷消瓦解。養得成實如",
    "X69n1357_004:0497b01": "癡似兀而峭措。祖佛位中收攝不得。那肯入驢胎馬",
    "X69n1357_004:0497b02": "腹裏也。",
    "X69n1357_004:0497b03": "趙州道。我見千百億箇盡是覔作佛漢子。於中覔箇",
    "X69n1357_004:0497b04": "無心底難得。又云。我在南方三十年。除粥飯二時是",
    "X69n1357_004:0497b05": "雜用心處。香林四十年方成一片。湧泉四十年尚自",
    "X69n1357_004:0497b06": "走作。南泉十八上解作活計。信知從上古人無不皆",
    "X69n1357_004:0497b07": "如此密密履踐。安可計得失長短取捨是非知解也。",
    "X69n1357_004:0497b08": "同學之中唯龍門智海昔常熟與究明。但逢緣遇境",
    "X69n1357_004:0497b09": "莫不管帶。何止此生而已。窮未來際證無量聖身也",
    "X69n1357_004:0497b10": "未是他泊頭處。但一味退步。切莫作限量也。",
    "X69n1357_004:0497b11": "示吳教授",
    "X69n1357_004:0497b12": "佛祖以禪道設教。唯務明心達本。況人人具足各各",
    "X69n1357_004:0497b13": "圓成。但以迷妄背此本心。流轉諸趣枉受輪回。而其",
    "X69n1357_004:0497b14": "根本初無增減。諸佛以為一大事因緣而出。蓋為此",
    "X69n1357_004:0497b15": "也。祖師以單傳密印而來。亦以此也。若是宿昔蘊大",
    "X69n1357_004:0497b16": "根利智。便能於脚跟直下承當。不從他得了然自悟。",
    "X69n1357_004:0497b17": "廓徹靈明廣大虗寂。從無始來亦未曾間斷。清淨無",
    "X69n1357_004:0497b18": "為妙圓真心。不為諸塵作對。不與萬法為侶。長如十",
    "X69n1357_004:0497b19": "日並照。離見超情截却生死浮幻。如金剛王堅固不",
    "X69n1357_004:0497b20": "動乃謂之即心即佛。更不外求唯了自性。應時與佛",
    "X69n1357_004:0497b21": "祖契合。到無疑之地。把得住作得主。可不是徑截大",
    "X69n1357_004:0497b22": "解脫耶。",
    "X69n1357_004:0497b23": "探究此事要透死生。豈是小緣。應當猛利誠忘信重。",
    "X69n1357_004:0497b24": "如救頭然始有少分相應。多見參問之士世智聦明。",
    "X69n1357_004:0497c01": "只圖資談柄廣聲譽以為高上趣向。務以勝人但增",
    "X69n1357_004:0497c02": "益我見。如以油投火其炎益熾。直到﨟月三十日茫",
    "X69n1357_004:0497c03": "然繆亂。殊不得纖毫力。良由最初已無正因。所以末",
    "X69n1357_004:0497c04": "後勞而無功。是故古德勸人參涅槃堂裏禪。誠有旨",
    "X69n1357_004:0497c05": "也。生死之際處之良不易。唯大達超證之士奮利根",
    "X69n1357_004:0497c06": "勇猛一往截斷則無難。然此段雖由自己根力。亦假",
    "X69n1357_004:0497c07": "方便。於常時些子境界中轉得行打得徹。不存解不",
    "X69n1357_004:0497c08": "立見。凜然全體現成。踐履將去養得純熟。到緣謝之",
    "X69n1357_004:0497c09": "時自然無怖畏。只有清虗瑩徹。無一法當情。如懸崖",
    "X69n1357_004:0497c10": "撒手棄捨得無留戀。一念萬年萬年一念。覔生了不",
    "X69n1357_004:0497c11": "可得豈有死也。是故古德坐脫立亡行化倒蛻。能得",
    "X69n1357_004:0497c12": "勇徤皆是平昔淘汰得淨潔。香林四十年得成一片。",
    "X69n1357_004:0497c13": "湧泉四十年尚有走作。石霜勸人休去歇去。如古廟",
    "X69n1357_004:0497c14": "裏香爐去。永嘉云。體即無生。了本無速。盖業業競競",
    "X69n1357_004:0497c15": "念茲在茲。方得無礙自在。既捨生之後得意生身。隨",
    "X69n1357_004:0497c16": "自意趣。後報悉以理遣不由業牽。所謂透脫生死耶。",
    "X69n1357_004:0497c17": "報緣未謝。於人間世上有如許參涉交牙。應須處之",
    "X69n1357_004:0497c18": "使綽綽然有餘裕始得。人生各隨緣分。不必厭喧求",
    "X69n1357_004:0497c19": "靜。但令中虗外順。雖在閙市沸湯中亦恬然安穩。才",
    "X69n1357_004:0497c20": "有纖毫見刺則打不過也。",
    "X69n1357_004:0497c21": "示禪人",
    "X69n1357_004:0497c22": "末後一句都通穿過。有言無言向上向下權實照用",
    "X69n1357_004:0497c23": "卷舒與奪。不消箇勘破了也。誰識趙州這巴鼻。須是",
    "X69n1357_004:0497c24": "吾家種草始得。",
    "X69n1357_004:0498a01": "示韓朝議",
    "X69n1357_004:0498a02": "乃佛乃祖直指此大法。於人人跟脚下洞照。如千日",
    "X69n1357_004:0498a03": "並出。但趣外奔逸久不能自信有如是大威德光明。",
    "X69n1357_004:0498a04": "唯務作聦明立知見。向業惑中以謂出乎等彝衒耀",
    "X69n1357_004:0498a05": "自得。向人間世所習古今博究廣觀。謂窮極底蘊。殊",
    "X69n1357_004:0498a06": "不知螢火之光豈比太陽。所以古之奇傑之士頴脫",
    "X69n1357_004:0498a07": "之性。就近而論。如裴相國楊大年之儔。投誠放下。就",
    "X69n1357_004:0498a08": "宗師決擇。剗去浮塵知見。大徹大悟。始能超軼。與老",
    "X69n1357_004:0498a09": "禪碩德抗行。履踐到臨合殺結角頭。自解撒手克證",
    "X69n1357_004:0498a10": "大解脫。豈小事哉。今既明敏不減前輩。平時學業才",
    "X69n1357_004:0498a11": "力邁往於世路久之。雖知宗門有此段緣。謂不出我",
    "X69n1357_004:0498a12": "所宗尚。殊不著意。以夙昔大緣相值歐峯。經年會聚",
    "X69n1357_004:0498a13": "一聞舉揚即起深信。迴光返照[(厂@((既-旡)-日+口))*頁]人間世如夢如幻",
    "X69n1357_004:0498a14": "隨大化變滅乃虗妄爾。唯此千劫不壞不移易。一切",
    "X69n1357_004:0498a15": "聖賢根本。乃造物之淵源。印定自己。若一發明七通",
    "X69n1357_004:0498a16": "八達何往不自得哉。是知宿世亦曾薰炙。遇緣而彰",
    "X69n1357_004:0498a17": "見於行事。豈非自信耶。然能自撿點。二六時中學佛",
    "X69n1357_004:0498a18": "法已是雜用心。則去却佛法乃真淨界中行李矣。但",
    "X69n1357_004:0498a19": "請依此一切不雜。即純一洞然。無愛憎離取捨。不分",
    "X69n1357_004:0498a20": "彼我。不作得失。一切法坦然皆我家不思議處淨妙",
    "X69n1357_004:0498a21": "圓明受用之物爾。須令此心長時現前。不墮沉昏不",
    "X69n1357_004:0498a22": "生聰慧。入平等安閑寂靜境界。那有惡作業緣識情",
    "X69n1357_004:0498a23": "干撓得此本妙光明也。只恐臨境界面前都盧忘失。",
    "X69n1357_004:0498a24": "依前紛亂則不堪也。古人修行亦只以自所證入。時",
    "X69n1357_004:0498b01": "中照了截斷塵勞。教活卓卓地悠久三二十年純熟。",
    "X69n1357_004:0498b02": "超出生死不為難。著力在行處。不只空高談說之而",
    "X69n1357_004:0498b03": "已。古云說得一丈不如行得一尺。盖定慧之力回轉",
    "X69n1357_004:0498b04": "業緣。正要惺惺地勇猛果決。千百生中當受用。其餘",
    "X69n1357_004:0498b05": "古人機緣語句不必盡要會之。但一著分明則著著",
    "X69n1357_004:0498b06": "如此。千變萬化豈移變得渠力用哉。內心既虗外緣",
    "X69n1357_004:0498b07": "亦寂。著衣喫飯本自天真不勞凋琢。若或立勝見負",
    "X69n1357_004:0498b08": "我能。即禍事也。切須照管。勿作此態。由是可入無我",
    "X69n1357_004:0498b09": "真實平等如如不動不變淨妙清涼穩密田地矣。誌",
    "X69n1357_004:0498b10": "公云。不起纖毫修學心。無相光中常自在。",
    "X69n1357_004:0498b11": "示曾待制",
    "X69n1357_004:0498b12": "禪非意想。道絕功勳。若以意想參禪。如鑽冰求火堀",
    "X69n1357_004:0498b13": "地覔天。只益勞神。若以功勳學道。如土上加泥眼裏",
    "X69n1357_004:0498b14": "撒沙。轉見困頓。儻歇却意識息却妄想。則禪河浪止",
    "X69n1357_004:0498b15": "定水波澄。去却功用休却營為。則大道坦然七通八",
    "X69n1357_004:0498b16": "達。是故僧問石頭如何是禪。頭云碌磚。僧云如何是",
    "X69n1357_004:0498b17": "道。云木頭。此豈意想功勳所能辯哉。除非直下頓領",
    "X69n1357_004:0498b18": "截流便透。則禪道歷然。才擬作解則千里萬里。要是",
    "X69n1357_004:0498b19": "向來世智辯聰頓然放却消遣令盡。自然於此至實",
    "X69n1357_004:0498b20": "之地自證自悟而不留證悟之迹。翛然玄虗通達乃",
    "X69n1357_004:0498b21": "善。",
    "X69n1357_004:0498b22": "馬大師甞舉楞伽經。以佛語心為宗無門為法門。乃",
    "X69n1357_004:0498b23": "云。諸人要識佛語心麼。只你如今語便是心。心便是",
    "X69n1357_004:0498b24": "佛。故云佛語心乃是宗也。此宗無門乃是法門。古人",
    "X69n1357_004:0498c01": "大煞老婆拖泥涉水。若一舉便透猶較些子。或窮研",
    "X69n1357_004:0498c02": "義理卒模[打-丁+索]不著。",
    "X69n1357_004:0498c03": "示宗覺大師",
    "X69n1357_004:0498c04": "佛語心為宗。宗通說亦通。既謂之宗門。豈可支離。去",
    "X69n1357_004:0498c05": "本逐末隨言語機境作窠窟。要須徑截超證。透出心",
    "X69n1357_004:0498c06": "性玄妙勝淨境界。直徹綿密穩審向上大解脫大休",
    "X69n1357_004:0498c07": "大歇之場。等閑雖似空豁豁地。而力用圓證不拘限",
    "X69n1357_004:0498c08": "量。千人萬人羅籠不住。所以迦文老人久嘿斯要。三",
    "X69n1357_004:0498c09": "百餘會略不明破。但隨機救拔。候時節到來。乃於靈",
    "X69n1357_004:0498c10": "山露面皮拈出。獨有金色頭陀上他鈎鈎。謂之教外",
    "X69n1357_004:0498c11": "別行。若諳此旨則威音已前漏逗了也。點撿將來。雖",
    "X69n1357_004:0498c12": "隨類化身千般伎倆萬種機緣。無不皆是箇一著子。",
    "X69n1357_004:0498c13": "此豈單見淺聞存知解墮機括者所測量。是故從上",
    "X69n1357_004:0498c14": "來。行棒行喝輥毬擎叉喫荼打鼓插鍬牧牛。彰境智",
    "X69n1357_004:0498c15": "據坐掩門喚回叱咄與掌下踏。莫不皆于此。唯本色",
    "X69n1357_004:0498c16": "衲子自既了悟透徹。又復遇大宗師惡手段淘汰煅",
    "X69n1357_004:0498c17": "煉到師子咬人不隨藥忌。直截軒豁處。方可一舉便",
    "X69n1357_004:0498c18": "知落處。如獅子入窟出窟踞地返擲。何人可測量哉。",
    "X69n1357_004:0498c19": "此門不論挹泥涉水草裏輥打葛藤眼麻眯。三搭不",
    "X69n1357_004:0498c20": "回者唯是八面受敵。未舉先知未言先契自然水乳",
    "X69n1357_004:0498c21": "相合得坐披衣。養得純熟待霜露果熟出頭來。便與",
    "X69n1357_004:0498c22": "麼用。始合祖先本因地發行一周佛事。所以道。要窮",
    "X69n1357_004:0498c23": "恁麼事。須是恁麼人。若是恁麼人。不愁恁麼事。",
    "X69n1357_004:0498c24": "佛果圜悟真覺禪師心要卷下終(畢)"
}