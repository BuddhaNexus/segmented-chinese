{
    "X53n0841_018:0470c20": "俱舍頌疏記　論本第十八",
    "X53n0841_018:0470c21": "富春沙門　遁麟　述",
    "X53n0841_018:0470c22": "言破僧亦誑語者謂天授知五法實非是道而誑無",
    "X53n0841_018:0470c23": "智比丘言是真道故妄語梵云僧伽(此云眾)言從用為",
    "X53n0841_018:0470c24": "名者謂虗誑有破僧之用。",
    "X53n0841_018:0471a01": "言不和合非得為體者若爾可僧和合時以得為體",
    "X53n0841_018:0471a02": "解云諸法未必一切皆相翻立如異生性以非得為",
    "X53n0841_018:0471a03": "體聖性非唯以得為體也言心不相應行蘊所攝者",
    "X53n0841_018:0471a04": "准舊解是十四中眾同分攝若依婆沙正理以十四",
    "X53n0841_018:0471a05": "外別立和合性故婆沙云乃至不相應行為自性即",
    "X53n0841_018:0471a06": "餘處說復有所餘如是種類也正理亦同如前十四",
    "X53n0841_018:0471a07": "不相應中釋言因受果名者以果是無記非無間體",
    "X53n0841_018:0471a08": "因是不善是名無間體今說無間名破僧者從果立",
    "X53n0841_018:0471a09": "名目言所破僧所成者謂非調達成破僧體但是破",
    "X53n0841_018:0471a10": "愚夫今不得聖所破僧眾眾所成就雖當時大千世",
    "X53n0841_018:0471a11": "界法輪不轉而成此非得但是四伴及五百少年比",
    "X53n0841_018:0471a12": "丘。亦言一劫熟者婆沙云何為是劫有說大劫如是",
    "X53n0841_018:0471a13": "說者此是中劫由而得解脫故如毗奈耶說提婆達",
    "X53n0841_018:0471a14": "多當於人壽四萬歲時來生人中必定當證獨覺菩",
    "X53n0841_018:0471a15": "提舍利子等所不能及問如是伽陀當云何通諸有",
    "X53n0841_018:0471a16": "破僧人破壞和合僧生無間地獄壽量經劫住尊者",
    "X53n0841_018:0471a17": "世友作如是說減一劫住亦名一劫如世間人於減",
    "X53n0841_018:0471a18": "一日任持所作亦名一日此亦如是言隨罪福等者",
    "X53n0841_018:0471a19": "正理云謂造多逆人唯一能引餘助滿故隨彼罪增",
    "X53n0841_018:0471a20": "等者苦還增劇謂由多逆感地獄中大柔輭身多猛",
    "X53n0841_018:0471a21": "苦具受二三四五倍重苦或無中夭受苦多時依成",
    "X53n0841_018:0471a22": "實論若造一逆一劫受苦乃至若造五逆五劫受苦",
    "X53n0841_018:0471a23": "餘後四劫從初為名生報。",
    "X53n0841_018:0471a24": "言非在家苾蒭尼等非在家簡俗眾非尼簡餘眾正",
    "X53n0841_018:0471b01": "理云以彼依止無威德故言非愛行者以愛行人於",
    "X53n0841_018:0471b02": "惡意樂不堅深故於染淨品俱躁動故言非犯戒者",
    "X53n0841_018:0471b03": "舊云以此准知先破僧後斷善要具尸羅言威肅故",
    "X53n0841_018:0471b04": "若斷善根便捨戒故象頭山者梵云羯闍尸利沙山",
    "X53n0841_018:0471b05": "(此云象頭)山頂如象頭故昔云伽耶山者訛也以羯闍之",
    "X53n0841_018:0471b06": "與伽耶聲相近故故謬傳亦然西方別有伽耶山去",
    "X53n0841_018:0471b07": "鷲峰山一百五十餘里非同一界非破僧處鷲峰山",
    "X53n0841_018:0471b08": "去象頭三四里同一界內別處法事故破僧言鷲峰",
    "X53n0841_018:0471b09": "山即法華經靈鷲山也即昔云謂鷲有靈故故名靈",
    "X53n0841_018:0471b10": "鷲今三藏云鷲峰山慈恩云既棲鷲鳥有類高臺故",
    "X53n0841_018:0471b11": "名鷲臺章云鷲峰與此是同言非破聖者正理云他",
    "X53n0841_018:0471b12": "不能引得證淨者故有說得忍亦不可破者謂於忍",
    "X53n0841_018:0471b13": "位決定不退於三寶深信決定忍佛所說八支聖道",
    "X53n0841_018:0471b14": "能趣涅槃故言忍異師名破者准四分律調達於王",
    "X53n0841_018:0471b15": "舍城中說五法五百新學比丘便即信受後至伽耶",
    "X53n0841_018:0471b16": "方稟羯磨今此但言忍異或是通言即亦同彼五法",
    "X53n0841_018:0471b17": "中制乳斷肉不食鹽等者為著味故所以斷之常居",
    "X53n0841_018:0471b18": "聚落邊寺者乞食往來便易兼利施主故律抄云不",
    "X53n0841_018:0471b19": "食乳酪犢子飢困故二不食魚肉由此殺生故三不",
    "X53n0841_018:0471b20": "噉於鹽多有塵土故四不截衣縫廢損線功故五不",
    "X53n0841_018:0471b21": "住蘭若受房生福故西域記云羯拏伐剌那國別有",
    "X53n0841_018:0471b22": "三伽藍不食乳酪遵調達之遺訓也言三更和者是",
    "X53n0841_018:0471b23": "真諦法師說也言能障聖道輪者釋輪壞以五法行",
    "X53n0841_018:0471b24": "化於時障於八支聖道法輪不轉也。壞僧和合者謂",
    "X53n0841_018:0471c01": "同別稟羯磨壞和合僧也正理云若忍許彼所說時",
    "X53n0841_018:0471c02": "名破法輪亦名僧破又云謂僧壞邪道轉時聖道被",
    "X53n0841_018:0471c03": "遮暫時不轉。",
    "X53n0841_018:0471c04": "言極少猶須九人者不對佛故不論他也理實要有",
    "X53n0841_018:0471c05": "真佛方可破僧三州無佛自稱是佛人不信也婆沙",
    "X53n0841_018:0471c06": "問云破僧時佛在眾不答佛時住彼界內而不在眾",
    "X53n0841_018:0471c07": "云何知耶曾聞調達欲破僧時佛以慈愍呵制之言",
    "X53n0841_018:0471c08": "提婆達多汝勿破僧勿犯極重惡不善業勿趣非愛",
    "X53n0841_018:0471c09": "大苦果處佛雖如是慇懃呵制而彼都無止息之心",
    "X53n0841_018:0471c10": "爾時世尊起正知見審觀前際而我昔時破他眷屬",
    "X53n0841_018:0471c11": "即自觀見昔我無量無數劫前曾壞他仙人眷屬彼",
    "X53n0841_018:0471c12": "業異熟今現在前見是已知此僧眾定當破壞便入",
    "X53n0841_018:0471c13": "靜室嘿然安坐提婆達多便破僧故知世尊在於界",
    "X53n0841_018:0471c14": "內而不在眾。",
    "X53n0841_018:0471c15": "言第一者止是定也目連神通第一依定發故約所",
    "X53n0841_018:0471c16": "依名止第一觀第一者即慧之別目言非佛滅者謂",
    "X53n0841_018:0471c17": "於大師般涅槃後作如是言我是大師非如來者咸",
    "X53n0841_018:0471c18": "失責言大師在世汝何不言我是大師今般涅槃後",
    "X53n0841_018:0471c19": "乃作是語是故決定於此六時法輪不壞於所餘時",
    "X53n0841_018:0471c20": "法輪可壞論云非破法輪諸佛皆有必依宿業有此",
    "X53n0841_018:0471c21": "事故。",
    "X53n0841_018:0471c22": "言父母恩田者正理難云若有父母子初生時為殺",
    "X53n0841_018:0471c23": "棄於狼犲路等或於胎內方便欲殺由定業力子不",
    "X53n0841_018:0471c24": "命終彼有何恩棄之成逆彼定由有不活等畏於子",
    "X53n0841_018:0472a01": "事急起欲殺心然棄等時必懷悲愍數數緣子愛戀",
    "X53n0841_018:0472a02": "纏心若棄此恩下逆罪觸為顯逆罪有下中上故說",
    "X53n0841_018:0472a03": "棄恩皆成逆罪或由母等田器法然設彼無恩但害",
    "X53n0841_018:0472a04": "其命必應無間生地獄中諸聰慧者咸作是說世尊",
    "X53n0841_018:0472a05": "於法了達根源作如是言但應深信(准此扇[打-丁+虎]無恩亦成逆罪)言",
    "X53n0841_018:0472a06": "轉形成逆者謂母變為男或父變為母故害成逆若",
    "X53n0841_018:0472a07": "變為畜即不成逆論云依如是義故有問言頗有令",
    "X53n0841_018:0472a08": "男離命根非父非羅漢而為無間罪觸不答曰有謂",
    "X53n0841_018:0472a09": "母變形者是頗有女非母非羅漢為問亦爾言因彼",
    "X53n0841_018:0472a10": "血者正理云識託方增故言殺後母無逆者准正理",
    "X53n0841_018:0472a11": "云是無間同類誤殺父母皆不成逆者論云如子執",
    "X53n0841_018:0472a12": "杖擊父身蚥母隱在床謂餘而殺又婆沙云遣使言",
    "X53n0841_018:0472a13": "若父行時殺若坐時殺亦不成逆言無間力強必有",
    "X53n0841_018:0472a14": "表者此謂父母與餘人同一處起一加行殺於二類",
    "X53n0841_018:0472a15": "表唯有一以從強有故言表微各異者正理云今觀",
    "X53n0841_018:0472a16": "彼意表有多微有逆罪有餘罪攝言無羅漢想亦成",
    "X53n0841_018:0472a17": "逆者正理云亦無決定解此非羅漢無簡別故害定",
    "X53n0841_018:0472a18": "成逆罪非於父母全與此同以易識知而不識者雖",
    "X53n0841_018:0472a19": "行殺害無棄恩心阿羅漢人無別標相既難識是亦",
    "X53n0841_018:0472a20": "難知非故漫心殺亦成無間言父是羅漢得一逆罪",
    "X53n0841_018:0472a21": "者論云若爾譬喻經說當云何通謂佛在南印度國",
    "X53n0841_018:0472a22": "有一國王以國委付太子始欠持(此云頂髻)往室羅筏歸",
    "X53n0841_018:0472a23": "佛出家得羅漢果太子無道專行非法暴亂百姓有",
    "X53n0841_018:0472a24": "舊老臣至父王所具陳上事請大王還國示悔太子",
    "X53n0841_018:0472b01": "父王許請還本國太子侫臣恐被誅戮侫太子言父",
    "X53n0841_018:0472b02": "王今欲還來奪位請遣一使在路而殺太子納此侫",
    "X53n0841_018:0472b03": "言遂遣使殺父王知業因緣應合子殺甘心受死佛",
    "X53n0841_018:0472b04": "知此事遣弟子共彼太子始欠持言汝已造二逆謂",
    "X53n0841_018:0472b05": "害父殺阿羅漢論主通云彼顯一逆由二緣成或以",
    "X53n0841_018:0472b06": "恩田福田二門呵責彼罪故言二逆言打心出血無",
    "X53n0841_018:0472b07": "逆者正理云無決定心壞福田故婆沙於此四句分",
    "X53n0841_018:0472b08": "別者有出血不成逆謂以打心出血有不出血成逆",
    "X53n0841_018:0472b09": "謂以殺心打佛令血處成二分而不出彼或俱句如",
    "X53n0841_018:0472b10": "殺心出佛身血或俱非除上爾所。",
    "X53n0841_018:0472b11": "言造逆加行至無離染得果者謂必定生地獄故不",
    "X53n0841_018:0472b12": "能離染餘殺生等加行中間若聖道生業道不起轉",
    "X53n0841_018:0472b13": "作聖人相續定不令成殺業等故准正理論無間加",
    "X53n0841_018:0472b14": "行有二一近二遠於中近者不可轉故本論依之而",
    "X53n0841_018:0472b15": "作問答於中遠者容有可轉若不爾者世尊應說無",
    "X53n0841_018:0472b16": "間加行亦無間罪。",
    "X53n0841_018:0472b17": "言知法非法者謂天授自知八正是真五法是妄而",
    "X53n0841_018:0472b18": "顛倒顯示誑諸愚夫顯真是妄示妄是真故於五中",
    "X53n0841_018:0472b19": "其罪最大言障世生天解脫者正理云乃至力能遮",
    "X53n0841_018:0472b20": "遏諸異生等未入正定令不得入若已入正定令不",
    "X53n0841_018:0472b21": "得餘果若已得果令不得離染若已得離染令不證",
    "X53n0841_018:0472b22": "漏盡習定等息第五次重者謂出血第三謂殺羅漢",
    "X53n0841_018:0472b23": "第二殺母第一謂殺父言恩等少者釋後輕所以等",
    "X53n0841_018:0472b24": "也等者等取德田由德勝恩田故重以彼德田能拔",
    "X53n0841_018:0472c01": "眾生生死苦故於德田中少者即輕就恩田中父少",
    "X53n0841_018:0472c02": "母多母懷養慈恩多故言約異熟果有頂業勝者謂",
    "X53n0841_018:0472c03": "金剛喻定非招異熟為簡於彼故言約異熟果也。",
    "X53n0841_018:0472c04": "言無間同類者正理云同類者亦是相似義謂此五",
    "X53n0841_018:0472c05": "種同罪與五無間輕重相似也言殺住定菩薩者謂",
    "X53n0841_018:0472c06": "殺百劫中菩薩恩深由如父故於彼造業名為同類",
    "X53n0841_018:0472c07": "殺有學聖者以學無學同聖福田於彼造業名為同",
    "X53n0841_018:0472c08": "類奪僧和合緣者謂奪資具令僧分散和合資緣與",
    "X53n0841_018:0472c09": "僧眾等於彼造業名為同類卒堵婆者眾人恭敬與",
    "X53n0841_018:0472c10": "佛相似於彼造業其類是同。",
    "X53n0841_018:0472c11": "言忍超彼異熟地者謂忍不墮惡趣故言唯除順現",
    "X53n0841_018:0472c12": "受業者謂不還果一去不還但不得受生後二報現",
    "X53n0841_018:0472c13": "身既猶在此故得現受無妨其不定業異熟定故亦",
    "X53n0841_018:0472c14": "能為障故不除也下無學果亦准此說言二喻如前",
    "X53n0841_018:0472c15": "者謂不還無學各有離所居國債主為障喻並指同",
    "X53n0841_018:0472c16": "前忍中也。",
    "X53n0841_018:0472c17": "言從修妙相至得定名四男定者論主云然彼菩薩",
    "X53n0841_018:0472c18": "恒受男身尚不為女何況有受扇[打-丁+虎]等身已上離惡",
    "X53n0841_018:0472c19": "趣四過失故第五第六得二功德堅固定有二相一",
    "X53n0841_018:0472c20": "自行苦二他惱苦於此二苦皆能堪忍故正理云豈",
    "X53n0841_018:0472c21": "不未修玅相業位菩提心不退應立住定名何故要",
    "X53n0841_018:0472c22": "修妙相業位菩薩方受住定名答爾時人天方共知",
    "X53n0841_018:0472c23": "彼先時但為諸天所知又彼先時唯有趣等覺定非",
    "X53n0841_018:0472c24": "有餘六定也。",
    "X53n0841_018:0473a01": "言要男子身者正理云修妙相業必依勝身方能引",
    "X53n0841_018:0473a02": "起故言思所成者正理云非修所成不定界故所感",
    "X53n0841_018:0473a03": "異熟此所繫故非聞所成彼羸劣故亦非生得加行",
    "X53n0841_018:0473a04": "起故由此思慧所成婆沙問云三十二相為一思所",
    "X53n0841_018:0473a05": "引為多思耶評云三十二思引三十二相一一後多",
    "X53n0841_018:0473a06": "業圓滿問菩薩所起三十二思於諸相中先引何相",
    "X53n0841_018:0473a07": "答有說先引足下平滿善住相先安其足後及餘故有",
    "X53n0841_018:0473a08": "說先引目紺青相先以慈眼觀世間故如是說者此",
    "X53n0841_018:0473a09": "即不定隨此相緣合則先引此相言百劫修妙相者",
    "X53n0841_018:0473a10": "謂減則不足若多則無用故但百劫也三十二相廣",
    "X53n0841_018:0473a11": "如婆沙一百七十七釋五十思者且一說婆沙更有",
    "X53n0841_018:0473a12": "三釋煩不具敘釋福量中第三師說與婆沙正義同",
    "X53n0841_018:0473a13": "故彼云如是所說皆是純淨意樂方便讚美菩薩福",
    "X53n0841_018:0473a14": "量然未得其實如實義者菩薩所起一一福量無量",
    "X53n0841_018:0473a15": "無邊以菩薩三無數劫積集圓滿諸波羅蜜多已所",
    "X53n0841_018:0473a16": "引思願極廣大故唯佛能知非餘所識。",
    "X53n0841_018:0473a17": "初逢釋迦發願者正理云乃至世尊為陶師子於彼",
    "X53n0841_018:0473a18": "佛所起慇淨心塗以香油浴以香水設供養已發弘",
    "X53n0841_018:0473a19": "誓願願我當作佛一如今世尊三位精進圓滿婆沙",
    "X53n0841_018:0473a20": "問云此相異熟業經於幾時修習圓滿答多分經百",
    "X53n0841_018:0473a21": "大劫唯除釋迦菩薩以極精進故超九大劫但經九",
    "X53n0841_018:0473a22": "十一劫修習圓滿便得無上正等菩提其事云何如",
    "X53n0841_018:0473a23": "契經說過去有佛號底沙(云補沙)彼佛有二菩薩弟子",
    "X53n0841_018:0473a24": "勤修梵行一名釋迦二名慈氏(昔云彌勒者訛也)爾時彼佛",
    "X53n0841_018:0473b01": "觀二弟子誰先根熟即如實知慈氏先熟能寂後熟",
    "X53n0841_018:0473b02": "復觀二士所化有情誰根先熟又如實知釋迦所化",
    "X53n0841_018:0473b03": "應先根熟知已即念云何令彼機感相會遇耶然令",
    "X53n0841_018:0473b04": "一人速熟則易化非令多人作是念已便告釋迦吾",
    "X53n0841_018:0473b05": "欲遊山汝可隨去爾時彼佛取尼師壇隨路先往既",
    "X53n0841_018:0473b06": "至山中入吠瑠璃龕敷尼師壇結跏趺坐入火界定",
    "X53n0841_018:0473b07": "經七晝夜受妙喜樂威光熾然釋迦須臾亦往山上",
    "X53n0841_018:0473b08": "處處尋佛如犢子求母展轉遇至彼龕室前欻然見",
    "X53n0841_018:0473b09": "佛威儀端肅光明照曜專誠懇發歡喜不堪於行無",
    "X53n0841_018:0473b10": "間忘下一足瞻仰尊顏目不暫捨經七晝夜以一伽",
    "X53n0841_018:0473b11": "陀歎彼佛(云云)如是讚已便超九劫於慈氏前得無",
    "X53n0841_018:0473b12": "上覺准大乘總超四十劫一由翹足超九劫二由精",
    "X53n0841_018:0473b13": "進布髮掩泥超八劫三由雪山捨身求半偈超十二",
    "X53n0841_018:0473b14": "劫四由薩埵王子投身飢虎超十一劫問何故慈氏",
    "X53n0841_018:0473b15": "菩薩自根前熟所化後熟釋迦菩薩則與此相違答",
    "X53n0841_018:0473b16": "慈氏菩薩多自饒益少饒益他釋迦多饒益他少自",
    "X53n0841_018:0473b17": "饒益是故皆與所化有殊問近佛地菩薩必於名句",
    "X53n0841_018:0473b18": "文身得未曾得巧妙自在應以別頌異門讚佛何故",
    "X53n0841_018:0473b19": "七晝夜唯以一頌而讚佛耶答菩薩爾時思願勝故",
    "X53n0841_018:0473b20": "不重文頌若改文頌思願不淳復次怖畏散乱如頌",
    "X53n0841_018:0473b21": "差別心亦異故復次顯己心無厭倦能以一頌數數",
    "X53n0841_018:0473b22": "發起勝思願故言逝宮者又釋所謂人宮人宮速皈",
    "X53n0841_018:0473b23": "磨滅故又云多聞室欲界天中舉初天中一顯餘三",
    "X53n0841_018:0473b24": "及顯上五天即六欲天逝宮色界天中舉初一天顯",
    "X53n0841_018:0473c01": "餘三天及顯已上諸天天處謂無色界天處也釋圓",
    "X53n0841_018:0473c02": "滿中婆沙三說評云如是說者此等所說皆依一時",
    "X53n0841_018:0473c03": "一行增上說為圓滿如實義者得盡智時此四波羅",
    "X53n0841_018:0473c04": "蜜多方得圓滿論釋波羅蜜多名云能到自所往圓",
    "X53n0841_018:0473c05": "德彼岸故此六名曰波羅蜜多。",
    "X53n0841_018:0473c06": "類謂性類如葉類器金銀等類器各各別也思不能",
    "X53n0841_018:0473c07": "託者謂思但託身語而轉無自託之理如指不自指",
    "X53n0841_018:0473c08": "思俱有法者即餘思餘受想四相等也戒類中准前",
    "X53n0841_018:0473c09": "應釋者准施類中釋三名也戒是善性名福造作性",
    "X53n0841_018:0473c10": "故名業思所託故名事故具三名修類中慈善故名",
    "X53n0841_018:0473c11": "福者慈以無嗔善根為性故是善也慈相應思託慈",
    "X53n0841_018:0473c12": "為門者謂此慈定中思以無嗔與樂為門故亦名為",
    "X53n0841_018:0473c13": "事非業性故不名為業慈俱時戒者謂是定中修此",
    "X53n0841_018:0473c14": "慈觀即定共戒也思不自託戒非正託故並非事以",
    "X53n0841_018:0473c15": "思但託慈為門故不同戒類別解脫戒是思正託故",
    "X53n0841_018:0473c16": "受事名餘俱有法雖受福名者非造作故不名為業",
    "X53n0841_018:0473c17": "非思所託故不名事但是善故名之為福。",
    "X53n0841_018:0473c18": "言為供養施者論云或由怖畏怖求貪等捨事亦成",
    "X53n0841_018:0473c19": "非此意說為簡彼故說為供益言頌言此招大富果",
    "X53n0841_018:0473c20": "者正理云應知如是施類福業事迴向解脫亦得離",
    "X53n0841_018:0473c21": "繫果而且就近決定為言且說招大財富果依何立",
    "X53n0841_018:0473c22": "此大財富名以財妙廣不可奪故桶勝等施毒判所",
    "X53n0841_018:0473c23": "傷雖施而無大財富果言如葉類器者西方多以荷",
    "X53n0841_018:0473c24": "葉等為器也戒修類福准此應釋者謂戒類以戒為",
    "X53n0841_018:0474a01": "體修類以定為體亦喻准施而明。",
    "X53n0841_018:0474a02": "施益中若異生第二生等猶下生故所以離欲未離",
    "X53n0841_018:0474a03": "並得自益聖人離欲定不再生所以自益要未離欲",
    "X53n0841_018:0474a04": "可以思知。",
    "X53n0841_018:0474a05": "言是謂色香味觸者此中約衣食等故說四境略不",
    "X53n0841_018:0474a06": "言聲聲非異熟故有非恒故衣等四境成食但三境",
    "X53n0841_018:0474a07": "成言女寶等即輪王七寶也。",
    "X53n0841_018:0474a08": "施犯戒人受千倍果者新云犯戒以是人趣故勝傍",
    "X53n0841_018:0474a09": "生千倍非為有德有苦言恩別如父母等者等取師",
    "X53n0841_018:0474a10": "及餘有思者如熊鹿等本生經說菩薩本生曾為一",
    "X53n0841_018:0474a11": "熊在深山中爾時有人入山採薪遇雪飢寒熊將収",
    "X53n0841_018:0474a12": "養餘命得存天晴路通其人下山遇見獵師示彼熊",
    "X53n0841_018:0474a13": "處共來加害分取肉時兩手便墮。",
    "X53n0841_018:0474a14": "言解脫人至最勝者以能所俱上故也言隨近已至",
    "X53n0841_018:0474a15": "者隨便遂來至便施也。",
    "X53n0841_018:0474a16": "言五種得大果父母長育生身恩故病者無所依怙",
    "X53n0841_018:0474a17": "增悲心故說法者增長法身示人善惡故後身菩薩",
    "X53n0841_018:0474a18": "積集功德廣攝眾生故論問云法師四田中是何田",
    "X53n0841_018:0474a19": "攝(解云父母菩薩恩田攝病者是苦田未審法師於趣苦四田之中何田所攝)謂是恩田",
    "X53n0841_018:0474a20": "所以者何為諸世間大善友故無明盲者能施慧眼",
    "X53n0841_018:0474a21": "故令有情生長無漏法身故以要說者善說法師乃",
    "X53n0841_018:0474a22": "至能為佛所作事故於彼行施便招無量果。",
    "X53n0841_018:0474a23": "言於上四田者謂趣苦恩德四田也言今依義次從",
    "X53n0841_018:0474a24": "後向前者謂頌中後起在前意樂居後今准義前後",
    "X53n0841_018:0474b01": "為次則意樂居前後起在後或有唯由後起得成重",
    "X53n0841_018:0474b02": "者如盜佛像得已供養後起即輕得已銷鑄其罪即",
    "X53n0841_018:0474b03": "重言非由餘四者雖有六因此中正約田及根本二",
    "X53n0841_018:0474b04": "種故指後起加行思意樂為餘四也言如於父母行",
    "X53n0841_018:0474b05": "殺則重行盜則輕者盜殺雖齋是根本而殺即重盜",
    "X53n0841_018:0474b06": "即輕此則約田顯根本重言所餘加行思意樂至准",
    "X53n0841_018:0474b07": "前釋者如欲害佛但由加行成重不由根本等思與",
    "X53n0841_018:0474b08": "意樂隨其心重故重成言除此中間業非輕重者如",
    "X53n0841_018:0474b09": "具二三四五等因也有云若具六因皆上品業最重",
    "X53n0841_018:0474b10": "若不具六因皆下品此業最輕若二三是下名非輕重。",
    "X53n0841_018:0474b11": "言以不善為助伴者正理云如盜他財後汙他妻室",
    "X53n0841_018:0474b12": "殺他子等善翻上者謂善若有五因即名增長若無",
    "X53n0841_018:0474b13": "五因位但名造作。",
    "X53n0841_018:0474b14": "言是捨類福者謂由善心但捨資財施福便起不假",
    "X53n0841_018:0474b15": "前人受用今施制多即此類福也如慈等無受者如",
    "X53n0841_018:0474b16": "慈等四無量時雖運己心令出得樂而實前境未實",
    "X53n0841_018:0474b17": "得樂故名無受。",
    "X53n0841_018:0474b18": "言末度伽果如棗樹如星莢樹論法合云如是施主",
    "X53n0841_018:0474b19": "雖於惡田而益他心殖諸施種但招愛果不招非愛",
    "X53n0841_018:0474b20": "然由田過令所殖種或生果少或全無故。",
    "X53n0841_018:0474b21": "非時食名遮罪者論云非時食等雖非性罪而佛為",
    "X53n0841_018:0474b22": "護法及有情別意遮止受戒者犯亦名犯戒簡性罪",
    "X53n0841_018:0474b23": "故但立遮名。",
    "X53n0841_018:0474b24": "言定地善極能熏心者是重習義定地於心相續極",
    "X53n0841_018:0474c01": "能熏習令成德類如華熏巨勝也。",
    "X53n0841_018:0474c02": "言同梵補天一劫壽者或應俱欲界天中受一劫勝",
    "X53n0841_018:0474c03": "果正理云已離欲者修四無量生上界天受劫壽樂",
    "X53n0841_018:0474c04": "若未離欲建卛堵婆造寺和僧修慈等加行乃至亦",
    "X53n0841_018:0474c05": "感劫天樂豈不前說欲界無有善業能招一劫異熟",
    "X53n0841_018:0474c06": "無一善業猶如不善唯一剎那能招劫壽依如是理",
    "X53n0841_018:0474c07": "故作是說然於一事發起多思次第能招劫量天樂",
    "X53n0841_018:0474c08": "謂於彼死復於中生故劫樂言無違前失(准此論文建塔等不",
    "X53n0841_018:0474c09": "能生上界修四無量容生上界)。",
    "X53n0841_018:0474c10": "言無染者正理云說無染言顯請法施主不希利養",
    "X53n0841_018:0474c11": "恭敬名譽不爾便為自他俱損言契經等者等取餘",
    "X53n0841_018:0474c12": "十一乃至論議經也又正理云言契經者謂能總攝",
    "X53n0841_018:0474c13": "容納隨順世俗勝義堅實正理云如是契經是佛所",
    "X53n0841_018:0474c14": "說或佛弟子許故說。",
    "X53n0841_018:0474c15": "言感世間可愛果善者謂感人天中愛果種子由此",
    "X53n0841_018:0474c16": "力故能感世間高族貴生大富妙色輪王帝釋魔王",
    "X53n0841_018:0474c17": "如是類諸可愛果。此善生已名有涅槃法者准世親",
    "X53n0841_018:0474c18": "菩薩意言種解脫分善名有涅槃法未種名無涅槃",
    "X53n0841_018:0474c19": "法。",
    "X53n0841_018:0474c20": "言如理者其道理也書印體者婆沙云此中書者非",
    "X53n0841_018:0474c21": "所造字但是所有能造字法此能成字故說名書(此是",
    "X53n0841_018:0474c22": "書分色字非是不相應行中字也)印與書同筭謂語筭也謂稱九九",
    "X53n0841_018:0474c23": "八十一等亦非所筭一十百千等法文謂善巧安布",
    "X53n0841_018:0474c24": "音聲等亦非所述詠法名為文也數謂能計數亦非",
    "X53n0841_018:0475a01": "所計婆沙云此中數者非謂所數稻麻等物十百千",
    "X53n0841_018:0475a02": "等但是所有能數之法若依勝論德句義中別有數",
    "X53n0841_018:0475a03": "體大乘所數不相應攝此宗所數不別立法。",
    "X53n0841_018:0475a04": "善無漏名妙染名劣者准此妙劣處中自成正理云",
    "X53n0841_018:0475a05": "即有漏善無覆無記總名為中有為應習者問何故",
    "X53n0841_018:0475a06": "不善無記不名應習正理釋云不善無記非昇進法",
    "X53n0841_018:0475a07": "故不名修習解脫名無上者論云以無一法能勝涅",
    "X53n0841_018:0475a08": "槃乃至餘法有上義准已成。",
    "X53n0841_018:0475a10": "但舍頌疏記"
}