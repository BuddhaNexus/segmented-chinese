{
    "T23n1444_001:1020b12": "No. 1444",
    "T23n1444_001:1020b13": "根本說一切有部毘奈耶出家事",
    "T23n1444_001:1020b14": "卷第一",
    "T23n1444_001:1020b16": "大唐三藏義淨奉　制譯",
    "T23n1444_001:1020b17": "總攝頌曰：",
    "T23n1444_001:1020b18": "舍利子出家、　　并外道二人、",
    "T23n1444_001:1020b19": "及驅烏少兒、　　阿羅漢病女。",
    "T23n1444_001:1020b20": "別攝頌曰：",
    "T23n1444_001:1020b21": "舍利子出家，　　許受近圓法；",
    "T23n1444_001:1020b22": "調伏謂小軍，　　外道并五種。",
    "T23n1444_001:1020b23": "爾時有占波國王，名曰央伽，復有隣國摩揭",
    "T23n1444_001:1020b24": "陀王，號大蓮華，兩境相接，並皆人民熾盛、豐",
    "T23n1444_001:1020b25": "樂安隱、兵馬精強，互相攻伐一得一失，已歷",
    "T23n1444_001:1020b26": "多年。後於異時，其央伽王以國充人實，追計",
    "T23n1444_001:1020b27": "舊怨，即繕甲治兵、盛興軍旅，誡期誓眾，共來",
    "T23n1444_001:1020b28": "誅滅。于時邊人先覺，馳使報王，其王既聞，出",
    "T23n1444_001:1020b29": "師禦捍，交兵對戰。蓮華敗績，收軍入城，閉關",
    "T23n1444_001:1020c01": "固拒。時央伽王志在平剋，遣使報曰：「若也出",
    "T23n1444_001:1020c02": "降為善；如其不者，終不相容。假使騰空，飛羅",
    "T23n1444_001:1020c03": "掩取；設令入水，沈網牽來；乃至登山竄林，亦",
    "T23n1444_001:1020c04": "無逃路。」其蓮華王聞已大懼，即告群臣曰：「今",
    "T23n1444_001:1020c05": "央伽兵盛，嚴使又來，國難既深，何方免釋？」諸",
    "T23n1444_001:1020c06": "臣答王，說伽他曰：",
    "T23n1444_001:1020c07": "「有王便有國，　　無王國不存；",
    "T23n1444_001:1020c08": "國破可還興，　　命殞終難續。",
    "T23n1444_001:1020c09": "國命兩相違，　　人應善護命；",
    "T23n1444_001:1020c10": "國破還成立，　　命斷更難期。」",
    "T23n1444_001:1020c11": "時諸臣等勸王出降，王從其義，便自鎖頸，",
    "T23n1444_001:1020c12": "詣央伽處，相與立盟，永供輸稅。其事既畢，遂",
    "T23n1444_001:1020c13": "即放還。",
    "T23n1444_001:1020c14": "爾時菩薩在覩史天宮，觀察世界有五事具",
    "T23n1444_001:1020c15": "處，將欲下生。時六欲諸天，辦所應辦，於迦維",
    "T23n1444_001:1020c16": "羅衛國閱頭檀家，三淨摩耶夫人胎中，乃令",
    "T23n1444_001:1020c17": "獲大吉夢，見菩薩作白象形，降神母胎。當此",
    "T23n1444_001:1020c18": "之時，大地震動，光明晃耀，映奪金色，周遍世",
    "T23n1444_001:1020c19": "界，過日月輪，乃至上極三十三天，朗然洞徹，",
    "T23n1444_001:1020c20": "一切幽暗，無不皆除。設使日月威光先所遺",
    "T23n1444_001:1020c21": "漏，不自分辯長處晦冥，一遇神光，普皆相",
    "T23n1444_001:1020c22": "見。然聖人示相，非世間所知。于時有四大國",
    "T23n1444_001:1020c23": "王：第一王舍城，有大蓮華王；第二室羅伐城，",
    "T23n1444_001:1020c24": "有摩羅大王；第三鄔舍尼城，奢多彌大王；第",
    "T23n1444_001:1020c25": "四驕奢彌城，阿難多泥彌大王。此之四王，當",
    "T23n1444_001:1020c26": "菩薩降生之日，各於內宮俱誕太子。其大蓮",
    "T23n1444_001:1020c27": "華王，以誕子遇光，便謂子瑞，作是念言：「我子",
    "T23n1444_001:1020c28": "威德，如日出時。我子威光，能照世界。」以其光",
    "T23n1444_001:1020c29": "影殊勝，用表休祥，因遂名為影勝太子。",
    "T23n1444_001:1021a01": "時摩羅大王亦同彼王，以彼光明而為子瑞，",
    "T23n1444_001:1021a02": "便作是言：「我今此子初生，休徵殊勝，光明遍",
    "T23n1444_001:1021a03": "滿，國界清夷，宜可表德立名。」因遂名為勝軍",
    "T23n1444_001:1021a04": "太子。",
    "T23n1444_001:1021a05": "時奢多彌王亦同彼王，將為子瑞，而作是言：",
    "T23n1444_001:1021a06": "「我子有德，出現光明，宜可立名，表彰休祥。」因",
    "T23n1444_001:1021a07": "遂名為出光太子。",
    "T23n1444_001:1021a08": "時阿難多泥彌王亦同彼王，以為子瑞，而作",
    "T23n1444_001:1021a09": "是言：「我子誕生，如日初出，揚光破暗，光輝轉",
    "T23n1444_001:1021a10": "昇，用表嘉祥。」因遂名為日初太子。",
    "T23n1444_001:1021a11": "爾時四國王等各各為子標瑞立名，咸悉不",
    "T23n1444_001:1021a12": "知並是釋迦菩薩大威神力之所顯現。然諸",
    "T23n1444_001:1021a13": "王子並久積勝因，有大願力，各將眷屬，隨聖",
    "T23n1444_001:1021a14": "來生。所以影勝應期，亦是異人間出，遂使初",
    "T23n1444_001:1021a15": "生之日，五百大臣皆生一子，隨其族姓而為",
    "T23n1444_001:1021a16": "立名。其影勝太子，置八乳母而保養之。日就",
    "T23n1444_001:1021a17": "月將，如蓮華出水，其所習學，經書技藝、曆數",
    "T23n1444_001:1021a18": "算計，及一切剎利灌頂王法，無所不解，更復",
    "T23n1444_001:1021a19": "留心工巧之處，及調象馭馬、乘車等法，彎弓",
    "T23n1444_001:1021a20": "走箭、搭索之方，擊劍治瘡，眾術皆盡；四種明",
    "T23n1444_001:1021a21": "處，貫練無遺。并五百大臣之子，亦悉通達。後",
    "T23n1444_001:1021a22": "於異時，太子監國，因於暇日，乘象遊行，乃見",
    "T23n1444_001:1021a23": "人間徵斂賦稅。便問從者：「此輩何故有所徵",
    "T23n1444_001:1021a24": "求？」答曰：「彼是隣國央伽王使，遠來收索。」太子",
    "T23n1444_001:1021a25": "問曰：「我國何故輸稅與他？」答曰：「久來若此。」是",
    "T23n1444_001:1021a26": "時太子即召使人問曰：「彼國是剎利灌頂王，",
    "T23n1444_001:1021a27": "我國亦是剎利灌頂王，統化不同，人民各異。",
    "T23n1444_001:1021a28": "何緣越國踰限，就此徵求？宜可即還，從茲永",
    "T23n1444_001:1021a29": "絕。」其使聞已，便作是念：「今此太子，稟性剛獷，",
    "T23n1444_001:1021b01": "意欲違盟，令我空返。我等今者可就大蓮華",
    "T23n1444_001:1021b02": "而為徵索。」既見王已，還勅依舊徵收。太子却",
    "T23n1444_001:1021b03": "歸，還逢此使如前徵索不止，太子告曰：「我已",
    "T23n1444_001:1021b04": "發遣，何得尚留？即還為善，若不去者必加嚴",
    "T23n1444_001:1021b05": "罰。」諸人懷懼，相率俱還，至國具奏王知：「其影",
    "T23n1444_001:1021b06": "勝太子，為人獷暴，違盟負信，不受徵科，幸願",
    "T23n1444_001:1021b07": "大王早為先策。如其不爾，恐招後患。」時王即",
    "T23n1444_001:1021b08": "以伽他答使臣曰：",
    "T23n1444_001:1021b09": "「樹木在萌芽，　　爪甲便能斷；",
    "T23n1444_001:1021b10": "扶踈大連抱，　　斤斧莫能摧。」",
    "T23n1444_001:1021b11": "爾時央伽王大怒，便發使致書大蓮華王曰：",
    "T23n1444_001:1021b12": "「影勝逆命，繫頸送來。若不然者，我當自往就",
    "T23n1444_001:1021b13": "彼屠戮。宜知朕意。」蓮華聞已，君臣恐懼，唯憂",
    "T23n1444_001:1021b14": "亡國。便召影勝，責其違拒，并遣與書。影勝白",
    "T23n1444_001:1021b15": "言：「彼是剎利灌頂王，我國亦是剎利灌頂王，",
    "T23n1444_001:1021b16": "境界各殊，何緣供稅？唯願大王與我四兵，自",
    "T23n1444_001:1021b17": "共對決。」時蓮華王即自思忖，知其影勝堪謀",
    "T23n1444_001:1021b18": "大事，遂乃復書央伽王曰：「辱書賜追影勝，仍",
    "T23n1444_001:1021b19": "令繫頸馳送將來。但我此子，欲令紹繼先王，",
    "T23n1444_001:1021b20": "嚴告雖加，未敢從命。大王必欲雄力掩覆、猛",
    "T23n1444_001:1021b21": "氣相陵，橫野列兵，唯知待罪。」央伽披奏，忿怒",
    "T23n1444_001:1021b22": "非常，便勅合國徵兵，鍊磨器械：「我將親往，破",
    "T23n1444_001:1021b23": "滅蓮華，誅斬影勝。」遂興萬眾千軍，兵馬騰躍，",
    "T23n1444_001:1021b24": "旌旗蔽地，鍾鼓聒天，直入摩揭陀國。時蓮華",
    "T23n1444_001:1021b25": "大怖，即召影勝，付授四兵。于時太子既受王",
    "T23n1444_001:1021b26": "教，率大臣子，而宣令曰：「央伽與國宿讎，我",
    "T23n1444_001:1021b27": "今報復，寇賊入境，佇濟嘉謀。汝等世積功",
    "T23n1444_001:1021b28": "勳，受國恩寵，何方助我，破賊安人？」答曰：「某",
    "T23n1444_001:1021b29": "等雖無計略，敢竭股肱侍從太子。」爾時影勝",
    "T23n1444_001:1021c01": "說伽他曰：",
    "T23n1444_001:1021c02": "「治國養黎人，　　應當善守護；",
    "T23n1444_001:1021c03": "為他所侵奪，　　萬姓失歸依。」",
    "T23n1444_001:1021c04": "是時太子告諸人曰：「汝等同心共力衛護於",
    "T23n1444_001:1021c05": "我。」作是語已，號令三軍，兵馬咸發。時大蓮華",
    "T23n1444_001:1021c06": "王登高樓上，與諸侍衛前後圍遶觀望軍眾，",
    "T23n1444_001:1021c07": "謂諸臣曰：「此是誰兵？」答曰：「此是影勝太子兵。」",
    "T23n1444_001:1021c08": "王曰：「汝等應知，兵眾甚大。宜可號為兵眾影",
    "T23n1444_001:1021c09": "勝。」其中或稱此是大梯影勝，如是種種歎美",
    "T23n1444_001:1021c10": "太子威德盛相。",
    "T23n1444_001:1021c11": "爾時太子告諸人曰：「吾聞善戰者，不勞軍陣。",
    "T23n1444_001:1021c12": "今央伽王有大兵馬，其數甚多，不可爭鋒，致",
    "T23n1444_001:1021c13": "傷我眾。權謀祕決，擒獲為先。」即募驍雄，伺其",
    "T23n1444_001:1021c14": "無備，遂殺央伽。三軍六師，一時退散，爰整兵",
    "T23n1444_001:1021c15": "士，逐北前臨。彼國之人，不知王死，安城固",
    "T23n1444_001:1021c16": "守。時影勝太子即令鎗彼王頭，示於城內，仍",
    "T23n1444_001:1021c17": "宣令曰：「此是汝國央伽王頭，汝等可急開門。",
    "T23n1444_001:1021c18": "若不爾者，同時喪命。」眾聞大怖，即為開門，諸",
    "T23n1444_001:1021c19": "有大臣繫頸歸款，所有百姓無不順伏。是時",
    "T23n1444_001:1021c20": "影勝太子既入城已，遣使聞奏，還白父王：「幸",
    "T23n1444_001:1021c21": "承大王威嚴、臣人盡力，央伽逆命，今已斬除，",
    "T23n1444_001:1021c22": "合境無虞，遠安邇肅。」蓮華聞已，慶悅無量，即",
    "T23n1444_001:1021c23": "以種種衣服瓔珞嚴身之具，及七寶蓋送與",
    "T23n1444_001:1021c24": "影勝。即便令彼占波為王，以代央伽。其國百",
    "T23n1444_001:1021c25": "姓，因共號為影勝大王。後時聖德神功，通被",
    "T23n1444_001:1021c26": "幽顯，人民豐樂，寇賊屏除，威德嘉聲，流布遐",
    "T23n1444_001:1021c27": "邇。後於異時，蓮華王崩，摩揭陀國諸群臣等",
    "T23n1444_001:1021c28": "告哀請還，統治本國。是時影勝即以占波國",
    "T23n1444_001:1021c29": "事付彼舊臣，嚴駕星馳，赴哀歸國。服制既",
    "T23n1444_001:1022a01": "畢，紹繼父王，以法化人，風調雨順，百穀豐",
    "T23n1444_001:1022a02": "熟，兆庶又安。立德轉高，隣國慕化，無諸怨",
    "T23n1444_001:1022a03": "賊。爾時中方有一婆羅門子，欲學法術，遍行",
    "T23n1444_001:1022a04": "諸處，漸至南方。其南天竺，有大婆羅門名曰",
    "T23n1444_001:1022a05": "地師，善明四論，世號大師。即便詣彼師所，頂",
    "T23n1444_001:1022a06": "禮其足，叉手白言：「我於師所，為弟子禮。」彼即",
    "T23n1444_001:1022a07": "問曰：「欲何所學？」答曰：「我今學四明大論。」師曰：",
    "T23n1444_001:1022a08": "「任隨所學。」即便學諸事法。婆羅門法，每月三",
    "T23n1444_001:1022a09": "日，諸事皆悉不作，或時洗浴、或入城市、或火",
    "T23n1444_001:1022a10": "中燒木。既到是日，諸婆羅門子，共往取木欲",
    "T23n1444_001:1022a11": "燒，隨路而去。便即相問種姓生處，犢子等四",
    "T23n1444_001:1022a12": "姓，隨一而說。復相問言：「汝是何方？」一即說言：",
    "T23n1444_001:1022a13": "「我是東方。」或有說言：「我是南方。」或有說言：「我",
    "T23n1444_001:1022a14": "是西方。」或有說言：「我是北方。」復作是言：「彼諸",
    "T23n1444_001:1022a15": "國土，我悉見聞。」即伽他曰：",
    "T23n1444_001:1022a16": "「智慧出東方，　　兩舌在西國，",
    "T23n1444_001:1022a17": "敬順生南國，　　惡口居北方。」",
    "T23n1444_001:1022a18": "婆羅門子等作如是言：「諸處悉知，不知中國",
    "T23n1444_001:1022a19": "如何？」諸弟子等諮其師曰：「鄔波馱耶！我今欲",
    "T23n1444_001:1022a20": "往中國見彼國土，復欲於彼水中洗浴，承事",
    "T23n1444_001:1022a21": "參禮彼方諸師。彼國論師，我欲伏之，我等名",
    "T23n1444_001:1022a22": "稱，必遠知聞，多獲珍財，而為利益。」彼婆羅",
    "T23n1444_001:1022a23": "門，於弟子處甚生愛念，所有衣物分給弟",
    "T23n1444_001:1022a24": "子，資緣既辦，共往中國。隨路而行，或有諸",
    "T23n1444_001:1022a25": "餘智人來者，與其言論悉皆得勝，或有得服、",
    "T23n1444_001:1022a26": "以瓶盛灰打其頭上；或有諸人，來學騎術弓",
    "T23n1444_001:1022a27": "箭戰具，咸悉教之；或有諸人，以香花等幢幡",
    "T23n1444_001:1022a28": "寶蓋，而來迎之。復有無量諸人皆悉來至，而",
    "T23n1444_001:1022a29": "師事之。漸漸遊行所經諸國，城邑村落悉",
    "T23n1444_001:1022b01": "皆得勝，方至中國。時婆羅門作是念曰：「我聞",
    "T23n1444_001:1022b02": "諸有智人並在王門。我等今日亦應往彼，而",
    "T23n1444_001:1022b03": "當伏之，猶如何等？譬如大樹根及枝葉，我所",
    "T23n1444_001:1022b04": "經諸處論議得勝者，猶如枝葉，若於王邊而",
    "T23n1444_001:1022b05": "得勝者，猶如罰根，我今宜往王所。」即便往去。",
    "T23n1444_001:1022b06": "既至其所，呪願王曰：「長壽無諸災障。」立住一",
    "T23n1444_001:1022b07": "面，而白王言：「我於師所，承得少多學問，願欲",
    "T23n1444_001:1022b08": "與王國內諸師共為談論。」王即告曰：「任自隨",
    "T23n1444_001:1022b09": "意。」王又告諸臣曰：「我此國中，有如是婆羅門，",
    "T23n1444_001:1022b10": "能與彼人論議不？」諸臣答曰：「有那羅村中婆",
    "T23n1444_001:1022b11": "羅門，解四明論，智慧如火。彼自造論，題名摩",
    "T23n1444_001:1022b12": "吒羅。」王曰：「喚彼鄔波馱耶來。」大臣依命請至",
    "T23n1444_001:1022b13": "王所，同前呪願。王即告曰：「汝能與彼婆羅門，",
    "T23n1444_001:1022b14": "於我前論議不？」彼答曰：「承王威命，盡其力能，",
    "T23n1444_001:1022b15": "敢為酬對。」當即依法作曼荼羅，兩邊施座。王",
    "T23n1444_001:1022b16": "即勅曰：「誰當先與？」大臣答曰：「客婆羅門名曰",
    "T23n1444_001:1022b17": "地師，可令先首。」彼既先與，誦五百頌已便住",
    "T23n1444_001:1022b18": "默然。時摩吒羅覆誦其頌，出多過失，即便告",
    "T23n1444_001:1022b19": "言：「其誦言義甚不相當，不合道理。」地師聞已，",
    "T23n1444_001:1022b20": "便即默然，無所言說。論議之法，默然不答便",
    "T23n1444_001:1022b21": "是墮負。王告臣曰：「誰為得勝？誰是不如？」大臣",
    "T23n1444_001:1022b22": "答言：「摩吒囉論議得勝。」其王心悅，作如是言：",
    "T23n1444_001:1022b23": "「我國界內，亦有如是聰明大智慧人。」王問：「鄔",
    "T23n1444_001:1022b24": "波馱耶住何聚落？」答曰：「那羅村。」王即賞賜：「那",
    "T23n1444_001:1022b25": "羅村，任汝受用。」世人常法，悉欲求樂。有諸婆",
    "T23n1444_001:1022b26": "羅門女，比求夫婿，竟未能得。時摩吒羅便於",
    "T23n1444_001:1022b27": "自類取妻，共住歡娛。不久乃生一子，廣為設",
    "T23n1444_001:1022b28": "會。其子體長，便與立字名為長體。以種種供",
    "T23n1444_001:1022b29": "給養育，漸漸長大，教其藝業，所謂算計手印、",
    "T23n1444_001:1022c01": "婆羅門行、洗淨取灰取土、讚歎四薜陀書、祭",
    "T23n1444_001:1022c02": "祀讀誦，施受六種悉得成就。後於異時，復誕",
    "T23n1444_001:1022c03": "一女，其女眼目如鸜鵒鳥。諸親會集，建立名",
    "T23n1444_001:1022c04": "字，號為鸜鵒。其女養育，漸長成已，父教文字",
    "T23n1444_001:1022c05": "論義之法。後於異時，共兄論義，互相擊難。妹",
    "T23n1444_001:1022c06": "得勝時，父告子言：「汝是男子，被女論勝。我若",
    "T23n1444_001:1022c07": "無後，所有受用，必輸失他。」於後有南天竺",
    "T23n1444_001:1022c08": "國，有婆羅門童子名曰底沙，善明無後世論。",
    "T23n1444_001:1022c09": "為求法故，從南方來至摩吒羅所，禮其足已，",
    "T23n1444_001:1022c10": "白言：「大師！我欲於鄔波馱耶處學問。」問曰：",
    "T23n1444_001:1022c11": "「欲學何藝？」白言：「欲學無後世論。」報曰：「任汝",
    "T23n1444_001:1022c12": "所作。」既受法已，若放學時，論說之事，如前廣",
    "T23n1444_001:1022c13": "說。其童子底沙後在王前共師論，各立兩宗。",
    "T23n1444_001:1022c14": "此摩吒羅最為年尊，可應先舉。其摩吒囉便",
    "T23n1444_001:1022c15": "作是念：「彼婆羅門子，新學論成，恐難不得，今",
    "T23n1444_001:1022c16": "應捉彼錯處。」作是念已，時摩吒囉即先舉出",
    "T23n1444_001:1022c17": "長五百頌。彼婆羅門子復頌答已，便捉過失：",
    "T23n1444_001:1022c18": "「此是非言，此言非類，此說不可。」彼遂默然而",
    "T23n1444_001:1022c19": "住。凡論難不如，無言答者，是為墮負。于時",
    "T23n1444_001:1022c20": "國王問大臣曰：「此誰得勝？」臣白王曰：「底沙婆",
    "T23n1444_001:1022c21": "羅門為勝。」時王告言：「勝者賜其村邑。」時諸大",
    "T23n1444_001:1022c22": "臣前白王言：「若來論難得勝，即賜村邑，其摩",
    "T23n1444_001:1022c23": "揭陀國不久總盡。應取摩吒囉村，與彼受用。」",
    "T23n1444_001:1022c24": "時王告言：「如是。」即奪摩吒囉受用所封，與彼",
    "T23n1444_001:1022c25": "底沙。其摩吒囉即命妻曰：「賢首！宜速裝束，往",
    "T23n1444_001:1022c26": "詣餘方。」其妻問曰：「何故？」時夫答言：「我久承事",
    "T23n1444_001:1022c27": "國王，今論難之時不護於我，奪我村邑。」其妻",
    "T23n1444_001:1022c28": "裝束欲去。時諸親族既聞此事，即來問曰：「鄔",
    "T23n1444_001:1022c29": "波馱耶！何故裝束？」答言：「我久承事國王，論",
    "T23n1444_001:1023a01": "難之時不護於我，是故餘去。」親族報言：「此住",
    "T23n1444_001:1023a02": "甚好，於親族中，請住於此。」彼即頌曰：",
    "T23n1444_001:1023a03": "「本國被人欺，　　外國住最勝；",
    "T23n1444_001:1023a04": "不被欺之處，　　是本國親族。」",
    "T23n1444_001:1023a05": "時底沙婆羅門聞已，報言：「鄔波馱耶！我是客",
    "T23n1444_001:1023a06": "人，暫住即去；其邑受用，還當相與。」時摩吒",
    "T23n1444_001:1023a07": "囉，雖蒙恩惠亦不肯住。底沙又言：「且宜住",
    "T23n1444_001:1023a08": "此，分取半邑，我亦取半。」報曰：「善哉！」摩吒囉",
    "T23n1444_001:1023a09": "即命妻曰：「賢首！我久承事國王，不護於我，今",
    "T23n1444_001:1023a10": "底沙極大恩造，與我半邑。我以此女，與彼為",
    "T23n1444_001:1023a11": "妻。」妻曰：「待長子俱瑟恥羅。」其父即命子曰：「我",
    "T23n1444_001:1023a12": "久事王，於論難時不能護我。此底沙婆羅門，",
    "T23n1444_001:1023a13": "有大恩惠，分半邑與我。今嫁舍利，與彼為妻。」",
    "T23n1444_001:1023a14": "子白父言：「此之底沙，是父怨讎，奪邑將去，豈",
    "T23n1444_001:1023a15": "合為親？」父便報曰：「汝是愚癡，無所識知。」父母",
    "T23n1444_001:1023a16": "正意，子不敢違，即依禮法，嫁女與彼底沙。時",
    "T23n1444_001:1023a17": "俱瑟恥羅便作是念：「我今被欺，但由少學寡",
    "T23n1444_001:1023a18": "聞。然此底沙婆羅門，為解無後世論，今時得",
    "T23n1444_001:1023a19": "勝，我亦應學。」作是念已即問：「諸人何處方國",
    "T23n1444_001:1023a20": "明解無後世論？」有人報曰：「南方最善。」彼即漸",
    "T23n1444_001:1023a21": "次而行，至南天竺，遍問國內：「誰明無後世論？」",
    "T23n1444_001:1023a22": "有人報曰：「某甲梵志。」彼既聞已，即詣梵",
    "T23n1444_001:1023a23": "志處，白言：「尊者，我欲事仁為師，願哀納",
    "T23n1444_001:1023a24": "受。」彼師即問言：「欲求何事？」答曰：「欲學無後",
    "T23n1444_001:1023a25": "世論。」梵志報言：「我不教授俗人居士。」彼即",
    "T23n1444_001:1023a26": "答言：「若如是者，我今出家。」梵志即與出家，",
    "T23n1444_001:1023a27": "便自要期：「我若不解此論者，終不剪爪。」爪既",
    "T23n1444_001:1023a28": "漸長，時人皆號長爪梵志。于時舍利與底沙",
    "T23n1444_001:1023a29": "婆羅門，歡娛欲樂。時有淨天，久種善根，當受",
    "T23n1444_001:1023b01": "最後身，不樂生死，專求涅槃，不求後有。持",
    "T23n1444_001:1023b02": "最後身，從淨天沒，便於舍利腹中受胎。當受",
    "T23n1444_001:1023b03": "胎時，其母夢有人持炬入己腹中；復登大山、",
    "T23n1444_001:1023b04": "騰在虛空；又見大眾而禮己身。是時舍利於",
    "T23n1444_001:1023b05": "夢覺已，即向夫說如是等夢。其底沙婆羅門，",
    "T23n1444_001:1023b06": "雖解夢書，不閑此事。即往明解夢書婆羅門",
    "T23n1444_001:1023b07": "處，說言：「我妻昨夜作如是夢。」彼即答言：「其夢",
    "T23n1444_001:1023b08": "甚善。」婆羅門記曰：「當生善子，年至十四，即能",
    "T23n1444_001:1023b09": "善誦天帝等論。復於一切論難問答，得為最",
    "T23n1444_001:1023b10": "勝。所言登大山、騰虛空、眾禮等者，當得出",
    "T23n1444_001:1023b11": "家。有大威德，成就大戒，天人所敬。」作是記已，",
    "T23n1444_001:1023b12": "後於異時，底沙婆羅門而與舍利論難，舍利",
    "T23n1444_001:1023b13": "得勝。時底沙作如是念：「昔時論難，我已得勝。",
    "T23n1444_001:1023b14": "今時不如，此有何緣？」復作是念：「此應由胎，是",
    "T23n1444_001:1023b15": "彼威德。」乃於後時，十月滿足，生一男子，形貌",
    "T23n1444_001:1023b16": "端嚴，色相具足，身紫金色、頂圓若蓋、垂手過",
    "T23n1444_001:1023b17": "膝、額廣平正、鼻高修直，廣說如餘。乃至宗親",
    "T23n1444_001:1023b18": "集會，欲與立字，當作何名？父曰：「此兒宜可將",
    "T23n1444_001:1023b19": "詣外翁，當與立字。」既至翁處，白言：「大翁！此",
    "T23n1444_001:1023b20": "子當立何字？」其翁告曰：「既是底沙之子，宜可",
    "T23n1444_001:1023b21": "名為鄔波底沙。」使將兒還，底沙問曰：「子立何",
    "T23n1444_001:1023b22": "名？」報曰：「名為鄔波底沙。」于時底沙便作是念：",
    "T23n1444_001:1023b23": "「此子既與父族為名，我今更與母族為字，名",
    "T23n1444_001:1023b24": "舍利子。」時人或云「舍利子」或云「鄔波底沙」。即",
    "T23n1444_001:1023b25": "以孩兒，付八乳母。時母養育，以上乳酪，及以",
    "T23n1444_001:1023b26": "醍醐，而供給之，速得長成，如蓮出水。既漸長",
    "T23n1444_001:1023b27": "大，令修學業，世間技藝悉皆通達，四薜陀論",
    "T23n1444_001:1023b28": "總蘊在懷。至年十六，善解帝釋聲明，能伏他",
    "T23n1444_001:1023b29": "論。後於異時，遂於父前誦薜陀等論，子白父",
    "T23n1444_001:1023b30": "言：「向所誦者，是何義趣？」父曰：「我今不知。」答",
    "T23n1444_001:1023c01": "曰：「此所誦者，是古昔仙人所作讚誦。時人雖",
    "T23n1444_001:1023c02": "不知義，仙人讚頌非無義理。」其舍利子，學既",
    "T23n1444_001:1023c03": "勝於諸人，其父先有五百弟子悉歸舍利子。",
    "T23n1444_001:1023c04": "爾時舍利子教諸弟子，所有明論，無不周悉。",
    "T23n1444_001:1023c05": "爾時林圍聚落，有一大臣名曰形影，於此而",
    "T23n1444_001:1023c06": "住，大富多財，受用豐足。娶妻雖久，了無子",
    "T23n1444_001:1023c07": "息，常希男子，在處祈求，所有山林樹神，無不",
    "T23n1444_001:1023c08": "祈請，如是廣說。時有最後生人，從天沒已，來",
    "T23n1444_001:1023c09": "託母腹，廣說如上。既誕子已，廣設親會，欲立",
    "T23n1444_001:1023c10": "名字，諸人報言：「既是天抱將來，可名天抱，亦",
    "T23n1444_001:1023c11": "名目乾連。」時彼長者即以孩兒，付八乳母，養",
    "T23n1444_001:1023c12": "育長成，如蓮出水，乃至廣說，六種法事，四薜",
    "T23n1444_001:1023c13": "陀論，悉皆通達。時彼天抱教五百弟子，學罷",
    "T23n1444_001:1023c14": "之時，五百弟子誦讚入城。其鄔波底沙諸弟",
    "T23n1444_001:1023c15": "子等，亦誦讚入城。爾時底沙弟子報目連弟",
    "T23n1444_001:1023c16": "子曰：「仁等何故錯誦論文？」彼問：「如何？」復問：「仁",
    "T23n1444_001:1023c17": "等於何處學？」答曰：「我之師主，猶如日月，具一",
    "T23n1444_001:1023c18": "切智。在林圍聚落，有大臣子名目乾連，我於",
    "T23n1444_001:1023c19": "彼學。」鄔波底沙弟子，學問具足，無有畏懼，情",
    "T23n1444_001:1023c20": "懷喜悅，即往親教師邊。師既見來，問曰：「何故",
    "T23n1444_001:1023c21": "喜悅？」答言：「無事。」師即以頌曰：",
    "T23n1444_001:1023c22": "「所有內情意，　　亦應准可知；",
    "T23n1444_001:1023c23": "以聲色根形，　　知隱不可得。」",
    "T23n1444_001:1023c24": "說是頌已，告弟子曰：「必應有事。」時諸弟子以",
    "T23n1444_001:1023c25": "緣具說，師即報曰：「彼所誦者，是我迴文，並皆",
    "T23n1444_001:1023c26": "不錯。」弟子聞已，默而不喜。",
    "T23n1444_001:1023c27": "爾時目乾連弟子等，往詣師處，悉皆不喜，",
    "T23n1444_001:1023c28": "師見問曰：「何故不樂？」答曰：「無事。」師即報",
    "T23n1444_001:1023c29": "言：「必應有事，何故不說？」是時弟子以緣具",
    "T23n1444_001:1023c30": "說，師言：「彼所誦者，然彼師主聰明智慧，",
    "T23n1444_001:1024a01": "所是長論短論、促文引文，極甚巧妙。」爾時",
    "T23n1444_001:1024a02": "二師互相知聞，欲求相見。時鄔波底沙詣其",
    "T23n1444_001:1024a03": "父所白言：「我欲暫往林圍聚落。」父問：「何故？」",
    "T23n1444_001:1024a04": "答言：「彼有大臣名曰形影，有子名為俱哩",
    "T23n1444_001:1024a05": "多，我欲相見。」父曰：「彼人智慧，可勝於汝。」子",
    "T23n1444_001:1024a06": "報父曰：「智慧不勝，然彼大富多財，眾人歎",
    "T23n1444_001:1024a07": "美。」時鄔波底沙說伽他曰：",
    "T23n1444_001:1024a08": "「年長是為尊，　　多財人亦尊；",
    "T23n1444_001:1024a09": "若有多聞者，　　咸共尊承事。」",
    "T23n1444_001:1024a10": "父聞子語，而告子曰：「彼若來此，當可教授，不",
    "T23n1444_001:1024a11": "應往就。」時俱哩多詣父白言：「我欲往那剌陀",
    "T23n1444_001:1024a12": "聚落。」父言：「何故？」子白父言：「彼有婆羅門名",
    "T23n1444_001:1024a13": "曰底沙，有子名鄔波底沙，欲往相見。」父告子",
    "T23n1444_001:1024a14": "曰：「彼富於汝。」子言：「不富於我，然彼智慧勝於",
    "T23n1444_001:1024a15": "我故。」時俱哩多說伽他曰：",
    "T23n1444_001:1024a16": "「年長是為尊，　　多聞人亦尊；",
    "T23n1444_001:1024a17": "若有多財者，　　咸共尊承事。」",
    "T23n1444_001:1024a18": "父告子曰：「彼若來此，應與財物，不應往就。」後",
    "T23n1444_001:1024a19": "於異時，王舍城中有大節會。時王常法，或自",
    "T23n1444_001:1024a20": "往詣、或使太子。王有別緣，不獲自出，即遣太",
    "T23n1444_001:1024a21": "子未生怨去，出城遊戲。于時形影聞太子出",
    "T23n1444_001:1024a22": "遊，便作是念：「影勝王死，未生太子當繼王位，",
    "T23n1444_001:1024a23": "我俱哩多承事為臣。」作是念已，而告子曰：「汝",
    "T23n1444_001:1024a24": "可往彼遊戲之處，安四高座，所為：王座、大",
    "T23n1444_001:1024a25": "臣座、音聲座、婆羅門座。」復告子曰：「汝宜於大",
    "T23n1444_001:1024a26": "臣座上坐。」聞父語已，即詣往坐。是時底沙，亦",
    "T23n1444_001:1024a27": "聞影勝王遣太子出城遊戲，即告子曰：「汝應",
    "T23n1444_001:1024a28": "往彼看四高座，汝將瓶鉢及以錫杖置第三",
    "T23n1444_001:1024a29": "座，汝於第四高座上坐，日出日沒所有論師，",
    "T23n1444_001:1024b01": "非與汝等。」子聞依教，即詣往坐。時諸人等，種",
    "T23n1444_001:1024b02": "種音樂歌詠讚歎，鄔波底沙默然而住。諸人",
    "T23n1444_001:1024b03": "見已，各相謂曰：「此人必應大愚，非愚大智，所",
    "T23n1444_001:1024b04": "以默然。」時諸音樂，悉皆停住。于時俱哩多問",
    "T23n1444_001:1024b05": "鄔波底沙曰：「汝見音樂歌詠人不？」答曰：「我整",
    "T23n1444_001:1024b06": "內觀，不見斯事。」報曰：「不見，耳可不聞？」鄔波底",
    "T23n1444_001:1024b07": "沙以伽他答曰：",
    "T23n1444_001:1024b08": "「死皮筋作樂，　　令眾有歡喜；",
    "T23n1444_001:1024b09": "無常急若輪，　　智者知非樂。」",
    "T23n1444_001:1024b10": "時俱哩多及以眾人聞說頌已，便即問曰：「汝",
    "T23n1444_001:1024b11": "是鄔波底沙不？」報曰：「大眾當知！我是鄔波底",
    "T23n1444_001:1024b12": "沙。」即問俱哩多曰：「汝見如上音樂等不？」答曰：",
    "T23n1444_001:1024b13": "「不見。」又復報曰：「汝貪內觀，耳可不聞。」時俱哩",
    "T23n1444_001:1024b14": "多以伽他答曰：「一切瓔珞等，莊嚴身受重，作",
    "T23n1444_001:1024b15": "舞動形軀，皆是虛誑攝。歌詠作戲者，譬如號",
    "T23n1444_001:1024b16": "叫聲，此等皆無常，思之有何樂。」爾時鄔波底",
    "T23n1444_001:1024b17": "沙告言：「汝是俱哩多耶？」眾人答曰：「如是。」鄔波",
    "T23n1444_001:1024b18": "底沙報曰：「我為汝來，共汝出家。」俱哩多答曰：",
    "T23n1444_001:1024b19": "「所為諸祭祀，及祭祀火神，求福修苦行，斯其",
    "T23n1444_001:1024b20": "果報皆在手中。家是大臣之種，我常乘象，何",
    "T23n1444_001:1024b21": "為出家？」爾時鄔波底沙說伽他曰：",
    "T23n1444_001:1024b22": "「樹若欲倒時，　　枝葉不相濟；",
    "T23n1444_001:1024b23": "死時亦如是，　　受用不能救。」",
    "T23n1444_001:1024b24": "爾時鄔波底沙說伽他已，告曰：「仁來！同共出",
    "T23n1444_001:1024b25": "家。」答曰：「我問父母。」告言：「好去。」如是語時，此",
    "T23n1444_001:1024b26": "俱哩多即至父所，白言：「願父放我，清信出",
    "T23n1444_001:1024b27": "家，從家出家。」其父告曰：「所為諸祭祀，及祭火",
    "T23n1444_001:1024b28": "神法，求苦修行所得果報，汝今已獲。復是大",
    "T23n1444_001:1024b29": "臣之子、乘象之士，當作大臣，何為出家？」時俱",
    "T23n1444_001:1024c01": "哩多即於父前，說伽他曰：",
    "T23n1444_001:1024c02": "「寧於林內樹皮衣，　　共獸同居食諸果；",
    "T23n1444_001:1024c03": "不緣國事禁閉縛，　　智者不為恐懼事。」",
    "T23n1444_001:1024c04": "父聞頌已，告曰：「唯汝一子，如初月輪，愛之若",
    "T23n1444_001:1024c05": "此，如前廣說。凡是兒子，皆依父母，志願不",
    "T23n1444_001:1024c06": "移，從汝出家。」既蒙許已，于時同侶咸並到來，",
    "T23n1444_001:1024c07": "時俱哩多即發勝心，策勵身意，往那剌陀村。",
    "T23n1444_001:1024c08": "其鄔波底沙，常樂寂靜，在阿蘭若處，領諸弟",
    "T23n1444_001:1024c09": "子有五百人，令誦梵靜神呪。時俱哩多漸次",
    "T23n1444_001:1024c10": "而行，至那剌陀聚落，問諸人曰：「鄔波底沙今",
    "T23n1444_001:1024c11": "在何處？」村人答曰：「今在阿蘭若處，領五百眾，",
    "T23n1444_001:1024c12": "誦梵靜神呪。」時俱哩多即往阿蘭若處，既相",
    "T23n1444_001:1024c13": "見已，報鄔波底沙曰：「出家之事，今正是時。」",
    "T23n1444_001:1024c14": "鄔波底沙曰：「仁得父命放出家耶？」答曰：「得",
    "T23n1444_001:1024c15": "也。」鄔波底沙語俱哩多曰：「仁今暫住，我亦",
    "T23n1444_001:1024c16": "問父，令我出家不？」俱哩多曰：「仁今去問，何時",
    "T23n1444_001:1024c17": "得來？」答曰：「暫去即來。」鄔波底沙至父母處，",
    "T23n1444_001:1024c18": "白父母曰：「今有啟請，願垂哀愍，我意欲求清",
    "T23n1444_001:1024c19": "淨出家。」父母報曰：「甚為善事，如汝所願任汝",
    "T23n1444_001:1024c20": "出家。」爾時鄔波底沙還至俱哩多處，白言：「俱",
    "T23n1444_001:1024c21": "哩多！父母已聽，來共出家。」又問：「眾人！汝等父",
    "T23n1444_001:1024c22": "母放出家不？」眾人答曰：「已聽。」時俱哩多曰：「我",
    "T23n1444_001:1024c23": "問父母，已淹日月，仁作何計，來去速還？」答",
    "T23n1444_001:1024c24": "曰：「汝家因緣，厚重牢禁，所以來遲。我家累",
    "T23n1444_001:1024c25": "輕，是故來早。非但今日，乃至五百生來，曾",
    "T23n1444_001:1024c26": "已出家。又常發願，願當生處非貴非賤，處中",
    "T23n1444_001:1024c27": "而生。緣此縛輕，所以來速。」時俱哩多告眾人",
    "T23n1444_001:1024c28": "曰：「我宗高貴，今欲出家，豈得隨宜？共往王",
    "T23n1444_001:1024c29": "城，問諸淨梵。」于時六師外道在彼城中，皆悉",
    "T23n1444_001:1025a01": "自謂俱得神通自在無礙。其鄔波底沙、俱哩",
    "T23n1444_001:1025a02": "多等，即問六師脯剌拏曰：「行何法眼？習何教",
    "T23n1444_001:1025a03": "法？復得何果？若持梵行獲何殊勝？」彼師答",
    "T23n1444_001:1025a04": "曰：「我如是見、我如是說：『無與、無愛、無見、無",
    "T23n1444_001:1025a05": "祭祀、無善行、無惡行、無善惡業報異熟果、",
    "T23n1444_001:1025a06": "無今世、無後世、無父、無母、無化生有情；世",
    "T23n1444_001:1025a07": "間無阿羅漢、正行正成就、若見此世後世者，",
    "T23n1444_001:1025a08": "於此自法證明神通，說得圓成：我生已盡，梵",
    "T23n1444_001:1025a09": "行已立，所作已辦，不受後有。唯受此生，斷後",
    "T23n1444_001:1025a10": "世有，命終即壞。四大共成，假為人身。是命斷",
    "T23n1444_001:1025a11": "時，四大各歸本處，第五空界。諸根即轉，將此",
    "T23n1444_001:1025a12": "死屍，於林間焚燒，既變為灰，骸骨鴿色，即無",
    "T23n1444_001:1025a13": "人也。乃知了已，智者行施及受施者，所是說",
    "T23n1444_001:1025a14": "有之人，悉空妄說，虛叫之言，並皆愚夫。若是",
    "T23n1444_001:1025a15": "智者，了俱斷壞，知無後身。』」爾時俱哩多及鄔",
    "T23n1444_001:1025a16": "波底沙，作如是念：「此師住於非道、行於非智，",
    "T23n1444_001:1025a17": "仁者不應隨彼而學，修行嶮道。」說伽他曰：",
    "T23n1444_001:1025a18": "「邪解非善說，　　情樂下劣法；",
    "T23n1444_001:1025a19": "善教若如是，　　非法當云何？」",
    "T23n1444_001:1025a20": "說是語已，當知彼是如擊空器，擊已而去。次",
    "T23n1444_001:1025a21": "詣末羯利瞿闍離子處，白言：「仁者行何法眼？",
    "T23n1444_001:1025a22": "習何教法？復得何果？若持梵行獲何殊勝？」答",
    "T23n1444_001:1025a23": "曰：「我如是說，如是見：無因無緣。有情受苦無",
    "T23n1444_001:1025a24": "因無緣，得淨不由因緣，自然得淨無因無緣。",
    "T23n1444_001:1025a25": "有情無智慧、無見，無因無緣有情自然智慧有",
    "T23n1444_001:1025a26": "見。無力、無精進、無丈夫、無世力、無我形、無",
    "T23n1444_001:1025a27": "他形、無我作、無他作。一切有情、一切有命、",
    "T23n1444_001:1025a28": "一切有類，無處無居無觀。決定正道，有情歸",
    "T23n1444_001:1025a29": "依，苦樂覺悟，所謂六道眾生。」時俱哩多及鄔",
    "T23n1444_001:1025b01": "波底沙，作如是念：「此師住於非道、乘於邪道，",
    "T23n1444_001:1025b02": "智者遠離，此是嶮道。」如是知已，說伽他曰：",
    "T23n1444_001:1025b03": "「邪解非善說，　　情樂下劣法；",
    "T23n1444_001:1025b04": "正法若如此，　　非法當云何？」",
    "T23n1444_001:1025b05": "作是語已，如擊空器，知非而去。次往珊逝移",
    "T23n1444_001:1025b06": "毘剌知子處，白言：「仁者行何法眼？習何教法？",
    "T23n1444_001:1025b07": "復得何果？有何殊勝？修何梵行？」答言：「摩納",
    "T23n1444_001:1025b08": "婆！我於此處，作如是見、作如是說：汝應如",
    "T23n1444_001:1025b09": "是，為殺命故，應如是作，及教他作。應以自",
    "T23n1444_001:1025b10": "燒，及命他燒斫截害等。亦如是作，不與應",
    "T23n1444_001:1025b11": "取，於欲應行、妄語應作、酒等應飲。多積人",
    "T23n1444_001:1025b12": "山，利刀應殺、應剉為聚。如是種種殺害，無有",
    "T23n1444_001:1025b13": "罪業，亦無有報。於恒河南岸種種殺生，於北",
    "T23n1444_001:1025b14": "種種設會祭祀，無罪無福。若行布施持戒精",
    "T23n1444_001:1025b15": "進等法，及以四攝，如不作者，得大果報。」爾時",
    "T23n1444_001:1025b16": "俱哩多、鄔波底沙共相謂曰：「此說非理，並是",
    "T23n1444_001:1025b17": "邪教，應當恐怖，智者遠離。」作是語已，說伽",
    "T23n1444_001:1025b18": "他曰：",
    "T23n1444_001:1025b19": "「邪解非善說，　　情樂下劣法；",
    "T23n1444_001:1025b20": "正法既如是，　　非法當云何？」",
    "T23n1444_001:1025b21": "作是語已，如擊空器，捨之而去。次詣阿市多",
    "T23n1444_001:1025b22": "雞舍甘跋羅子處，白言：「仁者行何法眼？作何",
    "T23n1444_001:1025b23": "教示？有何殊勝？修何梵行？復得何果？」彼便答",
    "T23n1444_001:1025b24": "曰：「摩納婆！我有如是見、如是說：復有七身。",
    "T23n1444_001:1025b25": "何等為七？所謂地、水、火、風、苦、樂及命，彼皆無",
    "T23n1444_001:1025b26": "作無所作、無化所化、無有損害，積聚安住，",
    "T23n1444_001:1025b27": "猶如木梢更互相持，彼皆不生，無變易故，至",
    "T23n1444_001:1025b28": "不相害。若福若罪、若以罪福、若苦若樂、若以",
    "T23n1444_001:1025b29": "苦樂，於彼七中，誰是丈夫能相殺害？能殺所",
    "T23n1444_001:1025c01": "殺皆無主宰，不壞世間。命於六身，居竅而",
    "T23n1444_001:1025c02": "住、與六為主，終無損害，於中亦無能相害",
    "T23n1444_001:1025c03": "者，亦無鬪諍。無有悟者，亦無發悟、亦無憶",
    "T23n1444_001:1025c04": "念、無有省者，亦無表者，無表示者，凡有一",
    "T23n1444_001:1025c05": "萬四千六百發趣度門，以為上首。復有五業：",
    "T23n1444_001:1025c06": "三是應作、二是所作，亦有全業亦有半業。六",
    "T23n1444_001:1025c07": "萬四千觀屬，六十中劫，一百三十那剌迦",
    "T23n1444_001:1025c08": "諸根。復有一百三十六病界，四萬九千龍眷",
    "T23n1444_001:1025c09": "屬、四萬九千妙翅鳥、四萬九千尼揵子眷屬、",
    "T23n1444_001:1025c10": "四萬九千外道眷屬。七有名劫、七無名劫、七",
    "T23n1444_001:1025c11": "阿蘇羅世、七毘舍遮世、七天居、七人間、七大",
    "T23n1444_001:1025c12": "池、七小池、七大夢、七百小夢、七大巔坑、七",
    "T23n1444_001:1025c13": "百小巔坑、七大悟、七百小悟，六端嚴生、十增",
    "T23n1444_001:1025c14": "長以大丈夫。此是八萬四千大劫，於中愚夫",
    "T23n1444_001:1025c15": "智者，莫不流轉已而得苦盡，然始解脫。譬如",
    "T23n1444_001:1025c16": "以線纏繫重物，從高擲下，而轉線盡。愚夫智",
    "T23n1444_001:1025c17": "者，亦復如是，經於八萬四千劫中流轉生死，",
    "T23n1444_001:1025c18": "至劫終已而得解脫。於中若沙門婆羅門，能",
    "T23n1444_001:1025c19": "作如是語：『我以此禁戒，勤苦修梵行。未成熟",
    "T23n1444_001:1025c20": "者，令成熟。其成熟者，苦盡獲果。』作此說者，",
    "T23n1444_001:1025c21": "無有是處。然苦樂當住，無有增減，不可得",
    "T23n1444_001:1025c22": "知。我如是說：『了知生死，是實不虛。』」作此說",
    "T23n1444_001:1025c23": "已，時俱哩多及鄔波底沙，咸作是念：「然此教",
    "T23n1444_001:1025c24": "師，住於非道，猶如嶮路，智者應當遠離於彼。」",
    "T23n1444_001:1025c25": "作是念已，說伽他曰：",
    "T23n1444_001:1025c26": "「邪解非善說，　　情樂下劣法，",
    "T23n1444_001:1025c27": "正法既如是，　　非法當云何？」",
    "T23n1444_001:1025c28": "說是頌已，如擊空器等，廣說如前。次詣昵揭",
    "T23n1444_001:1025c29": "爛陀子處，白言：「仁者行何法眼？作何教示？有",
    "T23n1444_001:1026a01": "何殊勝？有何梵行？復得何果？」答曰：「我如是見、",
    "T23n1444_001:1026a02": "我如是說：一切有情所受果報，皆由宿業。過",
    "T23n1444_001:1026a03": "去惡業，今修梵行而得苦盡。今修善業因緣",
    "T23n1444_001:1026a04": "獲果，更不造惡，當得漏盡。漏既盡已，苦業俱",
    "T23n1444_001:1026a05": "盡。苦果既盡，得至邊際。」爾時俱哩多、鄔波底",
    "T23n1444_001:1026a06": "沙聞是語已，便作是念：「此師說者，亦住非",
    "T23n1444_001:1026a07": "道，猶如險道，智者應離。」說伽他曰：",
    "T23n1444_001:1026a08": "「邪解非善說，　　情樂下劣法，",
    "T23n1444_001:1026a09": "正法既如是，　　非法當云何？」",
    "T23n1444_001:1026a10": "說是頌已，如擊空器等，廣如前說，便即捨去。",
    "T23n1444_001:1026a11": "根本說一切有部毘奈耶出家事卷第一"
}