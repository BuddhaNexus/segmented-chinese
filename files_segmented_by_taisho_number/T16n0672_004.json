{
    "T16n0672_004:0607b18": "大乘入楞伽經卷第四",
    "T16n0672_004:0607b20": "大周于闐國三藏法師",
    "T16n0672_004:0607b21": "實叉難陀奉　勅譯",
    "T16n0672_004:0607b22": "3 無常品(四-五)無常品第三之一",
    "T16n0672_004:0607b23": "爾時佛告大慧菩薩摩訶薩言：「今當為汝",
    "T16n0672_004:0607b24": "說意成身差別相。諦聽！諦聽！善思念之！」大慧",
    "T16n0672_004:0607b25": "言：「唯。」佛言：「大慧！意成身有三種。何者為三？",
    "T16n0672_004:0607b26": "謂：入三昧樂意成身，覺法自性意成身，種",
    "T16n0672_004:0607b27": "類俱生無作行意成身；諸修行者入初地已",
    "T16n0672_004:0607b28": "漸次證得。大慧！云何入三昧樂意成身？謂三、",
    "T16n0672_004:0607b29": "四、五地入於三昧，離種種心寂然不動，心",
    "T16n0672_004:0607c01": "海不起轉識波浪，了境心現皆無所有，是",
    "T16n0672_004:0607c02": "名入三昧樂意成身。云何覺法自性意成身？",
    "T16n0672_004:0607c03": "謂八地中了法如幻皆無有相，心轉所依，",
    "T16n0672_004:0607c04": "住如幻定及餘三昧，能現無量自在神通，",
    "T16n0672_004:0607c05": "如花開敷速疾如意，如幻如夢如影如像，",
    "T16n0672_004:0607c06": "非四大造與造相似，一切色相具足莊嚴，",
    "T16n0672_004:0607c07": "普入佛剎了諸法性，是名覺法自性意成",
    "T16n0672_004:0607c08": "身。云何種類俱生無作行意成身？謂了達諸",
    "T16n0672_004:0607c09": "佛自證法相，是名種類俱生無作行意成身。",
    "T16n0672_004:0607c10": "大慧！三種身相當勤觀察。」爾時世尊重說頌",
    "T16n0672_004:0607c11": "言：",
    "T16n0672_004:0607c12": "「我大乘非乘，　　非聲亦非字，",
    "T16n0672_004:0607c13": "非諦非解脫，　　亦非無相竟。",
    "T16n0672_004:0607c14": "然乘摩訶衍，　　三摩提自在，",
    "T16n0672_004:0607c15": "種種意成身，　　自在花莊嚴。」",
    "T16n0672_004:0607c16": "爾時大慧菩薩摩訶薩復白佛言：「世尊！如",
    "T16n0672_004:0607c17": "世尊說五無間業。何者為五？若人作已墮",
    "T16n0672_004:0607c18": "阿鼻獄。」佛言：「諦聽！當為汝說。」大慧言：「唯。」佛",
    "T16n0672_004:0607c19": "告大慧：「五無間者，所謂：殺母，殺父，殺阿羅",
    "T16n0672_004:0607c20": "漢，破和合僧，懷惡逆心出佛身血。大慧！何",
    "T16n0672_004:0607c21": "者為眾生母？謂引生愛與貪喜俱，如母養",
    "T16n0672_004:0607c22": "育。何者為父？所謂無明，令生六處聚落中",
    "T16n0672_004:0607c23": "故。斷二根本，名殺父母。云何殺阿羅漢？謂",
    "T16n0672_004:0607c24": "隨眠為怨如鼠毒發，究竟斷彼，是故說名",
    "T16n0672_004:0607c25": "殺阿羅漢。云何破和合僧？謂諸蘊異相和",
    "T16n0672_004:0607c26": "合積聚，究竟斷彼名為破僧。云何惡心出",
    "T16n0672_004:0607c27": "佛身血？謂八識身妄生思覺，見自心外自相",
    "T16n0672_004:0607c28": "共相，以三解脫無漏惡心，究竟斷彼八識身",
    "T16n0672_004:0607c29": "佛，名為惡心出佛身血。大慧！是為內五無",
    "T16n0672_004:0608a01": "間，若有作者，無間即得現證實法。「復次，大",
    "T16n0672_004:0608a02": "慧！今為汝說外五無間，令汝及餘菩薩聞",
    "T16n0672_004:0608a03": "是義已，於未來世不生疑惑。云何外五無",
    "T16n0672_004:0608a04": "間？謂餘教中所說無間，若有作者，於三解",
    "T16n0672_004:0608a05": "脫不能現證，唯除如來、諸大菩薩及大聲",
    "T16n0672_004:0608a06": "聞，見其有造無間業者，為欲勸發令其",
    "T16n0672_004:0608a07": "改過，以神通力示同其事，尋即悔除證於",
    "T16n0672_004:0608a08": "解脫，此皆化現非是實造，若有實造無間",
    "T16n0672_004:0608a09": "業者，終無現身而得解脫，唯除覺了自心",
    "T16n0672_004:0608a10": "所現身資所住，離我我所分別執見；或於來",
    "T16n0672_004:0608a11": "世餘處受生，遇善知識離分別過，方證解",
    "T16n0672_004:0608a12": "脫。」爾時世尊重說頌言：",
    "T16n0672_004:0608a13": "「貪愛名為母，　　無明則是父；",
    "T16n0672_004:0608a14": "識了於境界，　　此則名為佛。",
    "T16n0672_004:0608a15": "隨眠阿羅漢，　　蘊聚和合僧；",
    "T16n0672_004:0608a16": "斷彼無餘間，　　是名無間業。」",
    "T16n0672_004:0608a17": "爾時大慧菩薩摩訶薩復白佛言：「世尊！願為",
    "T16n0672_004:0608a18": "我說諸佛體性。」佛言：「大慧！覺二無我，除二",
    "T16n0672_004:0608a19": "種障，離二種死，斷二煩惱，是佛體性。大慧！",
    "T16n0672_004:0608a20": "聲聞、緣覺得此法已，亦名為佛，我以是義",
    "T16n0672_004:0608a21": "但說一乘。」爾時世尊重說頌言：",
    "T16n0672_004:0608a22": "「善知二無我，　　除二障二惱，",
    "T16n0672_004:0608a23": "及不思議死，　　是故名如來。」",
    "T16n0672_004:0608a24": "爾時大慧菩薩摩訶薩復白佛言：「世尊！如來",
    "T16n0672_004:0608a25": "以何密意，於大眾中唱如是言：『我是過去",
    "T16n0672_004:0608a26": "一切諸佛。』及說百千本生之事：『我於爾時，",
    "T16n0672_004:0608a27": "作頂生王、大象、鸚鵡、月光、妙眼如是等。』」",
    "T16n0672_004:0608a28": "佛言：「大慧！如來、應、正等覺，依四平等祕密",
    "T16n0672_004:0608a29": "意故，於大眾中作如是言：『我於昔時作",
    "T16n0672_004:0608b01": "拘留孫佛、拘那含牟尼佛、迦葉佛。』云何為",
    "T16n0672_004:0608b02": "四？所謂：字平等，語平等，身平等，法平等。",
    "T16n0672_004:0608b03": "云何字平等？謂我名佛，一切如來亦名為",
    "T16n0672_004:0608b04": "佛，佛名無別，是謂字等。云何語平等？謂我",
    "T16n0672_004:0608b05": "作六十四種梵音聲語，一切如來亦作此語，",
    "T16n0672_004:0608b06": "迦陵頻伽梵音聲性，不增不減無有差別，",
    "T16n0672_004:0608b07": "是名語等。云何身平等？謂我與諸佛，法身",
    "T16n0672_004:0608b08": "色相及隨形好等無差別，除為調伏種種",
    "T16n0672_004:0608b09": "眾生現隨類身，是謂身等。云何法平等？謂",
    "T16n0672_004:0608b10": "我與諸佛皆同證得三十七種菩提分法，是",
    "T16n0672_004:0608b11": "謂法等。是故如來、應、正等覺，於大眾中作",
    "T16n0672_004:0608b12": "如是說。」爾時世尊重說頌言：",
    "T16n0672_004:0608b13": "「迦葉拘留孫，　　拘那含是我；",
    "T16n0672_004:0608b14": "依四平等故，　　為諸佛子說。」",
    "T16n0672_004:0608b15": "爾時大慧菩薩摩訶薩復白佛言：「世尊！如",
    "T16n0672_004:0608b16": "世尊說：『我於某夜成最正覺，乃至某夜當",
    "T16n0672_004:0608b17": "入涅槃，於其中間不說一字，亦不已說",
    "T16n0672_004:0608b18": "亦不當說，不說是佛說。』世尊依何密意作",
    "T16n0672_004:0608b19": "如是語？」佛言：「大慧！依二密法故作如是",
    "T16n0672_004:0608b20": "說。云何二法？謂：自證法及本住法。云何",
    "T16n0672_004:0608b21": "自證法？謂諸佛所證我亦同證，不增不減，證",
    "T16n0672_004:0608b22": "智所行，離言說相、離分別相、離名字相。云",
    "T16n0672_004:0608b23": "何本住法？謂法本性如金等在鑛，若佛出世",
    "T16n0672_004:0608b24": "若不出世，法住法位，法界法性皆悉常住。大",
    "T16n0672_004:0608b25": "慧！譬如有人行曠野中，見向古城平坦舊",
    "T16n0672_004:0608b26": "道，即便隨入止息遊戲。大慧！於汝意云何？",
    "T16n0672_004:0608b27": "彼作是道及以城中種種物耶？」白言：「不也。」佛",
    "T16n0672_004:0608b28": "言：「大慧！我及諸佛所證真如，常住法性亦復",
    "T16n0672_004:0608b29": "如是。是故說言，始從成佛乃至涅槃，於其",
    "T16n0672_004:0608c01": "中間不說一字，亦不已說亦不當說。」爾時",
    "T16n0672_004:0608c02": "世尊重說頌言：",
    "T16n0672_004:0608c03": "「某夜成正覺，　　某夜般涅槃；",
    "T16n0672_004:0608c04": "於此二中間，　　我都無所說。",
    "T16n0672_004:0608c05": "自證本住法，　　故作是密語；",
    "T16n0672_004:0608c06": "我及諸如來，　　無有少差別。」",
    "T16n0672_004:0608c07": "爾時大慧菩薩摩訶薩復白佛言：「世尊！願",
    "T16n0672_004:0608c08": "說一切法有無相。令我及諸菩薩摩訶薩離",
    "T16n0672_004:0608c09": "此相，疾得阿耨多羅三藐三菩提。」佛言：「諦聽！",
    "T16n0672_004:0608c10": "當為汝說。」大慧言：「唯。」佛言：「大慧！世間眾生",
    "T16n0672_004:0608c11": "多墮二見，謂：有見，無見；墮二見故，非出",
    "T16n0672_004:0608c12": "出想。云何有見？謂實有因緣而生諸法非",
    "T16n0672_004:0608c13": "不實有，實有諸法從因緣生非無法生。大",
    "T16n0672_004:0608c14": "慧！如是說者則說無因。云何無見？謂知受",
    "T16n0672_004:0608c15": "貪瞋癡已而妄計言無。大慧！及彼分別有",
    "T16n0672_004:0608c16": "相而不受諸法有，復有知諸如來、聲聞、緣",
    "T16n0672_004:0608c17": "覺無貪瞋癡性而計為非有，此中誰為壞",
    "T16n0672_004:0608c18": "者？」大慧白言：「謂有貪瞋癡性後取於無，名",
    "T16n0672_004:0608c19": "為壞者。」佛言：「善哉！汝解我問。此人非止無",
    "T16n0672_004:0608c20": "貪瞋癡名為壞者，亦壞如來、聲聞、緣覺。何以",
    "T16n0672_004:0608c21": "故？煩惱內外不可得故；體性非異非不異",
    "T16n0672_004:0608c22": "故。大慧！貪瞋癡性若內若外皆不可得，無體",
    "T16n0672_004:0608c23": "性故，無可取故，聲聞、緣覺及以如來本性",
    "T16n0672_004:0608c24": "解脫，無有能縛及縛因故。大慧！若有能縛",
    "T16n0672_004:0608c25": "及以縛因則有所縛，作如是說名為壞者，",
    "T16n0672_004:0608c26": "是為無有相。我依此義密意而說，寧起我",
    "T16n0672_004:0608c27": "見如須彌山，不起空見懷增上慢。若起",
    "T16n0672_004:0608c28": "此見名為壞者，墮自共見樂欲之中，不了",
    "T16n0672_004:0608c29": "諸法惟心所現。以不了故，見有外法剎那",
    "T16n0672_004:0609a01": "無常展轉差別，蘊、界、處相相續流轉起已還",
    "T16n0672_004:0609a02": "滅，虛妄分別，離文字相，亦成壞者。」爾時世",
    "T16n0672_004:0609a03": "尊重說頌言：",
    "T16n0672_004:0609a04": "「有無是二邊，　　乃至心所行，",
    "T16n0672_004:0609a05": "淨除彼所行，　　平等心寂滅。",
    "T16n0672_004:0609a06": "不取於境界，　　非滅無所有；",
    "T16n0672_004:0609a07": "有真如妙物，　　如諸聖所行。",
    "T16n0672_004:0609a08": "本無而有生，　　生已而復滅；",
    "T16n0672_004:0609a09": "因緣有及無，　　彼非住我法。",
    "T16n0672_004:0609a10": "非外道非佛，　　非我非餘眾；",
    "T16n0672_004:0609a11": "能以緣成有，　　云何而得無？",
    "T16n0672_004:0609a12": "誰以緣成有，　　而復得言無；",
    "T16n0672_004:0609a13": "惡見說為生，　　妄想計有無。",
    "T16n0672_004:0609a14": "若知無所生，　　亦復無所滅；",
    "T16n0672_004:0609a15": "觀世悉空寂，　　有無二俱離。」",
    "T16n0672_004:0609a16": "爾時大慧菩薩摩訶薩復請佛言：「世尊！惟",
    "T16n0672_004:0609a17": "願為說宗趣之相。令我及諸菩薩摩訶薩善",
    "T16n0672_004:0609a18": "達此義，不隨一切眾邪妄解，疾得阿耨多",
    "T16n0672_004:0609a19": "羅三藐三菩提。」佛言：「諦聽！當為汝說。」大慧言：",
    "T16n0672_004:0609a20": "「唯。」佛言：「大慧！一切二乘及諸菩薩，有二種",
    "T16n0672_004:0609a21": "宗法相。何等為二？謂：宗趣法相，言說法",
    "T16n0672_004:0609a22": "相。宗趣法相者，謂自所證殊勝之相，離於",
    "T16n0672_004:0609a23": "文字語言分別，入無漏界成自地行，超過",
    "T16n0672_004:0609a24": "一切不正思覺，伏魔外道，生智慧光，是名",
    "T16n0672_004:0609a25": "宗趣法相。言說法相者，謂說九部種種教法，",
    "T16n0672_004:0609a26": "離於一異、有無等相，以巧方便隨眾生心",
    "T16n0672_004:0609a27": "令入此法，是名言說法相。汝及諸菩薩當",
    "T16n0672_004:0609a28": "勤修學。」爾時世尊重說頌言：",
    "T16n0672_004:0609a29": "「宗趣與言說，　　自證及教法，",
    "T16n0672_004:0609b01": "若能善知見，　　不隨他妄解。",
    "T16n0672_004:0609b02": "如愚所分別，　　非是真實相；",
    "T16n0672_004:0609b03": "彼豈不求度，　　無法而可得。",
    "T16n0672_004:0609b04": "觀察諸有為，　　生滅等相續；",
    "T16n0672_004:0609b05": "增長於二見，　　顛倒無所知。",
    "T16n0672_004:0609b06": "涅槃離心意，　　唯此一法實；",
    "T16n0672_004:0609b07": "觀世悉虛妄，　　如幻夢芭蕉。",
    "T16n0672_004:0609b08": "無有貪恚癡，　　亦復無有人；",
    "T16n0672_004:0609b09": "從愛生諸蘊，　　如夢之所見。」",
    "T16n0672_004:0609b10": "爾時大慧菩薩摩訶薩復白佛言：「世尊！願為",
    "T16n0672_004:0609b11": "我說虛妄分別相。此虛妄分別云何而生？",
    "T16n0672_004:0609b12": "是何而生？因何而生？誰之所生？何故名為",
    "T16n0672_004:0609b13": "虛妄分別？」佛言：「大慧！善哉！善哉！汝為哀愍",
    "T16n0672_004:0609b14": "世間天人而問此義，多所利益多所安",
    "T16n0672_004:0609b15": "樂。諦聽！諦聽！善思念之！當為汝說。」大慧言：",
    "T16n0672_004:0609b16": "「唯。」佛言：「大慧！一切眾生於種種境，不能了",
    "T16n0672_004:0609b17": "達自心所現，計能所取虛妄執著，起諸分",
    "T16n0672_004:0609b18": "別墮有無見，增長外道妄見習氣，心心所",
    "T16n0672_004:0609b19": "法相應起時，執有外義種種可得，計著於",
    "T16n0672_004:0609b20": "我及以我所，是故名為虛妄分別。」大慧白言：",
    "T16n0672_004:0609b21": "「若如是者，外種種義性離有無起諸見相。",
    "T16n0672_004:0609b22": "世尊！第一義諦亦復如是，離諸根量宗、因、譬",
    "T16n0672_004:0609b23": "喻。世尊！何故於種種義言起分別，第一義",
    "T16n0672_004:0609b24": "中不言起耶？將無世尊所言乖理，一處言",
    "T16n0672_004:0609b25": "起一不言故。世尊！又說虛妄分別墮有無",
    "T16n0672_004:0609b26": "見，譬如幻事種種非實，分別亦爾有無相",
    "T16n0672_004:0609b27": "離，云何而說墮二見耶？此說豈不墮於世",
    "T16n0672_004:0609b28": "見？」佛言：「大慧！分別不生不滅。何以故？不起",
    "T16n0672_004:0609b29": "有無分別相故，所見外法皆無有故，了唯",
    "T16n0672_004:0609c01": "自心之所現故，但以愚夫分別自心種種諸",
    "T16n0672_004:0609c02": "法著種種相，而作是說。令知所見皆是自",
    "T16n0672_004:0609c03": "心，斷我我所一切見著，離作所作諸惡因",
    "T16n0672_004:0609c04": "緣，覺唯心故轉其意樂，善明諸地入佛境",
    "T16n0672_004:0609c05": "界，捨五法、自性諸分別見，是故我說虛妄分",
    "T16n0672_004:0609c06": "別執著種種自心所現諸境界生，如實了知",
    "T16n0672_004:0609c07": "則得解脫。」爾時世尊重說頌言：",
    "T16n0672_004:0609c08": "「諸因及與緣，　　從此生世間；",
    "T16n0672_004:0609c09": "與四句相應，　　不知於我法，",
    "T16n0672_004:0609c10": "世非有無生，　　亦非俱不俱。",
    "T16n0672_004:0609c11": "云何諸愚夫，　　分別因緣起？",
    "T16n0672_004:0609c12": "非有亦非無，　　亦復非有無；",
    "T16n0672_004:0609c13": "如是觀世間，　　心轉證無我。",
    "T16n0672_004:0609c14": "一切法不生，　　以從緣生故；",
    "T16n0672_004:0609c15": "諸緣之所作，　　所作法非生。",
    "T16n0672_004:0609c16": "果不自生果，　　有二果失故；",
    "T16n0672_004:0609c17": "無有二果故，　　非有性可得。",
    "T16n0672_004:0609c18": "觀諸有為法，　　離能緣所緣；",
    "T16n0672_004:0609c19": "決定唯是心，　　故我說心量。",
    "T16n0672_004:0609c20": "量之自性處，　　緣法二俱離；",
    "T16n0672_004:0609c21": "究竟妙淨事，　　我說名心量。",
    "T16n0672_004:0609c22": "施設假名我，　　而實不可得；",
    "T16n0672_004:0609c23": "諸蘊蘊假名，　　亦皆無實事。",
    "T16n0672_004:0609c24": "有四種平等，　　相因及所生；",
    "T16n0672_004:0609c25": "無我為第四，　　修行者觀察。",
    "T16n0672_004:0609c26": "離一切諸見，　　及能所分別；",
    "T16n0672_004:0609c27": "無得亦無生，　　我說是心量。",
    "T16n0672_004:0609c28": "非有亦非無，　　有無二俱離；",
    "T16n0672_004:0609c29": "如是心亦離，　　我說是心量。",
    "T16n0672_004:0610a01": "真如空實際，　　涅槃及法界；",
    "T16n0672_004:0610a02": "種種意成身，　　我說是心量。",
    "T16n0672_004:0610a03": "妄想習氣縛，　　種種從心生；",
    "T16n0672_004:0610a04": "眾生見為外，　　我說是心量。",
    "T16n0672_004:0610a05": "外所見非有，　　而心種種現；",
    "T16n0672_004:0610a06": "身資及所住，　　我說是心量。」",
    "T16n0672_004:0610a07": "爾時大慧菩薩摩訶薩復白佛言：「世尊！如來",
    "T16n0672_004:0610a08": "說言：『如我所說，汝及諸菩薩，不應依語而",
    "T16n0672_004:0610a09": "取其義。』世尊！何故不應依語取義？云何為",
    "T16n0672_004:0610a10": "語？云何為義？」佛言：「諦聽！當為汝說。」大慧言：",
    "T16n0672_004:0610a11": "「唯。」佛言：「大慧！語者，所謂分別習氣而為其",
    "T16n0672_004:0610a12": "因，依於喉舌脣齶齒輔，而出種種音聲文",
    "T16n0672_004:0610a13": "字，相對談說，是名為語。云何為義？菩薩摩",
    "T16n0672_004:0610a14": "訶薩住獨一靜處，以聞、思、修慧思惟觀察",
    "T16n0672_004:0610a15": "向涅槃道自智境界，轉諸習氣，行於諸地",
    "T16n0672_004:0610a16": "種種行相，是名為義。復次，大慧！菩薩摩訶薩",
    "T16n0672_004:0610a17": "善於語、義，知語與義不一不異，義之與語",
    "T16n0672_004:0610a18": "亦復如是；若義異語，則不應因語而顯於",
    "T16n0672_004:0610a19": "義，而因語見義，如燈照色。大慧！譬如有",
    "T16n0672_004:0610a20": "人持燈照物，知此物如是、在如是處；菩薩",
    "T16n0672_004:0610a21": "摩訶薩亦復如是，因語言燈入離言說自",
    "T16n0672_004:0610a22": "證境界。復次，大慧！若有於不生不滅自性涅",
    "T16n0672_004:0610a23": "槃三乘一乘五法諸心自性等中如言取義，",
    "T16n0672_004:0610a24": "則墮建立及誹謗見，以異於彼起分別故，",
    "T16n0672_004:0610a25": "如見幻事計以為實，是愚夫見非賢聖也。」",
    "T16n0672_004:0610a26": "爾時世尊重說頌言：",
    "T16n0672_004:0610a27": "「若隨言取義，　　建立於諸法；",
    "T16n0672_004:0610a28": "以彼建立故，　　死墮地獄中。",
    "T16n0672_004:0610a29": "蘊中無有我，　　非蘊即是我；",
    "T16n0672_004:0610b01": "不如彼分別，　　亦復非無有。",
    "T16n0672_004:0610b02": "如愚所分別，　　一切皆有性；",
    "T16n0672_004:0610b03": "若如彼所見，　　皆應見真實。",
    "T16n0672_004:0610b04": "一切染淨法，　　悉皆無體性；",
    "T16n0672_004:0610b05": "不如彼所見，　　亦非無所有。",
    "T16n0672_004:0610b06": "「復次，大慧！我當為汝說智識相，汝及諸菩",
    "T16n0672_004:0610b07": "薩摩訶薩，若善了知智識之相，則能疾得阿",
    "T16n0672_004:0610b08": "耨多羅三藐三菩提。大慧！智有三種，謂：世",
    "T16n0672_004:0610b09": "間智，出世間智，出世間上上智。云何世間",
    "T16n0672_004:0610b10": "智？謂一切外道凡愚計有無法。云何出世間",
    "T16n0672_004:0610b11": "智？謂一切二乘著自共相。云何出世間上上",
    "T16n0672_004:0610b12": "智？謂諸佛菩薩觀一切法皆無有相，不生不",
    "T16n0672_004:0610b13": "滅、非有非無，證法無我入如來地。大慧！復",
    "T16n0672_004:0610b14": "有三種智，謂：知自相共相智，知生滅智，",
    "T16n0672_004:0610b15": "知不生不滅智。復次，大慧！生滅是識，不生",
    "T16n0672_004:0610b16": "滅是智；墮相無相及以有無種種相因是識，",
    "T16n0672_004:0610b17": "離相無相及有無因是智；有積集相是識，",
    "T16n0672_004:0610b18": "無積集相是智；著境界相是識，不著境界",
    "T16n0672_004:0610b19": "相是智；三和合相應生是識，無礙相應自",
    "T16n0672_004:0610b20": "性相是智；有得相是識，無得相是智。證自聖",
    "T16n0672_004:0610b21": "智所行境界，如水中月，不入不出故。」爾",
    "T16n0672_004:0610b22": "時世尊重說頌言：",
    "T16n0672_004:0610b23": "「採集業為心，　　觀察法為智，",
    "T16n0672_004:0610b24": "慧能證無相，　　逮自在威光。",
    "T16n0672_004:0610b25": "境界縛為心，　　覺想生為智；",
    "T16n0672_004:0610b26": "無相及增勝，　　智慧於中起。",
    "T16n0672_004:0610b27": "心意及與識，　　離諸分別想；",
    "T16n0672_004:0610b28": "得無分別法，　　佛子非聲聞。",
    "T16n0672_004:0610b29": "寂滅殊勝忍，　　如來清淨智；",
    "T16n0672_004:0610c01": "生於善勝義，　　遠離諸所行。",
    "T16n0672_004:0610c02": "我有三種智，　　聖者能明照，",
    "T16n0672_004:0610c03": "分別於諸相，　　開示一切法，",
    "T16n0672_004:0610c04": "我智離諸相，　　超過於二乘。",
    "T16n0672_004:0610c05": "以諸聲聞等，　　執著諸法有；",
    "T16n0672_004:0610c06": "如來智無垢，　　了達唯心故。",
    "T16n0672_004:0610c07": "「復次，大慧！諸外道有九種轉變見，所謂：形",
    "T16n0672_004:0610c08": "轉變，相轉變，因轉變，相應轉變，見轉",
    "T16n0672_004:0610c09": "變，生轉變，物轉變，緣明了轉變，所作明",
    "T16n0672_004:0610c10": "了轉變；是為九。一切外道因是見故，起有",
    "T16n0672_004:0610c11": "無轉變論。此中形轉變者，謂形別異見，譬如",
    "T16n0672_004:0610c12": "以金作莊嚴具，環釧瓔珞種種不同，形狀",
    "T16n0672_004:0610c13": "有殊金體無易，一切法變亦復如是。諸餘",
    "T16n0672_004:0610c14": "外道種種計著，皆非如是亦非別異，但分",
    "T16n0672_004:0610c15": "別故一切轉變，如是應知。譬如乳酪酒果",
    "T16n0672_004:0610c16": "等熟，外道言此皆有轉變；而實無有若有",
    "T16n0672_004:0610c17": "若無，自心所見無外物故。如此皆是愚迷",
    "T16n0672_004:0610c18": "凡夫，從自分別習氣而起，實無一法若生",
    "T16n0672_004:0610c19": "若滅，如因幻夢所見諸色，如石女兒說",
    "T16n0672_004:0610c20": "有生死。」爾時世尊重說頌言：",
    "T16n0672_004:0610c21": "「形處時轉變，　　大種及諸根；",
    "T16n0672_004:0610c22": "中有漸次生，　　妄想非明智。",
    "T16n0672_004:0610c23": "諸佛不分別，　　緣起及世間；",
    "T16n0672_004:0610c24": "但諸緣世間，　　如乾闥婆城。」",
    "T16n0672_004:0610c25": "爾時大慧菩薩摩訶薩復白佛言：「世尊！惟",
    "T16n0672_004:0610c26": "願如來，為我解說於一切法深密義及",
    "T16n0672_004:0610c27": "解義相。令我及諸菩薩摩訶薩善知此法，",
    "T16n0672_004:0610c28": "不墮如言取義深密執著，離文字語言虛",
    "T16n0672_004:0610c29": "妄分別，普入一切諸佛國土，力通自在總持",
    "T16n0672_004:0611a01": "所印，覺慧善住十無盡願；以無功用種種",
    "T16n0672_004:0611a02": "變現，光明照曜如日月摩尼地水火風，住於",
    "T16n0672_004:0611a03": "諸地離分別見；知一切法如幻如夢，入如",
    "T16n0672_004:0611a04": "來位普化眾生，令知諸法虛妄不實，離有",
    "T16n0672_004:0611a05": "無品斷生滅執，不著言說令轉所依。」佛",
    "T16n0672_004:0611a06": "言：「諦聽！當為汝說。大慧！於一切法如言取",
    "T16n0672_004:0611a07": "義執著深密，其數無量，所謂：相執著，緣",
    "T16n0672_004:0611a08": "執著，有非有執著，生非生執著，滅非滅執",
    "T16n0672_004:0611a09": "著，乘非乘執著，為無為執著，地地自相執著，",
    "T16n0672_004:0611a10": "自分別現證執著，外道宗有無品執著，三乘",
    "T16n0672_004:0611a11": "一乘執著。大慧！此等密執有無量種，皆是凡",
    "T16n0672_004:0611a12": "愚自分別執而密執著，此諸分別如蠶作繭，",
    "T16n0672_004:0611a13": "以妄想絲自纏纏他，執著有無欲樂堅密。",
    "T16n0672_004:0611a14": "大慧！此中實無密非密相，以菩薩摩訶薩",
    "T16n0672_004:0611a15": "見一切法住寂靜故，無分別故。若了諸法",
    "T16n0672_004:0611a16": "唯心所見，無有外物皆同無相，隨順觀察，",
    "T16n0672_004:0611a17": "於若有若無分別密執，悉見寂靜，是故無",
    "T16n0672_004:0611a18": "有密非密相。大慧！此中無縛亦無有解，",
    "T16n0672_004:0611a19": "不了實者見縛解耳。何以故？一切諸法若",
    "T16n0672_004:0611a20": "有若無，求其體性不可得故。復次，大慧！愚",
    "T16n0672_004:0611a21": "癡凡夫有三種密縛，謂：貪恚癡及愛來生與",
    "T16n0672_004:0611a22": "貪喜俱，以此密縛，令諸眾生續生五趣；密",
    "T16n0672_004:0611a23": "縛若斷，是則無有密非密相。復次，大慧！若",
    "T16n0672_004:0611a24": "有執著三和合緣，諸識密縛次第而起。有執",
    "T16n0672_004:0611a25": "著故則有密縛，若見三解脫離三和合識，",
    "T16n0672_004:0611a26": "一切諸密皆悉不生。」爾時世尊重說頌言：",
    "T16n0672_004:0611a27": "「不實妄分別，　　是名為密相；",
    "T16n0672_004:0611a28": "若能如實知，　　諸密網皆斷。",
    "T16n0672_004:0611a29": "凡愚不能了，　　隨言而取義；",
    "T16n0672_004:0611b01": "譬如蠶處繭，　　妄想自纏縛。」",
    "T16n0672_004:0611b02": "爾時大慧菩薩摩訶薩復白佛言：「世尊！如",
    "T16n0672_004:0611b03": "世尊說：『由種種心分別諸法，非諸法有自",
    "T16n0672_004:0611b04": "性，此但妄計耳。』世尊！若但妄計無諸法者，",
    "T16n0672_004:0611b05": "染淨諸法將無悉壞？」佛言：「大慧！如是，如是！",
    "T16n0672_004:0611b06": "如汝所說。一切凡愚分別諸法，而諸法性非",
    "T16n0672_004:0611b07": "如是有，此但妄執無有性相，然諸聖者以",
    "T16n0672_004:0611b08": "聖慧眼，如實知見有諸法自性。」大慧白言：",
    "T16n0672_004:0611b09": "「若諸聖人以聖慧眼見有諸法性，非天眼、",
    "T16n0672_004:0611b10": "肉眼，不同凡愚之所分別。云何凡愚得離",
    "T16n0672_004:0611b11": "分別？不能覺了諸聖法故。世尊！彼非顛",
    "T16n0672_004:0611b12": "倒非不顛倒。何以故？不見聖人所見法故，",
    "T16n0672_004:0611b13": "聖見遠離有無相故，聖亦不如凡所分別",
    "T16n0672_004:0611b14": "如是得故，非自所行境界相故；彼亦見有",
    "T16n0672_004:0611b15": "諸法性相，如妄執性而顯現故，不說有因",
    "T16n0672_004:0611b16": "及無因故，墮於諸法性相見故。世尊！其餘",
    "T16n0672_004:0611b17": "境界既不同此，如是則成無窮之失，孰能",
    "T16n0672_004:0611b18": "於法了知性相？世尊！諸法性相不因分別，",
    "T16n0672_004:0611b19": "云何而言以分別故而有諸法。世尊！分別",
    "T16n0672_004:0611b20": "相異諸法相異，因不相似，云何諸法而由分",
    "T16n0672_004:0611b21": "別？復以何故，凡愚分別不如是有，而作是",
    "T16n0672_004:0611b22": "言：『為令眾生捨分別故，說如分別所見法",
    "T16n0672_004:0611b23": "相無如是法。』世尊！何故令諸眾生離有無",
    "T16n0672_004:0611b24": "見所執著法，而復執著聖智境界墮於有",
    "T16n0672_004:0611b25": "見。何以故不說寂靜空無之法，而說聖智",
    "T16n0672_004:0611b26": "自性事故？」佛言：「大慧！我非不說寂靜空法",
    "T16n0672_004:0611b27": "墮於有見。何以故？已說聖智自性事故。我",
    "T16n0672_004:0611b28": "為眾生無始時來計著於有，於寂靜法以",
    "T16n0672_004:0611b29": "聖事說，今其聞已不生恐怖，能如實證寂",
    "T16n0672_004:0611c01": "靜空法，離惑亂相入唯識理，知其所見無",
    "T16n0672_004:0611c02": "有外法，悟三脫門獲如實印，見法自性",
    "T16n0672_004:0611c03": "了聖境界，遠離有無一切諸著。復次，大慧！",
    "T16n0672_004:0611c04": "菩薩摩訶薩不應成立一切諸法皆悉不生。",
    "T16n0672_004:0611c05": "何以故？一切法本無有故，及彼宗因生相",
    "T16n0672_004:0611c06": "故。復次，大慧！一切法不生，此言自壞。何以故？",
    "T16n0672_004:0611c07": "彼宗有待而生故；又彼宗即入一切法中，不",
    "T16n0672_004:0611c08": "生相亦不生故；又彼宗諸分而成故；又彼宗",
    "T16n0672_004:0611c09": "有無法皆不生，此宗即入一切法中，有無相",
    "T16n0672_004:0611c10": "亦不生故；是故一切法不生，此宗自壞。不應",
    "T16n0672_004:0611c11": "如是立，諸分多過故；展轉因異相故；如不",
    "T16n0672_004:0611c12": "生，一切法空無自性亦如是。大慧！菩薩摩訶",
    "T16n0672_004:0611c13": "薩應說一切法如幻如夢，見不見故，一切",
    "T16n0672_004:0611c14": "皆是惑亂相故，除為愚夫而生恐怖。大慧！",
    "T16n0672_004:0611c15": "凡夫愚癡墮有無見，莫令於彼而生驚恐",
    "T16n0672_004:0611c16": "遠離大乘。」爾時世尊重說頌言：",
    "T16n0672_004:0611c17": "「無自性無說，　　無事無依處；",
    "T16n0672_004:0611c18": "凡愚妄分別，　　惡覺如死屍。",
    "T16n0672_004:0611c19": "一切法不生，　　外道所成立；",
    "T16n0672_004:0611c20": "以彼所有生，　　非緣所成故。",
    "T16n0672_004:0611c21": "一切法不生，　　智者不分別；",
    "T16n0672_004:0611c22": "彼宗因生故，　　此覺則便壞。",
    "T16n0672_004:0611c23": "譬如目有瞖，　　妄想見毛輪；",
    "T16n0672_004:0611c24": "諸法亦如是，　　凡愚妄分別。",
    "T16n0672_004:0611c25": "三有唯假名，　　無有實法體；",
    "T16n0672_004:0611c26": "由此假施設，　　分別妄計度。",
    "T16n0672_004:0611c27": "假名諸事相，　　動亂於心識；",
    "T16n0672_004:0611c28": "佛子悉超過，　　遊行無分別。",
    "T16n0672_004:0611c29": "無水取水相，　　斯由渴愛起；",
    "T16n0672_004:0612a01": "凡愚見法爾，　　諸聖則不然。",
    "T16n0672_004:0612a02": "聖人見清淨，　　生於三解脫；",
    "T16n0672_004:0612a03": "遠離於生滅，　　常行無相境。",
    "T16n0672_004:0612a04": "修行無相境，　　亦復無有無；",
    "T16n0672_004:0612a05": "有無悉平等，　　是故生聖果。",
    "T16n0672_004:0612a06": "云何法有無？　　云何成平等？",
    "T16n0672_004:0612a07": "若心不了法，　　內外斯動亂；",
    "T16n0672_004:0612a08": "了已則平等，　　亂相爾時滅。」",
    "T16n0672_004:0612a09": "爾時大慧菩薩摩訶薩復白佛言：「世尊！如",
    "T16n0672_004:0612a10": "佛所說，若知境界但是假名都不可得，則無",
    "T16n0672_004:0612a11": "所取，無所取故亦無能取，能取所取二俱",
    "T16n0672_004:0612a12": "無故不起分別，說名為智。世尊！何故彼智",
    "T16n0672_004:0612a13": "不得於境，為不能了一切諸法自相共相",
    "T16n0672_004:0612a14": "一異義故言不得耶？為以諸法自相共相",
    "T16n0672_004:0612a15": "種種不同更相隱蔽而不得耶？為山巖石",
    "T16n0672_004:0612a16": "壁簾幔帷障之所覆隔而不得耶？為極遠",
    "T16n0672_004:0612a17": "極近老小盲冥諸根不具而不得耶？若不了",
    "T16n0672_004:0612a18": "諸法自相共相一異義故言不得者，此不",
    "T16n0672_004:0612a19": "名智，應是無智，以有境界而不知故。若",
    "T16n0672_004:0612a20": "以諸法自相共相種種不同更相隱蔽而不",
    "T16n0672_004:0612a21": "得者，此亦非智，以知於境說名為智非",
    "T16n0672_004:0612a22": "不知故。若山巖石壁簾幔帷障之所覆隔，",
    "T16n0672_004:0612a23": "極遠極近老小盲冥而不知者，彼亦非智，",
    "T16n0672_004:0612a24": "以有境界智不具足而不知故。」佛言：「大慧！",
    "T16n0672_004:0612a25": "此實是智，非如汝說，我之所說非隱覆說。",
    "T16n0672_004:0612a26": "我言境界唯是假名不可得者，以了但是",
    "T16n0672_004:0612a27": "自心所見、外法有無，智慧於中畢竟無得，以",
    "T16n0672_004:0612a28": "無得故爾焰不起，入三脫門智體亦忘；非",
    "T16n0672_004:0612a29": "如一切覺想凡夫，無始已來戲論熏習，計著",
    "T16n0672_004:0612b01": "外法若有若無種種形相，如是而知名為不",
    "T16n0672_004:0612b02": "知，不了諸法唯心所見，著我我所分別境",
    "T16n0672_004:0612b03": "智，不知外法是有是無，其心住於斷見中",
    "T16n0672_004:0612b04": "故。為令捨離如是分別，說一切法唯心建",
    "T16n0672_004:0612b05": "立。」爾時世尊重說頌言：",
    "T16n0672_004:0612b06": "「若有於所緣，　　智慧不觀見；",
    "T16n0672_004:0612b07": "彼無智非智，　　是名妄計者。",
    "T16n0672_004:0612b08": "無邊相互隱，　　障礙及遠近；",
    "T16n0672_004:0612b09": "智慧不能見，　　是名為邪智。",
    "T16n0672_004:0612b10": "老小諸根冥，　　而實有境界；",
    "T16n0672_004:0612b11": "不能生智慧，　　是名為邪智。",
    "T16n0672_004:0612b12": "「復次，大慧！愚癡凡夫無始虛偽，惡邪分別之",
    "T16n0672_004:0612b13": "所幻惑，不了如實及言說法，計心外相著",
    "T16n0672_004:0612b14": "方便說，不能修習清淨真實離四句法。」大",
    "T16n0672_004:0612b15": "慧白言：「如是，如是！誠如尊教。願為我說",
    "T16n0672_004:0612b16": "如實之法及言說法，令我及諸菩薩摩訶",
    "T16n0672_004:0612b17": "薩於此二法而得善巧，非外道二乘之所",
    "T16n0672_004:0612b18": "能入。」佛言：「諦聽！當為汝說。大慧！三世如來",
    "T16n0672_004:0612b19": "有二種法，謂：言說法及如實法。言說法者，謂",
    "T16n0672_004:0612b20": "隨眾生心為說種種諸方便教；如實法者，",
    "T16n0672_004:0612b21": "謂修行者於心所現離諸分別，不墮一異、",
    "T16n0672_004:0612b22": "俱不俱品，超度一切心、意、意識，於自覺聖智",
    "T16n0672_004:0612b23": "所行境界，離諸因緣相應見相，一切外道聲",
    "T16n0672_004:0612b24": "聞緣覺墮二邊者所不能知，是名如實",
    "T16n0672_004:0612b25": "法。此二種法，汝及諸菩薩摩訶薩當善修學。」",
    "T16n0672_004:0612b26": "爾時世尊復說頌言：",
    "T16n0672_004:0612b27": "「我說二種法，　　言教及如實；",
    "T16n0672_004:0612b28": "教法示凡夫，　　實為修行者。」",
    "T16n0672_004:0612b29": "爾時大慧菩薩摩訶薩復白佛言：「世尊！如來",
    "T16n0672_004:0612c01": "一時說盧迦耶陀呪術詞論，但能攝取世",
    "T16n0672_004:0612c02": "間財利，不得法利，不得法利不應親近",
    "T16n0672_004:0612c03": "承事供養。世尊何故作如是說？」佛言：「大慧！",
    "T16n0672_004:0612c04": "盧迦耶陀所有詞論，但飾文句誑惑凡愚，",
    "T16n0672_004:0612c05": "隨順世間虛妄言說，不如於義、不稱於理，",
    "T16n0672_004:0612c06": "不能證入真實境界，不能覺了一切諸法，",
    "T16n0672_004:0612c07": "恒墮二邊自失正道，亦令他失輪迴諸趣",
    "T16n0672_004:0612c08": "永不出離。何以故？不了諸法唯心所見，執",
    "T16n0672_004:0612c09": "著外境增分別故。是故我說世論文句因",
    "T16n0672_004:0612c10": "喻莊嚴，但誑愚夫，不能解脫生老病死憂",
    "T16n0672_004:0612c11": "悲等患。大慧！釋提桓因廣解眾論、自造諸",
    "T16n0672_004:0612c12": "論。彼世論者有一弟子，現作龍身詣釋天",
    "T16n0672_004:0612c13": "宮，而立論宗作是要言：『憍尸迦！我共汝",
    "T16n0672_004:0612c14": "論，汝若不如，我當破汝千輻之輪；我若不",
    "T16n0672_004:0612c15": "如，斷一一頭以謝所屈。』說是語已，即以",
    "T16n0672_004:0612c16": "論法摧伏帝釋、壞千輻輪，還來人間。大慧！",
    "T16n0672_004:0612c17": "世間言論因喻莊嚴，乃至能現龍形，以妙",
    "T16n0672_004:0612c18": "文詞迷惑諸天及阿修羅，令其執著生滅",
    "T16n0672_004:0612c19": "等見，而況於人。是故，大慧！不應親近承事",
    "T16n0672_004:0612c20": "供養，以彼能作生苦因故。大慧！世論唯說",
    "T16n0672_004:0612c21": "身覺境界。大慧！彼世論有百千字句，後末世",
    "T16n0672_004:0612c22": "中惡見乖離邪眾崩散，分成多部各執自",
    "T16n0672_004:0612c23": "因。大慧！非餘外道能立教法，唯盧迦耶以",
    "T16n0672_004:0612c24": "百千句，廣說無量差別因相，非如實理，亦",
    "T16n0672_004:0612c25": "不自知是惑世法。」爾時大慧白言：「世尊！若",
    "T16n0672_004:0612c26": "盧迦耶所造之論，種種文字因喻莊嚴，執著",
    "T16n0672_004:0612c27": "自宗非如實法，名外道者。世尊亦說世間",
    "T16n0672_004:0612c28": "之事，謂以種種文句言詞廣說十方一切國",
    "T16n0672_004:0612c29": "土天人等眾而來集會，非是自智所證之法。",
    "T16n0672_004:0613a01": "世尊亦同外道說耶？」佛言：「大慧！我非世",
    "T16n0672_004:0613a02": "說亦無來去，我說諸法不來不去。大慧！來",
    "T16n0672_004:0613a03": "者集生，去者壞滅，不來不去，此則名為不生",
    "T16n0672_004:0613a04": "不滅。大慧！我之所說，不同外道墮分別中。",
    "T16n0672_004:0613a05": "何以故？外法有無無所著故，了唯自心不",
    "T16n0672_004:0613a06": "見二取，不行相境不生分別，入空、無相、",
    "T16n0672_004:0613a07": "無願之門而解脫故。大慧！我憶有時於一",
    "T16n0672_004:0613a08": "處住，有世論婆羅門來至我所，遽問我言：",
    "T16n0672_004:0613a09": "『瞿曇！一切是所作耶？』我時報言：『婆羅門！一",
    "T16n0672_004:0613a10": "切所作，是初世論。』又問我言：『一切非所作",
    "T16n0672_004:0613a11": "耶？』我時報言：『一切非所作，是第二世論。』彼",
    "T16n0672_004:0613a12": "復問言：『一切常耶？一切無常耶？一切生耶？一",
    "T16n0672_004:0613a13": "切不生耶？』我時報言：『是第六世論。』彼復問言：",
    "T16n0672_004:0613a14": "『一切一耶？一切異耶？一切俱耶？一切不俱耶？",
    "T16n0672_004:0613a15": "一切皆由種種因緣而受生耶？』我時報言：『是",
    "T16n0672_004:0613a16": "第十一世論。』彼復問言：『一切有記耶？一切",
    "T16n0672_004:0613a17": "無記耶？有我耶？無我耶？有此世耶？無此",
    "T16n0672_004:0613a18": "世耶？有他世耶？無他世耶？有解脫耶？無",
    "T16n0672_004:0613a19": "解脫耶？是剎那耶？非剎那耶？虛空涅槃及",
    "T16n0672_004:0613a20": "非擇滅，是所作耶？非所作耶？有中有耶？無",
    "T16n0672_004:0613a21": "中有耶？』我時報言：『婆羅門！如是皆是汝之",
    "T16n0672_004:0613a22": "世論，非我所說。婆羅門！我說因於無始戲",
    "T16n0672_004:0613a23": "論諸惡習氣而生三有，不了唯是自心所",
    "T16n0672_004:0613a24": "見而取外法，實無可得。如外道說，我及根",
    "T16n0672_004:0613a25": "境三合知生；我不如是，我不說因，不說",
    "T16n0672_004:0613a26": "無因，唯緣妄心似能所取而說緣起，非",
    "T16n0672_004:0613a27": "汝及餘取著我者之所能測。』大慧！虛空、涅",
    "T16n0672_004:0613a28": "槃及非擇滅，但有三數本無體性，何況而",
    "T16n0672_004:0613a29": "說作與非作。「大慧！爾時世論婆羅門復問",
    "T16n0672_004:0613b01": "我言：『無明愛業為因緣故，有三有耶？為無",
    "T16n0672_004:0613b02": "因耶？』我言：『此二亦是世論。』又問我言：『一切",
    "T16n0672_004:0613b03": "諸法皆入自相及共相耶？』我時報言：『此亦世",
    "T16n0672_004:0613b04": "論。婆羅門！乃至少有心識流動分別外境，",
    "T16n0672_004:0613b05": "皆是世論。』大慧！爾時彼婆羅門復問我言：『頗",
    "T16n0672_004:0613b06": "有非是世論者不？一切外道所有詞論，種",
    "T16n0672_004:0613b07": "種文句因喻莊嚴，莫不皆從我法中出。』我",
    "T16n0672_004:0613b08": "報言：『有。非汝所許，非世不許，非不說種種",
    "T16n0672_004:0613b09": "文句義理相應，非不相應。』彼復問言：『豈有世",
    "T16n0672_004:0613b10": "許非世論耶？』我答言：『有。但非於汝及以一",
    "T16n0672_004:0613b11": "切外道能知。何以故？以於外法虛妄分別",
    "T16n0672_004:0613b12": "生執著故。若能了達有無等法，一切皆是自",
    "T16n0672_004:0613b13": "心所見，不生分別不取外境，於自處住。",
    "T16n0672_004:0613b14": "自處住者是不起義，不起於何？不起分別。",
    "T16n0672_004:0613b15": "此是我法，非汝有也。婆羅門！略而言之，隨",
    "T16n0672_004:0613b16": "何處中心識往來死生求戀，若受若見若觸",
    "T16n0672_004:0613b17": "若住，取種種相和合相續，於愛於因而生",
    "T16n0672_004:0613b18": "計著，皆汝世論非是我法。』「大慧！世論婆羅門",
    "T16n0672_004:0613b19": "作如是問，我如是答，不問於我自宗實法，",
    "T16n0672_004:0613b20": "默然而去，作是念言：『沙門瞿曇無可尊重，",
    "T16n0672_004:0613b21": "說一切法無生無相無因無緣，唯是自心分",
    "T16n0672_004:0613b22": "別所見，若能了此分別不生。』大慧！汝今亦",
    "T16n0672_004:0613b23": "復問我是義，何故親近諸世論者，唯得財",
    "T16n0672_004:0613b24": "利不得法利？」大慧白言：「所言財、法，是何等",
    "T16n0672_004:0613b25": "義？」佛言：「善哉！汝乃能為未來眾生思惟是",
    "T16n0672_004:0613b26": "義。諦聽！諦聽！當為汝說。大慧！所言財者，可",
    "T16n0672_004:0613b27": "觸可受可取可味，令著外境墮在二邊，",
    "T16n0672_004:0613b28": "增長貪愛生老病死憂悲苦惱，我及諸佛說",
    "T16n0672_004:0613b29": "名財利，親近世論之所獲得。云何法利？謂",
    "T16n0672_004:0613c01": "了法是心見二無我，不取於相無有分",
    "T16n0672_004:0613c02": "別，善知諸地離心、意、識，一切諸佛所共灌",
    "T16n0672_004:0613c03": "頂，具足受行十無盡願，於一切法悉得自",
    "T16n0672_004:0613c04": "在，是名法利；以是不墮一切諸見戲論分",
    "T16n0672_004:0613c05": "別常斷二邊。大慧！外道世論令諸癡人墮",
    "T16n0672_004:0613c06": "在二邊，謂：常及斷，受無因論則起常見，",
    "T16n0672_004:0613c07": "以因壞滅則生斷見。我說不見生住滅",
    "T16n0672_004:0613c08": "者名得法利，是名財、法二差別相。汝及諸",
    "T16n0672_004:0613c09": "菩薩摩訶薩應勤觀察。」爾時世尊重說頌言：",
    "T16n0672_004:0613c10": "「調伏攝眾生，　　以戒降諸惡；",
    "T16n0672_004:0613c11": "智慧滅諸見，　　解脫得增長。",
    "T16n0672_004:0613c12": "外道虛妄說，　　皆是世俗論；",
    "T16n0672_004:0613c13": "橫計作所作，　　不能自成立。",
    "T16n0672_004:0613c14": "唯我一自宗，　　不著於能所；",
    "T16n0672_004:0613c15": "為諸弟子說，　　令離於世論。",
    "T16n0672_004:0613c16": "能取所取法，　　唯心無所有；",
    "T16n0672_004:0613c17": "二種皆心現，　　斷常不可得。",
    "T16n0672_004:0613c18": "乃至心流動，　　是則為世論；",
    "T16n0672_004:0613c19": "分別不起者，　　是人見自心。",
    "T16n0672_004:0613c20": "來者見事生，　　去者事不現；",
    "T16n0672_004:0613c21": "明了知來去，　　不起於分別。",
    "T16n0672_004:0613c22": "有常及無常，　　所作無所作；",
    "T16n0672_004:0613c23": "此世他世等，　　皆是世論法。」",
    "T16n0672_004:0613c24": "爾時大慧菩薩摩訶薩復白佛言：「世尊！佛",
    "T16n0672_004:0613c25": "說涅槃，說何等法以為涅槃？而諸外道種",
    "T16n0672_004:0613c26": "種分別。」佛言：「大慧！如諸外道分別涅槃，皆不",
    "T16n0672_004:0613c27": "隨順涅槃之相。諦聽！諦聽！當為汝說。大慧！",
    "T16n0672_004:0613c28": "或有外道言，見法無常不貪境界，蘊、界、處",
    "T16n0672_004:0613c29": "滅，心心所法不現在前，不念過現未來境",
    "T16n0672_004:0614a01": "界，如燈盡、如種敗、如火滅，諸取不起分",
    "T16n0672_004:0614a02": "別不生，起涅槃想。大慧！非以見壞名為涅",
    "T16n0672_004:0614a03": "槃；或謂至方名得涅槃，境界想離猶如風",
    "T16n0672_004:0614a04": "止；或謂不見能覺所覺名為涅槃；或謂不",
    "T16n0672_004:0614a05": "起分別常無常見，名得涅槃；或有說言，分",
    "T16n0672_004:0614a06": "別諸相發生於苦，而不能知自心所現，以",
    "T16n0672_004:0614a07": "不知故怖畏於相以求無相，深生愛樂執",
    "T16n0672_004:0614a08": "為涅槃；或謂覺知內外諸法自相共相去來",
    "T16n0672_004:0614a09": "現在有性不壞，作涅槃想；或計我人眾生",
    "T16n0672_004:0614a10": "壽命及一切法無有壞滅，作涅槃想；復有",
    "T16n0672_004:0614a11": "外道無有智慧計有自性，及以士夫求那",
    "T16n0672_004:0614a12": "轉變作一切物，以為涅槃；或有外道計福",
    "T16n0672_004:0614a13": "非福盡，或計不由智慧諸煩惱盡，或計自",
    "T16n0672_004:0614a14": "在是實作者，以為涅槃；或謂眾生展轉相生，",
    "T16n0672_004:0614a15": "以此為因更無異因，彼無智故不能覺了，",
    "T16n0672_004:0614a16": "以不了故執為涅槃；或計證於諦道虛妄",
    "T16n0672_004:0614a17": "分別以為涅槃；或計求那與求那者而共",
    "T16n0672_004:0614a18": "和合，一性異性俱及不俱，執為涅槃；或計諸",
    "T16n0672_004:0614a19": "物從自然生，孔雀文彩棘針銛利，生寶之處",
    "T16n0672_004:0614a20": "出種種寶，如此等事是誰能作？即執自然",
    "T16n0672_004:0614a21": "以為涅槃；或謂能解二十五諦即得涅槃；",
    "T16n0672_004:0614a22": "或有說言，能受六分守護眾生斯得涅槃；",
    "T16n0672_004:0614a23": "或有說言，時生世間，時即涅槃；或執有物",
    "T16n0672_004:0614a24": "以為涅槃；或計無物以為涅槃；或有計著",
    "T16n0672_004:0614a25": "有物無物為涅槃者；或計諸物與涅槃無",
    "T16n0672_004:0614a26": "別，作涅槃想。大慧！復有異彼外道所說，以",
    "T16n0672_004:0614a27": "一切智大師子吼說，能了達唯心所現不",
    "T16n0672_004:0614a28": "取外境，遠離四句住如實見，不墮二",
    "T16n0672_004:0614a29": "邊離能所取，不入諸量不著真實，住於",
    "T16n0672_004:0614b01": "聖智所現證法，悟二無我，離二煩惱，淨二",
    "T16n0672_004:0614b02": "種障，轉修諸地入於佛地，得如幻等諸大",
    "T16n0672_004:0614b03": "三昧，永超心意及以意識，名得涅槃。大慧！",
    "T16n0672_004:0614b04": "彼諸外道虛妄計度不如於理，智者所棄，",
    "T16n0672_004:0614b05": "皆墮二邊作涅槃想。於此無有若住若出，",
    "T16n0672_004:0614b06": "彼諸外道皆依自宗而生妄覺，違背於理",
    "T16n0672_004:0614b07": "無所成就，唯令心意馳散往來，一切無有",
    "T16n0672_004:0614b08": "得涅槃者。汝及諸菩薩宜應遠離。」爾時世",
    "T16n0672_004:0614b09": "尊重說頌言：",
    "T16n0672_004:0614b10": "「外道涅槃見，　　各各異分別；",
    "T16n0672_004:0614b11": "彼唯是妄想，　　無解脫方便。",
    "T16n0672_004:0614b12": "遠離諸方便，　　不至無縛處；",
    "T16n0672_004:0614b13": "妄生解脫想，　　而實無解脫。",
    "T16n0672_004:0614b14": "外道所成立，　　眾智各異取；",
    "T16n0672_004:0614b15": "彼悉無解脫，　　愚癡妄分別。",
    "T16n0672_004:0614b16": "一切癡外道，　　妄見作所作；",
    "T16n0672_004:0614b17": "悉著有無論，　　是故無解脫。",
    "T16n0672_004:0614b18": "凡愚樂分別，　　不生真實慧；",
    "T16n0672_004:0614b19": "言說三界本，　　真實滅苦因。",
    "T16n0672_004:0614b20": "譬如鏡中像，　　雖現而非實；",
    "T16n0672_004:0614b21": "習氣心鏡中，　　凡愚見有二。",
    "T16n0672_004:0614b22": "不了唯心現，　　故起二分別；",
    "T16n0672_004:0614b23": "若知但是心，　　分別則不生。",
    "T16n0672_004:0614b24": "心即是種種，　　遠離想所相；",
    "T16n0672_004:0614b25": "如愚所分別，　　雖見而無見。",
    "T16n0672_004:0614b26": "三有唯分別，　　外境悉無有；",
    "T16n0672_004:0614b27": "妄想種種現，　　凡愚不能覺。",
    "T16n0672_004:0614b28": "經經說分別，　　但是異名字；",
    "T16n0672_004:0614b29": "若離於語言，　　其義不可得。」",
    "T16n0672_004:0614c01": "大乘入楞伽經卷第四"
}