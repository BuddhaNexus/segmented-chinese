{
    "T13n0397_033:0225a12": "2大方等大集經卷第三十三",
    "T13n0397_033:0225a14": "隋天竺三藏那連提耶舍譯",
    "T13n0397_033:0225a15": "日密分中分別品第四之二",
    "T13n0397_033:0225a16": "爾時，阿若憍陳如白佛言：「世尊！云何名為",
    "T13n0397_033:0225a17": "蓮華陀羅尼？如日密菩薩之所宣說，智者受",
    "T13n0397_033:0225a18": "持讀誦書寫得大利益，不樂三界，得無相解",
    "T13n0397_033:0225a19": "脫門者，皆能斷諸煩惱，七返常受人天之身，",
    "T13n0397_033:0225a20": "雖在欲界不為欲污，諸天世人常所恭敬。」佛",
    "T13n0397_033:0225a21": "言：「憍陳如！所問蓮華陀羅尼者，非諸聲聞",
    "T13n0397_033:0225a22": "緣覺所知，是陀羅尼乃是十八不共法行。",
    "T13n0397_033:0225a23": "「憍陳如！假使我於無量劫中，宣說是持終不",
    "T13n0397_033:0225a24": "可盡，亦令聞者生迷悶心，是陀羅尼唯佛能",
    "T13n0397_033:0225a25": "說、唯佛能聽。何以故？是陀羅尼難知難解，餘",
    "T13n0397_033:0225a26": "三亦爾。」「世尊！唯願如來當說如空空行陀羅",
    "T13n0397_033:0225a27": "尼。」「憍陳如！至心諦聽，當為汝說。憍陳如！若",
    "T13n0397_033:0225a28": "有眾生放逸因緣生觸欲心，是人不知解脫",
    "T13n0397_033:0225a29": "之處，流轉生死無量世中，在三惡道受大苦",
    "T13n0397_033:0225b01": "惱。菩薩摩訶薩見諸眾生受如是等無量苦",
    "T13n0397_033:0225b02": "惱，生憐愍心勤行不息遍修諸道，作是行已",
    "T13n0397_033:0225b03": "得阿耨多羅三藐三菩提。得菩提已，說苦解",
    "T13n0397_033:0225b04": "脫，眾生聞已即得脫苦。苦解脫者，即是初",
    "T13n0397_033:0225b05": "果，乃至阿羅漢果。「憍陳如！云何觸欲？言觸",
    "T13n0397_033:0225b06": "欲者二身共合，因身合故則生於觸，因觸生",
    "T13n0397_033:0225b07": "樂因樂生苦，苦因緣故，生死苦惱從是而生。",
    "T13n0397_033:0225b08": "「憍陳如！如四毒蛇以四因緣能害眾生，見噓",
    "T13n0397_033:0225b09": "齧觸，欲亦如是。有見因緣，有聞因緣，有念",
    "T13n0397_033:0225b10": "因緣，有觸因緣，因是四緣令諸眾生遠離一",
    "T13n0397_033:0225b11": "切諸善根本，於生死中受大苦惱。「憍陳如！",
    "T13n0397_033:0225b12": "云何名為觸欲解脫？若有比丘能觀白骨，作",
    "T13n0397_033:0225b13": "是思惟：『色者即是四大所造，四大所造即是",
    "T13n0397_033:0225b14": "無常性無堅牢，離散之法皮毛肉血。智者云",
    "T13n0397_033:0225b15": "何於是身中生淨好相？』作是觀已，悉於一",
    "T13n0397_033:0225b16": "切十方淨色，即時獲得不可樂相。「是比丘復",
    "T13n0397_033:0225b17": "作是念：『我於是相樂修集者，則得斷除一",
    "T13n0397_033:0225b18": "切煩惱生老病死，是名舍摩他。若觀足骨乃",
    "T13n0397_033:0225b19": "至頭骨，是名毘婆舍那。』「既得如是毘婆舍那",
    "T13n0397_033:0225b20": "舍摩他已，觀息出入，見息出時，即作是念：",
    "T13n0397_033:0225b21": "『如是風者，從何處來？去至何處？』如是觀時遠",
    "T13n0397_033:0225b22": "離身相，生於空相不見內法，是名內空。不",
    "T13n0397_033:0225b23": "見我所及外色相，是名外空。觀內外色空，",
    "T13n0397_033:0225b24": "復作是念：『我今修集入息相已作大利益，能",
    "T13n0397_033:0225b25": "壞一切內外諸色，我壞如是內外色相，皆是",
    "T13n0397_033:0225b26": "入息觀因緣也。以是因緣令我不見內外諸",
    "T13n0397_033:0225b27": "色，我無色相即是空力，我今定知一切諸法，",
    "T13n0397_033:0225b28": "無有去處無有來處。作是觀已，所有覺觀一",
    "T13n0397_033:0225b29": "切永斷，復觀是識，知是一切覺觀因緣，我",
    "T13n0397_033:0225c01": "當遠離心意識行。何以故？若有生者。當知定",
    "T13n0397_033:0225c02": "滅。』作是觀時，得須陀洹果，乃至阿羅漢果，或",
    "T13n0397_033:0225c03": "有獲得如法忍者，或得菩提。若觀覺觀是滅",
    "T13n0397_033:0225c04": "相者即得滅定，是名不共凡夫如空陀羅尼，",
    "T13n0397_033:0225c05": "是持成就無量功德，永斷無量諸大苦惱。」說",
    "T13n0397_033:0225c06": "是法時，九萬二千眾生得須陀洹果，六萬眾",
    "T13n0397_033:0225c07": "生得阿羅漢果，九萬九千眾生得如空陀羅",
    "T13n0397_033:0225c08": "尼，八萬眾生得辟支佛果，八千億眾生發阿",
    "T13n0397_033:0225c09": "耨多羅三藐三菩提心，無量眾生得不退心。",
    "T13n0397_033:0225c10": "爾時，阿若憍陳如白佛言：「世尊！高貴德王佛",
    "T13n0397_033:0225c11": "所持來欲隨無願陀羅尼，唯願如來分別解",
    "T13n0397_033:0225c12": "說。」「憍陳如！我今當說，至心諦聽。「憍陳如！有",
    "T13n0397_033:0225c13": "諸眾生觸欲繫縛不知解脫，是人應觀無願",
    "T13n0397_033:0225c14": "解脫，作如是念：『欲欲、色欲及無色欲，觸欲",
    "T13n0397_033:0225c15": "解欲，知是諸欲因覺觀生諸行因緣。如是",
    "T13n0397_033:0225c16": "諸行無有作者、無有受者，因風而生。我身口",
    "T13n0397_033:0225c17": "行，亦復如是因風而生。因是風故，身得增長。",
    "T13n0397_033:0225c18": "因是風故，口得增長。如我觀風，即入出息。』諦",
    "T13n0397_033:0225c19": "觀一切身諸毛孔從風因緣，復觀一切不淨",
    "T13n0397_033:0225c20": "之物，復觀是身命終之時，是屍更無風息入",
    "T13n0397_033:0225c21": "出。「復作是念：『我身口行因緣於風，若無風者",
    "T13n0397_033:0225c22": "無身口行因緣。』是故，爾時得空三昧修集增",
    "T13n0397_033:0225c23": "長，因修集故能斷欲貪乃至觸欲。作是觀已，",
    "T13n0397_033:0225c24": "得須陀洹果乃至阿羅漢果，或有發阿耨多",
    "T13n0397_033:0225c25": "羅三藐三菩提心。」爾時，善意覺觀菩薩摩訶",
    "T13n0397_033:0225c26": "薩白佛言：「世尊！若聲聞人修不淨相，得成",
    "T13n0397_033:0225c27": "相已有何等相？」「善男子！若為破壞欲貪之結",
    "T13n0397_033:0225c28": "修不淨相，繫心眉間自觀身骨，是名一相；",
    "T13n0397_033:0225c29": "若觀自身及以他身，是名二相；又觀一切悉",
    "T13n0397_033:0226a01": "是不淨，是名三相。是人能觀苦集盡淨，名",
    "T13n0397_033:0226a02": "舍摩他得煖法相。是人如是觀白骨時見智",
    "T13n0397_033:0226a03": "如燈，觀身四行乃至微塵，是名頂法。觀四",
    "T13n0397_033:0226a04": "真諦，是名聲聞不淨觀。成就獲得舍摩他定，",
    "T13n0397_033:0226a05": "是名白骨觀相。觀是相時，得八正道。因八正",
    "T13n0397_033:0226a06": "道，得須陀洹果乃至阿羅漢果。善男子！光",
    "T13n0397_033:0226a07": "明佛土聲聞之人，觀如是法即得道果。」說是",
    "T13n0397_033:0226a08": "法時，無量眾生得如法忍，無量眾生得如實",
    "T13n0397_033:0226a09": "忍。爾時，世尊復告憍陳如：「若四真諦可一",
    "T13n0397_033:0226a10": "念證者，如來應為一切眾生，演說一行一法",
    "T13n0397_033:0226a11": "一事。若一人證時，一切眾生亦應同證。何",
    "T13n0397_033:0226a12": "以故？煩惱同故，亦不應有八萬法聚差別之",
    "T13n0397_033:0226a13": "異。憍陳如！是故眾生，應以種種因緣調伏，",
    "T13n0397_033:0226a14": "不以一緣。「憍陳如！一切眾生非實一乘、一行、",
    "T13n0397_033:0226a15": "一貪、一念、一欲、一解、一信，是故如來宣說種",
    "T13n0397_033:0226a16": "種句偈、名字、種種法門。以是義故，如來具足",
    "T13n0397_033:0226a17": "十種神力。「憍陳如！一切眾生具有種種顛倒",
    "T13n0397_033:0226a18": "之相，是故如來為淨顛倒，說無常相、苦相、無",
    "T13n0397_033:0226a19": "我相、脹相、爛相、青相、壞相、離散等相。」「世尊！",
    "T13n0397_033:0226a20": "云何名為一切世間不可樂想？云何復名食",
    "T13n0397_033:0226a21": "不淨想？」佛言：「憍陳如！汝今不應問如是事。",
    "T13n0397_033:0226a22": "何以故？彼界得道、此界得道，其相各異。憍",
    "T13n0397_033:0226a23": "陳如！我若具說，眾生聞者或生迷悶。」「世尊！",
    "T13n0397_033:0226a24": "唯願憐愍，為諸菩薩能信解者分別宣說。世",
    "T13n0397_033:0226a25": "尊！是諸眾生若聞宣說如是二相，能種善子",
    "T13n0397_033:0226a26": "增長善根、能破無明。「世尊！一切眾生癡愛因",
    "T13n0397_033:0226a27": "緣樂於生死，是故生死無始無終。世尊！一",
    "T13n0397_033:0226a28": "切眾生以食因緣增長貪欲。世尊！一切眾生",
    "T13n0397_033:0226a29": "初未得聞如是二相，是故流轉生死五道受",
    "T13n0397_033:0226b01": "大苦惱。如來世尊大慈大悲，無量世中常念",
    "T13n0397_033:0226b02": "眾生，唯願如來憐愍故說，不可樂想、食不淨",
    "T13n0397_033:0226b03": "想。若佛宣說不可樂想、食不淨想，眾生聞者",
    "T13n0397_033:0226b04": "不生欲貪、不生食貪。世尊！若有眾生能苦呵",
    "T13n0397_033:0226b05": "責欲心食心，當知是人速到彼岸。」佛言：「憍陳",
    "T13n0397_033:0226b06": "如！至心諦聽，我今當說一切世間不可樂想、",
    "T13n0397_033:0226b07": "食不淨想。「憍陳如！世有二種：一、眾生世；二",
    "T13n0397_033:0226b08": "者、器世。眾生世者，所謂五道眾生；器世者，",
    "T13n0397_033:0226b09": "欲界之中有二十處，色界十六，無色四處。",
    "T13n0397_033:0226b10": "「云何欲界有二十處？八大地獄，一一地獄有",
    "T13n0397_033:0226b11": "十六圍遶：一者、等活；二者、黑繩；三者、眾合；",
    "T13n0397_033:0226b12": "四者、呌喚；五者、大喚；六者、熱；七者、大熱；八",
    "T13n0397_033:0226b13": "者、阿鼻地獄。若有眾生身口意惡，悉生如是",
    "T13n0397_033:0226b14": "大地獄中受大苦惱。是諸眾生雖見妙色，不",
    "T13n0397_033:0226b15": "生樂想，以是因緣復生大苦，聲香味觸亦復",
    "T13n0397_033:0226b16": "如是，有智之人觀是事已，生不樂想。「憍陳",
    "T13n0397_033:0226b17": "如！若觀畜生其身細小，猶如微塵十分之一，",
    "T13n0397_033:0226b18": "有如微塵乃至如棗，有一由旬乃至百千萬",
    "T13n0397_033:0226b19": "由旬等。是諸眾生或有壽命，如一念頃至七",
    "T13n0397_033:0226b20": "念頃，或有一劫至千萬劫頃。是諸眾生無有",
    "T13n0397_033:0226b21": "法行、智慧慚愧憐愍之心，當受苦惱生大怖",
    "T13n0397_033:0226b22": "畏，各各常生相害之心，遠離一切諸善之法，",
    "T13n0397_033:0226b23": "常行黑闇常行邪道，是故智者修不可樂想。",
    "T13n0397_033:0226b24": "「憍陳如！智者復觀餓鬼之身，或長一尺或",
    "T13n0397_033:0226b25": "如人等，或百由旬或如雪山。常患飢渴裸形",
    "T13n0397_033:0226b26": "無衣，被髮纏身無有慚愧，羸瘦骨立身無血",
    "T13n0397_033:0226b27": "肉，各生惡心心無憐愍，濕冷諸氣永無復有。",
    "T13n0397_033:0226b28": "或食鐵漿鐵󰉓鐵丸，熱糞熱膿，熱血熱風，",
    "T13n0397_033:0226b29": "熱草熱果，然不能得恒不供足，壽千萬劫常",
    "T13n0397_033:0226c01": "受苦惱行於黑闇，智者觀已，修集世間不可",
    "T13n0397_033:0226c02": "樂想。「憍陳如！有智之人，次觀人身一切皆",
    "T13n0397_033:0226c03": "有生苦老苦病苦死苦，愛別離苦，怨憎會",
    "T13n0397_033:0226c04": "苦，求不得苦，飢渴困苦，欲苦瞋苦嫉妬等",
    "T13n0397_033:0226c05": "苦，兩舌惡口寒熱等苦，諸惡獸苦，惡王等",
    "T13n0397_033:0226c06": "苦，是人身中受如是苦。智者云何而不修集",
    "T13n0397_033:0226c07": "不可樂想？「憍陳如！智者云何觀於欲天不",
    "T13n0397_033:0226c08": "可樂想？智者觀初欲界六處，是中眾生欲愛",
    "T13n0397_033:0226c09": "所焦，所受果報不等故苦，無常故苦，取苦",
    "T13n0397_033:0226c10": "盡苦，愛別離苦。智者云何於中不修不可樂",
    "T13n0397_033:0226c11": "想？次觀色界十六住處，是中諸天修世禪定，",
    "T13n0397_033:0226c12": "有漏故苦，無寂靜苦，所欲故苦，有勝定苦，",
    "T13n0397_033:0226c13": "善法藏苦，未解脫苦，不知彼岸不盡地獄、餓",
    "T13n0397_033:0226c14": "鬼、畜生、人因緣苦。觀是苦已，智者即修不可",
    "T13n0397_033:0226c15": "樂想。「復次，色界眾生，或有修集無漏禪定，",
    "T13n0397_033:0226c16": "是等不能具足八正道苦，欲具八正道方便",
    "T13n0397_033:0226c17": "時苦，得無學地不自在苦，不得緣覺三昧故",
    "T13n0397_033:0226c18": "苦，不得如來三昧故苦，",
    "T13n0397_033:0226c19": "不能觀察一切眾生境界故苦。如是眾生於",
    "T13n0397_033:0226c20": "色界中，若入涅槃受如是苦。智者云何於色",
    "T13n0397_033:0226c21": "界中不修世間不可樂想？「次復觀察於無色",
    "T13n0397_033:0226c22": "界不可樂想。彼中眾生修有漏三昧苦，學地",
    "T13n0397_033:0226c23": "不得自在苦，又不得聽聞正法故苦，不能畢",
    "T13n0397_033:0226c24": "竟斷受故苦，捨命退時生邪見苦，不能永",
    "T13n0397_033:0226c25": "斷三惡道苦。捨命墮苦，知如是時修集世間",
    "T13n0397_033:0226c26": "不可樂想。「復次，憍陳如！世間者即是行，行",
    "T13n0397_033:0226c27": "有三種：身行、口行、意行。身行者謂入出息；",
    "T13n0397_033:0226c28": "口行者所謂覺觀；意行者所謂想受，是三種",
    "T13n0397_033:0226c29": "行，其相是一。「智者云何能分別知？智者觀",
    "T13n0397_033:0227a01": "息出入數時，深觀息之冷煖乃至一切毛孔",
    "T13n0397_033:0227a02": "入出，是人觀息諦知是息本無今有。若本",
    "T13n0397_033:0227a03": "無今有是無常相，無決定相如電畫水，如是",
    "T13n0397_033:0227a04": "觀時得身行相。觀如是相從何因緣，即知是",
    "T13n0397_033:0227a05": "相因於覺觀，覺觀之性本無今有，是故無常",
    "T13n0397_033:0227a06": "是可斷法是可解脫。是覺觀相因心而生，心",
    "T13n0397_033:0227a07": "亦本無今有，本無今有是無常相，可破壞相、",
    "T13n0397_033:0227a08": "無歸依相，無有物相、無有我相。作是觀時，",
    "T13n0397_033:0227a09": "於諸行中心則生悔，能修世間不可樂想。「汝",
    "T13n0397_033:0227a10": "等比丘！若能深觀如是三行，則能永斷一",
    "T13n0397_033:0227a11": "切煩惱，能淨正見斷生死法，成平直道正聚",
    "T13n0397_033:0227a12": "所攝，得須陀洹果乃至阿羅漢果。憍陳如！",
    "T13n0397_033:0227a13": "智者於諸行中修不可樂想。「憍陳如！云何比",
    "T13n0397_033:0227a14": "丘觀所著衣作不樂想？若有比丘裁衣、縫衣、",
    "T13n0397_033:0227a15": "見衣、觸衣、著衣、脫衣，觀如是時，如血塗皮",
    "T13n0397_033:0227a16": "爛臭可惡，蟲所住處無可樂處，如是觀時，",
    "T13n0397_033:0227a17": "於衣貪心即時除滅。「憍陳如！云何修集食不",
    "T13n0397_033:0227a18": "樂想？若有比丘執持鉢時，如血塗髑髏，爛",
    "T13n0397_033:0227a19": "臭可惡蟲所住處。若得食時，應觀是食如",
    "T13n0397_033:0227a20": "死屍蟲。若見󰉓時如末骨想，得飯漿時作糞",
    "T13n0397_033:0227a21": "汁想，得諸餅時作人皮想，所執錫杖作人骨",
    "T13n0397_033:0227a22": "想，得乳酪時作膿血污想。若得菜茹作髮毛",
    "T13n0397_033:0227a23": "想，得種種漿作生血想。憍陳如！若有比丘",
    "T13n0397_033:0227a24": "作如是觀，是名於食不可樂想。「憍陳如！云",
    "T13n0397_033:0227a25": "何於房舍生不可樂想？比丘若入房舍之時，",
    "T13n0397_033:0227a26": "應生是念如入地獄受諸苦惱。如是房舍即",
    "T13n0397_033:0227a27": "是和合，所有材木即是人骨，土是人肉，乃",
    "T13n0397_033:0227a28": "至一切床榻被褥亦復如是。作是觀時，是",
    "T13n0397_033:0227a29": "名世間不可樂想。若能觀察如是想者，是人",
    "T13n0397_033:0227b01": "即得如實法忍，隨空無相無願等忍。是人樂",
    "T13n0397_033:0227b02": "修空相，因修空相見一切法悉是生滅苦空",
    "T13n0397_033:0227b03": "無我，觀陰入界十二因緣，一切法性苦空無",
    "T13n0397_033:0227b04": "我。如是見已，即得須陀洹果乃至阿羅漢果。",
    "T13n0397_033:0227b05": "「憍陳如！修集世間不可樂想，能斷欲貪色無",
    "T13n0397_033:0227b06": "色貪，一切憍慢疑恌無明，乃至得無學地，",
    "T13n0397_033:0227b07": "是名具足隨無願陀羅尼。憍陳如！是陀羅尼",
    "T13n0397_033:0227b08": "能破一切惡魔，乃至能令三寶增長。」說是法",
    "T13n0397_033:0227b09": "時，無量眾生得法眼淨，無量億眾諸漏永盡，",
    "T13n0397_033:0227b10": "八那由他眾隨無願陀羅尼，無量眾生發阿",
    "T13n0397_033:0227b11": "耨多羅三藐三菩提心，五萬八千眾生得不",
    "T13n0397_033:0227b12": "退菩提心，無量眾生得如法忍。爾時，無量眾",
    "T13n0397_033:0227b13": "生白佛言：「世尊！一切眾生若聞是法，云何",
    "T13n0397_033:0227b14": "不發阿耨多羅三藐三菩提心？我今護持聽",
    "T13n0397_033:0227b15": "受是法。」佛言：「善哉，善哉！諸大檀越！汝等今",
    "T13n0397_033:0227b16": "者欲護大法，因護法故未來之世當得無量",
    "T13n0397_033:0227b17": "福德果報。」爾時，舍利弗白佛言：「世尊！德華",
    "T13n0397_033:0227b18": "密佛遣虛空密菩薩摩訶薩所持來欲淨陀",
    "T13n0397_033:0227b19": "羅尼，唯願說之。」佛告舍利弗：「諦聽，諦聽！善",
    "T13n0397_033:0227b20": "思念之。當為汝說德華密佛所遣來欲淨陀",
    "T13n0397_033:0227b21": "羅尼，為壞此土眾生四倒。「舍利弗！此土眾",
    "T13n0397_033:0227b22": "生實無有我，顛倒心故橫生我想，智者深",
    "T13n0397_033:0227b23": "觀知無有我，作是觀已則破顛倒。「舍利弗！",
    "T13n0397_033:0227b24": "云何智者觀於無我？所謂觀身諦知無我。何",
    "T13n0397_033:0227b25": "以故？以和合故。「復次，觀眼亦無有我。何以",
    "T13n0397_033:0227b26": "故？四大合故。若眼轉瞬即是風力，如是風",
    "T13n0397_033:0227b27": "者，因於虛空去來迴轉，而虛空性性無所有",
    "T13n0397_033:0227b28": "亦不可說。若無所有不可說者即是無我，是",
    "T13n0397_033:0227b29": "故虛空實無有我。是空中風亦復無物，不可",
    "T13n0397_033:0227c01": "宣說是故無我。如觀風，地亦如是，地亦無物",
    "T13n0397_033:0227c02": "不可宣說是故無我，水火亦爾。是故當知，眼",
    "T13n0397_033:0227c03": "之四大亦復無物，不可宣說是故無我。若復",
    "T13n0397_033:0227c04": "有言眼色因緣故有我相者，是義不然。何以",
    "T13n0397_033:0227c05": "故？眼中無我色亦如是，而和合中亦復無我。",
    "T13n0397_033:0227c06": "和合因緣生於眼識，而是識中亦復無我。「因",
    "T13n0397_033:0227c07": "識生色名為名色，名色因緣生於六入，六入",
    "T13n0397_033:0227c08": "因緣觸，觸因緣受，受因緣愛，愛因緣取，取",
    "T13n0397_033:0227c09": "因緣有，有因緣生老病死等。如是等法因眼",
    "T13n0397_033:0227c10": "識生，而是眼識亦復不從十方而來。所因之",
    "T13n0397_033:0227c11": "念生眼識者，是念亦滅。眼識不住於二念中，",
    "T13n0397_033:0227c12": "亦不語念汝住我滅，而是滅法亦無處所，是",
    "T13n0397_033:0227c13": "故諸法緣合故生、緣離故滅。若因緣故生、無",
    "T13n0397_033:0227c14": "緣則滅，是故當知實無有我，而是因緣亦無",
    "T13n0397_033:0227c15": "作受、無有作者，是故無我。若無我者我所亦",
    "T13n0397_033:0227c16": "無，是故眼性無我我所，無合無散即是生滅，",
    "T13n0397_033:0227c17": "一切諸法亦復如是，一切法性無取無捨，非",
    "T13n0397_033:0227c18": "諸聲聞緣覺諸佛之所造作。如眼識空，一切",
    "T13n0397_033:0227c19": "法空亦復如是。作是觀時，得空三昧門，或得",
    "T13n0397_033:0227c20": "須陀洹果乃至阿羅漢果。觀眼既然，耳鼻舌",
    "T13n0397_033:0227c21": "身亦復如是。「觀身無我，髮亦無我，皮毛血肉",
    "T13n0397_033:0227c22": "筋骨膿髓，腸唾煖氣上下諸風，壽命名字",
    "T13n0397_033:0227c23": "皆無有我，直以眾緣和合故名為身。身觸因",
    "T13n0397_033:0227c24": "緣故生身識，識因緣名色，名色因緣六入，",
    "T13n0397_033:0227c25": "六入因緣觸，觸因緣受，受因緣愛，愛因緣",
    "T13n0397_033:0227c26": "取，取因緣有，有因緣生老病死等。如是等",
    "T13n0397_033:0227c27": "法因生身識，而是身識亦復不從十方而來。",
    "T13n0397_033:0227c28": "所因之念生身識者，是念亦滅。身識不住於",
    "T13n0397_033:0227c29": "二念中，亦不語念汝住我滅，而是滅法亦無",
    "T13n0397_033:0228a01": "處所。是故諸法緣合故生、緣散故滅，有緣",
    "T13n0397_033:0228a02": "故生、無緣故滅，是故當知實無有我，而是因",
    "T13n0397_033:0228a03": "緣亦無作受無有作者，是故無我。若無我者",
    "T13n0397_033:0228a04": "我所亦無，是故身性無我我所。無合無散即",
    "T13n0397_033:0228a05": "是生滅，一切諸法亦復如是。一切法性無取",
    "T13n0397_033:0228a06": "無捨，非諸聲聞緣覺諸佛之所造作，如身識",
    "T13n0397_033:0228a07": "空，一切法空亦復如是。作是觀時，得空三昧",
    "T13n0397_033:0228a08": "門，或得須陀洹果乃至阿羅漢果。「舍利弗！",
    "T13n0397_033:0228a09": "若有比丘能如是觀眼身無我，當知是人得",
    "T13n0397_033:0228a10": "三昧門，為諸天世人之所供養。」說是法時，",
    "T13n0397_033:0228a11": "無量眾生過去惡業悉得除滅，無量眾生得",
    "T13n0397_033:0228a12": "法眼淨，無量眾生得須陀洹果乃至阿羅漢",
    "T13n0397_033:0228a13": "果，九萬四千眾生獲得如是淨陀羅尼。無量",
    "T13n0397_033:0228a14": "眾生發阿耨多羅三藐三菩提心，無量眾生",
    "T13n0397_033:0228a15": "於菩提中心不退轉，無量眾生得如法忍，無",
    "T13n0397_033:0228a16": "量眾生得破欲貪色無色貪，無量眾生得隨",
    "T13n0397_033:0228a17": "空無相願陀羅尼，無量眾生成就不淨觀。無",
    "T13n0397_033:0228a18": "量眾生成阿那波那，或得舍摩他，或得毘婆",
    "T13n0397_033:0228a19": "舍那，或得性地，或得聲聞辟支佛法，或得",
    "T13n0397_033:0228a20": "菩薩法。一切女人聞已悉得轉於女身，欲",
    "T13n0397_033:0228a21": "界眾生悉受快樂如三禪地。爾時，一切天人",
    "T13n0397_033:0228a22": "八部，供養於佛歡喜而住。爾時，頻婆娑羅",
    "T13n0397_033:0228a23": "王白佛言：「世尊！此世界中無量菩薩，所可",
    "T13n0397_033:0228a24": "成就光明妙色，我從本來初未曾見初未曾",
    "T13n0397_033:0228a25": "聞。世尊！是菩薩光，能照一切娑婆世界。若是",
    "T13n0397_033:0228a26": "菩薩近於阿耨多羅三藐三菩提者，其光云",
    "T13n0397_033:0228a27": "何？」「大王！若有菩薩成就無上菩提道者，其光",
    "T13n0397_033:0228a28": "能照十方世界。何以故？善法莊嚴諸功德故，",
    "T13n0397_033:0228a29": "成就具足莊嚴法故，一切善根多增長故，以",
    "T13n0397_033:0228b01": "近無上菩提道故，畢竟無上菩提道故，受於",
    "T13n0397_033:0228b02": "如來正法果故，分別演說無邊法故，所可得",
    "T13n0397_033:0228b03": "身無罣礙故，獲得清淨真實法故，所可修集",
    "T13n0397_033:0228b04": "到彼岸故，未來世業已得盡故，成就無量佛",
    "T13n0397_033:0228b05": "正法故，能轉無上妙法輪故，於一切法得自",
    "T13n0397_033:0228b06": "在故，通達一切眾生根故，永斷一切煩惱習",
    "T13n0397_033:0228b07": "故，是故光明悉能遍照十方世界。大王！隨佛",
    "T13n0397_033:0228b08": "功德大勢力故，亦能覩見十方諸佛。」王言：「世",
    "T13n0397_033:0228b09": "尊！我今欲見十方諸佛菩薩聲聞。」爾時，世尊",
    "T13n0397_033:0228b10": "告阿若憍陳如：「若我弟子，聲聞之人、在家、出",
    "T13n0397_033:0228b11": "家，是人各各深自思惟所有善法，我亦欲入",
    "T13n0397_033:0228b12": "如來三昧。若有人天得如實忍，若有不退於",
    "T13n0397_033:0228b13": "三乘者，如是眾生亦入於定。復有眾生於三",
    "T13n0397_033:0228b14": "寶所得信敬心，亦復如是入於禪定。」爾時，世",
    "T13n0397_033:0228b15": "尊即入三昧，其三昧名一切佛境界行智廣",
    "T13n0397_033:0228b16": "如虛空一切智者喜日月光明。如是三昧，聲",
    "T13n0397_033:0228b17": "聞緣覺及諸菩薩，所不能知不能計量，是名",
    "T13n0397_033:0228b18": "佛境界三昧。如來入是三昧已，娑婆世界百",
    "T13n0397_033:0228b19": "億四天下、百億須彌山、百億日月乃至百億",
    "T13n0397_033:0228b20": "有頂，如是等土悉入佛身。娑婆世界地獄、餓",
    "T13n0397_033:0228b21": "鬼、畜生、天、人，有受苦者皆得除滅一切歡喜，",
    "T13n0397_033:0228b22": "譬如比丘入第三禪。所有一切菩薩摩訶薩",
    "T13n0397_033:0228b23": "悉從定起見佛光明，見光明已，自所有光尋",
    "T13n0397_033:0228b24": "滅不現。一切聲聞所受快樂，譬如比丘入第",
    "T13n0397_033:0228b25": "三禪。爾時，一切無量眾生悉皆自覩如來毛",
    "T13n0397_033:0228b26": "孔，一一毛孔出無量光，如恒河沙等日月光",
    "T13n0397_033:0228b27": "明，亦如恒河沙十住菩薩所有光明，如是光",
    "T13n0397_033:0228b28": "明悉能遍照十方佛土。爾時，十方諸佛世尊",
    "T13n0397_033:0228b29": "各告大眾：「諸善男子！汝等頗見釋迦如來大",
    "T13n0397_033:0228c01": "光明不？如是光明成就無量無邊功德，是光",
    "T13n0397_033:0228c02": "因於大慈大悲，為於憐愍諸眾生故，是故今",
    "T13n0397_033:0228c03": "者示諸眾生大神變相。一切眾生見是光已，",
    "T13n0397_033:0228c04": "皆發阿耨多羅三藐三菩提心；他方世界有",
    "T13n0397_033:0228c05": "諸眾生得神通者，皆集至此娑婆世界，其不",
    "T13n0397_033:0228c06": "得者遙禮供養。」爾時，一切諸佛菩薩及聲聞眾，",
    "T13n0397_033:0228c07": "皆悉來詣娑婆世界，一切菩薩悉以七珍種",
    "T13n0397_033:0228c08": "種華香、伎樂、幢蓋，供養恭敬尊重讚歎。有諸",
    "T13n0397_033:0228c09": "眾生處佛身者，皆悉見之。見已，復受無量快",
    "T13n0397_033:0228c10": "樂。爾時，娑婆世界一切眾生，同共發聲作如",
    "T13n0397_033:0228c11": "是言：「我等以是善因緣故，願後共生一國土",
    "T13n0397_033:0228c12": "中，令得覩見十方諸佛，三惡業道已得消滅。",
    "T13n0397_033:0228c13": "若有眾生見佛神變，不發阿耨多羅三藐三",
    "T13n0397_033:0228c14": "菩提心者，當知是人常行黑闇。諸菩薩等，為",
    "T13n0397_033:0228c15": "眾生故受種種苦，或化作佛、或作辟支佛，或",
    "T13n0397_033:0228c16": "作聲聞、梵天、帝釋、四大天王、那羅延像，自在",
    "T13n0397_033:0228c17": "天像、龍像、鬼像、阿修羅像、轉輪王像。若有佛",
    "T13n0397_033:0228c18": "界應以聲聞得調伏者現聲聞像，如是等化",
    "T13n0397_033:0228c19": "自非十住不能為也。是故無上菩提之心，成",
    "T13n0397_033:0228c20": "就無量無邊功德。」爾時，一切諸佛身內所有",
    "T13n0397_033:0228c21": "眾生，以偈頌曰：",
    "T13n0397_033:0228c22": "「以諸惡心因緣故，　　流轉生老病死者，",
    "T13n0397_033:0228c23": "以不親近善知識，　　是故不能到彼岸。",
    "T13n0397_033:0228c24": "若能遠離諸惡心，　　諸惡邪見惡因緣，",
    "T13n0397_033:0228c25": "能斷三有生死者，　　是則能到於彼岸。",
    "T13n0397_033:0228c26": "眾生難得於人身，　　得已值遇善友難，",
    "T13n0397_033:0228c27": "篤信之心復難得，　　得已難得聽正法。",
    "T13n0397_033:0228c28": "若有能發菩提心，　　是人能斷諸煩惱，",
    "T13n0397_033:0228c29": "亦能教化無量眾，　　現大神變如今佛。",
    "T13n0397_033:0229a01": "若能永斷二法者，　　所謂常斷二見等，",
    "T13n0397_033:0229a02": "若見一切行無我，　　是人名為善思惟；",
    "T13n0397_033:0229a03": "若能修集苦集諦，　　是人能斷諸煩惱；",
    "T13n0397_033:0229a04": "若能發起菩提心，　　是人則勝諸世間。」",
    "T13n0397_033:0229a05": "說是偈已，無量眾生發阿耨多羅三藐三菩",
    "T13n0397_033:0229a06": "提心。復有眾生發緣覺心，復有眾生發聲聞",
    "T13n0397_033:0229a07": "心，或有眾生得無量陀羅尼。復有眾生得如",
    "T13n0397_033:0229a08": "法忍、不退忍、如實忍，或有獲得須陀洹果乃",
    "T13n0397_033:0229a09": "至阿羅漢果。",
    "T13n0397_033:0229a10": "爾時，波旬悉見娑婆世界在佛身內。見已，悲",
    "T13n0397_033:0229a11": "泣涕淚橫流心生愁惱，若坐、若起、若行、若立，",
    "T13n0397_033:0229a12": "進止出入以手拍頭亦受苦惱，乃至一切魔",
    "T13n0397_033:0229a13": "之眷屬亦復如是。時魔波旬有一大臣，名曰",
    "T13n0397_033:0229a14": "空樹，見魔愁惱，而說偈言：",
    "T13n0397_033:0229a15": "「何故愁惱而獨行，　　其心迷亂如狂人，",
    "T13n0397_033:0229a16": "所至之處心不樂，　　唯願天王說因緣。」",
    "T13n0397_033:0229a17": "時魔波旬復以偈答：",
    "T13n0397_033:0229a18": "「我見瞿曇大神力，　　是故生惱而狂行，",
    "T13n0397_033:0229a19": "內心躁動無安所，　　愁熱逼切及眷屬，",
    "T13n0397_033:0229a20": "覩見如來無邊身，　　悉受一切娑婆界，",
    "T13n0397_033:0229a21": "令我境界悉空虛，　　是故我今生愁惱。",
    "T13n0397_033:0229a22": "十方所有諸聖人，　　悉來集會此世界，",
    "T13n0397_033:0229a23": "大設供養供養佛，　　是故令我生愁惱。",
    "T13n0397_033:0229a24": "瞻覩如來大神力，　　及見眷屬歸依佛，",
    "T13n0397_033:0229a25": "我今獨行無伴侶，　　是故令我生愁惱。」",
    "T13n0397_033:0229a26": "爾時，大臣復說偈言：",
    "T13n0397_033:0229a27": "「我今多有諸眷屬，　　其心弊惡具器甲，",
    "T13n0397_033:0229a28": "力能破壞如來身，　　及能毀壞大神力。」",
    "T13n0397_033:0229a29": "時魔波旬復說偈言：",
    "T13n0397_033:0229b01": "「我今眷屬深畏佛，　　云何能壞神通力？",
    "T13n0397_033:0229b02": "若欲生心毀壞時，　　則自見身被五縛。」",
    "T13n0397_033:0229b03": "是時大臣復說偈言：",
    "T13n0397_033:0229b04": "「如其怨敵勢力大，　　當詐現親則可壞，",
    "T13n0397_033:0229b05": "若知瞿曇有大力，　　先當詐現親厚心。」",
    "T13n0397_033:0229b06": "時魔波旬復說偈言：",
    "T13n0397_033:0229b07": "「我若詐現親厚心，　　為欲毀壞瞿曇身，",
    "T13n0397_033:0229b08": "即現頸下繫死屍，　　為一切人所呵責。」",
    "T13n0397_033:0229b09": "是時大臣復說偈言：",
    "T13n0397_033:0229b10": "「一切欲有是魔界，　　所有人天屬如來，",
    "T13n0397_033:0229b11": "願王切勅惡龍王，　　是能破壞瞿曇身。」",
    "T13n0397_033:0229b12": "時魔波旬復說偈言。",
    "T13n0397_033:0229b13": "「若汝審知龍有力，　　我已失心汝自約，",
    "T13n0397_033:0229b14": "若實能壞瞿曇者，　　我還得土及本心。」",
    "T13n0397_033:0229b15": "爾時，大臣即便宣告諸惡龍王：「汝當為我壞",
    "T13n0397_033:0229b16": "瞿曇身。」時諸惡龍將欲飛空而不能動，即語",
    "T13n0397_033:0229b17": "大臣：「敬奉來命欲往毀壞，適生此心便不得",
    "T13n0397_033:0229b18": "去。」爾時，大臣即生怖畏，作如是念：「我若今",
    "T13n0397_033:0229b19": "者現魔大力，令諸惡龍心生瞋恚，以瞋恚故",
    "T13n0397_033:0229b20": "則能毀壞瞿曇之身。」爾時，龍宮有化死屍充",
    "T13n0397_033:0229b21": "滿側塞，諸龍見已，自於宮室心不甘樂，作",
    "T13n0397_033:0229b22": "是念言：「是誰化作此死屍耶？」雖復思惟莫知",
    "T13n0397_033:0229b23": "誰為。爾時，一切四天下中諸大龍王，及其男",
    "T13n0397_033:0229b24": "女、大小、眷屬，即出宮室至佉羅坻山，其山平",
    "T13n0397_033:0229b25": "坦廣縱正等四萬由旬，皆是先聖所遊居處",
    "T13n0397_033:0229b26": "七寶具成，乃至難陀婆難陀王，亦捨住處",
    "T13n0397_033:0229b27": "至此山中。四大海中所有龍王，及其眷屬無",
    "T13n0397_033:0229b28": "量無邊，伊羅跋龍王、善住龍王、龜龍王、阿",
    "T13n0397_033:0229b29": "那婆達多龍王、目真隣陀龍王、德海龍王、",
    "T13n0397_033:0229c01": "水德龍王、舍德龍王、樂德龍王、阿波那羅",
    "T13n0397_033:0229c02": "龍王、山德龍王、牛德龍王、伊羅跋多龍王、長",
    "T13n0397_033:0229c03": "臂龍王、長髮龍王、淨龍王、迦羯羅龍王、水",
    "T13n0397_033:0229c04": "㵱龍王、黑髮龍王、金色龍王、舍拘龍王、念",
    "T13n0397_033:0229c05": "彌龍王、象龍王、利牙龍王、有行龍王、疑網",
    "T13n0397_033:0229c06": "龍王、長面龍王、赤眼龍王、樂見龍王，如是",
    "T13n0397_033:0229c07": "等閻浮提土所有龍王，其數八萬并其眷屬，",
    "T13n0397_033:0229c08": "乃至四萬四千國土所有龍王，皆至佉羅坻",
    "T13n0397_033:0229c09": "山。北欝單越有二龍王：一名、無遍；二名、金身。",
    "T13n0397_033:0229c10": "是二龍王，與無量眾及四萬四千國土龍王，",
    "T13n0397_033:0229c11": "亦至此山。東弗婆提有二龍王：一名、為月；二",
    "T13n0397_033:0229c12": "名、婆私吒。是二龍王，與無量眾生及四萬四",
    "T13n0397_033:0229c13": "千國土龍王，至此山中。西瞿耶尼有二龍王：",
    "T13n0397_033:0229c14": "一名、寶髮；二名、光髮，及四萬四千國土龍王",
    "T13n0397_033:0229c15": "至此山中，及四天下四生龍王，并其眷屬亦",
    "T13n0397_033:0229c16": "至此山。是諸龍王其身皆如四寸藥根，以瞋",
    "T13n0397_033:0229c17": "恚故身如須彌。時魔波旬，見如是等諸龍王",
    "T13n0397_033:0229c18": "已，告其眷屬：「諦聽，諦聽！以我力故令如是",
    "T13n0397_033:0229c19": "龍從宮室出，至彼大山悉失勢力，不能毀壞",
    "T13n0397_033:0229c20": "瞿曇沙門。」",
    "T13n0397_033:0229c21": "大方等大集經卷第三十三",
    "T13n0397_033:0229c22": "爾時，復有大臣名曰戒梯，即白魔言：「大",
    "T13n0397_033:0229c23": "王！如是龍王為欲破壞釋迦身故集會一",
    "T13n0397_033:0229c24": "處，各作是念：『我今當以何等方便，壞瞿曇",
    "T13n0397_033:0229c25": "身？』」波旬答言：「我有是事。若審，汝當往看。」",
    "T13n0397_033:0229c26": "爾時，大臣與百千萬眾生，欲往彼山。爾時，",
    "T13n0397_033:0229c27": "如來從禪定起，坐於一面示現常身。大臣",
    "T13n0397_033:0229c28": "既見如來常身在摩伽陀國，見已，即作是",
    "T13n0397_033:0229c29": "念：「瞿曇沙門退失神通，將不於我生怖畏",
    "T13n0397_033:0230a01": "耶？欲於我所生大惡乎？我應先至彼瞿曇",
    "T13n0397_033:0230a02": "所，與共談論。」爾時，大臣即與大眾往至佛",
    "T13n0397_033:0230a03": "所，而說偈言：",
    "T13n0397_033:0230a04": "「汝身未度生死海，　　云何當能度眾生，",
    "T13n0397_033:0230a05": "瞿曇勿誑諸眾生，　　說言當得大涅槃。」",
    "T13n0397_033:0230a06": "爾時，如來復以偈答：",
    "T13n0397_033:0230a07": "「我已得度生死海，　　亦得永脫一切有，",
    "T13n0397_033:0230a08": "我以慈悲因緣故，　　說言眾生當涅槃。",
    "T13n0397_033:0230a09": "汝已於昔無量世，　　發起無上菩提心，",
    "T13n0397_033:0230a10": "已曾供養無量數，　　百千巨億諸世尊。",
    "T13n0397_033:0230a11": "汝今定當得佛道，　　云何言我誑眾生？",
    "T13n0397_033:0230a12": "我今施汝大念力，　　便可至心觀本身。」",
    "T13n0397_033:0230a13": "爾時，大臣聞是偈已，即自觀察過去本身，",
    "T13n0397_033:0230a14": "了了明見發菩提心，供養無量無邊諸佛。",
    "T13n0397_033:0230a15": "見已，即時心大慚愧，於如來前頭面著地，",
    "T13n0397_033:0230a16": "懺悔作禮，白佛言：「世尊！我今已憶無量世",
    "T13n0397_033:0230a17": "中發菩提心，已曾供養無量億佛，於諸佛",
    "T13n0397_033:0230a18": "所聽受妙法，已得修行六波羅蜜。「世尊！迦",
    "T13n0397_033:0230a19": "葉佛時有一比丘說聲聞乘，我不思惟，便",
    "T13n0397_033:0230a20": "言：『是語非是佛語，魔之所說。』是人已發菩",
    "T13n0397_033:0230a21": "提之心行菩薩道，以是因緣，迦葉如來不",
    "T13n0397_033:0230a22": "授我記，我因是事生於魔界，受是身來，",
    "T13n0397_033:0230a23": "已經五萬七千億歲。世尊！我寧以是過去",
    "T13n0397_033:0230a24": "等身受地獄苦，終不退於菩提之心。」佛言：",
    "T13n0397_033:0230a25": "「大臣！善哉，善哉！若人以金如須彌山并七",
    "T13n0397_033:0230a26": "寶物，於無量世供養於佛，其福不如發菩",
    "T13n0397_033:0230a27": "提心。何以故？發是心者，乃是供養十方諸",
    "T13n0397_033:0230a28": "佛。」爾時，戒梯菩薩即於座上得如法忍，從",
    "T13n0397_033:0230a29": "坐而起頭面作禮，繞佛三匝，以身上衣供",
    "T13n0397_033:0230b01": "養於佛，乃至四萬四千大眾亦復如是。時",
    "T13n0397_033:0230b02": "魔波旬見其大臣及其眷屬已歸依佛，心",
    "T13n0397_033:0230b03": "生苦惱，牢閉門戶却坐一面。爾時，世尊即",
    "T13n0397_033:0230b04": "為大眾說三種慈：所謂生緣、法緣、無緣，如",
    "T13n0397_033:0230b05": "虛空目中之所宣說。爾時，一切諸天、龍王，",
    "T13n0397_033:0230b06": "悉皆集會佉羅坻山先聖住處，欲動不能",
    "T13n0397_033:0230b07": "欲行亦然，欲現大身而復不能，尋向難陀",
    "T13n0397_033:0230b08": "婆難陀王而作是言：「大王！先者所作臭穢",
    "T13n0397_033:0230b09": "死屍，皆是波旬之所為也。是故令我悉來",
    "T13n0397_033:0230b10": "至此受是小身。若能歸依魔波旬者，可得",
    "T13n0397_033:0230b11": "解脫。」爾時，伊羅跋羅龍王言：「魔王今者喪",
    "T13n0397_033:0230b12": "失本心及其神足，云何當能救濟汝等？」爾",
    "T13n0397_033:0230b13": "時，龍王或有歸依四天王者，或有歸依忉",
    "T13n0397_033:0230b14": "利天，或焰摩天，或兜術天，或化樂天，或他化",
    "T13n0397_033:0230b15": "自在天，或梵天等。爾時，海龍王即作是言：",
    "T13n0397_033:0230b16": "「汝等不見釋迦如來，一切賢聖人天雜類",
    "T13n0397_033:0230b17": "大設供養而歸依耶？」爾時，或有龍王歸依",
    "T13n0397_033:0230b18": "那茶仙人，或馬藏仙人，或歸廣仙人，或光",
    "T13n0397_033:0230b19": "味仙人，或跋伽婆仙人，歸依如是等五種",
    "T13n0397_033:0230b20": "仙人。是五仙人悉得五通住於雪山，悉在",
    "T13n0397_033:0230b21": "光味大仙人所聽受正法。光味菩薩，亦以",
    "T13n0397_033:0230b22": "種種無量讚歎，讚歎如來。爾時，仙人悉聞",
    "T13n0397_033:0230b23": "一切龍王音聲。聞已，即白光味仙人：「頗聞",
    "T13n0397_033:0230b24": "諸龍哭聲不耶？」答言：「已聞。」「大士！唯願往彼",
    "T13n0397_033:0230b25": "救濟其苦。」光味答言：「汝等可往，我不得去。",
    "T13n0397_033:0230b26": "所以者何？今有大天欲得聞受無緣慈故。」",
    "T13n0397_033:0230b27": "時四仙人禮拜光味，往佉羅坻山而救濟",
    "T13n0397_033:0230b28": "之。諸龍見已，即各舉聲求哀求救。仙人",
    "T13n0397_033:0230b29": "答言：「我不能救，彼雪山中有一菩薩名曰",
    "T13n0397_033:0230c01": "光味，彼能救拔，吾等不能，汝當一心求哀",
    "T13n0397_033:0230c02": "作禮。」時諸龍王各自同聲向彼作禮。爾時，",
    "T13n0397_033:0230c03": "光味聞是聲已，與無量諸天大眾至佉羅",
    "T13n0397_033:0230c04": "坻山。龍王見已，頭面作禮：「唯願大士救我",
    "T13n0397_033:0230c05": "等苦。」爾時，光味菩薩知時已到，欲說星宿。",
    "T13n0397_033:0230c06": "爾時，大海龍王白光味菩薩言：「大士！是",
    "T13n0397_033:0230c07": "星宿者，誰之所說？誰作大星？誰作小星？",
    "T13n0397_033:0230c08": "誰作日月？何日之中？何星在先？云何滿",
    "T13n0397_033:0230c09": "月？云何為時？如是星宿繫屬何天？性是",
    "T13n0397_033:0230c10": "何等？何輕何重？何善何惡？何食何施？誰",
    "T13n0397_033:0230c11": "造此晝？誰作此夜？影有幾步，名曰為轉？",
    "T13n0397_033:0230c12": "云何南轉？云何北轉？大士！汝於諸仙最",
    "T13n0397_033:0230c13": "為第一，唯願具足分別解說。」爾時，光味菩",
    "T13n0397_033:0230c14": "薩告諸龍王：「大王！先過去世賢劫之初，",
    "T13n0397_033:0230c15": "旃陀延城，其城有王名無量淨，正法治",
    "T13n0397_033:0230c16": "國，不貪欲樂常樂寂靜才智聰達。王有夫",
    "T13n0397_033:0230c17": "人，欲心發動與王遊行，在一林中貪心",
    "T13n0397_033:0230c18": "視王，即便姙身。是時，夫人時滿即生其兒，",
    "T13n0397_033:0230c19": "頭耳項眼脣口悉皆似驢，餘分似人。其母",
    "T13n0397_033:0230c20": "見已，即生怖畏，擲之廁中。身未至地，是時",
    "T13n0397_033:0230c21": "驢鬼於空接取，往雪山之中，瞻看哺養",
    "T13n0397_033:0230c22": "猶如生子。時雪山之中有甘美藥，驢鬼採",
    "T13n0397_033:0230c23": "取以食是兒，是兒食已身則轉異，有大光",
    "T13n0397_033:0230c24": "明，福相具足智慧慈悲。以是因緣，諸天禮",
    "T13n0397_033:0230c25": "拜供養讚歎，為是兒故。於雪山中有諸種",
    "T13n0397_033:0230c26": "種藥草果蓏，餘相悉轉唯脣似驢，是故名",
    "T13n0397_033:0230c27": "為驢脣仙人，於六萬年受持禁戒常翹一",
    "T13n0397_033:0230c28": "足。一切梵天、魔天、帝釋，大設供養而供",
    "T13n0397_033:0230c29": "養之，皆悉合掌，白驢脣仙人：『欲求何願？",
    "T13n0397_033:0231a01": "唯願語之，若我力能，我當施汝。』仙人答言：",
    "T13n0397_033:0231a02": "『我今欲得了知星宿，為眾人故心生憐愍。』",
    "T13n0397_033:0231a03": "一切天言：『若為憐愍一切眾生，欲得知者，",
    "T13n0397_033:0231a04": "願當說之。』仙人言：『梵天！我實不解最初",
    "T13n0397_033:0231a05": "宿。』」說是星時，諸大龍王，於光味菩薩心",
    "T13n0397_033:0231a06": "生歡喜。爾時，光味菩薩為諸龍王出微妙",
    "T13n0397_033:0231a07": "音讚歎三寶，又作是言：「我今真實不能救",
    "T13n0397_033:0231a08": "拔汝等苦惱，唯有如來釋迦之尊乃能救",
    "T13n0397_033:0231a09": "之。釋迦如來為欲調伏諸眾生故，於無量",
    "T13n0397_033:0231a10": "世能捨所珍，修習慈悲為救苦惱。」爾時，一",
    "T13n0397_033:0231a11": "切龍王、男女、大小至心念佛讚歎歸依：「南",
    "T13n0397_033:0231a12": "無世尊於眾生中最為殊勝，一切法中心",
    "T13n0397_033:0231a13": "得自在，於諸法海已到彼岸，能救一切眾",
    "T13n0397_033:0231a14": "生苦惱，施其安樂平等無二。憐愍一切能",
    "T13n0397_033:0231a15": "示正道惠施正眼，一切天、龍之所供養，能",
    "T13n0397_033:0231a16": "受一切十方世界所有人天微妙供具。世",
    "T13n0397_033:0231a17": "尊！我今多受無量苦惱，唯願慈悲少垂救",
    "T13n0397_033:0231a18": "拔。」是諸龍王心念佛已，尋自見身如先無",
    "T13n0397_033:0231a19": "異。時光味菩薩語諸龍王：「如來功德不可",
    "T13n0397_033:0231a20": "思議，為眾生故於無量世修行具足六波",
    "T13n0397_033:0231a21": "羅蜜，說三慈悲調伏眾生，說一切法無我",
    "T13n0397_033:0231a22": "無作，說陰入界四大煩惱，說煩惱性及眾",
    "T13n0397_033:0231a23": "生性，說一切法無性無相、無礙無作無垢",
    "T13n0397_033:0231a24": "無淨、無明無暗無取無捨、無行無住無一",
    "T13n0397_033:0231a25": "無二，陰入界等及以四大亦復如是，名第",
    "T13n0397_033:0231a26": "一義空。是故如來能調眾生為無上尊，是",
    "T13n0397_033:0231a27": "故如來能拔汝等無量苦惱。」",
    "T13n0397_033:0231a28": "日密分中救龍品第六",
    "T13n0397_033:0231a29": "爾時，世尊告光味菩薩：「善男子！汝今欲聞",
    "T13n0397_033:0231b01": "諸龍業不？」光味菩薩白佛言：「世尊！今正",
    "T13n0397_033:0231b02": "是時，唯願演說。」佛言：「善哉，善哉！善男子！至",
    "T13n0397_033:0231b03": "心諦聽，當為汝說。」爾時，一切天人以好香",
    "T13n0397_033:0231b04": "華、妓樂、旛蓋供養於佛。爾時，世尊與欲色",
    "T13n0397_033:0231b05": "界一切諸天、無量聲聞及菩薩眾，從摩伽",
    "T13n0397_033:0231b06": "陀國趣須彌山。爾時，梵天設七寶座以待",
    "T13n0397_033:0231b07": "如來，復有造作七寶街道。是時，梵王作",
    "T13n0397_033:0231b08": "如是言：「唯願如來經涉此路，坐我座上。」爾",
    "T13n0397_033:0231b09": "時，他化自在天復以閻浮檀那寶造床及",
    "T13n0397_033:0231b10": "道，亦言：「如來願行此路坐我座上。」爾時，",
    "T13n0397_033:0231b11": "化樂諸天復以天金造床及道，亦言：「如來",
    "T13n0397_033:0231b12": "願行此道坐我金床。」爾時，刪兜術陀天復",
    "T13n0397_033:0231b13": "以天銀造床及道，亦言：「如來願行此道坐",
    "T13n0397_033:0231b14": "我銀床。」時夜摩天復以瑠璃造床及道，亦",
    "T13n0397_033:0231b15": "言：「如來願行此道坐瑠璃床。」時忉利天復",
    "T13n0397_033:0231b16": "以真珠造床及道，亦言：「如來願行此道坐",
    "T13n0397_033:0231b17": "真珠座。」時四天王復以瑪瑙造床及道，亦",
    "T13n0397_033:0231b18": "言：「如來願行此道坐瑪瑙床。」時四阿脩羅",
    "T13n0397_033:0231b19": "復以栴檀造床及道，亦言：「如來願行此道",
    "T13n0397_033:0231b20": "坐栴檀座。」爾時，世尊心憐愍故，化作佛像",
    "T13n0397_033:0231b21": "遍行六道，遍坐六座。以如來真身，處在",
    "T13n0397_033:0231b22": "梵王所設道座，一一化像皆有無量聲聞",
    "T13n0397_033:0231b23": "菩薩，以為眷屬；一一化像所有光明，猶",
    "T13n0397_033:0231b24": "如無量日月光明。是諸龍王見化像已，心",
    "T13n0397_033:0231b25": "生恭敬各作是言：「今須彌山乃至如是千",
    "T13n0397_033:0231b26": "日月耶？」難陀婆難陀言：「如來世尊與無",
    "T13n0397_033:0231b27": "量梵天趣須彌山，是其光明，非日月也。汝",
    "T13n0397_033:0231b28": "等若欲得解脫者，應當至心專念如來。如",
    "T13n0397_033:0231b29": "來世尊已壞無明，是故今有如是光明。」阿",
    "T13n0397_033:0231c01": "那婆達多龍王言：「是光明者，是魔所有，非",
    "T13n0397_033:0231c02": "佛光也。何以故？一切欲界屬魔波旬故，",
    "T13n0397_033:0231c03": "是魔波旬能作是惡。波旬今者憐愍故，能",
    "T13n0397_033:0231c04": "救如是諸龍王苦。」或有說言：「如此乃是化",
    "T13n0397_033:0231c05": "自在天、化樂天、兜率陀天、夜摩天、忉利",
    "T13n0397_033:0231c06": "天、四天王等，以憐愍故能救如是諸龍王",
    "T13n0397_033:0231c07": "苦。」善住龍王言：「是光明者，即是光味菩",
    "T13n0397_033:0231c08": "薩光明，以憐愍故救諸龍王苦。」寶髻龍王",
    "T13n0397_033:0231c09": "言：「是光明者，乃是出家剃除鬚髮大德人",
    "T13n0397_033:0231c10": "光，以憐愍故救諸龍王苦。」海龍王言：「是",
    "T13n0397_033:0231c11": "光明者，是如來光。何以故？以憐愍故，如來",
    "T13n0397_033:0231c12": "世尊於諸眾生修一子想，能救眾生一切",
    "T13n0397_033:0231c13": "苦惱，於無量世修行具足六波羅蜜，唯為",
    "T13n0397_033:0231c14": "救濟一切眾生無量苦惱。是故一切欲色",
    "T13n0397_033:0231c15": "界天設大供具而供養之。」爾時，世尊告帝",
    "T13n0397_033:0231c16": "釋言：「憍尸迦！如我遊此娑婆世界為化眾",
    "T13n0397_033:0231c17": "生，如汝在於三十三天為度諸天。」憍尸迦",
    "T13n0397_033:0231c18": "言：「世尊！我今未有無邊之智，云何說我",
    "T13n0397_033:0231c19": "能化諸天？世尊！是須彌山有無量天、無",
    "T13n0397_033:0231c20": "量梵天、無量鬼神、無量乾闥婆、無量緊",
    "T13n0397_033:0231c21": "那羅、無量迦樓羅、無量阿脩羅、無量摩",
    "T13n0397_033:0231c22": "睺羅伽、無量諸龍、無量大仙、無量聖人。",
    "T13n0397_033:0231c23": "唯願如來以憐愍心化度如是無量眾生。」",
    "T13n0397_033:0231c24": "爾時，世尊熙怡微笑，無量色光從其口出，",
    "T13n0397_033:0231c25": "青、黃、赤白、玻瓈、雜色，遍照十方幽冥之處，",
    "T13n0397_033:0231c26": "勝無量億梵天光明、無量億數釋天日月，",
    "T13n0397_033:0231c27": "能壞一切諸惡魔業。爾時，世尊告帝釋言：「憍",
    "T13n0397_033:0231c28": "尸迦！娑婆世界所有諸山須彌為最，我亦",
    "T13n0397_033:0231c29": "如是，於諸眾生最為第一。」爾時，一切龍王",
    "T13n0397_033:0232a01": "聞是語已，各白佛言：「世尊！唯願憐愍救我",
    "T13n0397_033:0232a02": "等苦。」佛言：「諸善男子！汝等先當至心念",
    "T13n0397_033:0232a03": "佛，我當救之。」爾時，世尊告憍陳如，其音",
    "T13n0397_033:0232a04": "遍聞十方世界：「憍陳如！一切諸法悉皆無",
    "T13n0397_033:0232a05": "常，一切諸法生住無常。何以故？生因緣",
    "T13n0397_033:0232a06": "故。一切因緣生法，即是苦也。若法生時",
    "T13n0397_033:0232a07": "即是苦，即是癰瘡，即是有支，即是生老，",
    "T13n0397_033:0232a08": "即是生滅。「憍陳如！眼即無常。若眼生者",
    "T13n0397_033:0232a09": "即是苦，即是癰瘡，即是有支，即是生老，",
    "T13n0397_033:0232a10": "即是生滅，乃至意亦如是。「憍陳如！若眼",
    "T13n0397_033:0232a11": "滅者，即是生老病死等滅，即是一切有支",
    "T13n0397_033:0232a12": "滅，乃至意亦如是。眾生不知眼之生滅，",
    "T13n0397_033:0232a13": "是故流轉在五道中，如來為斷眼生滅故",
    "T13n0397_033:0232a14": "而演說法，亦為說苦、斷苦行法。是故如",
    "T13n0397_033:0232a15": "來是梵中大梵、天中大天、象中大象；是",
    "T13n0397_033:0232a16": "沙門中大沙門、婆羅門中大婆羅門、慈中",
    "T13n0397_033:0232a17": "大慈、悲中大悲，無上之尊為大丈夫，已到",
    "T13n0397_033:0232a18": "生死大海彼岸，最大福田無勝施主，其心",
    "T13n0397_033:0232a19": "平等為大法王，持大禁戒無上精進，善修",
    "T13n0397_033:0232a20": "梵行了知正道，為大導師通達餘業。「憍陳",
    "T13n0397_033:0232a21": "如！善知眼之生滅因緣故名如來，不了知",
    "T13n0397_033:0232a22": "故名為凡夫。云何不知名為凡夫？「憍陳如！",
    "T13n0397_033:0232a23": "一切眾生皆說有我，是故不見眼生滅相，",
    "T13n0397_033:0232a24": "輪轉五道。「憍陳如！有諸外道，說言見者",
    "T13n0397_033:0232a25": "名之為我，乃至知者是我。眼者，即是我之",
    "T13n0397_033:0232a26": "因緣，乃至意者亦復如是。「憍陳如！諸外",
    "T13n0397_033:0232a27": "道說眼喻於向，我者喻見，若如是者是名",
    "T13n0397_033:0232a28": "顛倒。何以故？所言見者即是和合，於和",
    "T13n0397_033:0232a29": "合中而生我想，是故顛倒。若言向喻於眼、",
    "T13n0397_033:0232b01": "見喻我者，是義不然。何以故？向中見者，",
    "T13n0397_033:0232b02": "亦見亦聞，亦識亦觸。眼不如是，是故見者",
    "T13n0397_033:0232b03": "不得名我，向雖久故見猶明了，眼若久故",
    "T13n0397_033:0232b04": "不得如是。我者名常，若我見聞我則無常，",
    "T13n0397_033:0232b05": "若無常者云何說我？「憍陳如！眾生以是顛",
    "T13n0397_033:0232b06": "倒因緣不見四諦，如來了是顛倒相故，名",
    "T13n0397_033:0232b07": "為正智，我者即是如來。若有能知如來我",
    "T13n0397_033:0232b08": "者，是人則能壞顛倒相。若壞顛倒則破魔",
    "T13n0397_033:0232b09": "業，若破魔業，是人則能救拔諸龍。憍陳",
    "T13n0397_033:0232b10": "如！是故我今能救諸龍。」"
}