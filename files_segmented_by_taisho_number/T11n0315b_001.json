{
    "T11n0315b_001:0777b11": "佛說普門品經",
    "T11n0315b_001:0777b13": "西晉竺法護譯",
    "T11n0315b_001:0777b14": "聞如是：一時佛遊王舍城靈鷲山，與大比",
    "T11n0315b_001:0777b15": "丘眾比丘八百，菩薩四萬二千——得諸總持，",
    "T11n0315b_001:0777b16": "神通已達，聖智弘暢，辯才無礙，三昧已定，",
    "T11n0315b_001:0777b17": "無所不博。時有菩薩名離垢藏，與九萬二",
    "T11n0315b_001:0777b18": "千菩薩，從普華如來國——其世界名淨行——遊",
    "T11n0315b_001:0777b19": "詣忍界靈鷲山。世尊遙見離垢藏菩薩與無",
    "T11n0315b_001:0777b20": "數千大士眷屬圍遶遊步虛空，佛心念曰：",
    "T11n0315b_001:0777b21": "「斯離垢藏，間別由路，遠步諸國，宣普華如",
    "T11n0315b_001:0777b22": "來、至真、等正覺命，來受普門品，今當聚會",
    "T11n0315b_001:0777b23": "諸菩薩眾。」于時大聖即如其像，顯揚言教",
    "T11n0315b_001:0777b24": "示現感應，令無央數無限世界諸菩薩眾",
    "T11n0315b_001:0777b25": "尋時悉來，至斯忍土，詣靈鷲山。行到佛所，",
    "T11n0315b_001:0777b26": "稽首足下，却住一面。靈鷲山中諸菩薩眾，",
    "T11n0315b_001:0777b27": "閑居宴者，悉來集會，禮畢却坐。離垢藏菩",
    "T11n0315b_001:0777b28": "薩，應時化作七寶蓮華，其葉有千，持詣能",
    "T11n0315b_001:0777b29": "仁如來、至真、等正覺，稽首奉上。啟曰：「普華",
    "T11n0315b_001:0777c01": "如來、至真、等正覺，淨行世界聖尊，敬問無",
    "T11n0315b_001:0777c02": "量：『遊步康強，力勢輕履，起居安隱，多所救",
    "T11n0315b_001:0777c03": "濟。』今見遣來，宣承敬詣，啟受普門不可思議",
    "T11n0315b_001:0777c04": "清淨之品，為開士說。」時離垢藏菩薩大士問",
    "T11n0315b_001:0777c05": "訊，問訊畢退，在虛空結跏趺坐，與諸開士",
    "T11n0315b_001:0777c06": "坐寶蓮華。爾時溥首童真於會中起，更整",
    "T11n0315b_001:0777c07": "衣服，偏袒右肩，長跪叉手，而白佛言：「善哉，",
    "T11n0315b_001:0777c08": "世尊！願說普門不可思議道品法源，為諸菩",
    "T11n0315b_001:0777c09": "薩分別演之！憶念往古過去久遠世時，從",
    "T11n0315b_001:0777c10": "普門如來、至真、等正覺，聞斯經典，興立八",
    "T11n0315b_001:0777c11": "十四萬百千億垓三昧，久逮七十七億百",
    "T11n0315b_001:0777c12": "千諸垓總持門行。唯願，世尊！愍諸菩薩，重",
    "T11n0315b_001:0777c13": "宣揚之。」佛告溥首童真：「諦聽！善思念之！」答",
    "T11n0315b_001:0777c14": "曰：「唯然，世尊！願樂欲聞。」溥首與諸菩薩受",
    "T11n0315b_001:0777c15": "教而聽。佛告溥首：「若有菩薩，欲學普門所",
    "T11n0315b_001:0777c16": "入之法等意分別，遊入於色等意分別，遊入",
    "T11n0315b_001:0777c17": "音聲等意分別，遊入臭香等意分別，遊入",
    "T11n0315b_001:0777c18": "眾味等意分別，遊入細滑等意分別，遊入",
    "T11n0315b_001:0777c19": "心性等意分別，遊入女人等意分別，遊入",
    "T11n0315b_001:0777c20": "男子等意分別，遊入童女等意分別，遊入",
    "T11n0315b_001:0777c21": "童子等意分別，遊入諸天等意分別，遊入",
    "T11n0315b_001:0777c22": "諸龍等意分別，遊入鬼神等意分別，遊揵",
    "T11n0315b_001:0777c23": "沓和等意分別，遊阿須倫等意分別，遊迦",
    "T11n0315b_001:0777c24": "樓羅等意分別，遊真陀羅等意分別，遊摩",
    "T11n0315b_001:0777c25": "休勒等意分別，遊入地獄等意分別，遊入",
    "T11n0315b_001:0777c26": "餓鬼等意分別，遊入畜生等意分別，遊入",
    "T11n0315b_001:0777c27": "貪婬等意分別，遊入瞋怒等意分別，遊入",
    "T11n0315b_001:0777c28": "愚癡等意分別，遊諸不善等意分別，遊諸",
    "T11n0315b_001:0777c29": "德本等意分別，遊諸有為等意分別，遊諸",
    "T11n0315b_001:0778a01": "無為等意分別。溥首！諸開士所可周遊，一",
    "T11n0315b_001:0778a02": "切悉備，遊居平等，具足至道，是為學入普",
    "T11n0315b_001:0778a03": "門定法。」佛告溥首童真：「何謂菩薩等意分",
    "T11n0315b_001:0778a04": "別遊入於色？曉了解色，如水之沫而不可",
    "T11n0315b_001:0778a05": "得，不可護持，無有堅固，則為等意觀無有",
    "T11n0315b_001:0778a06": "色；是謂菩薩等遊於色。」又告溥首：「何謂菩",
    "T11n0315b_001:0778a07": "薩等意分別遊入音聲？如人呼聲，而有響",
    "T11n0315b_001:0778a08": "應，尋即消滅，則無形像不知所生。一切無",
    "T11n0315b_001:0778a09": "有若干之事，而無差特，亦無有相，已了無",
    "T11n0315b_001:0778a10": "相，人所言者虛無無實，已曉諸音，深山響",
    "T11n0315b_001:0778a11": "報，則乃等觀；是為等觀遊入諸音聲。」又告",
    "T11n0315b_001:0778a12": "溥首：「何謂菩薩等意分別遊入臭香？周遊",
    "T11n0315b_001:0778a13": "往返百億劫數，鼻之所嗅而無有厭，如大",
    "T11n0315b_001:0778a14": "海淵無有充滿，其香之像而不可獲，為虛",
    "T11n0315b_001:0778a15": "偽法無有真諦，設求審誠無合會處，斯無",
    "T11n0315b_001:0778a16": "所有而不可持。鼻處無實，慌惚若空，如幻",
    "T11n0315b_001:0778a17": "士化，假使分明，則為等觀遊入嗅香。」又告",
    "T11n0315b_001:0778a18": "溥首：「何謂菩薩等意分別遊入眾味？至於",
    "T11n0315b_001:0778a19": "喉咽，不知醎味，亦無不味，從因緣別，其舌",
    "T11n0315b_001:0778a20": "所甘，猶緣會合，曉覺無念，則為等觀遊入",
    "T11n0315b_001:0778a21": "眾味。」又告溥首：「何謂菩薩等意分別遊入",
    "T11n0315b_001:0778a22": "細滑？其細滑者，志有所存，緣求服之，其柔",
    "T11n0315b_001:0778a23": "軟者而不可得。已覩斯緣，細滑[革*卬][革*亢]無所",
    "T11n0315b_001:0778a24": "適住，計于細滑，則無有成，亦無所有所依。",
    "T11n0315b_001:0778a25": "因著被服乃有所倚，斯為等觀遊入細滑。」",
    "T11n0315b_001:0778a26": "又告溥首：「何謂菩薩等意分別遊入心法？",
    "T11n0315b_001:0778a27": "假三界人悉令集會，立在一處，使求執心，",
    "T11n0315b_001:0778a28": "莫知所在。不見形像，亦無猶豫，亦無合散，",
    "T11n0315b_001:0778a29": "不知所住，現若干色，於內無處，處無所住，",
    "T11n0315b_001:0778b01": "如幻士化，虛而不實，則為等觀遊入心法。」",
    "T11n0315b_001:0778b02": "又告溥首：「何謂菩薩等意分別遊入女人？",
    "T11n0315b_001:0778b03": "察于四大，則無女人，識癡惑者，迷於愛欲，",
    "T11n0315b_001:0778b04": "荒于虛無。計女人者，猶如幻士化現女像，",
    "T11n0315b_001:0778b05": "因彼所行，從其所樂，女人如幻，起色欲意。",
    "T11n0315b_001:0778b06": "彼無有女，癡者惑之。能別如斯，諸女無相，",
    "T11n0315b_001:0778b07": "解脫平等，而現女色，則為等觀遊入女人。」",
    "T11n0315b_001:0778b08": "又告溥首：「何謂菩薩等意分別遊入男子？",
    "T11n0315b_001:0778b09": "如令男子等自發意，吾為雄夫，興念斯為",
    "T11n0315b_001:0778b10": "女人，欲心無色，無實可獲，不見女像，等惟",
    "T11n0315b_001:0778b11": "諸色，發起女想。設所思想，斯男斯女，等如",
    "T11n0315b_001:0778b12": "野馬、水月，則無男女。了男無形，虛偽而立，",
    "T11n0315b_001:0778b13": "已能平等，則能現女，則為等觀遊入男子。」",
    "T11n0315b_001:0778b14": "又告溥首：「何謂菩薩等意分別遊入童男？",
    "T11n0315b_001:0778b15": "若如樹木，設無有芽則無根莖，設無根莖",
    "T11n0315b_001:0778b16": "則無華實，設無女人則無童子。緣號童子，",
    "T11n0315b_001:0778b17": "想於無知，覺女無生，不有子性，解一切無，",
    "T11n0315b_001:0778b18": "則為等觀遊入童子。」又告溥首：「何謂菩薩",
    "T11n0315b_001:0778b19": "等意分別遊入童女？如彼拔樹，根終不生，",
    "T11n0315b_001:0778b20": "其明智者不於求果，醜達別誼，曉發一切",
    "T11n0315b_001:0778b21": "勇猛無想，枯竭眾流，斯為童女。了女如此，",
    "T11n0315b_001:0778b22": "所現平等，則為等觀遊入童女。」又告溥首：",
    "T11n0315b_001:0778b23": "「何謂菩薩等意分別遊入諸天？諸天嚴淨，功",
    "T11n0315b_001:0778b24": "德自然，其意鮮潔，宮殿綺飾，無造立者，心",
    "T11n0315b_001:0778b25": "樹妙華，無下種者，福苶幻化，生無思議，淨",
    "T11n0315b_001:0778b26": "光流離滅度淨，了天虛偽成立慌惚，勝說",
    "T11n0315b_001:0778b27": "平等現諸天像，是為菩薩遊入諸天。」又告",
    "T11n0315b_001:0778b28": "溥首：「何為菩薩等意分別遊入諸龍？見無",
    "T11n0315b_001:0778b29": "求生，興雲七日，雨所霑潤，不在內外，遍閻",
    "T11n0315b_001:0778c01": "浮提漸歸大海，所滿水所由來，眾生如是",
    "T11n0315b_001:0778c02": "學若干緣，現種種罪福，自然眾生無所有，",
    "T11n0315b_001:0778c03": "愚冥之人以虛為實，覩龍平等，是為菩",
    "T11n0315b_001:0778c04": "薩等遊諸龍。」又告溥首：「何謂菩薩等意分",
    "T11n0315b_001:0778c05": "別遊入鬼神？心如門開，與色有像，其身",
    "T11n0315b_001:0778c06": "高大，心為一類。心不可畏難，因會有恐懼，",
    "T11n0315b_001:0778c07": "見法無有實，眾想不可議，無實為空，說平",
    "T11n0315b_001:0778c08": "等寂，而現鬼像，是為菩薩等遊鬼神。」又告溥",
    "T11n0315b_001:0778c09": "首：「何謂菩薩等意分別遊入揵沓和？其法",
    "T11n0315b_001:0778c10": "無往，而音說往，曉無往來，等說揵沓和，是",
    "T11n0315b_001:0778c11": "為菩薩等觀遊入揵沓和。」又告溥首：「何謂",
    "T11n0315b_001:0778c12": "菩薩等意分別遊入阿須倫？不以事因，阿",
    "T11n0315b_001:0778c13": "須倫心等，無起、無滅、無生，而現平等，是為",
    "T11n0315b_001:0778c14": "菩薩等觀遊入於阿須倫。」又告溥首：「何謂菩",
    "T11n0315b_001:0778c15": "薩等意分別遊入迦留羅？造受無受，立辭",
    "T11n0315b_001:0778c16": "名號，設無名色等觀迦留羅，是為菩薩遊",
    "T11n0315b_001:0778c17": "入迦留羅。」又告溥首：「何謂菩薩等意分別",
    "T11n0315b_001:0778c18": "遊入真陀羅？法無作而作，則立真陀羅，分",
    "T11n0315b_001:0778c19": "別無所生，平等真陀羅，是為菩薩等觀遊",
    "T11n0315b_001:0778c20": "入於真陀羅。」又告溥首：「何謂菩薩等意分別",
    "T11n0315b_001:0778c21": "遊入摩休勒？其法所名，立若干人法，無有",
    "T11n0315b_001:0778c22": "所相，為虛分別，諸想無想，自然說平等音",
    "T11n0315b_001:0778c23": "現摩休勒，是為菩薩等觀遊入於摩休勒。」",
    "T11n0315b_001:0778c24": "又告溥首：「何謂菩薩等意分別遊入地獄？",
    "T11n0315b_001:0778c25": "地獄無主，空無造者，從己想，想無興，所有地",
    "T11n0315b_001:0778c26": "獄清淨鮮潔無垢，智覺如幻，本無所有無",
    "T11n0315b_001:0778c27": "相，無相無所有，別如虛空，平等寂然而現",
    "T11n0315b_001:0778c28": "地獄，是為菩薩等遊地獄。」又告溥首：「何謂",
    "T11n0315b_001:0778c29": "菩薩等意分別遊入餓鬼？餓鬼無形、無名，本",
    "T11n0315b_001:0779a01": "無處所，因慳致之，慳無所住，不解所有，計",
    "T11n0315b_001:0779a02": "吾我人，知悉無本，了無餓鬼，是為菩薩等",
    "T11n0315b_001:0779a03": "遊餓鬼。」又告溥首：「何謂菩薩等意分別遊",
    "T11n0315b_001:0779a04": "入畜生？如雲霧像，現若干色，彼則無貌，悉",
    "T11n0315b_001:0779a05": "無所有，心思虛無，等如陰霧，種種色像，畜",
    "T11n0315b_001:0779a06": "生志性，罪福如幻，迷惑虛妄而說畜形，等",
    "T11n0315b_001:0779a07": "說寂聲，是為菩薩等遊畜生。」又告溥首：「何",
    "T11n0315b_001:0779a08": "謂菩薩等意分別遊入貪婬？欲從想起，所",
    "T11n0315b_001:0779a09": "想無有、無實、無像、無貌、無住，處不可得，貪",
    "T11n0315b_001:0779a10": "婬如空，愚癡顛倒思想塵勞，法無塵垢，欲",
    "T11n0315b_001:0779a11": "虛如空，至於十方求不可見，貪婬無形，愚",
    "T11n0315b_001:0779a12": "冥貪懼，不得安隱，無難懷懼。譬如丈夫無",
    "T11n0315b_001:0779a13": "獲懷懼，怖捨馳走，得無見空，一切皆空。彼",
    "T11n0315b_001:0779a14": "無解脫，愚癡顛倒，反造逆想，闇冥不解，法",
    "T11n0315b_001:0779a15": "如虛空，去來今佛，解諸貪欲，貪欲無脫，愛",
    "T11n0315b_001:0779a16": "想悉空，其譏貪婬，則求脫欲，斯皆無本，本",
    "T11n0315b_001:0779a17": "自然淨。見佛道場，平等無想，覩眾如者，彼",
    "T11n0315b_001:0779a18": "慕離欲，所想虛危，乃離諸想，如所發念，僥",
    "T11n0315b_001:0779a19": "脫貪婬，謂當度欲。想無所求，不壞本際，貪",
    "T11n0315b_001:0779a20": "欲無思，本淨如斯，則不想脫。假令度欲，則",
    "T11n0315b_001:0779a21": "謂為淨，貪欲空無，計此無二，愚冥相二，行",
    "T11n0315b_001:0779a22": "者深觀如幻，是則失句。發諸想念，貪欲無",
    "T11n0315b_001:0779a23": "起，假號愛欲，無染著名，諸名無礙，知欲",
    "T11n0315b_001:0779a24": "無得，覩真究空，不懷貪欲，不知見脫，貪欲",
    "T11n0315b_001:0779a25": "佛法等如泥洹，解貪欲陰，等離吾我，知貪",
    "T11n0315b_001:0779a26": "欲寂，等御憺怕，平等欲陰，見如幻化，是為",
    "T11n0315b_001:0779a27": "菩薩等遊貪婬。」又告溥首：「何謂菩薩等意",
    "T11n0315b_001:0779a28": "分別遊入瞋恚？恚從對起，因緣生對，無我",
    "T11n0315b_001:0779a29": "號我，立無量事。如樹木生，結恨急毒，聲自",
    "T11n0315b_001:0779b01": "然空，無想無有。如閑居樹，相揩火然，因緣",
    "T11n0315b_001:0779b02": "離散，火滅不現，虛無起身，麁聲亦爾。因欲",
    "T11n0315b_001:0779b03": "稱量，則不興恚。不從聲起，不虛內身，亦不",
    "T11n0315b_001:0779b04": "外來。所由因空，從他緣起，因對而立，各各",
    "T11n0315b_001:0779b05": "分別，則無瞋恚。如風種過，有恨為慢，若知",
    "T11n0315b_001:0779b06": "方便，因想立緣。穢聲如是，恚因空生，恚還",
    "T11n0315b_001:0779b07": "自燒，而危其身，別瞋怒想，竟無形像，平等",
    "T11n0315b_001:0779b08": "察聲，聽瞋怒音，恨本際等，無本無持，分別",
    "T11n0315b_001:0779b09": "法界，則覩平等，是為菩薩等遊瞋怒。」又告",
    "T11n0315b_001:0779b10": "溥首：「何謂菩薩等意分別遊入愚癡？愚從",
    "T11n0315b_001:0779b11": "無起，察癡無有，設無所有，狂無狂冥，人無",
    "T11n0315b_001:0779b12": "蔽願無礙，求空方面，造愚為虛。愚癡人所",
    "T11n0315b_001:0779b13": "行最行難獲，諸法無明，因想為塵。譬如丈",
    "T11n0315b_001:0779b14": "夫欲度虛空，億劫不得，知空本末，愚亦如",
    "T11n0315b_001:0779b15": "是。本際無愚議，蔽冥不生塵，無所成滿，如",
    "T11n0315b_001:0779b16": "度虛空不知方面，亦無具足，無能步度，如",
    "T11n0315b_001:0779b17": "百千劫，習樂闇蔽，彼無厭足，不以飽滿。譬",
    "T11n0315b_001:0779b18": "如童子吹氣滿胞，旋解口，察無所有。罪福",
    "T11n0315b_001:0779b19": "如空胞，而習於愚，求不可得，懷來欲謂愚",
    "T11n0315b_001:0779b20": "無底，斷根無形，無根無住，故不可盡。設愚",
    "T11n0315b_001:0779b21": "難盡，斯不可得，猶是眾生，如幻不賜。設有",
    "T11n0315b_001:0779b22": "造喻，三界生類，日度一切，令得泥洹。佛壽",
    "T11n0315b_001:0779b23": "住世億劫難計，濟脫黎庶，人不可盡。因愚",
    "T11n0315b_001:0779b24": "立種，人界無想，癡冥如幻，是不可得。佛與",
    "T11n0315b_001:0779b25": "愚等，觀斯無二，設能等觀，則能念道，癡慧",
    "T11n0315b_001:0779b26": "一等，無諸蔽礙，眾生群萌，等無愚議，癡不",
    "T11n0315b_001:0779b27": "可計，思念意跡，其心無念，無有邊際，愚冥",
    "T11n0315b_001:0779b28": "無限，由是叵得。志性無明，何從有起，癡已",
    "T11n0315b_001:0779b29": "不起，闇冥何類？如癡無處，佛道亦爾，了無",
    "T11n0315b_001:0779c01": "涯底，諸法無二。別聲平等，等察癡響，了空",
    "T11n0315b_001:0779c02": "一等，愚冥如雲，分別平等，則曉定意。是為",
    "T11n0315b_001:0779c03": "菩薩等遊愚癡。」又告溥首：「何謂菩薩等意",
    "T11n0315b_001:0779c04": "分別遊入不善？欲行無形，瞋行無處，不",
    "T11n0315b_001:0779c05": "行癡行，知眾平等，諸塵悉平，得解虛無，所",
    "T11n0315b_001:0779c06": "有了淨。如是是為菩薩等意遊入於諸不",
    "T11n0315b_001:0779c07": "善。」又告溥首：「何謂菩薩等意遊入諸善德",
    "T11n0315b_001:0779c08": "本？眾生修善，心行若干，諸行一行，常了平",
    "T11n0315b_001:0779c09": "等，已知平等，眾行如幻，別聲一等，則了語",
    "T11n0315b_001:0779c10": "音。是為菩薩等遊眾德。」又告溥首：「何謂菩",
    "T11n0315b_001:0779c11": "薩等意分別遊入有為？所有無有，計不可",
    "T11n0315b_001:0779c12": "量，無量難計，常曉平等，了無央數，無行無",
    "T11n0315b_001:0779c13": "像，解脫等寂，覩一切安。是為菩薩等遊有",
    "T11n0315b_001:0779c14": "為。」又告溥首：「何謂菩薩等意分別遊入無",
    "T11n0315b_001:0779c15": "為？本淨法寂，亦無合會，無明假聲，等察音",
    "T11n0315b_001:0779c16": "聲，無言無教，皆了無為，眾著言聲，等觀如",
    "T11n0315b_001:0779c17": "是。是為菩薩等遊無為。」又告溥首：「何謂菩",
    "T11n0315b_001:0779c18": "薩等意分別遊于平等？不處有為，不住無",
    "T11n0315b_001:0779c19": "為，諸行平等，如空無礙。三界無本，何求泥",
    "T11n0315b_001:0779c20": "洹？不出不入，乃至大安，度脫眾生，解不若",
    "T11n0315b_001:0779c21": "干，法身如空，不合不散。是為菩薩等遊平",
    "T11n0315b_001:0779c22": "等。」世尊說斯章句之頌，順如應時，不可思",
    "T11n0315b_001:0779c23": "議。九萬九千菩薩得不起法忍，七十二億",
    "T11n0315b_001:0779c24": "百千天人皆發無上正真道意，三百六十",
    "T11n0315b_001:0779c25": "萬比丘漏盡意解，六千比丘尼皆發無上",
    "T11n0315b_001:0779c26": "正真道意。二千二百清信士、千八百清信",
    "T11n0315b_001:0779c27": "女，皆發無上正真道意。爾時溥首童真，白",
    "T11n0315b_001:0779c28": "世尊曰：「唯願，大聖！演三昧號，菩薩由斯而",
    "T11n0315b_001:0779c29": "致至德，諸根明了。聞是三昧所因名號，則",
    "T11n0315b_001:0780a01": "當獲得一切法明靡不通達，而悉降伏一",
    "T11n0315b_001:0780a02": "切迷惑邪見之眾。樂一文字，分別曉了一",
    "T11n0315b_001:0780a03": "切諸文，以一切文而了一文，辯才之慧不",
    "T11n0315b_001:0780a04": "可限量，為諸群生講說經法，分別曉了緣",
    "T11n0315b_001:0780a05": "應法忍，以一切行入於一相，逮無量無限",
    "T11n0315b_001:0780a06": "之義，曉了識義四分別辯。」於是世尊，告溥",
    "T11n0315b_001:0780a07": "首童真：「諦聽！善思念之！今當為仁分別本",
    "T11n0315b_001:0780a08": "末。」答曰：「甚善！願樂欲聞。」佛言：「有三昧名離",
    "T11n0315b_001:0780a09": "無量垢，假使菩薩逮得斯定，普見一切諸",
    "T11n0315b_001:0780a10": "色清淨。」佛告溥首：「有三昧名懷若干，假",
    "T11n0315b_001:0780a11": "使菩薩逮得斯定，智慧光明，覆蔽一切日",
    "T11n0315b_001:0780a12": "月之明。有三昧名成具光明，假使菩薩逮",
    "T11n0315b_001:0780a13": "得斯定，威耀覆蔽帝釋梵王，三界之冥悉",
    "T11n0315b_001:0780a14": "蒙安隱，諸天光耀忽不復現。有三昧名捨",
    "T11n0315b_001:0780a15": "界，假使菩薩逮得斯定，處於眾會蠲除一",
    "T11n0315b_001:0780a16": "切婬怒癡病。有三昧名莫能當，假使菩薩",
    "T11n0315b_001:0780a17": "逮得斯定，照明一切八方上下諸佛國土。",
    "T11n0315b_001:0780a18": "有三昧名諸法無所生，假使菩薩逮得斯",
    "T11n0315b_001:0780a19": "定，總攬諸佛經語訓典，為眾會分別敷演。",
    "T11n0315b_001:0780a20": "有三昧名念雷音，假使菩薩逮斯定者，言",
    "T11n0315b_001:0780a21": "語音聲暢于梵天。有三昧名曉了一切應",
    "T11n0315b_001:0780a22": "心所樂，假使菩薩逮斯定者，悅可眾生隨",
    "T11n0315b_001:0780a23": "其所樂而令解脫。有三昧名無會現悅精",
    "T11n0315b_001:0780a24": "進，假使菩薩逮斯定者，現見無為，無有限",
    "T11n0315b_001:0780a25": "數，終始之惑，所聞所見莫不通達。有三昧",
    "T11n0315b_001:0780a26": "名無念寶德樂於世界，假使菩薩逮斯定",
    "T11n0315b_001:0780a27": "者，放諸神足施化眾生。有三昧名諸音緣",
    "T11n0315b_001:0780a28": "會，假使菩薩逮斯定者，覺諸言音，以無數",
    "T11n0315b_001:0780a29": "字了一文字，以一文字說無數字。有三昧",
    "T11n0315b_001:0780b01": "名積眾善德，假使菩薩逮斯定者，分別罪",
    "T11n0315b_001:0780b02": "福興顯平等，多所悅可一切眾生。便聞佛",
    "T11n0315b_001:0780b03": "音、法音、眾音——聲聞音、緣覺音、菩薩音——度無",
    "T11n0315b_001:0780b04": "極音，彼有所說亦無音聲。有三昧名起諸",
    "T11n0315b_001:0780b05": "總持為一切王，假使菩薩逮得斯定，分別",
    "T11n0315b_001:0780b06": "一切無量總持。有三昧名淨諸辯才，假使",
    "T11n0315b_001:0780b07": "菩薩逮斯定者，寂除一切音聲言說，皆無",
    "T11n0315b_001:0780b08": "言教亦無響應，無言無教亦無所有。」於是",
    "T11n0315b_001:0780b09": "溥首，白世尊曰：「唯然，大聖！鄙身寧應講斯",
    "T11n0315b_001:0780b10": "典之功德乎？」告曰：「宜講。」溥首白佛：「假使菩",
    "T11n0315b_001:0780b11": "薩聞斯經典而不狐疑，發心受持而諷誦",
    "T11n0315b_001:0780b12": "讀，其人現在得妙辯才，聰明辯、欣豫辯、深",
    "T11n0315b_001:0780b13": "妙辯、無合會辯，常行慈心加諸眾生，無毀",
    "T11n0315b_001:0780b14": "傷意。所以者何？設使憂念所作所趣，奉行",
    "T11n0315b_001:0780b15": "智諦，隨身未曾捨離。」爾時世尊，讚溥首曰：",
    "T11n0315b_001:0780b16": "「善哉，善哉！快說此言，誠如之意。譬如布施",
    "T11n0315b_001:0780b17": "獲致大富而不虛假；持戒生天亦不虛假。",
    "T11n0315b_001:0780b18": "今斯經典亦復如茲，學致辯才，亦不虛設，",
    "T11n0315b_001:0780b19": "悉得本志。猶如日光出照天下，眾冥悉除，",
    "T11n0315b_001:0780b20": "斯經如是，諷誦學者，懷來辯才，靡不通達；",
    "T11n0315b_001:0780b21": "喻如菩薩坐于道場，於佛樹下，逮得無上",
    "T11n0315b_001:0780b22": "正真之道，成最正覺；菩薩如是，學誦斯經，",
    "T11n0315b_001:0780b23": "必得辯才，除諸狐疑。是故，溥首！假使菩薩",
    "T11n0315b_001:0780b24": "現欲興辯，曉練諸法，聞斯經典心不猶豫，",
    "T11n0315b_001:0780b25": "即當受持講說諷誦，為諸眾會廣演其誼。」",
    "T11n0315b_001:0780b26": "於是離垢藏菩薩，前白佛言：「佛滅度後，其",
    "T11n0315b_001:0780b27": "有受持諷誦講說斯經法者，廣為眾會敷演",
    "T11n0315b_001:0780b28": "其誼，鄙親當為寡解所歸，使不狐疑，疾得",
    "T11n0315b_001:0780b29": "辯才。」於時弊魔愁毒垂淚，來詣佛所，白世",
    "T11n0315b_001:0780c01": "尊曰：「唯無建立於斯經也！如來、至真、等正",
    "T11n0315b_001:0780c02": "覺常懷大哀，其有苦患施以大安。善哉，大",
    "T11n0315b_001:0780c03": "聖！願除我慼，如昔世尊初坐樹下處于道",
    "T11n0315b_001:0780c04": "場，今復重加說斯經典，我今憂欝心懷懊",
    "T11n0315b_001:0780c05": "惱，甚於如來始得佛道，所投濟時，我之反",
    "T11n0315b_001:0780c06": "側不能自勝。一切皆當得不退轉，逮無上",
    "T11n0315b_001:0780c07": "正真之道、成最正覺，其有黎庶耳聞斯經，",
    "T11n0315b_001:0780c08": "聽音伏名，悉當得道至于滅度，空我境界，",
    "T11n0315b_001:0780c09": "虛魔宮殿。大聖撫育安住垂安，興建大悲",
    "T11n0315b_001:0780c10": "唯見矜濟。」佛告魔曰：「波旬！莫恐，勿懷怖懼，",
    "T11n0315b_001:0780c11": "一切眾生不悉滅度，如來亦不建立斯經。」",
    "T11n0315b_001:0780c12": "魔聞佛告，踊躍歡喜，善心生矣，忽然不現。",
    "T11n0315b_001:0780c13": "溥首白佛：「何故為魔而說斷教？」佛告溥首：",
    "T11n0315b_001:0780c14": "「斯經典者，住無所住，是故為魔而說斯言：",
    "T11n0315b_001:0780c15": "『吾不建立斯經典也！』至誠不虛。一切諸法",
    "T11n0315b_001:0780c16": "住無所住，不可逮得，無有言教，離於二事，",
    "T11n0315b_001:0780c17": "本際平等，審諦無本，法界如稱，平若虛空，",
    "T11n0315b_001:0780c18": "無適無莫，真正無異。今經流布斯閻浮提，",
    "T11n0315b_001:0780c19": "於此天下當有瑞應。」世尊適建誠諦之教，",
    "T11n0315b_001:0780c20": "自然空中音普廣聞，誠如佛言，至誠不虛。",
    "T11n0315b_001:0780c21": "佛告阿難：「受斯普門品經之要，持諷誦讀",
    "T11n0315b_001:0780c22": "宣示同學。」又言阿難：「八十萬四千法品之",
    "T11n0315b_001:0780c23": "藏，計比斯經典，等無差特。所以者何？無量",
    "T11n0315b_001:0780c24": "之門法界諸要，如來分別曉了眾生，解斯",
    "T11n0315b_001:0780c25": "經典而成佛道，然後講說八萬四千諸經",
    "T11n0315b_001:0780c26": "品藏。是故，阿難！當受斯經消息，將順諦持",
    "T11n0315b_001:0780c27": "諷誦，為眾人說。」佛說此已，離垢藏菩薩、",
    "T11n0315b_001:0780c28": "溥首童真，賢者阿難，諸天、世人、揵沓和、阿",
    "T11n0315b_001:0780c29": "須倫，聞經歡喜，稽首而退。",
    "T11n0315b_001:0780c30": "佛說普門品經"
}