{
    "T50n2062_005:0914c18": "大明高僧傳卷第五",
    "T50n2062_005:0914c20": "皇明天台山慈雲禪寺",
    "T50n2062_005:0914c21": "沙門釋　如惺　撰",
    "T50n2062_005:0914c22": "習禪篇第三之一(正傳十六人附見七人)",
    "T50n2062_005:0914c23": "明州天童寺沙門釋正覺傳一(枯木成丹霞淳)",
    "T50n2062_005:0914c24": "釋正覺。隰州李氏子也。父諱宗道。母趙氏。誕",
    "T50n2062_005:0914c25": "師之夕光出于屋。人皆異之。年七歲日誦",
    "T50n2062_005:0914c26": "書數千言。十三通五經七史。一日乞從釋",
    "T50n2062_005:0914c27": "氏學無生法。依郡之淨明寺本宗和尚薙",
    "T50n2062_005:0914c28": "髮。受具戒於晉州慈雲寺智瓊和尚。年十八",
    "T50n2062_005:0914c29": "游方。因自訣曰。若不發明大事誓不歸矣",
    "T50n2062_005:0915a01": "於是渡河首謁枯木成公於汝州。久之無",
    "T50n2062_005:0915a02": "所入。時丹霞淳禪師道價方盛。乃頂笠造焉",
    "T50n2062_005:0915a03": "入門。霞便問。如何是空劫已前自己。師對曰。",
    "T50n2062_005:0915a04": "井底蝦蟆吞却月。三更不借夜明簾。霞曰。",
    "T50n2062_005:0915a05": "未在更道。師擬議。霞打一拂子曰又道不借。",
    "T50n2062_005:0915a06": "師忽大悟作禮。霞曰。何不道取一句。師曰。",
    "T50n2062_005:0915a07": "某甲今日失錢遭罪。霞曰。未暇打爾。在且",
    "T50n2062_005:0915a08": "去。值霞退居唐州大乘寺。師亦從焉。宣和",
    "T50n2062_005:0915a09": "二年霞遷大洪俾掌記室。三年遷首座。時",
    "T50n2062_005:0915a10": "金粟智雪竇宗輩皆參隨之。真歇了公住長",
    "T50n2062_005:0915a11": "蘆。招師首眾。未幾出主泗洲普照。高宗建",
    "T50n2062_005:0915a12": "炎間住舒州之太平。遷江之圓通能仁。次",
    "T50n2062_005:0915a13": "補長蘆。時寇酋李在抄掠境上乃入寺。眾",
    "T50n2062_005:0915a14": "懼奔散。師獨危坐堂中。但以善語諭之。李",
    "T50n2062_005:0915a15": "在稽首餽金贍眾僧。於是一方賴安寇靜。",
    "T50n2062_005:0915a16": "又越二年乃渡浙之錢塘至明州禮補陀",
    "T50n2062_005:0915a17": "大士。天童虛席。郡守馳檄請師住持。無何",
    "T50n2062_005:0915a18": "胡虜犯境虜至登嶺。遙望嶺上若有神衛。",
    "T50n2062_005:0915a19": "遂斂兵而退。次年被旨主靈隱。將行四眾",
    "T50n2062_005:0915a20": "號阻百鳥哀鳴。師居天童三十年。凡寺舍殿",
    "T50n2062_005:0915a21": "廊無不新者。紹興二十七年九月朔別郡帥",
    "T50n2062_005:0915a22": "檀越。七日還山飯客如常。次辰索浴更衣。",
    "T50n2062_005:0915a23": "端坐為書囑後事訖書偈曰。夢幻空花。六",
    "T50n2062_005:0915a24": "十七年。白鳥煙沒。秋水連天。擲筆而逝。詔",
    "T50n2062_005:0915a25": "諡曰宏智禪師。塔曰妙光。",
    "T50n2062_005:0915a26": "燕都慶壽寺沙門釋教亨傳二(普照寶)",
    "T50n2062_005:0915a27": "釋教亨字虛明。濟州任城王氏子也。先有汴",
    "T50n2062_005:0915a28": "京慈濟寺僧福安。居任城有年。精修白業",
    "T50n2062_005:0915a29": "緇素仰重。一日赴齋于芒山村。乃倚樹化",
    "T50n2062_005:0915b01": "去。是夕示夢于女弟馮自彭村。見其乘白",
    "T50n2062_005:0915b02": "馬而下曰。我生于西陳村王光道家。馮覺",
    "T50n2062_005:0915b03": "語母。及其子三人夢皆同。詰旦至光道家",
    "T50n2062_005:0915b04": "詢之。其母劉氏先夕亦夢。安公求寄宿焉。",
    "T50n2062_005:0915b05": "是日果誕亨。乃拳右拇指似不能伸。但瞬",
    "T50n2062_005:0915b06": "而未笑。次日有同業僧福廣福堅。聞而來謁",
    "T50n2062_005:0915b07": "見即呼云。安兄無恙耶。亨熟視舉手伸指",
    "T50n2062_005:0915b08": "而笑。其母甞臥師于室中。若有人誦摩訶",
    "T50n2062_005:0915b09": "般若之聲。及睟或以佛經酒杯試之。竟取",
    "T50n2062_005:0915b10": "經卷。素不茹葷血。見僧喜從之遊。人皆呼",
    "T50n2062_005:0915b11": "為安山主。故芒山村乃以師事碑於石紀",
    "T50n2062_005:0915b12": "其異。年七歲出家依州之崇覺寺圓和尚薙",
    "T50n2062_005:0915b13": "染。十三受大戒。遇苦瓜先生相之曰。此兒",
    "T50n2062_005:0915b14": "他日坐道場。必領僧萬指。年十五遊方。聞",
    "T50n2062_005:0915b15": "鄭州普照寶和尚法席之盛。於是荷錫自汴",
    "T50n2062_005:0915b16": "發足。寶公夜夢。慶雲如金芙蕖繽紛亂墜。",
    "T50n2062_005:0915b17": "因語眾曰。吾十年無夢矣。今有此。是何祥",
    "T50n2062_005:0915b18": "也。翌日亨至。寶獨異之。師朝夕參叩。寶亦",
    "T50n2062_005:0915b19": "痛劄之。一日往睢陽。忽馬上憶擊竹因緣。",
    "T50n2062_005:0915b20": "凝情不散。如入禪定。將抵河津渾無知",
    "T50n2062_005:0915b21": "覺。同行德滿呼曰。此河津也。亨驚遂下馬悲",
    "T50n2062_005:0915b22": "喜交集。及歸涕以語寶公。寶曰。此僵人耳。",
    "T50n2062_005:0915b23": "切須更甦轉動始得。曾看日面佛公案。否",
    "T50n2062_005:0915b24": "曰。兒時已念得。寶公笑曰。我只教爾參諸",
    "T50n2062_005:0915b25": "方掉下底禪。但再參去。自有得力處。一日亨",
    "T50n2062_005:0915b26": "於雲堂靜坐。忽聞打板聲霍然證入。遂呈",
    "T50n2062_005:0915b27": "偈曰。日面月面。流星閃電。若更遲疑。面門",
    "T50n2062_005:0915b28": "著箭。咄寶公曰。我謾汝不得也。師後出世",
    "T50n2062_005:0915b29": "乃五坐道場。若嵩山之戒壇韶山之雲門鄭",
    "T50n2062_005:0915c01": "州之普照林溪之大覺嵩山之法王。次因金",
    "T50n2062_005:0915c02": "國丞相夾谷清臣請主中都潭柘。遷濟州普",
    "T50n2062_005:0915c03": "照。未幾忽方丈後叢樹中有一株。亭亭高丈",
    "T50n2062_005:0915c04": "餘。而群鴉以次來巢。狀若浮圖。上下十二",
    "T50n2062_005:0915c05": "級。眾賀曰。和尚佛法愈大振乎。不十日詔",
    "T50n2062_005:0915c06": "住慶壽寺。眾常萬人。三年繼主少林。法席",
    "T50n2062_005:0915c07": "大盛。無何師引去乃徜徉於嵩少之間。或放",
    "T50n2062_005:0915c08": "歌或長嘯。如是數年。一日忽覺四大絃緩。",
    "T50n2062_005:0915c09": "杜門堅坐謝絕賓客。至金興定已卯七月十",
    "T50n2062_005:0915c10": "日誡其眾曰。汝輩各自勤修。索浴說偈端",
    "T50n2062_005:0915c11": "坐而逝。享年七十。坐夏五十有八。闍維焰如",
    "T50n2062_005:0915c12": "蓮華開合。牙齒目睛不壞。舍利無算。師自",
    "T50n2062_005:0915c13": "兒時額有圓珠涌現於皮間。至是爆然飛",
    "T50n2062_005:0915c14": "去。弟子分設利羅以建塔焉。",
    "T50n2062_005:0915c15": "臨安府徑山沙門釋宋杲傳三",
    "T50n2062_005:0915c16": "釋宗杲。號大慧。因居妙喜庵又稱妙喜。產",
    "T50n2062_005:0915c17": "宣州奚氏。即雲峯悅之後身也。靈根夙具慧",
    "T50n2062_005:0915c18": "性生知。年方十二即投無雲齊公。十七薙染。",
    "T50n2062_005:0915c19": "初遊洞宗之門。洞宗耆宿因師詞鋒之銳乃",
    "T50n2062_005:0915c20": "燃臂香授其心印。師不自肯棄去。依湛堂",
    "T50n2062_005:0915c21": "準。久之不契。湛堂因臥疾俾見圓悟。悟",
    "T50n2062_005:0915c22": "居蜀昭覺。師踟蹰未進。一日聞詔遷悟住",
    "T50n2062_005:0915c23": "汴天寧。喜曰。天賜此老與我也。遂先日至",
    "T50n2062_005:0915c24": "天寧。迎悟且自計曰。當終九夏。若同諸方",
    "T50n2062_005:0915c25": "妄以我為是者。我著無禪論去也。值悟開",
    "T50n2062_005:0915c26": "堂舉。僧問雲門。如何是諸佛出身處。門曰。",
    "T50n2062_005:0915c27": "東山水上行。悟曰。天寧即不然。只向他道。",
    "T50n2062_005:0915c28": "薰風自南來殿閣生微涼。師聞忽前後際斷。",
    "T50n2062_005:0915c29": "悟曰也不易。爾到這田地。但可惜死了不",
    "T50n2062_005:0916a01": "能活。不疑言句是為大病。豈不見道。懸",
    "T50n2062_005:0916a02": "崖撒手。自肯承當。絕後再甦欺君不得。須",
    "T50n2062_005:0916a03": "要信有這些道理。於是令居擇木堂。為",
    "T50n2062_005:0916a04": "不釐務侍者。日同仕夫不時入室。一日悟與",
    "T50n2062_005:0916a05": "客飯次。師不覺舉筯飯皆不入口。悟笑曰。",
    "T50n2062_005:0916a06": "這漢參黃楊木禪到縮了也。師曰。如狗舐",
    "T50n2062_005:0916a07": "熱油鐺。後聞悟室中問僧有句無句如藤",
    "T50n2062_005:0916a08": "倚樹話。師遂問曰。聞和尚當時在五祖。曾",
    "T50n2062_005:0916a09": "問此話不知五祖道甚麼。悟笑而不答。師",
    "T50n2062_005:0916a10": "曰。和尚當時既對眾問。今說何妨。悟不得",
    "T50n2062_005:0916a11": "已曰。我問五祖。有句無句如藤倚樹。意旨",
    "T50n2062_005:0916a12": "如何。祖曰描也。描不成畫也畫不就。又問。",
    "T50n2062_005:0916a13": "樹倒藤枯時如何。祖曰相隨來也。師當下釋",
    "T50n2062_005:0916a14": "然大悟曰。我會也。悟歷舉數段因緣詰之。",
    "T50n2062_005:0916a15": "皆酧對無滯。悟喜謂之曰。始知吾不汝欺",
    "T50n2062_005:0916a16": "也。乃著臨濟正宗記付之俾掌記室。未幾",
    "T50n2062_005:0916a17": "圓悟返蜀。師因韜晦結菴以居。後度夏虎",
    "T50n2062_005:0916a18": "丘。閱華嚴至第七地菩薩得無生法忍處。",
    "T50n2062_005:0916a19": "忽洞明湛堂所示殃崛摩羅持鉢救產婦",
    "T50n2062_005:0916a20": "因緣。宋紹興七年詔住雙徑。一日圓悟訃音",
    "T50n2062_005:0916a21": "至。師自撰文致祭。即晚小參舉。僧問長沙。",
    "T50n2062_005:0916a22": "南泉遷化向甚處去。沙曰。東村作驢西村",
    "T50n2062_005:0916a23": "作馬。僧曰。意旨如何。沙曰。要騎便騎。要下",
    "T50n2062_005:0916a24": "便下。若是徑山即不然。若有僧問圓悟先",
    "T50n2062_005:0916a25": "師遷化向甚處去。向他道墮大阿鼻地獄。",
    "T50n2062_005:0916a26": "意旨如何。曰飢餐洋銅渴飲鐵汁。還有人",
    "T50n2062_005:0916a27": "救得也無。曰無人救得。曰如何救不得。曰",
    "T50n2062_005:0916a28": "是此老尋常茶飯。十一年五月秦檜以師為",
    "T50n2062_005:0916a29": "張九成黨毀其衣牒竄衡州。三十六年十",
    "T50n2062_005:0916b01": "月詔移梅陽。不久復其形服放還。十一月",
    "T50n2062_005:0916b02": "詔住阿育王二十八年。降旨令師再住徑",
    "T50n2062_005:0916b03": "山。大弘圓悟宗旨。辛巳春退居明月堂。一",
    "T50n2062_005:0916b04": "夕眾見一星殞於寺西流光赫然。尋示微",
    "T50n2062_005:0916b05": "疾。八月九日謂眾曰。吾翌日始行。是夕五鼓",
    "T50n2062_005:0916b06": "手書遺表併囑後事。有僧了賢請偈。師乃",
    "T50n2062_005:0916b07": "大書曰。生也秖麼死也秖麼。有偈無偈是甚",
    "T50n2062_005:0916b08": "麼熱。委然而逝。世壽七十有五。坐五十八",
    "T50n2062_005:0916b09": "夏。諡曰普覺。塔名寶光。",
    "T50n2062_005:0916b10": "平江府虎丘沙門釋紹隆傳四",
    "T50n2062_005:0916b11": "釋紹隆和州含山人也。年九歲辭親投佛慧",
    "T50n2062_005:0916b12": "院。六年得度受具足戒。精研律部。五夏而",
    "T50n2062_005:0916b13": "後遊方。首訪長蘆信和尚得其大略而已。",
    "T50n2062_005:0916b14": "一日見有僧傳圓悟勤禪師語至。隆讀之",
    "T50n2062_005:0916b15": "歎曰。想口生液。雖未得澆腸沃胃。要且",
    "T50n2062_005:0916b16": "使人慶快。第恨未聆謦咳耳。遂至寶峯",
    "T50n2062_005:0916b17": "依湛堂。次見黃龍死心。然後參圓悟。一日",
    "T50n2062_005:0916b18": "入室。圓悟問曰。見見之時見猶離見見不能",
    "T50n2062_005:0916b19": "及。悟忽舉拳曰。還見麼。隆曰見。悟曰。頭上",
    "T50n2062_005:0916b20": "安頭。隆聞脫然契證。悟曰。見個甚麼。隆對",
    "T50n2062_005:0916b21": "曰。竹密不妨流水過。悟首肯之俾掌藏鑰。",
    "T50n2062_005:0916b22": "有僧問於圓悟曰。隆藏主其柔易若此。烏",
    "T50n2062_005:0916b23": "能為哉。悟笑曰。瞌睡虎耳。後因圓悟退老",
    "T50n2062_005:0916b24": "回蜀。隆乃住邑之城西開聖。宋建炎結廬",
    "T50n2062_005:0916b25": "於桐峯之下。郡守李光延居彰教。次遷虎",
    "T50n2062_005:0916b26": "丘。道大顯著。因追繹白雲端立祖堂故事",
    "T50n2062_005:0916b27": "乃曰。為人之後不能躬行遺訓。於義安",
    "T50n2062_005:0916b28": "乎。遂圖像奉安題讚其上。達磨讚曰。闔國",
    "T50n2062_005:0916b29": "人難挽。西携隻履歸。只應熊耳月。千古冷",
    "T50n2062_005:0916c01": "光輝。百丈讚曰。迅雷吼破澄潭月。當下曾經",
    "T50n2062_005:0916c02": "三日聾。去却膏盲必死疾。叢林從此有家",
    "T50n2062_005:0916c03": "風。開山明教大師讚曰。春至百花觸處開。幽",
    "T50n2062_005:0916c04": "香旖旎襲人來。臨風無限深深意。聲色堆",
    "T50n2062_005:0916c05": "中絕點埃。蓋白雲以。百丈海禪師創建禪",
    "T50n2062_005:0916c06": "規之功宜配享達磨。可謂知本矣。隆能遵",
    "T50n2062_005:0916c07": "行而為讚。又且發明其道。亦為知禮者歟。",
    "T50n2062_005:0916c08": "紹興丙辰示微恙加趺而逝。塔全身于寺之",
    "T50n2062_005:0916c09": "西南隅。",
    "T50n2062_005:0916c10": "系曰。北宋三佛並唱演公之道。惟佛果得其",
    "T50n2062_005:0916c11": "髓也。而入佛果之室坐無畏床師子吼者",
    "T50n2062_005:0916c12": "又不下十餘人。獨後法嗣之繩繩直至我",
    "T50n2062_005:0916c13": "　　明嘉隆猶有臭氣。觸人巴鼻者妙喜與",
    "T50n2062_005:0916c14": "瞌睡虎之裔耳。他則三四傳便乃寂然無聲。",
    "T50n2062_005:0916c15": "然此二老可謂源遠流長者也。當時稱二甘",
    "T50n2062_005:0916c16": "露門。不亦宜乎。",
    "T50n2062_005:0916c17": "慶元育王山沙門釋端裕傳五",
    "T50n2062_005:0916c18": "釋端裕。號佛智。吳越錢王之裔也。六世祖",
    "T50n2062_005:0916c19": "守會稽因家焉。師生而岐嶷眉目淵秀。十四",
    "T50n2062_005:0916c20": "驅烏於大善寺。十八得度受具。往依淨慈一",
    "T50n2062_005:0916c21": "禪師。未幾偶聞僧繫露柱曰爾何不說禪。",
    "T50n2062_005:0916c22": "裕忽有微省。去謁龍門遠甘露卓泐潭祥。皆",
    "T50n2062_005:0916c23": "以頴邁見推。晚見圓悟於鍾阜。一日悟問。",
    "T50n2062_005:0916c24": "正法眼藏向這瞎驢邊滅却。即今是滅不滅。",
    "T50n2062_005:0916c25": "曰請和尚合取口好。悟曰。此猶未出常情。",
    "T50n2062_005:0916c26": "裕擬對。悟擊之裕頓去所滯。侍悟居天寧",
    "T50n2062_005:0916c27": "命掌記室。尋分座道聲藹著京西。憲請開",
    "T50n2062_005:0916c28": "法丹霞。次遷虎丘徑山。謝事狥平江道俗",
    "T50n2062_005:0916c29": "之請菴于西華。閱數稔勅居建康保寧。後",
    "T50n2062_005:0917a01": "移蘇城萬壽及閩中玄妙壽山西禪。復被旨",
    "T50n2062_005:0917a02": "補靈隱慈寧。皇太后幸韋王第。召裕演法",
    "T50n2062_005:0917a03": "賜金襴袈裟。乞歸西華舊隱。紹興戊辰秋",
    "T50n2062_005:0917a04": "赴育王之命。上堂曰。德山入門便棒。多向",
    "T50n2062_005:0917a05": "布袋裏埋蹤。臨濟入門便喝。總在聲塵中",
    "T50n2062_005:0917a06": "出沒。若是英靈衲子。直須足下風生超越古",
    "T50n2062_005:0917a07": "今途轍。拈拄杖卓一下喝一喝曰。秖這個何",
    "T50n2062_005:0917a08": "似生。若喚作棒喝。瞌睡未惺。不喚作棒喝。",
    "T50n2062_005:0917a09": "未識德山臨濟。畢竟如何。卓一下曰。總不",
    "T50n2062_005:0917a10": "得動著。僧問。如何是賓中賓。裕曰。爾是田",
    "T50n2062_005:0917a11": "庫奴。僧曰。如何是賓中主。曰相逢猶莽鹵。僧",
    "T50n2062_005:0917a12": "曰。如何主中賓。曰劍氣爍愁雲。曰如何是主",
    "T50n2062_005:0917a13": "中主。師曰。敲骨打髓。裕蒞眾色必凜然寢",
    "T50n2062_005:0917a14": "食不背眾唱道無倦。紹興庚午十月初示",
    "T50n2062_005:0917a15": "微疾。至十八日首座法全請遺訓。師曰。盡",
    "T50n2062_005:0917a16": "此心意以道相資。語絕而逝。火後目睛齒舌",
    "T50n2062_005:0917a17": "不壞。其地發光終夕。得設利無算。踰月",
    "T50n2062_005:0917a18": "不絕。黃冠羅肇常平日問道於裕。適外歸獨",
    "T50n2062_005:0917a19": "無所獲。羅念勤切。方與客食。咀噍間若有",
    "T50n2062_005:0917a20": "物。吐哺則設利也。大如菽色若琥珀。好事",
    "T50n2062_005:0917a21": "者持去。遂再拜於闍維所。聞香匧有聲。亟",
    "T50n2062_005:0917a22": "開所獲如前而差紅潤。門人奉遺骨分塔",
    "T50n2062_005:0917a23": "於鄮峯西華。諡大悟禪師。",
    "T50n2062_005:0917a24": "潭州大溈山沙門釋法泰傳六",
    "T50n2062_005:0917a25": "釋法泰號佛性。漢州李氏子。僧問。理隨事",
    "T50n2062_005:0917a26": "變該萬有而一片虛凝。事逐理融等千差",
    "T50n2062_005:0917a27": "而咸歸實際。如何是理法界。師曰。山河大",
    "T50n2062_005:0917a28": "地。曰如何是事法界。師曰。萬象森羅。曰如何",
    "T50n2062_005:0917a29": "是理事無礙法界。師曰。東西南北。曰如何是",
    "T50n2062_005:0917b01": "事事無礙法界。師曰。上下四維。上堂渺渺邈",
    "T50n2062_005:0917b02": "邈十方該括。坦坦蕩蕩絕形絕相。目欲視",
    "T50n2062_005:0917b03": "而睛枯。口欲談而詞喪。文殊普賢全無伎",
    "T50n2062_005:0917b04": "倆。臨濟德山不妨提唱。龜吞陝府鐵牛。蛇",
    "T50n2062_005:0917b05": "咬嘉州大像。嚇得東海鯉魚直至如今肚",
    "T50n2062_005:0917b06": "脹。上堂憶昔遊方日獲得二種物。一是金剛",
    "T50n2062_005:0917b07": "鎚。一是千聖骨。持行宇宙中氣岸高突兀。",
    "T50n2062_005:0917b08": "如是三十年用之為準則。而今年老矣。一",
    "T50n2062_005:0917b09": "物知何物擲下金剛鎚擊碎千聖骨。拋向",
    "T50n2062_005:0917b10": "四衢道不能更惜得。任意過浮生。指南將",
    "T50n2062_005:0917b11": "作北。呼龜以為鼈。喚豆以為粟。從他明",
    "T50n2062_005:0917b12": "眼人笑我無繩墨。",
    "T50n2062_005:0917b13": "天台護國寺沙門釋景元傳七",
    "T50n2062_005:0917b14": "釋景元號此菴。溫州永嘉張氏子也。年十八",
    "T50n2062_005:0917b15": "依靈山希拱和尚圓具戒。習台教三[禾*冀]。棄",
    "T50n2062_005:0917b16": "去謁圓悟勤禪師於鍾阜。聞僧讀死心和尚",
    "T50n2062_005:0917b17": "小參語。云。既迷須得箇悟。既悟須識悟中",
    "T50n2062_005:0917b18": "迷迷中悟。迷悟雙忘却從無迷悟處建立",
    "T50n2062_005:0917b19": "一切法。元聞而疑。即趨佛殿以手托開門",
    "T50n2062_005:0917b20": "扉。豁然大徹機辯逸發。圓悟目為聱頭元侍",
    "T50n2062_005:0917b21": "者。悟自讚像付之曰。生平只說聱頭禪。撞",
    "T50n2062_005:0917b22": "著聱頭如鐵壁。脫却羅籠截脚跟。大地撮",
    "T50n2062_005:0917b23": "來墨漆黑。晚年轉復沒刀刀。奮金剛椎碎",
    "T50n2062_005:0917b24": "窠窟。他時要識圓悟面。一為渠儂併坫出。",
    "T50n2062_005:0917b25": "自爾鏟彩埋光不求聞達。後為括蒼太守",
    "T50n2062_005:0917b26": "耿延禧慕元欲致開法南明。物色得元於",
    "T50n2062_005:0917b27": "台之報恩。迫其受命。僧問。三聖道。我逢人",
    "T50n2062_005:0917b28": "即出。出則不為人。意旨如何。曰八十翁翁",
    "T50n2062_005:0917b29": "嚼生鐵。僧又問。興化道。我逢人即不出。出",
    "T50n2062_005:0917c01": "則便為人。又作麼生。曰須彌頂上浪翻空。",
    "T50n2062_005:0917c02": "元後示疾。請西堂應庵華付囑院事。訓徒",
    "T50n2062_005:0917c03": "如常時。俄握拳而逝。荼毘得五色舍利。齒",
    "T50n2062_005:0917c04": "舌右拳不壞。塔于寺東北劉阮洞前。世壽五",
    "T50n2062_005:0917c05": "十三。",
    "T50n2062_005:0917c06": "系曰。大慧既雲峯悅之再來。可謂具大根",
    "T50n2062_005:0917c07": "器者。尚受湛堂痛拶不入。至三十餘方觸",
    "T50n2062_005:0917c08": "圓悟鉗鎚。始得大悟。今元公年方二十一。",
    "T50n2062_005:0917c09": "聽傍僧讀死心語便乃徹證。其根器之利過",
    "T50n2062_005:0917c10": "於大慧概可知也。出世初住南明終居護",
    "T50n2062_005:0917c11": "國。叢林稱為元布袋。以其有聖者之風。耳",
    "T50n2062_005:0917c12": "簡堂機出于其門。說法拈椎詞雄氣偉機鋒",
    "T50n2062_005:0917c13": "圓捷。益見元公之垣墻者矣。",
    "T50n2062_005:0917c14": "臨安靈隱寺沙門釋慧遠傳八(靈巖徽)",
    "T50n2062_005:0917c15": "釋慧遠眉山彭氏子。年十三從藥師院宗辯和",
    "T50n2062_005:0917c16": "尚薙染。首詣大慈講肆。次參靈巖徽禪師。",
    "T50n2062_005:0917c17": "微有所入。會圓悟復領旨住昭覺遠投之。",
    "T50n2062_005:0917c18": "值悟普說舉龐居士問馬祖不與萬法為",
    "T50n2062_005:0917c19": "侶因緣。遠忽頓悟仆於眾。眾掖之。起遠乃",
    "T50n2062_005:0917c20": "曰。吾夢覺矣。至夜小參遠出問曰。淨躶躶空",
    "T50n2062_005:0917c21": "無一物。赤骨力貧無一錢。戶破家亡。乞師",
    "T50n2062_005:0917c22": "賑濟。悟曰。七珍八寶一時拏。遠曰。禍不入",
    "T50n2062_005:0917c23": "謹家之門。悟曰。機不離位墮在毒海。遠便",
    "T50n2062_005:0917c24": "喝。悟以拄杖擊禪床云。喫得捧也未。遠",
    "T50n2062_005:0917c25": "又喝。悟連喝兩喝。遠便禮拜。自此機鋒峻發",
    "T50n2062_005:0917c26": "無所抵捂。出世初住皐亭山顯孝。宋乾道",
    "T50n2062_005:0917c27": "六年十月十五日詔遷靈隱。上堂僧問。即心",
    "T50n2062_005:0917c28": "即佛時如何。曰頂分了角。僧曰。非心非佛時",
    "T50n2062_005:0917c29": "如何。曰耳墜金環。僧曰不是心不是佛不",
    "T50n2062_005:0918a01": "是物又作麼生。曰頹頂脩羅舞柘枝七年二",
    "T50n2062_005:0918a02": "月十五日召入選德殿賜坐。孝宗問。如何",
    "T50n2062_005:0918a03": "免得生死遠對曰。不悟大道終不能免。",
    "T50n2062_005:0918a04": "帝曰。如何得悟。遠曰。本有之性究之無不",
    "T50n2062_005:0918a05": "悟者。帝曰。悟後如何。遠曰。悟後始知脫體",
    "T50n2062_005:0918a06": "現前了無毫髮可見之相。帝首肯之。帝又",
    "T50n2062_005:0918a07": "曰。即心即佛如何。遠曰。目前無法。陛下喚",
    "T50n2062_005:0918a08": "甚麼作心。帝曰。如何是心。遠正身叉手立",
    "T50n2062_005:0918a09": "曰。只這是。帝大悅。八年秋八月七日召遠",
    "T50n2062_005:0918a10": "入東閣賜坐。帝曰。前日夢中忽聞鐘聲。遂",
    "T50n2062_005:0918a11": "覺不知夢與覺。是如何。遠曰。陛下問夢耶",
    "T50n2062_005:0918a12": "問覺耶。若問覺而今正是寐語。若問夢而",
    "T50n2062_005:0918a13": "夢覺無殊。教誰分別。夢即是幻。知幻即離。",
    "T50n2062_005:0918a14": "覺心不動。故曰若能轉物即同如來。帝曰。",
    "T50n2062_005:0918a15": "夢幻既非。鐘聲從甚處起。遠曰。從問處起。",
    "T50n2062_005:0918a16": "帝又問曰。前日在此閣坐。忽思得不與萬",
    "T50n2062_005:0918a17": "法為侶有個見處。遠曰。願聞。帝曰。四海不",
    "T50n2062_005:0918a18": "為多。遠曰。一口吸盡。西江水又如何。帝曰。",
    "T50n2062_005:0918a19": "亦未曾欠闕。遠曰。纔涉思惟便成剩法。正",
    "T50n2062_005:0918a20": "使如斷輪如閃電了無干涉。何以故。法無",
    "T50n2062_005:0918a21": "二故。見無二見。心無別心。如天無二日。",
    "T50n2062_005:0918a22": "帝悅賜佛海大師之號。淳熙二年乙未秋示",
    "T50n2062_005:0918a23": "眾說偈曰。淳熙二年閏季秋九月旦。閙處",
    "T50n2062_005:0918a24": "莫出頭。冷地著眼看。明暗不相干。彼此分",
    "T50n2062_005:0918a25": "一半。一種作貴人。教誰賣柴炭。向爾道不",
    "T50n2062_005:0918a26": "可毀不可讚。體若虛空。沒涯岸相喚。相",
    "T50n2062_005:0918a27": "呼歸去來。上元定是正月半。明年正月忽感",
    "T50n2062_005:0918a28": "微疾。果於上元說偈曰。拗折秤鎚。掀翻露",
    "T50n2062_005:0918a29": "布。突出機先。鴉飛不度。安坐而逝。留七日",
    "T50n2062_005:0918b01": "顏色不異。全身塔焉。",
    "T50n2062_005:0918b02": "常德府文殊寺沙門釋心道傳九",
    "T50n2062_005:0918b03": "釋心道眉州徐氏子也。年三十得度。詣成都",
    "T50n2062_005:0918b04": "習唯識。自以為至。同舍僧詰之曰。三界惟",
    "T50n2062_005:0918b05": "心萬法唯識。今目前萬象縱然。心識安在。道",
    "T50n2062_005:0918b06": "茫然。遂出關周流江淮。既抵舒州太平聞",
    "T50n2062_005:0918b07": "佛鑑夜參舉趙州柏樹子話。至覺鐵嘴云先",
    "T50n2062_005:0918b08": "師無此語莫謗先師好。因大疑提撕既久。",
    "T50n2062_005:0918b09": "一夕豁然。即趨丈室擬敘所悟。鑑見便閉",
    "T50n2062_005:0918b10": "却門。道曰。和尚莫瞞某甲。鑑曰。十方無壁",
    "T50n2062_005:0918b11": "落。何不入門來。道即拳破窓紙。佛鑑即開",
    "T50n2062_005:0918b12": "門。搊住云。道道。道即以兩手捧鑑頭作",
    "T50n2062_005:0918b13": "口[吭几+(坐工+十)]而出呈偈曰。趙州有個柏樹話。禪客",
    "T50n2062_005:0918b14": "相傳遍天下。多是摘葉與尋枝。不能直下",
    "T50n2062_005:0918b15": "根源會。覺公說道無此語。正是惡言當面罵。",
    "T50n2062_005:0918b16": "禪人若具通方眼。好向此中辨真假。鑑然",
    "T50n2062_005:0918b17": "之。襄守請開法天寧擢大別文殊。宋宣和",
    "T50n2062_005:0918b18": "改元詔改僧為德士。因上堂曰。祖意西來事",
    "T50n2062_005:0918b19": "今朝特地新。昔為比丘相今作老君形。鶴",
    "T50n2062_005:0918b20": "氅披銀褐頭包蕉葉巾。林泉無事客兩度",
    "T50n2062_005:0918b21": "受君恩。所以道欲識佛性義。當觀時節因",
    "T50n2062_005:0918b22": "緣。且道即今是甚麼時節。毘盧遮那頂戴寶",
    "T50n2062_005:0918b23": "冠。為顯真中有俗。文殊老叟身披鶴氅。且",
    "T50n2062_005:0918b24": "要俯順時宜。一人既爾眾人亦然。大家成",
    "T50n2062_005:0918b25": "立叢林。喜得群仙聚會。共酌迷仙酧同唱",
    "T50n2062_005:0918b26": "步虛詞。或看靈寶度人經。或說長生不死",
    "T50n2062_005:0918b27": "藥。琴彈月下指端發太古之音。棊布軒前",
    "T50n2062_005:0918b28": "妙著出神機之外。進一步便到大羅天上。",
    "T50n2062_005:0918b29": "退一步却入九幽城中。秖如不進不退一",
    "T50n2062_005:0918c01": "句又作麼生。道直饒羽化三清路。終是輪",
    "T50n2062_005:0918c02": "迴一幻身。二年九月詔下復僧。上堂曰。不",
    "T50n2062_005:0918c03": "掛田衣著羽衣。老君形相頗相宜。一年半",
    "T50n2062_005:0918c04": "內間思想大抵興衰各有時。我佛如來預讖",
    "T50n2062_005:0918c05": "法之有難。教中明載無不委知。較量年代",
    "T50n2062_005:0918c06": "正在于茲。魔得其便惑亂正宗。僧改俗形",
    "T50n2062_005:0918c07": "佛更名字。妄生邪解刪削經文。鐃鈸停音",
    "T50n2062_005:0918c08": "鉢盂添足。多般矯詐欺罔聖君。賴我聖明",
    "T50n2062_005:0918c09": "不忘付囑不廢其教。特賜宸章仍許僧",
    "T50n2062_005:0918c10": "尼重新披剃。實謂寒灰再焰枯木重榮。迷仙",
    "T50n2062_005:0918c11": "酎變為甘露瓊漿。步虛詞翻作還鄉曲子。放",
    "T50n2062_005:0918c12": "下銀木簡拈起尼師壇。昨朝稽首擎拳今日",
    "T50n2062_005:0918c13": "和南。不審秖改舊時相不改舊時人。敢問",
    "T50n2062_005:0918c14": "大眾舊時人是一箇是兩箇。良久曰秋風也",
    "T50n2062_005:0918c15": "解嫌狼藉。吹盡當年道教灰。建炎三年春示",
    "T50n2062_005:0918c16": "眾舉臨濟入滅囑三聖因緣。道曰。正法眼",
    "T50n2062_005:0918c17": "藏瞎驢滅。臨濟何曾有此說。今古時人皆妄",
    "T50n2062_005:0918c18": "傳。不信但看後三月。至閏三月有賊叛。眾",
    "T50n2062_005:0918c19": "請師南奔。道曰。學道所以了生死。何避之",
    "T50n2062_005:0918c20": "有。賊至。道曰。速殺我以快汝心。賊即舉槊",
    "T50n2062_005:0918c21": "殘之。白乳上出。賊駭引席覆之而去。",
    "T50n2062_005:0918c22": "潭州龍牙寺沙門釋智才傳十",
    "T50n2062_005:0918c23": "釋智才舒州施氏子。早歲服勤於佛鑑。及",
    "T50n2062_005:0918c24": "遊方謁黃龍死心。翌日入室。死心問曰。會",
    "T50n2062_005:0918c25": "得最初句便會末後句。會得末後句便會",
    "T50n2062_005:0918c26": "最初句。最初末後拈放一邊。百丈野狐話作",
    "T50n2062_005:0918c27": "麼生會。才曰。入戶已知來見解。何須更舉",
    "T50n2062_005:0918c28": "轢中泥。心曰。新長老死在上座手裏也。才",
    "T50n2062_005:0918c29": "曰。語言雖有異至理且無差。心曰。如何是",
    "T50n2062_005:0919a01": "無差底事。才曰。不扣黃龍角焉知頷下珠。",
    "T50n2062_005:0919a02": "心便打。才初住嶽麓。次遷龍牙。三十載以",
    "T50n2062_005:0919a03": "清苦蒞眾。故衲子畏敬之。又遷雲溪。紹興",
    "T50n2062_005:0919a04": "戊午八月望俄集眾付寺事。書偈曰。戊午",
    "T50n2062_005:0919a05": "中秋之日。出家住持事畢。臨行自己尚無",
    "T50n2062_005:0919a06": "有。甚虛空可覓。每日垂訓如常。至二十三",
    "T50n2062_005:0919a07": "日再示眾曰。涅槃生死盡是空花佛。及眾生",
    "T50n2062_005:0919a08": "並為增語。汝等諸人合作麼生。眾皆下語",
    "T50n2062_005:0919a09": "不契。才喝曰。苦苦。復曰。白雲湧地明月",
    "T50n2062_005:0919a10": "當天。言訖囅然而逝。火浴獲設利五色。塔",
    "T50n2062_005:0919a11": "寺西北隅。",
    "T50n2062_005:0919a12": "溫州龍翔寺沙門釋士珪傳十一(宗範)",
    "T50n2062_005:0919a13": "釋士珪號竹菴。成都史氏子也。初依大慈宗",
    "T50n2062_005:0919a14": "雅和尚出家。心醉楞嚴。後南遊謁諸尊宿。",
    "T50n2062_005:0919a15": "始參龍門遠禪師。以平時所得白遠。遠曰。",
    "T50n2062_005:0919a16": "汝解心已極。但欠著力開眼耳。一日侍立。",
    "T50n2062_005:0919a17": "次問曰。絕對待時如何。遠曰。如汝僧堂中",
    "T50n2062_005:0919a18": "白椎相似。珪罔措。至晚遠抵堂司。珪復理",
    "T50n2062_005:0919a19": "前問。遠曰。閑言語。珪於言下大悟。正和末",
    "T50n2062_005:0919a20": "住和州天寧。紹興奉詔開山雁宕能仁。時",
    "T50n2062_005:0919a21": "真歇了公居江心。恐珪緣未熟迎至方丈。",
    "T50n2062_005:0919a22": "大展九拜以誘溫人。由是人皆翕然歸敬。",
    "T50n2062_005:0919a23": "上堂明明無悟。有法即迷。諸人向這裏立",
    "T50n2062_005:0919a24": "不得住不得。若立則危若住則瞎。直須意",
    "T50n2062_005:0919a25": "不停玄句不停意用不停機。此三者既明。",
    "T50n2062_005:0919a26": "一切處不須管帶自然現前。不須照顧自",
    "T50n2062_005:0919a27": "然明白。雖然如是。更須知有向上事。竪",
    "T50n2062_005:0919a28": "拂子曰。久雨不晴咄。丙寅七月十八日召",
    "T50n2062_005:0919a29": "宗範長老付後事。次日沐浴聲鐘集眾就",
    "T50n2062_005:0919b01": "座泊然而逝。荼毘凡送者均得舍利。塔于",
    "T50n2062_005:0919b02": "鼓山。",
    "T50n2062_005:0919b03": "建康華藏寺沙門釋安民傳十二",
    "T50n2062_005:0919b04": "釋安民字密印。嘉定府朱氏子也。初講楞嚴",
    "T50n2062_005:0919b05": "于成都有聲。時圓悟居昭覺因造焉。值悟",
    "T50n2062_005:0919b06": "小參舉國師三喚侍者因緣。趙州拈云。如",
    "T50n2062_005:0919b07": "人暗中書字。字雖不成文彩已彰。那裏是文",
    "T50n2062_005:0919b08": "彩已彰處。民聞心疑之。告香入室。悟問。座",
    "T50n2062_005:0919b09": "主講何經。對曰。楞嚴。悟曰。楞嚴有七處徵",
    "T50n2062_005:0919b10": "心八還辯見。畢竟心在何處。民多呈義解。",
    "T50n2062_005:0919b11": "悟皆不肯。民復請益。悟令一切處作文彩",
    "T50n2062_005:0919b12": "已彰會。偶僧請益十玄談。方舉問君。心印",
    "T50n2062_005:0919b13": "作何顏。悟厲聲曰。文彩已彰。民聞悅然自",
    "T50n2062_005:0919b14": "謂至矣。悟示鉗鎚罔指。一日白悟。請弗",
    "T50n2062_005:0919b15": "舉話待某說看。悟曰諾。民曰尋常拈鎚竪",
    "T50n2062_005:0919b16": "拂豈不是經中道一切世界諸所有相皆即",
    "T50n2062_005:0919b17": "菩提妙明真心。悟笑曰。爾元來在這裏作",
    "T50n2062_005:0919b18": "活計。民又曰。下喝敲床時豈不是返聞聞",
    "T50n2062_005:0919b19": "自性性成無上道。悟曰。爾豈不見經中道。",
    "T50n2062_005:0919b20": "妙性圓明離諸名相。民於言下釋然。於是",
    "T50n2062_005:0919b21": "罷講侍圓悟。因悟出蜀居夾山。民從行。悟",
    "T50n2062_005:0919b22": "為眾小參舉古帆未掛因緣。民聞未領遂求",
    "T50n2062_005:0919b23": "決悟曰。爾問我。民舉前話。悟曰。庭前柏",
    "T50n2062_005:0919b24": "子。民即洞明謂悟曰。古人道如一滴投於",
    "T50n2062_005:0919b25": "巨壑。殊不知大海投於一滴。悟笑曰。奈這",
    "T50n2062_005:0919b26": "漢何。悟說偈曰。休誇四分罷楞嚴。按下",
    "T50n2062_005:0919b27": "雲頭徹底參。莫學亮公親馬祖。還如德嶠",
    "T50n2062_005:0919b28": "訪龍潭。七年往返遊昭覺。三載翱翔上碧",
    "T50n2062_005:0919b29": "巖。今日煩充第一座。百花叢裏現優曇。未",
    "T50n2062_005:0919c01": "幾開法保寧。遷華藏大弘圓悟之道。後示",
    "T50n2062_005:0919c02": "寂於本山。闍維舍利頗賸人或穴地尺許皆",
    "T50n2062_005:0919c03": "得之。尤光明瑩潔。心舌不壞。併建塔焉。",
    "T50n2062_005:0919c04": "成都昭覺寺沙門釋道元傳十三(大別道)",
    "T50n2062_005:0919c05": "釋道元號徹菴。綿州鄧氏子也。幼於降寂",
    "T50n2062_005:0919c06": "寺出家受具。謁大別道公。令看廓然無聖",
    "T50n2062_005:0919c07": "之語。忽爾失笑曰。達磨元來在這裏。道公命",
    "T50n2062_005:0919c08": "參佛鑑佛眼皆蒙賞識。又投金山見圓悟",
    "T50n2062_005:0919c09": "呈所見處。悟弗許。值悟被詔居雲居。元從",
    "T50n2062_005:0919c10": "之。雖有所入。終以鯁胸之物未散。因悟",
    "T50n2062_005:0919c11": "問僧。生死到來時如何。僧曰。香臺子笑和",
    "T50n2062_005:0919c12": "尚。次問及元。汝作麼生。元曰。草賊大敗。悟",
    "T50n2062_005:0919c13": "曰。有人問汝時如何。元擬答。悟憑陵曰。草",
    "T50n2062_005:0919c14": "賊大敗。元大徹。悟以拳擊之。元拊掌大笑。",
    "T50n2062_005:0919c15": "悟曰。汝見甚麼便如此。曰毒拳未報永劫",
    "T50n2062_005:0919c16": "不忘。",
    "T50n2062_005:0919c17": "平江府南峯沙門釋雲辯傳十四(穹窿圓)",
    "T50n2062_005:0919c18": "釋雲辯姑蘇人。初依瑞峯章公得度。旋謁",
    "T50n2062_005:0919c19": "穹窿圓和尚忽有所得遂通所見。圓曰。子",
    "T50n2062_005:0919c20": "雖得入未至當也。切宜著鞭。乃辭扣圓",
    "T50n2062_005:0919c21": "悟。值入室纔踵門。悟遽曰。看脚下。辯打",
    "T50n2062_005:0919c22": "露柱一下。悟曰。何不著實道取一句。辯曰。",
    "T50n2062_005:0919c23": "師若搖頭某便擺尾。悟曰。爾試擺尾看。辯",
    "T50n2062_005:0919c24": "翻筋斗而出。悟大笑。由是知名。住後僧問。",
    "T50n2062_005:0919c25": "如何是奪人不奪境。曰霸王到烏江。僧曰。如",
    "T50n2062_005:0919c26": "何是奪境不奪人。曰築壇拜將。僧曰。如何",
    "T50n2062_005:0919c27": "是人境兩俱奪。曰萬里山河獲太平。僧曰。如",
    "T50n2062_005:0919c28": "何是人境俱不奪。曰龍吟霧起虎嘯風生。僧",
    "T50n2062_005:0919c29": "曰。向上還有事也無。曰當面蹉過。僧曰。真",
    "T50n2062_005:0920a01": "個作家。曰白日鬼迷人。",
    "T50n2062_005:0920a02": "南康雲居寺沙門釋善悟傳十五",
    "T50n2062_005:0920a03": "釋善悟號高菴。洋州李氏子。年十一得度。生",
    "T50n2062_005:0920a04": "有夙慧靈根自發。聞冲禪師舉梁武帝問",
    "T50n2062_005:0920a05": "達磨因緣。如獲舊物遽曰。我既廓然。何聖",
    "T50n2062_005:0920a06": "之有冲異其語勉之南詢。遂謁龍門佛眼。",
    "T50n2062_005:0920a07": "一日有僧被蛇咬。佛眼問眾曰。既是龍門",
    "T50n2062_005:0920a08": "為甚却被蛇咬。悟應聲曰。果然現大人相。",
    "T50n2062_005:0920a09": "眼器之。後傳此語至佛果。果曰。龍門有此",
    "T50n2062_005:0920a10": "僧。東山法道未寂寥。爾上堂心生種種法生。",
    "T50n2062_005:0920a11": "森羅萬象縱橫信手拈來。便用日輪午後三",
    "T50n2062_005:0920a12": "更。心滅種種法滅。四句百非路絕。直饒達磨",
    "T50n2062_005:0920a13": "出頭也是眼中金屑。心生心滅是誰木人。携",
    "T50n2062_005:0920a14": "手同歸。歸到故鄉田地猶遭頂上一鎚。",
    "T50n2062_005:0920a15": "隆興黃龍寺沙門釋法忠傳十六",
    "T50n2062_005:0920a16": "釋法忠號牧菴。四明姚氏子也。十九試經得",
    "T50n2062_005:0920a17": "度習天台教。悟一心三觀之旨未能泯跡。",
    "T50n2062_005:0920a18": "故遍參名德。後至龍門。觀水磨旋轉發明",
    "T50n2062_005:0920a19": "述偈呈佛眼曰。轉大法輪。目前包裹。更問",
    "T50n2062_005:0920a20": "如何。水推石磨。佛眼曰。其中事作麼生。忠",
    "T50n2062_005:0920a21": "曰澗下水長流。眼曰。我有末後一句。待分",
    "T50n2062_005:0920a22": "付汝。忠即掩耳而去。後至廬山。於同安枯",
    "T50n2062_005:0920a23": "樹中絕食清坐。宣和間湘潭大旱。禱弗應。",
    "T50n2062_005:0920a24": "忠躍入龍淵呼曰。業畜當雨一尺。雨隨至。",
    "T50n2062_005:0920a25": "甞居南嶽。每跨虎出遊。儒釋皆望塵而拜。",
    "T50n2062_005:0920a26": "上堂我有一句子。不借諸聖口不動自己",
    "T50n2062_005:0920a27": "舌。非聲氣呼吸非情識分別。假使淨名杜",
    "T50n2062_005:0920a28": "口毘耶釋迦掩室摩竭。大似掩耳偷鈴。未",
    "T50n2062_005:0920a29": "免天機漏泄。直饒德山棒臨濟喝。若向牧菴",
    "T50n2062_005:0920b01": "門下秖得一橛。千種言萬般說秖要教君",
    "T50n2062_005:0920b02": "自家歇。一任大地虛空七凹八凸。",
    "T50n2062_005:0920b03": "系曰。牧庵既悟一心三觀。即當揮麈為台",
    "T50n2062_005:0920b04": "教吐氣。尤以未能泯跡。乃遍扣達磨之",
    "T50n2062_005:0920b05": "徒。正如香象渡河。直欲一踏到底。所以宜",
    "T50n2062_005:0920b06": "乎纔跨龍門便能傾湫倒嶽也。偉哉。世有",
    "T50n2062_005:0920b07": "習三觀者。且指悟之一字不知其為何",
    "T50n2062_005:0920b08": "物。誤認糟粕作醍醐。詆壁觀為護教。豈",
    "T50n2062_005:0920b09": "非師子之蟲耶。故渰山集深斥台教傳佛",
    "T50n2062_005:0920b10": "心印書。後卷當刪去。蓋令學者障悟門。造",
    "T50n2062_005:0920b11": "地獄業不淺矣。",
    "T50n2062_005:0920b12": "大明高僧傳卷第五"
}