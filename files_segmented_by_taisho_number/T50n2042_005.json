{
    "T50n2042_005:0116c21": "阿育王傳卷第五",
    "T50n2042_005:0116c23": "西晉安息三藏安法欽譯",
    "T50n2042_005:0116c24": "◎商那和修因緣",
    "T50n2042_005:0116c25": "尊者阿難將入涅槃。商那和修向摩突羅國。",
    "T50n2042_005:0116c26": "於其道中到一寺邊名為毘多。會值日沒即",
    "T50n2042_005:0116c27": "宿彼寺。時此寺中有二摩訶羅比丘。共論議",
    "T50n2042_005:0116c28": "言。我昔聞商那和修作是言。若有比丘小戒",
    "T50n2042_005:0116c29": "不犯是名勝戒。聞事都盡更無異聞名為多",
    "T50n2042_005:0117a01": "聞。商那和修聞此言已語摩訶羅言。商那和",
    "T50n2042_005:0117a02": "修不作是語。其所說者作如是言。見清淨者",
    "T50n2042_005:0117a03": "名淨持戒。淨持戒者名第一戒。如聞而行",
    "T50n2042_005:0117a04": "名為多聞。不如汝言。摩訶羅言汝是商那和",
    "T50n2042_005:0117a05": "修耶。答言我是。摩訶羅問言汝以何緣名商",
    "T50n2042_005:0117a06": "那和修。汝為受持商那衣故名商那和修。為",
    "T50n2042_005:0117a07": "以過去善業緣故名商那和修。尊者答言以",
    "T50n2042_005:0117a08": "二因緣名商那和修。一以受持商那衣故",
    "T50n2042_005:0117a09": "二以過去善因緣故名商那和修。又問言過",
    "T50n2042_005:0117a10": "去因緣其事云何。尊者答言過去之時波羅",
    "T50n2042_005:0117a11": "捺城有一商主。與五百商人共入於海道中。",
    "T50n2042_005:0117a12": "見有一辟支佛身有病患。時此商主共諸商",
    "T50n2042_005:0117a13": "人即便停住。隨醫所教飲食湯藥而治辟支",
    "T50n2042_005:0117a14": "佛。辟支佛以漸得差。時辟支佛著商那衣。",
    "T50n2042_005:0117a15": "商主即便諮辟支佛欲與[疊*毛]衣語辟支佛言。",
    "T50n2042_005:0117a16": "今可捨是商那之衣著此[疊*毛]衣辟支佛答言。",
    "T50n2042_005:0117a17": "我以此衣出家亦以此衣得道。今當以此商",
    "T50n2042_005:0117a18": "那之衣而入涅槃。商主語言唯願尊者莫般",
    "T50n2042_005:0117a19": "涅槃共我入海。入海還來我當終身供給尊",
    "T50n2042_005:0117a20": "者飲食臥具病瘦湯藥。辟支佛言我今不能",
    "T50n2042_005:0117a21": "入於大海。子好發歡喜當大得功德。於商",
    "T50n2042_005:0117a22": "主前即飛虛空作種種變而入般涅槃。爾時",
    "T50n2042_005:0117a23": "商主即我身是。我以供養彼舍利訖即發心。",
    "T50n2042_005:0117a24": "願使我未來遭值聖師。復過於是百千萬億",
    "T50n2042_005:0117a25": "如今聖師所得功德我悉得之。使我將來所",
    "T50n2042_005:0117a26": "生之處威儀法則及以衣服如辟支佛。以是",
    "T50n2042_005:0117a27": "願故生便常著商那衣服。乃至出家亦常著",
    "T50n2042_005:0117a28": "之。壇上盡形受持是衣。即便問言云何受",
    "T50n2042_005:0117a29": "持是衣。答言我受具戒時求盡形受持是衣。",
    "T50n2042_005:0117b01": "以是義故名之為受。摩訶羅言汝名真好。",
    "T50n2042_005:0117b02": "尊者商那和修漸漸到摩突羅國。於優留曼",
    "T50n2042_005:0117b03": "荼山加趺坐。時此山有二龍子兄弟相將與",
    "T50n2042_005:0117b04": "五百眷屬俱。尊者商那和修作是念言。若不",
    "T50n2042_005:0117b05": "惱觸此龍龍終不起。即作神變動優留曼荼",
    "T50n2042_005:0117b06": "山龍瞋即放大惡風雨趣尊者所。爾時尊者",
    "T50n2042_005:0117b07": "入慈心三昧。慈心三昧法蟲毒水火不",
    "T50n2042_005:0117b08": "能傷害。亦如尊者摩田提降龍之法。龍子",
    "T50n2042_005:0117b09": "生於未曾有想即發信心白尊者言。欲何約",
    "T50n2042_005:0117b10": "勅。尊者答言聽我於此作眾僧住處。龍言",
    "T50n2042_005:0117b11": "不聽。尊者商那和修言。佛記涅槃後優留",
    "T50n2042_005:0117b12": "曼荼山當有阿練若住處。名那羅跋利吒坐",
    "T50n2042_005:0117b13": "禪第一。龍子言是佛所記耶。答言實是。龍",
    "T50n2042_005:0117b14": "言若是佛所記者隨意聽作。尊者入定觀察",
    "T50n2042_005:0117b15": "檀越為出未也。知已出世便於晨朝著衣",
    "T50n2042_005:0117b16": "持鉢入摩突羅城。次第乞食至長者那羅拔",
    "T50n2042_005:0117b17": "利門中。語長者言。汝與我錢我今欲於優留",
    "T50n2042_005:0117b18": "曼荼山作阿練若住處。長者言我何故與汝",
    "T50n2042_005:0117b19": "錢耶。答言佛本記言我涅槃後摩突羅國中",
    "T50n2042_005:0117b20": "有一長者。兄弟二人一名那羅二名拔利。",
    "T50n2042_005:0117b21": "於優留曼荼山作阿練若住處。住處即名為",
    "T50n2042_005:0117b22": "那羅拔利。長者言佛所記耶。答言是佛所",
    "T50n2042_005:0117b23": "記。於是長者即出其錢於彼山中作僧住處。",
    "T50n2042_005:0117b24": "遂名為那羅拔利精舍。商那和修入定觀",
    "T50n2042_005:0117b25": "察毱提長者為出生未也。觀其已生復觀毱",
    "T50n2042_005:0117b26": "提彼子生未。猶未生子。以漸教化毱提使向",
    "T50n2042_005:0117b27": "佛法。尊者商那和修化彼之時。將多比丘往",
    "T50n2042_005:0117b28": "入其家。以漸將少乃至獨己一身往至其家。",
    "T50n2042_005:0117b29": "長者言尊者無有一比丘將至我家耶。答言",
    "T50n2042_005:0117c01": "我等無有奉侍供給之人。若信樂出家者隨",
    "T50n2042_005:0117c02": "逐我後。毱提言我身樂世俗未能出家逐尊",
    "T50n2042_005:0117c03": "者後。若生子者當使出家共相供給。尊者言",
    "T50n2042_005:0117c04": "汝好憶是語慎莫忘之。毱提後便生一子",
    "T50n2042_005:0117c05": "字阿失波毱多。以漸長大。尊者言汝先言要",
    "T50n2042_005:0117c06": "有子與我。今已有子可以與我聽使出家。答",
    "T50n2042_005:0117c07": "言我唯有一子不得相與。若更有子當與。尊",
    "T50n2042_005:0117c08": "者言爾後生一子字檀泥毱多。以漸長大。尊",
    "T50n2042_005:0117c09": "者言汝先有言要若更有子許當與我。今已",
    "T50n2042_005:0117c10": "有子應當與我聽使出家。毱提答言。我一子",
    "T50n2042_005:0117c11": "當守護錢財一子在外聚斂錢財。更有第三",
    "T50n2042_005:0117c12": "子當與阿闍梨。尊者言爾。如是不久生第三",
    "T50n2042_005:0117c13": "子端正殊特出過於人貌如諸天。即立名字",
    "T50n2042_005:0117c14": "為優波毱多。以漸長大安著賣香肆上案",
    "T50n2042_005:0117c15": "理市買大得宜利。尊者觀毱提為生子未。見",
    "T50n2042_005:0117c16": "已生子便往到毱提所。語汝先言要若有第",
    "T50n2042_005:0117c17": "三子許當與我。今已有子應當與我聽其出",
    "T50n2042_005:0117c18": "家。毱提言若不斷我利便與尊者度令出家。",
    "T50n2042_005:0117c19": "當爾之時魔王遍告摩突羅國。可詣毱多市",
    "T50n2042_005:0117c20": "買。因魔告故遂多人市極大得利。尊者和修",
    "T50n2042_005:0117c21": "往優波毱多所。優波毱多於市賣香。尊者見",
    "T50n2042_005:0117c22": "已而語之言。子汝於市買中為淨心為不淨",
    "T50n2042_005:0117c23": "心。優波毱多答言我不知。云何名為淨心。云",
    "T50n2042_005:0117c24": "何名為不淨心耶。尊者和修言汝與貪欲瞋",
    "T50n2042_005:0117c25": "恚心相應名為不淨心。不與相應名為淨心。",
    "T50n2042_005:0117c26": "子若能知心所緣處者。若心緣不善者以黑",
    "T50n2042_005:0117c27": "石左邊著。若心緣善者以白石右邊著。教毱",
    "T50n2042_005:0117c28": "多念佛及不淨觀。初日二分黑石一分白石。",
    "T50n2042_005:0117c29": "第二日半黑半白。以漸乃至純白無黑。純善",
    "T50n2042_005:0118a01": "心無惡心。如法斷事無非法斷事。摩突羅城",
    "T50n2042_005:0118a02": "有婬女名婆須達多。其婢於優波毱多邊買",
    "T50n2042_005:0118a03": "香。婬女瞋言汝為偷來。何邊多得是好香耶。",
    "T50n2042_005:0118a04": "答言大家我實不偷。有毱提子名優波毱多。",
    "T50n2042_005:0118a05": "性甚平等如法市買。婬女即於優波毱多生",
    "T50n2042_005:0118a06": "欲著心。遣婢往語優波毱多言。我大家無所",
    "T50n2042_005:0118a07": "須遂欲得相見。毱多答言非是相見時。婆須",
    "T50n2042_005:0118a08": "達多婬女先來常法得五百金錢與人一宿。",
    "T50n2042_005:0118a09": "婬女更遣婢語毱多言。我不用一錢可暫一",
    "T50n2042_005:0118a10": "來與我相見。時有大長者子先共婬女夜宿。",
    "T50n2042_005:0118a11": "北方有賈客主大齎珍寶至摩突羅國。賈客",
    "T50n2042_005:0118a12": "主問人言。此城中誰是最第一婬女。有人答",
    "T50n2042_005:0118a13": "言有婆須達多婬女為最第一。得五百金錢",
    "T50n2042_005:0118a14": "與人一宿。賈客主聞是語已即持五百金錢。",
    "T50n2042_005:0118a15": "著好衣服纓絡往至婬女所。時彼婬女貪此",
    "T50n2042_005:0118a16": "賈客五百金錢故。殺大長者子埋著屋裏。長",
    "T50n2042_005:0118a17": "者子眷屬推覓至婬女家發掘得之。乃至啟",
    "T50n2042_005:0118a18": "王言婬女婆須達多殺長者子。王言捉婬女",
    "T50n2042_005:0118a19": "婆須達多。劓其耳鼻截其手足推著塚間。",
    "T50n2042_005:0118a20": "優波毱多聞是事已而作是言。彼女本以色",
    "T50n2042_005:0118a21": "聲欲樂因緣喚我。今割耳鼻截其手足若欲",
    "T50n2042_005:0118a22": "往者今正是時。其本莊嚴衣服示現貪欲不",
    "T50n2042_005:0118a23": "宜往。彼今為貪欲解脫者應往彼居。優波毱",
    "T50n2042_005:0118a24": "多將一侍者往到塚間。婢以舊恩義故為",
    "T50n2042_005:0118a25": "其驅鳥。婢語大家言優波毱多來。婬女語",
    "T50n2042_005:0118a26": "婢收我耳鼻手足相近皆使相著以[疊*毛]覆上。",
    "T50n2042_005:0118a27": "優波毱多在前而立。婆須達多語優波毱多",
    "T50n2042_005:0118a28": "言。我平安時遣人喚汝汝言非是時。今日我",
    "T50n2042_005:0118a29": "受困厄身被剪刖何以看我。尊者毱多答",
    "T50n2042_005:0118b01": "言。姊妹我不以欲事來至汝邊。我欲知欲實",
    "T50n2042_005:0118b02": "相故來。為貪欲所盲者不見汝實相。汝本以",
    "T50n2042_005:0118b03": "色欺誑世間。今還住本實相薄皮覆其上。血",
    "T50n2042_005:0118b04": "澆肉塗千筋以纏縛千脈通。肥膩觀外如似",
    "T50n2042_005:0118b05": "好觀。內穢惡充滿外假香熏遮。內穢惡臭氣",
    "T50n2042_005:0118b06": "充滿污染垢臭惡水洗以遮之。言若能聽",
    "T50n2042_005:0118b07": "佛語欲能生怖憂愁苦惱。百千種患皆從貪",
    "T50n2042_005:0118b08": "慾生。欲為智者訶若能捨欲穢即時得解",
    "T50n2042_005:0118b09": "脫。遊於八正路獲得於涅槃。婬女婆須達多",
    "T50n2042_005:0118b10": "聞是語已厭惡三有。於佛法中生信敬心。語",
    "T50n2042_005:0118b11": "優波毱多言。如汝所說智者所呵稱法相",
    "T50n2042_005:0118b12": "實亦然。唯願悲愍為我說之。優波毱多即為",
    "T50n2042_005:0118b13": "說四諦法輪。苦諦如融鐵集諦如毒樹。滅",
    "T50n2042_005:0118b14": "諦斷癡愛八聖道為出要。又復苦者如毒如",
    "T50n2042_005:0118b15": "癰如瘡。生苦老苦病苦死苦愛別離苦怨憎",
    "T50n2042_005:0118b16": "會苦求不得苦五盛陰苦苦苦行苦壞苦。總",
    "T50n2042_005:0118b17": "而言之三界受生皆亦是苦。優波毱多觀察",
    "T50n2042_005:0118b18": "婬女身體實相離欲見諦得阿那含。婆須達",
    "T50n2042_005:0118b19": "多聞法見諦得見諦已讚毱多言。善哉善哉。",
    "T50n2042_005:0118b20": "汝今為我以閉三惡道開善趣門向涅槃徑。",
    "T50n2042_005:0118b21": "我今歸依佛法僧。優波毱多為說法已即便",
    "T50n2042_005:0118b22": "還歸。還歸不久婆須達多命終即生忉利天。",
    "T50n2042_005:0118b23": "時有天神語摩突羅人。優波毱多為婆須達",
    "T50n2042_005:0118b24": "多說法得須陀洹。命終得生忉利天。國人聞",
    "T50n2042_005:0118b25": "已取婆須達多身種種供養。時商那和修至",
    "T50n2042_005:0118b26": "毱提所而語之言。與我優波毱多度使出家。",
    "T50n2042_005:0118b27": "答言使我得利不絕當令出家。尊者商那和",
    "T50n2042_005:0118b28": "修以神通力使毱提得利不絕。毱提日日稱",
    "T50n2042_005:0118b29": "量得利不絕故不欲放。商那和修言佛記優",
    "T50n2042_005:0118c01": "波毱多。我涅槃百年之後當施作佛事汝當",
    "T50n2042_005:0118c02": "放使出家。毱提即便聽使出家。尊者商那和",
    "T50n2042_005:0118c03": "修將優波毱多向那羅拔利阿練若處。與",
    "T50n2042_005:0118c04": "受具足白四羯磨訖得阿羅漢。商那和修語",
    "T50n2042_005:0118c05": "優波毱多言。佛記汝我百年後當有比丘",
    "T50n2042_005:0118c06": "名優波毱多。雖無相好而作佛事。我聲聞",
    "T50n2042_005:0118c07": "中教授坐禪最為第一。今正是時汝好作佛",
    "T50n2042_005:0118c08": "事。優波毱多言唯然受教。優波毱多欲於摩",
    "T50n2042_005:0118c09": "突羅國欲大說法。國人聞優波毱多說法百",
    "T50n2042_005:0118c10": "千萬人皆來雲集。優波毱多觀如來說法時",
    "T50n2042_005:0118c11": "諸人坐法云何皆如半月坐。今日亦使四眾",
    "T50n2042_005:0118c12": "如半月坐。觀佛云何說法。佛先說於施論戒",
    "T50n2042_005:0118c13": "論生天之論。欲為不淨出世為要。如諸佛",
    "T50n2042_005:0118c14": "常法說四聖諦。優波毱多亦如諸佛次第說",
    "T50n2042_005:0118c15": "法欲說四諦。魔即雨真珠珍寶壞亂眾心",
    "T50n2042_005:0118c16": "使無一得道。尊者優波毱多觀誰所作知魔",
    "T50n2042_005:0118c17": "所作。後日無央數人聞優波毱多說法。雨",
    "T50n2042_005:0118c18": "真珠珍寶皆欲來取。以是因緣眾人多來。",
    "T50n2042_005:0118c19": "第二說法復雨金寶。乃至無一人得道。尊",
    "T50n2042_005:0118c20": "者入定觀察為誰所作知魔所為。第三日國",
    "T50n2042_005:0118c21": "土人盡來雲集聞尊者說法。初雨真珠第二",
    "T50n2042_005:0118c22": "雨金寶第三日魔王化作天女。作天伎樂惑",
    "T50n2042_005:0118c23": "亂人心。未得道者心皆惑著於天樂。乃至無",
    "T50n2042_005:0118c24": "有一人得道。如是魔大歡喜而作是言。我能",
    "T50n2042_005:0118c25": "破壞優波毱多說法。尊者優波毱多在樹下",
    "T50n2042_005:0118c26": "坐。入定觀察是誰所作。魔便以曼陀羅花作",
    "T50n2042_005:0118c27": "花鬘著優波毱多項上。尊者即觀是誰所作",
    "T50n2042_005:0118c28": "方乃知是魔之所作。尊者優波毱多作是念。",
    "T50n2042_005:0118c29": "魔數數壞亂我說法。佛何以不降伏。彼觀",
    "T50n2042_005:0119a01": "佛本意欲使優波毱多而調伏之。以是故佛",
    "T50n2042_005:0119a02": "不降伏。尊者觀魔可調伏時至未即知今正",
    "T50n2042_005:0119a03": "是時。尊者優波毱多以三種死屍。一者死蛇",
    "T50n2042_005:0119a04": "二者死狗三者死人。以此三種化作花鬘即",
    "T50n2042_005:0119a05": "往魔所。魔見歡喜而作是言。優波毱多於我",
    "T50n2042_005:0119a06": "亦不得自在。魔即申頭受其花鬘。優波毱多",
    "T50n2042_005:0119a07": "以三屍結於魔項。魔見三屍著項而作是",
    "T50n2042_005:0119a08": "言。豈應捉是死屍著我項許耶。尊者言如",
    "T50n2042_005:0119a09": "比丘不應著花鬘而汝著之。亦如汝不應以",
    "T50n2042_005:0119a10": "死屍結項而我結之。今可隨汝力所作。汝今",
    "T50n2042_005:0119a11": "何為而與佛子共鬪。如大海波浪觸頗梨",
    "T50n2042_005:0119a12": "山。魔即自欲挽此屍却如似蚊子欲移須彌",
    "T50n2042_005:0119a13": "不能令動。魔欲解項死屍亦復如是。魔大瞋",
    "T50n2042_005:0119a14": "恚踊身虛空而作是言。我雖自不能得解脫。",
    "T50n2042_005:0119a15": "我諸天足能解之。優波毱多語魔言。汝向梵",
    "T50n2042_005:0119a16": "天釋提桓因毘沙門天。向魔醯首羅天婆樓",
    "T50n2042_005:0119a17": "那天。乃至入於大火不能令燒。入於大水",
    "T50n2042_005:0119a18": "不能爛。彼諸天等欲解汝縛永不能得。於時",
    "T50n2042_005:0119a19": "魔王不用尊者之言。尋至彼諸天所欲求解",
    "T50n2042_005:0119a20": "縛。然諸天等皆云。我不能。乃至到梵天",
    "T50n2042_005:0119a21": "所合掌言為我解却。梵天答言十力世尊弟",
    "T50n2042_005:0119a22": "子所作。我力微弱終不能解。假使毘嵐",
    "T50n2042_005:0119a23": "猛風不能吹却。寧以藕根懸須彌山欲解",
    "T50n2042_005:0119a24": "此縛無有是處。魔語梵王言汝不能解我當",
    "T50n2042_005:0119a25": "歸誰。梵王語言汝疾歸依優波毱多乃可得",
    "T50n2042_005:0119a26": "脫。如因地而倒還扶地得起。若不歸依則",
    "T50n2042_005:0119a27": "壞汝天上之樂壞汝名辱尊貴一切諸樂。魔",
    "T50n2042_005:0119a28": "見如來弟子勢力大梵天王猶言語恭敬。佛",
    "T50n2042_005:0119a29": "之勢力何可度量。若欲加惱於我何事不能。",
    "T50n2042_005:0119b01": "大悲憐愍故不加惱於我。今日始知如來具",
    "T50n2042_005:0119b02": "足大悲成就大慈得真解脫。我為無明所盲",
    "T50n2042_005:0119b03": "處處觸惱。然佛慈悲平等未曾惡語加我。受",
    "T50n2042_005:0119b04": "梵王語已即時破除憍慢之心。往優波毱多",
    "T50n2042_005:0119b05": "所五體投地。長跪合掌白尊者言。大家汝可",
    "T50n2042_005:0119b06": "不知我欲菩提樹下乃至涅槃。於如來所多",
    "T50n2042_005:0119b07": "作惱亂。尊者問言汝作何事。答言昔佛於婆",
    "T50n2042_005:0119b08": "羅門聚落乞食。我掩蔽眾心便不得食。佛以",
    "T50n2042_005:0119b09": "不得食故即說此偈。",
    "T50n2042_005:0119b10": "　快樂無著積　　身體安輕便",
    "T50n2042_005:0119b11": "　若能於飲食　　心不生貪著",
    "T50n2042_005:0119b12": "　其心常歡喜　　猶如光音天",
    "T50n2042_005:0119b13": "復於耆闍崛山化作大牛破五百比丘鉢。唯",
    "T50n2042_005:0119b14": "有佛鉢飛在虛空。我更於異時化作龍形。纏",
    "T50n2042_005:0119b15": "縛佛身七日七夜。佛臨涅槃時我化作五百",
    "T50n2042_005:0119b16": "乘車。擾濁河水令佛不得飲。略而言之乃至",
    "T50n2042_005:0119b17": "數百觸惱。如來慈愍乃至未以一惡言而",
    "T50n2042_005:0119b18": "見輕毀。汝阿羅漢無悲忍心於天人阿修羅",
    "T50n2042_005:0119b19": "前毀辱於我。優波毱多答言。波旬汝無知見",
    "T50n2042_005:0119b20": "捉我聲聞比度如來。不可以芥子同彼須彌。",
    "T50n2042_005:0119b21": "螢火之光等於日月。一滴之水同于大海。如",
    "T50n2042_005:0119b22": "來大悲聲聞所無。佛大慈悲故不治汝。聲聞",
    "T50n2042_005:0119b23": "之人不同於佛故我治汝。魔言以何因緣。我",
    "T50n2042_005:0119b24": "從忍辱仙人已來乃至成佛。所作惱亂恒見",
    "T50n2042_005:0119b25": "慈愍而不加害。答言有不善因緣。於佛造惡",
    "T50n2042_005:0119b26": "心此罪雖積佛不毀汝。所以爾者。意欲令我",
    "T50n2042_005:0119b27": "調伏於汝。使汝於佛得信敬心。由是心故不",
    "T50n2042_005:0119b28": "墮地獄餓鬼畜生。佛以是事故初不曾以一",
    "T50n2042_005:0119b29": "言毀汝。是故於汝恒生悲心。佛以善巧方便",
    "T50n2042_005:0119c01": "欲使汝生於信心。由是少信因緣能得涅槃。",
    "T50n2042_005:0119c02": "略而言之。汝若於佛生少信心。以此信心洗",
    "T50n2042_005:0119c03": "除昔來數於佛所惱觸之罪悉皆得滅。魔聞",
    "T50n2042_005:0119c04": "是語身心踊躍。如迦曇花樹從根次莖乃至",
    "T50n2042_005:0119c05": "條枝。魔王歡喜舉身毛竪。佛為大慈從樹",
    "T50n2042_005:0119c06": "王下乃至涅槃。慈忍於我如父母念子。原除",
    "T50n2042_005:0119c07": "我過。魔王於佛法生歡喜心。即起合掌白尊",
    "T50n2042_005:0119c08": "者言。汝能使我生歡喜心。是汝大恩。今日",
    "T50n2042_005:0119c09": "當為我解是三屍。答言。先當與汝作要。然",
    "T50n2042_005:0119c10": "後乃當為汝解之。從今日後至於法盡更不",
    "T50n2042_005:0119c11": "聽汝惱亂比丘。魔言。當受尊教。復語魔言。",
    "T50n2042_005:0119c12": "當更為我更作一事。我雖已見如來法身。不",
    "T50n2042_005:0119c13": "見如來妙色之身。為我現佛色身使我生愛",
    "T50n2042_005:0119c14": "敬心。若作此事。是名為上。答言。我亦先與",
    "T50n2042_005:0119c15": "尊者作要。我若現佛身時。汝慎勿為我作",
    "T50n2042_005:0119c16": "禮。所以然者。如似伊蘭生樹死為大象之所",
    "T50n2042_005:0119c17": "踐蹋。尊者言爾。我不禮汝。魔言。小待我入",
    "T50n2042_005:0119c18": "林中。我本曾作佛形誑首羅長者。彼時所作",
    "T50n2042_005:0119c19": "今為汝作。尊者即為解於三屍。尊者憂波",
    "T50n2042_005:0119c20": "毱多作見佛想。魔即入林化作佛身。如以",
    "T50n2042_005:0119c21": "綵色畫新白[疊*毛]作佛身相。看無厭足。作佛形",
    "T50n2042_005:0119c22": "已。左邊化作舍利弗像。右邊化作大目揵",
    "T50n2042_005:0119c23": "連。阿難在後。摩訶迦葉阿[少/兔]樓頭須菩提",
    "T50n2042_005:0119c24": "等。千二百五十大阿羅漢等圍遶侍從。以漸",
    "T50n2042_005:0119c25": "從林而出至優波毱多所。尊者爾時即起合",
    "T50n2042_005:0119c26": "掌諦觀。而說偈言。",
    "T50n2042_005:0119c27": "　咄哉無常　　無悲愍心　　能壞如是",
    "T50n2042_005:0119c28": "　上妙色身",
    "T50n2042_005:0119c29": "佛身為如此。乃為無常壞。身心極著作見佛",
    "T50n2042_005:0120a01": "想。尊者合掌復說偈言。",
    "T50n2042_005:0120a02": "　快哉清淨業　　能成是妙果",
    "T50n2042_005:0120a03": "　非自在天生　　亦非無因作",
    "T50n2042_005:0120a04": "　面色喻蓮花　　目淨如明珠",
    "T50n2042_005:0120a05": "　端正過日月　　可愛勝花林",
    "T50n2042_005:0120a06": "　湛然若大海　　安住如須彌",
    "T50n2042_005:0120a07": "　威光勝於日　　徐步喻師子",
    "T50n2042_005:0120a08": "　顧視如牛王　　色澤喻紫金",
    "T50n2042_005:0120a09": "　百千無量劫　　淨修身口意",
    "T50n2042_005:0120a10": "　以是故獲得　　如此勝妙身",
    "T50n2042_005:0120a11": "　怨見尚歡喜　　況我當不敬",
    "T50n2042_005:0120a12": "尊者說是偈已。觀佛心至忘不憶本要。忽然",
    "T50n2042_005:0120a13": "即時投身五體禮敬。魔言。尊者。云何違於言",
    "T50n2042_005:0120a14": "要。尊者問言。違何言要。魔言。汝許不為作",
    "T50n2042_005:0120a15": "禮。今云何五體投地而作禮也。尊者言。我知",
    "T50n2042_005:0120a16": "無上世尊久已涅槃。見此形容如似見佛。為",
    "T50n2042_005:0120a17": "佛作禮不禮於汝。魔言。眼見汝為我作禮。云",
    "T50n2042_005:0120a18": "何言不禮。尊者復言。汝當聽我不違言要。",
    "T50n2042_005:0120a19": "亦不向汝作禮。如似泥木造作於天像及佛",
    "T50n2042_005:0120a20": "像。敬天佛故而為作禮。不禮泥木。我亦如",
    "T50n2042_005:0120a21": "是。不勝見佛心歡喜故便起作禮。不以汝想",
    "T50n2042_005:0120a22": "為汝作禮。魔即還復本形。禮敬尊者而還天",
    "T50n2042_005:0120a23": "上。第四日魔憶念。尊者身自宣令恩德從天",
    "T50n2042_005:0120a24": "來下。欲破貧窮欲生天欲得涅槃。當詣尊",
    "T50n2042_005:0120a25": "者優波毱多所。不見如來大悲說法者。亦",
    "T50n2042_005:0120a26": "當詣尊者優波毱多所。摩突羅城中諸人聞",
    "T50n2042_005:0120a27": "尊者優波毱多能調伏魔者。耆舊人民數千",
    "T50n2042_005:0120a28": "萬眾皆來向尊者所。尊者見眾悉以聚集。即",
    "T50n2042_005:0120a29": "上師子座說種種妙法。令百千眾生得須陀",
    "T50n2042_005:0120b01": "洹道斯陀含道。萬八千人出家得阿羅漢道。",
    "T50n2042_005:0120b02": "於優留曼荼山作房。廣二丈四長三丈六。從",
    "T50n2042_005:0120b03": "我受得阿羅漢者。悉以一枚長四寸籌著房",
    "T50n2042_005:0120b04": "裏。一日之中有萬八千籌擲著房裏。尊者",
    "T50n2042_005:0120b05": "如是名稱滿閻浮提。皆言摩突羅國有優波",
    "T50n2042_005:0120b06": "毱多。佛記教授坐禪最為第一。尊者商那和",
    "T50n2042_005:0120b07": "修度優波毱多以法付囑而念自決佛記。罽",
    "T50n2042_005:0120b08": "賓國坐禪無諸妨難。床敷臥具最為第一。涼",
    "T50n2042_005:0120b09": "冷少病。尊者商那和修付囑法已至彼罽賓。",
    "T50n2042_005:0120b10": "入於禪定。歡喜悅樂而說偈言。",
    "T50n2042_005:0120b11": "　著商那衣服　　成就五支禪",
    "T50n2042_005:0120b12": "　山巖空谷間　　坐禪而念定",
    "T50n2042_005:0120b13": "　誰不忍風寒　　商那阿羅漢",
    "T50n2042_005:0120b14": "　心善得解脫　　心得自在慧",
    "T50n2042_005:0120b15": "尊者優波毱多。在摩突羅國優留曼荼山",
    "T50n2042_005:0120b16": "那羅拔利阿練若處。彼山間有一老虎。生",
    "T50n2042_005:0120b17": "於二子。老虎不得食。尋復命終。二子失母。唯",
    "T50n2042_005:0120b18": "至窮困。尊者優波毱多往到其所。以食與之。",
    "T50n2042_005:0120b19": "為虎子而說偈言。",
    "T50n2042_005:0120b20": "　諸行無常　　是生滅法　　生滅滅已",
    "T50n2042_005:0120b21": "　寂滅為樂",
    "T50n2042_005:0120b22": "日日與食。與食之時。於其耳中為說此偈。是",
    "T50n2042_005:0120b23": "二虎子壽命短促。即便命終。生摩突羅國婆",
    "T50n2042_005:0120b24": "羅門家。尊者毱多將比丘往返婆羅門家。以",
    "T50n2042_005:0120b25": "漸轉少乃至獨到婆羅門家。婆羅門問言。尊",
    "T50n2042_005:0120b26": "者。何為而獨來耶。答言。我出家人。無有僕",
    "T50n2042_005:0120b27": "從。婆羅門言。我婦懷妊。若生男者當與尊",
    "T50n2042_005:0120b28": "者。後雙生二千。尊者毱多往從索之。婆羅門",
    "T50n2042_005:0120b29": "言。小待長大然後當與。及年八歲。尊者毱多",
    "T50n2042_005:0120c01": "復往從索。婆羅門即以一子與於尊者。第二",
    "T50n2042_005:0120c02": "子言。可使我去。二子諍去。尊者毱多語言。此",
    "T50n2042_005:0120c03": "二子俱應得道。婆羅門即捉二子付與尊者。",
    "T50n2042_005:0120c04": "尊者得已度令出家獲阿羅漢道。尊者即便",
    "T50n2042_005:0120c05": "語使採花。答言瞻蔔樹高不能得及。尊者語",
    "T50n2042_005:0120c06": "言。汝等是天豈無神足。時二沙彌即虛空中",
    "T50n2042_005:0120c07": "經行樹上採花。尊者毱多與諸弟子共一處",
    "T50n2042_005:0120c08": "立。諸弟子言此小沙彌。乃有是神德乎。尊者",
    "T50n2042_005:0120c09": "答言。此是虎之二子。汝等先言。何以與是虎",
    "T50n2042_005:0120c10": "食。汝今看是虎子神力。諸弟子聞已乃解。南",
    "T50n2042_005:0120c11": "天竺有一男子。與他婦女交通。母語兒言。與",
    "T50n2042_005:0120c12": "他交通。是大惡法。婬欲之道無惡不造。聞",
    "T50n2042_005:0120c13": "是語已。即殺其母。往至他家求彼女人。竟不",
    "T50n2042_005:0120c14": "獲得。心生厭惡即便出家。不久受持讀誦三",
    "T50n2042_005:0120c15": "藏經教習徒眾多。諸弟子將其徒眾至尊者",
    "T50n2042_005:0120c16": "毱多所。尊者知其犯於逆罪。竟不與語。而作",
    "T50n2042_005:0120c17": "是念。犯逆之人無有道果。尊者毱多不與語",
    "T50n2042_005:0120c18": "故即將徒眾還歸本所。尊者優波毱多有五",
    "T50n2042_005:0120c19": "百凡夫弟子譏嫌和上。度摩訶羅三藏法師",
    "T50n2042_005:0120c20": "將諸徒眾而不共語。尊者毱多觀見是五百",
    "T50n2042_005:0120c21": "弟子與我無緣。於我和上有度因緣。即便生",
    "T50n2042_005:0120c22": "心念。其和上商那和修以大神力來到那",
    "T50n2042_005:0120c23": "羅拔利阿練若處。至毱多房中。毱多不在。",
    "T50n2042_005:0120c24": "唯有弟子。見商那和修著麁弊衣髮鬢甚長。",
    "T50n2042_005:0120c25": "而作是言。我和上與如是摩訶羅共之親善。",
    "T50n2042_005:0120c26": "三藏法師而不共語。尊者商那和修至優波",
    "T50n2042_005:0120c27": "毱多坐處而坐。毱多弟子生瞋嫌心欲歐尊",
    "T50n2042_005:0120c28": "者。商那和修。商那和修如彼須彌不可移動。",
    "T50n2042_005:0120c29": "欲出惡語舌不能轉。便共往至尊者毱多所。",
    "T50n2042_005:0121a01": "白言。有摩訶羅比丘住和上臥處坐。毱多",
    "T50n2042_005:0121a02": "答言。除我和上更無有人能坐我座。優波毱",
    "T50n2042_005:0121a03": "多還房見尊者商那和修。頭面著地接足作",
    "T50n2042_005:0121a04": "禮在前而坐。優波毱多弟子念言。今我和",
    "T50n2042_005:0121a05": "上雖復禮拜恭敬其師。彼之所有知見神力",
    "T50n2042_005:0121a06": "不如我和上。尊者商那和修觀優波毱多諸",
    "T50n2042_005:0121a07": "弟子等除憍慢心不。即知其心猶以己和上",
    "T50n2042_005:0121a08": "為勝。尊者商那和修舉手指虛空中得滿手",
    "T50n2042_005:0121a09": "乳。問優波毱多言。是何三昧相。尊者毱多入",
    "T50n2042_005:0121a10": "定觀察不知本末。即問師言。是何三昧相。",
    "T50n2042_005:0121a11": "尊者和修答言。此是龍奮世三昧。優波毱",
    "T50n2042_005:0121a12": "多言。我之所得盡從和上受得。唯是三昧我",
    "T50n2042_005:0121a13": "非其器。尊者商那和修語毱多言。諸佛三昧",
    "T50n2042_005:0121a14": "一切緣覺不識其名。緣覺三昧一切聲聞不",
    "T50n2042_005:0121a15": "識其名。舍利弗三昧其餘聲聞不識其名。目",
    "T50n2042_005:0121a16": "揵連所入三昧其餘聲聞亦不識名。我和",
    "T50n2042_005:0121a17": "上阿難所入三昧我不識其名。我之三昧汝",
    "T50n2042_005:0121a18": "毱多亦不識名。我入涅槃。如此三昧亦隨",
    "T50n2042_005:0121a19": "我滅。七萬七千本生經亦隨我滅。一萬阿毘",
    "T50n2042_005:0121a20": "曇亦從我滅。毱多弟子知憍慢心滅作是",
    "T50n2042_005:0121a21": "念。我之和上悉皆不如尊者商那和修。於尊",
    "T50n2042_005:0121a22": "者所深生敬重。尊者商那和修隨其因緣為",
    "T50n2042_005:0121a23": "說。聽法皆得阿羅漢。商那和修語優波毱多",
    "T50n2042_005:0121a24": "言。如來以法付囑尊者摩訶迦葉。迦葉便以",
    "T50n2042_005:0121a25": "付囑我和上阿難。和上以法付囑於我。我",
    "T50n2042_005:0121a26": "今以法付囑於汝。此摩突羅國有善男子。名",
    "T50n2042_005:0121a27": "提地迦。汝當度使出家付其佛法。即時尊者",
    "T50n2042_005:0121a28": "商那和修飛騰虛空作十八變。便入涅槃。尊",
    "T50n2042_005:0121a29": "者毱多將萬八千羅漢供養舍利。即為起",
    "T50n2042_005:0121b01": "塔。◎",
    "T50n2042_005:0121b02": "◎優波毱多因緣",
    "T50n2042_005:0121b03": "尊者優波毱多。在摩突羅國那羅拔利精舍",
    "T50n2042_005:0121b04": "阿練若處住。時北方有一男子。念佛出家讀",
    "T50n2042_005:0121b05": "誦三藏善能說法。所到之處三契經偈然後",
    "T50n2042_005:0121b06": "說法。後自思惟。厭惓如此經頌之事欲求",
    "T50n2042_005:0121b07": "坐禪。聞摩突羅國有優波毱多。雖無相好教",
    "T50n2042_005:0121b08": "授禪法最為第一。即到其所合掌白言。唯願",
    "T50n2042_005:0121b09": "尊者。教我禪法。尊者毱多觀察此人必應現",
    "T50n2042_005:0121b10": "身獲得漏盡。復更思惟。此人今者應教何法",
    "T50n2042_005:0121b11": "而登聖位。乃知其人為他說法當入聖位。尊",
    "T50n2042_005:0121b12": "者毱多語彼比丘曰。爾隨我勅。當教授汝。比",
    "T50n2042_005:0121b13": "丘答言。唯願奉教。尊者語言。汝於今夜宜應",
    "T50n2042_005:0121b14": "為人演說法教。比丘即便作三契唄而欲說",
    "T50n2042_005:0121b15": "法。問尊者言。當說何法。尊者答言。當說多聞",
    "T50n2042_005:0121b16": "有五事利益。善解諸大。善知諸陰。善知諸入。",
    "T50n2042_005:0121b17": "善知十二因緣。自善解了不從他受。悟三契",
    "T50n2042_005:0121b18": "唄已。說法已竟便得阿羅漢。毱多語言。子擲",
    "T50n2042_005:0121b19": "籌著窟中充其一數。爾時宿羅城中有一商",
    "T50n2042_005:0121b20": "主。名為天護。於佛法中生敬信心恒樂施與。",
    "T50n2042_005:0121b21": "欲入大海求於珍寶。而作是言。我今入海安",
    "T50n2042_005:0121b22": "隱得還。當於佛法作般遮于瑟。護佛法神當",
    "T50n2042_005:0121b23": "擁護我。即便發引到於寶所。大取珍寶安隱",
    "T50n2042_005:0121b24": "迴還。時有羅漢比丘尼。入定觀察。彼長者竟",
    "T50n2042_005:0121b25": "為作不。觀見必作。重復思惟。誰為福田。知有",
    "T50n2042_005:0121b26": "一萬八千羅漢。二倍學人及以生死持淨戒",
    "T50n2042_005:0121b27": "者。當為福田。又觀此眾誰為上座。而是上座",
    "T50n2042_005:0121b28": "為是羅漢為是凡夫。知非羅漢。乃至復非須",
    "T50n2042_005:0121b29": "陀洹人。乃是淨持戒人名阿沙羅。我若發悟",
    "T50n2042_005:0121c01": "必受我語。即往僧中語上座言。上座。何不好",
    "T50n2042_005:0121c02": "自莊嚴。上座意解。謂嫌髮長衣服垢膩。即",
    "T50n2042_005:0121c03": "剃鬚髮淨自澡浴。比丘尼念言。上座不解我",
    "T50n2042_005:0121c04": "語。後日更至上座前。亦作是言。何不自嚴飾。",
    "T50n2042_005:0121c05": "上座謂為衣色不正。便更染衣而來僧中。比",
    "T50n2042_005:0121c06": "丘尼復至上座阿沙羅前。又作是言。何不好",
    "T50n2042_005:0121c07": "自莊嚴。上座瞋言。我淨澡浴著新染衣。有",
    "T50n2042_005:0121c08": "何不莊嚴。比丘尼言。此非佛法中莊嚴。佛法",
    "T50n2042_005:0121c09": "得須陀洹斯陀含阿羅漢。是名莊嚴。又復",
    "T50n2042_005:0121c10": "問言。上座。汝聞天護長者入大海還欲作般",
    "T50n2042_005:0121c11": "遮于瑟不。上座答言。已知。又問。福田之人可",
    "T50n2042_005:0121c12": "有幾許。汝為知不。答言。不知。比丘尼言。作福",
    "T50n2042_005:0121c13": "田者純阿羅漢有萬八千。在學地人淨持戒",
    "T50n2042_005:0121c14": "者二倍。羅漢汝為上座。云何以此有漏之心。",
    "T50n2042_005:0121c15": "最初受他供養恭敬。上座聞已。便欲悲泣。",
    "T50n2042_005:0121c16": "比丘尼言。何以悲泣。上座答言。我今年老。",
    "T50n2042_005:0121c17": "云何能得得盡諸漏。比丘尼言。佛法現在",
    "T50n2042_005:0121c18": "令人得果不擇時節。大善丈夫之所讚歎。但",
    "T50n2042_005:0121c19": "能修行必能盡漏。一切時中常能與果。上",
    "T50n2042_005:0121c20": "座今。可往那羅拔利阿練若處。尊者毱多今",
    "T50n2042_005:0121c21": "現在彼。當教授汝。於是上座便往其所。尊者",
    "T50n2042_005:0121c22": "毱多即出迎接。以水與之使令洗脚。上座言。",
    "T50n2042_005:0121c23": "不見長老優波毱多終不洗脚。諸弟子言。此",
    "T50n2042_005:0121c24": "是毱多。即時洗脚而入。尊者毱多教化檀越",
    "T50n2042_005:0121c25": "作好飲食洗浴眾僧。洗浴既已。優波毱多時",
    "T50n2042_005:0121c26": "使維那打搥揵。作是唱言。恭敬解脫。羅漢",
    "T50n2042_005:0121c27": "悉入禪坊。時阿沙羅睡不覺唱輒入禪坊。",
    "T50n2042_005:0121c28": "入已復睡。眾僧作制。其若睡者擎燈供養。時",
    "T50n2042_005:0121c29": "阿沙羅最為上座。先在前睡。維那即便捉",
    "T50n2042_005:0122a01": "燈著前而三彈指。阿沙羅覺起而擎燈巡坐",
    "T50n2042_005:0122a02": "供養。尊者毱多入火光三昧。萬八千羅漢亦",
    "T50n2042_005:0122a03": "皆同入火光三昧阿沙羅見已歡喜覆自慚",
    "T50n2042_005:0122a04": "愧即說偈言。",
    "T50n2042_005:0122a05": "　和合共一處　　跏趺如龍蟠",
    "T50n2042_005:0122a06": "　咸皆在地敷　　定心而端嚴",
    "T50n2042_005:0122a07": "　皆入勝三昧　　光明如燈樹",
    "T50n2042_005:0122a08": "　稟形同是人　　瞻仰所不及◎",
    "T50n2042_005:0122a09": "阿育王傳卷第五"
}