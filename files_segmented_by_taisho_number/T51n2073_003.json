{
    "T51n2073_003:0161c19": "華嚴經傳記卷第三",
    "T51n2073_003:0161c21": "京兆崇福寺僧沙門法藏集",
    "T51n2073_003:0161c22": "講解下",
    "T51n2073_003:0161c23": "唐并州武德寺釋慧覺",
    "T51n2073_003:0161c24": "唐越州靜林寺釋法敏",
    "T51n2073_003:0161c25": "唐襄州神足寺釋慧眺",
    "T51n2073_003:0161c26": "唐蒲州普齊寺釋道英",
    "T51n2073_003:0161c27": "唐襄州寒陵寺釋道昂",
    "T51n2073_003:0161c28": "唐京師大慈恩寺釋靈辨",
    "T51n2073_003:0161c29": "唐終南山至相寺釋智儼",
    "T51n2073_003:0162a01": "釋慧覺。姓范氏。齊人也。達量通鑒。罕附其",
    "T51n2073_003:0162a02": "倫。而儀形秀峙。長七尺餘。眉目峯映。衣服",
    "T51n2073_003:0162a03": "鮮潔。容止溫弘。鏘鏘然也。凡行路士子。莫不",
    "T51n2073_003:0162a04": "迎睇目送焉。雖博學群經。多以華嚴為首。被",
    "T51n2073_003:0162a05": "請高陽。久當講匠。聽眾千餘。堂宇充溢。而來",
    "T51n2073_003:0162a06": "者不絕。遂停法肆。爰有施主。即為造千人講",
    "T51n2073_003:0162a07": "堂。締搆斯須不月便訖。登法座引眾充滿。時",
    "T51n2073_003:0162a08": "訝其法會之盛也。著華嚴十地維摩等疏。至",
    "T51n2073_003:0162a09": "武德三年。覺少有心痛。告門人曰。吾其去矣。",
    "T51n2073_003:0162a10": "乃出身資。為僧設食。與眾取訣。於是通夜。正",
    "T51n2073_003:0162a11": "念明相。纔動奄然從化。春秋九十。",
    "T51n2073_003:0162a12": "釋法敏。姓孫氏。丹陽人。八歲出家。事英禪",
    "T51n2073_003:0162a13": "師。為弟子入茅山。聽明法師三論。又聽高麗",
    "T51n2073_003:0162a14": "實講大乘經論。躬為南座。結軫三周。貞觀",
    "T51n2073_003:0162a15": "元年。出還丹陽。講華嚴涅槃。二年越州田都",
    "T51n2073_003:0162a16": "督。追還一音寺。相續法輪。于時四方義學沙",
    "T51n2073_003:0162a17": "門八百餘人。當境僧千二百人。尼眾三百。士",
    "T51n2073_003:0162a18": "俗之集。不可復記。時為法慶之嘉會也。至十",
    "T51n2073_003:0162a19": "九年會稽士俗。請住靜林寺。講華嚴經。至六",
    "T51n2073_003:0162a20": "月末正講。有蛇懸半身。在敏頂上長七尺許。",
    "T51n2073_003:0162a21": "作黃金色。吐五色光。終講方隱。至夏訖還一",
    "T51n2073_003:0162a22": "音寺。夜有赤衣二人。禮敏曰。法師講四部大",
    "T51n2073_003:0162a23": "經。功德難量。須往他方教化。故從東方來迎",
    "T51n2073_003:0162a24": "法師。弟子數十人同見。至八月十七日卒。爾",
    "T51n2073_003:0162a25": "前三日三夜。無故闇冥。恰至將逝。忽放大光。",
    "T51n2073_003:0162a26": "夜明如日。異香不滅。莫不怪歎。道俗莊嚴。送",
    "T51n2073_003:0162a27": "於隆安之山焉。造華嚴疏七卷。",
    "T51n2073_003:0162a28": "釋慧眺。姓莊氏。少出家以小乘為業。馳譽江",
    "T51n2073_003:0162a29": "漢。承象王哲公在龍泉講三論。心生不忍曰。",
    "T51n2073_003:0162b01": "三論明空。講者著空。言訖舌出三尺。鼻眼兩",
    "T51n2073_003:0162b02": "耳竝皆流血。七日不語。有伏法師。聞之曰。汝",
    "T51n2073_003:0162b03": "大癡也。一言毀經。罪過五逆。可信大乘方得",
    "T51n2073_003:0162b04": "免耳。乃令懺悔。舌還故入。便舉往哲所。唯",
    "T51n2073_003:0162b05": "聽大乘。哲之云。亡為建七處八會方廣齊。百",
    "T51n2073_003:0162b06": "日既滿。即往香山神足寺。足不踰閫。常習大",
    "T51n2073_003:0162b07": "乘。四時每講華嚴經。用陳懺謝。貞觀十一年",
    "T51n2073_003:0162b08": "四月。在松林坐禪。見有三人形服都雅。請受",
    "T51n2073_003:0162b09": "菩薩戒。受訖白曰。禪師大利根。若不改心信",
    "T51n2073_003:0162b10": "大乘者。千佛出世。猶在地獄。房此重厲。涕血",
    "T51n2073_003:0162b11": "交流。大哭還寺。在講者房前。宛轉嗚咽不得",
    "T51n2073_003:0162b12": "能言。以水灑醒。乃更大哭。繞佛懺悔。用此為",
    "T51n2073_003:0162b13": "常。又懃化士俗。造華嚴大品等各一百部。",
    "T51n2073_003:0162b14": "至十三年三月。佛前禮懺。安然坐化。因此而",
    "T51n2073_003:0162b15": "終。春秋八十餘矣。終後七日。林樹白色。過",
    "T51n2073_003:0162b16": "此方復焉。斯亦知過能改。誠可嘉也。寺去城",
    "T51n2073_003:0162b17": "五十里。從受歸戒七千餘人。填赴山河。為建",
    "T51n2073_003:0162b18": "大齋。於墓所三十法師。各開一經。用津靈",
    "T51n2073_003:0162b19": "造。",
    "T51n2073_003:0162b20": "釋道英。姓陳氏。蒲州猗氏人也。年十八。二親",
    "T51n2073_003:0162b21": "重之。便為取婦。五年同床。誓不相觸。後遂巡",
    "T51n2073_003:0162b22": "至并洲炬法師下聽華嚴等經。開皇十年。方",
    "T51n2073_003:0162b23": "預緇服。遂入大行山柏梯寺。修行止觀。忽然",
    "T51n2073_003:0162b24": "大解。後在京住勝光寺。從曇遷禪師聽攝論。",
    "T51n2073_003:0162b25": "遷特賞異之。聽講之暇。常供僧役。因事呈理。",
    "T51n2073_003:0162b26": "既以調心。常云。余冥目坐禪。如有所詣。及開",
    "T51n2073_003:0162b27": "目後。還復常識。故於事務。遊觀役心。使空有",
    "T51n2073_003:0162b28": "無滯耳。然其常坐。開目如錢。動逾信宿。初",
    "T51n2073_003:0162b29": "無頓睫。後入禪定。稍呈異迹。甞與人爭地。忽",
    "T51n2073_003:0162c01": "現僵尸。氣絕色變。俄欲膖脹。彼歸心啟悔。乃",
    "T51n2073_003:0162c02": "言笑如常又入池六宿。臥雪三夕。唯云火",
    "T51n2073_003:0162c03": "灰土坌。誠難測也。一日講起信論。至真如門。",
    "T51n2073_003:0162c04": "奄然不語。怪往觀之。氣絕身冷。眾知滅想。即",
    "T51n2073_003:0162c05": "而任之。經于累宿。方從定起。又曾亢旱。遂講",
    "T51n2073_003:0162c06": "華嚴。以祈甘澤。有二老翁。稍異常人。各二童",
    "T51n2073_003:0162c07": "侍恒來在聽。英每異之。後因訊問由緒。答曰。",
    "T51n2073_003:0162c08": "弟子是海神。愛此經故來聽。英曰。今既為檀",
    "T51n2073_003:0162c09": "越講經。請下微雨。神勅二童。二童便從窓出。",
    "T51n2073_003:0162c10": "須臾滂沛。遠近咸賴焉。二翁拜謝。倏忽而退。",
    "T51n2073_003:0162c11": "及將終索水。剃洗還坐。被以大衣。告門人曰。",
    "T51n2073_003:0162c12": "無常至也。但不可自欺。即令講此經賢首",
    "T51n2073_003:0162c13": "偈。至于屬纊。令侍人稱佛。奄然神逝。貞觀",
    "T51n2073_003:0162c14": "十年九月也。春秋八十。初將終感群鳥數萬。",
    "T51n2073_003:0162c15": "悲鳴房宇。青衣二童。執華而入。紫氣如光。從",
    "T51n2073_003:0162c16": "英身出。騰焰數大。及明露結。周二十里。人",
    "T51n2073_003:0162c17": "物失光。三日方歇。蒲晉山川修行之侶。聞",
    "T51n2073_003:0162c18": "哀屯赴。如喪重親。又感僧牛吼鳴流淚不",
    "T51n2073_003:0162c19": "息。斷絕水草經七日。將欲藏殮。則下一钁。",
    "T51n2073_003:0162c20": "地忽大震。周十五里。皆大驚怖。又感白虹",
    "T51n2073_003:0162c21": "兩道遠屬龕旋。白鳥二頭翔鳴。隨送至于龕",
    "T51n2073_003:0162c22": "所。詳英道開物悟。慧解入神。故得靈相氛氳。",
    "T51n2073_003:0162c23": "存亡總萃。不負身世。誠斯人乎。",
    "T51n2073_003:0162c24": "釋道昂。未詳其氏。魏郡人。風神清徹。高尚世",
    "T51n2073_003:0162c25": "表。慧解夙成。殆非開悟。初投于靈&#;法師。而",
    "T51n2073_003:0162c26": "出家焉。既而飲沐清化。愛敬親承。歲積炎涼。",
    "T51n2073_003:0162c27": "齊蹤上位。常於寒陵山寺。陶融初教。日照",
    "T51n2073_003:0162c28": "高山此焉。欣屬講華嚴地論。諒超先哲。又",
    "T51n2073_003:0162c29": "曾登講之夜。素無燈燭。昂舉掌高示。便發",
    "T51n2073_003:0163a01": "暈光。朗照堂宇。大眾觀瑞。怪所從來。昂曰。",
    "T51n2073_003:0163a02": "此光手中恒有耳。何可怪耶。其福業隆深誠",
    "T51n2073_003:0163a03": "不可度也。化物餘景。志結西方。常願生安養。",
    "T51n2073_003:0163a04": "後自知命極。預告有緣。時未測其言也。期月",
    "T51n2073_003:0163a05": "既臨。一無信患。問齋時至未。景次昆吾。即",
    "T51n2073_003:0163a06": "昇高座。身含奇相。爐發異香。爰引四眾。受菩",
    "T51n2073_003:0163a07": "薩戒。詞理切要。聽者寒心。時七眾圍繞。飡承",
    "T51n2073_003:0163a08": "道味。昂舉目高視。乃見天眾繽紛絃管繁會。",
    "T51n2073_003:0163a09": "中有聲。告眾曰。兜率陀天樂音下迎。昂曰。天",
    "T51n2073_003:0163a10": "道乃生死根本。由來非願。常祈心淨土。如何",
    "T51n2073_003:0163a11": "此誠不遂耶。言訖便覩天樂上騰須臾還滅。",
    "T51n2073_003:0163a12": "更見西方香華伎樂飛涌而來旋環頂上。舉",
    "T51n2073_003:0163a13": "眾皆見。昂曰。大眾好住。今靈相來迎。事須同",
    "T51n2073_003:0163a14": "往。言訖但見香爐墜手。終于高座焉。春秋八",
    "T51n2073_003:0163a15": "十有九。則貞觀七年八月也。道俗共觀。崩慟",
    "T51n2073_003:0163a16": "如山。及將殯殮。足下有普光堂等文字生焉。",
    "T51n2073_003:0163a17": "自非道會靈章行符隣聖者。何能現斯嘉應",
    "T51n2073_003:0163a18": "哉。送寒陵山。鑿窟為處。經春不朽。端坐儼",
    "T51n2073_003:0163a19": "然。",
    "T51n2073_003:0163a20": "釋靈辨。姓李氏。瀧西犾道人也。祖龍驤。高齊",
    "T51n2073_003:0163a21": "代。任相州司馬。父楞伽。隨任洛州錄事參軍。",
    "T51n2073_003:0163a22": "遂從居洛。辨生而埋照。沈默若愚。八歲始",
    "T51n2073_003:0163a23": "言。言輒聰敏。宗族異之。因名廣辨。後以煬帝",
    "T51n2073_003:0163a24": "同諱。改從今稱焉。年十喪父。哀毀過禮。伯父",
    "T51n2073_003:0163a25": "幹法師愍之。親自撫育。教以義方。年十三得",
    "T51n2073_003:0163a26": "出家。住勝光寺。幹素與曇遷禪師。芝蘭允洽。",
    "T51n2073_003:0163a27": "因令親侍。諮受異聞。辨宿夜研精。俄昇堂奧。",
    "T51n2073_003:0163a28": "十八講唯識起信等論。勝鬘維摩等經。進具",
    "T51n2073_003:0163a29": "之後。日新其德。又講仁王經十地地持攝大",
    "T51n2073_003:0163b01": "乘等論。然以為一乘妙旨無越華嚴。遂廢敷",
    "T51n2073_003:0163b02": "揚。於終南山至相寺智正法師所。研味茲典。",
    "T51n2073_003:0163b03": "既卒師資之功。備舉傳燈之業。竝採眾經。傍",
    "T51n2073_003:0163b04": "求異義。撰疏十二卷抄十卷章三卷。竝行",
    "T51n2073_003:0163b05": "於代。屬慈恩創搆。妙選英髦。辨以鶴譽聞天。",
    "T51n2073_003:0163b06": "遂當斯舉。然其懷望貞峻中外式瞻。每於崇",
    "T51n2073_003:0163b07": "聖宮鶴林寺德業寺百福殿等。而行受戒法。",
    "T51n2073_003:0163b08": "京城及諸州僧尼。從受歸戒者。一千餘人。凡",
    "T51n2073_003:0163b09": "講華嚴。四十八遍。後因菩提寺講。便覺不念。",
    "T51n2073_003:0163b10": "尋返慈恩。俄從永化。春秋七十八。即龍朔三",
    "T51n2073_003:0163b11": "年九月五日也。但辨孝姓淳至。出自天真。每",
    "T51n2073_003:0163b12": "講遇父母恩重之文。未甞不哽塞良久。或因",
    "T51n2073_003:0163b13": "之廢講。其音樂市[門@厘]由來不顧。從小至老。襯",
    "T51n2073_003:0163b14": "衣足靺。竝自縫洗。不役門人。弟子或四人已",
    "T51n2073_003:0163b15": "上晨昏參候。若須教誡則命令坐。若其無事。",
    "T51n2073_003:0163b16": "皆起立遂出。須有對問。自稱己名。斯亦恭謹",
    "T51n2073_003:0163b17": "教敬之良軌也。",
    "T51n2073_003:0163b18": "釋智儼。姓趙氏。天水人也。高祖弘高尚其志。",
    "T51n2073_003:0163b19": "父景申州錄事參軍。母初夢。梵僧執錫而謂",
    "T51n2073_003:0163b20": "曰。速宜齊戒淨爾身心。遂驚覺。又聞異香有",
    "T51n2073_003:0163b21": "娠焉。及儼生數歲。卓異凡童。或累塊為塔。或",
    "T51n2073_003:0163b22": "緝華成蓋。或率同輩為聽眾。而自作法師。生",
    "T51n2073_003:0163b23": "智宿殖皆此類也。年十二有神僧杜順。無何",
    "T51n2073_003:0163b24": "而輒入其舍。撫儼頂謂景曰。此我兒。可還我",
    "T51n2073_003:0163b25": "來。父母知其有道。欣然不悋。順即以儼付上",
    "T51n2073_003:0163b26": "足達法師。令其順誨。曉夜誦持。曾無再問。",
    "T51n2073_003:0163b27": "後屬二梵僧來遊至相。見儼精爽非常。遂授",
    "T51n2073_003:0163b28": "以梵文。不日便熟。梵僧謂諸僧曰。此童子當",
    "T51n2073_003:0163b29": "為弘法之匠也。年甫十四。即預緇衣于時隋",
    "T51n2073_003:0163c01": "運將終。人民飢餧。儼雖童稚杭志彌堅。後依",
    "T51n2073_003:0163c02": "常法師聽攝大乘論。未盈數歲。詞解精微。常",
    "T51n2073_003:0163c03": "因龍象盛集。令其豎義。時有辨法師。玄門準",
    "T51n2073_003:0163c04": "的。欲觀其神器。躬自擊揚。往復徵研。辭理彌",
    "T51n2073_003:0163c05": "王。咸歎其慧悟。天縱哲人。進具之後。聽四分",
    "T51n2073_003:0163c06": "迦延毘曇成實十地地持涅槃等經。後於琳",
    "T51n2073_003:0163c07": "法師所。廣學徵心。索隱探微。時稱得意。儼以",
    "T51n2073_003:0163c08": "法門繁曠。智海沖深。方駕司南。未知何厝。乃",
    "T51n2073_003:0163c09": "至於經藏前。禮而自立誓。信手取之。得華嚴",
    "T51n2073_003:0163c10": "第一。即於當寺智正法師下。聽受此經。雖閱",
    "T51n2073_003:0163c11": "舊聞。常懷新致。炎涼亟改。未革所疑。遂遍覽",
    "T51n2073_003:0163c12": "藏經。討尋眾釋。傳光統律師文疏。稍開殊軫。",
    "T51n2073_003:0163c13": "謂別教一乘無盡緣起。欣然賞會。粗知毛目。",
    "T51n2073_003:0163c14": "後遇異僧來。謂曰。汝欲得解一乘義者。其十",
    "T51n2073_003:0163c15": "地中六相之義。慎勿輕也。可一兩月間。攝靜",
    "T51n2073_003:0163c16": "思之當自知耳。言訖忽然不現。儼驚惕良久。",
    "T51n2073_003:0163c17": "因則陶研。不盈累朔。於焉大啟。遂立教分宗。",
    "T51n2073_003:0163c18": "製此經疏。時年二十七。又七宵行道。祈請是",
    "T51n2073_003:0163c19": "非。爰夢神童。深蒙印可。而棲遑草澤。不競",
    "T51n2073_003:0163c20": "當代。及乎暮齒。方屈弘宣。皇儲往封沛王。親",
    "T51n2073_003:0163c21": "為講主。頻命府司。優事供給。故使法輪無輟。",
    "T51n2073_003:0163c22": "是所賴焉。然其精練庶事。藻思多能。造蓮華",
    "T51n2073_003:0163c23": "藏世界圖一鋪。蓋[葸-十+夕]河之左。古今未聞者也。",
    "T51n2073_003:0163c24": "至總章元年夢。當寺般若臺傾倒。門人慧曉",
    "T51n2073_003:0163c25": "又夢。上高幢上侵雲漢。幢首寶珠。明如曉日。",
    "T51n2073_003:0163c26": "漸漸移來。入京便倒。儼自覺遷神之候。告門",
    "T51n2073_003:0163c27": "人曰。吾此幻軀從緣無性。今當暫往淨方。後",
    "T51n2073_003:0163c28": "遊蓮華藏世界。汝等隨我。亦同此志。俄至十",
    "T51n2073_003:0163c29": "月二十九日夜。神色如常。右脇而臥。終於",
    "T51n2073_003:0164a01": "清淨寺焉。春秋六十七矣。時有業淨方者。其",
    "T51n2073_003:0164a02": "夜聞空中香樂。從西方而來。須臾還返。以",
    "T51n2073_003:0164a03": "為大福德人也。往生之驗。明晨詢問。果知",
    "T51n2073_003:0164a04": "其應也。儼所撰義疏。解諸經論。凡二十餘部。",
    "T51n2073_003:0164a05": "皆簡略章句。剖曜新奇。故得其門寮其寡矣。",
    "T51n2073_003:0164a06": "門人懷齊賢首。近永隆年中。雍洲長安縣人。",
    "T51n2073_003:0164a07": "廓神亮梵行清淨。因忽患暴終。諸天引至兜",
    "T51n2073_003:0164a08": "率天宮。禮敬彌勒。有一菩薩。語亮云。何不受",
    "T51n2073_003:0164a09": "持華嚴。對曰。為無人講。菩薩曰。有人見講。",
    "T51n2073_003:0164a10": "何以言無。亮後再蘇。具向薄塵法師。論敘其",
    "T51n2073_003:0164a11": "事。以此而詳。首之弘轉法輪。亞迹參微矣。懷",
    "T51n2073_003:0164a12": "濟秀而不實。早從冥穸。大周聖神皇帝。植道",
    "T51n2073_003:0164a13": "種於塵劫。當樂推於億兆。大雲授記。轉金輪",
    "T51n2073_003:0164a14": "而御之。河圖應錄。桴玉鼓而臨之。乃聖乃神。",
    "T51n2073_003:0164a15": "運六神通而不極。盡善盡美。暢十善化於無",
    "T51n2073_003:0164a16": "邊。解網泣辜。超夏轢殷。於是環塊襄城於汾",
    "T51n2073_003:0164a17": "水。方智日於錙銖。是以摩頂至踵。馳精十力。",
    "T51n2073_003:0164a18": "捉髮吐哺。委質四依。鑄銑彫檀。霞鏡千門之",
    "T51n2073_003:0164a19": "裏。乘杯振錫。霧集九重之內。雖漢魏殊感梁",
    "T51n2073_003:0164a20": "齊深信。亦何足以言乎。爾其闢龍宮之寶藏。",
    "T51n2073_003:0164a21": "迓象扉之雄俊。則日月相繼。歲時不絕。贊頌",
    "T51n2073_003:0164a22": "佛德。歌詠法言。則絃管流溢。翰墨繁積矣。以",
    "T51n2073_003:0164a23": "永昌元年正月七日夜。勅僧等。於玄武北門。",
    "T51n2073_003:0164a24": "建立華嚴高座八會道場。闡揚方廣妙典。八",
    "T51n2073_003:0164a25": "日僧尼眾等數千餘人。共設齊會。當時有司",
    "T51n2073_003:0164a26": "藏氷。獲瑞氷一段。中有雙浮圖。現於氷內。高",
    "T51n2073_003:0164a27": "一尺餘。層級自成。如白銀色。形相具足。映徹",
    "T51n2073_003:0164a28": "分明。勅以示諸僧等。大眾驚嗟。悲忻頂禮。咸",
    "T51n2073_003:0164a29": "稱聖德所感。實為希有瑞矣。御因製聽華嚴",
    "T51n2073_003:0164b01": "詩并序。其詞曰。暫因務隙。聽講華嚴。觀辨智",
    "T51n2073_003:0164b02": "之縱廣。覩龍象之蹴踏。既資熏習。頓解深疑。",
    "T51n2073_003:0164b03": "故述所懷。爰題短製。其詞曰。法席開方廣。緇",
    "T51n2073_003:0164b04": "徒滿勝筵聖眾隨雲集。天華照日鮮。座分千",
    "T51n2073_003:0164b05": "葉華。香引六銖煙。鐘聲聞有頂。梵響韻無邊。",
    "T51n2073_003:0164b06": "一音宣妙義。七處重弘宣。唯心明八會。滌",
    "T51n2073_003:0164b07": "盧體三禪。既悟無生滅。常欣佛現前。於是",
    "T51n2073_003:0164b08": "蓮華世界。注海印之波瀾。微塵剎土。入因陀",
    "T51n2073_003:0164b09": "羅之網。聖上萬機之暇。哀矜兆庶。朗七覺以",
    "T51n2073_003:0164b10": "悟迷津。揚四辨而驚龍俗。玄門造極。跨域",
    "T51n2073_003:0164b11": "中而獨秀。精義入神。轢繫表而孤峙。一音演",
    "T51n2073_003:0164b12": "妙。實是聞所未聞。七處弘宣。誠為見所不見。",
    "T51n2073_003:0164b13": "豈與夫馬皇讚易[利-禾+登]后通詩。可同日而言也。",
    "T51n2073_003:0164b14": "魏洛都融覺寺曇無最法師",
    "T51n2073_003:0164b15": "魏北臺意法師(有疏不知幾卷)",
    "T51n2073_003:0164b16": "齊林廬山供塔僧遠禪師",
    "T51n2073_003:0164b17": "齊攝山栖霞寺僧法師",
    "T51n2073_003:0164b18": "齊鄴中曇遵法師(疏七卷)",
    "T51n2073_003:0164b19": "齊鄴下總持寺慧順法師",
    "T51n2073_003:0164b20": "齊蜀郡齊后山齊興寺玄暢法師",
    "T51n2073_003:0164b21": "齊鄴西寶山寺道憑法師",
    "T51n2073_003:0164b22": "陳攝山止觀寺詮法師",
    "T51n2073_003:0164b23": "陳揚都興皇寺法朗法師",
    "T51n2073_003:0164b24": "陳揚都大禪眾寺慧象法師",
    "T51n2073_003:0164b25": "陳鍾山耆闍寺安廩法師",
    "T51n2073_003:0164b26": "隋西京大興善寺洪遵法師(疏七卷)",
    "T51n2073_003:0164b27": "隋西京禪定道場曇遷法師(撰明難一品疏)",
    "T51n2073_003:0164b28": "隋西京淨影寺慧遠法師(有疏七卷未成未講)",
    "T51n2073_003:0164b29": "隋終南山至相道場靜淵法師",
    "T51n2073_003:0164c01": "隋江都慧日寺慧覺法師",
    "T51n2073_003:0164c02": "唐京師延興寺吉藏法師",
    "T51n2073_003:0164c03": "唐常州建安寺智琚法師",
    "T51n2073_003:0164c04": "唐終南山至相寺智正法師(有疏十一卷)",
    "T51n2073_003:0164c05": "唐越州弘道寺慧持法師",
    "T51n2073_003:0164c06": "唐京師清禪寺慧賾法師",
    "T51n2073_003:0164c07": "唐襄州光福寺慧璿法師",
    "T51n2073_003:0164c08": "唐京師普光寺光覺法師(有疏十卷)",
    "T51n2073_003:0164c09": "右諸德竝博綜群藝。兼弘斯典。或偽謙業藏",
    "T51n2073_003:0164c10": "用。或有志未從。既非專業。又無祥瑞。故直",
    "T51n2073_003:0164c11": "錄附之於此。庶知懷茲道者。蘭芬靡絕焉。",
    "T51n2073_003:0164c12": "華嚴經傳記卷第三",
    "T51n2073_003:0164c13": "文永十二年(乙亥)正月中旬之候。為聽聞五教",
    "T51n2073_003:0164c14": "章三十講。暫栖息栂尾高山寺之處。自彼",
    "T51n2073_003:0164c15": "寺住侶惠日房辨清之手。借得華嚴經五",
    "T51n2073_003:0164c16": "卷。點本之間。喜悅銘肝之餘。下向南都之",
    "T51n2073_003:0164c17": "後。誂能書之輩令書寫。此傳之內。當卷者。",
    "T51n2073_003:0164c18": "表誂中川淨覺房朝酉。裏誂春日山麓四",
    "T51n2073_003:0164c19": "恩院願忍房覺玄。令書寫之。彼院家院主",
    "T51n2073_003:0164c20": "如圓房朝海令付假名并指姓畢。此假名",
    "T51n2073_003:0164c21": "姓裏書者。土御門大納言入道顯定卿之",
    "T51n2073_003:0164c22": "所記錄也。即以彼禪門自筆之點本寫之。",
    "T51n2073_003:0164c23": "可為無雙之證本也而已。",
    "T51n2073_003:0164c24": "建治元年(乙亥)六月一日(末時)於東大寺尊勝院",
    "T51n2073_003:0164c25": "新彌勒堂。令寫本等奉讀之畢。前權僧正",
    "T51n2073_003:0164c26": "宗性。聽眾。良曉得業。慶實法師。談義之",
    "T51n2073_003:0164c27": "後。即於當院家新學問所。為後覽記之。右",
    "T51n2073_003:0164c28": "筆華嚴宗末葉半僧宗性。年齡七十四。夏",
    "T51n2073_003:0164c29": "臘六十二。",
    "T51n2073_003:0165a01": "抑此料紙者。去文永三年之曆暮秋九月",
    "T51n2073_003:0165a02": "之候。後嵯峨天皇所降賜也。不慮之朝恩",
    "T51n2073_003:0165a03": "面目頓餘身之間。漸漸取出之。以寫如此",
    "T51n2073_003:0165a04": "之要書耳。"
}