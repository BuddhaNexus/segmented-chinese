{
    "T13n0397_005:0028b25": "大方等大集經卷第五",
    "T13n0397_005:0028b27": "北涼天竺三藏曇無讖於姑臧譯",
    "T13n0397_005:0028b28": "◎寶女品第三之一",
    "T13n0397_005:0028b29": "爾時，世尊故在欲、色二界中間，大寶坊中師",
    "T13n0397_005:0028c01": "子座上，與諸大眾圍繞說法。爾時，會中有一童",
    "T13n0397_005:0028c02": "女名曰寶女，即從坐起，右手執持白真珠貫，",
    "T13n0397_005:0028c03": "而作是言：「若我真實能於十方無量世界，受",
    "T13n0397_005:0028c04": "持如是《大集》正典，讀誦、書寫、演說其義、廣流",
    "T13n0397_005:0028c05": "布者，願此珠貫著佛頂髻及諸菩薩。」說是語",
    "T13n0397_005:0028c06": "已即擲珠貫。以佛神力及以誠言，珠貫即在",
    "T13n0397_005:0028c07": "如來頂上，亦遍一切諸菩薩首；而諸菩薩各",
    "T13n0397_005:0028c08": "各自於首貫珠中，見其來世成佛之時所有",
    "T13n0397_005:0028c09": "世界菩提之樹。眾生調伏及往願力了了見",
    "T13n0397_005:0028c10": "知，見已各各生奇特想，白佛言：「世尊！是寶女",
    "T13n0397_005:0028c11": "者，云何乃有如是無量大功德也？我於無量",
    "T13n0397_005:0028c12": "阿僧祇劫所有誓願，今於一念悉見了了。」佛",
    "T13n0397_005:0028c13": "言：「善哉，善哉！善男子！實如所言，是寶女者，已",
    "T13n0397_005:0028c14": "於過去九萬六億那由他佛，種諸善根發大",
    "T13n0397_005:0028c15": "善願，所生之處常得真實，是故是女凡所思",
    "T13n0397_005:0028c16": "念言無虛發。若欲令此大千世界滿中寶花，",
    "T13n0397_005:0028c17": "即言而有；若言欲令滿此三千大千世界種種",
    "T13n0397_005:0028c18": "妙香，言已即有；若欲示現種種形色，轉輪王",
    "T13n0397_005:0028c19": "色、四天王色、天帝釋色、梵天王色，或沙門色、",
    "T13n0397_005:0028c20": "婆羅門色，或比丘色、比丘尼色、優婆塞色、優",
    "T13n0397_005:0028c21": "婆夷色，如言即得。若風災起時轉為火災，火",
    "T13n0397_005:0028c22": "災起時轉為水災，水災起時轉為風災，如言",
    "T13n0397_005:0028c23": "即轉。若有魔王將諸兵眾，執持刀杖、弓弩箭",
    "T13n0397_005:0028c24": "矢、鉾矟戈楯，欲令轉變成寶花者，如言即成。",
    "T13n0397_005:0028c25": "若於空曠無水多乏，為諸眾生發大誓願，其",
    "T13n0397_005:0028c26": "中即有，城邑聚落人民大小漿水無乏。若願",
    "T13n0397_005:0028c27": "三千大千世界所有諸色如如來色，即如其",
    "T13n0397_005:0028c28": "言成佛妙色。若言一切所有大眾悉住虛空，",
    "T13n0397_005:0028c29": "言已即住。「善男子！若是寶女欲於此處虛",
    "T13n0397_005:0029a01": "空之中，遍聞十方諸佛所說，如言即聞。善",
    "T13n0397_005:0029a02": "男子！寶女童女成就如是無量無邊諸大功",
    "T13n0397_005:0029a03": "德。」爾時，寶女即於佛前說偈歎曰：",
    "T13n0397_005:0029a04": "「我今成就大寶聚，　　故能讚歎無上尊，",
    "T13n0397_005:0029a05": "　遠離一切諸煩惱，　　具足大寶助菩提。",
    "T13n0397_005:0029a06": "　如來具足無上寶，　　大光能照無邊世，",
    "T13n0397_005:0029a07": "　無上寶幢佛世尊，　　我今獻寶以供養，",
    "T13n0397_005:0029a08": "　車璩馬瑙青琉璃，　　金剛真珠日月寶，",
    "T13n0397_005:0029a09": "　以如是寶供養佛，　　為令眾生成菩提。",
    "T13n0397_005:0029a10": "　世尊身光勝諸寶，　　眾生樂見無疲厭，",
    "T13n0397_005:0029a11": "　處在一方見十方，　　令眾各見前有佛。",
    "T13n0397_005:0029a12": "　有見如來身行住，　　或見坐臥及說法，",
    "T13n0397_005:0029a13": "　或見默然無所宣，　　或見入定修智慧，",
    "T13n0397_005:0029a14": "　如來一一毛孔光，　　能照十方諸世界，",
    "T13n0397_005:0029a15": "　光明清淨最無上，　　猶如秋月淨蓮花。」",
    "T13n0397_005:0029a16": "爾時，寶女偈讚佛已，復作是言：「世尊！我今於",
    "T13n0397_005:0029a17": "此大集經中欲少問義，如來若許乃敢諮啟。」",
    "T13n0397_005:0029a18": "佛言：「善哉，善哉！寶女！隨意發問。若有疑網，",
    "T13n0397_005:0029a19": "我當為汝而除滅之。」爾時，寶女即白佛言：「世",
    "T13n0397_005:0029a20": "尊！云何實語？云何為實？云何法語？云何為",
    "T13n0397_005:0029a21": "法？」佛言：「善哉！善哉！至心諦聽，吾當為汝分",
    "T13n0397_005:0029a22": "別解說。寶女！菩薩摩訶薩有三種實。何等為",
    "T13n0397_005:0029a23": "三？一者、不誑諸佛；二者、不誑己身；三者、不誑",
    "T13n0397_005:0029a24": "眾生。云何名為不誑諸佛、己身、眾生？寶女！若",
    "T13n0397_005:0029a25": "有菩薩發阿耨多羅三藐三菩提心已，貪著",
    "T13n0397_005:0029a26": "聲聞、辟支佛乘，是則名為欺誑諸佛、己身、眾",
    "T13n0397_005:0029a27": "生。云何不誑？寶女！若有菩薩發阿耨多羅三",
    "T13n0397_005:0029a28": "藐三菩提心已，若在地獄受大苦惱、若遇魔",
    "T13n0397_005:0029a29": "業邪見同止、若生惡國起惡煩惱、身遇刀矟",
    "T13n0397_005:0029b01": "斫刺燒炙，於如是時終不捨離菩提之心，不",
    "T13n0397_005:0029b02": "休、不息、不畏、不悔，令菩提心遂更增廣，為諸",
    "T13n0397_005:0029b03": "眾生受大苦惱。見受苦者心更增廣，勤修精",
    "T13n0397_005:0029b04": "進欲得菩提，不為邪語之所誑惑，一切邪風",
    "T13n0397_005:0029b05": "不能傾動，是名菩薩不誑諸佛、己身、眾生。寶",
    "T13n0397_005:0029b06": "女！若有菩薩不誑諸佛、己身、眾生，是名菩薩",
    "T13n0397_005:0029b07": "真實之實。「寶女！不誑諸佛復有四事：一者、其",
    "T13n0397_005:0029b08": "心堅固；二者、住於至處；三者、具足勢力；四",
    "T13n0397_005:0029b09": "者、勤修精進。「不誑己身亦有四事：一者、淨心；",
    "T13n0397_005:0029b10": "二者、至心；三者、不誑；四者、不曲。「不誑眾生亦",
    "T13n0397_005:0029b11": "有四事：一者、莊嚴；二者、修慈；三者、修悲；四者、",
    "T13n0397_005:0029b12": "攝取。「寶女！是名菩薩第一之實。菩薩實者，",
    "T13n0397_005:0029b13": "初發願時不捨眾生。「復次，寶女！菩薩實者，不",
    "T13n0397_005:0029b14": "多語，守護語，不麁語，真實語。若在獨處、大眾、",
    "T13n0397_005:0029b15": "王邊，發言誠實，非為財物而故妄語，非為自",
    "T13n0397_005:0029b16": "在而故妄語。若有三千大千世界滿中七寶，",
    "T13n0397_005:0029b17": "尚不為之而生妄語，況復小事而妄語也！「寶",
    "T13n0397_005:0029b18": "女！如是實者，有三十二淨。何等三十二？一",
    "T13n0397_005:0029b19": "者、慚語；二者、功德語；三者、愧語；四者、柔軟語；",
    "T13n0397_005:0029b20": "五者、不虛語；六者、無譏呵語；七者、不貪著",
    "T13n0397_005:0029b21": "語；八者、不畏語；九者、閉諸惡道語；十者、開",
    "T13n0397_005:0029b22": "諸善道語；十一者、聖行語；十二者、慧行語；十",
    "T13n0397_005:0029b23": "三者、內淨語；十四者、外淨語；十五者、樂受語；",
    "T13n0397_005:0029b24": "十六者、樂聽語；十七者、不澁語；十八者、微妙",
    "T13n0397_005:0029b25": "語；十九者、分別語；二十者、妙音語；二十一",
    "T13n0397_005:0029b26": "者、純善語；二十二者、不誑語；二十三者、不熱",
    "T13n0397_005:0029b27": "語；二十四者、歡喜語；二十五者、自勸喻語；二",
    "T13n0397_005:0029b28": "十六者、勸喻他語；二十七者、不失語；二十八",
    "T13n0397_005:0029b29": "者、安隱語；二十九者、福田語；三十者、如佛語；",
    "T13n0397_005:0029c01": "三十一者、實圍遶語；三十二者、淨口語。「復次，",
    "T13n0397_005:0029c02": "寶女！菩薩實者，凡所言說口意相稱。云何名",
    "T13n0397_005:0029c03": "為口意相稱？修集施故獲得菩提，非因慳貪",
    "T13n0397_005:0029c04": "而能得之，是名意口相稱而語。能施一切名",
    "T13n0397_005:0029c05": "之為實。修集淨戒獲得菩提，非因毀戒而能",
    "T13n0397_005:0029c06": "得之，是名意口相稱而語。如戒而住名之",
    "T13n0397_005:0029c07": "為實。修集忍辱獲得菩提，非因瞋恚而能得",
    "T13n0397_005:0029c08": "之，是名意口相稱而語。具足修忍是名為實。",
    "T13n0397_005:0029c09": "勤行精進獲得菩提，非因懈怠而能得之，是",
    "T13n0397_005:0029c10": "名意口相稱而語。修精進故名之為實。修集",
    "T13n0397_005:0029c11": "禪定獲得菩提，非因亂心而能得之，是名意",
    "T13n0397_005:0029c12": "口相稱而語。修集定心名之為實。修於智慧",
    "T13n0397_005:0029c13": "獲得菩提，非因愚癡而能得之，是名意口相",
    "T13n0397_005:0029c14": "稱而語。修智慧故名之為實。三十七助菩提",
    "T13n0397_005:0029c15": "之法，四無量心亦復如是。「復次，寶女！夫真",
    "T13n0397_005:0029c16": "實者所謂聖行，聖行者苦、無常行。又復聖行，",
    "T13n0397_005:0029c17": "所謂知苦、遠集、證滅、修道，知於五陰無出生",
    "T13n0397_005:0029c18": "相，是名知苦。五陰因者，所謂愛結畢竟遠",
    "T13n0397_005:0029c19": "離，不貪不著、不讚不求、不去不來，是名離",
    "T13n0397_005:0029c20": "集滅一切相，然其滅時無一法滅。不平等法",
    "T13n0397_005:0029c21": "作平等法，是名證滅觀。奢摩他、毘婆舍那，",
    "T13n0397_005:0029c22": "其相平等，無覺、無觀、無有平等、無繫、無取、無",
    "T13n0397_005:0029c23": "作、無變，是名修道。真實了知如是等諦，又能",
    "T13n0397_005:0029c24": "分別廣說其義，是名菩薩摩訶薩實，說是真",
    "T13n0397_005:0029c25": "實法，時十千菩薩得真實忍。「寶女！法語者，",
    "T13n0397_005:0029c26": "凡所演說依法而語，觀法、念法、奉行於法，行",
    "T13n0397_005:0029c27": "至處法、求法、欲法、樂法、修法，法幢、法杖、莊嚴",
    "T13n0397_005:0029c28": "法器；法燈、法明、法念、法意、法有法疑，莊嚴",
    "T13n0397_005:0029c29": "瓔珞；法床、法儀，法護、法財、法無窮盡，廣大無",
    "T13n0397_005:0030a01": "邊。法事、法身、法口、法意，菩薩摩訶薩具足成",
    "T13n0397_005:0030a02": "就如是等法，是名法語。「法者，真實之語、守護",
    "T13n0397_005:0030a03": "法語，教人供養父母、和上、耆舊有德，讚歎",
    "T13n0397_005:0030a04": "菩提及菩提道。令人不捨菩提之心，至心繫",
    "T13n0397_005:0030a05": "念不忘菩提，不離莊嚴修菩提法，親近賢聖",
    "T13n0397_005:0030a06": "善知識等，修集信心專念聽法，慕求正法勤",
    "T13n0397_005:0030a07": "於精進。不貪著法知恩報恩，樂於寂靜不斷",
    "T13n0397_005:0030a08": "聖種，教化頭陀、勸行十善，讚歎惠施，一切善",
    "T13n0397_005:0030a09": "法願向菩提。至心受持清淨戒律，修集忍辱，",
    "T13n0397_005:0030a10": "除去懈怠，修淨禪定，智慧方便，慈悲喜捨，修",
    "T13n0397_005:0030a11": "四真諦趣向於諦。四無礙智得大神通，隨順",
    "T13n0397_005:0030a12": "法施修四念處，乃至修集八聖道分，定慧二",
    "T13n0397_005:0030a13": "法得智解脫，如法解脫聲聞、緣覺、菩薩諸乘。",
    "T13n0397_005:0030a14": "「讚說一切所有福德，當觀十二甚深因緣，分",
    "T13n0397_005:0030a15": "別空門、無相、無願，無所畏懼。說五陰如幻",
    "T13n0397_005:0030a16": "如化，說十八界如虛空相，說諸入性同於空",
    "T13n0397_005:0030a17": "性，常說七財六念六敬，解說具足六波羅蜜。",
    "T13n0397_005:0030a18": "說六常行、修六神通，具足五眼說第一義，流",
    "T13n0397_005:0030a19": "布世間成就業語，一切眾生其心平等讚歎",
    "T13n0397_005:0030a20": "佛語。「寶女！若有菩薩具足如是法語，口終不",
    "T13n0397_005:0030a21": "說我語，不說眾生語，不說壽命語，不說士",
    "T13n0397_005:0030a22": "夫語，不說斷語，不說常語，不說有見語，不說",
    "T13n0397_005:0030a23": "無見語，不說兩斷語，不著中語，不說聚語，不",
    "T13n0397_005:0030a24": "說滅語，不說諍語，不說偏語，不覺知語，不顛",
    "T13n0397_005:0030a25": "倒語，不增疑心語，不逆法語，觀法界語、破憍",
    "T13n0397_005:0030a26": "慢語。「說法菩薩如法而住，如法而說實語法",
    "T13n0397_005:0030a27": "語，不斷語、不折語，說法菩薩一切世間不能",
    "T13n0397_005:0030a28": "共論，見者怖畏。法語菩薩能演說空、無相、無",
    "T13n0397_005:0030a29": "願，不著三界及以諸有，不從他乞，無心意",
    "T13n0397_005:0030b01": "識，無有塵垢、無明無闇，不繫屬他、不繫屬自，",
    "T13n0397_005:0030b02": "無有高下，不雜一切境界因緣，清淨寂靜無",
    "T13n0397_005:0030b03": "有導首，難知難覺，不可思惟，不思惟行，清",
    "T13n0397_005:0030b04": "淨智者，乃能知之。無受受者永斷諸受，過",
    "T13n0397_005:0030b05": "於三世，不滅無滅相，不生無生相，無有豐儉，",
    "T13n0397_005:0030b06": "無生、無斷、無增、無減、無當有、無已有，非修、",
    "T13n0397_005:0030b07": "非見、非魔見、非真實見、非相、非非相、非一相，",
    "T13n0397_005:0030b08": "而亦一相。非有屋宅、遠離屋宅，非近、非遠、非",
    "T13n0397_005:0030b09": "離、非別、非縛、非解、非有漏、非無漏，亦非相似。",
    "T13n0397_005:0030b10": "非苦、非樂、非具足、非不具足、非名、非色、非著、",
    "T13n0397_005:0030b11": "非脫、非破、非完，雖非金剛，不可壞相。真實如",
    "T13n0397_005:0030b12": "爾，非近、非遠、無色無因，亦非頑嚚、非此非",
    "T13n0397_005:0030b13": "彼、非內、非外、非自、非他、非見、非聞、非憶、非忘、",
    "T13n0397_005:0030b14": "非識、非知、非識境界、非知境界。寶女！是名為",
    "T13n0397_005:0030b15": "法。若能廣說如是等法，是名說法。「復次，寶",
    "T13n0397_005:0030b16": "女！法語菩薩不與一切世間諍競，不輕不慢",
    "T13n0397_005:0030b17": "於他未學，心不輕笑不生高心，不自讚歎不",
    "T13n0397_005:0030b18": "謗他說，不以飲食為他說法，不遮他善令生",
    "T13n0397_005:0030b19": "疑惑。見他犯罪終不說之，於他法中不生輕",
    "T13n0397_005:0030b20": "賤，不遮止他所修行法。凡所說法，不離於",
    "T13n0397_005:0030b21": "空、無相、無願，終不分別一切法界，不動法界、",
    "T13n0397_005:0030b22": "不動實性，不依字、識、人、不了義，雖不依止亦",
    "T13n0397_005:0030b23": "不誹謗。「於自他眾不生分別，亦不誹謗十二",
    "T13n0397_005:0030b24": "因緣，非在世間淨於世間，非法淨法無貪無",
    "T13n0397_005:0030b25": "慳，無有毀戒不捨破戒，無瞋無妬無有懈",
    "T13n0397_005:0030b26": "怠，不失道心不忘菩提，為欲莊嚴無上智慧，",
    "T13n0397_005:0030b27": "不休不息心不生悔。於他法中心無妬嫉，不",
    "T13n0397_005:0030b28": "以著於非修多羅謗修多羅，毘尼摩耶亦復",
    "T13n0397_005:0030b29": "如是。於正法所終不見非，不因於慢而增長",
    "T13n0397_005:0030c01": "慢，不謗因果及業果報。於正法中心無退轉，",
    "T13n0397_005:0030c02": "知恩念恩報之不忘，終不懷抱瞋恨之心，不",
    "T13n0397_005:0030c03": "著我見不嫉他利。「於怨親中無有二想，得他",
    "T13n0397_005:0030c04": "譏刺終不報之，不作兩舌鬪亂彼此，不懷諂",
    "T13n0397_005:0030c05": "曲顯異惑眾，不為他喜受菩薩戒、比丘戒、比",
    "T13n0397_005:0030c06": "丘尼戒、式叉摩那戒、沙彌戒、沙彌尼戒、優",
    "T13n0397_005:0030c07": "婆塞戒、優婆夷戒，住空閑處思惟寂默，勤心",
    "T13n0397_005:0030c08": "受讀十二部經。「不為勝他故受持守護如是",
    "T13n0397_005:0030c09": "等戒，不為供養現作知足，不為顯他不知足",
    "T13n0397_005:0030c10": "故自修知足，不信諸佛無上菩提他之所",
    "T13n0397_005:0030c11": "作。不造惡業邪惡活命，不捨七財不貪於食，",
    "T13n0397_005:0030c12": "不斷聖種，不誹謗他不自讚歎，於佛法中不",
    "T13n0397_005:0030c13": "作數量，讚歎大乘心無厭足，是名法語。」◎爾",
    "T13n0397_005:0030c14": "時，世尊復告寶女：「菩薩義者，云何名義？所謂",
    "T13n0397_005:0030c15": "信心修莊嚴時無有虛誑，為欲莊嚴一切善",
    "T13n0397_005:0030c16": "根，至心專念修行善法，破眾生疑不求果",
    "T13n0397_005:0030c17": "報，施諸眾生安隱快樂，護持禁戒不失忍心，",
    "T13n0397_005:0030c18": "勤修精進增長善法，修寂靜定攝諸散亂，具",
    "T13n0397_005:0030c19": "無上智破無明闇，修集慈心等諸眾生，修集",
    "T13n0397_005:0030c20": "悲心隨眾所作親往營理，修集喜心施眾法",
    "T13n0397_005:0030c21": "喜，修集捨心不觀苦樂。捨財法已心無悔悋，",
    "T13n0397_005:0030c22": "所言柔軟壞眾惡心，利益於他具足甚深，修",
    "T13n0397_005:0030c23": "行同事勸發大乘，以是四攝調伏眾生。見一",
    "T13n0397_005:0030c24": "切行皆是無常、苦、空、無我，淨諸煩惱。依止於",
    "T13n0397_005:0030c25": "義不依於字，依止於智不依於識，依了義經",
    "T13n0397_005:0030c26": "捨不了義，依止於法不依於人。說義無礙無",
    "T13n0397_005:0030c27": "有窮盡，而於法界無所分別；說辭無礙獲得",
    "T13n0397_005:0030c28": "解脫說；樂說無礙如法而說。「莊嚴惠施不知",
    "T13n0397_005:0030c29": "厭足，莊嚴於戒善願成就，莊嚴多聞如法而",
    "T13n0397_005:0031a01": "作，莊嚴功德具足相好，莊嚴智慧知諸眾生",
    "T13n0397_005:0031a02": "上中下根差別之相，莊嚴於定為心清淨，莊",
    "T13n0397_005:0031a03": "嚴於智得三種慧。修四念處為心不散亂，修",
    "T13n0397_005:0031a04": "四正勤為得善根，修四如意往來諸方，修集",
    "T13n0397_005:0031a05": "五根辯分別句，修集五力為壞煩惱，修七覺",
    "T13n0397_005:0031a06": "分為知諸法，修八正道不為惡動，修集神通",
    "T13n0397_005:0031a07": "為不退失。菩薩摩訶薩解如是義，是名為",
    "T13n0397_005:0031a08": "義；若有菩薩能說是義，是名說義。「復次，寶",
    "T13n0397_005:0031a09": "女！又復義者，修集空定壞諸有法，修集無",
    "T13n0397_005:0031a10": "相壞諸法相，修集無願不求三界。若能演",
    "T13n0397_005:0031a11": "說如是三空，是名說義；一切諸行不可修行，",
    "T13n0397_005:0031a12": "是名為義。菩薩說是不可修行，是名說義；斷",
    "T13n0397_005:0031a13": "一切生，是名為義。菩薩若說諸法無生，是名",
    "T13n0397_005:0031a14": "說義；諸有無出，是名為義。如是說者，是名說",
    "T13n0397_005:0031a15": "義；四真諦者，名之為義。如是說者，是名說義；",
    "T13n0397_005:0031a16": "無我我所，名之為義。如是說者，是名說義；字",
    "T13n0397_005:0031a17": "不可說，名之為義。如是說者，是名說義；真實",
    "T13n0397_005:0031a18": "之義，名之為義。如是說者，是名說義；一切菩",
    "T13n0397_005:0031a19": "提之法，不可稱計，是名為義。菩薩摩訶薩",
    "T13n0397_005:0031a20": "如是說者，是名說義；多聞之人如法而作，是",
    "T13n0397_005:0031a21": "名為義。如是說者，是名說義；一切諸乘大乘",
    "T13n0397_005:0031a22": "為最，是名為義。能如是說，是名說義。復次，寶",
    "T13n0397_005:0031a23": "女！無所分別，名之為義。「無有眾生，亦無受",
    "T13n0397_005:0031a24": "命，一味不動不盡一事，不生不出，不來不去",
    "T13n0397_005:0031a25": "不滅不二，不可觀見，無有造作，無為無作，",
    "T13n0397_005:0031a26": "心不諂曲。三世平等，三分無差，不失不得，",
    "T13n0397_005:0031a27": "不熱不冷，不淨不穢，不行如爾，不取不捨，",
    "T13n0397_005:0031a28": "非道示道，非常非斷，亦非中道。不瞋不濁，",
    "T13n0397_005:0031a29": "不觀於法及以非法，非一切字音聲辭語。無",
    "T13n0397_005:0031b01": "心意識，於貪瞋癡不生分別，一切諸法作相",
    "T13n0397_005:0031b02": "有相，空無相願是三即空，真實入法等與不",
    "T13n0397_005:0031b03": "等皆悉平等，因於智慧獲得解脫。寶女！菩薩",
    "T13n0397_005:0031b04": "若能如是具義，是名為義；說如是義，是名",
    "T13n0397_005:0031b05": "說義。「寶女！云何菩薩說於毘尼？佛說毘尼",
    "T13n0397_005:0031b06": "凡有二種。何等為二？一者、犯毘尼；二者、煩惱",
    "T13n0397_005:0031b07": "毘尼。云何為犯？云何毘尼？犯已尋覺不善思",
    "T13n0397_005:0031b08": "惟，因於無明顛倒虛妄欺誑煩惱，著我、眾生、",
    "T13n0397_005:0031b09": "疑心，不得解脫，掉悔、憍慢、放逸、寡聞，因如",
    "T13n0397_005:0031b10": "是等是名為犯。若破疑心獲得解脫，得解脫",
    "T13n0397_005:0031b11": "故見有犯處，即是非處亦非非處，非身口意，",
    "T13n0397_005:0031b12": "不取不捨不可覩見，非是身作及心口作，若",
    "T13n0397_005:0031b13": "是三作即是滅法。若是滅法，誰作誰犯？如犯，",
    "T13n0397_005:0031b14": "一切諸法亦復如是，諸法無根無作無處。若",
    "T13n0397_005:0031b15": "能破壞如是等疑，是名為淨，是名不熱；隨師",
    "T13n0397_005:0031b16": "教作，是名有信，是名有定，是名毘尼。「云何",
    "T13n0397_005:0031b17": "煩惱？云何毘尼？十二有支，所謂無明乃至",
    "T13n0397_005:0031b18": "老死，是名煩惱。性能調伏一切煩惱，是名毘",
    "T13n0397_005:0031b19": "尼。何以故？空無相願能調諸法。若法是空、無",
    "T13n0397_005:0031b20": "有性相、不可願者，云何而有貪恚癡等。無作",
    "T13n0397_005:0031b21": "能調一切諸法，若一切法不可作者，云何而",
    "T13n0397_005:0031b22": "有煩惱諸結。一切諸法從因緣生，若從緣生",
    "T13n0397_005:0031b23": "云何可見？見如是等十二有支，亦知煩惱",
    "T13n0397_005:0031b24": "及煩惱相。若是空智能觀菩提，即以此空空",
    "T13n0397_005:0031b25": "於煩惱。若能觀察如是平等，是名毘尼。若能",
    "T13n0397_005:0031b26": "如是演說義者，是名菩薩能說毘尼。若是毘",
    "T13n0397_005:0031b27": "尼能知我者，即是了知煩惱毘尼。云何名為",
    "T13n0397_005:0031b28": "知我毘尼？謂觀無我、觀於我性，知我淨我實，",
    "T13n0397_005:0031b29": "知我分別我空我修，知我不動、不說、不著、不",
    "T13n0397_005:0031c01": "生不滅。若能如是知於我者，即是了知煩惱",
    "T13n0397_005:0031c02": "毘尼。若實無我而作我想，於無煩惱作煩惱",
    "T13n0397_005:0031c03": "想，亦復如是；若我本無，煩惱亦爾。「若有具足",
    "T13n0397_005:0031c04": "毘婆舍那，則能如是觀察了知，是名知我煩",
    "T13n0397_005:0031c05": "惱毘尼。煩惱者非過去未來現在，若能不作",
    "T13n0397_005:0031c06": "不念不求，是名知於煩惱毘尼。毘尼亦非去",
    "T13n0397_005:0031c07": "來現在，如心非色，非內非外，亦非中間，煩",
    "T13n0397_005:0031c08": "惱亦爾，非色非內外及以中間。何以故？無",
    "T13n0397_005:0031c09": "覺知故、無諍競故、無清淨故、無造作故。若",
    "T13n0397_005:0031c10": "能如是知諸煩惱不出不滅，是名了知煩惱",
    "T13n0397_005:0031c11": "毘尼。「寶女！菩薩若得如是等知煩惱毘尼，亦",
    "T13n0397_005:0031c12": "為眾生說如是法，是名菩薩演說毘尼。」說是",
    "T13n0397_005:0031c13": "法時，十千菩薩得無生忍。爾時，寶女心大歡",
    "T13n0397_005:0031c14": "喜，前白佛言：「世尊！如來所說真實法義，及以",
    "T13n0397_005:0031c15": "毘尼不可思議。若有菩薩能如是說，是人則",
    "T13n0397_005:0031c16": "能實知實見。」爾時，舍利弗語寶女言：「汝今已",
    "T13n0397_005:0031c17": "具如是等法，能演說不？」寶女答言：「大德舍",
    "T13n0397_005:0031c18": "利弗！實名無貪，無貪即義，如是義者即不可",
    "T13n0397_005:0031c19": "說，不可說者即是毘尼。大德！若如是者，云何",
    "T13n0397_005:0031c20": "可說？「復次，舍利弗！實者即滅，滅者即法，法者",
    "T13n0397_005:0031c21": "即淨，淨者即義，義者即毘尼。如是等法無有",
    "T13n0397_005:0031c22": "文字，若無文字，云何可說？「大德！實者即如，如",
    "T13n0397_005:0031c23": "者即法，法即無二，無二即義，夫無二者亦不",
    "T13n0397_005:0031c24": "可調，若不可調，云何名調？如是等法悉無所",
    "T13n0397_005:0031c25": "有，若無所有，云何可說？」舍利弗言：「汝今成就",
    "T13n0397_005:0031c26": "何等寶故？立如是名，名寶女耶！」答言：「大德！有",
    "T13n0397_005:0031c27": "三十二菩薩寶心，如是心中悉無聲聞、辟支",
    "T13n0397_005:0031c28": "佛心。何等三十二？一者、發心為度一切諸眾",
    "T13n0397_005:0031c29": "生故；二者、發心為令佛種不斷絕故；三者、發",
    "T13n0397_005:0032a01": "心為持佛法不滅盡故；四者、發心守護僧故；",
    "T13n0397_005:0032a02": "五者、發心為施眾生聖法之樂；六者、發心為",
    "T13n0397_005:0032a03": "諸眾生修集大慈，令眾遠離煩惱諸苦；七者、",
    "T13n0397_005:0032a04": "發心修集大悲捨內外物；八者、發心護持禁",
    "T13n0397_005:0032a05": "戒，調毀戒故；九者、發心修忍，破壞不忍、憍慢、",
    "T13n0397_005:0032a06": "惡心、顛心、醉心、狂心、放逸自在心故；十者、發",
    "T13n0397_005:0032a07": "心精進，為破懈怠、畏退、悔心，調伏懈怠諸眾生",
    "T13n0397_005:0032a08": "故；十一者、發心修定，為破亂心、狂心、妄念，為",
    "T13n0397_005:0032a09": "令眾生獲得四禪及八解脫，調伏欲界諸眾",
    "T13n0397_005:0032a10": "生故；十二者、發心修智破一切闇，真實知見",
    "T13n0397_005:0032a11": "入於法界；十三者、發心為知眾生平等無二，",
    "T13n0397_005:0032a12": "皆一味故；十四者、發心為得無貪、無瞋，利衰、",
    "T13n0397_005:0032a13": "毀譽，其心無二，安住善法苦樂不動，為如是",
    "T13n0397_005:0032a14": "等護眾生故；十五者、發心為得無怖無畏，欲",
    "T13n0397_005:0032a15": "解甚深十二因緣，離一切見；十六者、發心為",
    "T13n0397_005:0032a16": "欲莊嚴智慧，及以功德無有厭足；十七者、發",
    "T13n0397_005:0032a17": "心為欲不離見佛常聞法故；十八者、發心為",
    "T13n0397_005:0032a18": "欲如聞而說；十九者、發心為得廣大法聚心",
    "T13n0397_005:0032a19": "無貪悋；二十者、發心為欲讚歎淨戒，如聞而",
    "T13n0397_005:0032a20": "住，教化慰喻毀禁人故；二十一者、發心為破",
    "T13n0397_005:0032a21": "一切眾生七種慢故；二十二者、發心為知一",
    "T13n0397_005:0032a22": "切眾生上中下根；二十三者、發心為破諸魔",
    "T13n0397_005:0032a23": "惡業；二十四者、發心為施眾生安樂；二十五",
    "T13n0397_005:0032a24": "者、發心為欲壞破眾生所有眾苦，心不生悔；",
    "T13n0397_005:0032a25": "二十六者、發心為欲具足成就得佛法故；二",
    "T13n0397_005:0032a26": "十七者、發心為知有為之法一切無常、苦、無",
    "T13n0397_005:0032a27": "我故，知已不離心無厭悔；二十八者、發心為",
    "T13n0397_005:0032a28": "樂修集一切助菩提法；二十九者、發心為見",
    "T13n0397_005:0032a29": "空無相願，以眾生故而不取證；三十者、發心",
    "T13n0397_005:0032b01": "為於雖畏諸有亦護諸有；三十一者、發心為",
    "T13n0397_005:0032b02": "於見生死過而不厭悔；三十二者、發心為於",
    "T13n0397_005:0032b03": "若近菩提受無上樂，捨是妙樂為眾生故受",
    "T13n0397_005:0032b04": "貧窮苦。舍利弗！是三十二發心之寶，悉無聲",
    "T13n0397_005:0032b05": "聞辟支佛心，是故菩薩名為寶聚。」爾時，世尊",
    "T13n0397_005:0032b06": "讚寶女言：「善哉，善哉！汝真實說菩薩摩訶薩",
    "T13n0397_005:0032b07": "發菩提心，而菩提心成就無量無邊功德，不",
    "T13n0397_005:0032b08": "可齊說三十二事。何以故？非聲聞寶能得佛",
    "T13n0397_005:0032b09": "寶，非緣覺寶能得佛寶，以菩薩寶能得佛寶。",
    "T13n0397_005:0032b10": "得佛寶已，則得聲聞、辟支佛寶、菩薩佛寶，是",
    "T13n0397_005:0032b11": "故菩薩名為寶聚。」爾時，舍利弗白佛言：「世尊！",
    "T13n0397_005:0032b12": "寶女所說不可思議，我觀其說，是女似得四",
    "T13n0397_005:0032b13": "無礙智。」佛告舍利弗：「汝今方謂是女未得",
    "T13n0397_005:0032b14": "四無礙耶！是女久已成就具足。寶女說法字",
    "T13n0397_005:0032b15": "不可盡，文句義味亦不可盡。」時，舍利弗語寶",
    "T13n0397_005:0032b16": "女言：「仁者今當廣分別說四無礙智，於一",
    "T13n0397_005:0032b17": "切法悉成其事。」「大德！菩提心者名無礙句。何",
    "T13n0397_005:0032b18": "以故？菩提心中攝諸義故，是名義無礙智；一",
    "T13n0397_005:0032b19": "切法界入菩提心，是名法無礙智；實無文字",
    "T13n0397_005:0032b20": "而說文字，是名辭無礙智；不可說法說不",
    "T13n0397_005:0032b21": "斷絕，是名樂說無礙智。義不可說，名義無礙；",
    "T13n0397_005:0032b22": "一切諸法皆如幻相，名法無礙；無言說業，名",
    "T13n0397_005:0032b23": "辭無礙；於六入界無有障礙，名樂說無礙。了",
    "T13n0397_005:0032b24": "達於義，名義無礙；樂於寂靜，名法無礙；字不",
    "T13n0397_005:0032b25": "合法、法不合義，名辭無礙；說即是聲，名樂說",
    "T13n0397_005:0032b26": "無礙。如來正覺即菩提義，名義無礙；菩提義",
    "T13n0397_005:0032b27": "者能生於法，名法無礙；法可作句，名辭無礙；",
    "T13n0397_005:0032b28": "說已得義，名樂說無礙。法義者名義無礙；解",
    "T13n0397_005:0032b29": "脫者名法無礙；演說法相非有法性，名辭無",
    "T13n0397_005:0032c01": "礙；分別法界及非法界，名樂說無礙。僧即無",
    "T13n0397_005:0032c02": "為，名義無礙；諸僧一味，名法無礙；和合僧故，",
    "T13n0397_005:0032c03": "名辭無礙；說僧功德，名樂說無礙。大德！是四",
    "T13n0397_005:0032c04": "無礙遍一切法。」時，舍利弗言：「世尊！是女人者，",
    "T13n0397_005:0032c05": "發心已來為久近耶！在何佛邊種諸善根？」佛",
    "T13n0397_005:0032c06": "言舍利弗：「過去無量阿僧祇劫，爾時有佛號",
    "T13n0397_005:0032c07": "分別見如來、應、正遍知、明行足、善逝、世間解、無",
    "T13n0397_005:0032c08": "上士、調御丈夫、天人師、佛、世尊——土名大淨，如",
    "T13n0397_005:0032c09": "兜率天——與菩薩僧七萬六千，一切皆是清淨",
    "T13n0397_005:0032c10": "梵行，得不退轉陀羅尼門。「爾時，有轉輪聖王",
    "T13n0397_005:0032c11": "名淨德報，王千世界而得自在。後宮婇女八",
    "T13n0397_005:0032c12": "萬四千，千子具足，其力皆等蓮花力士。爾時",
    "T13n0397_005:0032c13": "聖王，於三萬六千億歲，種種供養佛及菩薩，",
    "T13n0397_005:0032c14": "所謂房舍、臥具、衣服、飲食、病瘦、醫藥。」舍利弗",
    "T13n0397_005:0032c15": "言：「世尊！不審彼佛壽命幾時？」「舍利弗！其佛",
    "T13n0397_005:0032c16": "壽命滿十中劫。時轉輪王，與其後宮眷屬婇",
    "T13n0397_005:0032c17": "女及外人民九萬二千億那由他，齎持種種",
    "T13n0397_005:0032c18": "無量無邊供養之具，往至佛所。以八千億上",
    "T13n0397_005:0032c19": "妙珍寶而散佛上，頭面作禮長跪合掌，口宣",
    "T13n0397_005:0032c20": "是言：『世尊！我今所設供養之具，頗復更有殊",
    "T13n0397_005:0032c21": "勝供養勝我者不？』時佛答言：『大王！有異供",
    "T13n0397_005:0032c22": "養勝諸供養，如是供養於此供養，百分千",
    "T13n0397_005:0032c23": "分萬分百千萬分，不及其一。』王言：『世尊！是何",
    "T13n0397_005:0032c24": "供養？願樂欲聞，唯願說之。』「爾時世尊即說偈",
    "T13n0397_005:0032c25": "曰：",
    "T13n0397_005:0032c26": "「『如恒河沙等世界，　　滿中妙寶持用施，",
    "T13n0397_005:0032c27": "　　雖有如是無量福，　　不如憐愍發菩提。",
    "T13n0397_005:0032c28": "　　無量億等恒沙佛，　　淨妙花香以供養，",
    "T13n0397_005:0032c29": "　　如是福德猶不如，　　發菩提心七步退。",
    "T13n0397_005:0033a01": "　　如是發心即為施，　　戒忍精進禪智慧，",
    "T13n0397_005:0033a02": "　　若為憐愍發大心，　　其福無量不可盡。",
    "T13n0397_005:0033a03": "　　上色力財上族姓，　　是人乃能發菩提，",
    "T13n0397_005:0033a04": "　　主千世界至梵天，　　得大自在乃能發。",
    "T13n0397_005:0033a05": "　　若樂喜發菩提心，　　如是乃能斷惡有，",
    "T13n0397_005:0033a06": "　　能為人天開正路，　　能開八正邪嶮徑。",
    "T13n0397_005:0033a07": "　　諸根具足不盲聾，　　皆由至心發菩提，",
    "T13n0397_005:0033a08": "　　能見十方諸世尊，　　能聞天上甘露味。",
    "T13n0397_005:0033a09": "　　若能至心發菩提，　　是人能破疑憍慢，",
    "T13n0397_005:0033a10": "　　無量智慧得自在，　　能為眾生說法界。",
    "T13n0397_005:0033a11": "　　眾生見之如父母，　　亦如良醫師友想，",
    "T13n0397_005:0033a12": "　　能療眾生煩惱病，　　教誨令趣菩提道。』",
    "T13n0397_005:0033a13": "「爾時，聖王聞佛說是發菩提心所得功德，其",
    "T13n0397_005:0033a14": "心歡喜踊躍無量，與其眷屬內外人民悉發",
    "T13n0397_005:0033a15": "阿耨多羅三藐三菩提心，即於佛前而說偈",
    "T13n0397_005:0033a16": "言：",
    "T13n0397_005:0033a17": "「『我今憐愍於眾生，　　是故發此菩提心，",
    "T13n0397_005:0033a18": "　　若欲獲得大自在，　　不應於此生退轉。",
    "T13n0397_005:0033a19": "　　生死無量受苦惱，　　而於自他無利益，",
    "T13n0397_005:0033a20": "　　寧發於此受大苦，　　非以不發受安樂。",
    "T13n0397_005:0033a21": "　　若有眾生發菩提，　　即得人天聖王樂，",
    "T13n0397_005:0033a22": "　　亦得寂靜無漏樂，　　及得無上菩提樂。",
    "T13n0397_005:0033a23": "　　最上慧忍三昧定，　　具四無量及六度，",
    "T13n0397_005:0033a24": "　　三種淨慧六神通，　　四無礙智大自在，",
    "T13n0397_005:0033a25": "　　無上十力四無畏，　　及三念處及大悲，",
    "T13n0397_005:0033a26": "　　成就具足十八法，　　如是皆由發菩提。",
    "T13n0397_005:0033a27": "　　能動十方諸世界，　　亦知十方眾生心，",
    "T13n0397_005:0033a28": "　　能度無量諸眾生，　　皆由發於菩提心。』",
    "T13n0397_005:0033a29": "「舍利弗！說是偈時，四萬夫人、無量眾生，皆",
    "T13n0397_005:0033b01": "發阿耨多羅三藐三菩提心。爾時聖王，復於",
    "T13n0397_005:0033b02": "萬億年中供養彼佛，供養佛已厭世出家。既",
    "T13n0397_005:0033b03": "出家已，思惟四句：一者、實句；二者、法句；三者、",
    "T13n0397_005:0033b04": "義句；四者、調句，於一億年常思如是四句之",
    "T13n0397_005:0033b05": "義。「舍利弗！汝知，爾時轉輪聖王豈異人乎？",
    "T13n0397_005:0033b06": "即寶女是也。」舍利弗言：「世尊！何業緣故受是",
    "T13n0397_005:0033b07": "女身？」佛言：「舍利弗！一切菩薩不以女業而受",
    "T13n0397_005:0033b08": "身也，乃以神通智慧之力示女身耳！為欲調",
    "T13n0397_005:0033b09": "伏諸眾生故。舍利弗！汝今實謂寶女菩薩是",
    "T13n0397_005:0033b10": "女身耶，莫造斯觀。何以故？受女身者即是慧",
    "T13n0397_005:0033b11": "力、神通之力。舍利弗！是女久已於無量劫中",
    "T13n0397_005:0033b12": "離男女身，如是身者非是過去，亦非未來現",
    "T13n0397_005:0033b13": "在，此身即方便身，是方便身化此世界九萬",
    "T13n0397_005:0033b14": "二千諸女人等發阿耨多羅三藐三菩提心，",
    "T13n0397_005:0033b15": "是故示現是方便身。」爾時，寶女語舍利弗：「大",
    "T13n0397_005:0033b16": "德！汝今能以女人之身說正法耶？」舍利弗言：",
    "T13n0397_005:0033b17": "「我於男身尚生厭悔，況女身乎！」「舍利弗！汝於",
    "T13n0397_005:0033b18": "男身生厭悔耶？」舍利弗言：「如是，如是。」「大德！是",
    "T13n0397_005:0033b19": "故菩薩勝諸聲聞、辟支佛等。何以故？汝諸聲",
    "T13n0397_005:0033b20": "聞所厭悔處，菩薩於中受樂不悔。聲聞之人",
    "T13n0397_005:0033b21": "不求諸有，菩薩於中甘樂受之。聲聞之人於",
    "T13n0397_005:0033b22": "諸功德生知足想，菩薩之人無有厭足。聲聞",
    "T13n0397_005:0033b23": "之人厭離煩惱，菩薩之人處而不懼。」舍利弗",
    "T13n0397_005:0033b24": "言：「寶女！菩薩之人有何等力，以是力故心無",
    "T13n0397_005:0033b25": "厭離？」寶女答言：「大德！菩薩摩訶薩有八種力，",
    "T13n0397_005:0033b26": "處之無厭。何等為八？一者、慈力，心無礙故；",
    "T13n0397_005:0033b27": "二者、悲力，為調伏故；三者、實力，不誑諸佛",
    "T13n0397_005:0033b28": "以眾生故；四者、慧力，離煩惱故；五者、方便",
    "T13n0397_005:0033b29": "力，心不悔故；六者、功德力，無所畏故；七者、",
    "T13n0397_005:0033c01": "智力，壞無明故；八者、精進力，破放逸故；是",
    "T13n0397_005:0033c02": "名八力。菩薩具足如是八力，其心不悔。」舍利",
    "T13n0397_005:0033c03": "弗言：「寶女！汝今已具足八力耶？」答言：「大德！言",
    "T13n0397_005:0033c04": "具足者即是顛倒，顛倒者即是二相，二相者",
    "T13n0397_005:0033c05": "即是有為，有為者即無所有，無所有者即是",
    "T13n0397_005:0033c06": "平等。大德！若平等者，云何有力？云何無力？",
    "T13n0397_005:0033c07": "云何可說一二之數？「大德！一切諸法皆如虛",
    "T13n0397_005:0033c08": "空，而是虛空，不可說內不可說外，不可說",
    "T13n0397_005:0033c09": "明不可說闇，一切諸法亦復如是。若一切法",
    "T13n0397_005:0033c10": "同虛空者，云何可說有力、無力、一二之數？「大",
    "T13n0397_005:0033c11": "德！菩薩摩訶薩亦有力亦無力。云何有力？",
    "T13n0397_005:0033c12": "云何無力？無煩惱力、有智慧力，無慳悋力、有",
    "T13n0397_005:0033c13": "惠施力，無破戒力、有持戒力，無瞋恚力、有忍",
    "T13n0397_005:0033c14": "辱力，無懈怠力、有精進力，無亂意力、有禪定",
    "T13n0397_005:0033c15": "力，無無明力、有智慧力，是故菩薩遠離惡法",
    "T13n0397_005:0033c16": "修集善法；是故菩薩無惡法力、有善法力。」爾",
    "T13n0397_005:0033c17": "時，世尊讚寶女言：「善哉，善哉！若有善男子、善",
    "T13n0397_005:0033c18": "女人能如是說，即是實說。」寶女菩薩說是法",
    "T13n0397_005:0033c19": "時，五百菩薩成就忍心。",
    "T13n0397_005:0033c20": "大方等大集經卷第五"
}