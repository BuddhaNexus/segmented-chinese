{
    "T08n0221_019:0133a11": "放光般若經卷第十九",
    "T08n0221_019:0133a13": "西晉于闐國三藏無羅叉",
    "T08n0221_019:0133a14": "奉　詔譯",
    "T08n0221_019:0133a15": "81 無形品摩訶般若波羅蜜無形品第八十一",
    "T08n0221_019:0133a16": "須菩提白佛言：「世尊！若菩薩摩訶薩於六波",
    "T08n0221_019:0133a17": "羅蜜、三十七品、佛十種力、四無所畏、四無礙慧、",
    "T08n0221_019:0133a18": "佛十八法、行十八空，不具足菩薩道，不成阿",
    "T08n0221_019:0133a19": "耨多羅三耶三菩者，云何菩薩摩訶薩得阿",
    "T08n0221_019:0133a20": "耨多羅三耶三菩？」佛告須菩提：「菩薩學般若",
    "T08n0221_019:0133a21": "波羅蜜，以漚惒拘舍羅行檀波羅蜜，亦不見",
    "T08n0221_019:0133a22": "所施物，亦不自見，亦不見受者，亦不離是法，",
    "T08n0221_019:0133a23": "亦不見是法；作是行者，便照明於菩薩道。以",
    "T08n0221_019:0133a24": "是故，須菩提！菩薩行般若波羅蜜漚惒拘舍",
    "T08n0221_019:0133a25": "羅故，逮覺阿耨多羅三耶三菩。菩薩行檀波",
    "T08n0221_019:0133a26": "羅蜜，亦不見所施物，亦不自見，亦不見受者；",
    "T08n0221_019:0133a27": "行五波羅蜜，乃至佛十八法，亦復如是。」舍利",
    "T08n0221_019:0133a28": "弗白佛言：「世尊！菩薩行般若波羅蜜，云何習",
    "T08n0221_019:0133a29": "般若波羅蜜？」佛告舍利弗：「菩薩行般若波羅",
    "T08n0221_019:0133b01": "蜜，以漚惒拘舍羅，亦不習五陰，亦不不習。何",
    "T08n0221_019:0133b02": "以故？五陰無形，無有可習，無不可習者。六波",
    "T08n0221_019:0133b03": "羅蜜亦不習、亦不不習。何以故？六波羅蜜無",
    "T08n0221_019:0133b04": "有形故，乃至十八法亦不習、亦不不習。何以",
    "T08n0221_019:0133b05": "故？十八法空無形故。」舍利弗言：「世尊！諸法",
    "T08n0221_019:0133b06": "無所有，亦無形像不可得見，亦無習與不習，",
    "T08n0221_019:0133b07": "云何入般若波羅蜜中學？菩薩不學般若波",
    "T08n0221_019:0133b08": "羅蜜，亦不得阿耨多羅三耶三菩。」佛言：「如汝",
    "T08n0221_019:0133b09": "所說，菩薩不學般若波羅蜜者，不得阿耨多",
    "T08n0221_019:0133b10": "羅三耶三菩。以漚惒拘舍羅，不離漚惒拘舍",
    "T08n0221_019:0133b11": "羅，菩薩行般若波羅蜜。諸法無所有，是故菩",
    "T08n0221_019:0133b12": "薩亦無所取；六波羅蜜亦無所有，五陰亦無",
    "T08n0221_019:0133b13": "所有，乃至十八法亦不可見當取何等，是故",
    "T08n0221_019:0133b14": "菩薩亦無所取。舍利弗！般若波羅蜜亦不可",
    "T08n0221_019:0133b15": "護持，乃至佛十八法亦不可護持，是般若波",
    "T08n0221_019:0133b16": "羅蜜則為不可護持。舍利弗！如是學者於學",
    "T08n0221_019:0133b17": "亦無所見，何況般若波羅蜜，何況菩薩，何況",
    "T08n0221_019:0133b18": "佛法、聲聞辟支佛法，何況凡夫法！何以故？舍",
    "T08n0221_019:0133b19": "利弗！諸法無有形故，於無所有法中，何所是",
    "T08n0221_019:0133b20": "凡夫愚人法，何所是聲聞辟支佛法，何所是",
    "T08n0221_019:0133b21": "三耶三佛法？」舍利弗白佛言：「世尊！三乘及",
    "T08n0221_019:0133b22": "凡夫法尚不可見，誰當說言：『凡愚人法是三",
    "T08n0221_019:0133b23": "乘法、是無形之法。』何因是凡愚人法、是三乘",
    "T08n0221_019:0133b24": "法？」佛告舍利弗：「凡愚人所入五陰，有形、有",
    "T08n0221_019:0133b25": "處、有實不？」舍利弗言：「不也，世尊！是者則為",
    "T08n0221_019:0133b26": "顛倒。」佛言：「凡愚人所入佛道，為有形、有處、有",
    "T08n0221_019:0133b27": "實不？」舍利弗言：「不也，世尊！但顛倒耳。」「是故，",
    "T08n0221_019:0133b28": "舍利弗！菩薩行般若波羅蜜漚惒拘舍羅，見",
    "T08n0221_019:0133b29": "諸法無有形，便發阿耨多羅三耶三菩。」舍",
    "T08n0221_019:0133c01": "利弗言：「世尊！何等為菩薩漚惒拘舍羅見諸",
    "T08n0221_019:0133c02": "法無有形發阿耨多羅三耶三菩？」佛告舍利",
    "T08n0221_019:0133c03": "弗：「菩薩行般若波羅蜜，亦不見諸法有形可",
    "T08n0221_019:0133c04": "作礙者，不見有礙當可厭者，亦不見有懈怠",
    "T08n0221_019:0133c05": "者。」佛告舍利弗言：「以無有形無有壽命，以",
    "T08n0221_019:0133c06": "所有皆無所有、諸法性相空，以眾生蒙冥入",
    "T08n0221_019:0133c07": "於五陰、十二衰。菩薩見諸法所有皆無所有，",
    "T08n0221_019:0133c08": "行般若波羅蜜自立，如幻師為眾生說法，有",
    "T08n0221_019:0133c09": "貪嫉者為說布施福，有惡行者為說持戒福，",
    "T08n0221_019:0133c10": "有恚怒者為說忍辱福，有懈怠者為說精進",
    "T08n0221_019:0133c11": "福，亂意者為說一心福，愚癡者為說智慧福；",
    "T08n0221_019:0133c12": "建立眾生於六波羅蜜已，轉為說賢聖上尊",
    "T08n0221_019:0133c13": "之法，使得三乘之道。」舍利弗白佛言：「世尊！為",
    "T08n0221_019:0133c14": "有菩薩耶？而言菩薩為空無眾生說六波羅",
    "T08n0221_019:0133c15": "蜜事，令逮得三乘之道。」佛告舍利弗言：「菩薩",
    "T08n0221_019:0133c16": "行般若波羅蜜，於諸法無所得。何以故？菩薩",
    "T08n0221_019:0133c17": "行般若波羅蜜，亦不見眾生，亦不見其處。但",
    "T08n0221_019:0133c18": "以道數故，菩薩摩訶薩於二諦為眾生說法。",
    "T08n0221_019:0133c19": "舍利弗！不以二諦故，得眾生及其處也。菩薩",
    "T08n0221_019:0133c20": "行般若波羅蜜，但以漚惒拘舍羅為眾生說",
    "T08n0221_019:0133c21": "法。眾生現在尚不自見，何況有得道、已得、方",
    "T08n0221_019:0133c22": "當得者。是故，舍利弗！菩薩行般若波羅蜜，以",
    "T08n0221_019:0133c23": "漚惒拘舍羅為眾生說法。」舍利弗白佛言：「世",
    "T08n0221_019:0133c24": "尊！菩薩者是天上天下之大士，於法中亦不",
    "T08n0221_019:0133c25": "見一字，亦不見若干，亦不見差別。作是比要",
    "T08n0221_019:0133c26": "誓，亦不於三界現，亦不於有為無為性現。而",
    "T08n0221_019:0133c27": "度三界眾生，亦不見眾生，亦無有眾生相，眾",
    "T08n0221_019:0133c28": "生亦不縛、亦不解脫、亦不著、亦不斷，五趣各",
    "T08n0221_019:0133c29": "異，亦無有合，亦不見壞，亦不有淨，亦不有垢，",
    "T08n0221_019:0134a01": "何況當有所受五道之趣！」佛告舍利弗言：「如",
    "T08n0221_019:0134a02": "是，如是！舍利弗！如汝所言，假令本有眾生令",
    "T08n0221_019:0134a03": "無有者，菩薩及佛便當有咎；假令本無五道",
    "T08n0221_019:0134a04": "生死之趣令有者，亦是如來菩薩咎。有佛無",
    "T08n0221_019:0134a05": "佛生死法常住如，及爾亦常住如故，於中亦",
    "T08n0221_019:0134a06": "無眾生，亦無吾我，亦無壽命，亦無知見之事，",
    "T08n0221_019:0134a07": "何況當有五趣！是法亦無端緒，何況有五趣",
    "T08n0221_019:0134a08": "生死而度脫眾生！舍利弗！菩薩從過去佛所，",
    "T08n0221_019:0134a09": "聞諸法相空故，發阿耨多羅三耶三菩，亦不",
    "T08n0221_019:0134a10": "言：『我於法中有所得。』假令有所得，眾生所入",
    "T08n0221_019:0134a11": "顛倒處亦不能度脫。是故菩薩作大要誓，以",
    "T08n0221_019:0134a12": "要誓故阿耨多羅三耶三菩終不轉還，會當",
    "T08n0221_019:0134a13": "成阿惟三佛，以法祐利眾生令從顛倒得脫。",
    "T08n0221_019:0134a14": "譬如幻師化作數千億萬人，以若干百種味",
    "T08n0221_019:0134a15": "食，皆食若干化人令飽滿，令飽滿已大歡喜",
    "T08n0221_019:0134a16": "言：『我今日所作福廣大。』於舍利弗意云何？頗",
    "T08n0221_019:0134a17": "有得飽滿者不？」舍利弗言：「不也，世尊！」佛言：",
    "T08n0221_019:0134a18": "「舍利弗！菩薩亦如是，從初發意以來，行六波",
    "T08n0221_019:0134a19": "羅蜜、四禪、四等、四空定，行三十七品法，行十",
    "T08n0221_019:0134a20": "八空、三脫門、八惟無、九次第禪，行佛十種力、",
    "T08n0221_019:0134a21": "四無所畏、四無礙慧至佛十八法，具足菩薩",
    "T08n0221_019:0134a22": "道以淨佛土教授眾生，而不見法可得降化",
    "T08n0221_019:0134a23": "者。」須菩提白佛言：「何等為菩薩摩訶薩道可",
    "T08n0221_019:0134a24": "教授眾生淨佛國土者？」佛告須菩提：「菩薩從",
    "T08n0221_019:0134a25": "初發意以來，行六波羅蜜乃至佛十八法，教",
    "T08n0221_019:0134a26": "授眾生淨佛國土。」須菩提白佛言：「何等為菩",
    "T08n0221_019:0134a27": "薩行檀波羅蜜教授眾生？」佛報言：「菩薩行般",
    "T08n0221_019:0134a28": "若波羅蜜，自布施，教人布施言：『善男子！當習",
    "T08n0221_019:0134a29": "布施，可得大富，可得離生死苦。莫著所施，莫",
    "T08n0221_019:0134b01": "著施者及其受者，是三法性空。空法亦不受，",
    "T08n0221_019:0134b02": "亦不不受，無受性空。』」佛言：「是為菩薩行檀波",
    "T08n0221_019:0134b03": "羅蜜施與眾生，亦不見所施物，亦不自見，亦",
    "T08n0221_019:0134b04": "不見受者。檀波羅蜜者是無所倚度也，持是",
    "T08n0221_019:0134b05": "三無所見法建立眾生於三乘。是為菩薩摩",
    "T08n0221_019:0134b06": "訶薩行檀波羅蜜教授眾生，自行布施，勸助人",
    "T08n0221_019:0134b07": "令布施，見人布施讚歎代其歡喜。菩薩作如",
    "T08n0221_019:0134b08": "是施者，得生四大姓家，得為遮迦越羅，便以",
    "T08n0221_019:0134b09": "四事攝取眾生：一者惠施，二者仁愛，三者利",
    "T08n0221_019:0134b10": "人，四者同義。是為四事。以是四恩布施，建立",
    "T08n0221_019:0134b11": "眾生於尸波羅蜜及禪波羅蜜，建立四禪、四",
    "T08n0221_019:0134b12": "等、四空定，建立三十七品、三脫門，勸助令求",
    "T08n0221_019:0134b13": "三乘道，教人言：『善男子！當逮覺阿耨多羅三",
    "T08n0221_019:0134b14": "耶三菩。眾生所繫顛倒法中無所有，當自脫",
    "T08n0221_019:0134b15": "於顛倒，轉復教人離於此縛；當自受祐利，亦",
    "T08n0221_019:0134b16": "當祐利餘眾生。』」佛語須菩提：「菩薩當作是行",
    "T08n0221_019:0134b17": "檀波羅蜜。作是行者，從初發意已來不墮惡",
    "T08n0221_019:0134b18": "趣，所在常得遮迦越羅福。何以故？隨其所施",
    "T08n0221_019:0134b19": "而受果報。有從聖王所求索者，聖王念言：『我",
    "T08n0221_019:0134b20": "所以求作轉輪王者，但為眾生故。』語求者言：",
    "T08n0221_019:0134b21": "『我所有者，盡汝所有。』所有福祐皆施眾生，常",
    "T08n0221_019:0134b22": "持大悲饒益眾生，亦不見眾生，但以俗數有",
    "T08n0221_019:0134b23": "眾生名名號之事，譬如響也。須菩提！菩薩",
    "T08n0221_019:0134b24": "行檀波羅蜜，肌肉尚不愛惜，何況外物！但欲",
    "T08n0221_019:0134b25": "度脫眾生生死，何等外事？六波羅蜜是，乃至",
    "T08n0221_019:0134b26": "十八法，奉行是已度脫眾生。」「復次，須菩提！菩",
    "T08n0221_019:0134b27": "薩住於檀波羅蜜，布施眾生，勸令持戒：『汝持",
    "T08n0221_019:0134b28": "戒者，我使汝無所乏，隨汝所欲當給足之。人",
    "T08n0221_019:0134b29": "但以財故，專行犯戒；汝持戒者，我斷汝貪。』以",
    "T08n0221_019:0134c01": "戒因緣，三乘之法度令脫苦。」「復次，須菩提！菩",
    "T08n0221_019:0134c02": "薩住於檀波羅蜜，若見眾生瞋恚爭者，菩薩",
    "T08n0221_019:0134c03": "問言：『善男子！汝何為爭？汝等若欲有所得者，",
    "T08n0221_019:0134c04": "金銀寶物從我取之，莫得共爭。』菩薩於檀建",
    "T08n0221_019:0134c05": "立眾生行羼波羅蜜，語眾生言：『汝等共爭，空",
    "T08n0221_019:0134c06": "無有實，皆無有本。莫得爭空，而相賊害，以成",
    "T08n0221_019:0134c07": "怨結。莫以空無之事，墮三惡業。起怨恚者，尚",
    "T08n0221_019:0134c08": "不得復人身，況值佛世！人身難得，佛世難值，",
    "T08n0221_019:0134c09": "莫捨佛世而墮無極之罪。』菩薩行忍，勸人令",
    "T08n0221_019:0134c10": "忍，見行忍者讚歎歡喜，建立眾生行羼波羅",
    "T08n0221_019:0134c11": "蜜，以三乘之法而度脫之。須菩提！菩薩住施",
    "T08n0221_019:0134c12": "勸立眾生行羼波羅蜜如是。「何謂菩薩住檀",
    "T08n0221_019:0134c13": "波羅蜜勸令眾生行惟逮波羅蜜？」佛言：「菩薩",
    "T08n0221_019:0134c14": "見眾生懈怠，菩薩問言：『汝何以懈怠？』眾生報",
    "T08n0221_019:0134c15": "言：『以無所因故懈怠。』菩薩住檀波羅蜜語眾",
    "T08n0221_019:0134c16": "生言：『善男子！有所乏短，我當給汝，汝當精進。",
    "T08n0221_019:0134c17": "我以布施、持戒、忍辱，與汝作因緣。』眾生聞是，",
    "T08n0221_019:0134c18": "便以身口意行精進，便具足諸善法，便得賢",
    "T08n0221_019:0134c19": "聖無漏之意，隨其善法以三乘法令得解脫。",
    "T08n0221_019:0134c20": "須菩提！是為菩薩住於施與勸助眾生行惟",
    "T08n0221_019:0134c21": "逮波羅蜜如是。「何謂菩薩住於檀波羅蜜建",
    "T08n0221_019:0134c22": "立眾生行禪波羅蜜？菩薩語眾生言：『汝等何",
    "T08n0221_019:0134c23": "以不學禪法？』眾生言：『我等無因不能學禪。』菩",
    "T08n0221_019:0134c24": "薩報言：『我當與汝共作因緣，令汝念斷。』菩薩",
    "T08n0221_019:0134c25": "便與眾生作無念因緣令其念斷，便得四禪、",
    "T08n0221_019:0134c26": "四等念、三十七品，以三乘法而度脫之，至阿",
    "T08n0221_019:0134c27": "耨多羅三耶三佛不耗於道事。須菩提！是為",
    "T08n0221_019:0134c28": "菩薩住於施與勸立眾生行禪波羅蜜如是。",
    "T08n0221_019:0134c29": "「何謂菩薩住檀波羅蜜勸令眾生行般若波",
    "T08n0221_019:0135a01": "羅蜜？菩薩語眾生言：『何以不念般若波羅蜜？』",
    "T08n0221_019:0135a02": "眾生報言：『無所因由。』菩薩復言：『我為汝等作",
    "T08n0221_019:0135a03": "御，汝等布施、持戒、忍辱、精進、行禪，令汝等具",
    "T08n0221_019:0135a04": "足是事。』菩薩念言：『頗復有法可得入者不？眾",
    "T08n0221_019:0135a05": "生吾我及壽命者及諸三界為可得入不？六",
    "T08n0221_019:0135a06": "波羅蜜、三十七品為可得入不？須陀洹至羅",
    "T08n0221_019:0135a07": "漢、辟支佛及佛為可得入不？』菩薩於般若波",
    "T08n0221_019:0135a08": "羅蜜中住，不見諸法有可得者、有可入者、可",
    "T08n0221_019:0135a09": "得處者；得無所入已，不見法有生有滅、有著",
    "T08n0221_019:0135a10": "有斷；雖無所見，亦不分別，亦不言是天、是人、",
    "T08n0221_019:0135a11": "是三惡趣，亦不言是戒、無戒，亦不言是須陀",
    "T08n0221_019:0135a12": "洹斯陀含阿那含、是阿羅漢辟支佛，亦不言",
    "T08n0221_019:0135a13": "是如來無所著等正覺。須菩提！是為菩薩住",
    "T08n0221_019:0135a14": "於施與勸立眾生令行般若波羅蜜。「何謂菩",
    "T08n0221_019:0135a15": "薩住於六波羅蜜勸立眾生令行三十七品？",
    "T08n0221_019:0135a16": "菩薩以方便攝取眾生，令行四意止、四意斷、",
    "T08n0221_019:0135a17": "四神足、五根、五力、七覺意、賢聖八品道，有",
    "T08n0221_019:0135a18": "受是者便脫於生死。須菩提！以是賢聖之",
    "T08n0221_019:0135a19": "法攝取眾生。「復次，須菩提！菩薩勸恤眾生言：",
    "T08n0221_019:0135a20": "『諸賢者！我長夜布施，今受其福。我所有者皆",
    "T08n0221_019:0135a21": "是諸賢所有，欲得金銀、七寶、衣被、財穀，有",
    "T08n0221_019:0135a22": "所欲者我當相給足。是所有可得長夜安隱，",
    "T08n0221_019:0135a23": "汝等當住六波羅蜜，并勸餘人令住六度。汝",
    "T08n0221_019:0135a24": "等當建立眾生令行三十七品、佛十種力及",
    "T08n0221_019:0135a25": "十八法，當復轉教一切眾生三乘之道無漏",
    "T08n0221_019:0135a26": "之法。』須菩提！是為菩薩住般若波羅蜜，當作",
    "T08n0221_019:0135a27": "是教化眾生，令度三惡趣及生死難。」「復次，須",
    "T08n0221_019:0135a28": "菩提！菩薩住於尸波羅蜜教化眾生言：『汝等",
    "T08n0221_019:0135a29": "住於犯戒之地，當為汝作淨戒因緣。』便行布",
    "T08n0221_019:0135b01": "施，隨其方便而誘進之，勸令眾生普行十善，",
    "T08n0221_019:0135b02": "持是十善住於無瑕，不犯賢聖之戒，漸以三",
    "T08n0221_019:0135b03": "乘而得盡苦。「尸波羅蜜為首如檀波羅蜜說，",
    "T08n0221_019:0135b04": "餘四波羅蜜亦如是。」",
    "T08n0221_019:0135b05": "82 建立品摩訶般若波羅蜜建立品第八十二",
    "T08n0221_019:0135b06": "爾時，須菩提意念言：「菩薩摩訶薩住於何道",
    "T08n0221_019:0135b07": "能作無畏堅誓？」佛爾時知須菩提所念，便告",
    "T08n0221_019:0135b08": "言：「六波羅蜜是菩薩摩訶薩道，三十七品及",
    "T08n0221_019:0135b09": "十八空、八惟無、九次第禪、十力、佛十八法，",
    "T08n0221_019:0135b10": "須菩提！是諸法是菩薩道。於意云何？頗有法，",
    "T08n0221_019:0135b11": "菩薩所不學者不？若不盡學諸法者，不成薩",
    "T08n0221_019:0135b12": "云若。」須菩提白佛言：「世尊！諸法皆空，云何",
    "T08n0221_019:0135b13": "菩薩當盡學諸法？亦無所有，云何作念言：『是",
    "T08n0221_019:0135b14": "道是俗，是漏無漏，是有為是無為，是凡愚人",
    "T08n0221_019:0135b15": "法，是聲聞辟支佛法，云何是佛法？』」佛告須",
    "T08n0221_019:0135b16": "菩提：「如是，如是！諸法實空。假令諸法不空，菩",
    "T08n0221_019:0135b17": "薩終不逮覺阿耨多羅三耶三菩；以諸法空",
    "T08n0221_019:0135b18": "故，菩薩逮覺阿耨多羅三耶三菩。」佛告須菩",
    "T08n0221_019:0135b19": "提：「云何作是問：『假令諸法空者，菩薩云何作",
    "T08n0221_019:0135b20": "念：「是道法，是俗法。」』於須菩提意云何？若眾生",
    "T08n0221_019:0135b21": "知一切諸法皆空，菩薩不逮覺阿耨多羅三",
    "T08n0221_019:0135b22": "耶三菩；以眾生不知一切諸法皆空故，菩薩",
    "T08n0221_019:0135b23": "逮覺阿耨多羅三耶三菩。菩薩為諸法作處，",
    "T08n0221_019:0135b24": "為眾生說法。須菩提！菩薩行菩薩之道，當作",
    "T08n0221_019:0135b25": "是觀言：『諸法不可但爾空得，皆當遊行觀",
    "T08n0221_019:0135b26": "諸法之所有，亦不有所入，亦不入六波羅蜜，",
    "T08n0221_019:0135b27": "亦不入三十七品，亦不入三乘法。』何以故？",
    "T08n0221_019:0135b28": "諸法所有各自空故，空亦不入空。空尚不可",
    "T08n0221_019:0135b29": "得，何況入空者！是故，菩薩於諸法無所入，住",
    "T08n0221_019:0135c01": "於學法，以觀眾生作無端緒事。菩薩念言：『眾",
    "T08n0221_019:0135c02": "生雖作無端緒事，易度耳。』以漚惒拘舍羅住",
    "T08n0221_019:0135c03": "於般若波羅蜜而度脫之，語眾生言：『行布施",
    "T08n0221_019:0135c04": "者可得饒財，亦莫於財貢高，財無堅固。』建立",
    "T08n0221_019:0135c05": "眾生於戒、忍、精進、一心、智慧，皆悉如是。『雖住",
    "T08n0221_019:0135c06": "三乘者，亦莫貢高，亦無堅固。』菩薩作是勸助",
    "T08n0221_019:0135c07": "已，雖行菩薩道亦無所入。何以故？諸法無所",
    "T08n0221_019:0135c08": "有故。諸法無有可入處，菩薩之道無有住處，",
    "T08n0221_019:0135c09": "行六波羅蜜亦無所住，行四禪亦無有所住。",
    "T08n0221_019:0135c10": "何以故？禪者各自空，行禪者亦空，禪事亦",
    "T08n0221_019:0135c11": "空，四等、四空定、八惟無、九次第禪亦無所住，",
    "T08n0221_019:0135c12": "得聲聞法亦不於中住。何以故不住？」答言：「以",
    "T08n0221_019:0135c13": "二事不住。何等二事？」答言：「道無有住處，亦",
    "T08n0221_019:0135c14": "無能住於道者，亦不歡喜言：『我當得須陀洹，",
    "T08n0221_019:0135c15": "不於中住；我當得阿羅漢、辟支佛，亦不於中",
    "T08n0221_019:0135c16": "住；我當逮覺阿耨多羅三耶三菩。』何以故？『我",
    "T08n0221_019:0135c17": "從發意以來初不向餘道，志常在阿耨多羅",
    "T08n0221_019:0135c18": "三耶三菩。』何以故？菩薩發意已來至于十住",
    "T08n0221_019:0135c19": "亦不在餘道，但志阿耨多羅三耶三菩。須菩",
    "T08n0221_019:0135c20": "提！菩薩身口意但志于道，菩薩住於道不生",
    "T08n0221_019:0135c21": "因緣。」須菩提白佛言：「世尊！若諸法適無所生，",
    "T08n0221_019:0135c22": "云何菩薩得生道意？」佛言：「如是，如是！諸法",
    "T08n0221_019:0135c23": "無所生。諸有無所作者，便於諸法無所生。」須",
    "T08n0221_019:0135c24": "菩提言：「世尊！有佛、無佛，法性常住耶？」佛言：",
    "T08n0221_019:0135c25": "「如是，有佛、無佛，法性常住。以眾生不知法性",
    "T08n0221_019:0135c26": "常住，是故菩薩生道因緣欲度脫之。」須菩提",
    "T08n0221_019:0135c27": "言：「世尊！以生道意故得道耶？」佛言：「不也。」「不",
    "T08n0221_019:0135c28": "生道意得耶？」佛言：「不也。」「亦從不生不滅得耶？」",
    "T08n0221_019:0135c29": "佛言：「不也。」「若不爾者，以何因緣得道？」「言道亦",
    "T08n0221_019:0136a01": "不從度，亦不從不度。須菩提！道則是度，度則",
    "T08n0221_019:0136a02": "是道。」須菩提言：「若道則是度，度則是道者，菩",
    "T08n0221_019:0136a03": "薩為已逮道、為已得度，云何言是如來三十",
    "T08n0221_019:0136a04": "二相、八十種好、十種力、四無所畏、四無礙慧、四",
    "T08n0221_019:0136a05": "等、四空定、佛十八法？」佛告須菩提：「於意云何？",
    "T08n0221_019:0136a06": "佛為逮道耶？」言：「不也，世尊！佛則是道，道則是",
    "T08n0221_019:0136a07": "佛。」「須菩提！云何作是言：『菩薩為逮道菩薩。』具",
    "T08n0221_019:0136a08": "足六波羅蜜，具足三十七品，以具足十力、四無",
    "T08n0221_019:0136a09": "所畏、四無礙慧、四禪、四等，具足十八法，於金",
    "T08n0221_019:0136a10": "剛三昧一相之智，逮得阿耨多羅三耶三菩。",
    "T08n0221_019:0136a11": "以是次第，故名為如來，於諸法得自在。」須菩",
    "T08n0221_019:0136a12": "提白佛言：「世尊！菩薩云何能淨佛土？」佛言：「菩",
    "T08n0221_019:0136a13": "薩從初發意已來，常淨身口意，并化餘人淨",
    "T08n0221_019:0136a14": "身口意。」須菩提言：「世尊！何等為菩薩身行惡、",
    "T08n0221_019:0136a15": "口言惡、意念惡？」佛言：「菩薩身口意犯十惡。嫉",
    "T08n0221_019:0136a16": "妬、犯戒、瞋恚、亂意、懈怠、惡智，須菩提！是為菩",
    "T08n0221_019:0136a17": "薩意念惡。戒不淨，是亦為惡。離三十七品，離",
    "T08n0221_019:0136a18": "三脫門，是亦為惡。近須陀洹道至辟支佛，是",
    "T08n0221_019:0136a19": "亦為惡，是為菩薩之惡行。「復次，須菩提！菩薩",
    "T08n0221_019:0136a20": "有五陰、十二衰相，是亦為惡。有男子、女人之",
    "T08n0221_019:0136a21": "相，有三界相，有善惡相，有有為、無為之相，是",
    "T08n0221_019:0136a22": "為菩薩身口意惡。是故菩薩捨眾惡已，自行",
    "T08n0221_019:0136a23": "六波羅蜜，亦勸進人使行六度，持是功德與",
    "T08n0221_019:0136a24": "眾生共求佛國淨；自持三千大千國土其中",
    "T08n0221_019:0136a25": "七寶施與三尊，作誓願言：『令我國土其中所",
    "T08n0221_019:0136a26": "有盡是七寶。』「復次，須菩提！菩薩以持伎樂樂",
    "T08n0221_019:0136a27": "佛世尊及精舍講堂，復誓願言：『令我佛國常",
    "T08n0221_019:0136a28": "聞天樂。』須菩提！菩薩以三千大千剎土所有",
    "T08n0221_019:0136a29": "眾香施於三尊，復誓願言：『使我佛土常有天",
    "T08n0221_019:0136b01": "香。』「復次，須菩提！菩薩持百味之食供養如來",
    "T08n0221_019:0136b02": "及弟子眾，復誓願言：『我作佛時，諸弟子眾飲",
    "T08n0221_019:0136b03": "食自然百味之飯。』「復次，須菩提！菩薩以塗身",
    "T08n0221_019:0136b04": "之香施佛及眾，復誓願言：『我作佛時，使我國",
    "T08n0221_019:0136b05": "人身體細滑香潔皆如天身。』「復次，須菩提！菩",
    "T08n0221_019:0136b06": "薩諸世所有五樂善願施佛及眾，復誓願言：",
    "T08n0221_019:0136b07": "『我作佛時，令我國土一切眾生隨意所願五",
    "T08n0221_019:0136b08": "樂善願皆令得之。』「復次，須菩提！菩薩行般若",
    "T08n0221_019:0136b09": "波羅蜜，復誓願言：『自行四禪、四等及四空淨，",
    "T08n0221_019:0136b10": "勸助眾生令行四禪、四等及四空淨；自行三",
    "T08n0221_019:0136b11": "十七品，復勸眾生普令行之。』復誓願言：『我作",
    "T08n0221_019:0136b12": "佛時，我國眾生皆悉不離四禪及四空定、三十",
    "T08n0221_019:0136b13": "七品。』須菩提！是為菩薩能淨佛土。菩薩行",
    "T08n0221_019:0136b14": "道滿足諸願，諸願不具終不止行；自具足諸",
    "T08n0221_019:0136b15": "善法，亦復滿足眾生善願，作是勸教行者身",
    "T08n0221_019:0136b16": "得百福功德之相，諸受教者亦復如是，是故",
    "T08n0221_019:0136b17": "菩薩淨佛國土。何等為淨？亦無三趣處，無有",
    "T08n0221_019:0136b18": "邪見，無婬怒癡，無有二地之名，無有無常，無",
    "T08n0221_019:0136b19": "我苦空，無有家業亦無吾我，無有伺便處，無",
    "T08n0221_019:0136b20": "有果報處，但聞空、無相、無願之聲，所聞內外",
    "T08n0221_019:0136b21": "音聲譬如風過，所出音聲如諸法之相。有佛、",
    "T08n0221_019:0136b22": "無佛諸法常空，空者無相，無有相者亦無有",
    "T08n0221_019:0136b23": "願，所出音聲其教如是，晝夜臥覺若坐若行",
    "T08n0221_019:0136b24": "常聞是音聲。成阿耨多羅三耶三菩時，其剎",
    "T08n0221_019:0136b25": "如是，十方諸佛稱歎其佛功德名字，一切眾",
    "T08n0221_019:0136b26": "生聞佛名者，必至阿耨多羅三耶三菩。」爾時，",
    "T08n0221_019:0136b27": "如來普說法時，其有聞者無有狐疑是法、非",
    "T08n0221_019:0136b28": "法。所以者何？諸法之法，無有非法，皆是正",
    "T08n0221_019:0136b29": "法。諸無德者亦於佛及弟子眾不種善本，又",
    "T08n0221_019:0136c01": "亦不與真知識會，便作吾我見，有吾我已便",
    "T08n0221_019:0136c02": "入於六十二見，入諸見已便住邊際，住邊際",
    "T08n0221_019:0136c03": "已便著有常，著有常已便著既盡，於不平",
    "T08n0221_019:0136c04": "等有等覺想，於平等覺更無覺想；法言非法，",
    "T08n0221_019:0136c05": "非法言法，便誹謗法；誹謗法已便壞人身，墜",
    "T08n0221_019:0136c06": "其惡趣墮泥犁中。菩薩諸佛得成阿耨多羅",
    "T08n0221_019:0136c07": "三耶三菩已，乃度脫之；得度脫已，甫當建立",
    "T08n0221_019:0136c08": "三乘法，不復墮惡趣。須菩提！是則為菩薩摩",
    "T08n0221_019:0136c09": "訶薩淨佛土。淨佛土已，一切眾生亦無是法，",
    "T08n0221_019:0136c10": "亦無非法、有漏無漏、有為無為，必至阿耨多",
    "T08n0221_019:0136c11": "羅三耶三菩。",
    "T08n0221_019:0136c12": "83 畢竟品摩訶般若波羅蜜畢竟品第八十三",
    "T08n0221_019:0136c13": "於是，須菩提白佛言：「世尊！云何菩薩摩訶薩",
    "T08n0221_019:0136c14": "為畢竟耶？為不畢竟？」佛報言：「菩薩摩訶薩",
    "T08n0221_019:0136c15": "為畢竟，不為不畢竟。」「世尊！為畢竟何乘？」報",
    "T08n0221_019:0136c16": "言：「不畢竟於二乘，畢竟於佛乘。」「世尊！畢竟佛",
    "T08n0221_019:0136c17": "乘者，是初發意菩薩耶？是十住菩薩耶？」佛",
    "T08n0221_019:0136c18": "報言：「初發意菩薩亦畢竟，阿惟越致亦畢竟，",
    "T08n0221_019:0136c19": "十住菩薩亦畢竟。」須菩提言：「世尊！畢竟菩薩",
    "T08n0221_019:0136c20": "趣惡趣不？」佛言：「不也，於須菩提意云何？四雙",
    "T08n0221_019:0136c21": "八輩至辟支佛為生惡趣不？」對曰：「不也。」佛言：",
    "T08n0221_019:0136c22": "「菩薩初發意行六波羅蜜諸惡則滅，若生惡",
    "T08n0221_019:0136c23": "趣是事不然，亦不生長壽天，亦不生邊地無",
    "T08n0221_019:0136c24": "佛法處、不生邪見家，若生彼處是亦不然，終",
    "T08n0221_019:0136c25": "不生無道見家。須菩提！新學菩薩發阿耨多",
    "T08n0221_019:0136c26": "羅三耶三菩意者，終不復犯十惡之事。」須菩",
    "T08n0221_019:0136c27": "提言：「世尊！若有菩薩能於一法便為具足不",
    "T08n0221_019:0136c28": "隨惡者，云何世尊自說宿命所可經歷，或",
    "T08n0221_019:0136c29": "墮鹿中，墮獼猴中、馬中、象中，亦遭勤苦。是事",
    "T08n0221_019:0137a01": "云何？」佛告須菩提：「菩薩不作惡行自生惡趣，",
    "T08n0221_019:0137a02": "隨眾生方便而受其身，欲祐利眾生故。」佛問",
    "T08n0221_019:0137a03": "須菩提：「聲聞、辟支佛頗有是漚惒拘舍羅，入",
    "T08n0221_019:0137a04": "畜生中度脫眾生，還為所害，其意不起，以大",
    "T08n0221_019:0137a05": "慈大悲續度如故。汝諸聲聞頗有是不？以是",
    "T08n0221_019:0137a06": "故，當知菩薩具足大慈，以漚惒拘舍羅入畜",
    "T08n0221_019:0137a07": "生中，救護眾生成阿耨多羅三耶三菩。」須菩",
    "T08n0221_019:0137a08": "提白佛言：「世尊！菩薩住何等善本功德法，能",
    "T08n0221_019:0137a09": "得是輩隨意形像？」佛報言：「於諸功德法皆當",
    "T08n0221_019:0137a10": "具足成就，爾乃成阿耨多羅三耶三菩。從初",
    "T08n0221_019:0137a11": "發意至坐道場，無有善法不具足者，成阿惟",
    "T08n0221_019:0137a12": "三佛。菩薩發意當學具足諸善功德，作是學",
    "T08n0221_019:0137a13": "已當逮薩云若盡諸習緒。」須菩提言：「世尊！菩",
    "T08n0221_019:0137a14": "薩具足善法盡得賢聖無漏之法，而生惡趣",
    "T08n0221_019:0137a15": "至畜生道耶？」佛問須菩提：「如來者為是賢聖",
    "T08n0221_019:0137a16": "無漏法不？」須菩提言：「是也。」佛言：「如來為自化",
    "T08n0221_019:0137a17": "作畜生像而作佛事耶？」「爾，世尊！如來者化作",
    "T08n0221_019:0137a18": "畜生像而作佛事。」佛言：「如是，如來為是畜生",
    "T08n0221_019:0137a19": "受畜生苦耶？」言：「不也，世尊！不受諸苦。」佛言：「菩",
    "T08n0221_019:0137a20": "薩以受賢聖無漏之法，善權變形教化眾生。",
    "T08n0221_019:0137a21": "如阿羅漢能變化作羅漢事，令眾生歡喜不？」",
    "T08n0221_019:0137a22": "須菩提言：「世尊！能爾。」佛告須菩提：「菩薩已",
    "T08n0221_019:0137a23": "受具足賢聖無漏之法，隨眾生意而受其形，",
    "T08n0221_019:0137a24": "為眾生作福田亦不受形苦。」佛語須菩提：「譬",
    "T08n0221_019:0137a25": "如幻師，或現象、馬若干變化。於意云何？是象、",
    "T08n0221_019:0137a26": "是馬不？」言：「不也，世尊！非象、馬也。」「菩薩如是",
    "T08n0221_019:0137a27": "以漚惒拘舍羅祐利眾生，隨類而入而教化",
    "T08n0221_019:0137a28": "之。以是故，不復受眾苦之惱。」須菩提白佛",
    "T08n0221_019:0137a29": "言：「世尊！菩薩摩訶薩者，善於大方便。所以",
    "T08n0221_019:0137b01": "者何？謂菩薩具足賢聖無漏之慧，所在所在",
    "T08n0221_019:0137b02": "隨其習俗形貌之法，安立眾生而為作本。世",
    "T08n0221_019:0137b03": "尊！菩薩住何善法，乃能作是善權方便不與",
    "T08n0221_019:0137b04": "同趣？」佛言：「菩薩住於般若波羅蜜者，能作",
    "T08n0221_019:0137b05": "是漚惒拘舍羅，持是方便，為十方恒沙眾生",
    "T08n0221_019:0137b06": "作本而不與同歸。何以故？亦不見法有能近",
    "T08n0221_019:0137b07": "者，亦無有法而污染者。何以故？諸法所有",
    "T08n0221_019:0137b08": "皆空故，是故空不污染空，空亦不污人，人亦",
    "T08n0221_019:0137b09": "不污空。何以故？空空不可得，是故無所得空。",
    "T08n0221_019:0137b10": "菩薩住於無所得空成阿惟三佛。」須菩提言：",
    "T08n0221_019:0137b11": "「世尊！菩薩但住般若波羅蜜，不復住餘法耶？」",
    "T08n0221_019:0137b12": "佛告須菩提：「諸法頗有不入般若波羅蜜者",
    "T08n0221_019:0137b13": "不？」須菩提言：「世尊！世尊自說般若波羅蜜空",
    "T08n0221_019:0137b14": "無所有，云何諸法入般若波羅蜜中？世尊！空",
    "T08n0221_019:0137b15": "亦無所入，亦不不入。」佛報言：「云何諸法不入？",
    "T08n0221_019:0137b16": "諸法空耶？」須菩提言：「世尊！實空。若諸法空",
    "T08n0221_019:0137b17": "者，諸法亦不入空。」須菩提言：「菩薩行般若",
    "T08n0221_019:0137b18": "波羅蜜，云何住於空，具足神通之慧；以神通",
    "T08n0221_019:0137b19": "慧，過東方恒沙剎土，見諸如來，殖眾善本，",
    "T08n0221_019:0137b20": "聽受法教？」佛報言：「菩薩行般若波羅蜜，見",
    "T08n0221_019:0137b21": "恒邊沙諸佛皆空，但以名號示現其處。諸假",
    "T08n0221_019:0137b22": "名號之處皆空，若諸剎土諸佛不空者空為",
    "T08n0221_019:0137b23": "有偏，以空不偏故諸法皆空。是故，菩薩行般",
    "T08n0221_019:0137b24": "若波羅蜜，以漚惒拘舍羅具足神通，便得天",
    "T08n0221_019:0137b25": "眼、天耳、神足、知他人意，自知所從來生死之",
    "T08n0221_019:0137b26": "事。菩薩不得神通者不成阿耨多羅三耶三",
    "T08n0221_019:0137b27": "菩，是故般若波羅蜜是菩薩摩訶薩之道。當",
    "T08n0221_019:0137b28": "作是求道，以道天眼自見諸善之法，并見餘",
    "T08n0221_019:0137b29": "人住於善法，亦不入善法。何以故？諸法皆空，",
    "T08n0221_019:0137c01": "空無所入，亦無有入空者，亦無樂空者，空亦",
    "T08n0221_019:0137c02": "無所樂。是故，菩薩行般若波羅蜜，以得天眼",
    "T08n0221_019:0137c03": "見諸法空，若無是法亦不能作佛事為眾生",
    "T08n0221_019:0137c04": "說法，亦不得眾生之處，以應無所得便得神",
    "T08n0221_019:0137c05": "通，所應作者便能作之。菩薩天眼見諸十方，",
    "T08n0221_019:0137c06": "飛到諸剎祐利眾生，或以六度，或以三十七",
    "T08n0221_019:0137c07": "品，或以諸禪惟無，或以空定，或以聲聞辟支",
    "T08n0221_019:0137c08": "佛法，或以菩薩法，或以三耶三佛法，為貪",
    "T08n0221_019:0137c09": "嫉者說施之德、說貧苦之法：『貧者世間之苦",
    "T08n0221_019:0137c10": "尚不能自饒益身，何能益餘！是故，賢者當念",
    "T08n0221_019:0137c11": "惠施，既自安隱，復安餘人，莫以貧故轉相食",
    "T08n0221_019:0137c12": "噉，而不能得離三惡趣。』為犯惡者說戒法言：",
    "T08n0221_019:0137c13": "『為惡者苦，身自陷惡，何能安餘！犯惡之報不",
    "T08n0221_019:0137c14": "離三苦，汝等自墮三惡趣中那能拔餘！是故，",
    "T08n0221_019:0137c15": "仁者不當恣意，莫隨惡趣，後自燒身。』若見",
    "T08n0221_019:0137c16": "眾生有瞋恚意相賊害者，為說法言：『汝等莫",
    "T08n0221_019:0137c17": "爭，莫隨恚意入三惡趣。』為懈怠者說精進法，",
    "T08n0221_019:0137c18": "為亂意者說禪定事，為惡智者說智慧法，婬",
    "T08n0221_019:0137c19": "者為說欲之不淨，有邪見者指示正道令住",
    "T08n0221_019:0137c20": "三乘，為說法言：『諸仁者所入者，皆無所有",
    "T08n0221_019:0137c21": "空無之法，亦不可入，空無所入。』「須菩提！菩",
    "T08n0221_019:0137c22": "薩行般若波羅蜜住於神通，為眾生作善本。",
    "T08n0221_019:0137c23": "菩薩不住神通，不能為眾生說法。譬如眾鳥，",
    "T08n0221_019:0137c24": "無有翅者，不能高翔。菩薩如是，不住神通者，",
    "T08n0221_019:0137c25": "亦不能為眾生說法。是故，菩薩行般若波羅",
    "T08n0221_019:0137c26": "蜜當學神通，已得神通便能祐利一切眾生，",
    "T08n0221_019:0137c27": "以天眼見恒沙國土，盡見眾生悉知其意，隨",
    "T08n0221_019:0137c28": "高下應而為說法，或說六波羅蜜，或說泥洹",
    "T08n0221_019:0137c29": "法。菩薩天耳聞一一音聲，又聞東方恒邊沙",
    "T08n0221_019:0138a01": "佛所說教法，廣為眾生說，如所聞隨意為說，",
    "T08n0221_019:0138a02": "或說六度，或說泥洹。以清淨意知眾生念，自",
    "T08n0221_019:0138a03": "知本末所從來生及他人事。以是通慧憶識，",
    "T08n0221_019:0138a04": "過去諸佛如來弟子名號皆悉識知，又知眾",
    "T08n0221_019:0138a05": "生宿命所行而為說法，或說六度，或說泥洹。",
    "T08n0221_019:0138a06": "復能飛到恒邊沙剎土，往見諸佛殖諸善本，",
    "T08n0221_019:0138a07": "復還本土淨漏盡之慧，復以是慧為眾生說",
    "T08n0221_019:0138a08": "法，或說六度，或說泥洹。「須菩提！菩薩行般",
    "T08n0221_019:0138a09": "若波羅蜜，當知神通如是；得淨神通已，隨意",
    "T08n0221_019:0138a10": "所欲能變其形，三界苦樂不能污染。譬如佛",
    "T08n0221_019:0138a11": "所化人，在所能辦，無有苦樂。須菩提！菩薩摩",
    "T08n0221_019:0138a12": "訶薩行般若波羅蜜，遊戲神通，淨佛剎土，教",
    "T08n0221_019:0138a13": "化眾生；不具神通，不能教化淨佛國土。菩",
    "T08n0221_019:0138a14": "薩不淨佛國教化眾生者，終不成阿耨多羅",
    "T08n0221_019:0138a15": "三耶三菩。菩薩支節不具足者，便無有道。」",
    "T08n0221_019:0138a16": "須菩提白佛言：「世尊！何等為菩薩支節具足，",
    "T08n0221_019:0138a17": "而成阿耨多羅三耶三菩？」佛報言：「諸所善法",
    "T08n0221_019:0138a18": "是菩薩支節。何等善法是菩薩支節？」報言：「從",
    "T08n0221_019:0138a19": "發意已來，行檀波羅蜜中諸善法，不曉施為，",
    "T08n0221_019:0138a20": "不能分別於中生念：『是者可與，是不可與。』分",
    "T08n0221_019:0138a21": "別及念皆空無有。持是具足波羅蜜，自度彼",
    "T08n0221_019:0138a22": "岸，復度他人，度脫眾生於生死，是為菩薩",
    "T08n0221_019:0138a23": "阿耨多羅三耶三菩善法支節。過去、當來、今",
    "T08n0221_019:0138a24": "現在菩薩從是得度，亦復持是度脫眾生。六",
    "T08n0221_019:0138a25": "波羅蜜亦復如是。四禪、四等及四空定、三十",
    "T08n0221_019:0138a26": "七品、十八諸空、八惟無、九次第禪、陀隣尼門、",
    "T08n0221_019:0138a27": "四無礙慧、佛十八法，是諸善法者，菩薩道之",
    "T08n0221_019:0138a28": "徑路，具足是已便逮薩云若，逮薩云然已",
    "T08n0221_019:0138a29": "便轉法輪。」",
    "T08n0221_019:0138b01": "84 分別品摩訶般若波羅蜜分別品第八十四",
    "T08n0221_019:0138b02": "丹本作分別四諦品",
    "T08n0221_019:0138b03": "須菩提白佛言：「世尊！假令是法是菩薩法者，",
    "T08n0221_019:0138b04": "佛法復云何？」佛報言：「以是法具足者便逮",
    "T08n0221_019:0138b05": "薩云若慧盡諸習緒，菩薩摩訶薩便盡逮覺",
    "T08n0221_019:0138b06": "是菩薩法，佛法者以一相慧應一切慧而得",
    "T08n0221_019:0138b07": "正覺，是者佛法與菩薩法而有差特。須菩提！",
    "T08n0221_019:0138b08": "譬如向道、已得道者，是二輩者皆是賢聖，菩",
    "T08n0221_019:0138b09": "薩住於兩際中間，佛以過去如來無所著等",
    "T08n0221_019:0138b10": "正覺，以是差別。」須菩提言：「世尊！假令如佛",
    "T08n0221_019:0138b11": "所言者，空無之法為有差別、有若干品耶？而",
    "T08n0221_019:0138b12": "言是者泥犁薜荔畜生，是者人道，是者天道，",
    "T08n0221_019:0138b13": "是者八數，是者辟支佛，是者菩薩，是者為佛。",
    "T08n0221_019:0138b14": "如是諸道無所有，行亦無所有。如行無所有",
    "T08n0221_019:0138b15": "者，罪福之報亦無所有。」佛言：「如是，如是！須",
    "T08n0221_019:0138b16": "菩提！如汝所言，空無之法亦無有行、亦無有",
    "T08n0221_019:0138b17": "得。須菩提！不知空無之法者，或作善惡之",
    "T08n0221_019:0138b18": "行有漏、無漏，由行所致便有三惡趣，作善行",
    "T08n0221_019:0138b19": "者便有天道、人道，於三界中無斷絕時。菩薩",
    "T08n0221_019:0138b20": "行六波羅蜜乃至佛十八法，行菩薩法亦無",
    "T08n0221_019:0138b21": "有瑕，是為具足菩薩支節，金剛三昧成阿耨",
    "T08n0221_019:0138b22": "多羅三耶三菩阿惟三佛，為眾生作厚，其厚",
    "T08n0221_019:0138b23": "者終不腐敗而生五道。」須菩提言：「世尊！成",
    "T08n0221_019:0138b24": "阿惟三佛時，為見五道生死耶？」佛言：「不也。」須",
    "T08n0221_019:0138b25": "菩提復問：「如來為不見善惡法耶？」佛言：「不也。」",
    "T08n0221_019:0138b26": "「世尊為不見善法耶？」佛言：「不也。」「世尊亦不見",
    "T08n0221_019:0138b27": "善，亦不見惡耶？」佛言：「不也。」須菩提言：「若不",
    "T08n0221_019:0138b28": "以是四句，云何處有天道、人道、是三惡道？云",
    "T08n0221_019:0138b29": "何處有聲聞辟支佛道，處有菩薩，處有佛道？」",
    "T08n0221_019:0138c01": "佛問須菩提：「眾生為知諸法相空不？若眾生",
    "T08n0221_019:0138c02": "知諸法相空者，菩薩終不發阿耨多羅三耶",
    "T08n0221_019:0138c03": "三菩意，亦不能度眾生令離惡趣。以眾生不",
    "T08n0221_019:0138c04": "知諸法相空故，不能得離五道。菩薩於諸佛",
    "T08n0221_019:0138c05": "所，聞諸法相空，是故便發阿耨多羅三耶三",
    "T08n0221_019:0138c06": "菩。凡夫所入之法，如來無。復有眾生不解空",
    "T08n0221_019:0138c07": "法，所作各自得之，無有眾生有眾生相，無",
    "T08n0221_019:0138c08": "有五陰有五陰相，於無為作有為相，自無",
    "T08n0221_019:0138c09": "所有作顛倒想；以身口意所作顛倒，便墮五",
    "T08n0221_019:0138c10": "趣不能得脫。菩薩行般若波羅蜜，持諸善法",
    "T08n0221_019:0138c11": "皆內於般若波羅蜜；行菩薩行以成阿惟三",
    "T08n0221_019:0138c12": "佛，持四諦法廣演分別令眾生習之。諸善",
    "T08n0221_019:0138c13": "之法，三十七品、四諦，便有三尊。其有眾生因",
    "T08n0221_019:0138c14": "三尊者，無不得脫離諸勤苦。」須菩提白佛言：",
    "T08n0221_019:0138c15": "「世尊！眾生得度為用四諦、用四諦慧耶？」佛報",
    "T08n0221_019:0138c16": "言：「亦不以四諦得度，亦不以四諦慧得度。我",
    "T08n0221_019:0138c17": "說於四諦得等覺者，乃為度脫耳。」復問：「世",
    "T08n0221_019:0138c18": "尊！何等為四諦之等？」報言：「亦無苦亦無苦",
    "T08n0221_019:0138c19": "慧，亦無習亦無習慧，亦無盡亦無盡慧，亦",
    "T08n0221_019:0138c20": "無道亦無道慧。以四諦如及爾亦不變異法",
    "T08n0221_019:0138c21": "性之法，真際法事有佛無佛常住如故。是法",
    "T08n0221_019:0138c22": "不忘不失，於諸法不耗減，菩薩行般若波羅",
    "T08n0221_019:0138c23": "蜜行四諦逮四諦慧亦當作是覺。」復問：「世",
    "T08n0221_019:0138c24": "尊！菩薩行般若波羅蜜，云何行四諦而覺四",
    "T08n0221_019:0138c25": "諦，以覺隨行，亦不墮二地，而上菩薩位？」佛報",
    "T08n0221_019:0138c26": "言：「諸法之要不可得見，正使得見亦無所有。",
    "T08n0221_019:0138c27": "既無所有，見諸法皆空，在四諦者、不在四諦",
    "T08n0221_019:0138c28": "者皆空無所有，作是見者便上菩薩位於種",
    "T08n0221_019:0138c29": "性住。住種性已，不與上爭，不墮二地，以住",
    "T08n0221_019:0139a01": "種性便起四禪、四等及四空定，住滅盡定，",
    "T08n0221_019:0139a02": "覽知諸法，知四諦慧，不生苦、習、盡、道因緣，但",
    "T08n0221_019:0139a03": "起道意想觀見諸法如。」須菩提言：「云何觀見",
    "T08n0221_019:0139a04": "諸法如應？」佛報言：「空。云何為空？」報言：「如自",
    "T08n0221_019:0139a05": "觀身相空，作是比觀者為見諸法空，不見有",
    "T08n0221_019:0139a06": "法逮覺道者。道者無所有，亦非佛所作，亦",
    "T08n0221_019:0139a07": "非羅漢、辟支佛所作，亦非行菩薩者所作。一",
    "T08n0221_019:0139a08": "切眾生不審是事，是故菩薩摩訶薩行般若",
    "T08n0221_019:0139a09": "波羅蜜以漚惒拘舍羅為眾生說法。」",
    "T08n0221_019:0139a10": "85 有無品摩訶般若波羅蜜有無品第八十五",
    "T08n0221_019:0139a11": "須菩提白佛言：「世尊！假令諸法所有無所有，",
    "T08n0221_019:0139a12": "非佛所作，亦非羅漢、辟支佛及菩薩所作，云",
    "T08n0221_019:0139a13": "何有諸道分數善惡之差別，有三惡趣及於",
    "T08n0221_019:0139a14": "人道，從四天王上至長壽天高下之殊異？云",
    "T08n0221_019:0139a15": "何復言作是、得是，行惡者入三惡趣，行善者",
    "T08n0221_019:0139a16": "得生人道或生天上？云何行道得須陀洹至",
    "T08n0221_019:0139a17": "得阿羅漢、辟支佛，作是行得菩薩法，作是得",
    "T08n0221_019:0139a18": "三耶三菩？世尊！無所有法者，亦無作，亦無",
    "T08n0221_019:0139a19": "行，亦無聲聞、辟支佛行，無有菩薩行，亦無有",
    "T08n0221_019:0139a20": "三耶三佛行，亦無逮薩云若而度脫眾生者。",
    "T08n0221_019:0139a21": "是事云何？」佛報須菩提：「如是，如是！無所有",
    "T08n0221_019:0139a22": "者，亦無作，亦無行、得。凡夫愚闇不能得知賢",
    "T08n0221_019:0139a23": "聖之法，又亦不知所有無所有之法，為四顛",
    "T08n0221_019:0139a24": "倒之見侵欺，作若干行得若干報，便有五趣",
    "T08n0221_019:0139a25": "生死。無所有法，亦無有行，亦不受。於須菩提",
    "T08n0221_019:0139a26": "意云何？須陀洹乃至阿耨多羅三耶三菩，為",
    "T08n0221_019:0139a27": "有所有不？」須菩提言：「世尊！從須陀洹乃至",
    "T08n0221_019:0139a28": "于道，皆無所有。」佛告須菩提：「無所有能逮",
    "T08n0221_019:0139a29": "無所有法不？」對曰：「不也，世尊！」「是故，須菩提！",
    "T08n0221_019:0139b01": "無所有及道，一切諸法，亦不合，亦不散，無有",
    "T08n0221_019:0139b02": "形，不可見，亦無對，一相，一相者是無相。是故，",
    "T08n0221_019:0139b03": "須菩提！菩薩摩訶薩行般若波羅蜜漚惒拘",
    "T08n0221_019:0139b04": "舍羅見，於眾生入，於顛倒入，於五陰無常、",
    "T08n0221_019:0139b05": "有常想，苦謂有樂想，無我、有我想，不淨、有",
    "T08n0221_019:0139b06": "淨想，入於有為，菩薩以漚惒拘舍羅令眾",
    "T08n0221_019:0139b07": "生離於有中。」須菩提白佛言：「世尊！眾生所",
    "T08n0221_019:0139b08": "入不離五趣，有何因緣礙？頗有實要不？」佛",
    "T08n0221_019:0139b09": "報須菩提：「無有無有餘行如毛髮者，但以眾",
    "T08n0221_019:0139b10": "生著四顛倒故有五趣耳。須菩提！諦聽，諦聽！",
    "T08n0221_019:0139b11": "以是事故，我今說之，使汝得解。於意云何？夢",
    "T08n0221_019:0139b12": "中所見五樂自娛，有作者不？」對曰：「世尊！夢",
    "T08n0221_019:0139b13": "尚無所有，況有五樂！」佛言：「於汝意云何？諸",
    "T08n0221_019:0139b14": "法有為無為、有漏無漏，頗有法不如夢者不？」",
    "T08n0221_019:0139b15": "答曰：「世尊！一切諸法皆如夢耳，無有諸法",
    "T08n0221_019:0139b16": "不如夢者。」佛言：「於意云何？夢中所見人頗",
    "T08n0221_019:0139b17": "有五趣不？」「無也，世尊！」「須菩提！夢中人頗有",
    "T08n0221_019:0139b18": "道念、有著斷事不？」對曰：「無有。何以故？世尊！",
    "T08n0221_019:0139b19": "無形之法無所造處，著斷之法亦無有處。」「云",
    "T08n0221_019:0139b20": "何須菩提！鏡有見像，頗為有行，頗有五趣生",
    "T08n0221_019:0139b21": "死報不？」對曰：「不也，世尊！所以者何？鏡中像",
    "T08n0221_019:0139b22": "者，無所有也，凡夫為惑自呼所有。鏡中像者，",
    "T08n0221_019:0139b23": "亦無五趣，無作無行。」「須菩提！鏡中像為有道",
    "T08n0221_019:0139b24": "念、有著斷不？」對曰：「無有。所以者何？無形之",
    "T08n0221_019:0139b25": "法無所造作，亦無著斷，亦無有處。」佛言：「於",
    "T08n0221_019:0139b26": "須菩提意云何？響從山谷出，是響頗有行作",
    "T08n0221_019:0139b27": "生五趣者不？」對曰：「不也，何以故？無形之法",
    "T08n0221_019:0139b28": "無行無作無生五趣者。」「於須菩提意云何？響",
    "T08n0221_019:0139b29": "頗有道念、有著斷不？」對曰：「無有。所以者何？無",
    "T08n0221_019:0139c01": "所有之法無所造作，亦無著斷，亦無有處。」「於",
    "T08n0221_019:0139c02": "須菩提意云何？譬如熱時之焰，無有河水有",
    "T08n0221_019:0139c03": "河水想，無有城郭有城郭想，無有園觀有",
    "T08n0221_019:0139c04": "園觀想。於意云何？是焰寧有所作有五趣不？」",
    "T08n0221_019:0139c05": "對曰：「焰無所有，但惑愚夫之眼但有像耳。」「須",
    "T08n0221_019:0139c06": "菩提！是焰頗有道念、有著斷不？」對曰：「無有。",
    "T08n0221_019:0139c07": "無形之法無所造作，無有著斷，亦無處所。」「須",
    "T08n0221_019:0139c08": "菩提！譬如幻師化作象馬，或作人眾若干種",
    "T08n0221_019:0139c09": "現，是化人頗為有行有五趣不？」對曰：「無有。何",
    "T08n0221_019:0139c10": "以故？幻無形故。」「須菩提！幻人所化頗有道",
    "T08n0221_019:0139c11": "念、有著斷不？」對曰：「無有。無形之法無所造立，",
    "T08n0221_019:0139c12": "亦無著斷，亦無處所。」「須菩提！如來所化寧有",
    "T08n0221_019:0139c13": "行作有五趣不？」對曰：「無有。何以故？化無所",
    "T08n0221_019:0139c14": "有故。」「須菩提！化有道念、有著斷不？」對曰：「不",
    "T08n0221_019:0139c15": "也。無形之法無有道念，亦無著斷，亦無處所。」",
    "T08n0221_019:0139c16": "「於須菩提意云何？是諸法頗有著斷不？」對曰：",
    "T08n0221_019:0139c17": "「不也，無有著斷。」佛言：「假令無著斷者是為",
    "T08n0221_019:0139c18": "無有著斷。何以故？眾生但住於吾我便有著",
    "T08n0221_019:0139c19": "斷。審見諦者不著不斷，眾生所見不審諦故",
    "T08n0221_019:0139c20": "便有著斷。」",
    "T08n0221_019:0139c21": "放光般若經卷第十九"
}