{
    "T17n0739_001:0542c13": "佛說慢法經",
    "T17n0739_001:0542c15": "西晉沙門法炬譯",
    "T17n0739_001:0542c16": "佛告阿難：「有人事佛以後便富貴；有人事",
    "T17n0739_001:0542c17": "佛以後衰喪不利者。」阿難問佛：「云何俱事",
    "T17n0739_001:0542c18": "佛，衰、利不同？何故得爾？」佛語阿難：「有人事",
    "T17n0739_001:0542c19": "佛，當求明師；得了了者，從受戒法。為除諸",
    "T17n0739_001:0542c20": "想，與經相應；精進奉行，不失其教。受者不",
    "T17n0739_001:0542c21": "犯，如毛髮者，是人不犯道禁，常為諸天、善神",
    "T17n0739_001:0542c22": "侍衛擁護，所向諧偶，財利百倍，眾人所敬，",
    "T17n0739_001:0542c23": "後當得佛，何況富利！如是人輩事佛，為真",
    "T17n0739_001:0542c24": "佛弟子。「又復有人事佛，不值明師，亦無經",
    "T17n0739_001:0542c25": "像，又復不禮敬。不知不解，強教人受法戒，",
    "T17n0739_001:0542c26": "無有至信。受戒之後，故復犯眾戒。心意蒙",
    "T17n0739_001:0542c27": "冥、猶豫，不肯讀經、行道、作福，乍信、乍不信。",
    "T17n0739_001:0542c28": "復不能念齋日、燒香、燃燈作禮。故復瞋恚、嚾",
    "T17n0739_001:0542c29": "呼、罵詈，出入呪咀，口初不合，心懷憎嫉，使",
    "T17n0739_001:0543a01": "人殺生。眼見經像，無有禮敬之心。若其有",
    "T17n0739_001:0543a02": "經，趣掛著壁，或擲床席之上，或著故衣被弊",
    "T17n0739_001:0543a03": "筐器中，或以妻子、小兒不淨手弄之；烟熏屋",
    "T17n0739_001:0543a04": "漏，不復瞻視；亦不燒香、燃燈向之作禮，與",
    "T17n0739_001:0543a05": "外經書無異。善神離之，惡鬼得其便，隨逐",
    "T17n0739_001:0543a06": "不置，因衰病之。適得疾病，恐怖猶豫，自念",
    "T17n0739_001:0543a07": "言：『我初事佛，云何故復疾病也？』不能自信，",
    "T17n0739_001:0543a08": "呼使至醫師。醫師卜問、解除、鎮厭無益，遂便",
    "T17n0739_001:0543a09": "禱賽邪神，眾過遂增。妖魅惡鬼，屯守其門，遂",
    "T17n0739_001:0543a10": "便喪衰、死亡，不離門戶。財產衰耗，家室病",
    "T17n0739_001:0543a11": "疾，更相注續，不離床席。命終罪辜，墮埿犁",
    "T17n0739_001:0543a12": "中，當被考治讁罰，無有歲數。是人但坐，不能",
    "T17n0739_001:0543a13": "專一，志意猶豫，無所專據，不信佛法，故得其",
    "T17n0739_001:0543a14": "罪殃，衰耗如是。「世間人不知佛法者，謂呼",
    "T17n0739_001:0543a15": "事佛令得殃衰，不知其人行自不正，違犯佛",
    "T17n0739_001:0543a16": "經戒。心專行惡，眾態具足，身自招之，無有",
    "T17n0739_001:0543a17": "與者。」阿難聞之，便頭面著地，為佛作禮，歡",
    "T17n0739_001:0543a18": "喜奉行。",
    "T17n0739_001:0543a19": "佛說慢法經"
}