{
    "T11n0310_068:0385b02": "大寶積經卷第六十八",
    "T11n0310_068:0385b04": "北齊三藏那連提耶舍譯",
    "T11n0310_068:0385b05": "20 光音天得授記品菩薩見實會第十六之八光音天得",
    "T11n0310_068:0385b06": "授記品第二十",
    "T11n0310_068:0385b07": "爾時五十八千萬光音諸天，見諸阿修羅、伽",
    "T11n0310_068:0385b08": "樓羅乃至梵天等供養如來，聞授記已，欣喜",
    "T11n0310_068:0385b09": "踊躍皆得稱心，偏袒右肩右膝著地，向佛合",
    "T11n0310_068:0385b10": "掌恭敬作禮，白佛言：「世尊！有三昧名照耀一",
    "T11n0310_068:0385b11": "切法，若菩薩摩訶薩學是三昧，一切法中悉",
    "T11n0310_068:0385b12": "得光明，得入菩薩法門。菩薩摩訶薩解了知",
    "T11n0310_068:0385b13": "已，得無邊辯、無礙辯、相續辯、種種辯、美妙辯、真",
    "T11n0310_068:0385b14": "善辯、相應辯、解脫辯、微細辯、不共辯、甚深辯，乃",
    "T11n0310_068:0385b15": "至得於如來之辯。世尊！何者名為照耀一切",
    "T11n0310_068:0385b16": "法三昧？菩薩入此諸法門故，念諸覺觀知一",
    "T11n0310_068:0385b17": "切法無覺離覺，是無覺法遍一切處，無有一",
    "T11n0310_068:0385b18": "法能覺察者。何以故？性自離故。若法無性，云",
    "T11n0310_068:0385b19": "何能覺知一切法？無其覺已，入阿字門，得上",
    "T11n0310_068:0385b20": "辯才。彼菩薩入阿字門已，得無邊辯。阿字無",
    "T11n0310_068:0385b21": "邊、阿字非普遍、阿字無作、阿字非有為、阿字",
    "T11n0310_068:0385b22": "非成就、阿字非事、阿字無所依、阿字無動",
    "T11n0310_068:0385b23": "轉、阿字非略、阿字非廣、阿字非分別、阿字",
    "T11n0310_068:0385b24": "非眾事成、阿字不可穿、阿字非色、阿字不可",
    "T11n0310_068:0385b25": "示、阿字不可觀、阿字無有能見者、阿字非可",
    "T11n0310_068:0385b26": "思、阿字不定住、阿字非可知、阿字非能知、阿",
    "T11n0310_068:0385b27": "字非可測、阿字不能自示現、阿字亦不能示",
    "T11n0310_068:0385b28": "他、阿字非思議、阿字不去、阿字不來、阿字非",
    "T11n0310_068:0385b29": "近、阿字非遠、阿字非言說、阿字亦非可說法、",
    "T11n0310_068:0385c01": "阿字非名、阿字非用、阿字非現前、阿字非覆",
    "T11n0310_068:0385c02": "障、阿字非移轉、阿字非可改、阿字非差別、阿",
    "T11n0310_068:0385c03": "字無二、阿字非生、阿字非虛妄、阿字非真實、",
    "T11n0310_068:0385c04": "阿字不可說、阿字非生滅、阿字非清淨、阿字",
    "T11n0310_068:0385c05": "亦非可淨法、阿字非執持、阿字非攝他、阿字",
    "T11n0310_068:0385c06": "非棄捨、阿字不為他法作、阿字亦不作他法、",
    "T11n0310_068:0385c07": "阿字不生、阿字不滅、阿字不能生他法亦復",
    "T11n0310_068:0385c08": "不能滅諸法、阿字非生非不生、阿字不與生",
    "T11n0310_068:0385c09": "法作生因亦復不作不生緣、阿字非依非不",
    "T11n0310_068:0385c10": "依、阿字非假非不假、阿字非却非不却、阿字",
    "T11n0310_068:0385c11": "非許非不許、阿字非可得亦非不可得、阿字",
    "T11n0310_068:0385c12": "非空非不空、阿字非分別非不分別、阿字非",
    "T11n0310_068:0385c13": "相非不相、阿字非願非不願。世尊！一切諸法",
    "T11n0310_068:0385c14": "皆如是相，所謂無相。一切諸法皆同一實，所",
    "T11n0310_068:0385c15": "謂無實。皆同一趣，所謂無趣。皆同一入，所謂",
    "T11n0310_068:0385c16": "無入。皆同一假，所謂無假。皆同一用，所謂無",
    "T11n0310_068:0385c17": "用。一切諸法皆同一說，所謂無說。世尊！諸",
    "T11n0310_068:0385c18": "法無起，不可得故。諸法非有，以無有故。諸法",
    "T11n0310_068:0385c19": "無生，以不生故。諸法無滅，以不滅故。無為法",
    "T11n0310_068:0385c20": "者，無有作故。世尊！一切法皆同一如，當如",
    "T11n0310_068:0385c21": "是知。世尊！是諸不生法，彼法事用云何得知？",
    "T11n0310_068:0385c22": "世尊！譬如有人夢中所作，當知諸法亦復如",
    "T11n0310_068:0385c23": "是。何以故？夢所作事，不生不起亦非有故。",
    "T11n0310_068:0385c24": "夢雖不實非無假名，說有夢作。一切諸法皆",
    "T11n0310_068:0385c25": "亦如是。世尊！譬如響聲唯有假名，諸法但假",
    "T11n0310_068:0385c26": "亦復如是。世尊！喻若幻人但是假名，當知諸",
    "T11n0310_068:0385c27": "法亦復如是。世尊！譬如陽炎但假名字，諸法",
    "T11n0310_068:0385c28": "假名亦復如是。世尊！如鏡中像但有名用，當",
    "T11n0310_068:0385c29": "知諸法亦復如是。世尊！為悅豫凡愚說有夢",
    "T11n0310_068:0386a01": "事，夢中所作皆非真實，響幻炎影亦復如是，",
    "T11n0310_068:0386a02": "但有假名皆無實作。世尊！我等如是解知如",
    "T11n0310_068:0386a03": "來所說法義。」爾時光音諸天以偈讚佛：",
    "T11n0310_068:0386a04": "「世尊善知此法義，　　及餘種種無邊法，",
    "T11n0310_068:0386a05": "如來所有諸佛子，　　得父資財常遊戲。",
    "T11n0310_068:0386a06": "世間少智莫能入，　　由常計著我心故，",
    "T11n0310_068:0386a07": "十方求我不可得，　　我體本來性自空。",
    "T11n0310_068:0386a08": "如空陽炎非實水，　　愚癡見彼作水想，",
    "T11n0310_068:0386a09": "都由無智生迷惑，　　虛妄顛倒計我人，",
    "T11n0310_068:0386a10": "彼癡愚惑如來教，　　是故不解深義趣。",
    "T11n0310_068:0386a11": "凡夫心識如炎水，　　不能了知諸陰義，",
    "T11n0310_068:0386a12": "心樂生死著苦箭，　　諸根駃流所漂溺。",
    "T11n0310_068:0386a13": "斯等畢竟無自性，　　為癡覆蔽妄受苦，",
    "T11n0310_068:0386a14": "彼皆失智心迷亂，　　於諸苦中生樂想。",
    "T11n0310_068:0386a15": "心常顛倒順三毒，　　是諸煩惱甚可怖，",
    "T11n0310_068:0386a16": "貪欲瞋恚及愚癡，　　斯諸結使常隨逐。",
    "T11n0310_068:0386a17": "深樂受故生渴愛，　　愚癡不識故受苦，",
    "T11n0310_068:0386a18": "無智隨順諸煩惱，　　如人癡負怨家行。",
    "T11n0310_068:0386a19": "聞佛所說空教門，　　於空反畏失解脫，",
    "T11n0310_068:0386a20": "譬如怯人執持刀，　　應得安隱反生畏。",
    "T11n0310_068:0386a21": "大智世尊所說法，　　謂是微妙阿字門，",
    "T11n0310_068:0386a22": "能生真實勝智慧，　　猶如平地生大樹。",
    "T11n0310_068:0386a23": "降諸魔怨那由眾，　　能寤安隱妙菩提，",
    "T11n0310_068:0386a24": "以彼八正大船栰，　　於諸有海度群生。",
    "T11n0310_068:0386a25": "世尊所有諸佛子，　　了知如來勝教法，",
    "T11n0310_068:0386a26": "速滅煩惱諸怨敵，　　疾證無上大菩提。",
    "T11n0310_068:0386a27": "既自解脫離毒心，　　見餘毒者施智藥，",
    "T11n0310_068:0386a28": "得到究竟彼岸果，　　獲大安樂無為處。",
    "T11n0310_068:0386a29": "一切諸法皆悉空，　　諸餘外論妄分別，",
    "T11n0310_068:0386b01": "明人棄惡就正路，　　皆由本來久修學。",
    "T11n0310_068:0386b02": "心無所著即解脫，　　諸法體性自如是，",
    "T11n0310_068:0386b03": "彼能如是了知者，　　成佛大力那羅延。",
    "T11n0310_068:0386b04": "無有繫縛及縛者，　　諸法性空皆亦無，",
    "T11n0310_068:0386b05": "真如寂滅及非如，　　非是垢穢亦非淨。",
    "T11n0310_068:0386b06": "煩惱無相亦無斷，　　以其本來性自空，",
    "T11n0310_068:0386b07": "如是能知真實法，　　彼人當得一切智。",
    "T11n0310_068:0386b08": "自證解脫復度他，　　此等不生亦不滅，",
    "T11n0310_068:0386b09": "世間天人皆迷惑，　　如春禽獸見炎水。",
    "T11n0310_068:0386b10": "虛妄分別起渴心，　　想見男女受苦惱，",
    "T11n0310_068:0386b11": "以業種種生諸趣，　　由心作故有差別，",
    "T11n0310_068:0386b12": "造業有報及以受，　　彼業無有能作者。",
    "T11n0310_068:0386b13": "我等如是解佛法，　　是諸如來妙境界，",
    "T11n0310_068:0386b14": "是故如來心調伏，　　諸根寂靜能忍辱。",
    "T11n0310_068:0386b15": "世尊如法得供養，　　清淨無垢盡諸穢，",
    "T11n0310_068:0386b16": "具足眾德離闇冥，　　唯佛能施三界眼。",
    "T11n0310_068:0386b17": "我今讚佛所獲福，　　唯有出世大導師，",
    "T11n0310_068:0386b18": "二足世尊功德聚，　　能知我等所得報。",
    "T11n0310_068:0386b19": "以此微妙勝善根，　　迴施一切諸群生，",
    "T11n0310_068:0386b20": "願彼當於未來世，　　悉得成就一切智。」",
    "T11n0310_068:0386b21": "爾時世尊知光音天深信心已，及知修行辯",
    "T11n0310_068:0386b22": "才具足，欲令大眾功德善根當復漸漸勝進",
    "T11n0310_068:0386b23": "增長故，是時如來即現微笑。爾時慧命馬勝",
    "T11n0310_068:0386b24": "即以偈頌問世尊曰：",
    "T11n0310_068:0386b25": "「大悲善逝非無因，　　而現希有微笑相，",
    "T11n0310_068:0386b26": "能利世間無上士，　　正覺智慧超群生。",
    "T11n0310_068:0386b27": "兩足世尊功德聚，　　憐愍眾生願演說，",
    "T11n0310_068:0386b28": "為誰而現此微笑，　　殊勝光顯於世間？",
    "T11n0310_068:0386b29": "一切眾生若得聞，　　心意決定大喜悅，",
    "T11n0310_068:0386c01": "修行善業證佛果，　　得離生死到涅槃。",
    "T11n0310_068:0386c02": "斯諸世間天人眾，　　生死苦惱之所逼，",
    "T11n0310_068:0386c03": "願度群生於有海，　　演說八正大船路。",
    "T11n0310_068:0386c04": "如是得聞大仙說，　　具八功德最勝道，",
    "T11n0310_068:0386c05": "世間於是生欣喜，　　樂修諸善願成佛。",
    "T11n0310_068:0386c06": "勇猛精進有大力，　　內心清淨離諸疑，",
    "T11n0310_068:0386c07": "當傳如來所說法，　　是佛真子順聖教。",
    "T11n0310_068:0386c08": "此諸眾會無餘念，　　一心瞻仰大瞿曇，",
    "T11n0310_068:0386c09": "唯願敷演授記事，　　令其決斷疑惑心。",
    "T11n0310_068:0386c10": "合掌恭敬正意住，　　咸皆願樂欲聽聞，",
    "T11n0310_068:0386c11": "善哉願說甘露味，　　諸有渴法當得飲。",
    "T11n0310_068:0386c12": "是等一切諸會眾，　　心淨愛樂勝功德，",
    "T11n0310_068:0386c13": "瞻仰如來最勝顏，　　猶如嬰兒觀母面。",
    "T11n0310_068:0386c14": "大慧願授此天記，　　開現微笑因緣事，",
    "T11n0310_068:0386c15": "得聞如來授記已，　　世間當獲大利益。",
    "T11n0310_068:0386c16": "誰於牟尼增善根，　　及以發願得滿足，",
    "T11n0310_068:0386c17": "剋獲微妙功德藏，　　我今樂聞彼受記。",
    "T11n0310_068:0386c18": "大眾必生欣喜心，　　聞佛所說授記故，",
    "T11n0310_068:0386c19": "決定當具念慧力，　　及得修行三昧定。」",
    "T11n0310_068:0386c20": "爾時世尊即以偈答慧命馬勝言：",
    "T11n0310_068:0386c21": "「善哉馬勝所問事，　　辯才應機正是時。",
    "T11n0310_068:0386c22": "斯即如來神通力，　　以是汝今生智慧，",
    "T11n0310_068:0386c23": "為利世間故增辯，　　是故汝今能致問。",
    "T11n0310_068:0386c24": "我今為彼說授記，　　寂靜諸根一心聽。",
    "T11n0310_068:0386c25": "此諸勝慧光音天，　　過去已供無量佛，",
    "T11n0310_068:0386c26": "見是世間孤無救，　　發心安住欲作佛。",
    "T11n0310_068:0386c27": "修治真實微妙行，　　必定當成一切智，",
    "T11n0310_068:0386c28": "為求佛道諸眾生，　　如迷失徑教正路。",
    "T11n0310_068:0386c29": "如是得聞世尊教，　　其聲最勝無等等，",
    "T11n0310_068:0387a01": "樂佛功德智慧人，　　必得究竟到彼岸。",
    "T11n0310_068:0387a02": "彼有智力知善惡，　　決定當獲佛菩提，",
    "T11n0310_068:0387a03": "欣喜已發菩提願，　　如婦生男稱其心。",
    "T11n0310_068:0387a04": "此天為求菩提者，　　示其出世真正路，",
    "T11n0310_068:0387a05": "於不可說那由劫，　　修習菩薩勝妙行。",
    "T11n0310_068:0387a06": "所化眾生過眾星，　　安置於佛菩提已，",
    "T11n0310_068:0387a07": "當來具足世間解，　　自然成就一切智。",
    "T11n0310_068:0387a08": "彼等妙土不可說，　　世界寬廣有百億，",
    "T11n0310_068:0387a09": "是諸妙剎甚清淨，　　無量種種勝莊嚴。",
    "T11n0310_068:0387a10": "彼佛國土諸眾生，　　無三惡趣及八難，",
    "T11n0310_068:0387a11": "一切皆發菩提心，　　咸各得住不退轉。",
    "T11n0310_068:0387a12": "彼諸如來國土中，　　亦復無有小乘法，",
    "T11n0310_068:0387a13": "眾生悉皆求佛道，　　便得進趣不退地。",
    "T11n0310_068:0387a14": "是諸剎土眾生類，　　一切壽命悉齊等，",
    "T11n0310_068:0387a15": "經於十億恒沙劫，　　皆由值遇諸佛故。",
    "T11n0310_068:0387a16": "若教那由剎眾生，　　悉得入於小涅槃，",
    "T11n0310_068:0387a17": "若復有人化一人，　　或男或女入大乘。",
    "T11n0310_068:0387a18": "初福比此功德聚，　　算數譬喻不能及，",
    "T11n0310_068:0387a19": "是故若住大乘者，　　應當轉化於餘人。",
    "T11n0310_068:0387a20": "馬勝！以是因緣故，　　如來出世甚為難，",
    "T11n0310_068:0387a21": "猶如優曇極難值，　　無邊大智如是說。",
    "T11n0310_068:0387a22": "以巧深智善知識，　　善解方便示正路，",
    "T11n0310_068:0387a23": "安隱無上勝菩提，　　若人求者應親近。」",
    "T11n0310_068:0387a24": "從佛口聞如是語，　　具足微妙甚深義，",
    "T11n0310_068:0387a25": "一切大眾皆欣喜，　　踊躍充滿稱心意。",
    "T11n0310_068:0387a26": "那由諸天住空中，　　皆散天衣旋轉下，",
    "T11n0310_068:0387a27": "欣喜讚聲滿虛空：　　「敬禮無比大神力，",
    "T11n0310_068:0387a28": "清淨妙智度世間，　　能滅眾生煩惱熱。",
    "T11n0310_068:0387a29": "佛說甘露滅三毒，　　如阿伽陀消眾毒，",
    "T11n0310_068:0387b01": "得聞智慧斷諸結。　　世間迷惑多苦惱，",
    "T11n0310_068:0387b02": "於其有趣當得脫，　　從佛得聞勝法故。」",
    "T11n0310_068:0387b03": "21 遍淨天授記品遍淨天授記品第二十一",
    "T11n0310_068:0387b04": "爾時十二那由他遍淨諸天等，見諸阿修羅、",
    "T11n0310_068:0387b05": "伽樓羅乃至光音天等供養如來，聞授記已，",
    "T11n0310_068:0387b06": "欣喜踊躍皆得稱心，自現威力而白佛言：「世",
    "T11n0310_068:0387b07": "尊！有三昧名超過一切法。菩薩摩訶薩得是",
    "T11n0310_068:0387b08": "三昧已，於諸攀緣及一切事皆生樂受不生",
    "T11n0310_068:0387b09": "苦受。假使於其地獄事中，受諸苦惱皆生樂",
    "T11n0310_068:0387b10": "想。或復於其畜生道中，受畜生報亦生樂想。",
    "T11n0310_068:0387b11": "或復餓鬼道中，受飢餓苦亦生樂想。或復於",
    "T11n0310_068:0387b12": "彼阿修羅道中，亦生樂想。或復人中所受諸",
    "T11n0310_068:0387b13": "苦，亦起樂想不生苦想。假使截手及以截足",
    "T11n0310_068:0387b14": "割耳劓鼻，或復鞭打杖刺入身，或復牢獄繫",
    "T11n0310_068:0387b15": "閉，或復倒懸，或復裁割猶如衣帛，或復裹繫",
    "T11n0310_068:0387b16": "及以束縛，或復切膾，或復鎚搗猶如甘蔗，或",
    "T11n0310_068:0387b17": "復蹉蹹破如蘆葦，或復火燒如蘇油炷，或",
    "T11n0310_068:0387b18": "復然身喻若明炬，或與師子虎狼為食，或復",
    "T11n0310_068:0387b19": "釅醋及以辛汁澆灌口鼻，或復蒸煮及以火",
    "T11n0310_068:0387b20": "炙，或與狂象踐踏其身，或復挑目，或以鉾矟",
    "T11n0310_068:0387b21": "穿刺高舉、假使瞋怒來截其首，如是一切悉",
    "T11n0310_068:0387b22": "生樂想。何以故？由彼菩薩於其長夜修菩薩",
    "T11n0310_068:0387b23": "行時發如是願：『若有眾生施我食者，願彼一",
    "T11n0310_068:0387b24": "切得涅槃樂。若有與我洗浴身體禮拜奉迎",
    "T11n0310_068:0387b25": "尊重供養，若有眾生罵辱於我，復有人人",
    "T11n0310_068:0387b26": "讚歎於我，若有眾生鞭打斫刺奪我身命，願",
    "T11n0310_068:0387b27": "彼一切得涅槃樂，乃至覺寤無上菩提。』彼",
    "T11n0310_068:0387b28": "菩薩成就如是心、具足如是業亦復具足如",
    "T11n0310_068:0387b29": "是願，於一切眾生皆起樂想，常能修集無間",
    "T11n0310_068:0387c01": "不斷。以是業報故，得一切法樂善取三昧。",
    "T11n0310_068:0387c02": "彼菩薩得此三昧時，不為眾魔之所動壞，亦",
    "T11n0310_068:0387c03": "不為魔事之所繫縛。當知是菩薩得五種自",
    "T11n0310_068:0387c04": "在。何等為五？一者壽命自在，二者生自在，",
    "T11n0310_068:0387c05": "三者業自在，四者覺觀自在，五者眾具果報",
    "T11n0310_068:0387c06": "自在。彼菩薩摩訶薩若欲過一生證阿耨多",
    "T11n0310_068:0387c07": "羅三藐三菩提者，以彼三昧力故即便能得。",
    "T11n0310_068:0387c08": "若不樂速證無上菩提，能住無量阿僧祇劫",
    "T11n0310_068:0387c09": "度脫眾生。何以故？當知彼菩薩住於大乘，與",
    "T11n0310_068:0387c10": "諸菩薩常為導師，攝受一切諸餘菩薩。是大",
    "T11n0310_068:0387c11": "菩薩厭離諸趣，為眾生故亦復生於一切趣",
    "T11n0310_068:0387c12": "中，究竟一切菩薩所學，為般若波羅蜜之所",
    "T11n0310_068:0387c13": "攝受，具足一切巧方便力，知諸魔業得法究",
    "T11n0310_068:0387c14": "竟。彼諸菩薩承佛威神，於一切法皆得盡知。」",
    "T11n0310_068:0387c15": "爾時遍淨諸天即以偈頌讚世尊曰：",
    "T11n0310_068:0387c16": "「我等一切遍淨天，　　於諸佛法皆盡知，",
    "T11n0310_068:0387c17": "頭面歸敬天人師，　　諸根寂靜知寂滅。",
    "T11n0310_068:0387c18": "解了諸義智所供，　　已度生死牟尼尊，",
    "T11n0310_068:0387c19": "我今讚歎大導師，　　能善導他非他導。",
    "T11n0310_068:0387c20": "諸法性相非究竟，　　亦復無有依住處，",
    "T11n0310_068:0387c21": "如來善知妄想事，　　猶如幻師知幻術。",
    "T11n0310_068:0387c22": "智人解了語言音，　　喻若深谷諸響聲，",
    "T11n0310_068:0387c23": "世尊如是善知見，　　一切世間天人等。",
    "T11n0310_068:0387c24": "無有眾生及以命，　　亦復無人無壽者，",
    "T11n0310_068:0387c25": "大智觀察一切想，　　了達眾想悉歸空。",
    "T11n0310_068:0387c26": "二足世尊慈無等，　　恒常行慈不暫捨，",
    "T11n0310_068:0387c27": "一切世間諸天人，　　不能測知如來智。",
    "T11n0310_068:0387c28": "導師演說緣眾生，　　所謂慈心是善修，",
    "T11n0310_068:0387c29": "了知一切諸眾生，　　無有眾生及命者。",
    "T11n0310_068:0388a01": "我等於此無垢濁，　　其心清淨離疑惑，",
    "T11n0310_068:0388a02": "是故於佛勝智慧，　　應受供者令供養。",
    "T11n0310_068:0388a03": "於其十方世界中，　　求苦畢竟不可得，",
    "T11n0310_068:0388a04": "如來無上天中天，　　說於眾生起慈心。",
    "T11n0310_068:0388a05": "斯即是其世尊教，　　我今得解亦如佛，",
    "T11n0310_068:0388a06": "是故我於世間解，　　今得供養應供者。",
    "T11n0310_068:0388a07": "既無眾生亦無苦，　　是故無有可救度，",
    "T11n0310_068:0388a08": "已得遣除心憂悶，　　便獲欣喜大踊悅。",
    "T11n0310_068:0388a09": "如是佛教不思議，　　我等已得如實知，",
    "T11n0310_068:0388a10": "是故我今供養佛，　　願得如來無上智。",
    "T11n0310_068:0388a11": "佛於諸趣不見苦，　　涅槃亦復不可得，",
    "T11n0310_068:0388a12": "增上棄捨於生死，　　以此饒益諸世間。",
    "T11n0310_068:0388a13": "無苦無趣無眾生，　　亦無涅槃而可依，",
    "T11n0310_068:0388a14": "如是得知佛法已，　　是故我等今供養。",
    "T11n0310_068:0388a15": "佛具慈悲及喜捨，　　轉為世間常演說，",
    "T11n0310_068:0388a16": "而復不見有眾生，　　得住於四無量心。",
    "T11n0310_068:0388a17": "不見有其放逸者，　　亦復不見不放逸，",
    "T11n0310_068:0388a18": "如是知佛教法已，　　我今供養大導師。",
    "T11n0310_068:0388a19": "於身離身無上士，　　觀身畢竟不可得，",
    "T11n0310_068:0388a20": "雖然亦非不有說，　　而說有念失念者。",
    "T11n0310_068:0388a21": "善逝常說修學念，　　所謂觀身正念處，",
    "T11n0310_068:0388a22": "我等如是知佛法，　　今得供養救度者。",
    "T11n0310_068:0388a23": "世尊觀受不可得，　　以受無有體性故，",
    "T11n0310_068:0388a24": "亦復觀察於受者，　　畢竟無其真實性。",
    "T11n0310_068:0388a25": "又復觀彼修念者，　　究竟亦復不可得，",
    "T11n0310_068:0388a26": "我等如是知佛性，　　今得供養天人師。",
    "T11n0310_068:0388a27": "觀心及以心數法，　　畢竟無體不可得，",
    "T11n0310_068:0388a28": "亦復不見有修念，　　及以正住念處者。",
    "T11n0310_068:0388a29": "佛說念與心和合，　　樂求解脫應修學，",
    "T11n0310_068:0388b01": "我等如是知佛教，　　今得供養正遍知。",
    "T11n0310_068:0388b02": "如來不見有諸法，　　亦復不見修法者，",
    "T11n0310_068:0388b03": "大聖所說修習念，　　彼念亦復性自空。",
    "T11n0310_068:0388b04": "復說念與法和合，　　欲求解脫應當修，",
    "T11n0310_068:0388b05": "我等如是知佛法，　　今得供養一切智。",
    "T11n0310_068:0388b06": "念處一尚不可得，　　何況而復有三四，",
    "T11n0310_068:0388b07": "所謂於彼念住處，　　彼諸念處皆悉無。",
    "T11n0310_068:0388b08": "是故真求不可得，　　畢竟無受苦樂者，",
    "T11n0310_068:0388b09": "我等如是知聖教，　　今得供養佛世尊。",
    "T11n0310_068:0388b10": "牟尼所說四正勤，　　若有比丘專修習，",
    "T11n0310_068:0388b11": "斯即能為解脫路，　　當得出於生死海。",
    "T11n0310_068:0388b12": "而無解脫無縛者，　　無佛無教及菩提，",
    "T11n0310_068:0388b13": "然復不壞假名用，　　是故我今供大聖。",
    "T11n0310_068:0388b14": "佛說四種如意足，　　勝妙安隱解脫道，",
    "T11n0310_068:0388b15": "寂靜諸根眾生輩，　　修行此道得涅槃。",
    "T11n0310_068:0388b16": "如意及足修行者，　　真實觀察不可得，",
    "T11n0310_068:0388b17": "而非斷絕示有作，　　智慧境界不可見。",
    "T11n0310_068:0388b18": "如是世尊教法中，　　我等於此皆悉知，",
    "T11n0310_068:0388b19": "其心清淨無垢穢，　　皆得遠離諸疑惑。",
    "T11n0310_068:0388b20": "以斯即為上供養，　　供養堪受勝供者，",
    "T11n0310_068:0388b21": "是故妙智無倫匹，　　我今悉得修供養。",
    "T11n0310_068:0388b22": "世間解者說五根，　　出世能趣解脫道，",
    "T11n0310_068:0388b23": "慎莫放逸常勤修，　　是為趣向涅槃路。",
    "T11n0310_068:0388b24": "無根及以修根者，　　亦無解脫及脫者，",
    "T11n0310_068:0388b25": "我等於此悉無疑，　　是故今得供養佛。",
    "T11n0310_068:0388b26": "導師所說五種力，　　非邪能趣涅槃城，",
    "T11n0310_068:0388b27": "此能盡滅煩惱縛，　　令諸縛者得解脫。",
    "T11n0310_068:0388b28": "彼諸力體性自空，　　煩惱及佛皆亦無，",
    "T11n0310_068:0388b29": "我等於此無疑慮，　　是故今得供如來。",
    "T11n0310_068:0388c01": "大仙所說七種善，　　菩提分法最勝道，",
    "T11n0310_068:0388c02": "能解一切眾生縛，　　趣向涅槃大正路。",
    "T11n0310_068:0388c03": "無有繫縛及解脫，　　亦無受縛得脫者，",
    "T11n0310_068:0388c04": "我等於斯無疑惑，　　是故今得供養佛。",
    "T11n0310_068:0388c05": "世尊說此八正路，　　顯示一切諸群生，",
    "T11n0310_068:0388c06": "是諸煩惱苦之本，　　修學聖道能斷除。",
    "T11n0310_068:0388c07": "斯等二法離對治，　　所謂聖路及煩惱，",
    "T11n0310_068:0388c08": "諸天於此悉無疑，　　故今供養應供者。",
    "T11n0310_068:0388c09": "修奢摩他及舍那，　　斯道能盡諸苦邊，",
    "T11n0310_068:0388c10": "令受諸苦習氣垢，　　世尊曠劫已蕩除。",
    "T11n0310_068:0388c11": "奢摩他及舍那果，　　是等一切皆悉空，",
    "T11n0310_068:0388c12": "天眾於此離疑網，　　是故我等今供養。",
    "T11n0310_068:0388c13": "佛說不淨治貪欲，　　慈心對治於瞋恚，",
    "T11n0310_068:0388c14": "毘婆舍那癡對治，　　如來顯示諸眾生。",
    "T11n0310_068:0388c15": "斯皆無作無暫停，　　是故無垢亦無淨，",
    "T11n0310_068:0388c16": "我等於是悉無疑，　　常樂供養大導師。",
    "T11n0310_068:0388c17": "如來所說十不善，　　斯等名之為業道，",
    "T11n0310_068:0388c18": "殺生偷盜及邪淫，　　妄語兩舌與惡口，",
    "T11n0310_068:0388c19": "綺語貪欲及瞋恚，　　最後第十名邪見，",
    "T11n0310_068:0388c20": "佛說此等為不善，　　是諸眾生惡業道。",
    "T11n0310_068:0388c21": "既無眾生亦無害，　　自餘九業亦如是，",
    "T11n0310_068:0388c22": "無有對治諸善惡，　　以彼自性空寂故。",
    "T11n0310_068:0388c23": "然復非無十力教，　　以其不壞法體性，",
    "T11n0310_068:0388c24": "我於佛慧亦不疑，　　是故今供無上智。",
    "T11n0310_068:0388c25": "若有修此如來法，　　是人即為真佛子，",
    "T11n0310_068:0388c26": "彼人處處皆受樂，　　恒常遠離諸苦惱。",
    "T11n0310_068:0388c27": "如是善逝勝智慧，　　安隱引導諸群生，",
    "T11n0310_068:0388c28": "我等於此離疑心，　　今悉供養應供者。」",
    "T11n0310_068:0388c29": "爾時遍淨諸天偈讚佛已，咸皆默然却住一",
    "T11n0310_068:0389a01": "面。爾時世尊見彼天眾默然而住，及知彼",
    "T11n0310_068:0389a02": "天深信心已而現微笑。爾時慧命馬勝以偈",
    "T11n0310_068:0389a03": "問曰：",
    "T11n0310_068:0389a04": "「今佛世尊最勝智，　　為利世間現微笑，",
    "T11n0310_068:0389a05": "十力世雄超一切，　　而能化伏諸大眾。",
    "T11n0310_068:0389a06": "善解諸法大導師，　　所現微笑非無因，",
    "T11n0310_068:0389a07": "心無所乏世間解，　　唯願解說微笑義。",
    "T11n0310_068:0389a08": "此諸大眾皆一心，　　無其亂想住正念，",
    "T11n0310_068:0389a09": "喜心瞻仰功德山，　　唯樂聽聞恭敬住。",
    "T11n0310_068:0389a10": "於佛自在大論師，　　若得聞說必欣喜，",
    "T11n0310_068:0389a11": "善解諸法決定智，　　當得作佛導群生。",
    "T11n0310_068:0389a12": "若人於佛生淨信，　　必成大智世間最，",
    "T11n0310_068:0389a13": "測知微妙甘露句，　　是人能觀於十方。",
    "T11n0310_068:0389a14": "誰於未來世劫中，　　當得作佛愍世間？",
    "T11n0310_068:0389a15": "微妙言辭大導師，　　唯願說彼令眾喜。",
    "T11n0310_068:0389a16": "若於聖雄沙門所，　　生其敬信尊重心，",
    "T11n0310_068:0389a17": "亦住正法生信慧，　　一切諸魔不能動。",
    "T11n0310_068:0389a18": "若能生信得決定，　　即是佛子從心生，",
    "T11n0310_068:0389a19": "唯願世尊演說彼，　　以是大眾得除疑。",
    "T11n0310_068:0389a20": "若有於其眾生所，　　慈心普覆遍世間，",
    "T11n0310_068:0389a21": "智慧堅固當成佛，　　便得安住一切智。",
    "T11n0310_068:0389a22": "百福莊嚴無上士，　　唯願開演除疑網，",
    "T11n0310_068:0389a23": "誰欲受持世尊法，　　如來為其現微笑？",
    "T11n0310_068:0389a24": "願得聞佛善巧說，　　具八功德微妙音，",
    "T11n0310_068:0389a25": "先自得趣於善道，　　後能引導諸群生。",
    "T11n0310_068:0389a26": "如是善逝微妙法，　　佛子得住於彼中，",
    "T11n0310_068:0389a27": "世尊佛種不斷絕，　　必得久住於世間。」",
    "T11n0310_068:0389a28": "爾時世尊即以偈答慧命馬勝言：",
    "T11n0310_068:0389a29": "「馬勝汝今問笑光，　　我為利益諸世間，",
    "T11n0310_068:0389b01": "汝獲福德稱其心，　　斯福無量不可盡。",
    "T11n0310_068:0389b02": "妙士乃能應時問，　　以是大利諸眾生，",
    "T11n0310_068:0389b03": "汝及一切大眾等，　　欣喜一心聽我說。",
    "T11n0310_068:0389b04": "斯等遍淨諸天眾，　　於我法中悉無疑，",
    "T11n0310_068:0389b05": "一切欣喜淨信心，　　以偈讚頌我功德。",
    "T11n0310_068:0389b06": "此天曾於過去世，　　供養千億那由佛，",
    "T11n0310_068:0389b07": "亦於彼佛問斯義，　　一切法中得無疑。",
    "T11n0310_068:0389b08": "由彼往昔因緣故，　　今以偈頌讚歎我，",
    "T11n0310_068:0389b09": "亦復淨心當讚歎，　　賢劫一切諸如來。",
    "T11n0310_068:0389b10": "當於優波羅劫中，　　成佛大力那羅延，",
    "T11n0310_068:0389b11": "教化不思那由眾，　　引導入於涅槃城。",
    "T11n0310_068:0389b12": "彼諸大仙成佛時，　　所得名稱甚微妙，",
    "T11n0310_068:0389b13": "我今為汝說彼佛，　　一心寂靜善諦聽。",
    "T11n0310_068:0389b14": "同其劫中悉作佛，　　號曰法幢等正覺，",
    "T11n0310_068:0389b15": "咸皆救度不思議，　　那由他眾入涅槃。",
    "T11n0310_068:0389b16": "彼諸如來滅度已，　　焚身廣布諸舍利，",
    "T11n0310_068:0389b17": "以此舍利皆起塔，　　遍滿佛剎如散花。",
    "T11n0310_068:0389b18": "爾時一切佛舍利，　　各各皆悉廣流布，",
    "T11n0310_068:0389b19": "彼佛一一涅槃後，　　咸皆饒益於世間。",
    "T11n0310_068:0389b20": "不思那由眾生輩，　　供養彼佛舍利已，",
    "T11n0310_068:0389b21": "當得甘露妙涅槃，　　三世諸佛之所讚。",
    "T11n0310_068:0389b22": "若有稱彼諸佛名，　　所獲微妙勝善根，",
    "T11n0310_068:0389b23": "當得成就有學道，　　值佛轉獲殊勝果。",
    "T11n0310_068:0389b24": "猶如無量難思眾，　　皆於我所種善根，",
    "T11n0310_068:0389b25": "欣喜信樂清淨心，　　當得值遇彌勒佛。",
    "T11n0310_068:0389b26": "如是彼佛聲聞眾，　　從佛復至諸佛所，",
    "T11n0310_068:0389b27": "常得值佛入眾會，　　皆由供養彼舍利。」",
    "T11n0310_068:0389b28": "得聞如斯佛語已，　　一切大眾生希有，",
    "T11n0310_068:0389b29": "勝妙功德有威神，　　遍淨諸天清信士，",
    "T11n0310_068:0389c01": "及諸大眾普欣喜，　　悉皆流注向菩提，",
    "T11n0310_068:0389c02": "得知如來大勢力，　　咸各頂禮世尊足。",
    "T11n0310_068:0389c03": "大寶積經卷第六十八"
}