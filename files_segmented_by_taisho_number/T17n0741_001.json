{
    "T17n0741_001:0543c03": "五苦章句經(一名淨除罪蓋娛樂佛法經，一名諸天五苦經)",
    "T17n0741_001:0543c05": "東晉西域沙門竺曇無蘭譯",
    "T17n0741_001:0543c06": "世尊曰：「三界、五道生死不絕，凡有五苦。何謂",
    "T17n0741_001:0543c07": "五苦？一曰諸天苦，二曰人道苦，三曰畜生",
    "T17n0741_001:0543c08": "苦，四曰餓鬼苦，五曰地獄苦。「何謂諸天苦？從",
    "T17n0741_001:0543c09": "第一天上至二十八天，除中阿那含天，皆是",
    "T17n0741_001:0543c10": "持五戒、守十善、行四禪者得生其上。無道",
    "T17n0741_001:0543c11": "慧意故，有生老病死，亦有不盡其天壽者，隨",
    "T17n0741_001:0543c12": "其先世所作故，壽命有長短。諸天有二大",
    "T17n0741_001:0543c13": "災：一曰命盡，二曰劫盡。劫盡有三因緣：",
    "T17n0741_001:0543c14": "一曰大火，二曰大風，三曰大水。命盡有七",
    "T17n0741_001:0543c15": "證：一曰項中光滅，二曰頭上華萎，三曰顏色",
    "T17n0741_001:0543c16": "為變，四曰衣上塵土，五曰腋下汗出，六曰身",
    "T17n0741_001:0543c17": "形損瘦，七曰蠅著自然，離於本座。遭水災",
    "T17n0741_001:0543c18": "時，大洪水起，齊十五天，其中所有無不盡",
    "T17n0741_001:0543c19": "者；遭風災時，隨藍大風四起，吹須彌山及",
    "T17n0741_001:0543c20": "諸名山，山山相摶，令如粉塵，無不盡者；遭",
    "T17n0741_001:0543c21": "火災時，七日竝出，凝住不行，燒滅天地，皆",
    "T17n0741_001:0543c22": "如融金，欲界所有其中皆盡。最上四天，雖",
    "T17n0741_001:0544a01": "壽八十億四千萬劫，要當皆死，屬八惡道，是",
    "T17n0741_001:0544a02": "謂一苦。「二曰人道苦。有百千種，人實為疲勞。",
    "T17n0741_001:0544a03": "從奴婢、下使、乞兒、賤人，中間富貴，上至帝王、",
    "T17n0741_001:0544a04": "轉輪聖王，皆有生老病死、飢渴寒熱、苦痛愁",
    "T17n0741_001:0544a05": "惱、憂患災變，或有兵賊、牢獄刑戮、火燒水溺、",
    "T17n0741_001:0544a06": "墜落堆廅、塼石刀杖、奔車逸馬、怨家劫盜，",
    "T17n0741_001:0544a07": "更相傷害。其死萬端，一切眾生，未脫三界，",
    "T17n0741_001:0544a08": "皆共有之，是謂二苦。「三曰畜生苦。蜎蜚蠕",
    "T17n0741_001:0544a09": "動、蚑行喘息、飛鳥走獸、上至象、龍、金翅鳥",
    "T17n0741_001:0544a10": "王皆是畜生，亦有飢渴寒熱、憂患勤苦，強者",
    "T17n0741_001:0544a11": "伏弱、更相噉食，或有屠殺、田獵、網羅，以肉",
    "T17n0741_001:0544a12": "供人。其變萬端，不可具說，是謂三苦。「四曰餓",
    "T17n0741_001:0544a13": "鬼苦。有九種餓鬼：第一輩者，身長一由旬，頸",
    "T17n0741_001:0544a14": "所咽處，如一鍼孔。行步之時，支節骨解，如五",
    "T17n0741_001:0544a15": "百車聲。咽火炎出，自相燒然。若見流水，往",
    "T17n0741_001:0544a16": "即枯竭，不得一咽。或得一咽，化為膿血，或為",
    "T17n0741_001:0544a17": "沸屎，或為銅銷。咽自然大，熱爛下過，無",
    "T17n0741_001:0544a18": "不洞徹。罪過未畢，身自然復如是。皆先時",
    "T17n0741_001:0544a19": "為人，治生暴逆，恐怛迫脅，不以道理，慳貪",
    "T17n0741_001:0544a20": "獨食，故受此殃，是謂四苦。「五曰地獄苦。鐵城",
    "T17n0741_001:0544a21": "鑊湯，劍樹刀山，鐵柱消銅，膿血寒氷，沸屎",
    "T17n0741_001:0544a22": "醎水，竹葉火車，爐炭火釘，十六毒刺，烏鵲、",
    "T17n0741_001:0544a23": "狡狗、鶉鳥、屈鳥，其鳥喙[口*(隹/乃)]純是剛鐵，飛入",
    "T17n0741_001:0544a24": "人口，表裏洞徹，食人五藏，東西南北，無有",
    "T17n0741_001:0544a25": "避處。苦毒罪獄，凡有十八。諸受罪者，不問尊",
    "T17n0741_001:0544a26": "卑，隨惡輕重，各自受之。或有一劫半劫畢者，",
    "T17n0741_001:0544a27": "不能不翅者。罪畢還生世間，受諸餘殃，是",
    "T17n0741_001:0544a28": "謂五苦。「八惡處者：一曰地獄，二曰餓鬼，三",
    "T17n0741_001:0544a29": "曰畜生，四曰邊地，五曰長壽天，六曰雖得人",
    "T17n0741_001:0544b01": "身，盲聾瘖瘂、手足殘跛，不能聽受，七曰",
    "T17n0741_001:0544b02": "雖得人身，六情完具，世智辯聰，學世經典，信",
    "T17n0741_001:0544b03": "邪倒見，祠祀鬼妖，或屠殺田獵，肆心放意，",
    "T17n0741_001:0544b04": "欺偽萬端，不信三尊。從是後身，還入地獄，",
    "T17n0741_001:0544b05": "從冥入冥，無有脫時。時得為人，復不信正，",
    "T17n0741_001:0544b06": "不奉三尊，誹謗聖道。八曰生佛故處，是謂",
    "T17n0741_001:0544b07": "八惡，亦謂八難。「三惡道者，是一切眾生",
    "T17n0741_001:0544b08": "之家，暫得為人，暫得為天。譬如作客日",
    "T17n0741_001:0544b09": "少、歸家日多，學者思之，勤力精進，可得",
    "T17n0741_001:0544b10": "脫苦。人身難得，六情難具，口辯難中，才聰難",
    "T17n0741_001:0544b11": "致，壽命難獲，明人難遭，直信難有，大心難",
    "T17n0741_001:0544b12": "發，經法難聞，如來難值。世間有樹，名優曇",
    "T17n0741_001:0544b13": "鉢，但有實、無有華，如來出世乃有華耳！已",
    "T17n0741_001:0544b14": "得人身，六情完具，口辯才聰，壽命延長，",
    "T17n0741_001:0544b15": "遭值明人，發菩薩心，直信不還，具聞經法，",
    "T17n0741_001:0544b16": "遇如來世，此皆宿行。覆福德人，從明入明，",
    "T17n0741_001:0544b17": "尋如來迹，累行不止，會於道場，無毀其根，",
    "T17n0741_001:0544b18": "忘失前功，一失道意，動有劫數。慎之，慎之！",
    "T17n0741_001:0544b19": "一切眾生，常在長獄，有十二重城圍之，以",
    "T17n0741_001:0544b20": "三重棘籬籬之，常有六拔刀賊伺之，能於其",
    "T17n0741_001:0544b21": "中得脫出者，甚難，甚難！「何謂長獄？謂三界",
    "T17n0741_001:0544b22": "也。何謂十二重城？謂十二因緣也。何謂三重",
    "T17n0741_001:0544b23": "棘籬？謂三毒也。何謂六拔刀賊？謂六情也。已",
    "T17n0741_001:0544b24": "發道心，當具禁戒、四等大慈、六波羅蜜、安般",
    "T17n0741_001:0544b25": "守意、三十七品、諸禪三昧總持之門。等一切",
    "T17n0741_001:0544b26": "法，意無高無下，無想無願，出三脫門，得三",
    "T17n0741_001:0544b27": "治法，分別三向，曉三達智，無縛無解，不求",
    "T17n0741_001:0544b28": "諸天、人中之尊，轉輪王位不動其心，不畏罪",
    "T17n0741_001:0544b29": "苦，不計有勞，志在一切，無所榮冀，解三界",
    "T17n0741_001:0544c01": "空，不習三有，是謂得出十二長獄。知十二",
    "T17n0741_001:0544c02": "因緣，所起所滅，能斷癡本，是謂得出十二",
    "T17n0741_001:0544c03": "重城。知婬、怒、癡三垢無原，意不復著，是謂",
    "T17n0741_001:0544c04": "得拔三重棘籬。曉了六情，皆無本末，譬如",
    "T17n0741_001:0544c05": "芭蕉，意不縛愛，是謂得離六拔刀賊。「要當",
    "T17n0741_001:0544c06": "先解，無我無人，都無所作；無所不作，所作",
    "T17n0741_001:0544c07": "功德，億劫不惓。譬如鳥飛虛空，無有足迹，",
    "T17n0741_001:0544c08": "作無跡行，無能見者；不與罪事、諸惡因緣，",
    "T17n0741_001:0544c09": "大如毛髮，是謂發菩薩心者能度苦厄。",
    "T17n0741_001:0544c10": "居家為牢獄，妻色、兒息、財物、珍寶為下，為",
    "T17n0741_001:0544c11": "是銀鐺杻械，恩愛癡著，為是重擔。」",
    "T17n0741_001:0544c12": "佛告諸弟子：「一切善男子、善女人！汝已出",
    "T17n0741_001:0544c13": "家，為得離獄，棄捐妻子，為得脫械，如何不能",
    "T17n0741_001:0544c14": "放捨重擔？」諸沙門曰：「我無所擔！」佛言：「汝",
    "T17n0741_001:0544c15": "沙門著吾我人，貪身計壽，是汝重擔；專求",
    "T17n0741_001:0544c16": "供養，畜積所有，是汝重擔；同學不和，反親",
    "T17n0741_001:0545a01": "白衣，是汝重擔；自大種姓，貢高憍綺，是",
    "T17n0741_001:0545a02": "汝重擔；恃智慢愚，輕邈他人，是汝重擔；",
    "T17n0741_001:0545a03": "很戾自用，不受人諫，是汝重擔；食無節度，飲",
    "T17n0741_001:0545a04": "酒貪味，是汝重擔；法服不具，著俗衣裳，是汝",
    "T17n0741_001:0545a05": "重擔；外似如法，內懷諛諂，是汝重擔；不制",
    "T17n0741_001:0545a06": "六情，毀戒犯欲，是汝重擔；賦斂百姓，興起",
    "T17n0741_001:0545a07": "寺廟，是汝重擔；祠祀鬼母，祈請福願，是汝",
    "T17n0741_001:0545a08": "重擔；假託佛法，呪術治病，是汝重擔；違負",
    "T17n0741_001:0545a09": "眾祐，犯四重禁，是汝重擔；栖息無恒，不還廟",
    "T17n0741_001:0545a10": "房，是汝重擔。不捨擔者，後入地獄。」",
    "T17n0741_001:0545a11": "佛言：「有大白象，力壯移山，壞地成澗，拔樹",
    "T17n0741_001:0545a12": "碎石；象力無雙，有人以髮絆繫其脚，象為之",
    "T17n0741_001:0545a13": "躄，不能復動。」佛告諸弟子：「當解此譬，當善",
    "T17n0741_001:0545a14": "思之！若有賢者，居家為道，厭世所有，苦空",
    "T17n0741_001:0545a15": "非身，常欲出身，為道辭家妻子，當就明師，",
    "T17n0741_001:0545a16": "受持法服。臨出之日，妻子戀泣，悲訴聲哀，其",
    "T17n0741_001:0545a17": "辭辛苦。賢者覩之，心為悵然，意即迴變，為",
    "T17n0741_001:0545a18": "妻子所惑，無復出家之志，是如髮繫象，不",
    "T17n0741_001:0545a19": "能復動，長受衰矣！」佛言：「一切壯無過",
    "T17n0741_001:0545a20": "心，心是怨家，常欺誤人，心取地獄，心取餓",
    "T17n0741_001:0545a21": "鬼，心取畜生，心取天人，作形貌者，皆心",
    "T17n0741_001:0545a22": "所為，能伏心為道者，其力最多。吾與心鬪，",
    "T17n0741_001:0545a23": "其劫無數，今乃得佛，獨步三界，皆心所",
    "T17n0741_001:0545a24": "為。一切眾香，莫過栴檀；其香無量，香價貴",
    "T17n0741_001:0545a25": "於閻浮提金。又療人病，人有中毒，頭痛",
    "T17n0741_001:0545a26": "體熱，磨栴檀屑，以塗其上，若以服之，病即",
    "T17n0741_001:0545a27": "除愈，一切眾生，莫不願得。有人大得栴檀香",
    "T17n0741_001:0545a28": "樹，束薪賣之，無買之者。佛在世時，所說",
    "T17n0741_001:0545a29": "經法，令人得道，無不度者。般泥洹後，十二",
    "T17n0741_001:0545b01": "部經留在世間，動有卷數，無人視者，亦如",
    "T17n0741_001:0545b02": "栴檀，束薪賣之，無有買之者也。一切臭",
    "T17n0741_001:0545b03": "木，莫過伊蘭，其臭毒惡，人見惡之，畏聞其",
    "T17n0741_001:0545b04": "氣。伊蘭栴檀生有四輩。何謂為四？一曰有栴",
    "T17n0741_001:0545b05": "檀樹，伊蘭遶之；二曰有伊蘭樹，栴檀圍之；三",
    "T17n0741_001:0545b06": "曰有栴檀，栴檀自為叢林；四曰有伊蘭，伊蘭",
    "T17n0741_001:0545b07": "以相圍遶。何謂栴檀伊蘭遶之？有家長者，直",
    "T17n0741_001:0545b08": "信為道，妻子室內不從其教，奉邪倒見，祠",
    "T17n0741_001:0545b09": "祀鬼妖，不從教令，是謂栴檀伊蘭繞之者",
    "T17n0741_001:0545b10": "也。何謂伊蘭栴檀圍之？有家長者，信邪倒",
    "T17n0741_001:0545b11": "見，祠祀鬼妖，妻子、兒婦、家內大小直信三",
    "T17n0741_001:0545b12": "尊，不失八齋，布施為德，六度不廢。長者呵",
    "T17n0741_001:0545b13": "止，不從其教，竊避為之，是謂伊蘭為主，",
    "T17n0741_001:0545b14": "栴檀圍之者也。何謂栴檀栴檀以為叢林？有",
    "T17n0741_001:0545b15": "家長者為道，室家眷屬，皆隨其教，不相違",
    "T17n0741_001:0545b16": "戾，直信三尊，心意和同，是謂栴檀栴檀",
    "T17n0741_001:0545b17": "以為叢林者也。何謂伊蘭伊蘭自相圍遶？",
    "T17n0741_001:0545b18": "有家長者，信邪倒見，具行十惡，祠祀鬼妖，",
    "T17n0741_001:0545b19": "闔門烹殺，意同歡喜，是謂伊蘭伊蘭自相圍",
    "T17n0741_001:0545b20": "繞者也。此四輩因緣，皆由宿命意行不同，",
    "T17n0741_001:0545b21": "故令不和。是以律經明曉因緣，獲罪福",
    "T17n0741_001:0545b22": "事，若祠祀家殺生，鬼飼不與從事，不食其",
    "T17n0741_001:0545b23": "飲食，若入山澤，見飛鳥走獸聚食，終不驚怛，",
    "T17n0741_001:0545b24": "斷其食味。若見屠殺猪羊、網獵、刑戮罪人，",
    "T17n0741_001:0545b25": "不得看視，當避捨之。縱不得避，當起大慈，誓",
    "T17n0741_001:0545b26": "願僧那：『我得佛時，使我剎中，飲食自然，無",
    "T17n0741_001:0545b27": "令有此諸惡因緣！』」曰：「昔者國王夫人付香",
    "T17n0741_001:0545b28": "不與屠者之妻，生死作對因緣，展轉相緣，",
    "T17n0741_001:0545b29": "或罪緣福，或福緣罪，罪福之會，有二栽果，",
    "T17n0741_001:0545c01": "心以生想，為行種栽，以有根孽，後受報果，",
    "T17n0741_001:0545c02": "此屠者之妻，為罪緣福，後相經歷，輒當過",
    "T17n0741_001:0545c03": "生，為種苦本，是以不與香也。「夫父子、夫",
    "T17n0741_001:0545c04": "婦、兄弟、家室、知識、奴婢有五因緣。何謂為",
    "T17n0741_001:0545c05": "五？一曰怨家，二曰債主，三曰償債，四曰本",
    "T17n0741_001:0545c06": "願，五曰真友。何謂怨家？父子、夫婦、兄弟、宗",
    "T17n0741_001:0545c07": "親、知識、奴婢相遇相殺，是謂怨家。何謂債",
    "T17n0741_001:0545c08": "主？父母致財，子散用之，是謂債主。何謂償",
    "T17n0741_001:0545c09": "債？子主致財，供給父母，是謂償債。何謂",
    "T17n0741_001:0545c10": "本願？先世發意，欲為家室善心歡喜，厚相敬",
    "T17n0741_001:0545c11": "從，是謂本願。何謂真友？先世宿命，以道法因",
    "T17n0741_001:0545c12": "緣共相承事，後相經過，生則明法，精進志",
    "T17n0741_001:0545c13": "和，是謂真友。「昔者阿難邠邸家有五",
    "T17n0741_001:0545c14": "福德因緣。何謂為五？一曰時節，二曰身教，三",
    "T17n0741_001:0545c15": "曰口言，四曰一味，五曰和順。何謂時節？晝",
    "T17n0741_001:0545c16": "夜六時，不失禮敬，是謂時節。何謂身教？長者",
    "T17n0741_001:0546a01": "起時，室內大小無不隨者，是謂身教。何謂",
    "T17n0741_001:0546a02": "口言？長者欲有所作興福事時，先報家中，皆",
    "T17n0741_001:0546a03": "從其教，是謂口言。何謂一味？衣食平等，奴婢",
    "T17n0741_001:0546a04": "亦然，是謂一味。何謂和順？上下相從，不相違",
    "T17n0741_001:0546a05": "戾，是謂和順。以是五福，家中奴婢、牛馬六",
    "T17n0741_001:0546a06": "畜、蜎飛蠕動死皆生天。其有人家，宿止經",
    "T17n0741_001:0546a07": "歷，飛鳥走獸，過其居屋者，死皆亦生天。",
    "T17n0741_001:0546a08": "用長者家，合門之內，能言之屬，口誦法者，",
    "T17n0741_001:0546a09": "經聲不絕，其有聞音入耳中者，無不歡喜，",
    "T17n0741_001:0546a10": "心則是本，是故生天，亦是長者本願所致。從",
    "T17n0741_001:0546a11": "無數劫來，口言篤信，不欺慢人，不與諸惡，共",
    "T17n0741_001:0546a12": "作因緣，功德純淑大，僧那力故使其然。",
    "T17n0741_001:0546a13": "天地境界，遭三災時，其中所有一切皆盡，",
    "T17n0741_001:0546a14": "不及彼界。大劫盡時，一佛境界，其中凡有百",
    "T17n0741_001:0546a15": "億須彌山，百億鐵圍山，一切皆盡，不及彼",
    "T17n0741_001:0546a16": "佛國也。如是十方諸佛國，無極虛空，無極眾",
    "T17n0741_001:0546a17": "生，無極佛國，無邊虛空，無際眾生，無原大",
    "T17n0741_001:0546a18": "千國土，如來滿中，以億劫之壽，不說眾生有",
    "T17n0741_001:0546a19": "始有終，如來之智，了知一切眾生無底故，言",
    "T17n0741_001:0546a20": "般若波羅蜜無底，眾生無底。」曰：「佛又說：『有",
    "T17n0741_001:0546a21": "四種生：一曰胎生，二曰卵生，三曰濕生，四",
    "T17n0741_001:0546a22": "曰化生。』此分別說耳，示語一切使知種類，",
    "T17n0741_001:0546a23": "三界五道眾生，一切所有皆是化生，故言",
    "T17n0741_001:0546a24": "一切如化、如夢、如影、如響、如水月形，無有",
    "T17n0741_001:0546a25": "作者。先了此意，乃可為道。道亦如化，一切",
    "T17n0741_001:0546a26": "無原、無造、無作、無始、無終，新學聞之，其意驚",
    "T17n0741_001:0546a27": "疑。諸驚疑者，有三因緣：一曰本功德少，二",
    "T17n0741_001:0546a28": "曰不得明師，三曰不勤於經學。自用意著於",
    "T17n0741_001:0546a29": "吾我，逐於名色，貪求利養，所行諛諂，無有",
    "T17n0741_001:0546b01": "至信，如是不能近深法忍。」曰：「空無所有、無",
    "T17n0741_001:0546b02": "相、無願是道之要。慧道以空為上，學以無",
    "T17n0741_001:0546b03": "為為先。此三句者，不可為新學人說之。聞",
    "T17n0741_001:0546b04": "無所有，便曠其意，不復修戒，無所罣礙；",
    "T17n0741_001:0546b05": "於六德中，事事懈廢，言一切空，當何所作？",
    "T17n0741_001:0546b06": "口但說空，行在有中，墮四顛倒故，言無功德。",
    "T17n0741_001:0546b07": "菩薩不應使聞無所從生法忍。夫善知識",
    "T17n0741_001:0546b08": "欲教新學，稍稍以漸教，語魔事，令護魔，因",
    "T17n0741_001:0546b09": "緣生死罪苦，五道分明，令信罪福，事事了",
    "T17n0741_001:0546b10": "了，乃可語道。「昔分和檀王與佛捔智。佛告",
    "T17n0741_001:0546b11": "王曰：『以海水磨墨，斫樹為筆，寫吾所",
    "T17n0741_001:0546b12": "知為經卷，海水竭盡，樹枝了索，吾經不盡。』",
    "T17n0741_001:0546b13": "所以爾者？佛有三達之智，來今往古靡不通",
    "T17n0741_001:0546b14": "焉！佛經眾多，以虛空為量；佛智弘深，以無",
    "T17n0741_001:0546b15": "造為原。經中所演，不可思議，或有反覆，難",
    "T17n0741_001:0546b16": "了難明。粗以六事，可知其要：一曰正道，二",
    "T17n0741_001:0546b17": "曰善權，三曰至教，四曰誘導，五曰福德，六",
    "T17n0741_001:0546b18": "曰禁戒。何謂正道？說無端緒，無造無作，虛",
    "T17n0741_001:0546b19": "無所有，無所從生，無行無得，自然如也，是",
    "T17n0741_001:0546b20": "謂正道。何謂善權？變化無方，或出或處，隨",
    "T17n0741_001:0546b21": "類而入，與為因緣，時宜而說，不合章句，趣",
    "T17n0741_001:0546b22": "化度之，是謂善權。何謂至教？指示罪福，作",
    "T17n0741_001:0546b23": "是得是，皆行所致，無橫與者，其事明白，是",
    "T17n0741_001:0546b24": "謂至教。何謂誘導？開童蒙人，有護有德，增",
    "T17n0741_001:0546b25": "壽益算，現世可獲，是謂誘導。何謂福德？六",
    "T17n0741_001:0546b26": "度無極，主治六情，制守根門，可得天人，轉輪",
    "T17n0741_001:0546b27": "聖王，長樂無極，是謂福德。何謂禁戒？守口",
    "T17n0741_001:0546b28": "攝意，身不殺、不盜、不婬、不欺，奉孝不醉，三",
    "T17n0741_001:0546b29": "惡趣苦，不可久處，是謂禁戒。先了此意，乃",
    "T17n0741_001:0546c01": "可為道。譬如捉網，先攝其綱，諸目皆正。不",
    "T17n0741_001:0546c02": "曉持綱，先理其目，顛倒錯亂，互相絆繞，無有",
    "T17n0741_001:0546c03": "解已。學亦如是，不達其要，聞經中說，不解權",
    "T17n0741_001:0546c04": "宜，不能分別，便相譏恃，遂執所守，興起恚",
    "T17n0741_001:0546c05": "意，失本忘義，毀正逐邪，學者雷同，追逐音",
    "T17n0741_001:0546c06": "響，不相匡正，識真者少，墮落滋多。如此之",
    "T17n0741_001:0546c07": "輩徒載學名！」曰：「四諦者：一曰苦諦，二曰",
    "T17n0741_001:0546c08": "習諦，三曰盡諦，四曰道諦。一切眾生不覺",
    "T17n0741_001:0546c09": "此苦，以苦為樂，於罪苦中，求欲得安。賊醫",
    "T17n0741_001:0546c10": "偽說，迷惑人心，便言：『所作可現世得！』學者聞",
    "T17n0741_001:0546c11": "之，莫不喜隨，聞中至之言，逆耳不受，故言",
    "T17n0741_001:0546c12": "『正言似反，誰能受者？』復不知習，知習者",
    "T17n0741_001:0546c13": "死，死不敢復作；復不知盡，知盡者死，死不",
    "T17n0741_001:0546c14": "敢復作；復不知道，知道者聞道，便能為道。一",
    "T17n0741_001:0546c15": "切世間人，作罪事易，為福事難；一切學士，",
    "T17n0741_001:0546c16": "作福事易，為道事難。為道復易，解道者難；",
    "T17n0741_001:0547a01": "說道者易，行之者難。故言甚難，甚難！」曰：「如",
    "T17n0741_001:0547a02": "來眾經禁戒律法，凡有八億四千萬卷，為",
    "T17n0741_001:0547a03": "一切之良藥，治人身、口、意，療人生、老、病、死",
    "T17n0741_001:0547a04": "耳。教眾生有二要。何謂為二？一者，作是得",
    "T17n0741_001:0547a05": "是；二者，不作是不得是。如佛所說：『三界五道，",
    "T17n0741_001:0547a06": "罪垢苦惱，不離於作。一切無橫，非天授與，",
    "T17n0741_001:0547a07": "亦非鬼神，亦非帝王，亦非父母，亦非沙門、梵",
    "T17n0741_001:0547a08": "志授與。所作罪福，如影隨形，如響應聲，不",
    "T17n0741_001:0547a09": "失如毛髮者也！』」",
    "T17n0741_001:0547a10": "佛言：「昔者為鹽樓王，有弘普之慈。諸墮",
    "T17n0741_001:0547a11": "罪獄者，王盡現之。王曰：『汝等何為是間？』罪",
    "T17n0741_001:0547a12": "人對曰：『我等死時，不知如行，諸惡自然，追",
    "T17n0741_001:0547a13": "逐送我來到是間。願王哀我，赦除罪過！』王",
    "T17n0741_001:0547a14": "曰：『汝等皆作何惡？』罪人對曰：『我等生時，不",
    "T17n0741_001:0547a15": "孝父母，殺盜、婬欺、飲酒、鬪亂、持刀強勢，侵",
    "T17n0741_001:0547a16": "易善人，誹謗聖道。所作眾惡，不可具說！又信",
    "T17n0741_001:0547a17": "惡師，祠祀鬼神，謂當有福；烹殺三生，禱賽神",
    "T17n0741_001:0547a18": "靈。我今自首，悔所作惡！』王曰：『汝等在世間時，",
    "T17n0741_001:0547a19": "吾遣五使者，案行天下，告語汝曹。汝曹何",
    "T17n0741_001:0547a20": "以不受其教？』諸罪人曰：『我等生時，實不見",
    "T17n0741_001:0547a21": "聞！』「王曰：『諦聽，當為汝曹說！五使者：一曰世",
    "T17n0741_001:0547a22": "間母人，懷妊十月，身為之病，臨當產時",
    "T17n0741_001:0547a23": "曰，父母怖危，既得娩身，從死得生，乳哺",
    "T17n0741_001:0547a24": "懷抱，推燥居濕，遲得長大，憂慮萬端，汝見",
    "T17n0741_001:0547a25": "之不？』罪人曰：『見之！』王曰：『是吾一使者！二曰世",
    "T17n0741_001:0547a26": "間老人，顏色壞敗，頭白齒落，目冥耳聾，肉",
    "T17n0741_001:0547a27": "韁皮縮，傴僂而行。汝見之不？』罪人曰：『見之！』",
    "T17n0741_001:0547a28": "王曰：『是吾二使者。三曰世間病人，困劣著",
    "T17n0741_001:0547a29": "床，百痛普至，美食為惡，汝見之不？』罪人曰：『見",
    "T17n0741_001:0547b01": "之！』王曰：『是吾三使者。四曰世間死人，刀風",
    "T17n0741_001:0547b02": "斷脈，拔其命根，身體正直，不滿十日，肉壞血",
    "T17n0741_001:0547b03": "流，膖脹爛臭，無可取者，生時相愛，死皆相",
    "T17n0741_001:0547b04": "惡。汝見之不？』罪人曰：『見之！』王曰：『是吾四使者。",
    "T17n0741_001:0547b05": "五曰世間犯罪，縛束送獄，桁械鞭笞，五",
    "T17n0741_001:0547b06": "毒普至，戮之都市，或截手足，火燒鈇質，",
    "T17n0741_001:0547b07": "斬之梟拕五刑。汝見之不？』罪人曰：『見之！』王曰：",
    "T17n0741_001:0547b08": "『是吾五使者。』「王復告罪人曰：『汝見是已，",
    "T17n0741_001:0547b09": "當自思惟，汝身亦更生、更老、更病、更死，汝犯",
    "T17n0741_001:0547b10": "逆罪，亦當如彼，現受其殃。汝何不孝順父",
    "T17n0741_001:0547b11": "母，謙敬長老，慈仁為首，心所不欲，亦勿施",
    "T17n0741_001:0547b12": "人。世有賢明，當從啟受；歸命三尊，迮心",
    "T17n0741_001:0547b13": "奉道；節情止欲，可得度苦。自汝所作，今當",
    "T17n0741_001:0547b14": "受之，吾不抂汝！』罪人白王：『我等生時，實作",
    "T17n0741_001:0547b15": "苦劇，不暇得為！』王告獄卒：『汝便將去，到其",
    "T17n0741_001:0547b16": "劇處。』「獄卒名傍，牛頭人手，兩脚牛蹄；力壯",
    "T17n0741_001:0547b17": "排山，持鋼鐵叉。叉有三股，一叉罪人",
    "T17n0741_001:0547b18": "數百千萬，內著鑊中。其鑊縱廣等四十里，",
    "T17n0741_001:0547b19": "自然制持，令不墮落。罪過未畢，故令不死。",
    "T17n0741_001:0547b20": "從口至底百歲，乃至從底至上，亦復百歲，是",
    "T17n0741_001:0547b21": "名劇處。諸罪人受罪，更苦楚毒，遍十八處，中",
    "T17n0741_001:0547b22": "有罪畢，當得出者。王復現之曰：『汝等今去，或",
    "T17n0741_001:0547b23": "當為人家作子生，當念孝順，報父母恩。曼年",
    "T17n0741_001:0547b24": "盛時，當忍惡為善，篤信三尊，守戒奉道，修",
    "T17n0741_001:0547b25": "諸功德。莫復作惡，還來入此。夫地獄者，終",
    "T17n0741_001:0547b26": "不呼人，善自思之！』諸罪人歡喜，皆稱：『萬歲！』」",
    "T17n0741_001:0547b27": "佛言：「諸有聞法乍信乍不信、狐疑進退還入",
    "T17n0741_001:0547b28": "邪者，皆從地獄來出。受閻王教者，信根淺",
    "T17n0741_001:0547b29": "少，故令其然。雖爾，所作功德，終不唐捐；佛之",
    "T17n0741_001:0547c01": "弘慈，亦不遺忘。但劫數彌之耳，久後亦",
    "T17n0741_001:0547c02": "當度世。」",
    "T17n0741_001:0547c03": "爾時佛告阿難：「受是經典，持諷、誦讀、廣為",
    "T17n0741_001:0547c04": "人說，疾令時遠，普法澤流布來世。」阿難白",
    "T17n0741_001:0547c05": "佛言：「唯當受之！今斯經典所號？云何奉行？」",
    "T17n0741_001:0547c06": "佛言：「阿難！是經名『淨除罪蓋娛樂佛法』，一名",
    "T17n0741_001:0547c07": "『授無思議光菩薩道決』。當奉持之！族姓子及",
    "T17n0741_001:0547c08": "族姓女盡其形壽，供養如來，隨之宜，從其",
    "T17n0741_001:0547c09": "所安。若以天華，如須彌山，用散佛上，及以名",
    "T17n0741_001:0547c10": "香、澤香、雜香、繒蓋、幢幡，謙敬貢上，",
    "T17n0741_001:0547c11": "精進不懈，不如族姓女受是經法，奉持諷",
    "T17n0741_001:0547c12": "誦，廣為人說，遵修法行。如是所教，功德福",
    "T17n0741_001:0547c13": "祐，過彼供養巨億萬倍！」佛言：「阿難！常當以法",
    "T17n0741_001:0547c14": "供養如來，若欲奉敬無上大聖，當受斯經，持",
    "T17n0741_001:0547c15": "諷誦為他人說，及應法卷。」佛說如是，無思",
    "T17n0741_001:0547c16": "議光菩薩、賢者阿難，一切眾會阿須倫、世間",
    "T17n0741_001:0548a01": "人民，聞佛所說，莫不歡喜，作禮而去。",
    "T17n0741_001:0548a02": "　天上福已盡，　　墮為牛領蟲，",
    "T17n0741_001:0548a03": "　譬如大田家，　　收入甚大豐。",
    "T17n0741_001:0548a04": "　但食不復種，　　穀盡亦飢窮；",
    "T17n0741_001:0548a05": "　食福亦如是，　　福盡墮罪中。",
    "T17n0741_001:0548a06": "　人身甚難得，　　根具亦甚難，",
    "T17n0741_001:0548a07": "　百劫復百劫，　　時乃得為人。",
    "T17n0741_001:0548a08": "　失戒離人本，　　但坐著因緣，",
    "T17n0741_001:0548a09": "　不知厭足故，　　受苦如彌連。",
    "T17n0741_001:0548a10": "　蜎飛蠕動類，　　其神同一原，",
    "T17n0741_001:0548a11": "　坐犯不與取，　　借貸無還心，",
    "T17n0741_001:0548a12": "　受寄而拒抵，　　持頭觸突人，",
    "T17n0741_001:0548a13": "　展轉畜生中，　　其苦難縷陳。",
    "T17n0741_001:0548a14": "　佛說餓鬼苦，　　但有飢渴患，",
    "T17n0741_001:0548a15": "　東西求飲食，　　不聞水穀聲。",
    "T17n0741_001:0548a16": "　軀體一由旬，　　裸形髮繞身，",
    "T17n0741_001:0548a17": "　但坐慳獨食，　　故墮黑繩城。",
    "T17n0741_001:0548a18": "　鐵圍兩山間，　　窈窈何冥冥，",
    "T17n0741_001:0548a19": "　識神墮其中，　　不覩日月精。",
    "T17n0741_001:0548a20": "　展轉不相見，　　但聞叫呼聲，",
    "T17n0741_001:0548a21": "　一切眾惡聲，　　苦痛傷人情。",
    "T17n0741_001:0548a22": "　既得生為人，　　當受身諸殃，",
    "T17n0741_001:0548a23": "　盲聾瘖瘂痾，　　跛躄不能行。",
    "T17n0741_001:0548a24": "　雖有度世法，　　不得聽受聞，",
    "T17n0741_001:0548a25": "　長夜受是苦，　　宛轉如車輪。",
    "T17n0741_001:0548a26": "　受身雖根具，　　端政辯聰明，",
    "T17n0741_001:0548a27": "　邪見墮顛倒，　　不信有佛經；",
    "T17n0741_001:0548a28": "　或行屠網獵，　　酒樂著情欲，",
    "T17n0741_001:0548a29": "　沒身見閻王，　　罪至乃怖驚。",
    "T17n0741_001:0548b01": "　邊地無義理，　　父子相噬汝，",
    "T17n0741_001:0548b02": "　室家更相賣，　　屬人為奴虜。",
    "T17n0741_001:0548b03": "　恒畜給驅使，　　動靜加杖楚，",
    "T17n0741_001:0548b04": "　雖得為人形，　　畜生共同侶。",
    "T17n0741_001:0548b05": "　世間純淑善，　　無有師法則，",
    "T17n0741_001:0548b06": "　當生長壽天，　　無形但有識。",
    "T17n0741_001:0548b07": "　壽命雖延長，　　三塗為隣側，",
    "T17n0741_001:0548b08": "　後作曲蟮蟲，　　泥沙為飲食。",
    "T17n0741_001:0548b09": "　以在八難處，　　難得復為人，",
    "T17n0741_001:0548b10": "　譬如海盲鱉，　　欲值浮木孔。",
    "T17n0741_001:0548b11": "　先死墮須河，　　甫來已過去，",
    "T17n0741_001:0548b12": "　值法已沒盡，　　輒生佛故處。",
    "T17n0741_001:0548b13": "　為法船欲壞，　　思惟入甘露，",
    "T17n0741_001:0548b14": "　精進諷為勉，　　善知識為師，",
    "T17n0741_001:0548b15": "　精進為大力，　　慧明踰日光，",
    "T17n0741_001:0548b16": "　甘露消諸毒，　　亦能除五陰。",
    "T17n0741_001:0548b17": "　若人已有信，　　住在佛教戒，",
    "T17n0741_001:0548b18": "　便道通亦利，　　以開甘露門，",
    "T17n0741_001:0548b19": "　甘露聲已出，　　三界遍分明。",
    "T17n0741_001:0548b20": "　已開大要道，　　但當正意行，",
    "T17n0741_001:0548b21": "　一心向在在，　　為道莫中止。",
    "T17n0741_001:0548b22": "　人意譬如稱，　　常當攝拘牽，",
    "T17n0741_001:0548b23": "　思惟止與觀，　　是為世間明。",
    "T17n0741_001:0548b24": "　叉手持頭腦，　　三界皆禮佛。",
    "T17n0741_001:0548b25": "五苦章句經"
}