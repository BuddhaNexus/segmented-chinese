{
    "T01n0023_005:0300a23": "大樓炭經卷第五",
    "T01n0023_005:0300a25": "西晉沙門法立共法炬譯",
    "T01n0023_005:0300a26": "戰鬪品第十",
    "T01n0023_005:0300a27": "佛告比丘：「昔者諸天，欲與阿須倫共戲戰",
    "T01n0023_005:0300a28": "鬪，諸天便在一面住舍營。時，天帝釋告忉利",
    "T01n0023_005:0300a29": "諸天言：『若使我諸天得勝、阿須倫壞者，當以",
    "T01n0023_005:0300b01": "五繫，縛維摩質阿須倫。』天帝釋勅諸樂天等，",
    "T01n0023_005:0300b02": "忉利天即受天帝教。爾時，維摩質阿須倫",
    "T01n0023_005:0300b03": "亦復告諸阿須倫言：『若使諸阿須倫得勝、",
    "T01n0023_005:0300b04": "諸天壞者，便當取天帝釋，以五繫縛之。』諸",
    "T01n0023_005:0300b05": "阿須倫受教。爾時，天與阿須倫共戰鬪，",
    "T01n0023_005:0300b06": "諸天便得勝，忉利天便取維摩質阿須倫，",
    "T01n0023_005:0300b07": "以五繫縛，將至善等天，以見天帝釋。若維",
    "T01n0023_005:0300b08": "摩質阿須倫念言：『我樂在天上。』者，便自見",
    "T01n0023_005:0300b09": "繫縛已解，自然天五樂在前。若維摩質阿須",
    "T01n0023_005:0300b10": "倫，自念欲還，便自還五繫縛，失天五樂。」佛",
    "T01n0023_005:0300b11": "告諸比丘：「阿須倫所被繫縛，如是魔所繫縛",
    "T01n0023_005:0300b12": "復劇。若是念為魔所縛，不念為魔所解。有",
    "T01n0023_005:0300b13": "我念有吾有我為著，無有我是亦為著，有色",
    "T01n0023_005:0300b14": "是亦為著，無有色是亦為著，亦不有色亦不",
    "T01n0023_005:0300b15": "無色是亦有著，有想者是亦為著，無想者",
    "T01n0023_005:0300b16": "是亦為著，亦不有想亦不無想是亦為著，疫",
    "T01n0023_005:0300b17": "病是為著瘡、是為著痛。賢者弟子，聞是著病、",
    "T01n0023_005:0300b18": "著瘡、著痛，樂無所著行是我者是為著，是為",
    "T01n0023_005:0300b19": "不專一為亂、是為展轉有我、是為著無有我，",
    "T01n0023_005:0300b20": "是亦為著。有色是為著，無色是為著，亦不有",
    "T01n0023_005:0300b21": "色亦不無色是亦為著，有想是為著，無想是",
    "T01n0023_005:0300b22": "為著，亦不有想亦不無想是亦為著，著病瘡",
    "T01n0023_005:0300b23": "痛。賢者弟子，聞是著病瘡痛，便樂無所著行。」",
    "T01n0023_005:0300b24": "佛告比丘：「昔者阿須倫與天戰鬪，釋提桓因",
    "T01n0023_005:0300b25": "告忉利諸天：『若諸天得勝，便當五繫縛維摩",
    "T01n0023_005:0300b26": "質阿須倫。』諸天即受教。爾時，維摩質便復",
    "T01n0023_005:0300b27": "告諸阿須倫：『若我曹得勝者，便當共取天帝",
    "T01n0023_005:0300b28": "釋，五繫縛之。』便共戰鬪。諸天便得勝，則取維",
    "T01n0023_005:0300b29": "摩質阿須倫，五繫縛之，將至善等天等以",
    "T01n0023_005:0300c01": "見天帝釋。維摩質阿須倫，行來善等天，等",
    "T01n0023_005:0300c02": "所見者，便罵詈惡口。爾時侍者，於天帝釋前，",
    "T01n0023_005:0300c03": "便說偈言：",
    "T01n0023_005:0300c04": "「『天帝釋為恐耶？　　無有力而寂寞？",
    "T01n0023_005:0300c05": "　　目前聞維摩質，　　口所出麤惡語。』",
    "T01n0023_005:0300c06": "「爾時，天帝釋報侍者說偈言：",
    "T01n0023_005:0300c07": "「『我不用恐故寂，　　力不少於維摩。",
    "T01n0023_005:0300c08": "　　云何人智慧者，　　寧當與愚癡諍？』",
    "T01n0023_005:0300c09": "「爾時，侍者於天帝釋前，說偈言：",
    "T01n0023_005:0300c10": "「『若愚癡來鬪時，　　不當應忍此事，",
    "T01n0023_005:0300c11": "　　於彼當以撾杖，　　便撾擊是愚癡。』",
    "T01n0023_005:0300c12": "「爾時，天帝釋報侍者說偈言：",
    "T01n0023_005:0300c13": "「『我已為了知是，　　不當與愚癡語，",
    "T01n0023_005:0300c14": "　　若愚者有瞋恚，　　智慧者不欲諍。』",
    "T01n0023_005:0300c15": "「爾時，侍者於天帝釋前，說偈言：",
    "T01n0023_005:0300c16": "「『當知是如是寂，　　天帝釋當見因，",
    "T01n0023_005:0300c17": "　　用愚癡謂智為，　　以恐畏故寂寞。",
    "T01n0023_005:0300c18": "　　其愚癡自謂為，　　用恐畏故默聲，",
    "T01n0023_005:0300c19": "　　用是故復來鬪，　　王恐捨如牛走。』",
    "T01n0023_005:0300c20": "「爾時，釋提桓因報侍者說偈言：",
    "T01n0023_005:0300c21": "「『念來嬈輕易我，　　謂為恐故默然，",
    "T01n0023_005:0300c22": "　　身之利第一義，　　無有與忍辱等。",
    "T01n0023_005:0300c23": "　　其是者弊惡人，　　身有起瞋恚意，",
    "T01n0023_005:0300c24": "　　不當發瞋恚向，　　瞋恚者便共諍。』",
    "T01n0023_005:0300c25": "「爾時，釋提桓因重復報侍者，說偈言：",
    "T01n0023_005:0300c26": "「『所作有二因緣，　　為身故及他人，",
    "T01n0023_005:0300c27": "　　若有起諍鬪者，　　智慧者不與鬪。",
    "T01n0023_005:0300c28": "　　若有作是二事，　　為己身及他人，",
    "T01n0023_005:0300c29": "　　人謂是為愚癡，　　用不解於法故。",
    "T01n0023_005:0301a01": "　　無力者謂有力，　　其有力癡強者，",
    "T01n0023_005:0301a02": "　　行法者其筋力，　　無有能降伏者。",
    "T01n0023_005:0301a03": "　　其有是筋力者，　　於劣人其寂寞，",
    "T01n0023_005:0301a04": "　　我知忍為最上，　　涕忍辱於劣人。』」",
    "T01n0023_005:0301a05": "佛告比丘：「欲知爾時天帝釋，是我身。我忍辱",
    "T01n0023_005:0301a06": "如是，我今亦復忍辱。」佛語比丘：「昔者阿須",
    "T01n0023_005:0301a07": "倫，與天共鬪得勝，諸天即壞，天帝釋便坐",
    "T01n0023_005:0301a08": "千馬車走還。見睒披大樹上有鳥，諸巢",
    "T01n0023_005:0301a09": "中有二卵，便自說偈言：",
    "T01n0023_005:0301a10": "「『語御者鳥睒披，　　迴馬車當避去，",
    "T01n0023_005:0301a11": "　　寧阿須破壞我，　　莫令壞是兩卵。』",
    "T01n0023_005:0301a12": "「御者即受天帝釋教，迴千疋馬車避去。諸阿",
    "T01n0023_005:0301a13": "須倫見天帝釋千疋馬車迴還，便言：『欲來與",
    "T01n0023_005:0301a14": "我戰鬪。』以阿須倫即恐怖忙走，諸天即得",
    "T01n0023_005:0301a15": "勝。」佛告比丘：「欲知爾時天帝釋不？則我身",
    "T01n0023_005:0301a16": "是。我爾時以慈心，念一切人民及蜎蜚蠕",
    "T01n0023_005:0301a17": "動之類亦如是。」",
    "T01n0023_005:0301a18": "佛告比丘：「昔者諸天，與阿須倫共戰鬪，諸",
    "T01n0023_005:0301a19": "天得勝，阿須倫壞。爾時，天帝釋甚歡喜，還",
    "T01n0023_005:0301a20": "造起大講堂，名為勝。何以故名為勝？勝諸阿",
    "T01n0023_005:0301a21": "須倫故。作百重欄楯，一一欄楯間，各作七",
    "T01n0023_005:0301a22": "百交露。一一交露中，有七百玉女。一一玉女，",
    "T01n0023_005:0301a23": "有七百侍者。爾時，天帝釋不復憂諸玉女衣",
    "T01n0023_005:0301a24": "被飲食，各如前世所行，自然為生。起講堂千",
    "T01n0023_005:0301a25": "世界中，講堂無與天帝釋講堂等者。阿須",
    "T01n0023_005:0301a26": "倫王念言：『我威神乃尊，如是諸日月及忉利",
    "T01n0023_005:0301a27": "天，於我上虛空中住還，我欲取日月之光明，",
    "T01n0023_005:0301a28": "著耳中行至十方。』念是已，便瞋恚無所復隨",
    "T01n0023_005:0301a29": "避。爾時，阿須倫王，念維摩質阿須倫。維摩",
    "T01n0023_005:0301b01": "質阿須倫既知之，便著種種具莊，取種種",
    "T01n0023_005:0301b02": "兵仗騎乘，無央數阿須倫百千俱，往至阿須",
    "T01n0023_005:0301b03": "倫王所，在前住。爾時，阿須倫王復念舍摩",
    "T01n0023_005:0301b04": "利阿須倫。舍摩利阿須倫即復知之，便著",
    "T01n0023_005:0301b05": "種種具莊，取兵仗騎乘，與無央數百千阿須",
    "T01n0023_005:0301b06": "倫，往至阿須倫王所，在前住。爾時，阿須",
    "T01n0023_005:0301b07": "倫王復念滿由阿須倫、祇羅阿須倫，即知",
    "T01n0023_005:0301b08": "之，便著種種具莊，取兵仗，與無央數百千",
    "T01n0023_005:0301b09": "阿須倫俱，往至阿須倫王所，在前住。爾時，",
    "T01n0023_005:0301b10": "阿須倫王自著種種具莊，取兵仗騎乘，與",
    "T01n0023_005:0301b11": "無央數百千阿須倫王圍遶，從城出，往欲",
    "T01n0023_005:0301b12": "與忉利天共戰鬪。爾時，難頭和難龍王，以身",
    "T01n0023_005:0301b13": "繞須彌山七匝，而震動須彌山，以尾搏扇大",
    "T01n0023_005:0301b14": "海，其水跳上至須彌山邊，三百三十六萬里，忉",
    "T01n0023_005:0301b15": "利天即知阿須倫欲來與天戰鬪。爾時，海",
    "T01n0023_005:0301b16": "中諸龍著種種具莊，取兵仗騎乘，皆往逆諸",
    "T01n0023_005:0301b17": "阿須倫共鬪。若鬪得勝者，逐諸阿須倫入",
    "T01n0023_005:0301b18": "其城郭。若諸龍壞不能勝者，便往至拘蹄鬼",
    "T01n0023_005:0301b19": "神所，語諸拘蹄鬼神言：『諸阿須倫，欲與諸",
    "T01n0023_005:0301b20": "天戰鬪，共去逆鬪來。』拘蹄諸鬼神聞諸龍語，",
    "T01n0023_005:0301b21": "便著種種衣被具莊，取兵仗騎乘，共往逆阿",
    "T01n0023_005:0301b22": "須倫便戰鬪。若能勝者，逐阿須倫至其",
    "T01n0023_005:0301b23": "城郭。不能勝者，即往至持華鬼神所，語諸持",
    "T01n0023_005:0301b24": "華鬼神言：『阿須倫欲與天共戰鬪，當俱往逆",
    "T01n0023_005:0301b25": "逐之。』持華鬼神從龍及拘蹄鬼神聞是語，便",
    "T01n0023_005:0301b26": "著種種具莊，取兵仗騎乘，共往逆與阿須倫",
    "T01n0023_005:0301b27": "共戰鬪。若得勝者，便逐入其城郭。若不能勝",
    "T01n0023_005:0301b28": "者，便往至蔡陀末鬼神所，語蔡陀末鬼神言：",
    "T01n0023_005:0301b29": "『諸阿須倫，欲與諸天共鬪，當共往逆逐之。』",
    "T01n0023_005:0301c01": "蔡陀末鬼神聞之，便著種種具莊，取兵仗騎",
    "T01n0023_005:0301c02": "乘，共往逆阿須倫共戰鬪。得勝者，即逐阿",
    "T01n0023_005:0301c03": "須倫至其城郭。不能勝者，便往至四天王",
    "T01n0023_005:0301c04": "上，語四天王言：『諸阿須倫，欲與天戰鬪，當",
    "T01n0023_005:0301c05": "共往逆戰鬪逐之。』諸天聞之。爾時，毘沙門大",
    "T01n0023_005:0301c06": "天王念提頭賴天王。提頭賴天王即知之，",
    "T01n0023_005:0301c07": "便著種種具莊，取兵仗騎乘，與無央數提陀",
    "T01n0023_005:0301c08": "羅百千俱前後圍繞，往至毘沙門大天王所，",
    "T01n0023_005:0301c09": "在前住。爾時，毘沙門天王，復念畢樓勒天",
    "T01n0023_005:0301c10": "王。畢樓勒天王即知之，便著種種具莊取",
    "T01n0023_005:0301c11": "兵仗騎乘，畢樓勒天王，與無央數諸天，又",
    "T01n0023_005:0301c12": "與無央數百千俱，畢樓勒天王，又與無央數",
    "T01n0023_005:0301c13": "諸龍百千俱前後圍繞，往至毘沙門大天王",
    "T01n0023_005:0301c14": "所，在前住。爾時，毘沙門天王，著種種具莊，取",
    "T01n0023_005:0301c15": "兵仗騎乘，與無央數百千諸鬼神俱圍繞，及",
    "T01n0023_005:0301c16": "諸天王往，與諸阿須倫共戰鬪。若能得勝者，",
    "T01n0023_005:0301c17": "便逐諸阿須倫至其城郭。不得勝者，即往",
    "T01n0023_005:0301c18": "至善等天等白天帝釋，及語忉利諸天言：『諸",
    "T01n0023_005:0301c19": "阿須倫，欲與天戰鬪，當共往逆鬪逐之。』爾",
    "T01n0023_005:0301c20": "時，天帝釋告諸天言：『往至須焰天子所、",
    "T01n0023_005:0301c21": "兜率天子所、尼摩羅天子所、波羅尼蜜天",
    "T01n0023_005:0301c22": "子所言：「阿須倫欲與諸天共戰鬪，當共往",
    "T01n0023_005:0301c23": "鬪逐之。」』波羅摩天子即受天帝釋教，往語上",
    "T01n0023_005:0301c24": "四天如是。便各各著種種具莊，取兵杖騎",
    "T01n0023_005:0301c25": "乘來下天，與無央數天人，焰天往須彌山",
    "T01n0023_005:0302a01": "東脅護忉利天；兜率天人往與無央數天",
    "T01n0023_005:0302a02": "人，在須彌山南脅住；尼摩羅天子，與無央",
    "T01n0023_005:0302a03": "數諸天，住須彌山西脅，護忉利天故；波羅",
    "T01n0023_005:0302a04": "尼天子與無央數諸天，往住須彌山北脅，",
    "T01n0023_005:0302a05": "護忉利天故。",
    "T01n0023_005:0302a06": "「爾時，天帝釋，念維縵諸鬼神。維縵諸鬼神",
    "T01n0023_005:0302a07": "即知之，便著種種具莊，取兵仗騎乘，往至天",
    "T01n0023_005:0302a08": "帝釋所，在前住。爾時，天帝釋念善住象王。善",
    "T01n0023_005:0302a09": "住象王即知之，便著種種具莊，取兵仗騎乘，",
    "T01n0023_005:0302a10": "往至天帝釋所，在前住。爾時，天帝釋復念諸",
    "T01n0023_005:0302a11": "天王。諸天王即知之，便著種種具莊，取兵仗",
    "T01n0023_005:0302a12": "騎乘，往至天帝釋所，在前住。爾時，天帝釋",
    "T01n0023_005:0302a13": "復念忉利諸天。忉利諸天即知之，便著種",
    "T01n0023_005:0302a14": "種具莊，取兵仗騎乘，往至天帝釋所，在前住。",
    "T01n0023_005:0302a15": "爾時，天帝釋自著種種具莊，取兵仗騎乘，坐",
    "T01n0023_005:0302a16": "善住象王脅上，與無央數百千諸天俱，前",
    "T01n0023_005:0302a17": "後圍繞，出天宮，往至諸阿須倫所共戰鬪。刀",
    "T01n0023_005:0302a18": "刃矛箭弓弩，以刺傷諸阿須倫身所，毒",
    "T01n0023_005:0302a19": "痛不可言，以因緣故亦不死。諸阿須倫亦",
    "T01n0023_005:0302a20": "如是，用七寶刀刃矛箭弓弩，以刺傷諸天身，",
    "T01n0023_005:0302a21": "毒痛不可言，以因緣故亦不死。欲行天亦如",
    "T01n0023_005:0302a22": "是，與諸阿須倫戰鬪，因欲藏故，欲因緣故",
    "T01n0023_005:0302a23": "乃如是。」大樓炭經三小劫品第十一",
    "T01n0023_005:0302a24": "佛告比丘：「有三小劫。何等為三？一者刀劒劫、",
    "T01n0023_005:0302a25": "二者穀貴劫、三者疫病劫，是為三小劫。刀",
    "T01n0023_005:0302a26": "劒劫者，云何刀劒劫？時，人多非法，愚癡邪見",
    "T01n0023_005:0302a27": "行十惡事。用人行是惡事故，諸所有美味，",
    "T01n0023_005:0302a28": "酥麻油蜜石蜜，諸所有皆滅。諸有好衣，錦",
    "T01n0023_005:0302a29": "白[疊*毛]皆滅盡。是天下地，山林谿谷崖岸自然",
    "T01n0023_005:0302b01": "生，諸珠琉璃水精諸寶，皆沒地中，但有棘",
    "T01n0023_005:0302b02": "岸。刀劒劫時，人民不孝順父母、不承事沙",
    "T01n0023_005:0302b03": "門道人、不敬尊長，其惡名遍流行。」佛言：「譬如",
    "T01n0023_005:0302b04": "今世人，孝順父母、敬順事沙門道人、承用",
    "T01n0023_005:0302b05": "長老言，其善名聞流布。如是刀劒劫時人民，",
    "T01n0023_005:0302b06": "不孝順父母、不承事道人沙門、不敬長老，惡",
    "T01n0023_005:0302b07": "名聞流布。刀劒劫時，都無有善，何況有行善",
    "T01n0023_005:0302b08": "者耶？刀劒劫時，是天下人，無有賈貸者，諸",
    "T01n0023_005:0302b09": "大樹木皆墮，地但有溝坑，高卑不平，有水",
    "T01n0023_005:0302b10": "蕩波處崩岸，河水深在底，人民少，但懷恐怖，",
    "T01n0023_005:0302b11": "衣毛為竪。刀劒劫時，人民相見但欲相賊害，",
    "T01n0023_005:0302b12": "譬如野澤之中獦者見麋鹿，欲殺害之。如是",
    "T01n0023_005:0302b13": "刀劒劫時，人民相見但欲相賊害，手捉取草",
    "T01n0023_005:0302b14": "木瓦石，皆化為刀劒，展轉相殺。爾時人壽十",
    "T01n0023_005:0302b15": "歲耳！中有黠者智慧，走入山林谿谷深河",
    "T01n0023_005:0302b16": "岸中藏匿，言：『無有能殺我者，我亦不殺人。』便",
    "T01n0023_005:0302b17": "在彼食果蓏樹根。刀劒劫者，相殺七日乃",
    "T01n0023_005:0302b18": "休。爾時人民死者皆墮泥犁中。所以者何？",
    "T01n0023_005:0302b19": "彼刀劒劫時，人各各懷毒意相念惡，無善意",
    "T01n0023_005:0302b20": "而死。刀劒劫時如是也。」",
    "T01n0023_005:0302b21": "佛語比丘：「穀貴劫時云何？穀貴劫中時，人民",
    "T01n0023_005:0302b22": "多非法，愚癡邪見嫉妬慳貪，守財不肯布施。",
    "T01n0023_005:0302b23": "用是故，天雨不為時節。用天雨不時節故，人",
    "T01n0023_005:0302b24": "民所耕種，枯死不生，但有枯莖，用是故穀",
    "T01n0023_005:0302b25": "貴，人收掃畦中落穀，纔自活命。穀貴劫時",
    "T01n0023_005:0302b26": "如是也。復次，穀貴劫時，人行掃街，市里均穀，",
    "T01n0023_005:0302b27": "以自給活。復次，穀貴劫時，樹葉落入地，人",
    "T01n0023_005:0302b28": "鑿地取樹葉，煑食之。穀貴劫時，人民困厄如",
    "T01n0023_005:0302b29": "是也。穀貴劫時，飢餓死者多，歲死骸骨解散",
    "T01n0023_005:0302c01": "在地，人皆飢餓，收取市里街道骸骨，煑用食",
    "T01n0023_005:0302c02": "之，人民飢餓，乃如是也。穀貴劫時，人死者墮",
    "T01n0023_005:0302c03": "餓鬼中。所以者何？穀貴劫時，人民相嫉妬慳",
    "T01n0023_005:0302c04": "貪，是為穀貴劫也。」",
    "T01n0023_005:0302c05": "佛語比丘：「疾病劫時云何？疾病劫時，人民奉",
    "T01n0023_005:0302c06": "行經戒，正見離邪見，行十善事，用是故，爾時",
    "T01n0023_005:0302c07": "他方世界諸鬼神，來嬈是諸人，撾捶諸人，",
    "T01n0023_005:0302c08": "撓亂其意；此間鬼神婬亂，是故他方鬼神，",
    "T01n0023_005:0302c09": "得來嬈諸人，撾捶撓亂其意。譬如王者，若大",
    "T01n0023_005:0302c10": "臣勅兵使守護城門，此諸婬亂，若他國有",
    "T01n0023_005:0302c11": "強賊來，鈔掠此郡國縣邑如是。疾病劫時人",
    "T01n0023_005:0302c12": "民，奉行經戒，正見離邪見，奉十善事，他方鬼",
    "T01n0023_005:0302c13": "神，來觸嬈人，撾捶撓亂其意。疾病劫時人，",
    "T01n0023_005:0302c14": "死者皆生天上。所以者何？疾病劫時，人民",
    "T01n0023_005:0302c15": "轉相勞問言：『云何？為安隱不？為差未？』是為疾",
    "T01n0023_005:0302c16": "病劫時。是為三小劫也。」",
    "T01n0023_005:0302c17": "大樓炭經災變品第十二",
    "T01n0023_005:0302c18": "佛語比丘：「天地有三災變。何等為三？一者火",
    "T01n0023_005:0302c19": "災變、二者水災變、三者風災變，是為三災變。",
    "T01n0023_005:0302c20": "災變時人會三處。何等為三？遭火災變時，人",
    "T01n0023_005:0302c21": "悉上第十五阿衛貨羅天上，聚會眾多；遭水",
    "T01n0023_005:0302c22": "災變時，人悉上第十九首皮斤天上，聚會眾",
    "T01n0023_005:0302c23": "多；遭風災變時，人悉上第二十三維呵天",
    "T01n0023_005:0302c24": "上，聚會眾多。遭火災變時，天下人皆行非法，",
    "T01n0023_005:0302c25": "邪見不見正，犯十惡事。用人民皆行非法，奉",
    "T01n0023_005:0302c26": "邪見不見三行，行十惡事故，天雨不時節。",
    "T01n0023_005:0302c27": "天不雨已後，是天下所有樹木草藥萬物，皆",
    "T01n0023_005:0302c28": "枯死不復生。」佛告比丘言：「是為非常、無堅固、",
    "T01n0023_005:0302c29": "不得久，是為老極，故當創厭，至令一切度，自",
    "T01n0023_005:0303a01": "求解脫矣。久久不可計，大亂風起，入大海三",
    "T01n0023_005:0303a02": "百三十六萬里，取日大城郭，上須彌山邊百",
    "T01n0023_005:0303a03": "六十八萬里，著本日道中。用是故，世間有兩",
    "T01n0023_005:0303a04": "日出，日出之後，諸渠小河水，皆枯竭無有",
    "T01n0023_005:0303a05": "水。」佛言：「是為非常、無堅固、不得久，是為老極，",
    "T01n0023_005:0303a06": "故當創厭，至得解脫自然之道。後時久久，不",
    "T01n0023_005:0303a07": "可復計，大亂風起，吹彼大海水三百三十",
    "T01n0023_005:0303a08": "六萬里，入取日大城郭，上須彌山王邊百六",
    "T01n0023_005:0303a09": "十八萬里，著日城郭道中。用是故，世間有三",
    "T01n0023_005:0303a10": "日出，諸有大河江流，邪遠、阿夷趣、摩醯、和",
    "T01n0023_005:0303a11": "叉、信他、流江，皆枯盡無有餘也。」佛語比丘：",
    "T01n0023_005:0303a12": "「非常、無堅固乃如是，是為老極。故當創厭遠",
    "T01n0023_005:0303a13": "之，至得解脫自然之道矣。後復久久不可計，",
    "T01n0023_005:0303a14": "有大亂風起，吹海水，波三百三十六萬里，入",
    "T01n0023_005:0303a15": "取日大城郭，出上須彌山王邊百六十八萬",
    "T01n0023_005:0303a16": "里，著日道中。用是故，世間有四日出，諸流泉",
    "T01n0023_005:0303a17": "大泉，及阿耨達池、紅蓮華池、青蓮華池、白",
    "T01n0023_005:0303a18": "蓮華池、黃蓮華池、摩那街大池、那利大池，",
    "T01n0023_005:0303a19": "皆枯盡無餘也。」佛語比丘：「非常、無堅固乃如",
    "T01n0023_005:0303a20": "是，不可得久，是為老極。故當創厭遠，至得",
    "T01n0023_005:0303a21": "解脫自然之道矣。後復久久不可計，大亂風",
    "T01n0023_005:0303a22": "起，吹大海水，波三百三十六萬里，入取日大",
    "T01n0023_005:0303a23": "城郭，上須彌山王邊百六十八萬里，著日道",
    "T01n0023_005:0303a24": "中。用是故，世間有五日出，大海水稍減，四千",
    "T01n0023_005:0303a25": "里、八千里、萬二千里、至減二萬八千里。」佛語",
    "T01n0023_005:0303a26": "比丘：「非常、無堅固乃如是，不可得久，是為老",
    "T01n0023_005:0303a27": "極。故當創厭遠，至得解脫自然之道矣。五日",
    "T01n0023_005:0303a28": "出時，燋大海水，至餘有二萬八千里、萬八千",
    "T01n0023_005:0303a29": "里、萬四千里、八千里、四千里。有時海水稍減，",
    "T01n0023_005:0303b01": "餘有七樹六樹五樹四樹三樹二樹一樹後稍",
    "T01n0023_005:0303b02": "減，餘有七人六人五人四人三人二人一人。",
    "T01n0023_005:0303b03": "海水餘有沒一人，後稍減至人腰，稍至人膝，",
    "T01n0023_005:0303b04": "後餘有少許水。譬如天雨牛蹄中水，後稍減",
    "T01n0023_005:0303b05": "久久，大海水皆盡，不能濕人指。譬如脂膏",
    "T01n0023_005:0303b06": "之汁著大火中即無烟矣。」佛語比丘：「非常、無",
    "T01n0023_005:0303b07": "堅固乃如是，故當創厭遠，至得解脫自然之",
    "T01n0023_005:0303b08": "道矣。後復甚久久不可計，大亂風吹大海水，",
    "T01n0023_005:0303b09": "波三百三十六萬里，入取日大城郭，上須彌",
    "T01n0023_005:0303b10": "山王邊百六十八萬里，著日道中。用是故，世",
    "T01n0023_005:0303b11": "間有六日出，四大天下及八萬城，大山及須",
    "T01n0023_005:0303b12": "彌山王，皆燒炙出烟。譬如大陶家初然火出",
    "T01n0023_005:0303b13": "烟狀。」佛語比丘：「如是世間有六日出時，燒炙",
    "T01n0023_005:0303b14": "四大天下及八萬城諸、大山須彌山王，皆烟",
    "T01n0023_005:0303b15": "出。譬如脂膏濕著大火中即無烟矣。」佛語比",
    "T01n0023_005:0303b16": "丘：「非常、無堅固，故當創厭，求索解脫得自然",
    "T01n0023_005:0303b17": "之道矣。後復甚久久，有大亂風起，吹大海",
    "T01n0023_005:0303b18": "水，波三百三十六萬里，入取日大城郭，出上",
    "T01n0023_005:0303b19": "須彌山王邊，著日道中。用是故，世間有七日",
    "T01n0023_005:0303b20": "出，四大天下及八萬城，諸大山須彌山王",
    "T01n0023_005:0303b21": "嶔峨動搖。譬如大鼎鑊熾其火，鑊沸踊躍，",
    "T01n0023_005:0303b22": "七日出時如是也。四天下、忉利天、焰天、兜",
    "T01n0023_005:0303b23": "率天、尼摩羅天、波羅尼蜜天、梵迦夷天宮，皆",
    "T01n0023_005:0303b24": "嶔峨動搖也。風高諸天宮，上著阿衛貨羅",
    "T01n0023_005:0303b25": "天。彼諸初生天子，見火皆恐怖，先生諸天",
    "T01n0023_005:0303b26": "語初生天子：『汝莫怖恐，我昔更見燒時，火齊",
    "T01n0023_005:0303b27": "此不過。』爾時，四大天下及八萬城諸大山及",
    "T01n0023_005:0303b28": "須彌山，皆嶔峨動搖。須彌山王四千里一崩",
    "T01n0023_005:0303b29": "墮，八千里、萬二千里、萬六千里、二萬四千里、",
    "T01n0023_005:0303c01": "三萬八千里而崩墮。譬如脂膏濕著大火中，",
    "T01n0023_005:0303c02": "即無烟亦無餘矣。」佛語比丘：「所有非常、無堅",
    "T01n0023_005:0303c03": "固乃如是，是為老極。故當創厭遠，至得解",
    "T01n0023_005:0303c04": "脫自然之道。誰當信世間有七日出時？獨有",
    "T01n0023_005:0303c05": "見者信之耳！誰當信四大天下及八萬城諸，",
    "T01n0023_005:0303c06": "大山及須彌山王燒出烟？獨有見者信之耳！",
    "T01n0023_005:0303c07": "誰當信四大天下及八萬城諸，大山及須彌山",
    "T01n0023_005:0303c08": "王，嶔峨動搖？及四天王、忉利天、焰天、兜率",
    "T01n0023_005:0303c09": "天、無貢高天、他化自轉天、梵迦夷天，皆嶔峨",
    "T01n0023_005:0303c10": "動搖，風舉諸天宮，上十五阿衛貨羅天上者？",
    "T01n0023_005:0303c11": "獨有見者信之耳！誰當信須彌山王盡破壞，",
    "T01n0023_005:0303c12": "無復有燋山土處，諸泥犁一切皆破滅盡已，",
    "T01n0023_005:0303c13": "後畜生禽獸皆復滅盡已，然後餓鬼皆復滅",
    "T01n0023_005:0303c14": "盡已，後阿須倫皆復滅盡已，後人皆死盡，及",
    "T01n0023_005:0303c15": "四王天、忉利天、焰天、兜率天、無貢高天、",
    "T01n0023_005:0303c16": "他化自轉天、梵迦夷天人皆滅盡，是謂天地",
    "T01n0023_005:0303c17": "燒，人皆會一處。然後甚大久久，有大雲起放",
    "T01n0023_005:0303c18": "大雨，其渧大如車輪滿諸江海，稍稍聚水，",
    "T01n0023_005:0303c19": "上至梵迦夷天，復至第十五光明聲天上。其",
    "T01n0023_005:0303c20": "水四面有風形持之，第一風名住風，二者助",
    "T01n0023_005:0303c21": "風，三者不動風，四者堅風，是為四。後久久",
    "T01n0023_005:0303c22": "大復久，數千萬歲，水稍稍耗減無央數百千",
    "T01n0023_005:0303c23": "由旬。有風名僧竭，周匝四面起吹，水稍稍",
    "T01n0023_005:0303c24": "減，其上波起生厚沫，化作七寶交露。如是",
    "T01n0023_005:0303c25": "轉上至第七天上，造作宮殿。後久久數千萬",
    "T01n0023_005:0303c26": "歲，水稍稍耗減數百千由旬，數百千由",
    "T01n0023_005:0303c27": "旬。亂風從四面起，吹撓水上生厚沫，化為七",
    "T01n0023_005:0303c28": "寶，金銀琉璃水精車璩馬瑙赤真珠，成為交",
    "T01n0023_005:0303c29": "露。金風持造第六波羅尼和耶越天人所",
    "T01n0023_005:0304a01": "居處。後久久甚遠，數千萬歲，水稍稍減；亂",
    "T01n0023_005:0304a02": "風名蔡竭，從四面來，吹水上波起生厚沫，化",
    "T01n0023_005:0304a03": "為七寶，金銀琉璃水精赤真珠車璩馬瑙，成",
    "T01n0023_005:0304a04": "為交露舍；亂風持上第五天上，造作天人",
    "T01n0023_005:0304a05": "宮殿竟。後久久數千萬歲，水下遂耗減；亂",
    "T01n0023_005:0304a06": "風從四面來，吹水上波起生厚沫，化為七寶，",
    "T01n0023_005:0304a07": "持上造作第四兜率天上、第三焰天，作宮殿。",
    "T01n0023_005:0304a08": "後復久久數萬歲，水下稍稍耗減數千萬",
    "T01n0023_005:0304a09": "由旬；亂風從四面來，吹水上波起生厚沫，化",
    "T01n0023_005:0304a10": "為四寶，一者黃金，二者白銀，三者琉璃，四者",
    "T01n0023_005:0304a11": "水精。亂風持以於世間天中央，造作須彌山",
    "T01n0023_005:0304a12": "王，高三百三十六萬里，廣縱亦三百三十六",
    "T01n0023_005:0304a13": "萬里，其東脅天白銀、南脅天青琉璃、西脅天",
    "T01n0023_005:0304a14": "水精、北脅天黃金。復久久數千萬歲，水下",
    "T01n0023_005:0304a15": "遂稍稍減數千萬由旬；亂風從四面來，吹",
    "T01n0023_005:0304a16": "撓其水，上生厚沫，化為七寶，金銀琉璃水精",
    "T01n0023_005:0304a17": "赤真珠車璩馬瑙，成交露；亂風持上須彌山",
    "T01n0023_005:0304a18": "王上，造作第二忉利天宮殿竟。後復久久數",
    "T01n0023_005:0304a19": "千萬歲，水下稍稍耗減，數千萬由旬；亂風",
    "T01n0023_005:0304a20": "從四面來，吹撓其水上波起生厚沫，化為七",
    "T01n0023_005:0304a21": "寶成交露；亂風持上須彌山王，百六十八萬",
    "T01n0023_005:0304a22": "里中半，造作第一天上人宮殿竟。後復久久",
    "T01n0023_005:0304a23": "數千萬歲，水下稍稍耗減；亂風從四面來，吹",
    "T01n0023_005:0304a24": "撓其水上波起生厚沫，化為金剛；亂風於四",
    "T01n0023_005:0304a25": "大天下，及八萬城外，造作山高六百八十萬",
    "T01n0023_005:0304a26": "由旬凡合而四匝，名大鐵圍山。後復久久",
    "T01n0023_005:0304a27": "數千萬歲，水下稍稍耗減；亂風從四面來，吹",
    "T01n0023_005:0304a28": "撓其水上波起生厚沫，化為金剛；亂風復取",
    "T01n0023_005:0304a29": "於四大天下，及八萬城外，凡匝四合，復造",
    "T01n0023_005:0304b01": "作第二大山，其山高六百八十萬由旬。其後",
    "T01n0023_005:0304b02": "水下稍稍耗減，數千萬歲；亂風從四面來，",
    "T01n0023_005:0304b03": "吹撓其水上波起生厚沫，化為七寶，金銀琉",
    "T01n0023_005:0304b04": "璃水精赤真珠車璩馬瑙，圍繞造作八重山，",
    "T01n0023_005:0304b05": "高百六十八萬里，名阿多利，甚姝好。其水下",
    "T01n0023_005:0304b06": "遂稍稍減，數千萬里；亂風從四面來，吹撓其",
    "T01n0023_005:0304b07": "水上波起生厚沫，化為七寶。持著阿多利山",
    "T01n0023_005:0304b08": "周匝，造作第二山，名伊沙多，高百三十四萬",
    "T01n0023_005:0304b09": "里，甚姝好。第三山名喻漢多，高四十八萬",
    "T01n0023_005:0304b10": "里，廣亦四十八萬里。第四山名善見，高二十",
    "T01n0023_005:0304b11": "四萬里，廣亦二十四萬里。第五寶山名阿波",
    "T01n0023_005:0304b12": "尼，高十二萬里，廣亦十二萬里。第六寶山名",
    "T01n0023_005:0304b13": "尼彌多羅，高四萬四千里，廣亦四萬四千里。",
    "T01n0023_005:0304b14": "第七寶山名維那兜，高二萬二千里，廣亦二",
    "T01n0023_005:0304b15": "萬二千里。第八寶山名遮迦和，高萬二千里，",
    "T01n0023_005:0304b16": "廣亦萬二千里。後水稍稍減；亂風四面來，吹",
    "T01n0023_005:0304b17": "其水上生厚沫，化為厚土因成地，深六百八",
    "T01n0023_005:0304b18": "十萬由旬，其邊不可限。亂風大起，吹掘損",
    "T01n0023_005:0304b19": "其地，大深三百三十六萬里，長亦三百三十",
    "T01n0023_005:0304b20": "六萬里，天下諸水皆流歸之，正滿因成大海。",
    "T01n0023_005:0304b21": "「海水何故鹹？鹹一味有三事。一者海中有大",
    "T01n0023_005:0304b22": "魚，身長四千里者、八千里者、萬二千里者、萬",
    "T01n0023_005:0304b23": "六千里者、二萬里者、二萬四千里者、二萬八",
    "T01n0023_005:0304b24": "千里者、三萬二千里者，皆清淨溺海中，故",
    "T01n0023_005:0304b25": "海水鹹。二者雲起覆諸海放大雨，其雲上至",
    "T01n0023_005:0304b26": "阿迦尼吒天，放雨大如車軸，洗蕩須彌陀",
    "T01n0023_005:0304b27": "稱諸天宮、阿答和天、阿比波天、首陂斤天、",
    "T01n0023_005:0304b28": "惟呵鉢天、阿陂陂天、梵迦夷天，下至四王",
    "T01n0023_005:0304b29": "天，其鹹水悉流入大海故，海水鹹一味。復次，",
    "T01n0023_005:0304c01": "昔者得仙道人能呪，呪使海水鹹一味，故海",
    "T01n0023_005:0304c02": "水鹹一味。是為三事。」",
    "T01n0023_005:0304c03": "佛言：「天地共遭水災變時，天下人施行皆為",
    "T01n0023_005:0304c04": "眾善，好喜為道德，死後精神魂魄，皆上第十",
    "T01n0023_005:0304c05": "六天上為天人。泥犁中人，諸有含血喘息蠕",
    "T01n0023_005:0304c06": "動之類，死皆歸人形，復為眾善之行，好喜",
    "T01n0023_005:0304c07": "為道德，死皆上第十六天上為天人。阿須倫",
    "T01n0023_005:0304c08": "天人，及第一天上人，以上至第十五天上人，",
    "T01n0023_005:0304c09": "皆終已，其精神魂魄來下歸人形，施行積為",
    "T01n0023_005:0304c10": "眾善，好喜為道德，死皆復上第十六天上為",
    "T01n0023_005:0304c11": "天人，然後天下人乃盡。久久大雲復起，上",
    "T01n0023_005:0304c12": "行至故第十五天上。其雲下大沸灰雨，其渧",
    "T01n0023_005:0304c13": "大如車軸。天雨沸灰，如是久久數百千萬歲，",
    "T01n0023_005:0304c14": "諸四天下八萬城諸，大山及須彌山，從第十",
    "T01n0023_005:0304c15": "五天上，以下至四天下，皆麋爛消滅盡無餘。",
    "T01n0023_005:0304c16": "譬如以脂膏之汁置大火中，即無烟焰矣。誰",
    "T01n0023_005:0304c17": "當信此言者？獨有得自然之道者，乃信之",
    "T01n0023_005:0304c18": "耳！此謂天地遭水災變時，破壞終亡之要",
    "T01n0023_005:0304c19": "也。天地終亡破壞已後，得更始生之法。如",
    "T01n0023_005:0304c20": "遭火災變時，更生同法。始從第十五天上起",
    "T01n0023_005:0304c21": "成，下至第一天上，及阿須倫天，及造作四",
    "T01n0023_005:0304c22": "大天下，及八萬城諸大山、及須彌山，日月星",
    "T01n0023_005:0304c23": "宿乃見。下及天下諸所有萬物，至造竟鐵圍",
    "T01n0023_005:0304c24": "大山，此所謂天地遭水災變時，破壞終亡後，",
    "T01n0023_005:0304c25": "更始根本要也。」佛言：「天地共遭大風災變時，",
    "T01n0023_005:0304c26": "天下人施行有仕，平善慈仁常孝順，皆好",
    "T01n0023_005:0304c27": "喜為道，死精神皆上第十七天上為天人。泥",
    "T01n0023_005:0304c28": "犁中人，及諸有含血喘息蠕動之類，死皆歸",
    "T01n0023_005:0304c29": "人形，皆復為眾善之行，皆喜好為道德，死精",
    "T01n0023_005:0305a01": "神魂魄皆上第十七天上為天人。阿須倫",
    "T01n0023_005:0305a02": "天及第一天上，以上至第十六天上，人皆終",
    "T01n0023_005:0305a03": "亡，精神魂魄，來下歸人形施行積為善，喜好",
    "T01n0023_005:0305a04": "為道德，死皆得上第十七天上為天人，然後",
    "T01n0023_005:0305a05": "天下人乃盡。索久久大風起，名曰來柯沙，",
    "T01n0023_005:0305a06": "上行至故第十六天上，閃壞敗破散消滅，上",
    "T01n0023_005:0305a07": "悉盡之，無餘聲無響。久久如是大風吹，盡第",
    "T01n0023_005:0305a08": "十六天上人本所居處了，盡下至阿須倫",
    "T01n0023_005:0305a09": "天無餘，譬如大風吹微善，隨漂消散微盡。",
    "T01n0023_005:0305a10": "誰當信此言者？獨有得自然之道者，乃信",
    "T01n0023_005:0305a11": "之耳！大風復吹破壞消滅，悉盡天下日月所",
    "T01n0023_005:0305a12": "照中萬物，四大天下及八萬城，諸大山及須",
    "T01n0023_005:0305a13": "彌山盡竟，鐵泰山，皆麋消滅亡，悉盡索無",
    "T01n0023_005:0305a14": "餘復。譬如大風吹微麮，隨漂消散，微盡無",
    "T01n0023_005:0305a15": "餘矣！天地共遭大風災變時竟一劫後，復更",
    "T01n0023_005:0305a16": "始生之法。復如遭火災變後復更始生，一劫",
    "T01n0023_005:0305a17": "成竟，此所謂天地共遭大風，破壞終亡以三",
    "T01n0023_005:0305a18": "品，復更始生亦以三品。誰當信此言者？獨",
    "T01n0023_005:0305a19": "有已得自然之道者信之耳！天地共更始",
    "T01n0023_005:0305a20": "生，如始遭火災變時，後復更始生。亂風復起，",
    "T01n0023_005:0305a21": "造作之悉竟，後第十五天上人，其薄祿者，來",
    "T01n0023_005:0305a22": "下悉填滿。十一重天人所居上下悉充滿，及",
    "T01n0023_005:0305a23": "阿須倫天，在須彌山四面，本故所居處，悉",
    "T01n0023_005:0305a24": "皆充滿。」",
    "T01n0023_005:0305a25": "大樓炭經卷第五"
}