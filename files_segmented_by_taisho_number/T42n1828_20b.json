{
    "T42n1828_20b:0773a08": "folio_20b 瑜伽論記卷第二十之下論本第七十六至七十七",
    "T42n1828_20b:0773a10": "釋遁倫集撰",
    "T42n1828_20b:0773a11": "論本第七十六",
    "T42n1828_20b:0773a12": "於七段中自下第二廣慧菩薩請問心意識。",
    "T42n1828_20b:0773a13": "於中先問後答。初問意云。佛說於心意識祕",
    "T42n1828_20b:0773a14": "密善巧菩薩。能於心意識中善巧菩薩一問",
    "T42n1828_20b:0773a15": "也。如來齊何設彼為於心意識祕密善巧菩",
    "T42n1828_20b:0773a16": "薩。此第二問也。此二問中前約地前菩薩。後",
    "T42n1828_20b:0773a17": "約地上菩薩。心意識義自有通別。別名心意",
    "T42n1828_20b:0773a18": "識者。賴耶是心。以能集起三界生死色心法",
    "T42n1828_20b:0773a19": "故。末耶名意。以與六識為同時根生六識故。",
    "T42n1828_20b:0773a20": "六識名識。以對六境分別強故。二通名心意",
    "T42n1828_20b:0773a21": "識。謂八識中一一皆有集起名心。能生名意。",
    "T42n1828_20b:0773a22": "了別名識故。答中初長行。第二重頌。長行復",
    "T42n1828_20b:0773a23": "二。初釋後結。前中先讚其問勅聽許說。二正",
    "T42n1828_20b:0773a24": "解釋。釋中有四。初就賴耶解心意識。二解眾",
    "T42n1828_20b:0773a25": "名。三明阿陀那識為依建立六識。四辨菩薩",
    "T42n1828_20b:0773a26": "於心意識有巧不巧。初中言於六趣生死乃",
    "T42n1828_20b:0773a27": "至最初一切種子識成熟等者。種子識成熟",
    "T42n1828_20b:0773a28": "牽生有起。𢤞羯羅藍展轉和合胎分增長。依",
    "T42n1828_20b:0773a29": "二執受下明彼賴耶有二執持。約界辨持可",
    "T42n1828_20b:0773b01": "解。賴耶雖緣外器而不攝彼為內執受故今",
    "T42n1828_20b:0773b02": "不說。次辨眾名。景云。此識亦名阿陀那。此",
    "T42n1828_20b:0773b03": "云執持。執持色根及諸種。亦名賴耶。此云愛",
    "T42n1828_20b:0773b04": "藏。執受於身。復於身隱藏同安危。故亦名為",
    "T42n1828_20b:0773b05": "心。何以故。由此識色聲香味觸等積集滋長",
    "T42n1828_20b:0773b06": "者此有二義。一能集色等能集滋長。泰云。集",
    "T42n1828_20b:0773b07": "是心義。欲心能積集滋長色等六塵。六根六",
    "T42n1828_20b:0773b08": "識是通相。法塵攝。但舉六塵。備云。從於六趣",
    "T42n1828_20b:0773b09": "至安危義故總有三名以釋識義。亦為心已",
    "T42n1828_20b:0773b10": "下方始釋心義。略不解意。三明建立六識。初",
    "T42n1828_20b:0773b11": "法次喻後合。法中泰云。此長行中雖通舉三",
    "T42n1828_20b:0773b12": "名而宗辨阿陀那。故但標陀那為依止轉識",
    "T42n1828_20b:0773b13": "而轉。後頌中但頌陀那名意在於此。備色。",
    "T42n1828_20b:0773b14": "心義已竟。欲辨意義。故以所依義總顯起識",
    "T42n1828_20b:0773b15": "義。此中有識乃至有分別意識轉者。泰云。有",
    "T42n1828_20b:0773b16": "眼識同分眼根。故云眼及色等。有能受陀那",
    "T42n1828_20b:0773b17": "識。次云有識。喻中略引二喻。有何差別。有",
    "T42n1828_20b:0773b18": "古德說。鏡面譬譬心真如門。水浪喻喻心生",
    "T42n1828_20b:0773b19": "滅門。今奘法師云。西方諸師釋二喻所說同。",
    "T42n1828_20b:0773b20": "但欲令明了本義故須二喻。合喻如文。四辨",
    "T42n1828_20b:0773b21": "菩薩於心意識有巧不巧。由法住智者。若依",
    "T42n1828_20b:0773b22": "小論明法住智。知三界上中下果在因中住",
    "T42n1828_20b:0773b23": "智。今依大乘或依經教了知心意識義故云",
    "T42n1828_20b:0773b24": "由法住智。或依世俗因果道理知心意識名",
    "T42n1828_20b:0773b25": "法住智。雖有二解并依如量智知心意識。位",
    "T42n1828_20b:0773b26": "在地前。然諸如來不聞於此施設為善巧也。",
    "T42n1828_20b:0773b27": "下明地上菩薩立為善巧。若諸菩薩於內各",
    "T42n1828_20b:0773b28": "別如實不見阿陀那者不見用也。不見阿陀",
    "T42n1828_20b:0773b29": "那識者不見體也。餘句例然。即證真如時不",
    "T42n1828_20b:0773c01": "見諸法是名勝義巧菩薩。如來建立結之如",
    "T42n1828_20b:0773c02": "文。頌中俱生我見不依教起。說與不說皆能",
    "T42n1828_20b:0773c03": "現行。今欲簡俱生故。便言分別。餘句如常。",
    "T42n1828_20b:0773c04": "無著論主引此頌釋攝大乘論。世親引長行",
    "T42n1828_20b:0773c05": "釋此頌義。具廣如彼。自下大段第三明德本",
    "T42n1828_20b:0773c06": "菩薩請問三性之義。故言於諸法相善巧。先",
    "T42n1828_20b:0773c07": "為二問準前。答中先長行後重頌。長行有二。",
    "T42n1828_20b:0773c08": "初釋後結。前中先讚問許說。二正解釋。釋中",
    "T42n1828_20b:0773c09": "有六復次。初云諸法相者有三。一遍計二依",
    "T42n1828_20b:0773c10": "他三圓成。言遍計所執乃至為令隨起言說",
    "T42n1828_20b:0773c11": "者明其說意。眾生愚癡隨名執實即是遍計",
    "T42n1828_20b:0773c12": "所。依他謂染生法。圓成即是諸法真如。諸",
    "T42n1828_20b:0773c13": "菩薩眾精進為因乃能通達。於諸地中漸漸",
    "T42n1828_20b:0773c14": "證見。至佛方滿。一番釋竟。第二復次約眩翳",
    "T42n1828_20b:0773c15": "喻以明之。中景云。如眩翳過患所執亦爾者。",
    "T42n1828_20b:0773c16": "問。眩翳是因緣法。云何譬遍計所執耶。解",
    "T42n1828_20b:0773c17": "云。不取眩翳。意明由眩翳故妄見毛輪譬遍",
    "T42n1828_20b:0773c18": "計所執也。故云眩翳過患。言如眩翳人見毛",
    "T42n1828_20b:0773c19": "輪等依他亦爾者。毛輪等正是遍計所執。不",
    "T42n1828_20b:0773c20": "欲取此以譬依他。欲明因此執毛輪故熏識",
    "T42n1828_20b:0773c21": "成種生後時依他。如淨眼人見法本性。譬根",
    "T42n1828_20b:0773c22": "本智證圓成實。泰云。眩翳過患者執為定實",
    "T42n1828_20b:0773c23": "髮毛等名通患。喻遍計所執定有性法。若翳",
    "T42n1828_20b:0773c24": "眼識變為髮毛等。從因緣生無有定性。喻依",
    "T42n1828_20b:0773c25": "他性。以此將證見第二月者亦從亂眼識現",
    "T42n1828_20b:0773c26": "相似月。是因緣法。能生眼識。然思塵論據",
    "T42n1828_20b:0773c27": "執有定性第二月無體。不能生識。故非緣緣。",
    "T42n1828_20b:0773c28": "又解彼論就小乘宗破彼邪計。小乘宗許第",
    "T42n1828_20b:0773c29": "二月無體。故眼識不得緣。備云。翳眩過患喻",
    "T42n1828_20b:0774a01": "人法二執。遍計之塵髮毛輪等。等取第二月",
    "T42n1828_20b:0774a02": "等。即是依他性。是故對法論云。遍計所執色",
    "T42n1828_20b:0774a03": "者謂影像色。問。若許依他色何故亦為遍計",
    "T42n1828_20b:0774a04": "耶。答。必由遍計起故。隨所緣名為遍計。據",
    "T42n1828_20b:0774a05": "實依他。如似依鏡見面。面自有四。一本識相",
    "T42n1828_20b:0774a06": "分。二眼識變作。三同緣意識所起之面。四獨",
    "T42n1828_20b:0774a07": "頭意識所變面緣。此四面中初是本質。第二",
    "T42n1828_20b:0774a08": "第三似本質故名依他起。後之一種於鏡中",
    "T42n1828_20b:0774a09": "現離本質處。但由遍計所起故云遍計。就實",
    "T42n1828_20b:0774a10": "言之其中有二。一依他相分。二遍計所執。有",
    "T42n1828_20b:0774a11": "師釋云。眼識一見有二相分。謂本質月及第",
    "T42n1828_20b:0774a12": "二月。此釋不然。不應名現量故。又智論云。",
    "T42n1828_20b:0774a13": "五識不可誑故。今解。依本月起眼識。但是意",
    "T42n1828_20b:0774a14": "識心中作二月解。第三復次中先舉頗胝迦",
    "T42n1828_20b:0774a15": "喻次況法。前中言頗胝迦者。三藏云。此處無",
    "T42n1828_20b:0774a16": "名可翻。似水精白珠。無定色。與四色合。即似",
    "T42n1828_20b:0774a17": "四色影像惑亂有情。邪心執實。言帝青大青",
    "T42n1828_20b:0774a18": "末尼寶像者。梵云因陀羅。此云帝釋也。此即",
    "T42n1828_20b:0774a19": "帝釋青摩尼珠。西方有青珠。色似帝釋青珠。",
    "T42n1828_20b:0774a20": "故遂以名也。此是青中殘青色。梵云摩訶尼",
    "T42n1828_20b:0774a21": "羅此云青。即是紺青色。末尼者梵語。珠之通",
    "T42n1828_20b:0774a22": "名。末羅羯多者。景云。此間無名可翻。泰云。",
    "T42n1828_20b:0774a23": "是此方殺色寶。其色綠也。景云。此名車渠。況",
    "T42n1828_20b:0774a24": "法中言如彼清淨頗胝迦上所有染色相應",
    "T42n1828_20b:0774a25": "至習氣亦爾者。意明能執執所執者是舊習",
    "T42n1828_20b:0774a26": "氣。言如彼清淨頗胝迦上所有帝青大青等",
    "T42n1828_20b:0774a27": "邪執依起相上所執相執亦爾者。此合能執。",
    "T42n1828_20b:0774a28": "舉此執取所執。故此二句并合遍計所執。言",
    "T42n1828_20b:0774a29": "如彼清淨頗胝迦寶依他起相當知亦爾者。",
    "T42n1828_20b:0774b01": "頗胝迦寶本身合依他性。言如彼清淨乃至",
    "T42n1828_20b:0774b02": "圓成實相亦爾者可知。問。頗胝迦寶譬依他",
    "T42n1828_20b:0774b03": "性此義可知。頗胝寶與四色合即有四色影",
    "T42n1828_20b:0774b04": "像而起譬依他。依他及圓成實上執實即有",
    "T42n1828_20b:0774b05": "遍計所執。遍計所執之境無性顯圓成實。此",
    "T42n1828_20b:0774b06": "亦可知。論中何以不合四色影像因緣之法。",
    "T42n1828_20b:0774b07": "解云。道理頗胝迦寶譬賴耶相分本質依他。",
    "T42n1828_20b:0774b08": "四色影像因頗胝迦現。譬六識相分即是賴",
    "T42n1828_20b:0774b09": "耶相分影像。亦是依。若細分別。法喻不齊。",
    "T42n1828_20b:0774b10": "故略不說。第四復次言由執名相定相屬著",
    "T42n1828_20b:0774b11": "為緣所執相可知。由執遍計熏種能生後起",
    "T42n1828_20b:0774b12": "依他。故言所執為緣依他可了。遍計所執相",
    "T42n1828_20b:0774b13": "無為緣。圓成可知。準顯揚論自有五相。一所",
    "T42n1828_20b:0774b14": "取相。二能取相。三名相相屬著相。四執著",
    "T42n1828_20b:0774b15": "相。五不執著相。初二通三性。第三即遍計",
    "T42n1828_20b:0774b16": "執。第四是依他相。第五即圓成實。今論主解。",
    "T42n1828_20b:0774b17": "由第三相所執相可了知等。第五復次明知",
    "T42n1828_20b:0774b18": "三性勝利。了知圓成即知一切清淨者。以淨",
    "T42n1828_20b:0774b19": "分依他屬圓成故也。第六復次明斷證勝利。",
    "T42n1828_20b:0774b20": "若能於依他上了知無相故。能斷染及證於",
    "T42n1828_20b:0774b21": "淨。如是德本已下牒後三復次。結答前二問。",
    "T42n1828_20b:0774b22": "略不牒前三復次也。兩頌中末後二句難解。",
    "T42n1828_20b:0774b23": "三藏解云。懈怠者不修定之本。住法者是定。",
    "T42n1828_20b:0774b24": "動法中是散亂也。無有失壞可憐愍者由懈",
    "T42n1828_20b:0774b25": "怠故。無上住法名無。有上動法名有。由彼無",
    "T42n1828_20b:0774b26": "定有散亂故。於彼身中失於正法。名為失壞。",
    "T42n1828_20b:0774b27": "故可憐愍。泰云。住法是定。動法是亂。失壞有",
    "T42n1828_20b:0774b28": "二。一無住法故失壞。二有動法故失壞。失壞",
    "T42n1828_20b:0774b29": "之時皆由懈怠故爾也。為此故可憐愍。景云。",
    "T42n1828_20b:0774c01": "真實性不生不滅。故名住法。遍計依他有生",
    "T42n1828_20b:0774c02": "滅。故名動法。懈怠住法動法中者失無壞有。",
    "T42n1828_20b:0774c03": "故云無有失壞也。無即真實性空理。有乃依",
    "T42n1828_20b:0774c04": "他遍計所執妄有法也。此人失壞三性理。故",
    "T42n1828_20b:0774c05": "可憐愍。又解。此是長牽之言。謂懈怠住法動",
    "T42n1828_20b:0774c06": "法中無有失壞者可憐愍。大段第四勝義生",
    "T42n1828_20b:0774c07": "菩薩請問三無性義。文中有四。初問答辨三",
    "T42n1828_20b:0774c08": "無性之義。第二領解讚嘆。第三辨教優劣持",
    "T42n1828_20b:0774c09": "經功德。第四請立經名時眾得益。前中有二。",
    "T42n1828_20b:0774c10": "先菩薩發問。第二佛答。前中問意。世尊處處",
    "T42n1828_20b:0774c11": "經說蘊界處等種種諸法生滅染淨知斷證",
    "T42n1828_20b:0774c12": "修。後時復說一切諸法皆無自性無生無滅",
    "T42n1828_20b:0774c13": "本來寂靜自性涅槃。前後二說豈不相違。自",
    "T42n1828_20b:0774c14": "下將答。先讚為問是善勅聽許說。然後正答。",
    "T42n1828_20b:0774c15": "答中先長行後重頌。長行次有五段。一解諸",
    "T42n1828_20b:0774c16": "法皆無自性無生滅等。二解建立三種無性",
    "T42n1828_20b:0774c17": "因緣。三解觀機說三無性。四就祕密說一乘",
    "T42n1828_20b:0774c18": "意。五明四種有情於佛密說有了不了。初中",
    "T42n1828_20b:0774c19": "有二。初辨無自性。後辨無生滅等。前中言我",
    "T42n1828_20b:0774c20": "依三種無自性性密意說言一切諸法皆無自",
    "T42n1828_20b:0774c21": "性者總申說意。謂相無自性下列三無性名。",
    "T42n1828_20b:0774c22": "問答解釋。於中先法說後喻況。法說中。遍計",
    "T42n1828_20b:0774c23": "所執。相無性性。依他具二可解。謂生無自性。",
    "T42n1828_20b:0774c24": "勝義無自性。泰云。以依他性無真如勝義性",
    "T42n1828_20b:0774c25": "故。故名勝義無自性。備作兩解。一云於依",
    "T42n1828_20b:0774c26": "他上無圓成實義。故云勝義無性。即是互無",
    "T42n1828_20b:0774c27": "義。一云若將勝義道理釋依他。但是緣假有",
    "T42n1828_20b:0774c28": "故有。非有實自性。故云勝義無性。非謂依他",
    "T42n1828_20b:0774c29": "中無勝圓成實義故名勝義無自性。雖作後",
    "T42n1828_20b:0775a01": "解。不及前解。圓成但由勝義無自性性何以",
    "T42n1828_20b:0775a02": "故一切諸法無我性名為勝義等者。景云。不",
    "T42n1828_20b:0775a03": "以無我即為圓成實體。圓成實體乃是真如。",
    "T42n1828_20b:0775a04": "然由無我門入故。從入門說云無我名為勝",
    "T42n1828_20b:0775a05": "義。真如是諸法勝義諦體由無相性門之所",
    "T42n1828_20b:0775a06": "顯故。故說勝義名為無性。備云。欲辨真如之",
    "T42n1828_20b:0775a07": "體法無我性亦名勝義。由前所辨三種種種",
    "T42n1828_20b:0775a08": "無性之所顯故。名無自性性。喻況可知。善男",
    "T42n1828_20b:0775a09": "子已下。結答前問也。次辨無生滅等。初約遍",
    "T42n1828_20b:0775a10": "計所執解。二就圓成實解。前中。景泰等云。",
    "T42n1828_20b:0775a11": "以其遍計都無有體故無有生。若無性即無",
    "T42n1828_20b:0775a12": "滅。由無生滅即本來寂靜。寂靜之義即與涅",
    "T42n1828_20b:0775a13": "槃相似名為涅槃。非滅諦涅槃。備云。昔德等",
    "T42n1828_20b:0775a14": "解。欲辨遍計對治真實涅槃。故云本性涅槃。",
    "T42n1828_20b:0775a15": "今解。即是遍計所執涅槃非真實涅槃。下就",
    "T42n1828_20b:0775a16": "圓成辨無生滅等。前據遍計體性無故名無",
    "T42n1828_20b:0775a17": "生滅。今據圓成體常故名無生滅。依他因緣",
    "T42n1828_20b:0775a18": "幻有生滅。是故不得就辨無生滅等。此約三",
    "T42n1828_20b:0775a19": "性類作此分別。前約三性辨無性者。道理唯",
    "T42n1828_20b:0775a20": "是遍計無相即收無性義盡。如次下文說。然",
    "T42n1828_20b:0775a21": "後更約彼所迷執處為言。故言後立依他生",
    "T42n1828_20b:0775a22": "無自性。勝義無自性。圓成實是勝義無自性",
    "T42n1828_20b:0775a23": "性。二明立三無性因緣。言非由有情界中乃",
    "T42n1828_20b:0775a24": "至我立三無性等者。景云。道理三無性并是",
    "T42n1828_20b:0775a25": "遍計所執相無自性。但為辨遍計所執計度",
    "T42n1828_20b:0775a26": "處故。約依他及圓成實辨生無性勝義無性。",
    "T42n1828_20b:0775a27": "若約所計處辨生無性勝義無性。亦攝無自",
    "T42n1828_20b:0775a28": "性盡。若應言一遍計所執相無自性。亦攝無",
    "T42n1828_20b:0775a29": "性盡。若約依他圓成實性辨生無自性勝義",
    "T42n1828_20b:0775b01": "無自性。亦攝無自性盡。一二合數。即有三無",
    "T42n1828_20b:0775b02": "性。故此文云非因別觀三性我立三無性。然",
    "T42n1828_20b:0775b03": "由有情於依他性及圓成實隨言執著我立三",
    "T42n1828_20b:0775b04": "無性。泰云。若於依他起上觀無遍計所增益",
    "T42n1828_20b:0775b05": "性。即是遍計無相性。亦是依他無生性。亦於",
    "T42n1828_20b:0775b06": "圓成實性上觀亦無遍計所執性亦爾。是遍",
    "T42n1828_20b:0775b07": "計所執無相性。亦是圓成實無性性。依此文",
    "T42n1828_20b:0775b08": "觀依他性圓成實性上無遍計所執性。故三",
    "T42n1828_20b:0775b09": "無性遍計所執無自體。故說無性。依他圓成",
    "T42n1828_20b:0775b10": "無他遍計所執體。故說無性。言或由言說隨",
    "T42n1828_20b:0775b11": "覺者。即是了別名言眾生。起遍計執。或由言",
    "T42n1828_20b:0775b12": "說隨眠故者。即是嬰兒及牛羊等不了名言",
    "T42n1828_20b:0775b13": "眾生。雖不了名言起於分別。然由言說種子",
    "T42n1828_20b:0775b14": "隨眠力故。總相計度。三解觀機說於三無性。",
    "T42n1828_20b:0775b15": "於中先約四十心辨三無性。次約四善根位",
    "T42n1828_20b:0775b16": "以辨。後約地上以辨。初云諸有情乃至由此",
    "T42n1828_20b:0775b17": "因緣多修勝解亦多積集二種資糧者。景云。",
    "T42n1828_20b:0775b18": "初為未種善根乃至未集資糧者說法從緣生",
    "T42n1828_20b:0775b19": "非自然起名生無性。彼聞說已隨分解了諸",
    "T42n1828_20b:0775b20": "法無常乃至積集資糧。泰云。十信已前名種",
    "T42n1828_20b:0775b21": "善根。淨障等四是四十心。備云。第一位即十",
    "T42n1828_20b:0775b22": "信已前聞有教種解脫分善根故第二位即十",
    "T42n1828_20b:0775b23": "信能淨障故。第三位即十解能成熟故。第四",
    "T42n1828_20b:0775b24": "位即十行修勝解故。第五位即十迴向亦多",
    "T42n1828_20b:0775b25": "積集資糧故。次約四善根位辨三無性。云彼",
    "T42n1828_20b:0775b26": "雖如是乃至於依他起中能不執著所執性",
    "T42n1828_20b:0775b27": "者。雖於此位已積善根乃至積集二種資糧",
    "T42n1828_20b:0775b28": "隨分解了從緣生。然於生無自性中未能如",
    "T42n1828_20b:0775b29": "實了知相無自性及二種勝義無自性性。於",
    "T42n1828_20b:0775c01": "一切行未能正厭者是加行道。未正離欲者",
    "T42n1828_20b:0775c02": "是無間道。未正解脫者是解脫道。未遍解脫",
    "T42n1828_20b:0775c03": "此三雜染者是勝進道。如來為彼更說法要。",
    "T42n1828_20b:0775c04": "彼聞法已能正信解。言簡擇思惟者是四尋",
    "T42n1828_20b:0775c05": "思。位在煖頂也。如實通達者是四如實智位。",
    "T42n1828_20b:0775c06": "在忍第一法。下約地上以辨三無性。云由言",
    "T42n1828_20b:0775c07": "說不熏習智故者。由不執著名言故無名言",
    "T42n1828_20b:0775c08": "熏習智也。由言說不隨覺智故者。不隨名起",
    "T42n1828_20b:0775c09": "分別覺智也。由言說離隨眠智者。由斷言說",
    "T42n1828_20b:0775c10": "隨眠故。智不執著能滅依他相等。四就祕密",
    "T42n1828_20b:0775c11": "說一乘意。先說一乘意。後辨根性差別非無。",
    "T42n1828_20b:0775c12": "前中景備等云。此明三乘人同依無性之道",
    "T42n1828_20b:0775c13": "證得涅槃。二乘之人悟於人執遍計所執無",
    "T42n1828_20b:0775c14": "性。知有為法從因緣起無自然生。生無性性",
    "T42n1828_20b:0775c15": "亦知依他無彼勝義自性性也。亦可二乘即",
    "T42n1828_20b:0775c16": "由人空所顯。真如無性門顯。名達勝義無自",
    "T42n1828_20b:0775c17": "性性。菩薩即由遣於二執知相無性。乃至由",
    "T42n1828_20b:0775c18": "二空所顯真如由無性門顯勝義無自性性。",
    "T42n1828_20b:0775c19": "故云一切聲聞獨覺菩薩皆共此一妙清淨道",
    "T42n1828_20b:0775c20": "更無第二我。依此故密意說言唯有一乘。下",
    "T42n1828_20b:0775c21": "辨根姓差別。泰云。非於一切有情界中無有",
    "T42n1828_20b:0775c22": "種種下中上根三乘差別。備云。非於有情無",
    "T42n1828_20b:0775c23": "五種差別。言若一向趣寂乃至終不能令當",
    "T42n1828_20b:0775c24": "坐道場證得無上菩提者。又同昔解節經。古",
    "T42n1828_20b:0775c25": "人文旨不許定性。吉藏師亦釋此文。若聲聞",
    "T42n1828_20b:0775c26": "人將入無餘時。蒙佛說法迴向發大心。無有",
    "T42n1828_20b:0775c27": "是處。故云終不能得。與今三藏所說不同。於",
    "T42n1828_20b:0775c28": "此義中。由來多諍。引證辨義如常解釋。言若",
    "T42n1828_20b:0775c29": "迴向菩提聲聞種姓補特伽羅我亦異門說為",
    "T42n1828_20b:0776a01": "菩薩等者如舍利弗等。五明四種有情於佛",
    "T42n1828_20b:0776a02": "密教可了義經有迷有悟。於中有三。一總標",
    "T42n1828_20b:0776a03": "二別釋三釋已結。前中言如是於我乃至善",
    "T42n1828_20b:0776a04": "教法中者。泰云。牒四諦教及以般若深密等。",
    "T42n1828_20b:0776a05": "備云。牒般若等無相之教。善男子乃至自性",
    "T42n1828_20b:0776a06": "涅槃者。景云。道理一切法中依他圓成是有。",
    "T42n1828_20b:0776a07": "唯遍計所執是無佛為初向大乘諸菩薩眾破",
    "T42n1828_20b:0776a08": "其有執。密意總說一切諸法皆無自性無生",
    "T42n1828_20b:0776a09": "滅等。名不了義經。泰云。問此密教說三無性",
    "T42n1828_20b:0776a10": "不若言說者。般若教意亦說真實無性性耶。",
    "T42n1828_20b:0776a11": "解云。教顯了但云無一切而不分別。若取教",
    "T42n1828_20b:0776a12": "下意。通顯三無性性之道理。是故深密等顯",
    "T42n1828_20b:0776a13": "其密意正顯三無自性。備云。般若教意但顯",
    "T42n1828_20b:0776a14": "遍計無相。何以得知。如上論云。一切諸法皆",
    "T42n1828_20b:0776a15": "無自性無生無滅本來寂靜自性涅槃等教相",
    "T42n1828_20b:0776a16": "無自性密意說。故知但顯相無性性。於此經",
    "T42n1828_20b:0776a17": "中已下別釋有四種人。景云。前二不迷。第一",
    "T42n1828_20b:0776a18": "人者謂諸有情已種上品善根。聞如是法如",
    "T42n1828_20b:0776a19": "實解了乃至現等正覺。第二人者諸有情已",
    "T42n1828_20b:0776a20": "種上品善根乃至未能積集上品資糧其性質",
    "T42n1828_20b:0776a21": "直。雖無力思擇而不安住自見取中。乃至唯",
    "T42n1828_20b:0776a22": "是微細詳審明智所知。我何能解。自輕而住。",
    "T42n1828_20b:0776a23": "第三人者謂諸有情乃至未能積集上品資糧",
    "T42n1828_20b:0776a24": "非質直性。雖有力能思擇廢立而住見取中。",
    "T42n1828_20b:0776a25": "彼若聽聞如是法已。於我甚深密意言說無",
    "T42n1828_20b:0776a26": "力解了。雖生信解隨言執著。謂一切法決定",
    "T42n1828_20b:0776a27": "無性不生不滅。由此獲得無見無相見。撥一",
    "T42n1828_20b:0776a28": "切相是無相。撥遍計所執依他圓成實相。依",
    "T42n1828_20b:0776a29": "彼二性施設遍計所執。既撥無二性故亦撥",
    "T42n1828_20b:0776b01": "無遍計所執等者。此如三論學者著於空見",
    "T42n1828_20b:0776b02": "名惡取空。雖於我法起於法想者。亦信無性",
    "T42n1828_20b:0776b03": "之教法也。而非義中起於義想者。俱遣遍計",
    "T42n1828_20b:0776b04": "所執不空餘之二性。而於餘之二性不空義",
    "T42n1828_20b:0776b05": "中起於空想。乃至雖於教生信故福德增長。",
    "T42n1828_20b:0776b06": "然於非義起執著故退失智慧。次明其人有",
    "T42n1828_20b:0776b07": "二弟子。初其一同師見。第二弟子過其師見。",
    "T42n1828_20b:0776b08": "於其教法亦撥不信。謂聞諸法皆無自性無",
    "T42n1828_20b:0776b09": "生滅等便生恐怖。言非佛語是魔所說。作此",
    "T42n1828_20b:0776b10": "解已。於諸姓典誹謗毀罵等。第四又若諸眾",
    "T42n1828_20b:0776b11": "生未種善根乃至性非質直住自見取。彼聞",
    "T42n1828_20b:0776b12": "是法不生信解起非法想起非義想。乃至撥",
    "T42n1828_20b:0776b13": "為虛偽。備云。一辨信解人。二辨有信無解",
    "T42n1828_20b:0776b14": "人。三辨思擇力人。四辨邪執人。有釋初辨四",
    "T42n1828_20b:0776b15": "善根人。二辨四十心人。三辨撥無人。四辨誹",
    "T42n1828_20b:0776b16": "撥人。此後二人并是十信已前。景云。此中有",
    "T42n1828_20b:0776b17": "六種根性人。一五利三慧疾證究竟生淨信",
    "T42n1828_20b:0776b18": "者。二四利闕慧其性質直不安見者。三四利",
    "T42n1828_20b:0776b19": "闕慧性非質直安見者。四從他聞法得法失",
    "T42n1828_20b:0776b20": "義同見退失善根者。五從他聞法不隨其見",
    "T42n1828_20b:0776b21": "便生恐怖誹謗者。六無利闕慧輪轉生死起",
    "T42n1828_20b:0776b22": "誹謗者。雖聞此釋今還依景。下結如文。重頌",
    "T42n1828_20b:0776b23": "前義有其五頌。景云。初頌頌初復次諸法無",
    "T42n1828_20b:0776b24": "性無生滅等。第二頌頌三復次謂第二立無",
    "T42n1828_20b:0776b25": "性因緣。第三觀機說三無性。第五於佛密教",
    "T42n1828_20b:0776b26": "有迷有悟。下有三頌。頌彼第四密說一乘。誰",
    "T42n1828_20b:0776b27": "有智言無密意者。謂是智人皆信佛說諸法",
    "T42n1828_20b:0776b28": "無生滅等等是其密意。雖說諸法無性。意明",
    "T42n1828_20b:0776b29": "遍計所執諸法無性。不辨依他圓成無性。微",
    "T42n1828_20b:0776c01": "妙難思無漏界於中解脫等等無差者。無相",
    "T42n1828_20b:0776c02": "之理非凡能了。名為難思無漏界也。三乘聖",
    "T42n1828_20b:0776c03": "人同悟此理。故云於中解脫等無差別。一切",
    "T42n1828_20b:0776c04": "義成離惑苦者。由證圓成實故名一切義成。",
    "T42n1828_20b:0776c05": "斷彼依他名離惑苦。二種異說謂常樂者。此",
    "T42n1828_20b:0776c06": "圓成實即是有餘無餘二種涅槃之體。由離",
    "T42n1828_20b:0776c07": "惑故常。由離苦故樂。常樂二名名二異說。今",
    "T42n1828_20b:0776c08": "解初頌頌第一段。次有二句頌第二段。次有",
    "T42n1828_20b:0776c09": "二句頌第三段。次有兩頌半頌第四段。後有",
    "T42n1828_20b:0776c10": "二句頌第五段。上來問答辨三無性義竟。自",
    "T42n1828_20b:0776c11": "下第二領解讚嘆。先菩薩領解。後如來讚嘆。",
    "T42n1828_20b:0776c12": "前中先讚世尊然後領解。領解中先法說後",
    "T42n1828_20b:0776c13": "喻況。法中但總領解世尊所說三無性義。於",
    "T42n1828_20b:0776c14": "中歷法辨解。初舉色蘊解三無性。類四蘊及",
    "T42n1828_20b:0776c15": "諸餘法。次舉苦諦三無性。類餘三諦。乃至",
    "T42n1828_20b:0776c16": "八正道中。越就第八正定。辨解三種無性。",
    "T42n1828_20b:0776c17": "喻況中有四。初舉毘濕縛藥。一切散藥仙藥",
    "T42n1828_20b:0776c18": "方中皆應安處者。此藥平隱。調和諸藥一切",
    "T42n1828_20b:0776c19": "丸散皆安一味。如是世尊乃至皆應安處者。",
    "T42n1828_20b:0776c20": "前為初學大乘菩薩總說諸法皆無自性未辨",
    "T42n1828_20b:0776c21": "依他圓成是有。名不了義。今領解唯遍計所",
    "T42n1828_20b:0776c22": "執是無餘二性有。是真了義。將此有無了義",
    "T42n1828_20b:0776c23": "道理解釋前說不了義經。即知佛說無自性",
    "T42n1828_20b:0776c24": "義。即非一切諸法皆無。故云遍於一切不了",
    "T42n1828_20b:0776c25": "義經皆應安處。毘濕縛者此間無當此名故",
    "T42n1828_20b:0776c26": "存梵語。又解梵言毘濕縛。唐云有功能。二舉",
    "T42n1828_20b:0776c27": "書喻。如欲畫時。先必粉地遍諸彩色。由此粉",
    "T42n1828_20b:0776c28": "地復能顯發彩書事業相貌分明。以諸法中",
    "T42n1828_20b:0776c29": "空不空理了義言教。顯不了義經說於諸法",
    "T42n1828_20b:0777a01": "皆無性者唯據遍計所執。三舉熟蘇喻。可解。",
    "T42n1828_20b:0777a02": "四譬虛空者具說三性空不空義。帶有說空",
    "T42n1828_20b:0777a03": "名了義。遍於一切不了義經唯明空處分別",
    "T42n1828_20b:0777a04": "解釋。不障一切中道作業。如空遍滿一切色",
    "T42n1828_20b:0777a05": "處。不障一切所作別業。下佛讚嘆。第三辨教",
    "T42n1828_20b:0777a06": "優劣持經功德中。先定三時教體優劣。後明",
    "T42n1828_20b:0777a07": "持經福利。前中景云。初於一時在婆羅󱎭斯",
    "T42n1828_20b:0777a08": "仙人墮處等者。舊名仙人住處者非。以昔在",
    "T42n1828_20b:0777a09": "王將諸婇女在園遊。有五百仙空中欲度。見",
    "T42n1828_20b:0777a10": "已墮落。故名仙人墮處。為趣二乘偏說四諦",
    "T42n1828_20b:0777a11": "安立諦有。是諸教執諍安立處。此即隱密為",
    "T42n1828_20b:0777a12": "說依他圓成二性是有。恐增空見。而不為說",
    "T42n1828_20b:0777a13": "遍計所執性空。名不了義。第二時中。為初發",
    "T42n1828_20b:0777a14": "趣大乘諸菩薩眾破其有執。說大般若諸法",
    "T42n1828_20b:0777a15": "空。即是隱密為說遍計所執自性本無。恐增",
    "T42n1828_20b:0777a16": "有見。未為說依他圓成二性是有。名未了義。",
    "T42n1828_20b:0777a17": "於今第三時中。為久學菩薩說解深密經。具",
    "T42n1828_20b:0777a18": "辨遍計所執無。餘二性有。有無義是說二性",
    "T42n1828_20b:0777a19": "有。即是義當為發趣二乘者說。說遍計所執",
    "T42n1828_20b:0777a20": "空。即是義當為初發趣大乘者說。具說三性",
    "T42n1828_20b:0777a21": "空有義。是即當彼為久學菩薩轉正法輪了",
    "T42n1828_20b:0777a22": "義說也。故言普為發趣一切乘者說真了義。",
    "T42n1828_20b:0777a23": "泰云。初轉聲聞四諦法輪。第二時為發趣唯",
    "T42n1828_20b:0777a24": "一性空大乘者說諸法無自性性。然不約三",
    "T42n1828_20b:0777a25": "性三無性分別。故名隱密相轉。但言一切皆",
    "T42n1828_20b:0777a26": "空。不說依他圓成為有。如大品等是其教也。",
    "T42n1828_20b:0777a27": "於今第三時為發趣一切大乘者。以普明了",
    "T42n1828_20b:0777a28": "說三性三無性轉正法輪。更無有上。如華嚴",
    "T42n1828_20b:0777a29": "等是其教也。以說橫計法無因緣及圓成法",
    "T42n1828_20b:0777b01": "為有故。第二教中不明三乘成佛。故但說大",
    "T42n1828_20b:0777b02": "乘。第三教中辨不定性三乘成佛。故名一切",
    "T42n1828_20b:0777b03": "大乘。下明持經福利。鄔波尼殺曇分者是數",
    "T42n1828_20b:0777b04": "之最極處。第四請立經名。時眾得益中。先請",
    "T42n1828_20b:0777b05": "立名。請後辨時益。三藏云。辨得利有三乘",
    "T42n1828_20b:0777b06": "利。遂引釋論兩家解。一解一音演說隨類各",
    "T42n1828_20b:0777b07": "解如維摩經說。一解所見雖異所聞義同。此",
    "T42n1828_20b:0777b08": "明同聞一教說人異。故大小三乘各得其果。",
    "T42n1828_20b:0777b09": "如佛地持云。所見雖異所聞義同。此亦如是。",
    "T42n1828_20b:0777b10": "雖聞一教而聲聞解人空理。菩薩解二空。故",
    "T42n1828_20b:0777b11": "經云三百千聲聞遠塵離垢等。意在於此。其",
    "T42n1828_20b:0777b12": "遠塵等。如論當說。",
    "T42n1828_20b:0777b13": "第七十七卷",
    "T42n1828_20b:0777b14": "上來引經辨七義中前四段訖。自下第五慈",
    "T42n1828_20b:0777b15": "氏菩薩請問止觀義。於中先標宗指經。次正",
    "T42n1828_20b:0777b16": "引其文。前中法謂教法。依彼教法施設假立",
    "T42n1828_20b:0777b17": "十二部經。分別解說止觀相應之義。或復解",
    "T42n1828_20b:0777b18": "釋止觀得菩提果。即是因果相應之義。故言",
    "T42n1828_20b:0777b19": "分別解說瑜伽所攝奢摩他毘鉢舍那道。就",
    "T42n1828_20b:0777b20": "正引經文中。先問答正辨止觀之義。後請立",
    "T42n1828_20b:0777b21": "經名時得益。前中有二。一長行二重頌。長行",
    "T42n1828_20b:0777b22": "之中先問答廣辨。後述讚勸學。前中又分為",
    "T42n1828_20b:0777b23": "二十六門。初辨止觀依住門。問。以何為依。",
    "T42n1828_20b:0777b24": "住何等住。而修止觀。下答以教為依。不捨大",
    "T42n1828_20b:0777b25": "菩提願為住。第二所緣門。景云。一有分別影",
    "T42n1828_20b:0777b26": "像所緣境界者。是地前觀智依教修時。即緣",
    "T42n1828_20b:0777b27": "自變似法似義影像相分以觀心推求。名有",
    "T42n1828_20b:0777b28": "分別。有分別所變影像法義。名有分別影像",
    "T42n1828_20b:0777b29": "所緣。二是無分別所緣影像者。亦是地前止",
    "T42n1828_20b:0777c01": "心所變似法義境。止心名無分別心。無分別",
    "T42n1828_20b:0777c02": "心所現影像故。名無分別影像。三事邊際所",
    "T42n1828_20b:0777c03": "緣境事者。即是十地中止觀所緣真如。真如",
    "T42n1828_20b:0777c04": "遍滿一切事法。故名事邊際境。亦可法物事",
    "T42n1828_20b:0777c05": "有諸法。通名真如體。遍名事邊際。四所作成",
    "T42n1828_20b:0777c06": "辨所緣境者。謂在佛地。佛地所作一切成辨。",
    "T42n1828_20b:0777c07": "是故佛地止觀所緣名成辨境。泰云。第四以",
    "T42n1828_20b:0777c08": "轉依有為無為功德為境故云成辨。景云。一",
    "T42n1828_20b:0777c09": "說於一切地具四所緣。止名無分別。觀名有",
    "T42n1828_20b:0777c10": "分別。止觀雙運名事邊際。地行滿足名所作",
    "T42n1828_20b:0777c11": "成辨。言二是俱所緣境事謂事邊際所作成",
    "T42n1828_20b:0777c12": "辨者。備云。觀此文勢後二所緣俱以無分別",
    "T42n1828_20b:0777c13": "有分別影像為緣。亦可後二所緣俱不以前",
    "T42n1828_20b:0777c14": "二種影像為所緣境。西國一徒作如此解。無",
    "T42n1828_20b:0777c15": "分別智緣真如相故。亦名無分別影像。引對",
    "T42n1828_20b:0777c16": "法證。雖有此解。今以分別智證真如時無相",
    "T42n1828_20b:0777c17": "為為善。第三求善止觀門。景云。道理依此",
    "T42n1828_20b:0777c18": "四境求止亦求於觀。文家換句。故云求止能",
    "T42n1828_20b:0777c19": "善於觀。言為諸菩薩安立十二部經彼聞善",
    "T42n1828_20b:0777c20": "受等。是聞慧。即於如所思惟法獨處空閑等",
    "T42n1828_20b:0777c21": "是思慧。此聞思慧緣彼教法時修方便時。即",
    "T42n1828_20b:0777c22": "緣自心所變相分。言復即於此能思惟心內",
    "T42n1828_20b:0777c23": "心相續。見分以之為境。如是正行多安住故",
    "T42n1828_20b:0777c24": "起身輕安及心輕安是名奢摩他者。方便成",
    "T42n1828_20b:0777c25": "故得其定也。如是下結。彼由獲得身心輕安",
    "T42n1828_20b:0777c26": "為所依故至捨離心相者。由獲得彼內三摩",
    "T42n1828_20b:0777c27": "地觀察自變影像相時。捨緣聞思相續見分。",
    "T42n1828_20b:0777c28": "故言捨離心相。言即於如是三摩地影像所",
    "T42n1828_20b:0777c29": "知義中者。牒前止心所知義也。能正思擇等",
    "T42n1828_20b:0778a01": "者正釋能善毘鉢舍那。餘處以四義釋毘鉢",
    "T42n1828_20b:0778a02": "舍那。今此文中以九義釋。前四如聲聞地說。",
    "T42n1828_20b:0778a03": "後之五種見之異名。泰云。入初地故捨離心",
    "T42n1828_20b:0778a04": "相影像境界。第四止觀方便門。初問答辨求",
    "T42n1828_20b:0778a05": "止方便。緣聞思心相續見分。爾時非止是隨",
    "T42n1828_20b:0778a06": "順止相應作意。次問答辨求觀方便。聞思二",
    "T42n1828_20b:0778a07": "慧思惟諸法影像相時。但隨順觀而非觀體。",
    "T42n1828_20b:0778a08": "以所辨求觀方是修慧故。第五一異門。於中",
    "T42n1828_20b:0778a09": "分二。初明止觀一異。後明見相一異。前中景",
    "T42n1828_20b:0778a10": "師云。此問答意。據緣本質境同。故言非異。以",
    "T42n1828_20b:0778a11": "止觀恒俱同緣聞思相分見分本質為所緣",
    "T42n1828_20b:0778a12": "故。據緣隨心影像。止觀即異。以止但緣無分",
    "T42n1828_20b:0778a13": "別影像。觀緣分別影。故止觀體非無有異。泰",
    "T42n1828_20b:0778a14": "師云。以觀即為止所緣故。約彼緣心同。故非",
    "T42n1828_20b:0778a15": "有異。觀分別影像相分境。而非止境。境既",
    "T42n1828_20b:0778a16": "不同。故非無異。下明見相一異。中景師云。",
    "T42n1828_20b:0778a17": "離識量外無別影像。故言無異。心外無法故",
    "T42n1828_20b:0778a18": "不見餘。還猶自心現於影像見影像時名見",
    "T42n1828_20b:0778a19": "自心。如依淨鏡自面為緣。眼識還見自本質",
    "T42n1828_20b:0778a20": "面。意識計度別變影像。當自心現。謂在鏡",
    "T42n1828_20b:0778a21": "中。鏡喻定體。本質喻定相應心王。影像喻心",
    "T42n1828_20b:0778a22": "相分。由定潤滑澄清。令心能現心之相分。即",
    "T42n1828_20b:0778a23": "將彼定相應心王為鏡。定為本質。定所顯境",
    "T42n1828_20b:0778a24": "是其影像。如是同時。餘數展轉相望皆得為",
    "T42n1828_20b:0778a25": "境本質影像。散心云何。答曰。散心中皆有定",
    "T42n1828_20b:0778a26": "數。準前作法皆得可知。世尊若諸有情自性",
    "T42n1828_20b:0778a27": "而住下。明諸愚夫散心所取影像。亦無有異。",
    "T42n1828_20b:0778a28": "但顛倒解。執有別物。泰師云。此中無有少法",
    "T42n1828_20b:0778a29": "能觀少法者。依大乘道理諸法無作用。心觀",
    "T42n1828_20b:0778b01": "境時。不知鉗取物。故無法取少法。即此心依",
    "T42n1828_20b:0778b02": "境生時。即有如是境之影像於心上顯現。故",
    "T42n1828_20b:0778b03": "假說心能觀境。理實當言無有多法能觀多",
    "T42n1828_20b:0778b04": "法。經云少者舉少破多。如依淨鏡面以本質",
    "T42n1828_20b:0778b05": "為緣。及謂離質別有所知影像在鏡面得顯",
    "T42n1828_20b:0778b06": "現。備基師云。攝論言無有餘法能取餘法。此",
    "T42n1828_20b:0778b07": "識如此及生顯現。由此舊解能緣心外無餘",
    "T42n1828_20b:0778b08": "能取。及境外無餘所取。今此論意欲辨大乘",
    "T42n1828_20b:0778b09": "見相諸法既無作用我是能緣我是所緣但心",
    "T42n1828_20b:0778b10": "清淨故。一切諸相於心顯。故名取境。廣如佛",
    "T42n1828_20b:0778b11": "地論。又此文意無有小法能有作用。何況諸",
    "T42n1828_20b:0778b12": "心及相得有作用。是故諸法生時但是唯識",
    "T42n1828_20b:0778b13": "無作用生。由此道理不同昔解。郭師云。理實",
    "T42n1828_20b:0778b14": "像色當鏡而現。而此中云還見本質者。無有",
    "T42n1828_20b:0778b15": "實體所見像故作是解。第六單雙門。景云。一",
    "T42n1828_20b:0778b16": "向修觀者。若相續作意唯思惟心之相分是",
    "T42n1828_20b:0778b17": "也。一向修止者。若相續作意唯思惟前滅無",
    "T42n1828_20b:0778b18": "間心之見分是也。止觀和合俱轉者。若正思",
    "T42n1828_20b:0778b19": "惟心一境性者。止觀俱時通達等時影像唯",
    "T42n1828_20b:0778b20": "是其識。或通此已復思惟如性。向下次第解",
    "T42n1828_20b:0778b21": "前三境可知。泰云。心相分眾多。見分唯一。",
    "T42n1828_20b:0778b22": "毘鉢舍那此云觀察。故得思惟心相分。偏修",
    "T42n1828_20b:0778b23": "觀也。偏修止。可知。雙者若作唯識觀時。相見",
    "T42n1828_20b:0778b24": "合緣。故定慧和合俱轉。備云。定慧同行。思惟",
    "T42n1828_20b:0778b25": "心一境性。第七幾種門。略有三種。一者有相。",
    "T42n1828_20b:0778b26": "謂純思惟分別影像。二者尋求偏於彼彼未",
    "T42n1828_20b:0778b27": "善解了一切法中。為善了故作意思惟一切",
    "T42n1828_20b:0778b28": "諸法。三者伺察謂善解了諸法。為欲證得解",
    "T42n1828_20b:0778b29": "脫故作意思惟。如是三觀漸增長故有勝劣",
    "T42n1828_20b:0778c01": "辨。止中即由隨前無間三觀心故如次有三也。",
    "T42n1828_20b:0778c02": "或八或四如文。第八隨信法行門。如說依法",
    "T42n1828_20b:0778c03": "止觀復說不依法止觀。此義云何。佛答。自依",
    "T42n1828_20b:0778c04": "教法思量修於止觀。名依法行利根。若不依",
    "T42n1828_20b:0778c05": "經法。直信禪師等教授修止觀者名不依法。",
    "T42n1828_20b:0778c06": "是隨信行鈍根。此中若薩婆多云。聲聞見道",
    "T42n1828_20b:0778c07": "十五心位。利名法行。鈍名信行。菩薩一向法",
    "T42n1828_20b:0778c08": "行。獨覺亦是法行。跋摩云。聞思位名信行。四",
    "T42n1828_20b:0778c09": "現忍位名法行。見道已去名無相行。今依大",
    "T42n1828_20b:0778c10": "乘。二乘信法行。義同後家。若準對法亦通。故",
    "T42n1828_20b:0778c11": "亦不違前家之說。菩薩位中迴向以下名信",
    "T42n1828_20b:0778c12": "行。四善根名法行。初地已上名無相行。地前",
    "T42n1828_20b:0778c13": "亦有利鈍差別。登地以上。根姓一等。第九緣",
    "T42n1828_20b:0778c14": "法總別門。於中有四。初明緣總別二明總中小大無量。三明中小大無量。三明齊何名得。四明通達及得。初中景備同云。經說別法止觀復說緣總法止觀者。於十二部經別緣一一部經隨順真如等修於止觀名緣別法。若總十二部經思惟此法隨順真如等名緣總法。今解。於一一部內但緣小分名緣別法。若緣全部乃至具緣十二部名緣總法。言隨順趣向修入者。如次配聞思修慧也。若約位說。隨順是迴向已下。趣向是煖頂忍。修入是世第一法。修入初故也。次明小大無量。謂緣一部教法入真如總觀名緣小總法。若緣一分齊中十二部經名緣大總法。以十二部有眾多義。即如法華經自說一種十二部法。涅槃經中後說一種十二部界。華嚴經復說一種十二部事。故云若緣無量如來法教等隨順真如觀名緣無量總法止觀。第三明齊何名得緣總法止觀。問意齊何名得緣彼真如總法止觀。下答由五緣故當知名得者。即舉十地中五修所得五果以為五緣。由具此緣名得緣總真如法也。無著菩薩取此處文。攝論中說。何等五修。云何五果。一集總修。二無相修。三無功用修。四修熾盛修。五無喜足修。如此五修論體不異。於一念中隨義說五。謂集一切總為一聚簡要修習唯觀真如。即集總修為簡骨瑣事境總觀。說無相修",
    "T42n1828_20b:0778c15": "出離眾相。真法界中遣界差別而修習故。無",
    "T42n1828_20b:0778c16": "相修中通有功用及無功用。今顯此修是無",
    "T42n1828_20b:0778c17": "功用。無功用中勝劣不定。今欲明勝。說熾盛",
    "T42n1828_20b:0778c18": "修。惑雖熾盛於小所得便生喜足。故最後說",
    "T42n1828_20b:0778c19": "無喜足修。言五果者即是此中所辨五緣是。",
    "T42n1828_20b:0778c20": "五修果者於思惟時剎那剎那融消一切麁重",
    "T42n1828_20b:0778c21": "所依者。是總修果。由總修故念念斷除除麁",
    "T42n1828_20b:0778c22": "重所依。麁重所依即是阿賴耶識。二者離種",
    "T42n1828_20b:0778c23": "種想得樂法樂者。是無相修果。離我離法佛",
    "T42n1828_20b:0778c24": "等相想證於法界。於中喜悅名為法樂。攝論",
    "T42n1828_20b:0778c25": "中說得法園樂。三者解了十方無差別相無",
    "T42n1828_20b:0778c26": "量光者。是無功用修果。由正證得無功用修",
    "T42n1828_20b:0778c27": "出觀後智。如先照了十方世界無差別相。名",
    "T42n1828_20b:0778c28": "法光明。四者所作成滿相應淨分無分別相",
    "T42n1828_20b:0778c29": "恒現在前者。是熾盛修果。當來佛果名為成",
    "T42n1828_20b:0779a01": "滿相應淨分。此熾盛修為引彼故。無分別相",
    "T42n1828_20b:0779a02": "恒現在前。五者為令法身得成滿故攝受後",
    "T42n1828_20b:0779a03": "後轉勝妙因者。是無喜足修果。第十地名成。",
    "T42n1828_20b:0779a04": "在佛名滿。感此之因。名為勝妙。前前諸因所",
    "T42n1828_20b:0779a05": "招集故。名攝受後後轉勝妙因。第四明通達。",
    "T42n1828_20b:0779a06": "及從初極喜地名為通達從第三發光地乃名",
    "T42n1828_20b:0779a07": "為得者。此緣總法所修止觀。由證理盡故。言",
    "T42n1828_20b:0779a08": "從初地已去名為通達。約相而說三地得定",
    "T42n1828_20b:0779a09": "故。言從第三地已去乃名為得。初業菩薩至",
    "T42n1828_20b:0779a10": "不應懈怠者。地前菩薩亦學觀真如學觀唯",
    "T42n1828_20b:0779a11": "識三無性等。雖未可歎不應懈癈觀勤修。第",
    "T42n1828_20b:0779a12": "十三地門二復次釋。景初釋止觀。於如所取",
    "T42n1828_20b:0779a13": "尋伺法相行有麁細。為前二種。若即於彼一",
    "T42n1828_20b:0779a14": "切法相都無作意領受觀察名無尋無伺者。",
    "T42n1828_20b:0779a15": "此學觀真如無分別觀。名無尋伺。此三並在",
    "T42n1828_20b:0779a16": "地前。就行分三。不約欲界初禪等地辨也。第",
    "T42n1828_20b:0779a17": "二解中以四尋思為初句。四如實知為第二",
    "T42n1828_20b:0779a18": "句。無分別智為第三。亦不約地辨也。但就行",
    "T42n1828_20b:0779a19": "論三。泰云。前之復次約行分別。故通三界。後",
    "T42n1828_20b:0779a20": "之復次約地分別。還同本地分中義。第十一",
    "T42n1828_20b:0779a21": "三相門。景云。言若心掉舉至是名止相者。若",
    "T42n1828_20b:0779a22": "心掉舉或對掉境起時。緣所厭法作意思惟。",
    "T42n1828_20b:0779a23": "及緣厭心自類相續作意思惟。是名止相。言",
    "T42n1828_20b:0779a24": "若心沈沒至是名舉相者。若心沈沒或對沈",
    "T42n1828_20b:0779a25": "境恐沈沒時。緣可欣法作意思惟。或緣彼心",
    "T42n1828_20b:0779a26": "自類相續。是名舉相。言若於一向止道至是",
    "T42n1828_20b:0779a27": "名捨相者。若一向止一向觀及雙運道。二隨",
    "T42n1828_20b:0779a28": "煩惱等并是捨障。今離彼障。而有無功用作",
    "T42n1828_20b:0779a29": "意。及心任運轉中所有作意。名為捨相。泰",
    "T42n1828_20b:0779b01": "云。定名止相。緣彼前滅及無間。無不樂觀相",
    "T42n1828_20b:0779b02": "分境故得止掉舉。第十二知法義門。先問後",
    "T42n1828_20b:0779b03": "答。答中先辨知法。後辨知義知。法中景云。名",
    "T42n1828_20b:0779b04": "詮自相。故上論云自性增言。句詮諸法無常",
    "T42n1828_20b:0779b05": "等差別之義。故上論云句者差別增言。字能",
    "T42n1828_20b:0779b06": "能戀和名之與句。名所依止。謂由各別所緣",
    "T42n1828_20b:0779b07": "作意者。即起名心。謂由總合所緣作意者。起",
    "T42n1828_20b:0779b08": "句之心。後之二種發教法心。文名為法。泰",
    "T42n1828_20b:0779b09": "云。所詮染淨義。依名句故能詮義立。故云依",
    "T42n1828_20b:0779b10": "持建立。文即是俗語。今將俗字顯彼教字。故",
    "T42n1828_20b:0779b11": "即彼名句二所依字。知義中初由十種相了",
    "T42n1828_20b:0779b12": "知於義。二知五種。三知四種。四知三種。知十",
    "T42n1828_20b:0779b13": "種中。一知盡所有性。即染淨法品別邊際。二",
    "T42n1828_20b:0779b14": "知如所有性。即諸法如。下辨七種真如。基師",
    "T42n1828_20b:0779b15": "等云。中邊分別論亦明此七。舊人說云。中邊",
    "T42n1828_20b:0779b16": "論中七真如者。正真如隨其能詮說為苦說",
    "T42n1828_20b:0779b17": "苦諦等。今解此論意以苦諦等名為真如故。",
    "T42n1828_20b:0779b18": "名真如體非真如也。若依此論皆是真如。約",
    "T42n1828_20b:0779b19": "詮以辨有七種。有釋。七種與法安立理趣屬",
    "T42n1828_20b:0779b20": "當道理。即名真如。此復七種。一流轉如謂一",
    "T42n1828_20b:0779b21": "切行無先後性者。諸行流轉無始無終。故云",
    "T42n1828_20b:0779b22": "諸行無先後性。辨此道理即名真如。二相真",
    "T42n1828_20b:0779b23": "如。人法二種無我是相。相體真如名相真如。",
    "T42n1828_20b:0779b24": "故下云八者了知相真如義故。有補特伽羅",
    "T42n1828_20b:0779b25": "無我相等。由畢竟空等為治。三了別如謂一",
    "T42n1828_20b:0779b26": "切行唯是識性者。識體了別。了別識是諸法",
    "T42n1828_20b:0779b27": "體相。名了別真如。四安立如謂苦諦者實苦。",
    "T42n1828_20b:0779b28": "不可令樂即名真如。餘三諦亦爾。四諦并是",
    "T42n1828_20b:0779b29": "安立。苦最在初得安立名。後三更施別號可",
    "T42n1828_20b:0779c01": "知。下辨通局。於此七中流轉安立邪行三如。",
    "T42n1828_20b:0779c02": "眾生等有。二無我如。唯識如。諸法等有。通諸",
    "T42n1828_20b:0779c03": "法故。清淨如。三乘等有。以三乘斷惑同證擇",
    "T42n1828_20b:0779c04": "滅。擇滅真如三乘同有。由正行真如。止觀平",
    "T42n1828_20b:0779c05": "等。此即顯示四種平等。五建立義者謂器世",
    "T42n1828_20b:0779c06": "界於中可得建立一切有情界等者。因器世",
    "T42n1828_20b:0779c07": "界成受眾生名為建立。即眾生界是所建立。",
    "T42n1828_20b:0779c08": "此中意取能建立器。故文說言謂一村田若",
    "T42n1828_20b:0779c09": "百村田等。餘文可知五義中遍知事者。知",
    "T42n1828_20b:0779c10": "諸法體。遍知義者即知差別之義。緣故者四",
    "T42n1828_20b:0779c11": "緣。世故者三世。言遍知因者。當知即是能取",
    "T42n1828_20b:0779c12": "前二菩提分法等者。泰云。四念住為一。四正",
    "T42n1828_20b:0779c13": "斷及神足力覺道總作一。此二能取得菩提",
    "T42n1828_20b:0779c14": "故言二。又解。三十七品緣前二境故言二。景",
    "T42n1828_20b:0779c15": "云。前說無上菩提及二乘菩提。故云前二菩",
    "T42n1828_20b:0779c16": "提也。得遍知果者謂貪恚癡斷毘奈耶者。貪",
    "T42n1828_20b:0779c17": "等永調伏義。又貪等永斷諸沙門果者。擇滅",
    "T42n1828_20b:0779c18": "斷德。及聲聞如來若共不共世出世德者。即",
    "T42n1828_20b:0779c19": "有為道諦中道品名共。十力等名不共。於此",
    "T42n1828_20b:0779c20": "覺了者。謂即於此滅道作證法中。諸解脫智",
    "T42n1828_20b:0779c21": "既自覺了。為他開示覺了於他。名為覺了。知",
    "T42n1828_20b:0779c22": "四義中。景云。一心執受義者。謂知自心於境",
    "T42n1828_20b:0779c23": "所執取。如下文說。二領納義者。知彼三受領",
    "T42n1828_20b:0779c24": "納之義。三知了別義者。知識了別義。泰云。即",
    "T42n1828_20b:0779c25": "四念住境。如次為四義。知三義中。一文義者",
    "T42n1828_20b:0779c26": "教。二義義者所詮。即有十種。一真實相者。",
    "T42n1828_20b:0779c27": "即諸法真如。次四即四諦。六即彼真實相等",
    "T42n1828_20b:0779c28": "品差別相者。即前五義一一各有品類差別。",
    "T42n1828_20b:0779c29": "七所依能依相屬相者。義是所依名是能依",
    "T42n1828_20b:0780a01": "相屬相。八者即遍知等障礙法相者。即四諦",
    "T42n1828_20b:0780a02": "下惑。九即彼隨順法相者。即隨順彼四諦下",
    "T42n1828_20b:0780a03": "惑諸行之相。十不遍知等及遍知等德。三界",
    "T42n1828_20b:0780a04": "義者謂五種界。一器世界。即所住之處。二有",
    "T42n1828_20b:0780a05": "情界。即能住有情。法界即是所說法門。謂蘊",
    "T42n1828_20b:0780a06": "界處等。四調伏界。即滅諦涅槃。五調伏方便",
    "T42n1828_20b:0780a07": "界者。即是道諦。又調伏界是聖道。調伏方便",
    "T42n1828_20b:0780a08": "界是見道前方便。依此後釋。涅槃即入法界",
    "T42n1828_20b:0780a09": "中收。第十三三慧門。中景云。聞所成慧依文",
    "T42n1828_20b:0780a10": "比度。但如其說。未善文下意趣。未現證知。即",
    "T42n1828_20b:0780a11": "非現量。但比量。但遠隨順涅槃解脫。未現領",
    "T42n1828_20b:0780a12": "受解脫義利。思所成慧。亦依於文。不唯如說。",
    "T42n1828_20b:0780a13": "亦善意趣。未現證知。勝前聞慧。名為轉順。雖",
    "T42n1828_20b:0780a14": "勝聞慧。亦未現受解脫義利。修所成慧。亦依",
    "T42n1828_20b:0780a15": "於文亦不依文。亦如其說亦不如說。據有漏",
    "T42n1828_20b:0780a16": "修慧及後得智。緣理及事影像相起現前。故",
    "T42n1828_20b:0780a17": "云能善意趣所知事同分三摩地所行影像。",
    "T42n1828_20b:0780a18": "三慧中勝。名極順解脫。又能領受解脫義利。",
    "T42n1828_20b:0780a19": "不同毘曇。聞慧依教。思慧或依教或離教。修",
    "T42n1828_20b:0780a20": "慧一向離教。如三人學浮。一者近岸。二者",
    "T42n1828_20b:0780a21": "或近或離。三者一向離岸。俱舍破云。思若依",
    "T42n1828_20b:0780a22": "教不異聞慧。思若離教不異修慧。應云聞慧",
    "T42n1828_20b:0780a23": "依教而不能思。思依教而能簡擇。備云。今此",
    "T42n1828_20b:0780a24": "文中三慧能緣於教。然修慧緣發。據遠非近。",
    "T42n1828_20b:0780a25": "第十四智見差別門。若緣理總法妙慧名智。",
    "T42n1828_20b:0780a26": "若緣事別法妙慧名見。以隨事推求故得見",
    "T42n1828_20b:0780a27": "名。第十五遣相方執門。於中有三。初明作意",
    "T42n1828_20b:0780a28": "除相。次明真如無相。故無所遣。後釋通經",
    "T42n1828_20b:0780a29": "文。初云。修止觀菩薩由何作意者。是第一",
    "T42n1828_20b:0780b01": "問。由何作意而修止觀。言何等者。是第二問。",
    "T42n1828_20b:0780b02": "二問彼所除何等法耶。云何除遣者。第三問。",
    "T42n1828_20b:0780b03": "問能除遣作何觀行。下答。由緣真如作意。是",
    "T42n1828_20b:0780b04": "答初問。由緣真如作意而修止觀言除遣法",
    "T42n1828_20b:0780b05": "相及與義相者。第二問除遣何等。今答緣如",
    "T42n1828_20b:0780b06": "修止觀時除遣法相及與義相。即除相分。此",
    "T42n1828_20b:0780b07": "文即說正證知時不變影像似真如相。言若",
    "T42n1828_20b:0780b08": "於其名等已下者。答第三問云何觀行除遣",
    "T42n1828_20b:0780b09": "諸相。今答。先於地前。尋思如實種種推求。知",
    "T42n1828_20b:0780b10": "名等假。今入見道證真如時。境智平等無分",
    "T42n1828_20b:0780b11": "別行。不得名性不得名所依。唯識門中名依",
    "T42n1828_20b:0780b12": "於識識是所依。故曰若於其名及名自性無",
    "T42n1828_20b:0780b13": "所得時亦不彼所依之相如是除遣。言如於",
    "T42n1828_20b:0780b14": "其名至亦爾者。此即就前五相知法謂知名",
    "T42n1828_20b:0780b15": "知句知文等及十相知義。故今類況如於其",
    "T42n1828_20b:0780b16": "名於句於文於一切義當知亦爾。言乃至於",
    "T42n1828_20b:0780b17": "界至如是除遣者。於上文中初以五相知法。",
    "T42n1828_20b:0780b18": "十種知義。復知五義。復知四義。復知三義。",
    "T42n1828_20b:0780b19": "三義者。一是文義二是義義三是界義。界義",
    "T42n1828_20b:0780b20": "即是器世界等五界故。地前菩薩作此五種",
    "T42n1828_20b:0780b21": "界觀亦唯是識識為所依。故云乃至於界及",
    "T42n1828_20b:0780b22": "界自性無所得時亦不觀彼所依之相如是除",
    "T42n1828_20b:0780b23": "遣。次辨證如無相故無所遣。問意。無分別",
    "T42n1828_20b:0780b24": "智正證真如此真如相可除遣不。答意。若正",
    "T42n1828_20b:0780b25": "證時見有如相有所得者。即有所遣。而於所",
    "T42n1828_20b:0780b26": "了真如義中都無有相亦無所得。當何所遣。",
    "T42n1828_20b:0780b27": "此文即說證智無有相分。相分無故亦無見",
    "T42n1828_20b:0780b28": "分。又解。有見無相。言我說了知至非此了達",
    "T42n1828_20b:0780b29": "餘所能伏者。未證已前。取法義相。正證如時。",
    "T42n1828_20b:0780c01": "伏前所取法義之相。非此正證了達如時。更",
    "T42n1828_20b:0780c02": "有諸相為餘能伏。故言非此了達餘所能伏。",
    "T42n1828_20b:0780c03": "下釋通經文。世尊乃至此說何等能觀察心",
    "T42n1828_20b:0780c04": "者。問能觀體。依何真如而作是說者。問所觀",
    "T42n1828_20b:0780c05": "如。下答。三慧是能觀察。依了別真如作如是",
    "T42n1828_20b:0780c06": "說者。喻中既說清水淨鏡不撓泉池堪觀面",
    "T42n1828_20b:0780c07": "像時。知合中若善修心堪觀真如者知是唯",
    "T42n1828_20b:0780c08": "識了別真如。以唯識門一切境界皆是心影。",
    "T42n1828_20b:0780c09": "初觀境唯識。後觀識如。名了別如。故云依",
    "T42n1828_20b:0780c10": "了別真如作如是說。第十六依空遣相門。於",
    "T42n1828_20b:0780c11": "中有二。初明十相空觀除遣後。辨總空性相。",
    "T42n1828_20b:0780c12": "前中有三。初明十七空除遣十相。次明空所",
    "T42n1828_20b:0780c13": "得果。後明空觀除相道理。初中先問後答。問",
    "T42n1828_20b:0780c14": "中有幾種相難可除遣。是第一問。誰能除遣。",
    "T42n1828_20b:0780c15": "是第二問。善男子有十種相者。答初問。空",
    "T42n1828_20b:0780c16": "能除遣。答第二問。須知十相并是遍計所執。",
    "T42n1828_20b:0780c17": "皆觀空除遣。一者執諸行義決定是有。即觀",
    "T42n1828_20b:0780c18": "一切法空除遣。以所執法義收一切法故。觀",
    "T42n1828_20b:0780c19": "一切法空除遣。二者苦等四諦并是安立。苦",
    "T42n1828_20b:0780c20": "諦在初故標安立。此中舉如取安立苦。此有",
    "T42n1828_20b:0780c21": "二執。一執苦有生滅住異性。此觀相空除遣。",
    "T42n1828_20b:0780c22": "二執苦有相續隨轉。觀無先後空能正除遣。",
    "T42n1828_20b:0780c23": "遍計所執本無。故無先後遣。三者由了知六",
    "T42n1828_20b:0780c24": "根能取。即有顧戀執著內身。觀內空除遣。由",
    "T42n1828_20b:0780c25": "執我有故起我慢。觀無所得空能正除遣。無",
    "T42n1828_20b:0780c26": "我可得。云何起慢。四者如文可知。六者執有",
    "T42n1828_20b:0780c27": "內安樂相。由內空遣。執外塵淨。由外空遣。執",
    "T42n1828_20b:0780c28": "有男女承事資具相應。由本性空遣。亦可由",
    "T42n1828_20b:0780c29": "性空。通遣內樂外淨等執。六者了知外器世",
    "T42n1828_20b:0781a01": "界建立有情。即便執有十方無量之相。由大",
    "T42n1828_20b:0781a02": "空遣。七者執彼四空以為解脫。以有為空遣。",
    "T42n1828_20b:0781a03": "八者若執二無我相。以畢竟空除。若執唯識",
    "T42n1828_20b:0781a04": "相。無性空治。若執依他為勝義相。由無性自",
    "T42n1828_20b:0781a05": "性因性空治。若執圓成實為異勝義。此由勝",
    "T42n1828_20b:0781a06": "義空治。執者如文。十者執有前九能治空性。",
    "T42n1828_20b:0781a07": "即觀空空為治。謂觀能除空性亦空。次明空",
    "T42n1828_20b:0781a08": "所得果。問意。除遣上說十種遍計所執相時。",
    "T42n1828_20b:0781a09": "更除何等。復從何相而得解脫。答意。觀空除",
    "T42n1828_20b:0781a10": "遣遍計所執十種相時。空觀心中仍有依他",
    "T42n1828_20b:0781a11": "似空影像隨空心現。從此空觀入於證智。即",
    "T42n1828_20b:0781a12": "除似空影像相分。相分既除。即從一切雜染",
    "T42n1828_20b:0781a13": "相縛種子解脫。執解脫心亦皆遠離。故言被",
    "T42n1828_20b:0781a14": "亦除遣。下明空觀除相道理。一一空觀皆除",
    "T42n1828_20b:0781a15": "十相。而說初空治初相等者。就勝而說。此即",
    "T42n1828_20b:0781a16": "相當近對治說。非不一一觀治一切相。喻況",
    "T42n1828_20b:0781a17": "可知。自下辨總空性相。先問後答。答中先讚",
    "T42n1828_20b:0781a18": "問許說。後上答問。景云。將迷依他圓成起",
    "T42n1828_20b:0781a19": "遍計執。若悟依他及圓成實非所執法。知所",
    "T42n1828_20b:0781a20": "執空。名總空性。泰云。別而言之。有十七空。",
    "T42n1828_20b:0781a21": "總而言之。唯於依他及圓成實性相中畢竟",
    "T42n1828_20b:0781a22": "遠離遍計所執相。及此都無所得。攝大乘中",
    "T42n1828_20b:0781a23": "一切空盡。故名總空。若了此空已即有二利。",
    "T42n1828_20b:0781a24": "一無失正行。二離增上慢。十七攝幾門。可",
    "T42n1828_20b:0781a25": "知。第十八因果門。學地止觀。以淨尸羅及聞",
    "T42n1828_20b:0781a26": "思正見以為其因。此是緣因。若止觀種子。以",
    "T42n1828_20b:0781a27": "為正因。止觀果者。即以佛地善淨心慧以為",
    "T42n1828_20b:0781a28": "其果。又無學聲聞及佛所有出世善法。皆是",
    "T42n1828_20b:0781a29": "學在止觀之果。第十九作業門。謂能解脫相",
    "T42n1828_20b:0781b01": "縛及麁重縛。麁重縛者。是諸煩惱見分種子。",
    "T42n1828_20b:0781b02": "相縛即是煩惱相分種子。又現起相見。亦是",
    "T42n1828_20b:0781b03": "二縛。第二十止觀障門。先辨五繫。後辨五",
    "T42n1828_20b:0781b04": "蓋。前中顧戀身。顧戀財。是止障。於聖法不",
    "T42n1828_20b:0781b05": "得隨欲。果觀障。樂相雜住。及小欲喜足。不",
    "T42n1828_20b:0781b06": "樂多修。俱障止觀。由第一故不能造修者。",
    "T42n1828_20b:0781b07": "樂相雜住。由第二故所修加行不到究竟者。",
    "T42n1828_20b:0781b08": "小欲喜足。蓋障如文。第二十二圓滿清淨",
    "T42n1828_20b:0781b09": "門。前辨惛沈睡眠障觀。今言除遣惛沈睡眠",
    "T42n1828_20b:0781b10": "心道滿者。因止發觀。止是因觀是果。舉離",
    "T42n1828_20b:0781b11": "果障顯因圓滿。乃至所有掉舉惡作正善除",
    "T42n1828_20b:0781b12": "遣名觀道滿者。此亦舉離因障顯果道滿。第",
    "T42n1828_20b:0781b13": "二十三散動門。止觀現前。有五散動心法。",
    "T42n1828_20b:0781b14": "一作意散動。謂諸菩薩捨於大乘。隨在二乘",
    "T42n1828_20b:0781b15": "作意。二外散動。於外五欲所有尋思隨煩惱",
    "T42n1828_20b:0781b16": "中者取尋思為體。及於外境縱心流散取散",
    "T42n1828_20b:0781b17": "心王。三內心散動。謂已離欲人。由惛沈等乃",
    "T42n1828_20b:0781b18": "至於定起愛味等。名內散動。四相散動。謂於",
    "T42n1828_20b:0781b19": "內定中所現影像。作意思惟執內定外所取",
    "T42n1828_20b:0781b20": "色相。名相散動。五麁重散動。謂計定中喜樂",
    "T42n1828_20b:0781b21": "以為我所。計麁重身為我起慢。名麁重散動。",
    "T42n1828_20b:0781b22": "第二十三治障門。初地除惡趣煩惱業生雜",
    "T42n1828_20b:0781b23": "染障者。下七十八中辨二十三愚癡。一人法",
    "T42n1828_20b:0781b24": "執。二惡趣雜染者。通煩惱業生。此中但有第",
    "T42n1828_20b:0781b25": "二。地論云。凡夫我相障。但當初一。第二地治",
    "T42n1828_20b:0781b26": "微細誤執現行障。下明二地有二愚癡。一微",
    "T42n1828_20b:0781b27": "細誤執愚。二種種業趣愚癡者。此見三業三",
    "T42n1828_20b:0781b28": "行差別愚。此中但有初一。地論云。邪行於眾",
    "T42n1828_20b:0781b29": "身等障。即當第二。三地治欲貪障。下說三地",
    "T42n1828_20b:0781c01": "有二愚癡。一欲貪障定。二圓滿聞持陀羅尼",
    "T42n1828_20b:0781c02": "愚癡。此中但有初一。地論云。闇相。當欲貪。",
    "T42n1828_20b:0781c03": "聞思修等法忘障。即當第二。四地治定愛及",
    "T42n1828_20b:0781c04": "法愛障者。三地求法投火坑等。故有法",
    "T42n1828_20b:0781c05": "愛。總當下說二種。故下論云四地有二愚。一",
    "T42n1828_20b:0781c06": "等持愛。二者法愛。地論云。解法慢障。總不當",
    "T42n1828_20b:0781c07": "二。愛慢異故。又可由得勝定及解法故生慢。",
    "T42n1828_20b:0781c08": "定是行法及持教法生慢。總名解脫法慢障。",
    "T42n1828_20b:0781c09": "五地治生死涅槃一向背趣障。與下二同。此",
    "T42n1828_20b:0781c10": "中合一。下開背趣為二。地論云。身淨我慢",
    "T42n1828_20b:0781c11": "障。以心道品淨身持之生慢故。於生死背於",
    "T42n1828_20b:0781c12": "涅槃向。與此大同。六地治相多現行障。五地",
    "T42n1828_20b:0781c13": "中斷背趣二愚。今六地斷多厭背心。以觀十",
    "T42n1828_20b:0781c14": "二緣相多現行。故斷相多現行障。下云六地",
    "T42n1828_20b:0781c15": "有二愚。現前觀察諸行流轉愚癡者。五地不",
    "T42n1828_20b:0781c16": "能現觀緣起名愚。二相多現行愚癡。五地雖",
    "T42n1828_20b:0781c17": "斷背趣。而厭背相心多現行。此中當第二。地",
    "T42n1828_20b:0781c18": "論云。微煩惱習障者。總當二種。形前名微。",
    "T42n1828_20b:0781c19": "七地治細相現行障者。七地所斷仍見微細",
    "T42n1828_20b:0781c20": "生滅。名細相現行障。下論七地有二愚者。一",
    "T42n1828_20b:0781c21": "微細相現行。即當此說。二無相作功用愚癡。",
    "T42n1828_20b:0781c22": "七地於無相雖有功用。而長入真觀。六地不",
    "T42n1828_20b:0781c23": "能障於七地。故七地中斷無相作功用愚。地",
    "T42n1828_20b:0781c24": "論云。細相習障。亦當初一。八地治於無相功",
    "T42n1828_20b:0781c25": "用及於有相不得自在障。下云八地有二愚",
    "T42n1828_20b:0781c26": "癡。八地於無相無功用。於俗相中利他有功",
    "T42n1828_20b:0781c27": "自利無功。七地不同障八地。八地中斷一於",
    "T42n1828_20b:0781c28": "無相作功用。二於相自在愚。彼與此中開合",
    "T42n1828_20b:0781c29": "為異。地論云。於無相有行障。但當初一。九",
    "T42n1828_20b:0782a01": "地治於一切種善巧言詞不得自在障。下云",
    "T42n1828_20b:0782a02": "九地有二愚癡。一於無量說法無量法句文字",
    "T42n1828_20b:0782a03": "後後慧辨陀羅尼自在愚。二辨才自在愚。彼",
    "T42n1828_20b:0782a04": "與此中開合為異。地論云。不能善利益眾生",
    "T42n1828_20b:0782a05": "障。十地治不得圓滿法身證得障。下論云。十",
    "T42n1828_20b:0782a06": "地有二愚癡。一大神通愚癡。二悟入微細祕",
    "T42n1828_20b:0782a07": "密愚癡。彼與此中亦開合為異。地論云。十於",
    "T42n1828_20b:0782a08": "諸法中不得自在障。亦與此同。於如來地對",
    "T42n1828_20b:0782a09": "治微細最極微細煩惱及所知障者。此二并",
    "T42n1828_20b:0782a10": "是非想下下品斷二障之法故。欲知著是煩",
    "T42n1828_20b:0782a11": "惱障。礙是所知障。此文明證。由能永害如是",
    "T42n1828_20b:0782a12": "障故究竟證得無著無礙一切知見等者。下",
    "T42n1828_20b:0782a13": "論云如來地有二愚癡。一於一切所知境極",
    "T42n1828_20b:0782a14": "微細著愚癡。亦是非想煩惱下品。二極微細",
    "T42n1828_20b:0782a15": "礙愚癡。亦是非想所知下品。故與彼同。開合",
    "T42n1828_20b:0782a16": "為異。地論雖不說有第十一障。然於第十於",
    "T42n1828_20b:0782a17": "諸法中不得自在障。即收佛微細著及微細",
    "T42n1828_20b:0782a18": "礙。以於第十障中就最細者義說障佛。論實",
    "T42n1828_20b:0782a19": "還是金剛心斷。然於此義有其兩解。一云依",
    "T42n1828_20b:0782a20": "舊攝論於斷初地障入於初。餘地例爾。又若",
    "T42n1828_20b:0782a21": "本業經云。過第十地有等覺地住。於一萬三",
    "T42n1828_20b:0782a22": "千劫中學此。即住等覺住斷佛地障始入妙",
    "T42n1828_20b:0782a23": "覺。一云依此十一障文等說智亦斷自障。第",
    "T42n1828_20b:0782a24": "二十四修證菩提門。言若諸菩薩已得止觀",
    "T42n1828_20b:0782a25": "依七真如乃至內正思惟等者。地前加行位",
    "T42n1828_20b:0782a26": "中。隨詮觀察七種真如。善審善思安立七種",
    "T42n1828_20b:0782a27": "真如。如性中內正思惟。由思惟故。一切細相",
    "T42n1828_20b:0782a28": "皆能棄捨。謂隨諸心影像相分。既息諸心亦",
    "T42n1828_20b:0782a29": "即棄捨隨心諸相。泰云。此中七如。非圓成",
    "T42n1828_20b:0782b01": "實。又解。舊人依中邊論云。七種真如皆是真",
    "T42n1828_20b:0782b02": "如。而言苦諦真如。苦諦者從能詮得名。言心",
    "T42n1828_20b:0782b03": "所執受領納了別染淨相者。即四念住也。苦",
    "T42n1828_20b:0782b04": "有變異無變異相者。苦苦壞苦名領有變異。",
    "T42n1828_20b:0782b05": "行苦名無變異。又解變異是苦相。無變異是",
    "T42n1828_20b:0782b06": "苦。無實性也。有為異相者。色心等異故。同",
    "T42n1828_20b:0782b07": "相者苦無常等同故。或知一切是一切已有",
    "T42n1828_20b:0782b08": "一切相者。知一切法既是一切即有一切相",
    "T42n1828_20b:0782b09": "也。彼既多住如是行故。善修治心。於七真如",
    "T42n1828_20b:0782b10": "有七各別自內所證通達智生名為見道者。",
    "T42n1828_20b:0782b11": "由於七如各別自證為方便。故後入想觀。觀",
    "T42n1828_20b:0782b12": "諸如通達智生名為見道。即入初地也。由得",
    "T42n1828_20b:0782b13": "此故名入菩薩正性離生。是入位過。生如來",
    "T42n1828_20b:0782b14": "家者。此明家過。又能受用此地勝德。是餘六",
    "T42n1828_20b:0782b15": "過。彼於先無時由得止觀故已得二種所緣",
    "T42n1828_20b:0782b16": "謂有分別影像所緣及無分別影像所緣者。",
    "T42n1828_20b:0782b17": "此文自判二種影像是彼地前止觀所緣。彼",
    "T42n1828_20b:0782b18": "於今時得見道故更證得事邊際所緣者。此",
    "T42n1828_20b:0782b19": "相明見修證第三所緣。今時且說見道所緣。",
    "T42n1828_20b:0782b20": "即說真如名事邊。以彼真如遍諸諦法名諦",
    "T42n1828_20b:0782b21": "邊際。此文即說證智緣如不變影像。若變似",
    "T42n1828_20b:0782b22": "彼真如影像。即是無分別影像所收。云何判",
    "T42n1828_20b:0782b23": "二影像所緣是地前耶。又見道所緣云何但",
    "T42n1828_20b:0782b24": "名事邊際耶。復於後後一切地中進修修道",
    "T42n1828_20b:0782b25": "即於如是三種所緣作意思惟者。此明修道",
    "T42n1828_20b:0782b26": "智緣事邊際。後智緣變二種影像。故言修道",
    "T42n1828_20b:0782b27": "於三所緣作意思惟。自下喻說。以其細楔出",
    "T42n1828_20b:0782b28": "於麁楔。以勝道捨於劣道。漸漸除遣相及麁",
    "T42n1828_20b:0782b29": "重。乃至證得阿耨菩提。此名證得無上等正",
    "T42n1828_20b:0782c01": "覺。又得所作成滿所緣者。即判此境在於佛",
    "T42n1828_20b:0782c02": "地。佛地所作皆悉成滿智境故。名所作成滿",
    "T42n1828_20b:0782c03": "所緣。所緣何法。不離前三。如來證理所有止",
    "T42n1828_20b:0782c04": "觀緣諦邊際境。如來緣諦所有止觀是二影",
    "T42n1828_20b:0782c05": "像。此三為佛止觀所緣。總名所作成滿所緣。",
    "T42n1828_20b:0782c06": "第二十五引發威德門。菩薩善知六處。便能",
    "T42n1828_20b:0782c07": "引發廣大威德。一善知心生者。謂如實知十",
    "T42n1828_20b:0782c08": "六種漏無漏心生起差別。一者不可覺知者。",
    "T42n1828_20b:0782c09": "賴耶行相難知。堅住相續。名堅住。器識生",
    "T42n1828_20b:0782c10": "生者。能變能緣外器世界。謂阿陀那識者。",
    "T42n1828_20b:0782c11": "此云執持。執持根大及諸法種子。二者種種",
    "T42n1828_20b:0782c12": "行相所緣識生謂頓取一切色等境界分別意",
    "T42n1828_20b:0782c13": "識者。即是第六意識隨作一種行解。頓取諸",
    "T42n1828_20b:0782c14": "法。故言種種行相。頓取色等及頓取內外境",
    "T42n1828_20b:0782c15": "界覺受者。自識頓取內外觸境而生覺受。或",
    "T42n1828_20b:0782c16": "頓一念現入多定見多佛土見多如來分別意",
    "T42n1828_20b:0782c17": "識者。此據大地菩薩後智在定見多佛等。非",
    "T42n1828_20b:0782c18": "正證智故名分別。三四小大相所緣識生謂",
    "T42n1828_20b:0782c19": "欲色繫識者。據緣二界內身。故有小大。次三",
    "T42n1828_20b:0782c20": "心緣四無色。八者無相識生謂出世識者。謂",
    "T42n1828_20b:0782c21": "無漏識無七種相。名無相識及緣滅識者。通",
    "T42n1828_20b:0782c22": "漏無漏心。緣無相境。名無相識。又解及緣滅",
    "T42n1828_20b:0782c23": "定識也。有本作減字。應是錯書。次有五心",
    "T42n1828_20b:0782c24": "據三受俱行識。後有三心明染淨無記識。餘",
    "T42n1828_20b:0782c25": "文可解。第二十六涅槃受門。如文說無餘依",
    "T42n1828_20b:0782c26": "中二受永滅。一者所依麁重受者。內六根生",
    "T42n1828_20b:0782c27": "受名所依。體是有漏。由有煩惱麁重不調柔",
    "T42n1828_20b:0782c28": "性之所隨逐名麁重故。名所依麁重受。二者",
    "T42n1828_20b:0782c29": "彼果境界受者。謂外五麁由內五根勢力引",
    "T42n1828_20b:0783a01": "生即是內根之果。是故說名彼境界受。依彼",
    "T42n1828_20b:0783a02": "生故名彼果境界受。道理此二受體未必有",
    "T42n1828_20b:0783a03": "別。但約根境以分二受。所依麁重受中有四。",
    "T42n1828_20b:0783a04": "一有色所依。即五識受。二無色所依。即意識",
    "T42n1828_20b:0783a05": "受。即是身心二受。三者果已成滿麁重受。謂",
    "T42n1828_20b:0783a06": "現在受。四者果未成滿受。謂未來因受。即是",
    "T42n1828_20b:0783a07": "業煩惱是未來受因。名為因受。彼果境界受",
    "T42n1828_20b:0783a08": "亦有四種。一者依持受。謂器世界是依持法。",
    "T42n1828_20b:0783a09": "緣之生受名依持受。二者資具受可知。三者",
    "T42n1828_20b:0783a10": "受用受。即二受受用器世界及以資具。名受",
    "T42n1828_20b:0783a11": "用受。四顧戀受。顧戀財物之受。下約有餘無",
    "T42n1828_20b:0783a12": "餘涅槃界中滅受多小。景云。謂於有餘依",
    "T42n1828_20b:0783a13": "涅槃界中果未成滿受一切已滅者。業煩惱",
    "T42n1828_20b:0783a14": "體金剛心時已斷除訖。方得有餘。領彼對治",
    "T42n1828_20b:0783a15": "明觸生受者。領受盡無生智相應受。是明觸",
    "T42n1828_20b:0783a16": "生受。領受共有者。領受共有器世界受。即依",
    "T42n1828_20b:0783a17": "持受。略不言領資具受用受。唯除顧戀。與貪",
    "T42n1828_20b:0783a18": "相應故。或復彼果已成滿受者。由已成滿受",
    "T42n1828_20b:0783a19": "中通有有麁重無麁重。今無學身中但有無",
    "T42n1828_20b:0783a20": "麁重受。故言或也。略不言領有色所依受無",
    "T42n1828_20b:0783a21": "色所依受。以無學猶起故。第二文解。又二種",
    "T42n1828_20b:0783a22": "受一切已滅。謂所依麁重受報。彼果境界受。",
    "T42n1828_20b:0783a23": "皆已除斷。唯現領受明觸生受。此據漏盡所",
    "T42n1828_20b:0783a24": "有諸受皆名明觸所生之受。於無餘依涅槃",
    "T42n1828_20b:0783a25": "界中般涅槃時此亦未滅者。隨前二說有餘",
    "T42n1828_20b:0783a26": "依中所有諸受。今入無餘多小皆滅如前應",
    "T42n1828_20b:0783a27": "知。泰云。於有餘依中。未來報不受。未來因",
    "T42n1828_20b:0783a28": "亦捨。如聖人生無色界已不成就眼根種子。",
    "T42n1828_20b:0783a29": "又如無學將命終時不成就十八界種子。唯",
    "T42n1828_20b:0783b01": "彼人領彼能治無漏明觸。自餘六受通凡及",
    "T42n1828_20b:0783b02": "聖。故云共有。無學人亦領受餘六共有受。如",
    "T42n1828_20b:0783b03": "根惡業所受。或時唯無學人受。故云或。於此",
    "T42n1828_20b:0783b04": "文中西方二釋。第一釋。前滅定前。但滅一受。",
    "T42n1828_20b:0783b05": "餘七不滅。今據將入無餘時。於滅定中命終。",
    "T42n1828_20b:0783b06": "故在滅定時六識八受皆滅。第二釋。前據麁",
    "T42n1828_20b:0783b07": "重所隨故名共有。但滅其一。後據無學而無",
    "T42n1828_20b:0783b08": "漏。故唯有明受。八受滅。釋名為無漏。前八",
    "T42n1828_20b:0783b09": "種受一向有漏。故云一切已滅。然癈未就本。",
    "T42n1828_20b:0783b10": "故云一種。一釋入無餘滅時。滅餘八受。而言",
    "T42n1828_20b:0783b11": "有無漏受者。是入定近方便故。且不論滅。上",
    "T42n1828_20b:0783b12": "來二十六門問答廣辨訖。自下世尊述讚勸",
    "T42n1828_20b:0783b13": "學。如文可知。頌中有五。初一頌。明有違順即",
    "T42n1828_20b:0783b14": "招得失。第二頌中。教修無相自利之行。第三",
    "T42n1828_20b:0783b15": "頌中。教修無相利他之行。第四頌中。明染心",
    "T42n1828_20b:0783b16": "說法唐捐其功。第五頌中。勸捨戲論修學瑜",
    "T42n1828_20b:0783b17": "伽。下明請立經名。時眾獲益。就聲聞益中釋",
    "T42n1828_20b:0783b18": "論二解。或一音各得解。或聞此教中人無我",
    "T42n1828_20b:0783b19": "理故得解脫。",
    "T42n1828_20b:0783b20": "瑜伽論記卷第二十之下終"
}