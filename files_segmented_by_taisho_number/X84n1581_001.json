{
    "X84n1581_001:0358b04": "皇明名僧輯略凡例",
    "X84n1581_001:0358b05": "生於元。示寂於本朝者錄。示寂於元者不錄。",
    "X84n1581_001:0358b06": "楚石以下十家。各有語錄。不能悉具全書。其上",
    "X84n1581_001:0358b07": "堂示眾普說拈頌題咏諸雜著等。皆錄少分。",
    "X84n1581_001:0358b08": "附錄者。宋景濂學士集中所載諸善知識序文",
    "X84n1581_001:0358b09": "誌銘。亦以曾與本朝者錄其少分。",
    "X84n1581_001:0358b10": "又附者。以失記普濟師朝代故。",
    "X84n1581_001:0358b11": "目錄",
    "X84n1581_001:0358b12": "楚石琦禪師毒峯善禪師空谷隆禪師",
    "X84n1581_001:0358b13": "天琦瑞禪師傑峯英禪師楚山琦禪師",
    "X84n1581_001:0358b14": "性原明禪師雪庭　禪師笑巖寶禪師",
    "X84n1581_001:0358b15": "古音琴禪師",
    "X84n1581_001:0358b16": "附錄",
    "X84n1581_001:0358b17": "古鼎銘禪師雪窗光禪師南堂欲禪師",
    "X84n1581_001:0358b18": "徑山悅空禪師佛光普照禪師璧峯金禪師",
    "X84n1581_001:0358b19": "東溟日禪師孤峯德禪師",
    "X84n1581_001:0358b20": "又附",
    "X84n1581_001:0358b21": "高麗普濟禪師",
    "X84n1581_001:0358c06": "皇明名僧輯略",
    "X84n1581_001:0358c08": "明雲棲寺比丘　袾宏輯",
    "X84n1581_001:0358c09": "楚石琦禪師",
    "X84n1581_001:0358c10": "行實",
    "X84n1581_001:0358c11": "師諱梵琦。楚石其字也。寧波府象山縣人。姓朱氏。年",
    "X84n1581_001:0358c12": "九歲。授經於訥翁謨公。十六剃染。閱楞嚴經有省。隨",
    "X84n1581_001:0358c13": "元叟端公入京。聞西樓鼓聲。汗如雨下。因偈曰。捉得",
    "X84n1581_001:0358c14": "紅爐一點雪。却是黃河六月冰。見元叟。元叟許可。會",
    "X84n1581_001:0358c15": "報恩虗席以待。師勉赴。而築室西齋。為終焉之計。師",
    "X84n1581_001:0358c16": "形軀短小。而神觀精朗。舉揚正法。無愧妙喜。世壽七",
    "X84n1581_001:0358c17": "十五。僧臘六十三。有六會語錄行世。",
    "X84n1581_001:0358c18": "上堂",
    "X84n1581_001:0358c19": "除夜小參。善哉三下板。知識盡來參。既善知時節。吾",
    "X84n1581_001:0358c20": "今不再三。諸仁者。一舉更不再舉。今已再舉。一聞更",
    "X84n1581_001:0358c21": "不再聞。今已再聞。頭頭上明。物物上了。如理如事。亘",
    "X84n1581_001:0358c22": "古亘今。不是涅槃心。亦非正法眼。恁麼恁麼。三世諸",
    "X84n1581_001:0358c23": "佛祇言自知。不恁麼不恁麼。六代祖師無啟口處。設",
    "X84n1581_001:0358c24": "使言前薦得。猶為滯殻迷封。假饒句下精通。未免觸",
    "X84n1581_001:0359a01": "迷狂見。今紅爐上拾得一點雪。枯木上糝些子花。與",
    "X84n1581_001:0359a02": "你諸人赴箇時節。殘燈隨臘盡。爆竹送春來。復舉盤",
    "X84n1581_001:0359a03": "山云。向上一路。千聖不傳。慈明云。向上一路。千聖不",
    "X84n1581_001:0359a04": "然。妙喜云。向上一路。熱盌鳴聲。師云。三大老盡力道。",
    "X84n1581_001:0359a05": "只發明得向下一路。若是向上一路。驢年未夢見在。",
    "X84n1581_001:0359a06": "普說",
    "X84n1581_001:0359a07": "上堂。舉僧問乾峯。十方薄伽梵一路涅槃門。未審路",
    "X84n1581_001:0359a08": "頭在什麼處。峯以拄杖畫一畫。云在這裏。師云。白雲",
    "X84n1581_001:0359a09": "萬里。僧舉前話問雲門。門云。扇子[跳兆+孛]跳上三十三天。",
    "X84n1581_001:0359a10": "築著帝釋鼻孔。東海鯉魚打一棒。雨似盆傾。師云。白",
    "X84n1581_001:0359a11": "雲萬里。忽有人出來。問天寧與麼批判。還愜得二大",
    "X84n1581_001:0359a12": "老意麼。向他道白雲萬里。呵呵呵。囉囉哩。囉囉哩。囉",
    "X84n1581_001:0359a13": "囉哩。剎剎塵塵知幾幾。十字街頭石敢當。忽然吸竭",
    "X84n1581_001:0359a14": "滄溟水。你輩茄子瓠子那裏知得。拍禪牀便起。",
    "X84n1581_001:0359a15": "當晚小參。僧問諸佛不出世。祖師不西來。佛法徧天",
    "X84n1581_001:0359a16": "下。談玄口不開。既是佛法徧天下。為什麼談玄口不",
    "X84n1581_001:0359a17": "開。師云。南斗七。北斗八。進云。未審此理如何。師云。去",
    "X84n1581_001:0359a18": "去西天路。迢迢十萬餘。乃云。人天眾前激揚此事。也",
    "X84n1581_001:0359a19": "須是本分衲僧始得。若非本分衲僧。未免遭人怪笑。",
    "X84n1581_001:0359a20": "只如適來禪客立箇問頭。恁麼答他。却理會不得。再",
    "X84n1581_001:0359a21": "舉一徧。既是佛法徧天下。為什麼談玄口不開。簷聲",
    "X84n1581_001:0359a22": "未斷前宵雨。電影還連後夜雷。",
    "X84n1581_001:0359a23": "結夏小參。僧問如何是山裏禪。師云。胡孫上樹尾連",
    "X84n1581_001:0359a24": "顛。進云。如何是城裏禪。師云。十字街頭一片甎。進云。",
    "X84n1581_001:0359b01": "如何是村裏禪。師云。扶桑人種陝西田。進云。謝師答",
    "X84n1581_001:0359b02": "話。師云。蒼天蒼天。乃云。衣食養壽命。一日不可無。糞",
    "X84n1581_001:0359b03": "埽敵寒暑。麤糲療形枯。昨日三春。今朝九夏。何不趁",
    "X84n1581_001:0359b04": "色身強健時。撥教生死路頭明白。要去便去。要住便",
    "X84n1581_001:0359b05": "住。誰障得你。誰礙得你。豈不俊哉。豈不快哉。且道生",
    "X84n1581_001:0359b06": "死路頭作麼生撥。空手把鋤頭。步行騎水牛。人從橋",
    "X84n1581_001:0359b07": "上過。橋流水不流。若不會。與你下箇註脚。空手把鋤",
    "X84n1581_001:0359b08": "頭。驟馬上高樓。步行騎水牛。鬧處冷湫湫。人從橋上",
    "X84n1581_001:0359b09": "過。飯蘿頭受餓。橋流水不流。撥火覓浮漚。時不待人。",
    "X84n1581_001:0359b10": "參。復舉圓覺經云。居一切時。不起妄念。於諸妄心。亦",
    "X84n1581_001:0359b11": "不息滅。住妄想境。不加了知。於無了知。不辨真實。師",
    "X84n1581_001:0359b12": "云。若然。道有也得。道無也得。向上也得。向下也得。得",
    "X84n1581_001:0359b13": "也得。不得也得。數片白雲籠古寺。一條綠水遶青山。",
    "X84n1581_001:0359b14": "示眾",
    "X84n1581_001:0359b15": "師云。一朝村院主。萬劫出頭難。大難大難。若是箇漢。",
    "X84n1581_001:0359b16": "佛語祖語不教蘊在胸襟。掉向他方世界。何況世間",
    "X84n1581_001:0359b17": "淺近之學。便誦得四韋陀典。但增妄想。堪作甚麼。食",
    "X84n1581_001:0359b18": "人涎吐。未有了日。不如無事好。見我道無事。便作無",
    "X84n1581_001:0359b19": "事會又爭得。若要真箇無事。須下死工夫。大死一回。",
    "X84n1581_001:0359b20": "死中得活。便能超毗盧。越釋迦。百帀千重。七通八達。",
    "X84n1581_001:0359b21": "祖師巴鼻。向上宗乘。盡與埽除。不勞拈出。雲門云。我",
    "X84n1581_001:0359b22": "今日共你說葛藤。屎灰屎火。泥豬疥狗。不識好惡。屎",
    "X84n1581_001:0359b23": "坑裏作活計。汝若跳出屎坑。却來山僧手裏喫棒。",
    "X84n1581_001:0359b24": "示眾。看這般時節。有志學道兄弟那裏放包。從上來",
    "X84n1581_001:0359c01": "建立門庭為什麼事。可但為你幾鄉親法眷。圖口腹。",
    "X84n1581_001:0359c02": "恣無明。成羣作隊。造地獄業。佛法禪道推向一邊。爭",
    "X84n1581_001:0359c03": "知業報卒嚲避不得。刀山劍樹。鑊湯爐炭。無人替代",
    "X84n1581_001:0359c04": "渠。如今大方叢林。兵變以來。南北東西。萬中無一。因",
    "X84n1581_001:0359c05": "什麼如此。蓋是惡貫滿。業果熟。自作自受。更教誰承",
    "X84n1581_001:0359c06": "當。祖師勸你出家。終不但為衣食名利拋鄉別井也。",
    "X84n1581_001:0359c07": "只為生死事大。無常迅速。尋師訪友。切切究明。噴地",
    "X84n1581_001:0359c08": "一發。成佛作祖去。報父母深恩去。度脫天下人去。既",
    "X84n1581_001:0359c09": "不如此。因何出家。冷地思量。古風大好。饑則乞食。寒",
    "X84n1581_001:0359c10": "則補衣。日中一餐。樹下一宿。旅泊三界。示一往還。永",
    "X84n1581_001:0359c11": "斷無明。方成佛道。豈不見無業國師示眾云。古人得",
    "X84n1581_001:0359c12": "意之後。茅茨石室。折脚鐺裏煑飯喫過三二十年。名",
    "X84n1581_001:0359c13": "利不干懷。財寶不為念。大忘人世。隱跡巖叢。君王命",
    "X84n1581_001:0359c14": "而不來。諸侯請而不赴。豈同吾輩貪名愛利。汩沒世",
    "X84n1581_001:0359c15": "塗。如短販人。有少希求。而忘大果。與麼指示。可煞分",
    "X84n1581_001:0359c16": "明。作福不如避罪。多虗不如少實。在此衣線下一道",
    "X84n1581_001:0359c17": "圓光。阿誰無分。莫教失却人身。只要你直下搆取。便",
    "X84n1581_001:0359c18": "與佛祖齊肩。若道山僧妄語。甘入拔舌地獄。",
    "X84n1581_001:0359c19": "示眾。教中有六念。念佛。念法。念僧。念戒。念天。念施。衲",
    "X84n1581_001:0359c20": "僧門下念箇什麼。若道念佛。念著佛字。漱口三日。不",
    "X84n1581_001:0359c21": "可是念佛也。若道念法。法尚應捨。何況非法。不可是",
    "X84n1581_001:0359c22": "念法也。清淨行者。不入涅槃。破戒比丘。不入地獄。不",
    "X84n1581_001:0359c23": "可是念僧也。持犯但束身。非身無所束。不可是念戒",
    "X84n1581_001:0359c24": "也。三界無安。猶如火宅。不可是念天也。施者受者。併",
    "X84n1581_001:0360a01": "所施物。三輪空寂。俱不可得。不可是念施也。莫是無",
    "X84n1581_001:0360a02": "念麼。纔無念便是有念。避溺投火。轉見病深。直饒獨",
    "X84n1581_001:0360a03": "脫無依。要作山僧奴子未可在。欲得會麼。千年無影",
    "X84n1581_001:0360a04": "樹。今時沒底靴。",
    "X84n1581_001:0360a05": "舉雲門一日拈拄杖云。凡夫實謂之有。二乘析謂之",
    "X84n1581_001:0360a06": "無。緣覺謂之幻有。菩薩當體即空。衲僧見拄杖但喚",
    "X84n1581_001:0360a07": "作拄杖。行但行。坐但坐。總不得動著。妙喜云。我不似",
    "X84n1581_001:0360a08": "雲門老人。將虗空剜窟籠。驀拈拄杖云。拄杖子不屬",
    "X84n1581_001:0360a09": "有。不屬無。不屬幻有。不屬即空。卓一下云。凡夫二乘",
    "X84n1581_001:0360a10": "緣覺菩薩盡向這裏各隨根性悉受用。惟於衲僧分",
    "X84n1581_001:0360a11": "上為害為冤。要行不得行。要坐不得坐。進一步則被",
    "X84n1581_001:0360a12": "拄杖子迷却路頭。退一步則被拄杖子穿却鼻孔。只",
    "X84n1581_001:0360a13": "今莫有不甘底麼。試出來與拄杖子相見。如無。來年",
    "X84n1581_001:0360a14": "更有新條在。惱亂春風卒未休。凡夫不合起有見。二",
    "X84n1581_001:0360a15": "乘不合起無見。緣覺不合起幻有見。菩薩不合起當",
    "X84n1581_001:0360a16": "體即空見。不可放過。雲門老漢貪觀白浪。失却手橈",
    "X84n1581_001:0360a17": "累天下衲僧總落拄杖圈[袖由+貴]。放過不可。好與一坑埋",
    "X84n1581_001:0360a18": "却。",
    "X84n1581_001:0360a19": "舉昔有一婆子施財。請趙州和尚轉大藏經。趙州下",
    "X84n1581_001:0360a20": "禪牀遶一帀云。轉藏已畢。人回似婆子。婆子云。比來",
    "X84n1581_001:0360a21": "請轉一藏。如何和尚只轉半藏。妙喜云。眾中商量道。",
    "X84n1581_001:0360a22": "如何是那半藏。或云再遶一帀。或彈指一下。或咳嗽",
    "X84n1581_001:0360a23": "一聲。或喝一喝。或拍一拍。恁麼見解。只是不識羞。若",
    "X84n1581_001:0360a24": "是那半藏。莫道趙州更遶一帀。直饒百千萬億帀。於",
    "X84n1581_001:0360b01": "婆子分上只得半藏。設使更遶須彌山百千萬億帀。",
    "X84n1581_001:0360b02": "於婆子分上亦只得半藏。假饒天下老和尚亦如是",
    "X84n1581_001:0360b03": "遶百千萬億帀。於婆子分上也只得半藏。設使山河",
    "X84n1581_001:0360b04": "大地。森羅萬象。若草若木。各具廣長舌相。異口同音。",
    "X84n1581_001:0360b05": "從今日轉到盡未來際。於婆子分上亦只得半藏。諸",
    "X84n1581_001:0360b06": "人要識婆子麼。良久云。鴛鴦繡出從君看。不把金鍼",
    "X84n1581_001:0360b07": "度與人。師云。這婆子謂趙州只轉半藏。弄假像真。當",
    "X84n1581_001:0360b08": "時只消道何不向未遶禪牀時會取。",
    "X84n1581_001:0360b09": "舉德山小參示眾云。老僧今夜不答話。問話者三十",
    "X84n1581_001:0360b10": "棒。時有僧出禮拜。德山便打。僧云。某甲話也未問。為",
    "X84n1581_001:0360b11": "什麼打某甲。山云。你是甚處人。僧云。新羅人。山云。未",
    "X84n1581_001:0360b12": "跨船舷。好與三十棒。法眼云。大小德山話作兩橛。圓",
    "X84n1581_001:0360b13": "明云。大小德山龍頭蛇尾。雪竇云。德山握閫外之威",
    "X84n1581_001:0360b14": "權。有當斷不斷不招其亂底劍。要識新羅僧。只是撞",
    "X84n1581_001:0360b15": "著露柱底瞎漢。",
    "X84n1581_001:0360b16": "塗毒鼓未擊。早是鴨聞雷。漫天網未收。躍鱗衝浪",
    "X84n1581_001:0360b17": "來。德山老。德山老。正令當行非草草。法眼重加矢",
    "X84n1581_001:0360b18": "上尖。圓明更向聲前掃。千古流芳雪竇師。長劍在",
    "X84n1581_001:0360b19": "手親提持。",
    "X84n1581_001:0360b20": "舉德山挾複子到溈山。上法堂。從東過西。從西過東。",
    "X84n1581_001:0360b21": "溈山默坐不顧。德山云。無無。便下去。複云。也不得草",
    "X84n1581_001:0360b22": "草。遂具威儀見溈山。提起坐具云。和尚。溈山擬取拂",
    "X84n1581_001:0360b23": "子。德山便喝。當時背法堂著草鞋便去。溈山至晚問",
    "X84n1581_001:0360b24": "首座。適來新到在什麼處。首座云。當時背法堂著草",
    "X84n1581_001:0360c01": "鞋便去。溈山云。還識此子麼。已後向孤峯項上蟠結",
    "X84n1581_001:0360c02": "草庵呵佛罵祖去在。",
    "X84n1581_001:0360c03": "作家相見。無背無面。眼似流星。機如閃電。提起坐",
    "X84n1581_001:0360c04": "具。略露鋒鋩。擬取拂子。聊乘快便。已後孤峯結草",
    "X84n1581_001:0360c05": "庵。牛頭向北馬頭南。",
    "X84n1581_001:0360c06": "開示",
    "X84n1581_001:0360c07": "既稱長老。出世為人。喻如金錍刮眼膜。非是小事。若",
    "X84n1581_001:0360c08": "傷鋒犯手。未免破睛。危乎險哉。間不容髮。豈可恣矇",
    "X84n1581_001:0360c09": "袋。掉三寸舌。脫空瞞人。你看他挾山初住京口寺。已",
    "X84n1581_001:0360c10": "有發明。到垂手處。不無滲漏。後往華亭見船子。及船",
    "X84n1581_001:0360c11": "子向他道。離鉤三寸。子何不道。道不得。劈口一橈。竿",
    "X84n1581_001:0360c12": "頭絲線從君弄。不犯清波意自殊。始大徹。所以道參",
    "X84n1581_001:0360c13": "禪須是悟始得。悟了須是見人始得。若不見人。只成",
    "X84n1581_001:0360c14": "杜撰禪和。說拍盲禪。到處教壞人家兒女去也。第一",
    "X84n1581_001:0360c15": "本領要端正。履踐須明白。院子大小正當置之度外。",
    "X84n1581_001:0360c16": "臨濟下風穴首山何嘗聚三百五百眾來。至今道行",
    "X84n1581_001:0360c17": "天下。所謂山不在高。有仙則名也。",
    "X84n1581_001:0360c18": "又云兄弟開口便道我是禪和。及問他如何是禪。便",
    "X84n1581_001:0360c19": "東覷西覷。口如扁担相似。苦哉屈哉。喫著佛祖飯。不",
    "X84n1581_001:0360c20": "去理會本分事。爭持文言俗句。高聲大語。略無忌憚。",
    "X84n1581_001:0360c21": "全不識羞。有般底不去蒲團上究明父母未生前本",
    "X84n1581_001:0360c22": "來面目。冷地裏學客舂。指望求福。懺除業障。與道太",
    "X84n1581_001:0360c23": "遠在○凝心斂念。攝事歸空。念想纔生。即便遏捺。如",
    "X84n1581_001:0360c24": "此見解。即是落空亡的外道。魂不返的死人。又有妄",
    "X84n1581_001:0361a01": "認能瞋能喜能見能聞。認得明白了。便是一生參學",
    "X84n1581_001:0361a02": "事畢。我且問你。無常到時。燒作一堆灰。這能瞋能喜",
    "X84n1581_001:0361a03": "能見能聞的什麼處去也。恁麼參的。是藥汞銀禪。此",
    "X84n1581_001:0361a04": "銀非真。一煅便流。因問你尋常參箇什麼。答道有教",
    "X84n1581_001:0361a05": "參萬法歸一。一歸何處。又教我只如此會。今日方知",
    "X84n1581_001:0361a06": "不是。就和尚請箇話頭。我道古人公案有什麼不是。",
    "X84n1581_001:0361a07": "汝眼本正。因師故邪。累請不已。",
    "X84n1581_001:0361a08": "淨土詩(略舉十首)",
    "X84n1581_001:0361a09": "有箇彌陀在自心。纔生一念隔千岑。於中豈待回光",
    "X84n1581_001:0361a10": "照直下翻為向外尋。綠水青山皆妙體。黃鶯紫燕總",
    "X84n1581_001:0361a11": "玄音。凡夫只為貪瞋重。不覺身棲寶樹林。",
    "X84n1581_001:0361a12": "遙指家鄉落日邊。一條歸路直如弦。空中韻奏般般",
    "X84n1581_001:0361a13": "樂。水上花開朵朵蓮。雜樹枝莖成百寶。羣居服食勝",
    "X84n1581_001:0361a14": "諸天。吾師有願當垂接。不枉翹勤五十年。",
    "X84n1581_001:0361a15": "一朵蓮含一聖胎。一生功就一花開。稱身瓔珞隨心",
    "X84n1581_001:0361a16": "現。盈器酥酡逐念來。金殿有光吞日月。玉樓無地著",
    "X84n1581_001:0361a17": "塵埃。法王為我談真諦。直得虗空笑滿顋。",
    "X84n1581_001:0361a18": "將參法會禮金仙。漸逐香風出寶蓮。紅肉髻光流不",
    "X84n1581_001:0361a19": "盡。紫金身相照無邊。重重樹網垂平地。一一華臺接",
    "X84n1581_001:0361a20": "遠天。諸佛界中希有事。了如明鏡現吾前。",
    "X84n1581_001:0361a21": "一寸光陰一寸金。勸君念佛早回心。直饒鳳閣龍棲",
    "X84n1581_001:0361a22": "貴。難免雞皮鶴髮侵。鼎內香煙初未散。空中法駕已",
    "X84n1581_001:0361a23": "遙臨。塵塵剎剎雖清淨。獨有彌陀願力深。",
    "X84n1581_001:0361a24": "金作層樓玉作臺。瑠璃田地絕纖埃。惟心淨土無高",
    "X84n1581_001:0361b01": "下。自性彌陀不去來。紅日初非天外沒。白蓮只在意",
    "X84n1581_001:0361b02": "根栽。眾生障重須存想。想極情亡眼豁開。",
    "X84n1581_001:0361b03": "莫將胎獄比華池。早向池中占一枝。却坐寶華成佛",
    "X84n1581_001:0361b04": "子。何煩慈母浴嬰兒。口餐法喜真餚饌。心得明門妙",
    "X84n1581_001:0361b05": "總特。般若臺前定回日。令人長憶雁門師。",
    "X84n1581_001:0361b06": "多言極樂向西尋。究竟不離清淨心。空影入池皆碧",
    "X84n1581_001:0361b07": "玉。日光穿樹盡黃金。事如夢幻雖非實。理到圓常却",
    "X84n1581_001:0361b08": "甚深。八萬四千真相好。請君危坐扣靈襟。",
    "X84n1581_001:0361b09": "須摩提國讚何窮。不與他方佛境同。百味酸甜長滿",
    "X84n1581_001:0361b10": "鉢。一身輕健任游空。初心便獲無生忍。具縛能教宿",
    "X84n1581_001:0361b11": "命通。今古往生留傳記。盡塵沙界扇慈風。",
    "X84n1581_001:0361b12": "念極心開見佛時。自然身到碧蓮池。火輪罪淨千千",
    "X84n1581_001:0361b13": "劫。琪樹光分萬萬枝。善友深談終不厭。靈禽妙語實",
    "X84n1581_001:0361b14": "難思。功成果滿須臾事。尚謂奔流閃電遲。",
    "X84n1581_001:0361b15": "袾宏曰。本朝第一流宗師。無尚於楚石矣。築石室。",
    "X84n1581_001:0361b16": "扁曰西齋。有西齋淨土詩一卷行世。今止錄十首",
    "X84n1581_001:0361b17": "以見大意。彼自號禪人而淺視淨土者。可以深長",
    "X84n1581_001:0361b18": "思矣。",
    "X84n1581_001:0361b19": "毒峯善禪師",
    "X84n1581_001:0361b20": "上堂",
    "X84n1581_001:0361b21": "諸大德。既來這裏相從貧道參禪。究明生死。須依貧",
    "X84n1581_001:0361b22": "道家風行持。他後決不相賺。各各俱要屏息身心諸",
    "X84n1581_001:0361b23": "緣。一心向道。追復百丈以前釋迦老子所行頭陀之",
    "X84n1581_001:0361b24": "行。是謂家風。此之苦行頭陀。經中具載。請自檢看。然",
    "X84n1581_001:0361c01": "雖今人難比古人。且請於中行得一半。庶亦得瞻頭",
    "X84n1581_001:0361c02": "陀苦行之少分矣。不可似今時學者。全不問著。甘作",
    "X84n1581_001:0361c03": "無慚愧人。佛法驢年會得。只如世尊當時。饑則領眾",
    "X84n1581_001:0361c04": "持鉢入城乞食。歸則各處岩穴之間。後來趙州諗和",
    "X84n1581_001:0361c05": "尚三十年不開口。告人不雜用心。匾担山和尚唯餐",
    "X84n1581_001:0361c06": "象栗過日。丹霞然和尚一生只箇布裘。更看芙蓉楷",
    "X84n1581_001:0361c07": "和尚。不發疏簿。不請化主。一生唯事淡泊。此諸尊宿。",
    "X84n1581_001:0361c08": "俱是行頭陀苦行家風。所以一箇箇魁壘秀出於當",
    "X84n1581_001:0361c09": "時。而千古之下為世所尊上。諸大德。若依此苦行。而",
    "X84n1581_001:0361c10": "行持久之。不移不易。則僧問如何是佛。雲門道乾屎",
    "X84n1581_001:0361c11": "橛。管取呵呵大笑。嘗有僧問。如何是和尚家風。答曰。",
    "X84n1581_001:0361c12": "前江潮急魚行澀。後嶺松高鳥泊難。下座。",
    "X84n1581_001:0361c13": "上堂。僧問昔高峯和尚示眾云。海底泥牛銜月走。巖",
    "X84n1581_001:0361c14": "前石虎抱兒眠。鐵蛇鑽入金剛眼。崑崙騎象鷺絲牽。",
    "X84n1581_001:0361c15": "此四句內。有一句能殺能活。能縱能奪。若人點檢得",
    "X84n1581_001:0361c16": "出。許你一生參學事畢。不知是那一句。師云。待你悟",
    "X84n1581_001:0361c17": "即向你道。會麼。僧云不會。師云。不見道你有主杖子。",
    "X84n1581_001:0361c18": "我與你主杖子。你無主杖子。我奪却你主杖子。下座。",
    "X84n1581_001:0361c19": "開示五羊深禪人",
    "X84n1581_001:0361c20": "若了自心本來是佛者。一切惟假名。況復諸三有。儻",
    "X84n1581_001:0361c21": "爾於斯直下不能領略。別無方便。但將吾所付之念",
    "X84n1581_001:0361c22": "佛公案。用心提撕。單單參究。以期徹悟。精進不懈。勇",
    "X84n1581_001:0361c23": "猛無怯。務要討箇明白而後已。欲上參時。先須拌捨",
    "X84n1581_001:0361c24": "世間恩愛利名等事。使身心灑落。虗融淡泊。切切以",
    "X84n1581_001:0362a01": "了生死大事為己重任。抖擻精神。看這念佛底是誰。",
    "X84n1581_001:0362a02": "要在這誰字上著到。深下疑情。疑這念佛底是誰。故",
    "X84n1581_001:0362a03": "謂大疑大悟。小疑小悟。不疑不悟。良哉言也。你若纔",
    "X84n1581_001:0362a04": "有切切之心。疑情重也。話頭自然現前。緜緜密密。淨",
    "X84n1581_001:0362a05": "念相繼。凝定身心。回光返照。執而持之。勿令間斷。一",
    "X84n1581_001:0362a06": "念不生。前後際斷。目前空牢牢地。胸中虗碧碧地。澄",
    "X84n1581_001:0362a07": "澄湛湛。卓卓巍巍。到此喚作生滅滅已。寂滅為樂。正",
    "X84n1581_001:0362a08": "好再見真善知識。掃除悟跡。別立生涯。不受天下老",
    "X84n1581_001:0362a09": "和尚舌頭顢。然後水邊林下。保養聖胎。待時龍天推",
    "X84n1581_001:0362a10": "出。方可為人也。",
    "X84n1581_001:0362a11": "囑大川關主",
    "X84n1581_001:0362a12": "欲作吾家真種草。要須直下坐斷聖凡情量。不守靈",
    "X84n1581_001:0362a13": "鑑虗明。廓亡自他。當體不顧。亦不作無己知解。自然",
    "X84n1581_001:0362a14": "本體露現。如大日輪昇於虗空。無處不照。正恁麼時。",
    "X84n1581_001:0362a15": "若有箇承當底人。則不能於那事相應。此是佛祖自",
    "X84n1581_001:0362a16": "證三昧。比比不相知。各各不相到。喚作大事因緣。空",
    "X84n1581_001:0362a17": "生身子睥睨不著。三賢十聖。只為聖心未忘。見性如",
    "X84n1581_001:0362a18": "隔羅縠。饒你才並馬鳴。解齊龍樹。亦只得一生兩生",
    "X84n1581_001:0362a19": "不失人身。此是根思夙淨。聞之即解。去道逾遠。況小",
    "X84n1581_001:0362a20": "智薄德浮淺之學者乎。又如慧可大師。無書不解。無",
    "X84n1581_001:0362a21": "經不通。到初祖面前一詞不措。方覓安心。從斯一切",
    "X84n1581_001:0362a22": "放下。心如牆壁。至於立雪斷臂猶不肯可。及乎瞥地",
    "X84n1581_001:0362a23": "一下。則禮三拜依位而立。始曰汝得吾髓。此豈造次。",
    "X84n1581_001:0362a24": "近世學者心麤。認指為月。天地懸殊。自既錯解。將此",
    "X84n1581_001:0362b01": "印證後昆。一盲引眾盲。為害非細。或者謂我已坐禪。",
    "X84n1581_001:0362b02": "得箇安樂處。身心輕安。更無異念。直是靈靈不昧。了",
    "X84n1581_001:0362b03": "了常知。於生死岸頭已得不疑。只未會古今差別公",
    "X84n1581_001:0362b04": "案。是何言歟。蓋因邪師法眼未明。妄據師位。以方便",
    "X84n1581_001:0362b05": "為真實。是非不辨。認箇湛不搖處作空劫那邊事。豈",
    "X84n1581_001:0362b06": "非認奴作郎。殊不知湛入合湛。是識邊際。永嘉云。損",
    "X84n1581_001:0362b07": "法財。滅功德。莫不由斯心意識。古德云。諸佛說心。為",
    "X84n1581_001:0362b08": "破心相。令知心相元是虗妄。今人認心是道。深違佛",
    "X84n1581_001:0362b09": "意。又增戲論。殊乖大體。或者云。一切皆空。有甚正悟",
    "X84n1581_001:0362b10": "處。此是斷見外道。或者云。一切無著。自然無礙。此是",
    "X84n1581_001:0362b11": "掩耳偷鈴。自屎不覺臭。或者云。齋戒明白。清淨無染。",
    "X84n1581_001:0362b12": "自然不墮惡趣。此是住相布施。三途業因。或者云。大",
    "X84n1581_001:0362b13": "悟不拘於小節。任意浮沈。隨處騰騰。便是快活道人。",
    "X84n1581_001:0362b14": "此是常見外道。闡提癡漢。或者云。但一切人如死人",
    "X84n1581_001:0362b15": "去。更有甚事。此是白日寐語。誇談馬角。豈不見道那",
    "X84n1581_001:0362b16": "伽常在定。無有不定時。或者云。某人雖不會道。奈何",
    "X84n1581_001:0362b17": "死得好。有堅固子。此是夢中說夢。僧問古德云。大死",
    "X84n1581_001:0362b18": "底人却活時如何。答云。不許夜行。投明須到。且無你",
    "X84n1581_001:0362b19": "用心處。你若古今見盡。迷悟情消。則常轉法輪。一切",
    "X84n1581_001:0362b20": "時出生。一切時滅度。貧道痛以慧命危甚。若一絲九",
    "X84n1581_001:0362b21": "鼎之懸。觀今玄紹之徒。槩似兒戲之所為耳。但要誑",
    "X84n1581_001:0362b22": "得入手則已。豈知吾祖有行解相應。名之曰祖之誡",
    "X84n1581_001:0362b23": "乎。亦是為師者不審學者之才器堪否。而苟圖收拾",
    "X84n1581_001:0362b24": "門人之私。致招法門之辱累也。如子順大川禪人。自",
    "X84n1581_001:0362c01": "捨緣入道。於真定金臺二處掩關。下得定力之功。而",
    "X84n1581_001:0362c02": "本地光明未發。故南詢師匠決擇。懷香禮余。呈似工",
    "X84n1581_001:0362c03": "夫次第。余知做到湛不搖處。猶未出他識陰區宇。此",
    "X84n1581_001:0362c04": "是靜想不脫。所以己見不明。殊知勞慮永斷。得法界",
    "X84n1581_001:0362c05": "靜。即彼靜解為自障礙。要知得在神靜。失在物虗。錯",
    "X84n1581_001:0362c06": "認定盤星。且喜沒交涉。此是大解脫門自在三昧。須",
    "X84n1581_001:0362c07": "是塵勞不染。靜妙不收。步步活鱍鱍地。宛轉無窮。鬧",
    "X84n1581_001:0362c08": "浩浩處識得。方始八面玲瓏。七穿八穴。子更下那一",
    "X84n1581_001:0362c09": "步工夫。一日如桶底脫。則知如上葛藤盡是為蛇畫",
    "X84n1581_001:0362c10": "足。雖然。要作大法器。建立門庭。直須久依吾住。再向",
    "X84n1581_001:0362c11": "那邊更那邊打數百箇懸空觔斗歸來。始得智過於",
    "X84n1581_001:0362c12": "師。方堪傳受。豈不見道雪後始知松柏操。事難方見",
    "X84n1581_001:0362c13": "丈夫心。",
    "X84n1581_001:0362c14": "行實撮略",
    "X84n1581_001:0362c15": "季善。祖貫鳳陽人。隨任生於廣東之雷陽。父吳姓。母",
    "X84n1581_001:0362c16": "鍾氏。十七歲出家。初遇源明和尚請益。蒙受無字公",
    "X84n1581_001:0362c17": "案。囑云須發大願以自護持。我便發願。若生死不了。",
    "X84n1581_001:0362c18": "大事未明。遺棄修行。貪著名利。死墮阿鼻地獄。受苦",
    "X84n1581_001:0362c19": "無量。(云云)蒙念長老送入關。關中不設臥牀。安一凳。",
    "X84n1581_001:0362c20": "誓不倒身。以悟為則。睡魔沈重。垂頭眠著。不覺半夜。",
    "X84n1581_001:0362c21": "因去坐凳。立誓不坐。晝夜行立。忽靠屋柱睡著。又立",
    "X84n1581_001:0362c22": "願不近牆壁。遼空經行。(云云)一朝聞鐘聲。忽說偈云。",
    "X84n1581_001:0362c23": "沈沈寂寂絕施為。觸著無端吼似雷。動地一聲消息",
    "X84n1581_001:0362c24": "盡。髑髏粉碎夢初回。(云云)汝等果能依我修行。須要",
    "X84n1581_001:0363a01": "具我如是誠信決烈。如是守戒行持。如是勇猛精進。",
    "X84n1581_001:0363a02": "如是打七煉磨。如是剋期取證。如是禪定解脫。如是",
    "X84n1581_001:0363a03": "次第覺觸。如是信解悟入。如是尋師印可。如是涵養",
    "X84n1581_001:0363a04": "淘汰。如是待時為人。還有一重如是。直待案山點頭。",
    "X84n1581_001:0363a05": "即向汝道。",
    "X84n1581_001:0363a06": "示徒悟玄",
    "X84n1581_001:0363a07": "誠哉此事。見則便見。擬思則白雲萬里。況如之若何。",
    "X84n1581_001:0363a08": "汝欲決要明此一件大事。須著做直捷工夫。能向一",
    "X84n1581_001:0363a09": "毫頭上安身立命。做教久久。則便得一念不生前後",
    "X84n1581_001:0363a10": "際斷矣。若得真到此地。則曠劫不明之事當下分明。",
    "X84n1581_001:0363a11": "猶如啞子夢見親娘。與人說不得。亦復如人飲水。冷",
    "X84n1581_001:0363a12": "暖自知。方可水邊林下保養聖胎。待時龍天推出。扶",
    "X84n1581_001:0363a13": "持末運。接續祖燈。廣化眾生。同成正覺。其或未然。只",
    "X84n1581_001:0363a14": "須將我所付念佛公案貼在鼻端上。不許執在一邊。",
    "X84n1581_001:0363a15": "須向一切處常目在之。勿使須臾失其照顧。疑箇念",
    "X84n1581_001:0363a16": "佛底是誰。於這一句緜緜密密。直教首尾一貫逼拶",
    "X84n1581_001:0363a17": "將去。如不得力。再加箇畢竟念佛底是誰。儻被散亂",
    "X84n1581_001:0363a18": "昏沈之魔攪擾。或有間斷。莫容滯久。如雞抱卵。若冷",
    "X84n1581_001:0363a19": "却。其窠子無出頭期矣。工夫緜密之喻無如此也。儻",
    "X84n1581_001:0363a20": "宿有靈骨。得箇覺觸處。切不可自許。須見本色宗匠。",
    "X84n1581_001:0363a21": "入他爐鞴受他煅煉出來。真偽淺深一一得知。更不",
    "X84n1581_001:0363a22": "存其悟跡。做箇無事無為底自在道人。所以道金屑",
    "X84n1581_001:0363a23": "眼中翳。衣珠法上塵。己靈猶不重。佛祖是何人。到這",
    "X84n1581_001:0363a24": "裏但有纖毫悟理未忘。佛法玄微去之未盡。皆墮法",
    "X84n1581_001:0363b01": "塵見刺之圈[袖由+貴]。誠哉此事。乃無大極大底大事。真能",
    "X84n1581_001:0363b02": "欺賢壓聖。豈可輙作容易想而不慎乎。至囑。",
    "X84n1581_001:0363b03": "袾宏曰。關內行持。可謂大強勇猛精進矣。樂閒逸",
    "X84n1581_001:0363b04": "而坐關者惕諸。",
    "X84n1581_001:0363b05": "空谷隆禪師",
    "X84n1581_001:0363b06": "示真性源",
    "X84n1581_001:0363b07": "參禪須要信得徹。有主宰。提撕話頭。默默參究。於一",
    "X84n1581_001:0363b08": "切處無著無依。逆順境界到手。便為驀直行去。不起",
    "X84n1581_001:0363b09": "分別。不見有逆順。不見有境界。蓋為大解脫中不存",
    "X84n1581_001:0363b10": "一法也。洞然了悟。直下承當。更進一步。了却向上一",
    "X84n1581_001:0363b11": "著。虗徹靈明。如金剛王寶劍。萬物曷敢嬰其鋒。更說",
    "X84n1581_001:0363b12": "甚麼世法佛法。煩惱菩提。透頂透底。舉體全真。是為",
    "X84n1581_001:0363b13": "逸格之人也。",
    "X84n1581_001:0363b14": "示圓鑑堂",
    "X84n1581_001:0363b15": "念佛一門。捷徑修行之要也。識破此身不實。世間虗",
    "X84n1581_001:0363b16": "妄。是生死根。惟淨土可歸。念佛可恃。緊念慢念。高聲",
    "X84n1581_001:0363b17": "低聲。總無拘礙。但令身心閑淡。默念不忘。靜鬧閑忙。",
    "X84n1581_001:0363b18": "一而無二。忽然觸境遇緣。打著轉身一句。始知寂光",
    "X84n1581_001:0363b19": "淨土不離此處。阿彌陀佛不越自心。雖然如是。若乃",
    "X84n1581_001:0363b20": "將心求悟。反成障礙。佛性是自然之物。不屬心思意",
    "X84n1581_001:0363b21": "解。若見恁麼說。你便執箇無心。又成大病。但以信心",
    "X84n1581_001:0363b22": "為本。一切雜念都不隨之。如是行去。總然不悟。沒後",
    "X84n1581_001:0363b23": "亦生淨土。階級進修。無有退轉。優曇和尚令提云念",
    "X84n1581_001:0363b24": "佛者是誰。或云那箇是我本性阿彌陀。謂是攝心念",
    "X84n1581_001:0363c01": "佛。參究念佛。汝今不必用此等法。只用平常念去。",
    "X84n1581_001:0363c02": "示肄南宗",
    "X84n1581_001:0363c03": "趙州無字。未悟之時。如銀山鐵壁。今日也無無。明日",
    "X84n1581_001:0363c04": "也無無。一朝水到渠成。始知鐵壁銀山元非別物。只",
    "X84n1581_001:0363c05": "貴退步休心。切切要明生死大事。不可呆蠢蠢念箇",
    "X84n1581_001:0363c06": "無字虗延歲月。亦不可推詳計較義理曲會。但於時",
    "X84n1581_001:0363c07": "中憤憤然要明這箇無字。忽爾一朝懸崖撒手。打箇",
    "X84n1581_001:0363c08": "翻身。方見孤明歷歷。如是現成。到此不可耽著味著。",
    "X84n1581_001:0363c09": "還有腦後一槌極是難透。你但恁麼參去。",
    "X84n1581_001:0363c10": "舉世尊初生",
    "X84n1581_001:0363c11": "朕兆纔彰成露布。復指乾坤行七步。只要羣生正眼",
    "X84n1581_001:0363c12": "開。落盡眉毛渾不顧。",
    "X84n1581_001:0363c13": "舉如人上樹",
    "X84n1581_001:0363c14": "百醜千拙齊露出。明眼衲僧見不得。斷人命脈只斯",
    "X84n1581_001:0363c15": "須。香嚴老子賊賊賊。",
    "X84n1581_001:0363c16": "答誠敬堂",
    "X84n1581_001:0363c17": "向上一著者。悟徹之後。結角羅紋。殺著一鎚。所謂末",
    "X84n1581_001:0363c18": "後一句也。言語說不到。只用活機手段調治而至。百",
    "X84n1581_001:0363c19": "丈再參馬祖。馬祖正用此機。臨濟再參黃檗。黃檗亦",
    "X84n1581_001:0363c20": "用此機。臨濟打洛浦亦此機也。後於夾山棒下方始",
    "X84n1581_001:0363c21": "瞥地。興化打克賓亦此機也。真淨和尚頌曰。丈夫當",
    "X84n1581_001:0363c22": "斷不自斷。興化為人徹底漢。日後從他眼自開。棒了",
    "X84n1581_001:0363c23": "罰錢趕出院。此頌甚對機。汝今公案未明。如何明得",
    "X84n1581_001:0363c24": "此一著子。夙有靈根者。公案亦甚易明。不見臨濟凡",
    "X84n1581_001:0364a01": "問佛法。便被黃檗毆打。十分切當。後得大愚一句打",
    "X84n1581_001:0364a02": "發。洞明黃檗機用。假如今日汝問我向上一著。我亦",
    "X84n1581_001:0364a03": "不用搖脣動舌。只用毆打。再問再打。汝被我打得荒",
    "X84n1581_001:0364a04": "了。無計可施。無理可說。不得意中。忽然猛省。亦未可",
    "X84n1581_001:0364a05": "知。我雖不施棒喝。汝但恁麼承當去看。",
    "X84n1581_001:0364a06": "示道禪人",
    "X84n1581_001:0364a07": "參禪一著。是超生死脫輪迴之關棙子。豈可小識小",
    "X84n1581_001:0364a08": "見而能擬議耶。此是三世諸佛捷徑度人之大法。所",
    "X84n1581_001:0364a09": "謂一超直入如來地也。自從世尊於靈山會上拈花",
    "X84n1581_001:0364a10": "示眾。迦葉尊者獨悟深旨。次第傳來。度人無限。非語",
    "X84n1581_001:0364a11": "言文字而能教誨。惟在具大手段。大善知識。生機活",
    "X84n1581_001:0364a12": "法點悟而已。昔因風吹旛動。一僧言風動。一僧言旛",
    "X84n1581_001:0364a13": "動。六祖云。非風旛動。是汝心動。二僧皆得省悟。嗚呼。",
    "X84n1581_001:0364a14": "二僧言是風動。是旛動。皆是凡心。六祖言非風動。非",
    "X84n1581_001:0364a15": "旛動。便悟佛心。汝今且去窮究非風旛動。是汝心動。",
    "X84n1581_001:0364a16": "如是參去。忽然省悟。自知果然非風旛動。是我心動",
    "X84n1581_001:0364a17": "也。那時却來回報。然後為汝敲磕末後一句。",
    "X84n1581_001:0364a18": "自製塔銘",
    "X84n1581_001:0364a19": "生事死葬。祭之以禮。孔子之教也。死而火化。安葬骨",
    "X84n1581_001:0364a20": "塔。釋迦之教也。古今依教。莫不皆然。余生姑蘇洞庭",
    "X84n1581_001:0364a21": "黿山陳氏。父字顯宗。號月潭處士。母金氏。余諱景隆。",
    "X84n1581_001:0364a22": "字祖庭。號空谷。生於洪武癸酉七月十二日。永樂壬",
    "X84n1581_001:0364a23": "辰。從弁山白蓮懶雲和尚受學參禪。湖海禪伯古拙",
    "X84n1581_001:0364a24": "和尚輩莫不參扣。雖以家居。參究不替。庚子歲。許令",
    "X84n1581_001:0364b01": "出家。從虎丘先師石菴和尚收為行童。洪熙乙巳。給",
    "X84n1581_001:0364b02": "牒為僧。宣德二年。從杭昭慶守宗師得具戒。六年。先",
    "X84n1581_001:0364b03": "師膺薦住持杭之靈隱。遂同至矣。七年。往天目山禮",
    "X84n1581_001:0364b04": "高峯塔。憩錫一載。剋苦參究。忽有省會。懶雲和尚時",
    "X84n1581_001:0364b05": "在海昌淨妙。遂造之。剖露心法。懶雲大喜。九年。靈隱",
    "X84n1581_001:0364b06": "先師圓寂矣。闍維。斂骨塟於本山。造骨塔。并塔院。奉",
    "X84n1581_001:0364b07": "祀有年。今老且病。死日在邇。思無餘地以葬遺骨。遂",
    "X84n1581_001:0364b08": "承佃錢塘縣尉司上扇第二圖修吉山下沈敬元佃",
    "X84n1581_001:0364b09": "官地一段為墳地。葬骨塔。葢墳屋居之。待盡餘年。名",
    "X84n1581_001:0364b10": "其屋曰正傳塔院。嗚呼。生死一夢。骨塔奚為。蓋表佛",
    "X84n1581_001:0364b11": "法流芳。靈踪不斷。即幻明真。以致佛祖命脈源遠流",
    "X84n1581_001:0364b12": "長矣。幻身雖滅。佛性不遷。後之來者。見窣堵崚嶒。峯",
    "X84n1581_001:0364b13": "巒蒼翠。鳥鳴喬木。泉潟幽巖。不馳外境。不執內心。盡",
    "X84n1581_001:0364b14": "忘愛惡。陶然泰和。始知法界為身。虗空為口。萬象為",
    "X84n1581_001:0364b15": "舌。晝夜說禪。未常間歇。於此見得明。透得徹。如醉復",
    "X84n1581_001:0364b16": "醒。廓然領悟。便見佛祖不曾涅槃。老僧不曾圓寂。大",
    "X84n1581_001:0364b17": "圓鏡中覿面相見。西來祖意兩手分付。如古師嗣雲",
    "X84n1581_001:0364b18": "門。青師嗣太陽。無前後。無去來。大千沙界。自他不隔",
    "X84n1581_001:0364b19": "於毫端。十世古今。始終不離於當念。懶雲和尚。是景",
    "X84n1581_001:0364b20": "隆受業師之受業師。景隆心法受印可於懶雲。即南",
    "X84n1581_001:0364b21": "極安禪師也。得臨濟正傳二十世。師上泝天真。則無",
    "X84n1581_001:0364b22": "極源雪巖欽。前後嗣法亦無定規。前嗣後者。阿難嗣",
    "X84n1581_001:0364b23": "迦葉。後嗣前者。興化嗣臨濟。理貫古今。詣實為至。銘",
    "X84n1581_001:0364b24": "曰。",
    "X84n1581_001:0364c01": "廓周法界。空蕩無涯。羣靈昇墜。恒無已時。佛祖垂應。",
    "X84n1581_001:0364c02": "為導為師。夙膺微幸。直斯化儀。不善弘道。隨力所宜。",
    "X84n1581_001:0364c03": "卒於武林。骨窆山崖。窣堵奠安。山同壽期。以幻歸幻。",
    "X84n1581_001:0364c04": "有為無為。成住壞空。斯道恒夷。正統九年春。景隆五",
    "X84n1581_001:0364c05": "十二歲著。",
    "X84n1581_001:0364c06": "示徒參禪",
    "X84n1581_001:0364c07": "禪宗厥旨。是轉迷成悟之要道也。是明心見性之妙",
    "X84n1581_001:0364c08": "訣也。是超凡入聖之關棙也。自宋末至於今日。師法",
    "X84n1581_001:0364c09": "不逮。參徒根器亦為下劣。變壞妙訣。死法傳流。無繩",
    "X84n1581_001:0364c10": "自縛。本是活人。縛作死漢。做作規矩。提死話頭。執倚",
    "X84n1581_001:0364c11": "偏邪。無由開悟。嗟夫。靈山會上別傳心法。超出功用。",
    "X84n1581_001:0364c12": "大解脫法門也。要在妙悟。豈局規模。老僧今日不用",
    "X84n1581_001:0364c13": "提話頭。不用參公案。先要識破此身。空花幻影。不越",
    "X84n1581_001:0364c14": "百年。安可溺於世情。埋沒靈明覺性。隨逐妄緣。汩沒",
    "X84n1581_001:0364c15": "生死。六道循環。不能超出。既知此患。盡情放下。更不",
    "X84n1581_001:0364c16": "留心。惟令默自思惟。我今思善思惡怕熱怕寒知饑",
    "X84n1581_001:0364c17": "知渴者心也。因有幻身。此心存活。死了燒了。何處安",
    "X84n1581_001:0364c18": "身。只思此二句。其餘言語。知得便了。不須記憶。但於",
    "X84n1581_001:0364c19": "行住坐臥靜鬧閒忙苦樂逆順一切時中。唯自思惟",
    "X84n1581_001:0364c20": "死了燒了何處安身。忽然識得。自會做人。自知入道。",
    "X84n1581_001:0364c21": "至於此時。方參公案。切須穩重窮究末後一句。方到",
    "X84n1581_001:0364c22": "牢關。始為了事人也。涵養此道。如百煉精金更無變",
    "X84n1581_001:0364c23": "色。還垂方便接引後人。是為報佛恩德。",
    "X84n1581_001:0364c24": "答問",
    "X84n1581_001:0365a01": "明本源曰。永明大師道。有禪有淨土。猶如帶角虎。是",
    "X84n1581_001:0365a02": "則二法兼行耶。兼行。則古人謂之脚踏兩邊船。必陷",
    "X84n1581_001:0365a03": "中間也。湖海弟兄浩浩商量。是非蜂起。乞師指決。去",
    "X84n1581_001:0365a04": "我礙膺。答曰。永明大師出此言時。無人反覆扣問。歷",
    "X84n1581_001:0365a05": "代祖師在世。亦無人反覆扣問。故無辨明也。學人疑",
    "X84n1581_001:0365a06": "似之心蘊之於懷。未常發問。懡[怡台+羅]含糊。迨今五百年",
    "X84n1581_001:0365a07": "矣。子發此問。大哉問也。惜乎景隆虗度光陰七十四",
    "X84n1581_001:0365a08": "年。道德智眼皆所不逮。安能答此言乎。強答之。恐不",
    "X84n1581_001:0365a09": "契佛祖之心。反罹罪咎。然有問無答。亦非道也。勉赴",
    "X84n1581_001:0365a10": "來意。隨力言之。子當裁擇。執守參禪。提箇話頭。自謂",
    "X84n1581_001:0365a11": "守靜工夫。更無別事。念佛往生。寅夕禮誦。皆所不行。",
    "X84n1581_001:0365a12": "此謂有禪無淨土也。此等參禪亦非正氣。是為守死",
    "X84n1581_001:0365a13": "話頭。不異土木瓦石。坐此病者十有八九。莫之能救。",
    "X84n1581_001:0365a14": "禪是活意。如水上葫蘆。捺著便轉。活鱍鱍地。故云參",
    "X84n1581_001:0365a15": "祖師活意。不參死句。如此參禪。不輕念佛往生之道。",
    "X84n1581_001:0365a16": "寅夕禮誦亦所遵行。左之右之無不是道。雪峯作典",
    "X84n1581_001:0365a17": "座。楊岐作監寺。籍身勞動。內力參禪。永明參韶國師",
    "X84n1581_001:0365a18": "之禪。大弘念佛之道。所謂內圓而外方。內祕菩薩行。",
    "X84n1581_001:0365a19": "外現是聲聞。此謂有禪有淨土也。輒以俚言免塞子",
    "X84n1581_001:0365a20": "問。別訪高明以求的意。",
    "X84n1581_001:0365a21": "示坐關安清二上人",
    "X84n1581_001:0365a22": "大藏經中。傳燈錄裏。教人修行者。皆言親近明師。時",
    "X84n1581_001:0365a23": "時聞法。或念佛。或數息。或屍觀。或居阿闌若。閑淡性",
    "X84n1581_001:0365a24": "情。剋求妙悟。自從拈花示眾。迦葉妙悟教外別傳禪",
    "X84n1581_001:0365b01": "學厥旨。二祖覓心不得而得安心。南嶽禪師參六祖。",
    "X84n1581_001:0365b02": "祖曰。什麼物。與麼來。嶽大悟。乃曰。說似一物即不中。",
    "X84n1581_001:0365b03": "疏山聞溈山曰。有句無句。如藤倚樹。疏山賣布單作",
    "X84n1581_001:0365b04": "路費。三千里外直造溈山。扣問樹倒藤枯。句歸何處。",
    "X84n1581_001:0365b05": "溈山大笑而已。疏山不契。發憤而去。行到明招。言及",
    "X84n1581_001:0365b06": "於此。明招曰。却使溈山笑轉新。疏山大悟。大慧亦問",
    "X84n1581_001:0365b07": "樹倒藤枯。句歸何處。圓悟答云。相隨來也。大慧亦悟。",
    "X84n1581_001:0365b08": "有僧問一老宿。百尺竿頭如何進步。宿云。噁。其僧大",
    "X84n1581_001:0365b09": "悟。雪峯三登投子。九到洞山。古人坐立不安。切切求",
    "X84n1581_001:0365b10": "悟。豈肯死坐關房。守株度日。唐有大梅。宋有和菴主。",
    "X84n1581_001:0365b11": "閑靜餘情。養道而已。唐宋之時。皆無坐關之說。元時",
    "X84n1581_001:0365b12": "生出計較。設箇關房。安坐待悟。至今倣傚也。汝既如",
    "X84n1581_001:0365b13": "是精進用心。切切求悟。聊為庶幾。豈可安坐關房。現",
    "X84n1581_001:0365b14": "成衣食。自在過時。而況張道伴。李道伴。張施主。李施",
    "X84n1581_001:0365b15": "主。常來相望。各入關房。閑話半日。豈是真正修行純",
    "X84n1581_001:0365b16": "淨工夫剋時求悟也。靈源居昭默堂。高峯坐死關。皆",
    "X84n1581_001:0365b17": "悟道之後養道者也。不似今人茫然而坐。古人不捨",
    "X84n1581_001:0365b18": "分寸光陰。不廢翦爪之工。捨身命而求妙悟也。今恐",
    "X84n1581_001:0365b19": "虗消信施。空喪光陰。帶果招因。難以逃避。由是老僧",
    "X84n1581_001:0365b20": "如是苦口。若契汝心。留為警覺。或不契心。付之水火。",
    "X84n1581_001:0365b21": "又",
    "X84n1581_001:0365b22": "來書說許多言語。皆欲辨明。且夫義學中人。讀書經。",
    "X84n1581_001:0365b23": "教文義。玄義豈不過汝百倍。尚不能一一辨明。不能",
    "X84n1581_001:0365b24": "窺測禪宗公案。汝欲辯明。何異入海算沙。禪宗厥旨。",
    "X84n1581_001:0365c01": "非思量分別之所能解。昔有僧問石頭和尚曰。如何",
    "X84n1581_001:0365c02": "是禪。答云碌甎。如何是道。答云木頭。禪是如是之處",
    "X84n1581_001:0365c03": "悟將出來。思惟之心安在何處。一悟之後。萬法皆明。",
    "X84n1581_001:0365c04": "何待辨論。大慧和尚頌十智同真公案云。兔角龜毛",
    "X84n1581_001:0365c05": "眼裏栽。鐵山當面勢崔嵬。東西南北無門入。曠劫無",
    "X84n1581_001:0365c06": "明當下灰。禪宗悟境界如是而已。通此消息。令汝會",
    "X84n1581_001:0365c07": "意。前者見汝多於人事。故寫書來。令汝自省。又恐汝",
    "X84n1581_001:0365c08": "獨執於坐。困在昏鈍。故寫幾段古人用心切近悟處。",
    "X84n1581_001:0365c09": "令汝學他用心。昔晦堂和尚參雲峯悅禪師。日日挨",
    "X84n1581_001:0365c10": "拶。日日不悟。峯曰。你且去參黃龍南禪師。到彼挨拶",
    "X84n1581_001:0365c11": "數日亦不悟。復回雲峯。峯已遷化。復回黃龍。途中遇",
    "X84n1581_001:0365c12": "雪。阻於一寺。無師參扣。便看傳燈錄。偶然揭開。看見",
    "X84n1581_001:0365c13": "僧問多福。如何是多福一叢竹。福云。一莖兩莖斜。僧",
    "X84n1581_001:0365c14": "云不會。福云。三莖四莖曲。晦堂大悟。覺華嚴參圓悟。",
    "X84n1581_001:0365c15": "日日挨拶。日日不悟。圓悟令看羅山語錄亦不悟。發",
    "X84n1581_001:0365c16": "憤出門。行到一寺。忽然大悟。古人如是坐立不安。磨",
    "X84n1581_001:0365c17": "心擦腹。挨拶出來。豈是安然自在。守待自悟。觀汝來",
    "X84n1581_001:0365c18": "書。知汝不會參禪。不聞真正開發。只是江湖中碌碌",
    "X84n1581_001:0365c19": "然之開發也。良可惜哉。老僧寄書。令汝師於古人。莫",
    "X84n1581_001:0365c20": "師今人。老僧於永樂年間十九歲時。遇見信心銘證",
    "X84n1581_001:0365c21": "道歌。一看之後。超然省會。從此發心。力求出家。參見",
    "X84n1581_001:0365c22": "南極老和尚。古拙老和尚。金陵湖廣兩淅之間做知",
    "X84n1581_001:0365c23": "識者。一一往見。所有開發。皆不中意。我自主張。只用",
    "X84n1581_001:0365c24": "傳燈中上古祖師機用開發。用心參究。所以今日得",
    "X84n1581_001:0366a01": "這些小見識兒也。忝與上古相合。不與今時雷同。我",
    "X84n1581_001:0366a02": "期望汝成箇法器。不可平常過了。汝今抖擻精神。自",
    "X84n1581_001:0366a03": "著精彩。參箇萬法歸一。一歸何處。返究自己。力要省",
    "X84n1581_001:0366a04": "會是歸何處。拌捨此身。默做遲鈍工夫。一生用心去。",
    "X84n1581_001:0366a05": "終有悟日。此是沒奈何處用此痛切之心也。古人則",
    "X84n1581_001:0366a06": "不然。有云我坐在這裏等你悟去。我立在這裏等你",
    "X84n1581_001:0366a07": "悟去。如是容易。豈不快哉。古人用心苦切。一團精彩",
    "X84n1581_001:0366a08": "悟將出來。不是拘縛身體。呆呆兀坐。昏茫過日。此上",
    "X84n1581_001:0366a09": "所言多說禪病。脫得禪病。庶可悟道。古云。千魔萬難",
    "X84n1581_001:0366a10": "轉惺惺。直須精進切心。庶有悟日。",
    "X84n1581_001:0366a11": "袾宏曰。諸師多教人參念佛是誰。惟師云不必用",
    "X84n1581_001:0366a12": "此等法。隨病製方。逗機施教。二各有旨。不可是此",
    "X84n1581_001:0366a13": "非彼。",
    "X84n1581_001:0366a14": "天琦瑞禪師",
    "X84n1581_001:0366a15": "普說",
    "X84n1581_001:0366a16": "汝等諸人既知生死事大無常迅速。何得依稀過日。",
    "X84n1581_001:0366a17": "浪蕩度時。三箇攢攢。四箇簇簇。只圖熱閙。那有直前",
    "X84n1581_001:0366a18": "做去底人。縱有悔懊。又不肯行。更道今年這裏不好。",
    "X84n1581_001:0366a19": "等待明年別尋去處。及到明年。依舊如此。似此之流。",
    "X84n1581_001:0366a20": "盡空盡界。誰肯發丈夫之志。立決定之心。直至老死。",
    "X84n1581_001:0366a21": "永無那移。又有無知之輩。纔然行持。便去訪問諸尊",
    "X84n1581_001:0366a22": "宿悟門。面前聽得。隨後便講誰深誰淺。誰悟誰學。一",
    "X84n1581_001:0366a23": "向誹謗他人德行。不知轉增自己貢高。苦哉苦哉。有",
    "X84n1581_001:0366a24": "何利益。今此大眾。莫學斯等之流。除去心中諂曲。截",
    "X84n1581_001:0366b01": "斷人我貪瞋。直教一念不生。萬緣頓息。然後向此乾",
    "X84n1581_001:0366b02": "乾淨淨處提箇話頭。萬法歸一。一歸何處。一歸何處。",
    "X84n1581_001:0366b03": "畢竟一歸何處。或前後考究。或上下通參。或單追何",
    "X84n1581_001:0366b04": "處。舉定。不令浮沈。字字明白。句句皆參。其目如覩。其",
    "X84n1581_001:0366b05": "耳如聽。審定詳參。念念相續。心心無間。綿綿不絕。密",
    "X84n1581_001:0366b06": "密常然。若有一句不參。只這一句便是妄念。惟其不",
    "X84n1581_001:0366b07": "參。所以為妄。亦名狂念。今時學者一味去念。齊聲囉",
    "X84n1581_001:0366b08": "喊。只圖其熟。故不肯參。若然不參。直饒念到彌勒下",
    "X84n1581_001:0366b09": "生。也只討得一場口滑。又不識羞。更道我不提自提。",
    "X84n1581_001:0366b10": "不舉自舉。如何不得開悟。大眾。決不是教你念話頭。",
    "X84n1581_001:0366b11": "決不是教你煉昏沈。縱然不睡。又中何用。也只是箇",
    "X84n1581_001:0366b12": "精魂。這段生涯。決不是這箇道理。你莫錯用其心。吾",
    "X84n1581_001:0366b13": "今告汝。莫生疑謗。我終不以狂言詐語圖名愛利誤",
    "X84n1581_001:0366b14": "賺諸人。不是教你不念話頭。不是教你不煉昏沈。你",
    "X84n1581_001:0366b15": "若不參話頭。煉到盡未來際。又且如何。終是蒸砂作",
    "X84n1581_001:0366b16": "飯。縱經塵劫。只名熱砂。決不成就。欲求開悟。須是大",
    "X84n1581_001:0366b17": "起參情。參究一歸何處。念中起參。參中起念。一挨一",
    "X84n1581_001:0366b18": "拶。一拶一挨。無縫無罅。無空無缺。因其參情綿密。日",
    "X84n1581_001:0366b19": "用之中。自然行不知行。住不知住。坐不知坐。臥不知",
    "X84n1581_001:0366b20": "臥。東西不辨。南北不分。不知有六根六塵。大忘人世。",
    "X84n1581_001:0366b21": "晝夜一如。若不參情結秀。憑何得箇廢寢忘餐。至此",
    "X84n1581_001:0366b22": "境界。儻到這地面。不可便為工夫。猛著精彩。更加一",
    "X84n1581_001:0366b23": "拶。直得虗空粉碎。萬象平沈。又如雲消日出。世間出",
    "X84n1581_001:0366b24": "世間獨露無私。信手拈來無有不是。千聖萬賢籠罩",
    "X84n1581_001:0366c01": "不住。復看生死涅槃果如昨夢。到這裏方信從前說",
    "X84n1581_001:0366c02": "話苦口相窮元來的實不虗。大眾。但辦肯心。必不相",
    "X84n1581_001:0366c03": "賺。",
    "X84n1581_001:0366c04": "又",
    "X84n1581_001:0366c05": "大道普乎天下。無一人而不具。蓋因迷不自覺。所以",
    "X84n1581_001:0366c06": "沈埋。縱顧其念。念不著實。亦不返顧。汪汪洋洋。終日",
    "X84n1581_001:0366c07": "竟夜。雖不放逸。亦不成就。更不知過在於何。皆為不",
    "X84n1581_001:0366c08": "參。只去狂念。儻有參者。又不實參。有時而緊。有時而",
    "X84n1581_001:0366c09": "慢。髣髴依稀。空延歲月。如此行持。寧能得悟。汝等諸",
    "X84n1581_001:0366c10": "人。從今以往。更莫蹉跎。發箇決定信心。晝三夜三。永",
    "X84n1581_001:0366c11": "無恣縱。直盡今生。以悟為則。舉定本參。看他是箇什",
    "X84n1581_001:0366c12": "麼境界。是箇什麼道理。務要討箇分曉。以句挨句。以",
    "X84n1581_001:0366c13": "意拶意。意句相連。參情自然綿密。左之右之無間無",
    "X84n1581_001:0366c14": "斷。若依山僧之語。世情自然生疏。道念自然濃厚。日",
    "X84n1581_001:0366c15": "久歲深。自然廢寢忘餐。不煉昏沈。昏沈自退。不除散",
    "X84n1581_001:0366c16": "亂。散亂自絕。行住坐臥。自然不知有身。自然不知有",
    "X84n1581_001:0366c17": "世間境界。何故。純一無雜。心念不二。放之不去。收之",
    "X84n1581_001:0366c18": "不來。無彼無此。無是無非。物我混然。晝夜一如。忽然",
    "X84n1581_001:0366c19": "會得。如夢而醒。復看從前。皆是虗幻。了知當體本來",
    "X84n1581_001:0366c20": "現成。萬象森羅。全機獨露。天上人間。悉無別法。蕩蕩",
    "X84n1581_001:0366c21": "然無拘無束。坦坦地自由自在。於這大明國裏也不",
    "X84n1581_001:0366c22": "枉為人。向此法門也不枉為僧。然後却來隨緣度日。",
    "X84n1581_001:0366c23": "豈不暢哉。古云。隨緣消舊業。更莫造新殃。",
    "X84n1581_001:0366c24": "開示",
    "X84n1581_001:0367a01": "都是年尊老宿。何以返近於吾。吾將何法開示於汝。",
    "X84n1581_001:0367a02": "擎拳云。會麼。眾曰不會。示曰。諸佛諸祖皆無言說。言",
    "X84n1581_001:0367a03": "說轉遠。故我直示。汝又不識。只這不會底是諸法王。",
    "X84n1581_001:0367a04": "是諸佛母。三世十方一切聖凡盡從這不會底生出。",
    "X84n1581_001:0367a05": "所以喚作摩耶夫人。如來號正徧知海。汝等返為無",
    "X84n1581_001:0367a06": "明。復擎拳云。會麼。眾曰不會。追曰。是誰不會。今言不",
    "X84n1581_001:0367a07": "會。必有一箇不會底。若識得這箇不會底。便見世尊",
    "X84n1581_001:0367a08": "拈花。俱胝豎指。秘摩擎權。靈雲豎拂。德山棒。臨濟喝。",
    "X84n1581_001:0367a09": "一一盡通。更無隔越。故云參須實參。悟須實悟。",
    "X84n1581_001:0367a10": "示眾",
    "X84n1581_001:0367a11": "大眾。切莫分別。若不分別。更無異路。南北縱橫。東西",
    "X84n1581_001:0367a12": "自在。只為分別。所以不如。各生異見。妄立階級。故有",
    "X84n1581_001:0367a13": "三賢十地等妙二覺。成分段修。而分段證。所以有諍",
    "X84n1581_001:0367a14": "說生死。於一性中分為五性。於一乘中分為三乘。不",
    "X84n1581_001:0367a15": "知聖凡假立。誤認成實。良由取捨。有此不如。於妄功",
    "X84n1581_001:0367a16": "用便顯差別。似此等流。入海算沙。何時休歇。盡是背",
    "X84n1581_001:0367a17": "父逃逝。縱得迴心。不免從邑至邑。從國至國。傭賃展",
    "X84n1581_001:0367a18": "轉。次第而進。庠序而昇。歷盡階級。又未盡善。儻到本",
    "X84n1581_001:0367a19": "國。不識本國。偶遇本父。不識本父。喚作當面蹉過。當",
    "X84n1581_001:0367a20": "機不識。將謂別有。不肯承認。屈作方便。始能附近。不",
    "X84n1581_001:0367a21": "免脫珍御之服。著弊垢之衣。與他同途。方使心安。日",
    "X84n1581_001:0367a22": "久月深。故令出內。以內徧外。名之曰出。以外歸內。名",
    "X84n1581_001:0367a23": "之曰內。內外無疑。方堪付業。吾觀此輩。不識常住妙",
    "X84n1581_001:0367a24": "心。妄生功用。沈淪多劫。不悟玄源。縱經塵劫。只名造",
    "X84n1581_001:0367b01": "作。於理轉喪。有何益哉。若肯直下承當。似臨濟受三",
    "X84n1581_001:0367b02": "頓痛棒。便解肋下還拳。俱胝見豎一指。當時冰消瓦",
    "X84n1581_001:0367b03": "解。阿難能記三藏。又滯補特伽羅。外道纔見默然。便",
    "X84n1581_001:0367b04": "道開我迷雲。師良久云。東方衲子。不如西方外道。復",
    "X84n1581_001:0367b05": "噓一聲。",
    "X84n1581_001:0367b06": "示無畏居士",
    "X84n1581_001:0367b07": "學道之法。誠無善巧。只要辨其肯心。更無別說。舉起",
    "X84n1581_001:0367b08": "話頭。字字著力。莫管純孰不純孰。只故參將去。參來",
    "X84n1581_001:0367b09": "參去。參得疑情頓發。直教應用無虧。周旋無隔。盡古",
    "X84n1581_001:0367b10": "盡今。盡空盡界。無斷無續。通然只是一箇參情。收之",
    "X84n1581_001:0367b11": "不來。放之不去。行住坐臥悉無有別。忽然爆地一聲。",
    "X84n1581_001:0367b12": "虗空粉碎。大地平沈。獨露一箇本來面目。偶爾迴途。",
    "X84n1581_001:0367b13": "頓同大千沙界。到此之地。正好諸方決擇。更書一偈",
    "X84n1581_001:0367b14": "以為資助。偈曰。",
    "X84n1581_001:0367b15": "晝夜身心莫放閒。務教參透這重關。忽然撲落乾",
    "X84n1581_001:0367b16": "坤境。露出真常佛祖顏。明月掌中隨應用。清風袖",
    "X84n1581_001:0367b17": "裏絕追攀。那時寶劍當堂坐。方見山僧句外玄。",
    "X84n1581_001:0367b18": "拈古",
    "X84n1581_001:0367b19": "四祖問三祖云。願和尚慈悲。乞求解脫法門。祖曰誰",
    "X84n1581_001:0367b20": "縛汝。四祖云。無人縛。祖曰何更求解脫法門。四祖大",
    "X84n1581_001:0367b21": "悟。拈曰。",
    "X84n1581_001:0367b22": "只知請問解脫。不知刺頭入膠盆。當時不遇作家。",
    "X84n1581_001:0367b23": "焉得以楔出楔。忽然夢醒。方見無端。劈面云。貓。",
    "X84n1581_001:0367b24": "僧參馬祖。地上畫四畫。上一長。下三短。云不得道一",
    "X84n1581_001:0367c01": "長三短。離此四字外請和尚答。師畫一畫曰。不得道",
    "X84n1581_001:0367c02": "長短。答汝了也。忠國師別云。何不問老僧。拈曰。",
    "X84n1581_001:0367c03": "這僧却是夢裏渡河。不知渾身泥水。馬祖就樹採",
    "X84n1581_001:0367c04": "花。未覺還飛他圃。山僧待忠國師道何不問老僧。",
    "X84n1581_001:0367c05": "當時只對他道自屎不覺臭。大眾。三人且止。即今",
    "X84n1581_001:0367c06": "不道長。不道短。又作麼生會。",
    "X84n1581_001:0367c07": "惟政禪師問南泉。諸方善知識。還有不說似人底法",
    "X84n1581_001:0367c08": "也無。泉云有。師曰。作麼生是不說似人底法。泉云。不",
    "X84n1581_001:0367c09": "是心。不是佛。不是物。師曰。恁麼則說似人也。泉云。某",
    "X84n1581_001:0367c10": "只恁麼。和尚又作麼生。師曰。我又不是大善知識。爭",
    "X84n1581_001:0367c11": "知有說不說底法。泉云。某不會。却請和尚說。師曰。我",
    "X84n1581_001:0367c12": "太煞與汝說了也。拈曰。",
    "X84n1581_001:0367c13": "天下衲子。負鉢挑囊。入一叢林。出一保社。還知有",
    "X84n1581_001:0367c14": "不說底法麼。若知得。何必去江南海北。鼓扇是非。",
    "X84n1581_001:0367c15": "你看這兩箇老漢。拈頭失尾。拈尾失頭。若惹諸方",
    "X84n1581_001:0367c16": "笑怪。既有不說底法。且道還許賓主問答否。點檢",
    "X84n1581_001:0367c17": "得出。進退無門。更誇精細。轉見不堪。大眾。到此如",
    "X84n1581_001:0367c18": "何即是。各請歸。珍重。",
    "X84n1581_001:0367c19": "有講僧參馬祖。師曰。莫是獅子兒否。僧云。不敢。師噓",
    "X84n1581_001:0367c20": "兩聲。僧云。此是法。師曰。此是什麼法。僧云。獅子出窟",
    "X84n1581_001:0367c21": "法。師乃默然。僧云。此亦是法。師曰。是什麼法。僧云。獅",
    "X84n1581_001:0367c22": "子在窟法。師曰。不出不入。是什麼法。僧無對。百丈云。",
    "X84n1581_001:0367c23": "見麼。拈曰。",
    "X84n1581_001:0367c24": "在窟出窟。空擔獅子之名。噓噓默然。枉費兩頭奔",
    "X84n1581_001:0368a01": "競。若是山僧。待馬祖道莫是獅子兒否。便道這畜",
    "X84n1581_001:0368a02": "生。非但把住百丈。亦使馬祖有口無言。何故。殺斬",
    "X84n1581_001:0368a03": "不由獻帝。存留盡在曹公。",
    "X84n1581_001:0368a04": "歸宗智常禪師問新到僧什麼處來。僧云鳳翔來。師",
    "X84n1581_001:0368a05": "曰。還將得那箇來否。僧云將來。師曰。在什麼處。僧以",
    "X84n1581_001:0368a06": "手從頂擎棒呈之。師作接勢。拋向背後。僧無對。師曰。",
    "X84n1581_001:0368a07": "這野狐精。拈曰。",
    "X84n1581_001:0368a08": "平常無生之句。與世間語言杳無蹤跡。這僧却也",
    "X84n1581_001:0368a09": "善辨。爭奈只是箇知解之徒。師言不是壓良為賤。",
    "X84n1581_001:0368a10": "本乃據款結案。若是箇漢。道箇賀喜。何事而不了",
    "X84n1581_001:0368a11": "畢。",
    "X84n1581_001:0368a12": "鄧隱峯推車。馬祖路上展脚坐。峯云。請師收足。祖曰。",
    "X84n1581_001:0368a13": "已展不收。峯云。已進不退。推車碾足便行。祖歸法堂",
    "X84n1581_001:0368a14": "上。執斧曰。適來碾損老僧足者出來。峯引頸近前。祖",
    "X84n1581_001:0368a15": "乃置斧。拈曰。",
    "X84n1581_001:0368a16": "師勝資強。人間少有。切不可流俗見解。雖然。葢世",
    "X84n1581_001:0368a17": "禪和。能有幾箇作家。何故。未到盡驚山嶮峻。曾來",
    "X84n1581_001:0368a18": "方識路高低。",
    "X84n1581_001:0368a19": "陸亘大夫問南泉云。弟子家中一片石。有時坐。有時",
    "X84n1581_001:0368a20": "臥。於今[金*嶲]作佛得否。師曰。得。陸云。莫不得否。師曰。不",
    "X84n1581_001:0368a21": "得。雲巖云。坐則佛。不坐非佛。洞山云。不坐即佛。坐則",
    "X84n1581_001:0368a22": "非佛。拈曰。",
    "X84n1581_001:0368a23": "陸亘大夫向這石頭上坐臥不安。仔細檢點將來。",
    "X84n1581_001:0368a24": "皆是自不守分。不是南泉。爭得風光徧界。恁麼便",
    "X84n1581_001:0368b01": "恁麼。不恁麼便不恁麼。若不具眼。總是泥裏洗土",
    "X84n1581_001:0368b02": "塊。雲巖證據。洞山交互。方見打鼓弄琵琶。相逢兩",
    "X84n1581_001:0368b03": "會家。",
    "X84n1581_001:0368b04": "行實",
    "X84n1581_001:0368b05": "師自云。吾江西南昌府鍾陵人也。父江臺。母徐氏。幼",
    "X84n1581_001:0368b06": "隨父商。年將二十。至荊門。聞無說能和尚乃有道之",
    "X84n1581_001:0368b07": "士。拜為師。剃落。教看一歸何處。後得昱首座苦口提",
    "X84n1581_001:0368b08": "攜。晝夜逼拶。不許說話。不許眨眼。一日聽廊下有人",
    "X84n1581_001:0368b09": "說話。昱便打。曰又不瞌睡。如何也打。昱云。你不瞌睡。",
    "X84n1581_001:0368b10": "聽那裏。又二僧裁裙。度量不已。我不覺眼看。昱兄又",
    "X84n1581_001:0368b11": "打云。你眼也不曾停住。話頭豈能著實。我因此驚覺。",
    "X84n1581_001:0368b12": "平日只說有念便罷。那曉得如此用心。自此其目如",
    "X84n1581_001:0368b13": "覩。其耳如聽。字字明白。句句歷然。後因看古語。沈吟",
    "X84n1581_001:0368b14": "是阿誰。舉處是何人。只管疑是誰。晝夜如一。忽不見",
    "X84n1581_001:0368b15": "山河大地及與自身。後患痢疾甚重。有山東靜東暉",
    "X84n1581_001:0368b16": "示我大慧杲患背疽因緣。我即豁然。又見寶峯。(云云)",
    "X84n1581_001:0368b17": "乃得印證。",
    "X84n1581_001:0368b18": "袾宏曰。不枉為人不枉為僧數語。直是警策百倍。",
    "X84n1581_001:0368b19": "讀之。踴躍歡喜。增長志氣。",
    "X84n1581_001:0368b20": "傑峯英禪師",
    "X84n1581_001:0368b21": "送黃龍明知客",
    "X84n1581_001:0368b22": "拈起玻璃。一輪明月。撲碎玻璃。紅爐片雪。因思呂洞",
    "X84n1581_001:0368b23": "賓。黃龍納敗闕。半升鐺裏煑山川。不識斧頭元是鐵。",
    "X84n1581_001:0368b24": "莫若龐公見馬師。心空及第真英傑。一口西江吸盡",
    "X84n1581_001:0368c01": "時。化現三千廣長舌。",
    "X84n1581_001:0368c02": "送歸德演禪師",
    "X84n1581_001:0368c03": "萬法歸一。一歸何處。青州布衫。當陽顯露。因甚持往",
    "X84n1581_001:0368c04": "南方。覓取長篇偈句。山僧無法可傳。畢竟有何分付。",
    "X84n1581_001:0368c05": "一碗淡醋齋湯。一鉢香油荳腐。喫得一飽齁齁。世事",
    "X84n1581_001:0368c06": "總皆不顧。演禪人。悟不悟。於斯直下便承當。何待更",
    "X84n1581_001:0368c07": "回歸德府。",
    "X84n1581_001:0368c08": "送天台洪禪人",
    "X84n1581_001:0368c09": "天台石橋五百牛。趙州石橋度驢馬。越聖超凡古至",
    "X84n1581_001:0368c10": "今。赫赫聲名洞天下。一脚當頭踏斷來。寬洪志氣真",
    "X84n1581_001:0368c11": "瀟灑。勘破諸方老古錐。瀾翻辯舌如泉瀉。切莫騎牛",
    "X84n1581_001:0368c12": "更覓牛。笑殺賓頭盧尊者。",
    "X84n1581_001:0368c13": "送伏龍溢南海維那",
    "X84n1581_001:0368c14": "九月秋高暮山紫。道人何事來於此。黃花白露染單",
    "X84n1581_001:0368c15": "衣。擇友尋師問生死。生死由來即自心。一心起滅任",
    "X84n1581_001:0368c16": "漂沈。塵勞袞袞如山積。業識茫茫似海深。拈起金鎚",
    "X84n1581_001:0368c17": "俱擊碎。雙溪落落無人會。驚動千年老古錐。三十烏",
    "X84n1581_001:0368c18": "藤雨霶霈。",
    "X84n1581_001:0368c19": "示道信侍者",
    "X84n1581_001:0368c20": "大信大疑。大疑大悟。提起話頭。一切不顧。行參坐究。",
    "X84n1581_001:0368c21": "口念心思。密密推窮。時時覷捕。忽然拶破疑團。覿面",
    "X84n1581_001:0368c22": "更無回互。布毛吹起塞虗空。剎剎塵塵皆顯露。果能",
    "X84n1581_001:0368c23": "直下便承當。何異靈山親囑付。",
    "X84n1581_001:0368c24": "頌古",
    "X84n1581_001:0369a01": "世尊初降王宮",
    "X84n1581_001:0369a02": "瞿曇生下便驚羣。爭似雲門一棒親。盡道五更侵早",
    "X84n1581_001:0369a03": "起。誰知更有夜行人。",
    "X84n1581_001:0369a04": "勘辯",
    "X84n1581_001:0369a05": "大都安講主來參。師問講主講甚麼經。答云。金剛經。",
    "X84n1581_001:0369a06": "曾於無所從來亦無所去處得箇省處。師曰。既是無",
    "X84n1581_001:0369a07": "來無去。因甚得到這裏。答云。便是無來無去底。師云。",
    "X84n1581_001:0369a08": "即今在甚麼處。答一喝。師云。下喝行拳都且止。四大",
    "X84n1581_001:0369a09": "分散時向何處安身立命。答云。盡大地那裏不是自",
    "X84n1581_001:0369a10": "己。師云。忽遇劫火洞然。大千俱壞時如何。答云。我到",
    "X84n1581_001:0369a11": "這裏却不會。師云。六祖不會破柴踏碓。達摩不識九",
    "X84n1581_001:0369a12": "年面壁。你不會。見箇甚麼。答云。我只是不會。師云。瞎",
    "X84n1581_001:0369a13": "漢。請坐喫茶。",
    "X84n1581_001:0369a14": "跋虗谷和尚法語",
    "X84n1581_001:0369a15": "徑山虗谷和尚示慶禪人法語。舉趙州訪一庵主。入",
    "X84n1581_001:0369a16": "門便問有麼有麼。庵主豎起拳。州云。水淺。不是泊船",
    "X84n1581_001:0369a17": "處。又訪一庵主。問有麼有麼。庵主亦豎起拳。州云。能",
    "X84n1581_001:0369a18": "縱能奪。能殺能活。便禮拜。庵主既然一般豎拳。因甚",
    "X84n1581_001:0369a19": "麼肯一不肯一。若從這裏分辯得出。許你具衲僧正",
    "X84n1581_001:0369a20": "眼。師云。山僧有六十棒。前庵主豎起拳。有殺人刀。無",
    "X84n1581_001:0369a21": "活人劒。好與二十棒。後庵主豎起拳。有活人劒。無殺",
    "X84n1581_001:0369a22": "人刀。也好與二十棒。趙州因甚不肯前庵主肯後庵",
    "X84n1581_001:0369a23": "主。也好與二十棒。虗谷和尚教他自領出去。",
    "X84n1581_001:0369a24": "楚山琦禪師",
    "X84n1581_001:0369b01": "解期",
    "X84n1581_001:0369b02": "選佛場開定祖機。辨明邪正在鉗鎚。禹門浪暖風雷",
    "X84n1581_001:0369b03": "動。正是魚龍變化時。即今眾中莫有衝波激浪者麼。",
    "X84n1581_001:0369b04": "問答不錄。師以拂子打一圓相云。機前一著。覿面全",
    "X84n1581_001:0369b05": "提。復擊禪牀一下云。句外一言。和聲揭露。箇裏不許",
    "X84n1581_001:0369b06": "停思顧慮。豈容開口分疏。只饒眨得眼來。劒去久矣。",
    "X84n1581_001:0369b07": "縱是佛祖到此。也只得攢眉有分。何也。蓋非言路所",
    "X84n1581_001:0369b08": "通。亦非心識所測。若是箇英俊衲僧。向未舉以前自",
    "X84n1581_001:0369b09": "當點首一笑。是故祖師門下法應如是。嗟觀近世以",
    "X84n1581_001:0369b10": "來。人心不古。禪學之者。不務真參實悟。惟是接響承",
    "X84n1581_001:0369b11": "虗。以覺識依通為悟明。穿鑿機緣為參究。破壞律儀",
    "X84n1581_001:0369b12": "為解脫。夤緣據位為出世。以致祖風彫弊。魔說熾然。",
    "X84n1581_001:0369b13": "塞佛法之坦途。瞽人天之正眼。使吾祖教外別傳之",
    "X84n1581_001:0369b14": "道於斯而委地矣。故我大覺釋尊。於二千年外。已識",
    "X84n1581_001:0369b15": "盡眾生心病。預設多種奇方。於無漸次法中曲垂修",
    "X84n1581_001:0369b16": "證規則。不過只要誘引當人一箇入路。故經云。末世",
    "X84n1581_001:0369b17": "眾生。希望成道。無令求悟。惟益多聞。增長我見。又云",
    "X84n1581_001:0369b18": "眾生未悟。作何方便。普令開悟。佛令結制安居。剋期",
    "X84n1581_001:0369b19": "取證。過三期日。隨往無礙。故知結解之有時也。且如",
    "X84n1581_001:0369b20": "即今諸大德。於九十日中還曾證悟也無。已悟之者",
    "X84n1581_001:0369b21": "置之勿論。如其未悟之者。則此一冬不免又是虗喪",
    "X84n1581_001:0369b22": "了也。若是箇本色道流。以十方法界為箇圓覺期堂。",
    "X84n1581_001:0369b23": "也莫論長期短期。百日千日。結制解制。但以舉起話",
    "X84n1581_001:0369b24": "頭為始。若一年不悟參一年。十年不悟參十年。二十",
    "X84n1581_001:0369c01": "年不悟參二十年。盡平生不悟。決定不移此志。直須",
    "X84n1581_001:0369c02": "要見箇真實究竟處方是放參之日也。故先哲所謂",
    "X84n1581_001:0369c03": "一念萬年豈虗語哉。遂舉起拂子召眾云。還知這九",
    "X84n1581_001:0369c04": "十日內參究的消息落處麼。不見世尊道。居一切時",
    "X84n1581_001:0369c05": "不起妄念。於諸妄心亦不息滅。住妄想境不加了知。",
    "X84n1581_001:0369c06": "於無了知不辨真實。箇裏明辨得老瞿曇得失誵訛",
    "X84n1581_001:0369c07": "處。要證圓覺不為難矣。設或未能見徹。切忌依語生",
    "X84n1581_001:0369c08": "解。幻叟今日不辭饒舌。試為諸人頌出。猛火鑄成金",
    "X84n1581_001:0369c09": "彈子。當機捏碎又渾圇。等閒失得俱拈過。風送潮音",
    "X84n1581_001:0369c10": "出海門。",
    "X84n1581_001:0369c11": "示秀峯居士",
    "X84n1581_001:0369c12": "夫念佛者。當知佛即是心。未審心是何物。須要看這",
    "X84n1581_001:0369c13": "一念佛心。從何處念起。復又要看破這看的人畢竟",
    "X84n1581_001:0369c14": "是誰。這裏有箇入處。便知圓悟禪師道不是心不是",
    "X84n1581_001:0369c15": "佛不是物是箇甚麼。故祖師云。心同虗空界。示等虗",
    "X84n1581_001:0369c16": "空法。證得虗空時。無是無非法。所言心者。非妄想緣",
    "X84n1581_001:0369c17": "慮之心。乃虗明圓湛廣大無相之心也。三世諸佛之",
    "X84n1581_001:0369c18": "所證。證此心也。六道眾生之所昧。昧此心也。諸佛由",
    "X84n1581_001:0369c19": "悟而證。號曰菩提。眾生因迷而昧。故曰煩惱。在聖不",
    "X84n1581_001:0369c20": "增。在凡不減。得之不有。失之不無。迷則業緣。悟名佛",
    "X84n1581_001:0369c21": "性。蓋知迷悟在己。得失非他。當知此心曠劫至今。本",
    "X84n1581_001:0369c22": "無生滅。原非染淨。孤光皎皎。脫體無依。妙用真常。廓",
    "X84n1581_001:0369c23": "周沙界。無形狀可見。無聲響可聞。雖然無相。無相不",
    "X84n1581_001:0369c24": "宗。雖曰無聲。無聲不應。是一切色相之根。乃一切聲",
    "X84n1581_001:0370a01": "響之谷。色空不二。動靜一如。法法虗融。塵塵解脫。是",
    "X84n1581_001:0370a02": "知心有則法有。心空則法空。心邪則一切邪。心正則",
    "X84n1581_001:0370a03": "一切正。若了此心。法亦不有。心法既無。則一切是非",
    "X84n1581_001:0370a04": "名相皆空。是非名相既空。則山河大地。色空明暗。直",
    "X84n1581_001:0370a05": "下與當人自性心佛覿體混融。了無隔礙。居士於此",
    "X84n1581_001:0370a06": "果能信入。則與從上佛祖所證所得更無差別。復何",
    "X84n1581_001:0370a07": "凡聖迷悟得失之可論哉。設或未然。亦不用別求玄",
    "X84n1581_001:0370a08": "妙。厭喧取寂。但將平日所蘊一切智見掃蕩乾淨。單",
    "X84n1581_001:0370a09": "單提起一句阿彌陀佛。置之懷抱。默然體究。常時鞭",
    "X84n1581_001:0370a10": "起疑情。這箇念佛的畢竟是誰。返復參究。不可作有",
    "X84n1581_001:0370a11": "無卜度。又不得將心待悟。但有微塵許妄念存心。皆",
    "X84n1581_001:0370a12": "為障礙。直須打併教胷中空蕩蕩無一物。而於行住",
    "X84n1581_001:0370a13": "坐臥之中。乃至靜閙閒忙之處。都不用分別計較。但",
    "X84n1581_001:0370a14": "要念念相續。心心無間。久久工夫純一。自然寂靜輕",
    "X84n1581_001:0370a15": "安。便有禪定現前。儻正念不得純一。昏散起時。亦不",
    "X84n1581_001:0370a16": "用將心排遣。但將話頭輕輕放下。迴光返照。看這妄",
    "X84n1581_001:0370a17": "想昏沈從甚麼處起。只此一照。則妄想昏沈當下自",
    "X84n1581_001:0370a18": "然頓息。日久堅持此念。果無退失。驀忽工夫入妙。不",
    "X84n1581_001:0370a19": "覺不知一拶疑團粉碎。歷劫塵勞當下冰消瓦解。只",
    "X84n1581_001:0370a20": "箇身心二字亦不可得矣。於這不可得處豁開頂門",
    "X84n1581_001:0370a21": "正眼。洞徹性空源底。自當點首一笑。始知涅槃生死",
    "X84n1581_001:0370a22": "穢土淨邦俱為賸語。到此始信山僧未嘗有所說也。",
    "X84n1581_001:0370a23": "更須向真正鉗鎚下摟空悟迹。掀翻窠臼。然後證入",
    "X84n1581_001:0370a24": "廣大甚深無礙自在不思議解脫三昧境中。同佛受",
    "X84n1581_001:0370b01": "用。以斯治國澤民。則可以垂拱無為而坐致太平者",
    "X84n1581_001:0370b02": "矣。以此超脫死生。則應用施為而無可無不可也。居",
    "X84n1581_001:0370b03": "士其尚勉之。",
    "X84n1581_001:0370b04": "示月庭居士",
    "X84n1581_001:0370b05": "夫格外真機。難容湊泊。初參之士。必假筌蹄。所謂梵",
    "X84n1581_001:0370b06": "語阿彌陀佛。此云無量壽。佛者覺也覺即當人之自",
    "X84n1581_001:0370b07": "心。心即本來之佛性。是故念佛者。乃念自心之佛。不",
    "X84n1581_001:0370b08": "假外面馳求。馬大師所云即心即佛是也。或謂即心",
    "X84n1581_001:0370b09": "是佛。何勞更念佛乎。只為當人不了自心是佛。是以",
    "X84n1581_001:0370b10": "執相循名。妄生倒惑。橫見生死。枉入迷流。故勞先聖",
    "X84n1581_001:0370b11": "曲垂方便。教令注想觀心。要信自心是佛。則知念佛",
    "X84n1581_001:0370b12": "念心。念心念佛。念念不忘。心心無間。忽爾念到心思",
    "X84n1581_001:0370b13": "路絕處。當下根塵穎脫。當體空寂。始知無念無心。無",
    "X84n1581_001:0370b14": "心無念。心念既無。佛亦不可得矣。故云從有念而至",
    "X84n1581_001:0370b15": "無念。因無念而證無心。無心之心始是真心。無念之",
    "X84n1581_001:0370b16": "念方名正念。無佛之佛可謂無量壽佛者矣。到此覓",
    "X84n1581_001:0370b17": "一毫自他之相了不可得。何聖凡迷悟之有哉。只這",
    "X84n1581_001:0370b18": "不可得處。即識心達本之要門。乃超生脫死之捷徑。",
    "X84n1581_001:0370b19": "居士果能於此洞徹自心源底。始信火宅凡居即為",
    "X84n1581_001:0370b20": "西方安養。舉足動足無非古佛道場。溪光山色頭頭",
    "X84n1581_001:0370b21": "章紫磨金容。谷韻風聲歷歷展紅蓮舌相。塵塵契妙。",
    "X84n1581_001:0370b22": "法法該宗。不即不離。心心解脫。於斯領旨。管取一笑",
    "X84n1581_001:0370b23": "而無疑矣。居士其尚勉乎哉。",
    "X84n1581_001:0370b24": "機緣法語",
    "X84n1581_001:0370c01": "次日性空首座入室參扣曰。昨蒙和尚開示濟川首",
    "X84n1581_001:0370c02": "座蒙山三關話。弟子雖獲與聞。心猶未了。幸望和尚",
    "X84n1581_001:0370c03": "別垂方便。師云。照前問將來。空云。蟭螟蟲吸乾滄海。",
    "X84n1581_001:0370c04": "魚龍蝦蟹向何處安身立命。師曰。長安路上金毛臥。",
    "X84n1581_001:0370c05": "曰。水母飛上色究竟天。入摩醯眼裏作舞。因甚不見。",
    "X84n1581_001:0370c06": "師云。五鳳樓前鐵馬嘶。曰蓮湖橋為一切人直指。明",
    "X84n1581_001:0370c07": "眼人因甚落井。師云。明月照見夜行人。曰請師一頌",
    "X84n1581_001:0370c08": "以為究竟。師云。好與痛棒。曰棒則弟子甘領領。則望",
    "X84n1581_001:0370c09": "和尚垂慈。師乃呵呵一笑而為頌曰。當機把斷聖凡",
    "X84n1581_001:0370c10": "津。擬議知伊屈未伸。欲識蒙山端的旨。垂鉤意在釣",
    "X84n1581_001:0370c11": "金鱗。師云。會麼。空遂作禮而退。",
    "X84n1581_001:0370c12": "僧寶金山者。入室參禮次。師乃問云。面南觀北斗。低",
    "X84n1581_001:0370c13": "首看青天。此語明甚麼邊事。曰和尚合却口好。師云。",
    "X84n1581_001:0370c14": "未在。曰瞞別人即得。師云。差別用處。非智眼不能無",
    "X84n1581_001:0370c15": "惑。子欲洞明佛祖真宗。須具透關正眼。未審如何是",
    "X84n1581_001:0370c16": "透關正眼。山振聲一喝。師云。具得正眼。當明向上一",
    "X84n1581_001:0370c17": "機。如何是向上一機。曰青天日當午。師云。猶未夢見",
    "X84n1581_001:0370c18": "在。曰木人拈玉線。石女度金鍼。師云。從上佛祖不傳",
    "X84n1581_001:0370c19": "之妙。子作麼生領會。山近前禮一拜。師云。轉身一句",
    "X84n1581_001:0370c20": "速道將來。曰雨添山色秀。風來竹影移。師擬拈拄杖。",
    "X84n1581_001:0370c21": "山乃一喝。拂袖而去。師云。放子二十棒。山復回身近",
    "X84n1581_001:0370c22": "前合掌曰。謝和尚垂慈。深錐痛劄。師云。子雖有滔天",
    "X84n1581_001:0370c23": "之浪。且無湛水之波。山又叉手默然。師云。如是如是。",
    "X84n1581_001:0370c24": "山遂作禮。",
    "X84n1581_001:0371a01": "僧問有佛處不得住時如何。師舉起手中拂子。僧云。",
    "X84n1581_001:0371a02": "無佛處急走過又作麼生。師放下手中拂子。云。會麼。",
    "X84n1581_001:0371a03": "僧云不會。師云。兩頭不著。千聖難窺。這箇且置。只如",
    "X84n1581_001:0371a04": "古人道藏身處沒蹤跡。沒蹤跡處莫藏身。意旨如何。",
    "X84n1581_001:0371a05": "僧云不即不離。師云。不即。不即箇甚麼。不離。不離箇",
    "X84n1581_001:0371a06": "甚麼。僧擬對。師打一拂子云。這虗頭漢。僧無語。",
    "X84n1581_001:0371a07": "師宴坐室中。有勝上座者從外入來。師云。是誰。勝云。",
    "X84n1581_001:0371a08": "某甲。師云。作麼。勝云。佛殿裏拜佛來。師云。佛向你道",
    "X84n1581_001:0371a09": "甚麼。勝云。不曾道。師云。你頭不曾點地那。勝云。下下",
    "X84n1581_001:0371a10": "點地。師云。又謂不曾道。勝云。某甲會也。師云。你會箇",
    "X84n1581_001:0371a11": "甚麼。勝云。吐露太分明。師便喝。勝擬對。師云。拄杖不",
    "X84n1581_001:0371a12": "在手。放汝二十棒。出去。",
    "X84n1581_001:0371a13": "天溪凝上座來參。師云。不用之乎也者。父母未生前",
    "X84n1581_001:0371a14": "親切道一句看。凝云。千聖覰不著。師云。覰不著的是",
    "X84n1581_001:0371a15": "甚麼。凝云。父母未生前。師云。為甚麼覰不著。凝云。為",
    "X84n1581_001:0371a16": "無蹤跡。師云。既謂無蹤跡。說甚麼覰不著。你在無蹤",
    "X84n1581_001:0371a17": "跡處窠臼。這箇且置。只如燒了撒了。你向甚麼處安",
    "X84n1581_001:0371a18": "身立命。凝云。青山重疊疊。澗水響潺潺。師云。我不問",
    "X84n1581_001:0371a19": "你青山疊疊。澗水潺潺。畢竟燒了撒了向甚麼處安",
    "X84n1581_001:0371a20": "身立命。凝云。日用分明常顯露。師云。這虗頭漢。脚跟",
    "X84n1581_001:0371a21": "尚未點地在。說甚麼顯露不顯露。凝乃觸禮一拜。師",
    "X84n1581_001:0371a22": "云亦未在。凝又擬開口。師咄云。你再亂道。闢破你口",
    "X84n1581_001:0371a23": "門。凝禮謝而退。",
    "X84n1581_001:0371a24": "有僧扣師云。不是心。不是佛。不是物。畢竟是箇甚麼。",
    "X84n1581_001:0371b01": "師與僧一掌云。你道是箇甚麼。僧擬開口。師以手掩",
    "X84n1581_001:0371b02": "其口。僧於言下悟旨。",
    "X84n1581_001:0371b03": "師因消遣。至韶古音關房。以拄杖扣門三下曰。關主",
    "X84n1581_001:0371b04": "在麼。韶曰。他不曾有出入。誰云在不在。即開門見師。",
    "X84n1581_001:0371b05": "乃觸禮一拜。師曰。此猶是奴兒婢子之事。請關中主",
    "X84n1581_001:0371b06": "相見。韶乃叉手默然。師曰。此則沈寂默去也。韶曰。師",
    "X84n1581_001:0371b07": "適來問甚麼。師曰。問汝關中主。韶曰。喚作寂默得麼。",
    "X84n1581_001:0371b08": "韶遂呈偈曰。只此寂默非寂默。非寂默中非亦絕。渠",
    "X84n1581_001:0371b09": "儂目面已呈師。動靜何曾有區別。師曰。恁麼則子不",
    "X84n1581_001:0371b10": "在關內耶。韶曰。弟子見師亦不在關外。師以手拍關",
    "X84n1581_001:0371b11": "門一下曰。怎奈這箇何。韶擬對。師叱曰。汝但於心不",
    "X84n1581_001:0371b12": "生分別。只箇門戶亦無所有。門戶既非。則誰在關內",
    "X84n1581_001:0371b13": "誰在關外耶。雖然理則如是。亦不可越他世諦規矩。",
    "X84n1581_001:0371b14": "尤不可違其自己志願。正好向這無分別無內外處。",
    "X84n1581_001:0371b15": "豎立脊梁。全機坐斷。徹底掀翻。囫圇嚼破。一一從自",
    "X84n1581_001:0371b16": "己胷襟流出可也。曰言曰行。可以模範後學。抑不負",
    "X84n1581_001:0371b17": "其己靈也。子其勉而進之。三載出關之日。拄杖子再",
    "X84n1581_001:0371b18": "為汝勘過。韶遂作禮。",
    "X84n1581_001:0371b19": "行實",
    "X84n1581_001:0371b20": "師諱紹琦。楚山其字也。姓雷。唐安人。九歲出家。初從",
    "X84n1581_001:0371b21": "玄極和尚。最後謁東普無際和尚得法。正統六年。再",
    "X84n1581_001:0371b22": "見東普。普問子數年來住在何處。曰我所住廓然無",
    "X84n1581_001:0371b23": "定在。普曰。汝有何所得。曰本自無失。何得之有。普曰。",
    "X84n1581_001:0371b24": "莫不是學得來者。曰一法不有。學自何來。普曰。汝落。",
    "X84n1581_001:0371c01": "空耶。曰我尚非我。誰落誰空。普曰。畢竟事若何。曰水。",
    "X84n1581_001:0371c02": "淺石出。雨霽雲收。普曰。莫亂道。只如佛祖來也不許。",
    "X84n1581_001:0371c03": "縱爾橫吞藏教。現百千神通。到這裏更是不許。曰和",
    "X84n1581_001:0371c04": "尚雖是把斷要津。其奈勞神不易。普曰。克家須是破",
    "X84n1581_001:0371c05": "家兒。恁麼幹蠱也省力。既退。至晚。復召入詰之曰。汝",
    "X84n1581_001:0371c06": "將平昔次第發明處告我。楚山悉具以對。普曰。還我",
    "X84n1581_001:0371c07": "無字意來。曰這僧問處偏多事。趙老何曾涉所思。信",
    "X84n1581_001:0371c08": "口一言都吐露。翻成特地使人疑。普曰。如何是汝不",
    "X84n1581_001:0371c09": "疑處。曰青山綠水。燕語鶯啼。歷歷分明。更疑何事。普",
    "X84n1581_001:0371c10": "曰。未在。更道。曰頭頂虗空。脚踏實地。普召弟子鳴鐘",
    "X84n1581_001:0371c11": "集眾。取袈裟拂子以授楚山。",
    "X84n1581_001:0371c12": "袾宏曰。所云以提起話頭之日為始事。一年不悟",
    "X84n1581_001:0371c13": "參一年。乃至十年二十年三十年盡平生不移此",
    "X84n1581_001:0371c14": "志。直至大悟方名罷參。至哉言也。",
    "X84n1581_001:0371c15": "性原明禪師",
    "X84n1581_001:0371c16": "小參",
    "X84n1581_001:0371c17": "靈隱入院至晚小參。欲識佛性義。當觀時節因緣。時",
    "X84n1581_001:0371c18": "節若至。其理自彰。是故達摩大師十萬里西來。不立",
    "X84n1581_001:0371c19": "文字。直指人心。見性成佛。謂之教外別傳。於是二祖",
    "X84n1581_001:0371c20": "求箇安心法門。師云將心來與汝安。祖云覓心了不",
    "X84n1581_001:0371c21": "可得。師云與汝安心竟。冬瓜印子一印印定了也。然",
    "X84n1581_001:0371c22": "師資契會。千載難逢。山僧今夜小參。禪客問話。現前",
    "X84n1581_001:0371c23": "一眾。坐立儼然。豈不是時節因緣。時節因緣既爾。畢",
    "X84n1581_001:0371c24": "竟佛性義在什麼處。莫是在覓心了不可得處麼。莫",
    "X84n1581_001:0372a01": "是在與汝安心竟處麼。若道在覓心了不可得處。是",
    "X84n1581_001:0372a02": "埋沒二祖。若道與汝安心竟處。是辜負大師。到這裏",
    "X84n1581_001:0372a03": "不可容易。直須明自本心。見自本性。未明明取。未見",
    "X84n1581_001:0372a04": "見取。若也明見不了。緇素不分。一生只成得箇顢頇",
    "X84n1581_001:0372a05": "佛性。儱侗真如。這般漢。臘月三十日到來。手忙脚亂。",
    "X84n1581_001:0372a06": "如箇落湯螃蟹相似。無人替汝。光陰迅速。各自勉旃。",
    "X84n1581_001:0372a07": "復說偈曰。年登六十一春秋。只合投間待死休。不料",
    "X84n1581_001:0372a08": "業風吹到此。又同衲子結冤讎。",
    "X84n1581_001:0372a09": "浴佛上堂。舉藥山儼禪師因遵布衲作殿主。浴佛次。",
    "X84n1581_001:0372a10": "山問汝祇浴得這箇。還浴得那箇麼。遵云把將那箇",
    "X84n1581_001:0372a11": "來。山休去。師云。者一箇。那一箇。一一從頭都浴過。藥",
    "X84n1581_001:0372a12": "山布衲謾商量。仔細看來成話墮。成話墮。轉誵訛。拍",
    "X84n1581_001:0372a13": "禪牀云。武林春已老。臺榭綠陰多。",
    "X84n1581_001:0372a14": "佛誕上堂。舉世尊纔生下。一手指天。一手指地。周行",
    "X84n1581_001:0372a15": "七步。目顧四方云。天上天下。唯吾獨尊。真成大人相",
    "X84n1581_001:0372a16": "不是小兒嬉。雲門云。我當時若見。一棒打死與狗子",
    "X84n1581_001:0372a17": "喫。貴圖天下太平。要作老胡種族。直須恁麼始得。法",
    "X84n1581_001:0372a18": "昌云。好一棒。太遲生。未離兜率。脚根下便與一錐。豈",
    "X84n1581_001:0372a19": "到今日。雖然如是。大似賊過後張弓。將謂胡鬚赤。更",
    "X84n1581_001:0372a20": "有赤鬚胡。黃面老子故是末上賣俏。似乎旁若無人。",
    "X84n1581_001:0372a21": "雲門法昌雖則見義勇為。爭奈劒去久矣。爾方刻舟。",
    "X84n1581_001:0372a22": "以主杖畫一畫召眾云。還會麼。一把柳絲收不得。和",
    "X84n1581_001:0372a23": "煙搭在玉欄杆。",
    "X84n1581_001:0372a24": "碧峯和尚闍維。奠茶。五臺山拾得來。誠非凡種。關西",
    "X84n1581_001:0372b01": "子沒頭腦。却是靈根。惟茲一味清茶。蕩滌眾生熱惱。",
    "X84n1581_001:0372b02": "只如則川拋下茶籃。仰山撼動茶樹。畢竟明甚麼邊",
    "X84n1581_001:0372b03": "事。度盞云。踏翻生死海。靠倒涅槃城。",
    "X84n1581_001:0372b04": "龍山次韻",
    "X84n1581_001:0372b05": "龍山吾兄瘦無肉。度量汪汪幾千斛。看他小小現神",
    "X84n1581_001:0372b06": "通。彈指徧遊諸佛國。枯禪久甘藜藿腸。節身不在餐",
    "X84n1581_001:0372b07": "楓香。頂[寧*頁]一著超言義。二三四七空摶量。從古風顛",
    "X84n1581_001:0372b08": "稱普化。格外玄機未為蹉。等閒打出觔斗來。傳得師",
    "X84n1581_001:0372b09": "真能幾箇。而今痛自韜其光。臥雲深處開巖房。是非",
    "X84n1581_001:0372b10": "榮辱我何有。二時粥飯還如常。",
    "X84n1581_001:0372b11": "乳虎已有食牛氣。況是親從道場至。入門未辨主與",
    "X84n1581_001:0372b12": "賓。輙問西來祖師意。水之冰也藍之青。當陽哮吼人",
    "X84n1581_001:0372b13": "皆驚。豁開自己神通藏。剖破微塵出大經。永嘉作歌",
    "X84n1581_001:0372b14": "唯證道。凡聖兩途俱淨掃。曹溪一宿歸去來。珊瑚枝",
    "X84n1581_001:0372b15": "上日暠暠。",
    "X84n1581_001:0372b16": "淨慈次韻",
    "X84n1581_001:0372b17": "十里平湖一鏡開。六橋險峻滑如苔。直饒不滯程途",
    "X84n1581_001:0372b18": "者。到此依然喫跌迴。",
    "X84n1581_001:0372b19": "行實",
    "X84n1581_001:0372b20": "師諱慧明。字性原。別號幻隱。生於元。父項。母陳氏。七",
    "X84n1581_001:0372b21": "歲發疽。忽失所在。求得之。則曰四童子舁我至此。識",
    "X84n1581_001:0372b22": "者知師為天神所祐矣。未幾出家。後謁竺元道公於",
    "X84n1581_001:0372b23": "仙居紫籜山。又謁徑山元叟端公。端問東嶺來。西嶺",
    "X84n1581_001:0372b24": "來。師指草鞋曰。此是三文錢買得。端曰。未在。更道。師",
    "X84n1581_001:0372c01": "曰。某甲只如此。和尚作麼生。端云。念汝遠來。放汝三",
    "X84n1581_001:0372c02": "十棒。師乃悟其旨。久之。遂罄底蘊。曰纔涉思惟。皆為",
    "X84n1581_001:0372c03": "賸法。洪武十九年示寂。壽六十九。夏五十八。",
    "X84n1581_001:0372c04": "雪庭　禪師",
    "X84n1581_001:0372c05": "請益",
    "X84n1581_001:0372c06": "僧問雲門。不起一念還有過也無。門云須彌山。幸遇",
    "X84n1581_001:0372c07": "此僧。當機不薦。蹉過雲門。直至於今攔街塞巷無存",
    "X84n1581_001:0372c08": "放處。此僧若也下得一語。道某甲這裏安放不得。且",
    "X84n1581_001:0372c09": "請和尚掇過一邊。非唯自己千古之下作箇自在快",
    "X84n1581_001:0372c10": "活閒人。抑且拶得雲門忙手忙脚。撒了收不得。收了",
    "X84n1581_001:0372c11": "撒不得。豈不丈夫。然雖幻寄與麼。也是勞神不少。且",
    "X84n1581_001:0372c12": "道還有安放處也無。自代云。看取雲門道底。古潭清",
    "X84n1581_001:0372c13": "典座等。各為曠大劫來一段真光。埋沒於業識茫茫。",
    "X84n1581_001:0372c14": "念起念滅。黑闇深坑。欲求提挈。且此事如人淩萬仞",
    "X84n1581_001:0372c15": "懸崖。須要親能撒手始得。又不見道。不是一番寒徹",
    "X84n1581_001:0372c16": "骨。爭得梅花噴鼻香。其或不然。又勞幻寄將冰清玉",
    "X84n1581_001:0372c17": "潤白藕池中。拖泥帶水。栽箇業種子去也。履今向去。",
    "X84n1581_001:0372c18": "但只時中一貧如洗。赤灑灑看箇父母未生以前邢",
    "X84n1581_001:0372c19": "箇是我本來面目。吽。及盡今時一念。從始至終。務要",
    "X84n1581_001:0372c20": "歷然討箇分曉。不可向輕安省力處純熟現前以當",
    "X84n1581_001:0372c21": "消遣時光。決定向這父母未生已前邢箇是我本來",
    "X84n1581_001:0372c22": "面目話頭上。不管得力不得力。昏散不昏散。密密提",
    "X84n1581_001:0372c23": "撕去。看他疑情頓發。如烈燄光中忽擲莖茅片雪。欲",
    "X84n1581_001:0372c24": "覓來去之蹤了不可得。正當恁麼時。設起一念覺照",
    "X84n1581_001:0373a01": "之心亦復如是。那時摸著娘生鼻孔。始信雲門道不",
    "X84n1581_001:0373a02": "起一念須彌山。磕破虗空腦葢。築折混沌眉毛。爭怪",
    "X84n1581_001:0373a03": "得幻寄道某甲這裏無安放處。珍重勉之。",
    "X84n1581_001:0373a04": "拈古",
    "X84n1581_001:0373a05": "溈山靈祐禪師侍立百丈次。丈問誰。師云某甲。丈云。",
    "X84n1581_001:0373a06": "汝撥爐中有火否。師撥之曰無火。丈躬起深撥。得少",
    "X84n1581_001:0373a07": "火。舉以示之曰。汝道無。這箇聻。師由是發悟禮謝。陳",
    "X84n1581_001:0373a08": "其所解。",
    "X84n1581_001:0373a09": "師拈云。家貧家富。父子方知。花落花開。春風不顧。",
    "X84n1581_001:0373a10": "應時應節則是。未免傍觀者哂。呵呵。老不歇心。少",
    "X84n1581_001:0373a11": "不努力。",
    "X84n1581_001:0373a12": "行實",
    "X84n1581_001:0373a13": "師自謂吾生幻寄浙省仁和。桂姓。父諱徵。母徐氏。兄",
    "X84n1581_001:0373a14": "弟三人。吾最後。以景泰丙子年生。毀齒喪父。患痘風。",
    "X84n1581_001:0373a15": "雙目短視羞明。抱疾弗瘳。夢中感金神教使出家。母",
    "X84n1581_001:0373a16": "兄不允。姑隨善友逐邪師苟延歲月。至年十五。雖克",
    "X84n1581_001:0373a17": "勤晝夜體究孜孜。唯益邪解。成化癸巳間。聞四川休",
    "X84n1581_001:0373a18": "休翁寓郡城仙林寺。以禮參請。一見契合。始得出家。",
    "X84n1581_001:0373a19": "受持無字公案。十七剃染。隨侍黃梅。心切太過滯沈",
    "X84n1581_001:0373a20": "寂之境。座元勉以看教。因閱楞嚴。於一毛端現寶王",
    "X84n1581_001:0373a21": "剎有疑。成化乙巳。寓常州江陰乾明寺。忽覩萬佛國",
    "X84n1581_001:0373a22": "金碧崢嶸於眉宇間。會得毛端現剎之句。始知幻寄",
    "X84n1581_001:0373a23": "兩間。如夢如旅。又明年。因詠黃鸝。忽逢作者云。此句",
    "X84n1581_001:0373a24": "法未得意在言外之趣。由此茅塞泮然。信口道云。多",
    "X84n1581_001:0373b01": "情自信惜春光。飛入園林錦繡鄉。記得小窗驚我夢。",
    "X84n1581_001:0373b02": "滿庭紅杏帶斜陽。遂和永明山居律詩。弘治戊申除",
    "X84n1581_001:0373b03": "夕。忽聞鐘聲。數年行履處於此活脫。信口道。圓響心",
    "X84n1581_001:0373b04": "非聞。大千同一照。抹過上頭關。更不存玄妙。乙卯。休",
    "X84n1581_001:0373b05": "休翁應湖南淨寺請。予復依附。日逐詢究。乃蒙印可。",
    "X84n1581_001:0373b06": "夫幻即寄之蹤。寄乃幻之跡。幻起寄亡。全寄是幻。幻",
    "X84n1581_001:0373b07": "逐寄生。全幻是寄。翳目生華。山河大地。華翳不生。空",
    "X84n1581_001:0373b08": "真實際。幻之寄之。誠哉兒戲。",
    "X84n1581_001:0373b09": "古音琴禪師",
    "X84n1581_001:0373b10": "開示",
    "X84n1581_001:0373b11": "縱遇開示。一時難悟。要假話頭。逼開心慧。工夫日久。",
    "X84n1581_001:0373b12": "日磨千煉。如雞抱卵。煖氣久蒸。忽然一日時節到來。",
    "X84n1581_001:0373b13": "或遇因緣觸發。心目方得開悟。古云。是花各有開時",
    "X84n1581_001:0373b14": "節。春蘭秋菊不同途。凡作工夫。當離喧鬧。截斷眾緣。",
    "X84n1581_001:0373b15": "屏息雜念。單提本參話頭。至於行住坐臥。苦樂逆順。",
    "X84n1581_001:0373b16": "一切時中。不得忘失。念茲在茲。專心正意。切切思思。",
    "X84n1581_001:0373b17": "念念自究。返觀自己這箇能追能問底是箇什麼人。",
    "X84n1581_001:0373b18": "若能如是下疑。疑來疑去。疑到水窮山盡處。樹倒藤",
    "X84n1581_001:0373b19": "枯處擬議不到處。心忘境絕處。忽然疑團迸散。心花",
    "X84n1581_001:0373b20": "朗發。大悟現前。頓見自己本來佛性。一段風光非從",
    "X84n1581_001:0373b21": "外得。若得真有此見處。更要求覓高見宗匠決擇邪",
    "X84n1581_001:0373b22": "正。不可以此便休。如此纔名入門。纔名得地。",
    "X84n1581_001:0373b23": "坐中所見善惡。皆由坐時不起觀察。不正思惟。但只",
    "X84n1581_001:0373b24": "瞑目靜坐。心不精采。意順境流。半夢半醒。或貪著靜",
    "X84n1581_001:0373c01": "境為樂。致見種種境界。夫正因做工夫者。當睡便睡。",
    "X84n1581_001:0373c02": "一覺一醒。便起抖擻精神。挪挱眼目。齩住牙根。捏緊",
    "X84n1581_001:0373c03": "拳頭。直看話頭落在何處。切莫隨昏隨沈。絲毫外境",
    "X84n1581_001:0373c04": "不可采著。",
    "X84n1581_001:0373c05": "念佛警策",
    "X84n1581_001:0373c06": "一句阿彌陀佛。宗門頭則公案。譬如騎馬拄杖。把穩",
    "X84n1581_001:0373c07": "生涯一段。不拘四眾人等。持之悉有應驗。行住坐臥",
    "X84n1581_001:0373c08": "之中。一句彌陀莫斷。須信因深果深。直教不念自念。",
    "X84n1581_001:0373c09": "若能念念不空。管取念成一片。當念認得念人。彌陀",
    "X84n1581_001:0373c10": "與我同現。便入念佛三昧。親證極樂內院。蓮胎標的",
    "X84n1581_001:0373c11": "姓名。極功之者自見。親見彌陀授記。便同菩薩作伴。",
    "X84n1581_001:0373c12": "自此出離娑婆。一路了無憂患。直至無上菩提。永劫",
    "X84n1581_001:0373c13": "隨心散誕。依得此道歸來。決定成佛不欠。",
    "X84n1581_001:0373c14": "開示",
    "X84n1581_001:0373c15": "夫真參實悟者。非在念得一句佛熟而致。非在持一",
    "X84n1581_001:0373c16": "萬法無字公案日久自然而致。非在長坐不臥苦礙",
    "X84n1581_001:0373c17": "睡魔而致。何故。在人正念正氣而感致也。大抵要具",
    "X84n1581_001:0373c18": "觀察慧力。念念自疑自攻。直至攻化日久。塵勞屏息。",
    "X84n1581_001:0373c19": "淨體現前。忽然隨機激發。大悟本來。通身是佛。更不",
    "X84n1581_001:0373c20": "許你分心分性。自然得箇安樂田地。如若一法不明。",
    "X84n1581_001:0373c21": "亦用辯明。一理不通。亦用參通。無惡不去。無善不修。",
    "X84n1581_001:0373c22": "無功不完。無理不辯。方成聖道。假使悟明本體之後。",
    "X84n1581_001:0373c23": "便休歇去。不能通達化門文物者。古人謂之墮在百",
    "X84n1581_001:0373c24": "尺竿頭。落於二乘小果。終不能至一切智海。故大覺",
    "X84n1581_001:0374a01": "云。懸崖撒手。自肯承當。絕後再甦。欺君不得。豈虗言",
    "X84n1581_001:0374a02": "哉。",
    "X84n1581_001:0374a03": "又",
    "X84n1581_001:0374a04": "未審作工夫從甚處起。甚處得半。甚處了畢。有此喻",
    "X84n1581_001:0374a05": "者。我方信之。晃兄曰。正如此問。方可與汝說之。大抵",
    "X84n1581_001:0374a06": "人之佛性各各皆有。只因無佛智慧破除煩惱。所以",
    "X84n1581_001:0374a07": "不得機緣相合。見在情塵所縛。譬如世間造酒。雖有",
    "X84n1581_001:0374a08": "米水。大用麵力多。若無麴力攻化。終不成酒。人之佛",
    "X84n1581_001:0374a09": "性喻米。福緣喻水。然雖有性有福有緣。若無大智大",
    "X84n1581_001:0374a10": "慧內攻內化。終不成佛。只名凡夫。大凡作工夫之人。",
    "X84n1581_001:0374a11": "務將平生是與不是悉皆丟在一邊。只持一句本參",
    "X84n1581_001:0374a12": "話頭自疑自問。自問自疑。自逼自追。自攻自究。不許",
    "X84n1581_001:0374a13": "求人說破。不許依義解明。務要句下精通。命根頓斷。",
    "X84n1581_001:0374a14": "如此晝三夜三逼將去。年久月深。忽日心不思量。口",
    "X84n1581_001:0374a15": "中自然流出一句二句或四句八句應機合格語。此",
    "X84n1581_001:0374a16": "名聰明境界。大凡悟道之人。皆從聰明境過。不可便",
    "X84n1581_001:0374a17": "認。依前逼將去。忽日信口道出百千偈頌。却如通身",
    "X84n1581_001:0374a18": "是口。切莫放下。正好用工著力。如造酒相似。大沸後",
    "X84n1581_001:0374a19": "直倒澄方止。人作工夫。直至聰明境過。大悟現前。頻",
    "X84n1581_001:0374a20": "將古人一千七百則公案無一不勘明。無一不了當。",
    "X84n1581_001:0374a21": "直至無禪可參。無佛可修。無法可疑。乃至頭頭上達。",
    "X84n1581_001:0374a22": "物物上通。信口道來。皆合古格。那時不了自了。不休",
    "X84n1581_001:0374a23": "自休。不待放下而自休歇。如人到家。不愁路也。方名",
    "X84n1581_001:0374a24": "工夫到家之人也。",
    "X84n1581_001:0374b01": "行實",
    "X84n1581_001:0374b02": "師閩興賢人。父蔡姓。母黃氏。二十七出家。餘不載。",
    "X84n1581_001:0374b03": "袾宏曰。勸念佛偈甚好。冗句裁出。",
    "X84n1581_001:0374b04": "笑巖寶禪師",
    "X84n1581_001:0374b05": "上堂",
    "X84n1581_001:0374b06": "舉世尊陞座。文殊白槌話。師乃曰。不憶黃面老子當",
    "X84n1581_001:0374b07": "時也知有這箇時節。爭柰未遇知音。往往義學云。世",
    "X84n1581_001:0374b08": "尊陞座。文殊白槌。乃是作家相見。師資倡和。蓋不知",
    "X84n1581_001:0374b09": "文殊多口相席。打令贓誣一上。大煞放過。山僧今日",
    "X84n1581_001:0374b10": "也不斆伊做處。亦不獨為。貴欲求箇知音出來。與伊",
    "X84n1581_001:0374b11": "把臂共行。寧不為之好事。遂拈拄杖云。有麼有麼。時",
    "X84n1581_001:0374b12": "有僧出作禮。劈脊便打云。多口作麼。僧云。某甲一言",
    "X84n1581_001:0374b13": "也未發。何為多口。師復打云。再犯不容。",
    "X84n1581_001:0374b14": "翌日上堂云。昨舉世尊陞座公案未圓。未能解得諸",
    "X84n1581_001:0374b15": "人惑。未能令諸人與世尊把臂共行。何謂。若是知音",
    "X84n1581_001:0374b16": "作者。纔恁麼。便解不恁麼。然後沒交涉。直教兩頭撒",
    "X84n1581_001:0374b17": "開。中間放下。自然活卓卓底隨處作主。如水投水。似",
    "X84n1581_001:0374b18": "空合空。佛祖不能知。鬼神莫能測。設到此地。要與世",
    "X84n1581_001:0374b19": "尊握腕。猶間一線道在。如欲豁通這一線道。須是更",
    "X84n1581_001:0374b20": "聽山僧重宣一偈云。佛身等空座稱身。何曾陞也何",
    "X84n1581_001:0374b21": "曾下。文殊覩影生狂華。引得兒孫成話杷下座。",
    "X84n1581_001:0374b22": "拈古",
    "X84n1581_001:0374b23": "舉佛果勤佛鑒懃佛眼遠同侍五祖至夜深。祖云各",
    "X84n1581_001:0374b24": "下一轉語看。佛鑒云。彩鳳舞丹霄。佛眼云。鐵蛇橫古",
    "X84n1581_001:0374c01": "路。佛果云。看脚下。祖云。滅吾宗者。克勤是也。徵三人",
    "X84n1581_001:0374c02": "之語。還有優劣也無。若道無優劣。五祖何以恁麼道。",
    "X84n1581_001:0374c03": "若道有優劣。什麼處是優劣處。",
    "X84n1581_001:0374c04": "開示",
    "X84n1581_001:0374c05": "諸佛與眾生唯是一心。更無別法。悟者心能轉物。物",
    "X84n1581_001:0374c06": "物皆歸自心。即是諸佛。迷者背心向物。妄隨物轉。即",
    "X84n1581_001:0374c07": "是眾生。是故諸佛與眾生唯是一心。更無別法。且我",
    "X84n1581_001:0374c08": "釋迦文佛未成正覺時。於雪山六年苦行。靜慮功極。",
    "X84n1581_001:0374c09": "至午夜舉頭見明星出。豁然大悟。彼當時悟箇甚麼。",
    "X84n1581_001:0374c10": "悟者惺也。只是惺得自己本有之心。不從人得。本來",
    "X84n1581_001:0374c11": "現成。本來常住。隨即普觀大地一切眾生。箇箇具有",
    "X84n1581_001:0374c12": "如來常住真心成佛種性。只因妄想執著不能證得。",
    "X84n1581_001:0374c13": "遂運慈悲普度一切。便有四十九年所說言教。非真",
    "X84n1581_001:0374c14": "實也。皆不得已。見諸眾生疑多信少。不能直下大信",
    "X84n1581_001:0374c15": "自心。生起萬差。不免應病與藥。引眾權而歸一實。又",
    "X84n1581_001:0374c16": "恐一切眾生隨語生解。認著言說墮於教網。後復陞",
    "X84n1581_001:0374c17": "座不發一言。唯拈起青蓮花一枝。默顧四眾。欲人人",
    "X84n1581_001:0374c18": "當下直明本心覿面親會。不意大眾依然蹉過。獨有",
    "X84n1581_001:0374c19": "迦葉動容微笑會合本機。便付法立為第一祖。展轉",
    "X84n1581_001:0374c20": "相傳。至於第二十八祖達磨尊者。觀見此土眾生有",
    "X84n1581_001:0374c21": "大乘根器。遂航海西來。直指人心見性成佛。不立文",
    "X84n1581_001:0374c22": "字不用能巧。唯一直心當下自契。大眾。即此便是從",
    "X84n1581_001:0374c23": "上以來。佛佛祖祖。共一切眾生直悟一心見性成佛",
    "X84n1581_001:0374c24": "底樣子也。",
    "X84n1581_001:0375a01": "行實",
    "X84n1581_001:0375a02": "師云。予金臺世族也。父吳門。母丁氏。弱冠出家。禮大",
    "X84n1581_001:0375a03": "寂能和尚為師。後徧參知識。修進開悟行道因緣。備",
    "X84n1581_001:0375a04": "載全集。恐繁不錄。",
    "X84n1581_001:0375a05": "袾宏曰。予遊京師。參徧融笑巖二師。次年二師俱",
    "X84n1581_001:0375a06": "示寂。融師一味實心實行。無著述傳世。巖師隱柳",
    "X84n1581_001:0375a07": "巷。罕接見人。有笑巖集四卷。今撮其少分云。",
    "X84n1581_001:0375a08": "附錄",
    "X84n1581_001:0375a09": "宋景濂學士集中諸師碑銘。袾宏採其少分。以紀",
    "X84n1581_001:0375a10": "聖朝盛事。不致淹沒故。",
    "X84n1581_001:0375a11": "古鼎銘禪師",
    "X84n1581_001:0375a12": "師諱銘。臨濟十五世孫。四坐道場。將示寂。謂其徒曰。",
    "X84n1581_001:0375a13": "觀世音持蓮華至矣。安坐而逝。火化。舌根齒牙數珠",
    "X84n1581_001:0375a14": "不壞。五色舍利無數。國史危先生為之碑。有四會語",
    "X84n1581_001:0375a15": "錄行世。",
    "X84n1581_001:0375a16": "雪窗光禪師",
    "X84n1581_001:0375a17": "師名悟光。字公實。姓楊氏。號雪窗。成都之新都人。以",
    "X84n1581_001:0375a18": "三昧力入智慧海。初說法於白馬寺。已而住育王天",
    "X84n1581_001:0375a19": "童。四會說法。虞文清公贊。謂佛果一枝。鳳毛麟角。洪",
    "X84n1581_001:0375a20": "武十四年記。",
    "X84n1581_001:0375a21": "南堂欲禪師",
    "X84n1581_001:0375a22": "師諱清欲。字了菴。南堂其號也。姓朱氏。台之臨海人。",
    "X84n1581_001:0375a23": "住開福本覺靈巖三剎。有三會語錄也。",
    "X84n1581_001:0375a24": "徑山悅空禪師",
    "X84n1581_001:0375b01": "悅空顏公。以東嶼正嫡。住崑山東禪。轉吳門萬壽。升",
    "X84n1581_001:0375b02": "虎林南屏。遂陟雙徑。有四會語錄。先師王文獻公現",
    "X84n1581_001:0375b03": "宰官身敷宣般若。與禪師為方外交。松月印公稱師",
    "X84n1581_001:0375b04": "之道高於圓照佛照云。",
    "X84n1581_001:0375b05": "袾宏曰。四會語錄今無存。松月亦未知何許。而曰",
    "X84n1581_001:0375b06": "道高於圓照佛照。夫二公豈易及哉。而曰過之。更",
    "X84n1581_001:0375b07": "俟賢者考正。",
    "X84n1581_001:0375b08": "佛光照禪師",
    "X84n1581_001:0375b09": "師幼齡。中夜坐禪。母推使仆輙。達旦不寐。後出家。參",
    "X84n1581_001:0375b10": "雲居泉公。晝夜繫念。一夕松月下。聞流泉聲有省。往",
    "X84n1581_001:0375b11": "白泉公。泉公俾詣古林。古林問。子明知四大五蘊是",
    "X84n1581_001:0375b12": "生死根本。為何入此革囊。師擬議。林以錫杖擊之。豁",
    "X84n1581_001:0375b13": "然悟入。住清涼十五年。退隱東堂。影不出山。壽八十",
    "X84n1581_001:0375b14": "五。僧臘七十。逝七日。顏貌明潤。頂猶暖。舍利如珠璣",
    "X84n1581_001:0375b15": "云。",
    "X84n1581_001:0375b16": "璧峯金禪師",
    "X84n1581_001:0375b17": "師諱寶金。姓石氏。號碧峯。生杭之永壽縣。六歲出家。",
    "X84n1581_001:0375b18": "徧參講肆。參如海真公。寢食為廢。隨公摘蔬。忽凝坐",
    "X84n1581_001:0375b19": "不動。後入定。累日不起。嘗坐樹下。溪水橫至。人意師",
    "X84n1581_001:0375b20": "溺死。越七日。蒸坐如平時。一日聽伐木聲。汗如雨下。",
    "X84n1581_001:0375b21": "求證於公。公印可之。洪武二年。召至京。極蒙恩賜。師",
    "X84n1581_001:0375b22": "示疾。上親灑宸翰。賜詩十二韻。六月四日。沐浴更衣。",
    "X84n1581_001:0375b23": "正襟危坐而逝。世壽六十五。僧臘五十。火化。五色舍",
    "X84n1581_001:0375b24": "利汾然。齒舌數珠不壞。",
    "X84n1581_001:0375c01": "東溟日禪師",
    "X84n1581_001:0375c02": "師諱慧日。號東溟。天台赤城人。洪武初年。召入京。奏",
    "X84n1581_001:0375c03": "對稱旨。後辭歸杭之天竺。修西方淨業。洪武十二年",
    "X84n1581_001:0375c04": "七月朔日。謂弟子言。吾夢青蓮華池中清芬襲人。吾",
    "X84n1581_001:0375c05": "殆將去乎。四日坐逝。世壽八十九。僧臘七十。師對王",
    "X84n1581_001:0375c06": "公大臣。未嘗出一軟媚語。至於誘進後學。溫然如春",
    "X84n1581_001:0375c07": "陽云。",
    "X84n1581_001:0375c08": "孤峯德禪師",
    "X84n1581_001:0375c09": "師諱明德。號孤峯。十五為僧。謁竺西坦公。公問何來。",
    "X84n1581_001:0375c10": "曰金鵝來。又問金鵝山高多少。師曰無見其頂。竺西",
    "X84n1581_001:0375c11": "斥之。一日舉世尊拈花因緣。師聞之。忽有省。又謁淨",
    "X84n1581_001:0375c12": "慈晦機熈公。公問什麼人恁麼來。師云胡張三黑李",
    "X84n1581_001:0375c13": "四。又謁雙林明極俊公。竺田霖公。羣疑冰釋。洪武五",
    "X84n1581_001:0375c14": "年二月二十七日坐逝。世壽七十九。僧臘六十二。火",
    "X84n1581_001:0375c15": "之。頂骨不壞。舍利累累出灰燼中。有四會語錄行世。",
    "X84n1581_001:0375c16": "又附",
    "X84n1581_001:0375c17": "高麗普濟禪師答李相國書",
    "X84n1581_001:0375c18": "既曾於無字話提撕。不必改參也。曾參無字。必於無",
    "X84n1581_001:0375c19": "字有小因地。切莫移動。切莫改參。但於二六時中。四",
    "X84n1581_001:0375c20": "威儀內。舉起話頭。莫待幾時悟不悟。亦莫管有滋味",
    "X84n1581_001:0375c21": "無滋味。亦莫管得力不得力。拶到心思不及意慮不",
    "X84n1581_001:0375c22": "行。即是諸佛諸祖放身命處。",
    "X84n1581_001:0375c23": "袾宏曰。此語錄。萬歷丁酉福建許元真都閫東征",
    "X84n1581_001:0375c24": "得之朝鮮者。中國未有也。元真攜原本還閩。僅錄",
    "X84n1581_001:0376a01": "其一篇云。",
    "X84n1581_001:0376a03": "皇明名僧輯略(終)"
}