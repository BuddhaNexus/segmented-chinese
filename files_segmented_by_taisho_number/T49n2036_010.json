{
    "T49n2036_010:0554c16": "佛祖歷代通載卷第十",
    "T49n2036_010:0554c18": "嘉興路大中祥符禪寺",
    "T49n2036_010:0554c19": "住持華亭念常集",
    "T49n2036_010:0554c20": "一　陳都建康　雷氏曰陳高覇先文廢宣後合為五主三十三年。",
    "T49n2036_010:0554c21": "丁丑　高祖武皇帝姓陳。諱霸先。字興國。小字法生。吳興長成下里人。受梁敬帝遜禪",
    "T49n2036_010:0554c22": "即位。年五十七。崩于璇璣殿。在位三年。",
    "T49n2036_010:0554c23": "改元永定○周閔帝字文覺。從兄護殺之而立毓。",
    "T49n2036_010:0554c24": "敘曰。有梁祚微禍難自作。東魏賊侯景因",
    "T49n2036_010:0554c25": "隙來奔。高祖建義內之。封為河南王。乘",
    "T49n2036_010:0554c26": "寵作亂遂陷臺城。先是梁湘東王出鎮荊",
    "T49n2036_010:0554c27": "陝。使王僧辨陳霸先等平金陵。未幾湘東",
    "T49n2036_010:0554c28": "王為西魏所滅。侯景既誅。僧辨仍為霸",
    "T49n2036_010:0554c29": "先所殺。太平元年梁敬帝遜位。霸先即帝",
    "T49n2036_010:0555a01": "位于金陵。以姓為國。蓋吳興長城下里人",
    "T49n2036_010:0555a02": "也。世本甚微。自云。漢太丘長陳寔之裔。身",
    "T49n2036_010:0555a03": "長九尺二寸。鬚長三尺。垂手過膝。神明高",
    "T49n2036_010:0555a04": "敬有大志略。眾所推重。既臨大寶復梁舊",
    "T49n2036_010:0555a05": "政崇重釋氏。金陵舊來七百餘寺侯景焚",
    "T49n2036_010:0555a06": "蕩幾盡。陳高祖悉皆修復。翻經講道不替",
    "T49n2036_010:0555a07": "前朝。自創國至禎明三年。凡五主三十三",
    "T49n2036_010:0555a08": "年國入于隋。其二十四年與周同政。九載",
    "T49n2036_010:0555a09": "與隋同政。時天竺優禪尼國三藏法師拘",
    "T49n2036_010:0555a10": "那陀羅。陳言真諦。十四年間隨處譯經論",
    "T49n2036_010:0555a11": "疏傳等四十八部。凡二百三十二卷云。",
    "T49n2036_010:0555a12": "真觀法師釋門龍象也。時徐僕射領軍禦",
    "T49n2036_010:0555a13": "世。欲僧兵之。師馳書勉止。其言傷怛足以",
    "T49n2036_010:0555a14": "發回向之心。又著無性因緣論。",
    "T49n2036_010:0555a15": "周明帝毓小字統萬。宇文之長子每在位四年。改元武定。",
    "T49n2036_010:0555a16": "庚辰　文帝篟改天嘉字子華。高祖兄昭烈王興之長子。高祖與兄同經營帝業",
    "T49n2036_010:0555a17": "故遺詔立之。天康乙酉崩于有覺殿。在位七年。",
    "T49n2036_010:0555a18": "周明帝中從兄護毒死而立弟邕。",
    "T49n2036_010:0555a19": "二　沙門稠禪師乃魏跋陀三藏之資也。受具",
    "T49n2036_010:0555a20": "往嵩山少林。又抵覃懷王屋之柏岩寺。解",
    "T49n2036_010:0555a21": "二虎鬪。由是舉世知名。齊乾明元年示寂",
    "T49n2036_010:0555a22": "于龍山雲門寺。",
    "T49n2036_010:0555a23": "齊孝昭帝演改皇建字延安。神武第六子。聰敏仁孝勤于政治。一年因捕",
    "T49n2036_010:0555a24": "兔。驚馬墜地而崩。壽五十七。葬靜陵。",
    "T49n2036_010:0555a25": "周武帝邕改保定小字彌羅。宇文之第四子。登位唯布衣帔。無金寶飾。禁斷華",
    "T49n2036_010:0555a26": "綺。土階聽政。不施櫨栱。後宮嬪御不過十人。在位十八年。壽三十六。崩于輦輿。葬孝陵。",
    "T49n2036_010:0555a27": "三　法師洪偃。雅為文帝所重。及齊使崔武子",
    "T49n2036_010:0555a28": "有專對才。朝廷憚之。帝以偃才學兩優命",
    "T49n2036_010:0555b01": "館伴武子。武子加嘆而歸。由是朝儀欲奪",
    "T49n2036_010:0555b02": "其志斂以冠巾。偃聞命即絕食以死自誓。",
    "T49n2036_010:0555b03": "帝以其確誠從之。時稱偃四絕。謂姿容德",
    "T49n2036_010:0555b04": "行文章草隷。臨終謂其徒曰。世人為貪心",
    "T49n2036_010:0555b05": "之所暗。貪己則惜落一毫。貪他則永無厭",
    "T49n2036_010:0555b06": "足。至於身死之後。高其墳重其槨。必謂九",
    "T49n2036_010:0555b07": "泉之下還結四隣一何可歎。今瞑目之後。",
    "T49n2036_010:0555b08": "以脯腊鄙形布施飛走。及卒弟子如其誡。",
    "T49n2036_010:0555b09": "有文集二十卷。詔藏祕閣。",
    "T49n2036_010:0555b10": "四　法師寶瓊。陳宣帝命為僧統。綏禦有法四",
    "T49n2036_010:0555b11": "眾安之。屢入重雲殿講道。帝尊之為師。初",
    "T49n2036_010:0555b12": "梁魏間僧統盛飾杖直僭擬官府。至瓊奏",
    "T49n2036_010:0555b13": "罷之。每出從數頭陀杖笠而已。于時海東",
    "T49n2036_010:0555b14": "有十二國。聞瓊道德不可見。遣使奉金帛",
    "T49n2036_010:0555b15": "求瓊畫像。其為天下敬慕如此。及卒。法師",
    "T49n2036_010:0555b16": "曇衍繼為僧統。亦有重名。衍初生下四十",
    "T49n2036_010:0555b17": "齒已具舉世異之。",
    "T49n2036_010:0555b18": "壬午　後梁世宗巋改天保字仁遠。󱟽第三子。在位二十三年。",
    "T49n2036_010:0555b19": "齊武成湛改太寧神武第九子。淫亂無度。信用嬖寵。傳位太子。在位四年。壽三",
    "T49n2036_010:0555b20": "十二崩又改河清。",
    "T49n2036_010:0555b21": "癸未　周保定三年有牛生足于背上。出北史。",
    "T49n2036_010:0555b22": "乙酉　齊後主緯字仁綱。武帝長子。昏亂暴虐。殺于",
    "T49n2036_010:0555b23": "崔季等忠臣。在位十三年。改天統",
    "T49n2036_010:0555b24": "旃檀瑞像至此三百六十七年在淮南。",
    "T49n2036_010:0555b25": "五　是年衛元嵩上疏減僧。初周武崇佛氏。天",
    "T49n2036_010:0555b26": "保六年嵩上十一條省寺減僧。云僧多怠",
    "T49n2036_010:0555b27": "惰貪財冒利不足欽尚。召百僧入內道場。",
    "T49n2036_010:0555b28": "七日伺過不得。無何乃止。嵩後感惡疾而",
    "T49n2036_010:0555b29": "卒。世尊曰。獅子身中蟲。嵩何不當之矣。",
    "T49n2036_010:0555c01": "丙戌　改天康○周改天和用天和曆。",
    "T49n2036_010:0555c02": "六　丁亥　廢帝伯宗改光太十九歲而卒在位二年。",
    "T49n2036_010:0555c03": "大教東被五百年矣。",
    "T49n2036_010:0555c04": "七　台宗三祖惠思禪師。姓李氏。武津人也。",
    "T49n2036_010:0555c05": "少以寬慈頂生肉髻耳有重輪。象視牛行",
    "T49n2036_010:0555c06": "與世自異。夢梵僧勉令出俗。辭親入道。及",
    "T49n2036_010:0555c07": "稟具戒日唯一食不受別施。聞北齊惠文",
    "T49n2036_010:0555c08": "聚徒眾法清淨。乃往歸依。從受正法性樂",
    "T49n2036_010:0555c09": "苦節。營僧為業。於三七日中得宿命智。而",
    "T49n2036_010:0555c10": "習漏未盡。後於定中放身倚壁。未至間",
    "T49n2036_010:0555c11": "霍爾開悟法華三昧。大乘法門一念明達。",
    "T49n2036_010:0555c12": "十六特勝背舍徐入。便自通徹不由他悟。",
    "T49n2036_010:0555c13": "示眾曰。道源不遠性海非遙。但向己求莫",
    "T49n2036_010:0555c14": "從他覓。覓亦不得得亦非真。侯在大蘇弊",
    "T49n2036_010:0555c15": "於烽警。山侶不遑安處。將四十餘僧徑趣",
    "T49n2036_010:0555c16": "南岳。時陳光大二年六月二十三日也。至",
    "T49n2036_010:0555c17": "即告曰。吾至此滿十年耳。先是梁僧惠海",
    "T49n2036_010:0555c18": "居衡嶽寺。及見師欣然讓之。時稱思大和",
    "T49n2036_010:0555c19": "上。或問。何不下山教化眾生。思答曰。三世",
    "T49n2036_010:0555c20": "諸佛被我一口吞盡。有何眾生可化。甞不",
    "T49n2036_010:0555c21": "豫。因念曰。病由業生業由心起。心緣不起",
    "T49n2036_010:0555c22": "外境何狀。業病與身都是雲影。作是觀已",
    "T49n2036_010:0555c23": "身遂輕安。陳高祖徵至都。安置栖玄寺。甚",
    "T49n2036_010:0555c24": "蒙咨揖。久之辭還南岳。師曰。寄迹茲山止",
    "T49n2036_010:0555c25": "十年耳。期滿當移。時眾不識其旨。及還大",
    "T49n2036_010:0555c26": "集門學連日說法。苦切呵責。聞者寒心。",
    "T49n2036_010:0555c27": "陳大建九年丁酉六月二十二日。咸聞異",
    "T49n2036_010:0555c28": "香。師更攝心諦坐。至盡頂煖身軟顏色如",
    "T49n2036_010:0555c29": "生。春秋六十有四。師奉菩薩三聚淨戒。至",
    "T49n2036_010:0556a01": "如繒纊皮革。多由損生故。其服章率皆以",
    "T49n2036_010:0556a02": "布。寒則艾衲用犯風霜。至於所被法衣都",
    "T49n2036_010:0556a03": "無蠶服。縱皆受法不云得成。若乞若得蠶",
    "T49n2036_010:0556a04": "綿作衣。准津結科斬捨定矣。約情貪附何",
    "T49n2036_010:0556a05": "由縱之。唯南嶽獨斷高遵聖檢也。今之列",
    "T49n2036_010:0556a06": "其派者。華裾茜服恣尚鮮麗。得無恧乎。",
    "T49n2036_010:0556a07": "八　己丑　宣帝頊改大建字紹世。小字師利。昭烈王興次子。文之弟也。身長八尺三寸。",
    "T49n2036_010:0556a08": "大有勇力善騎射。生五十一子。年五十三歲崩宣福殿。在位一十四年。",
    "T49n2036_010:0556a09": "九　周武天和四年。帝命名儒僧道伸述三教",
    "T49n2036_010:0556a10": "利病。沙門道安作二教論二十篇。以儒道",
    "T49n2036_010:0556a11": "九流為外教。釋氏為內教。意謂上古朴素",
    "T49n2036_010:0556a12": "墳典之誥未弘。淳風日澆丘索之文乃著。",
    "T49n2036_010:0556a13": "苞綸七典統括九流。咸為治國之謀。並是",
    "T49n2036_010:0556a14": "修身之具。若派而分之。數應為九。若總而",
    "T49n2036_010:0556a15": "合之。則同屬儒宗。今乃一化之內令九流",
    "T49n2036_010:0556a16": "爭川。大道之世使小成競辨。豈不上傷皇",
    "T49n2036_010:0556a17": "極莫大之風。下開拘放鄙蕩之弊哉。及闡",
    "T49n2036_010:0556a18": "譯內興奏之于朝。久而無報。安勤於奉",
    "T49n2036_010:0556a19": "母。凡薪水飲食皆自力營進。其徒有代之",
    "T49n2036_010:0556a20": "者。安曰。吾母也。豈可勞人哉。及周武廢",
    "T49n2036_010:0556a21": "教。以安宿望欲官之。安以死拒絕。尋以大",
    "T49n2036_010:0556a22": "教堙阨號慟而卒。",
    "T49n2036_010:0556a23": "十　周武天和四年。謠言黑衣。武以猜為心。",
    "T49n2036_010:0556a24": "有道士張賓之等。譎詐罔上私構其黨。以",
    "T49n2036_010:0556a25": "黑釋為國忌。以黃老為國祥。帝納其言信",
    "T49n2036_010:0556a26": "道輕釋。親受符錄。躬服衣冠。是年己丑三",
    "T49n2036_010:0556a27": "月十五日。召三教名士文武百官二千餘",
    "T49n2036_010:0556a28": "人。帝御正殿量述三教。以道最先出於無",
    "T49n2036_010:0556a29": "名之前超乎天地之表。議者紛紜弗定。至",
    "T49n2036_010:0556b01": "二十日。依前集論是非更廣。帝曰。儒道二",
    "T49n2036_010:0556b02": "教此國常遵。佛教後來。朕意不立僉議陳",
    "T49n2036_010:0556b03": "理無由除削。至四月初。更依前集。雖極言",
    "T49n2036_010:0556b04": "陳無得面從也。又各理伸弗克定矣。遂勅",
    "T49n2036_010:0556b05": "司隷大夫甄鸞詳審二教。至于天和五年。",
    "T49n2036_010:0556b06": "鸞詳二教上笑道論三卷。其表略曰。",
    "T49n2036_010:0556b07": "十一　切以佛道二教事迹不同。出沒隱顯變",
    "T49n2036_010:0556b08": "通亦異。幽微妙密未易詳度。且一件相對。",
    "T49n2036_010:0556b09": "佛者以因緣為宗。道者以自然為義。自然",
    "T49n2036_010:0556b10": "者無為而成。因緣者積行乃證。春秋傳曰。",
    "T49n2036_010:0556b11": "君所謂可而有否焉。臣獻其可以去其否。",
    "T49n2036_010:0556b12": "臣亦何人。奉勅降問。敢不實答。其道德二",
    "T49n2036_010:0556b13": "篇可為儒林之宗。疑紕繆者去其兩端。請",
    "T49n2036_010:0556b14": "量刪定。按五千文曰。上士聞道勤而行之。",
    "T49n2036_010:0556b15": "中士聞道若存若亡。下士聞道則大笑之。",
    "T49n2036_010:0556b16": "不笑不名為道。臣諏率下士見為笑道論",
    "T49n2036_010:0556b17": "三卷。合三十六條。三卷者笑其三洞之名。",
    "T49n2036_010:0556b18": "三十六條者笑其道經有三十六部。戰汗",
    "T49n2036_010:0556b19": "上呈心魂失守出弘明集。",
    "T49n2036_010:0556b20": "周武至五月十日。大集群臣。詳鸞上論。以",
    "T49n2036_010:0556b21": "為傷蠧道法不愜本圖。火焚而已。論具如",
    "T49n2036_010:0556b22": "弘明集。周大夫甄鸞者寔高識君子也。弗",
    "T49n2036_010:0556b23": "知懼大敵而勇於小敵者焉。王令詳定二",
    "T49n2036_010:0556b24": "教優劣。直以正見剖析。無使遍意在懷。",
    "T49n2036_010:0556b25": "而著此論褒貶臧否。詩曰。豈弟君子求福",
    "T49n2036_010:0556b26": "不回。其此之謂夫。傷哉火矣。",
    "T49n2036_010:0556b27": "十二　又上道安所著二教論二十篇。帝詳審",
    "T49n2036_010:0556b28": "諸以問朝宰。無有抗者。遂寢其事。其論略",
    "T49n2036_010:0556b29": "曰。鍊心之術名三乘。內教也。救形之術名",
    "T49n2036_010:0556c01": "九流。外教也。道無別教即在儒流。漢書藝",
    "T49n2036_010:0556c02": "文志曰。儒家者流蓋出于司徒之官。助人",
    "T49n2036_010:0556c03": "君順陰陽。明教化者也。游文於六經之中。",
    "T49n2036_010:0556c04": "留意於五德之際。祖述堯舜憲章文武。宗",
    "T49n2036_010:0556c05": "師仲尼。其道最高也。道家者流蓋出史官。",
    "T49n2036_010:0556c06": "清虛以自守。卑弱以自持。此君人者面南",
    "T49n2036_010:0556c07": "之術。合於堯之克讓易之謙謙。是其所長",
    "T49n2036_010:0556c08": "也。陰陽家者流蓋出於羲和之官。敬順昊",
    "T49n2036_010:0556c09": "天曆象日月敬授民時。此其所長也。法家",
    "T49n2036_010:0556c10": "者流蓋出理官。信當辟罰以輔禮制。易",
    "T49n2036_010:0556c11": "曰。先王以明罰勸政。此其所長也。名家者",
    "T49n2036_010:0556c12": "流蓋出於禮官。古者名位不同禮亦數異。",
    "T49n2036_010:0556c13": "孔子曰。必也正名乎。名不正則言不順。言",
    "T49n2036_010:0556c14": "不順則事不成。此其所長也。墨家者流蓋",
    "T49n2036_010:0556c15": "出清廟之官。茅屋採椽。是以貴儉。養三老",
    "T49n2036_010:0556c16": "五更。是以墨兼愛。選士大射。是以上賢。宗",
    "T49n2036_010:0556c17": "祀嚴父。是以有鬼。此其所長也。縱橫家者",
    "T49n2036_010:0556c18": "流蓋出於行人之官。孔子曰。誦詩三百。使",
    "T49n2036_010:0556c19": "於四方不能專對。雖多亦奚以為。又使乎",
    "T49n2036_010:0556c20": "使乎。言其當權受制宜受命而不受詞。此",
    "T49n2036_010:0556c21": "其所長也。雜家者流蓋出於議官。兼儒墨",
    "T49n2036_010:0556c22": "含名法。知國體之有此。見王制無不貫之。",
    "T49n2036_010:0556c23": "此其所長也。農家者流蓋出於農稷之官。",
    "T49n2036_010:0556c24": "播五穀勸耕桑以足衣食。故八政曰。一曰",
    "T49n2036_010:0556c25": "食。二曰貨。此其所長也。若派而別之則應",
    "T49n2036_010:0556c26": "有九。若總而合之則同屬儒宗。其論文之",
    "T49n2036_010:0556c27": "作內外該括。文詞峭拔義理淳簡。誠可敬",
    "T49n2036_010:0556c28": "也。",
    "T49n2036_010:0556c29": "庚寅　齊改武平。",
    "T49n2036_010:0557a01": "壬辰　周改建德。",
    "T49n2036_010:0557a02": "甲午　周廢釋。建德三年五月十七日。周武終",
    "T49n2036_010:0557a03": "成妬忌信張賓之議。欲偏廢釋教。因大集",
    "T49n2036_010:0557a04": "百僚命沙門與道士辯優劣。預令張賓之",
    "T49n2036_010:0557a05": "飾詭辭以挫釋子。冀即其義負而擠之。于",
    "T49n2036_010:0557a06": "時法師知󱟣對帝抗酬。辭吐精壯。帝意賓",
    "T49n2036_010:0557a07": "不能制。即逞天威垂難辭。左右叱炫聽制",
    "T49n2036_010:0557a08": "旨。炫安詳應對。陳義益高。陪位大臣莫不",
    "T49n2036_010:0557a09": "動容欽歎。帝不能屈。明日詔下。遂兼道教",
    "T49n2036_010:0557a10": "罷之。",
    "T49n2036_010:0557a11": "丙申　齊改隆化周兵陷并州。上走鄴。傳位太子恒。",
    "T49n2036_010:0557a12": "子酉　周伐齊至鄴。齊王緯走獲之封為溫國公",
    "T49n2036_010:0557a13": "幼主恒改承化與後主俱走青州。周兵執之。國已。",
    "T49n2036_010:0557a14": "右高齊五主二十八年宇文周并之。",
    "T49n2036_010:0557a15": "十三　戊戌　周武承光二年。滅北齊據鄴都。用韋孝",
    "T49n2036_010:0557a16": "寬楊堅等眷東平高氏。召前修大德並赴",
    "T49n2036_010:0557a17": "殿下。帝登座序廢立義。其略曰。六經儒教",
    "T49n2036_010:0557a18": "禮義忠孝。於世有宜。故須存立。且真佛無",
    "T49n2036_010:0557a19": "相遙敬表心。佛經廣歎崇建浮圖徒廢民",
    "T49n2036_010:0557a20": "財。凡是經像皆毀滅之。一切僧尼並令還",
    "T49n2036_010:0557a21": "俗。朕意如此。諸大德謂理何如。于時沙門",
    "T49n2036_010:0557a22": "大統五百餘人。咸以王威震赫決諫難從。",
    "T49n2036_010:0557a23": "關內已除。義非孤立。眾各默然。下勅催答。",
    "T49n2036_010:0557a24": "並相顧無色。俛首垂淚。于時有沙門惠遠",
    "T49n2036_010:0557a25": "者。姓王氏。乃曇始和上之門資也。聲名光",
    "T49n2036_010:0557a26": "價。乃自惟曰。佛法之寄四眾是依。豈以杜",
    "T49n2036_010:0557a27": "言謂能通理。遂排眾出對曰。陛下統臨大",
    "T49n2036_010:0557a28": "域得一居尊。隨俗致詞憲章三教。詔云。真",
    "T49n2036_010:0557a29": "佛無相誠如天旨。但耳目生靈賴聞經佛藉",
    "T49n2036_010:0557b01": "像表真。今若廢之無以興敬。帝曰。虛空真",
    "T49n2036_010:0557b02": "佛咸自知之。何假經像。遠曰。漢明已前經",
    "T49n2036_010:0557b03": "像未至此土。含生何故不知虛空是佛。帝",
    "T49n2036_010:0557b04": "時無答。遠曰。若不藉經教自知有法者。三",
    "T49n2036_010:0557b05": "皇以前未有文字。人應自知有五常等法。",
    "T49n2036_010:0557b06": "當時諸人何故但識其母不識其父同於禽",
    "T49n2036_010:0557b07": "獸。帝又無語。遠曰。若以形像無情事之無",
    "T49n2036_010:0557b08": "福故須廢者。則國家七廟豈是有情而妄",
    "T49n2036_010:0557b09": "相尊事。帝又不答。乃曰。佛經外國之法。此",
    "T49n2036_010:0557b10": "國不須。國家七廟上代所立。朕亦不以為",
    "T49n2036_010:0557b11": "是。將同廢之。遠曰。若以外國之經非此用",
    "T49n2036_010:0557b12": "者。仲尼所說出自魯國。秦晉之地亦應廢",
    "T49n2036_010:0557b13": "而不行。又以七廟為非將亦廢者。則是不",
    "T49n2036_010:0557b14": "尊祖考。祖考不尊則昭穆失序。昭穆失序",
    "T49n2036_010:0557b15": "則五經無用。前存儒教其義安立。若是則",
    "T49n2036_010:0557b16": "三教同廢。將何治國。帝曰。魯邦之與秦晉",
    "T49n2036_010:0557b17": "封域乃殊。莫非王者一化。故不類佛經。七",
    "T49n2036_010:0557b18": "廟之難帝無以通。遠曰。若以秦魯同遵一",
    "T49n2036_010:0557b19": "化經義通行者。其震旦之與天竺國界雖",
    "T49n2036_010:0557b20": "殊。莫不同在閻浮四海之內輪王一化。何不",
    "T49n2036_010:0557b21": "遵佛經而令獨廢。帝又無答。遠曰。退僧還",
    "T49n2036_010:0557b22": "家崇孝養者。孔經亦云。立身行道以顯父",
    "T49n2036_010:0557b23": "母。即是孝行。何必還家。帝曰。父母恩重交",
    "T49n2036_010:0557b24": "資色養。棄親向疎未成至孝。遠曰。若如是",
    "T49n2036_010:0557b25": "者陛下左右皆有二親。何不放之乃使長",
    "T49n2036_010:0557b26": "假五年不見父母。帝曰。朕亦依番上下得",
    "T49n2036_010:0557b27": "歸侍奉。遠曰。佛亦聽僧。冬夏隨緣修道。春",
    "T49n2036_010:0557b28": "秋歸家侍養。故目連乞食餉母。如來檐棺",
    "T49n2036_010:0557b29": "臨葬。此理大通未可獨廢。帝又無答。遠抗",
    "T49n2036_010:0557c01": "聲曰。陛下今恃王力自在廢滅佛法。是邪",
    "T49n2036_010:0557c02": "見人。阿鼻地獄下揀貴賤。陛下何得不怖。",
    "T49n2036_010:0557c03": "帝悖然作色大怒。直視於遠曰。但令百姓",
    "T49n2036_010:0557c04": "得樂。朕亦不辭地獄諸苦。遠曰。陛下以邪",
    "T49n2036_010:0557c05": "法化人現種苦業。當共陛下同趣阿鼻。何",
    "T49n2036_010:0557c06": "處有樂可得。帝屈無對。所圖意盛更無所",
    "T49n2036_010:0557c07": "答。但云。僧等且還。有司錄取論僧姓字。帝",
    "T49n2036_010:0557c08": "已行虐。師知時不濟。隱居楚澤青蓮山養",
    "T49n2036_010:0557c09": "道。造涅槃等疏。有擲筆凌空之驗。武既怒",
    "T49n2036_010:0557c10": "佛道二宗俱被廢滅。東川寺觀凡四萬餘",
    "T49n2036_010:0557c11": "區。並賜王公。僧道三百萬人悉充軍民。財",
    "T49n2036_010:0557c12": "產並收入官。帝以為得志焉。傷哉。",
    "T49n2036_010:0557c13": "十四　法師靜藹者。聞詔下慨然曰。食周之粟",
    "T49n2036_010:0557c14": "而忘其事。謂之忠乎。即詣闕奉表求見。武",
    "T49n2036_010:0557c15": "帝許之。及引對極陳毀教禍福報應之事。",
    "T49n2036_010:0557c16": "指證明白。帝為改容。顧業已成。既行之詔",
    "T49n2036_010:0557c17": "不可返。因謝遣之。藹退而泣曰。大教阨塞。",
    "T49n2036_010:0557c18": "吾何忍見之。遂遁入終南山。帝尋欲官之",
    "T49n2036_010:0557c19": "遣衛士求藹。藹聞徙入太一曰。衛士不獲",
    "T49n2036_010:0557c20": "而返。藹以法滅號泣七日夜聲不絕。撰三",
    "T49n2036_010:0557c21": "寶錄二十卷。假設主賓抑揚飛伏。廣羅文",
    "T49n2036_010:0557c22": "義弘贊大乘。并錄見聞事實藏諸岩洞。庶",
    "T49n2036_010:0557c23": "後代之再興耳。尋告弟子曰。吾生無補于",
    "T49n2036_010:0557c24": "世。將事捨身。眾號泣不許。因令侍者出山。",
    "T49n2036_010:0557c25": "藹瀝血書偈一篇。遂坐磐石留一內衣自",
    "T49n2036_010:0557c26": "條其肉布於石上。引腸胃掛于松枝。五臟",
    "T49n2036_010:0557c27": "皆外見。餘筋肉手足頭面咼拆都盡。以刀",
    "T49n2036_010:0557c28": "割心捧之而卒。侍者歸山。猶見捧心而坐。",
    "T49n2036_010:0557c29": "餘骸並無遺血。但見白乳傍流凝於石次。",
    "T49n2036_010:0558a01": "聞者靡不流涕。時年四十有五云。",
    "T49n2036_010:0558a02": "丁酉　周武承光三年。既克齊改元宣政。帝癘",
    "T49n2036_010:0558a03": "疾稍作。五月一日歸長安延壽殿。癘甚。二",
    "T49n2036_010:0558a04": "十四日遷雲陽宮。六月一日。殂子贇立于",
    "T49n2036_010:0558a05": "同州○唐吏部尚書唐臨冥報記云。自言",
    "T49n2036_010:0558a06": "外祖為隋僕射封齊公。親見文帝。問死還",
    "T49n2036_010:0558a07": "活者。初死見周武帝云。為我上聞大隋天",
    "T49n2036_010:0558a08": "子。昔日與我共食倉庫。玉帛亦我儲之。我",
    "T49n2036_010:0558a09": "今為滅佛法受大極苦願帝為我助作功德",
    "T49n2036_010:0558a10": "也。帝以庫藏不敢私費。乃化天下人各一",
    "T49n2036_010:0558a11": "錢。為追福懺罪也。",
    "T49n2036_010:0558a12": "戊戌　周宣帝贇字乾伯。武長子。即位未及年禪位太子。自稱天元皇帝。驕佚淫湎。改元",
    "T49n2036_010:0558a13": "大成。又改大象。年三十二崩葬定陵。在位一年。",
    "T49n2036_010:0558a14": "十五　釋任道琳者。以學業淹博得近周武。議",
    "T49n2036_010:0558a15": "論二十餘日。酧酢七十番。周武窮極精思",
    "T49n2036_010:0558a16": "不能屈。甞許以復教。會其崩不果。至是道",
    "T49n2036_010:0558a17": "琳伸請尤力。帝從之。",
    "T49n2036_010:0558a18": "己亥　周宣帝二月二十六日。詔曰。佛法弘大",
    "T49n2036_010:0558a19": "前古共崇。詎宜沈隱舍而不行。自今應王",
    "T49n2036_010:0558a20": "公下逮黎庶並宜修事。知朕意焉○四月",
    "T49n2036_010:0558a21": "二十六日。復詔曰。教義幽深神奇弘大。雖",
    "T49n2036_010:0558a22": "以廣開化儀通其修事。而崇奉之徒勿須",
    "T49n2036_010:0558a23": "剪髮以乖大道。宜視菩薩儀範權服冠纓。",
    "T49n2036_010:0558a24": "所司條為儀注。於是琳等妙選舊沙門懿",
    "T49n2036_010:0558a25": "行貞粹聲望卓異者百二十人。入陟岵寺。",
    "T49n2036_010:0558a26": "仍舊住持。",
    "T49n2036_010:0558a27": "庚子　周靜帝衍更名闡宣之長子大象即位。隋公楊堅修政。十二月封為隋國",
    "T49n2036_010:0558a28": "公。罷入市稅錢。復佛道二教。大定元年。孫位于隋。居于別宮。隋氏奉帝為介國公。服飾禮樂一如周制。",
    "T49n2036_010:0558a29": "上書不稱表答不稱詔。隋開皇元年五月帝年十九而崩葬之恭陵。在位一年○五月天元殂以天元皇后",
    "T49n2036_010:0558b01": "之父楊堅輔政。襲封隋國公也。",
    "T49n2036_010:0558b02": "辛丑　周改大定正月改元二月禪于隋。",
    "T49n2036_010:0558b03": "右宇文周五主共二十五年。",
    "T49n2036_010:0558b04": "十六　隋高祖文皇帝名堅小字那羅延。本弘農華陰人也。其先漢太尉楊震之",
    "T49n2036_010:0558b05": "後八世孫𮅱仕燕。北平太守元壽仕魏。武川司馬惠󱠥太原太守烈平原太守定遠真隋國公忠生帝堅。相",
    "T49n2036_010:0558b06": "周封隋王。大定元年受周禪。八年廢梁。九年平陳。天下一統克儉為良主。都于龍首山。故長安也。仁壽四",
    "T49n2036_010:0558b07": "年太子廣弑之。壽六十四。葬之太陵。在位二十三年。",
    "T49n2036_010:0558b08": "改年開皇。",
    "T49n2036_010:0558b09": "壬寅　上殂太子立○設無礙會舍身。",
    "T49n2036_010:0558b10": "癸卯　後主叔寶改元至德字元秀。小字黃奴。宣之長子。即位荒淫酒色。禍",
    "T49n2036_010:0558b11": "亂非常。後與張麗華孔貴嬪逃入宮井。隋文廢為長城公。至仁壽四年癸亥十一月壬子。終于洛陽。壽五十",
    "T49n2036_010:0558b12": "二歲。在位六年。",
    "T49n2036_010:0558b13": "甲辰　隋初行甲子曆。",
    "T49n2036_010:0558b14": "丙午　後梁琮字溫文。巋太子。寬仁大度。博學善射。即位改元廣運。後其叔安平王嵓擁江陵。仕",
    "T49n2036_010:0558b15": "庶奔陳。琮時朝隋。隋乃廢琮為莒國公。在位二年而梁絕矣。",
    "T49n2036_010:0558b16": "丁未　改禎明。",
    "T49n2036_010:0558b17": "己酉　右陳五主三十三年而隋併之後梁三主三十",
    "T49n2036_010:0558b18": "四年而隋併之。",
    "T49n2036_010:0558b19": "庚戌　隋文帝開皇十年。",
    "T49n2036_010:0558b20": "十七　序曰。天命有隋膺斯五運。帝君榮祐宅",
    "T49n2036_010:0558b21": "此九州。所以誕育之初神光洞發。君臨已",
    "T49n2036_010:0558b22": "後靈瑞競臻。故使天兆龜文水浮五色。地",
    "T49n2036_010:0558b23": "開泉醴山響萬年。雲慶露甘珠明石變。聾",
    "T49n2036_010:0558b24": "聞瞽視啞語躄行。禽獸見非常之祥。草木",
    "T49n2036_010:0558b25": "呈難紀之瑞。是知昔聞七寶匪局金輪。今",
    "T49n2036_010:0558b26": "則神異四時遍知玉燭。往以赤若之歲黃",
    "T49n2036_010:0558b27": "屋馭宸。土制水行。興廢毀之佛日。火乘木",
    "T49n2036_010:0558b28": "運。啟嘉號於開皇。高祖以周靖帝大定二",
    "T49n2036_010:0558c01": "年。黃龍降於舊第。卿雲見於城闉。二月十",
    "T49n2036_010:0558c02": "三日。周以帝祚歸禪在隋。景命既臨服黃",
    "T49n2036_010:0558c03": "簪皂。廢周六官依漢三省。佛日還曜法水潛",
    "T49n2036_010:0558c04": "通。其冬有周沙門齎西域梵經二百餘部",
    "T49n2036_010:0558c05": "膺期而至。下勅所司訪人翻譯。開皇二年",
    "T49n2036_010:0558c06": "仲春之月便就宣傳。季夏詔。以龍首之山",
    "T49n2036_010:0558c07": "川原秀麗卉木滋阜宜建都邑。凡城殿門",
    "T49n2036_010:0558c08": "縣園寺。皆以大興為額。三寶慈化自此而",
    "T49n2036_010:0558c09": "興。萬國仁風緣茲遠大。伽藍欝峙法宇交",
    "T49n2036_010:0558c10": "臨。開士肩聯信心踵接。及仁壽啟號寶塔",
    "T49n2036_010:0558c11": "是興。百有餘州皆陳瑞應。于斯時也。四海",
    "T49n2036_010:0558c12": "靜浪九州無塵。大度僧尼將三十萬。崇緝",
    "T49n2036_010:0558c13": "寺宇向有五千。翻譯道俗二十四人。所出",
    "T49n2036_010:0558c14": "經論垂五百卷。及煬帝嗣籙卜宅東都。仍",
    "T49n2036_010:0558c15": "於洛濱上林園置翻經館。四事供養無乏",
    "T49n2036_010:0558c16": "于時。今敘一朝兩代三十七年祖師顧儒",
    "T49n2036_010:0558c17": "高僧法匠十有五人。顯大隋我教之隆盛",
    "T49n2036_010:0558c18": "焉。",
    "T49n2036_010:0558c19": "十八　辛亥　法師曇延。姿度環異身長九尺六寸。垂",
    "T49n2036_010:0558c20": "手過膝目光外射。才望與惠遠相捋。述諸",
    "T49n2036_010:0558c21": "經義疏。議者謂標舉綱目遠不逮延。文句",
    "T49n2036_010:0558c22": "愜當延不逮遠。齊太祖從之問道給月俸。",
    "T49n2036_010:0558c23": "會周使周弘正來聘。大臣舉延接伴。弘正",
    "T49n2036_010:0558c24": "恃才氣出人上。見延悠然意消。及還求延",
    "T49n2036_010:0558c25": "畫像并所著疏論而歸。帝益重之。進位昭",
    "T49n2036_010:0558c26": "玄上統。周武廢教。延遁入太行山。及隋受",
    "T49n2036_010:0558c27": "禪。即日削髮。以沙門謁見。文帝大悅下書",
    "T49n2036_010:0558c28": "復教。久之歲旱。有旨命延率眾祈雨。雨不",
    "T49n2036_010:0558c29": "降。帝問故。對曰。事由一二。帝遣京尹蘇成",
    "T49n2036_010:0559a01": "問一二之意。延曰。陛下躬萬機之政。群臣",
    "T49n2036_010:0559a02": "致股肱之力。雖通治體然俱愆玄化。欲雨",
    "T49n2036_010:0559a03": "不雨。事由一二也。帝識其意。勅有司擇日",
    "T49n2036_010:0559a04": "於正殿設儀。命延授以八戒。群臣以次受",
    "T49n2036_010:0559a05": "訖。方炎威如焚而大雨沛然傾注。帝悅。自",
    "T49n2036_010:0559a06": "是延每入朝。必親手奉御饌供之。臨終以",
    "T49n2036_010:0559a07": "表辭帝託以外護。帝哭之哀甚。葬日百僚",
    "T49n2036_010:0559a08": "縞素送之。內史薛道衡文祭。略曰。往逢道",
    "T49n2036_010:0559a09": "喪玄綱落紐。棲心幽岩確乎不拔。高位厚",
    "T49n2036_010:0559a10": "祿不能回其慮。嚴威峻法不足懼其心。經",
    "T49n2036_010:0559a11": "行宴坐夷險莫二。戒德威儀始終如一。聖",
    "T49n2036_010:0559a12": "皇啟運像法再興。卓爾緇衣欝為稱首。屈",
    "T49n2036_010:0559a13": "宸極之重。申師資之義。三寶由之弘護。二",
    "T49n2036_010:0559a14": "諦藉以宣揚。信足以追踪澄什超邁安遠",
    "T49n2036_010:0559a15": "矣。",
    "T49n2036_010:0559a16": "十九　壬子　釋尼智僊者。河東蒲坂劉氏女也。少出",
    "T49n2036_010:0559a17": "家有戒行。長通禪觀。時言吉凶成敗。事莫",
    "T49n2036_010:0559a18": "不奇驗。居般若寺。會文帝生於寺。方季夏",
    "T49n2036_010:0559a19": "盛暑。乳母遽扇之。帝寒甚。幾絕不能啼。左",
    "T49n2036_010:0559a20": "右大驚。尼就視之曰。兒天佛所祐。宜勿憂",
    "T49n2036_010:0559a21": "也。即舉之呼曰。那羅延。因以為小字抱",
    "T49n2036_010:0559a22": "詣太祖。語曰。兒來處絕倫。俗家穢雜不宜",
    "T49n2036_010:0559a23": "留。請為養之。太祖遂割宅為小門通寺以",
    "T49n2036_010:0559a24": "鬼委僊視育。後皇妣來抱。忽見兒為龍驚",
    "T49n2036_010:0559a25": "墮于地。僊失聲曰。奚為觸損我兒。令晚得",
    "T49n2036_010:0559a26": "天下。及帝稍長。僊密告之曰。汝後大貴。當",
    "T49n2036_010:0559a27": "自東方來。佛法時滅賴汝而興。及周武廢",
    "T49n2036_010:0559a28": "教僊隱其家。內著法衣戒行彌篤。至是帝",
    "T49n2036_010:0559a29": "果自山東來入為天子。大興釋氏。僊前此",
    "T49n2036_010:0559b01": "而卒。帝對群臣稱阿闍黎以為口實。又云。",
    "T49n2036_010:0559b02": "朕興由佛法。而好食麻豆。前身定從道人",
    "T49n2036_010:0559b03": "中來。少時在寺長育。至今樂聞鐘磬之聲。",
    "T49n2036_010:0559b04": "二十　是年關輔旱。帝引民就食洛州。先是律",
    "T49n2036_010:0559b05": "師靈藏者。帝為布衣交。至是命藏陪駕。既",
    "T49n2036_010:0559b06": "而趣向藏者極盛。帝聞之手勅曰。弟子是",
    "T49n2036_010:0559b07": "俗人天子。律師是道人天子。有樂離俗者",
    "T49n2036_010:0559b08": "任師度之。藏由是度人前後數萬。間有譖",
    "T49n2036_010:0559b09": "之者。帝曰。律師化人為善。弟子禁人為惡。",
    "T49n2036_010:0559b10": "言雖有異意則無殊。",
    "T49n2036_010:0559b11": "二十一　是年李士謙卒。士謙字約。少喪父。事",
    "T49n2036_010:0559b12": "母以孝聞。其族長伯瑒每歎曰。此子吾家",
    "T49n2036_010:0559b13": "顏子也。善天文術數。自以少孤未甞飲酒",
    "T49n2036_010:0559b14": "食肉。如此積三十年。雅好舉止約以戒定。",
    "T49n2036_010:0559b15": "有謂其修陰德。士謙笑曰。夫陰德其猶耳",
    "T49n2036_010:0559b16": "鳴。唯己知之。人無得而知者。今吾所作仁",
    "T49n2036_010:0559b17": "者皆知。何陰德之有。最善玄言。客有疑佛",
    "T49n2036_010:0559b18": "報應之說。士謙喻之曰。積善餘慶積惡餘",
    "T49n2036_010:0559b19": "殃。豈非休咎之徵耶。佛曰。輪轉五道無復",
    "T49n2036_010:0559b20": "窮已。而賈誼亦云。千變萬化未始有極。至",
    "T49n2036_010:0559b21": "若鮌為黃熊。杜宇為鶗鴂。褒君為龍牛",
    "T49n2036_010:0559b22": "哀為虎。君子為鵠。小人為猿。彭生為豕。",
    "T49n2036_010:0559b23": "如意為犬。黃母為黿。宣武為鼈。鄧艾為",
    "T49n2036_010:0559b24": "牛。徐伯為魚。羊祜前身李氏子。此皆佛家",
    "T49n2036_010:0559b25": "變異形報之驗。客人曰。邢子才云。世有松",
    "T49n2036_010:0559b26": "柏化為樗櫟。僕以為然。士謙曰。此不類之",
    "T49n2036_010:0559b27": "談也。變化皆由心業。豈關木乎。又問三教",
    "T49n2036_010:0559b28": "優劣。士謙曰。佛日也。道月也。儒五星也。",
    "T49n2036_010:0559b29": "客不能難而去。",
    "T49n2036_010:0559c01": "論曰。北史史官蔣沈等。記李君之事。詳悉",
    "T49n2036_010:0559c02": "如此。豈非心懷佛德盡已之誠不敢欺𮘀",
    "T49n2036_010:0559c03": "後之來者歟。士謙以日月星方三教。然乍",
    "T49n2036_010:0559c04": "觀似有優劣。至若照明世界運轉生靈。則",
    "T49n2036_010:0559c05": "一德也。是三者闕一則安立不成。故易曰。",
    "T49n2036_010:0559c06": "乾道變化各正性命。賢哉李君。吾見其深",
    "T49n2036_010:0559c07": "於性命之大原也。",
    "T49n2036_010:0559c08": "二十二　癸丑　二祖惠可大師。示寂於開皇十三年三",
    "T49n2036_010:0559c09": "月十六日也。師虎牢人。少博極群書尤精",
    "T49n2036_010:0559c10": "玄理。及覽佛經超然自得。遂出家依龍門",
    "T49n2036_010:0559c11": "香山寶靜禪師得度具戒。年甫四十。忽一",
    "T49n2036_010:0559c12": "日定中神告曰。將證聖果無滯於此。須臾",
    "T49n2036_010:0559c13": "頓覺頭痛如刺。欲行求治。空中有聲曰。此",
    "T49n2036_010:0559c14": "換骨耳。非常痛也。因以告師。師視其頂。有",
    "T49n2036_010:0559c15": "五峯隆起。乃曰。神既助汝。可行求道。吾聞",
    "T49n2036_010:0559c16": "天竺達磨近至少林。宜往依之。師至少林",
    "T49n2036_010:0559c17": "投機授法。語載達磨章中。及少林歸寂。師",
    "T49n2036_010:0559c18": "繼闡玄化。甞至北齊遇一居士。不言姓氏。",
    "T49n2036_010:0559c19": "且曰。弟子身纏風恙。請師懺罪。師曰。將",
    "T49n2036_010:0559c20": "罪來與汝懺。居士良久曰。覓罪了不可得。",
    "T49n2036_010:0559c21": "師曰。與汝懺罪竟。宜依佛法僧住。曰今見",
    "T49n2036_010:0559c22": "師已知是僧。未審何名佛法。師曰。是心是",
    "T49n2036_010:0559c23": "佛。是心是法。法佛無二。僧寶亦然。曰今",
    "T49n2036_010:0559c24": "日始知罪性不在內不在外不在中間。其",
    "T49n2036_010:0559c25": "心亦然。佛法無二也。師器之。即為剃髮云。",
    "T49n2036_010:0559c26": "是吾寶也。宜名僧璨。授具戒畢乃告之曰。",
    "T49n2036_010:0559c27": "達磨大師來自天竺。以正法眼藏密授於",
    "T49n2036_010:0559c28": "吾。吾今付汝并達磨信依。汝當護持無令",
    "T49n2036_010:0559c29": "斷絕。聽吾偈曰。本來緣有地。因地種花生。",
    "T49n2036_010:0560a01": "本來無有種。花亦不曾生。汝受吾教。宜處",
    "T49n2036_010:0560a02": "深山。未可行化。當有國難。曰師既預知。願",
    "T49n2036_010:0560a03": "聞示誨。師曰。昔達磨傳般若多羅讖記云。",
    "T49n2036_010:0560a04": "心中雖吉外頭凶。吾校年代正在汝身。當",
    "T49n2036_010:0560a05": "審前言勿罹世難。然吾亦有夙累。今要償",
    "T49n2036_010:0560a06": "之。師於鄴都隨宜行化。經三十四年。乃晦",
    "T49n2036_010:0560a07": "迹混俗。或過屠門。或入酒肆。有怪而問之",
    "T49n2036_010:0560a08": "者。答曰。我自調心。非關汝事。最後於筦城",
    "T49n2036_010:0560a09": "縣匡救寺三門下談無上道。聽者雲集。有",
    "T49n2036_010:0560a10": "辯和法師者。於寺中講涅槃經。學徒聞師",
    "T49n2036_010:0560a11": "說稍稍別去。和不勝憤。興謗于邑宰翟仲",
    "T49n2036_010:0560a12": "侃。侃惑其說。加師以非法。遂怡然委順。年",
    "T49n2036_010:0560a13": "一百有七。識真者謂師償債。葬磁州淦縣",
    "T49n2036_010:0560a14": "東北七十里。唐德宗諡大祖禪師。",
    "T49n2036_010:0560a15": "二十三　丁巳　天台智者禪師。示寂於開皇十七年",
    "T49n2036_010:0560a16": "十一月二十四日。師諱智顗。字德安。姓陳",
    "T49n2036_010:0560a17": "氏。頴川人。有晉遷都。寓居荊州華容縣。梁",
    "T49n2036_010:0560a18": "散騎益陽公起第三子。母徐氏夢。香煙五",
    "T49n2036_010:0560a19": "彩縈回在懷。欲拂去之。聞人語曰。宿世因",
    "T49n2036_010:0560a20": "緣寄託王道。福德自至何以去之。誕育之",
    "T49n2036_010:0560a21": "夜室內洞明。信宿其光乃止。憶先靈瑞呼",
    "T49n2036_010:0560a22": "為王道。臥必合掌。坐必面西。年長時口不",
    "T49n2036_010:0560a23": "妄噉。見像便禮。逢僧必敬。七歲喜往伽藍。",
    "T49n2036_010:0560a24": "諸僧訝其情志。口授普門品。初啟一遍即",
    "T49n2036_010:0560a25": "得。二親遏絕不許更誦。志學之年仕梁。承",
    "T49n2036_010:0560a26": "聖屬元年淪沒。北度硤川依乎舅氏尋討",
    "T49n2036_010:0560a27": "名師。年十有八。投湘州果願寺法緒出家。",
    "T49n2036_010:0560a28": "授以十戒。仍北度詣惠曠律師。北面橫經",
    "T49n2036_010:0560a29": "具蒙指誨。又詣光州大蘇山南嶽禪師。受",
    "T49n2036_010:0560b01": "業心觀。乃於北山行法華三昧。始住三夕。",
    "T49n2036_010:0560b02": "誦至藥王品心緣苦行至是真精進白解",
    "T49n2036_010:0560b03": "悟便發。見共思師處靈鷲山七寶淨土聽佛",
    "T49n2036_010:0560b04": "說法。思為印可。甞令代講。思躬執如意在",
    "T49n2036_010:0560b05": "座觀聽。語學徒曰。此吾徒之義兒。恨其定",
    "T49n2036_010:0560b06": "力少耳。於是師資改觀名聞遐邇。學成往",
    "T49n2036_010:0560b07": "辭思。思曰。汝於陳國有緣。往必利益。思既",
    "T49n2036_010:0560b08": "入南嶽。大師詣金陵綿歷八周。語默每思",
    "T49n2036_010:0560b09": "林澤。乃夢岩崖萬重雲日半垂。其側滄海",
    "T49n2036_010:0560b10": "無畔。見一僧搖伸手臂挽師上山。以夢通",
    "T49n2036_010:0560b11": "告門人。咸曰。此天台山也。因挾道南征隱",
    "T49n2036_010:0560b12": "淪斯岩。陳少主降勅徵入。前後七使師乃",
    "T49n2036_010:0560b13": "赴都。迎入太極殿之東堂講智論。及金陵",
    "T49n2036_010:0560b14": "敗覆。策杖荊湘。會大業在蕃任總淮海。承",
    "T49n2036_010:0560b15": "風佩德欲遵戒法。致書累請。師初陳寡德。",
    "T49n2036_010:0560b16": "次讓名僧。後舉同學。三辭不免。開皇十一",
    "T49n2036_010:0560b17": "年十一月二十三日於楊州設千僧會。為",
    "T49n2036_010:0560b18": "王授戒。未幾王入朝。師旋台嶽。躬率禪門",
    "T49n2036_010:0560b19": "行光明懺。仍立誓曰。若於三寶有益者。當",
    "T49n2036_010:0560b20": "限此餘年。若其徒生願從速化。不久告眾",
    "T49n2036_010:0560b21": "曰。吾當卒此地矣。誡曰。宜各默然。吾將去",
    "T49n2036_010:0560b22": "矣。言已端坐如定而卒於天台大石像前。",
    "T49n2036_010:0560b23": "春秋六十七矣。弟子章安親傳戒法焉。",
    "T49n2036_010:0560b24": "二十四　辛酉　改仁壽。",
    "T49n2036_010:0560b25": "初文帝龍潛時遇梵僧。以舍利一裹授之",
    "T49n2036_010:0560b26": "曰。檀越他日為普天慈父。此大覺遺靈。故",
    "T49n2036_010:0560b27": "留與供養。僧既去。求之不知所在。帝登極",
    "T49n2036_010:0560b28": "後。甞與法師曇遷。各置舍利於掌而數之。",
    "T49n2036_010:0560b29": "或少或多。竟不能定。遷曰。諸佛法身過於",
    "T49n2036_010:0560c01": "數量。非世間所測。帝始作七寶箱貯之。至",
    "T49n2036_010:0560c02": "是海內大定。帝憶其事。是以岐州等三十",
    "T49n2036_010:0560c03": "州各建塔焉。",
    "T49n2036_010:0560c04": "是年六月十三日。詔曰。仰惟正覺大慈大",
    "T49n2036_010:0560c05": "悲。救護眾生津濟庶品。朕歸依三寶重興",
    "T49n2036_010:0560c06": "聖教。思與四海之內一切人民俱發菩提",
    "T49n2036_010:0560c07": "共修福業。使當今現在爰及來世永作善",
    "T49n2036_010:0560c08": "因同登妙果。宜請沙門三十人諳解法相",
    "T49n2036_010:0560c09": "兼堪宣導者。各將侍者二人散官一人薰",
    "T49n2036_010:0560c10": "陸香一百二十片。分送舍利往前三十州",
    "T49n2036_010:0560c11": "建塔。每州僧三百六十人。為朕及皇太子",
    "T49n2036_010:0560c12": "后妃諸王內外官僚士庶懺悔。及於相州",
    "T49n2036_010:0560c13": "戰場立寺七日行道。任人布施。限十文而",
    "T49n2036_010:0560c14": "止。所施之錢以供營塔。若少不充役。正下",
    "T49n2036_010:0560c15": "及用庫物。別外州郡僧尼普為舍利設齋。",
    "T49n2036_010:0560c16": "限十月十五日午時同下石函。總管刺史",
    "T49n2036_010:0560c17": "下至縣尉。自非軍機停務七日。專檢校行",
    "T49n2036_010:0560c18": "道務盡誠敬。副朕意焉。是日帝親以七寶",
    "T49n2036_010:0560c19": "箱奉三十舍利。自內而出置于御座之桉。",
    "T49n2036_010:0560c20": "與諸沙門燒香禮拜。願弟子常以正法護",
    "T49n2036_010:0560c21": "持三寶。救度一切眾生。乃取金瓶瑠璃瓶",
    "T49n2036_010:0560c22": "各三十。以瑠璃瓶盛金瓶。置舍利於其內。",
    "T49n2036_010:0560c23": "薰陸為泥塗蓋而印之。諸沙門各奉而行。",
    "T49n2036_010:0560c24": "初入州境。總管刺史夾道步引。四部大眾",
    "T49n2036_010:0560c25": "威儀齋肅。共以寶蓋旛幢華臺像輦佛帳",
    "T49n2036_010:0560c26": "經輿香山香鉢種種音樂。盡來供養圍繞",
    "T49n2036_010:0560c27": "讚唄。依阿含經舍利入拘尸那城法。於是",
    "T49n2036_010:0560c28": "沙門對四部大眾。作是唱言。至尊以菩薩",
    "T49n2036_010:0560c29": "大慈無邊無際。哀愍眾生切於骨髓。故分",
    "T49n2036_010:0561a01": "布舍利。共天下同作善因。又引經文種種",
    "T49n2036_010:0561a02": "方便。訶責之教。導之深至。懇惻涕零。及宣",
    "T49n2036_010:0561a03": "讀懺悔文。至舍利將入函。沙門高奉寶瓶",
    "T49n2036_010:0561a04": "巡示大眾。人人拭目諦視共覩光明。哀戀",
    "T49n2036_010:0561a05": "號泣聲響震地。凡是安置之處。悉亦如之。",
    "T49n2036_010:0561a06": "帝於十月十五日午時。在大興宮之大殿",
    "T49n2036_010:0561a07": "西面。執珪而立。延請佛像及沙門三百六",
    "T49n2036_010:0561a08": "十人。旛蓋香花讚唄音樂。自大興善寺來",
    "T49n2036_010:0561a09": "居殿堂。帝燒香禮拜降御東廊。親率文武",
    "T49n2036_010:0561a10": "百僚素食齋戒。及舍利入塔訖。帝曰。爾佛",
    "T49n2036_010:0561a11": "法重興。必有感應。其後處處表奏。皆如其",
    "T49n2036_010:0561a12": "言見著作王邵舍利感應記。",
    "T49n2036_010:0561a13": "癸亥　三年文中子王通。既冠慨然有濟世之",
    "T49n2036_010:0561a14": "志。西遊長安見帝。坐大極殿召見。因奏太",
    "T49n2036_010:0561a15": "平策十有二道。尊王道推󰊉略稽古驗今。",
    "T49n2036_010:0561a16": "恢恢乎運天下於掌上。帝大悅曰。得生幾",
    "T49n2036_010:0561a17": "晚。天不以生賜朕也。下其議於公卿。公卿",
    "T49n2036_010:0561a18": "不悅。時將有蕭牆之憂。通知謀之不用也。",
    "T49n2036_010:0561a19": "作東征之歌而歸。乃續詩書正禮樂修元",
    "T49n2036_010:0561a20": "經贊易道。九年而六經大就。門人自遠而",
    "T49n2036_010:0561a21": "至者。河南董常。太山姚義。京兆杜如晦。趙",
    "T49n2036_010:0561a22": "郡李靖。南陽程元。扶風竇威。河東薛收。中",
    "T49n2036_010:0561a23": "山賈瓊。清河房元齡。鉅鹿魏徵。太原王珪",
    "T49n2036_010:0561a24": "溫彥博。頴川陳叔達等。咸稱師。北面受王",
    "T49n2036_010:0561a25": "佐之道餘往來受業者千餘人。大業中累",
    "T49n2036_010:0561a26": "徵不就。十三年疾病聞江都有變。泫然而",
    "T49n2036_010:0561a27": "興曰。生民厭亂久矣。天其或者將啟堯舜",
    "T49n2036_010:0561a28": "之運。吾不與焉命也。遂卒。門人諡曰文中",
    "T49n2036_010:0561a29": "子。甞為中說以擬論語。其周公篇曰。詩書",
    "T49n2036_010:0561b01": "盛而秦世滅。非孔子之罪也。玄虛長而晉",
    "T49n2036_010:0561b02": "室亂。非老莊之罪也。齋戒修而梁國亡。非",
    "T49n2036_010:0561b03": "釋迦之罪也。易不云乎。苟非其人道不虛",
    "T49n2036_010:0561b04": "行。或問佛。文中曰。聖人也。曰其教何如。",
    "T49n2036_010:0561b05": "曰西方之教也。中國則泥。又曰。觀皇極讜",
    "T49n2036_010:0561b06": "議。三教於是乎一矣。通弟績亦著書。號",
    "T49n2036_010:0561b07": "東臯子。",
    "T49n2036_010:0561b08": "二十五　文中子講道于白午之磎。弟子捧書",
    "T49n2036_010:0561b09": "北面環堂成列。講罷程生退省于松下。語",
    "T49n2036_010:0561b10": "及周易。薛收歎曰。不及伏羲氏乎。何辭",
    "T49n2036_010:0561b11": "之多也。俄而有負苓者。皤皤然委擔而息",
    "T49n2036_010:0561b12": "曰。吾子何歎也。薛收曰。叟何為者而徵吾",
    "T49n2036_010:0561b13": "歎。負苓者曰。麗朱者赤。附墨者黑。蓋漸而",
    "T49n2036_010:0561b14": "得之也。今吾子所服者道。而猶歎。是六腑",
    "T49n2036_010:0561b15": "五臟不能受也。吾是以問。收曰。收聞之師。",
    "T49n2036_010:0561b16": "易者道之蘊也。伏羲畫卦而文王繫之。不",
    "T49n2036_010:0561b17": "逮省文矣。吾是以歎。負苓者曰。文王焉",
    "T49n2036_010:0561b18": "病。伏羲氏病甚者也。昔者伏羲氏之未畫",
    "T49n2036_010:0561b19": "卦也。三才其不立乎。四序其不行乎。百物",
    "T49n2036_010:0561b20": "其不生乎。萬象其不森乎。何營營乎而費",
    "T49n2036_010:0561b21": "畫也。自伏羲氏泄道之密漏神之幾。分張",
    "T49n2036_010:0561b22": "太和磔裂先氣。使天下之智者詭道逆出。",
    "T49n2036_010:0561b23": "曰我善言象而識物情。陰陽相磨遠近相",
    "T49n2036_010:0561b24": "取。作為剛柔同異之說。以駭人志。於是知",
    "T49n2036_010:0561b25": "者不知而大朴散矣。則伏羲氏始兆亂者。",
    "T49n2036_010:0561b26": "安得羸歎而嗟文王。負其苓而行。追而問",
    "T49n2036_010:0561b27": "之居與姓名。不答。文中子聞之曰。隱者也。",
    "T49n2036_010:0561b28": "石室論曰。宋司馬文正公曰。文中子云。佛",
    "T49n2036_010:0561b29": "聖人也。審如文中子之言。則佛之心可見",
    "T49n2036_010:0561c01": "矣。弟今言禪者。好為隱語以相迷。大言以",
    "T49n2036_010:0561c02": "相勝。使學者倀倀然益入於迷妄。因廣文",
    "T49n2036_010:0561c03": "子之意。作解禪頌六首。果如此言雖中國",
    "T49n2036_010:0561c04": "亦可行矣。不然則吾所不知也。其卒章曰。",
    "T49n2036_010:0561c05": "言為百世師。行為天下法。為賢為大聖。是",
    "T49n2036_010:0561c06": "名佛菩薩。噫文正公繼孔孟荀楊為大賢",
    "T49n2036_010:0561c07": "者也。庸有不知佛哉。觀其頌則文正公平",
    "T49n2036_010:0561c08": "生所為。皆佛菩薩之心也。特禪之一法。雖",
    "T49n2036_010:0561c09": "吾門亦標表以為教外別傳。自非積三二",
    "T49n2036_010:0561c10": "十年息心絕慮。則莫能究其旨。謂之隱語",
    "T49n2036_010:0561c11": "大言。似是而實非也。何則東臯子猶以伏",
    "T49n2036_010:0561c12": "羲畫卦泄道之密漏神之機分張太和磔",
    "T49n2036_010:0561c13": "裂元氣使知者不知大朴散矣。矧不立文",
    "T49n2036_010:0561c14": "字之禪。直指人心。於語言形迹之表。詎",
    "T49n2036_010:0561c15": "可常程義理而求其言說耶。是不獨文正",
    "T49n2036_010:0561c16": "公。文中子楊孟諸賢。未暇留神。吾徒傳教",
    "T49n2036_010:0561c17": "大法師輩。固有不知而興謗者。故先德云。",
    "T49n2036_010:0561c18": "千人萬人中撈摝一箇半箇而已。夫豈易",
    "T49n2036_010:0561c19": "信也哉。",
    "T49n2036_010:0561c20": "二十六　闍那崛多。西天竺人也。帝時至長安",
    "T49n2036_010:0561c21": "大興善寺。奉勅譯法華等經。是年示滅。",
    "T49n2036_010:0561c22": "二十七　仁壽初。詔曰。皇帝敬問章洪山之南",
    "T49n2036_010:0561c23": "谷智舜禪師。冬月極寒味道安隱。勉勗蒼",
    "T49n2036_010:0561c24": "生成就聖業。惟慈願力。朕實嘉焉。今遣開",
    "T49n2036_010:0561c25": "府盧元壽。宣朕意起禪師赴闕。舜以疾辭",
    "T49n2036_010:0561c26": "不赴。初舜從稠禪師出家習定。或時覺有",
    "T49n2036_010:0561c27": "妄念。即以錐刺股。由是塵慮不入至不得",
    "T49n2036_010:0561c28": "已或出一言。不過戒定慧而已。如是十餘",
    "T49n2036_010:0561c29": "年。稠奇之曰。汝於人事殆無心哉。而今而",
    "T49n2036_010:0562a01": "後可與言道矣。後辭入贊皇山。好事者奉",
    "T49n2036_010:0562a02": "米麪供之。舜辭去一不受。或問故。舜曰。山",
    "T49n2036_010:0562a03": "居橡栗足以禦飢。何煩於人其簡易如此。",
    "T49n2036_010:0562a04": "見啗肉者必慘容戒之曰。六道殊形汝無",
    "T49n2036_010:0562a05": "不經。一切有命皆女父母。一切有生皆女",
    "T49n2036_010:0562a06": "曩形。而食其肉者。是食女父母。女心。",
    "T49n2036_010:0562a07": "二十八　甲子　五五　安忍哉。聞者悛革也詔賞罰度支。並付太子廣。上疾。",
    "T49n2036_010:0562a08": "楊素使張衡入侍。上暴崩。太子即位。",
    "T49n2036_010:0562a09": "○時天下戶口抄計八百九十萬。",
    "T49n2036_010:0562a10": "乙丑　煬帝廣小字阿𭚅。高祖次子。篡立于仁壽宮。初登有政治民。後幸洛陽營建東京。發河南",
    "T49n2036_010:0562a11": "人夫數百萬。開通濟渠而達淮泗龍舟鳳舸。又至江都。民不堪命。而群盜蜂起。四海土崩。後為宇文弑",
    "T49n2036_010:0562a12": "之。壽五十九年。",
    "T49n2036_010:0562a13": "二十九　冬煬帝有事于南郊。詔僧道並同俗",
    "T49n2036_010:0562a14": "拜。道流莫敢言。諸沙門例不奉詔。帝詰之",
    "T49n2036_010:0562a15": "曰。詔條久頒。卿等固不奉命何也。時法師",
    "T49n2036_010:0562a16": "明瞻者對曰。陛下若使准制罷道。則微軀",
    "T49n2036_010:0562a17": "敢不奉命。如知大法可崇。則法服之下僧",
    "T49n2036_010:0562a18": "無敬俗之禮。帝曰。何以致拜周武。瞻曰周",
    "T49n2036_010:0562a19": "武任威縱暴仁德不施。不足為有國者法。",
    "T49n2036_010:0562a20": "陛下聖政惟仁不枉非罪。是以貧道得盡",
    "T49n2036_010:0562a21": "忠言。帝默然而罷。有司以瞻抗對。將抵以",
    "T49n2036_010:0562a22": "罪。瞻曰。所坐者瞻也。願不以非律加吾",
    "T49n2036_010:0562a23": "徒。帝壯其不撓而不問。凡敬主之議由此",
    "T49n2036_010:0562a24": "而絕焉。",
    "T49n2036_010:0562a25": "三十　丙寅　是歲三祖僧璨大師示寂。師或云徐州",
    "T49n2036_010:0562a26": "人。初以白衣謁二祖既授衣。屬周武廢教。",
    "T49n2036_010:0562a27": "往來司空山。積十餘年人無識者。隋開皇",
    "T49n2036_010:0562a28": "十二年有沙彌道信。禮師曰。願和尚大慈",
    "T49n2036_010:0562b01": "乞與解脫法門。師曰。誰縛汝。曰無人縛。師",
    "T49n2036_010:0562b02": "曰。何更求解脫乎。信於言下大悟。服勞九",
    "T49n2036_010:0562b03": "載。授具戒已屢驗以玄犍。知其緣熟乃付",
    "T49n2036_010:0562b04": "衣。說偈曰。花種雖因地。從地種花生。若無",
    "T49n2036_010:0562b05": "人下種。花地盡無生。并付法衣曰。吾既得",
    "T49n2036_010:0562b06": "汝能事已畢。即優游江國。歷羅浮諸山復",
    "T49n2036_010:0562b07": "還舊止。士民樂其歸相率致供。師為四眾",
    "T49n2036_010:0562b08": "說法已。於法會大樹下儼立合掌而逝。十",
    "T49n2036_010:0562b09": "月十五日也。唐玄宗諡曰鑑智禪師。著信心",
    "T49n2036_010:0562b10": "銘一篇。其辭曰。至道無難。唯嫌揀擇。但莫",
    "T49n2036_010:0562b11": "憎愛。洞然明白。毫釐有差。天地懸隔。欲得",
    "T49n2036_010:0562b12": "現前。莫存順逆。違順相爭。是為心病。不識",
    "T49n2036_010:0562b13": "玄旨。徒勞念靜。圓同太虛。無缺無餘。良由",
    "T49n2036_010:0562b14": "取捨。所以不如。莫逐有緣。勿住空忍。一種",
    "T49n2036_010:0562b15": "平懷。泯然自盡。止動歸止。止更彌動。唯滯",
    "T49n2036_010:0562b16": "兩邊。寧知一種。一種不通。兩處失功。遣有",
    "T49n2036_010:0562b17": "沒有。從空皆空。多言多慮。轉不相應。絕",
    "T49n2036_010:0562b18": "言絕慮。無處不通。歸根得旨。隨照失功須",
    "T49n2036_010:0562b19": "臾反照。勝却前空。前空轉變。皆由妄見。不",
    "T49n2036_010:0562b20": "用求真。唯須息見。二見不住。慎莫追尋。才",
    "T49n2036_010:0562b21": "有是非。紛然失心。二由一有。一亦莫守。一",
    "T49n2036_010:0562b22": "心不生。萬法無咎。無咎無法。不生不心。能",
    "T49n2036_010:0562b23": "隨境滅。境逐能沈境由能境。能由境能。欲",
    "T49n2036_010:0562b24": "知兩段。元是一空。一空同兩齊含萬象。不",
    "T49n2036_010:0562b25": "見精麁。寧有偏黨。大道體寬。無易無難。小",
    "T49n2036_010:0562b26": "見狐疑。轉急轉遲。執之失度。必入迷路。放",
    "T49n2036_010:0562b27": "之自然。體無去住。任性合道。逍遙絕惱。繫",
    "T49n2036_010:0562b28": "念乖真。昏沈不好。不好勞神。何用疎親。欲",
    "T49n2036_010:0562b29": "取一乘。勿惡六塵。六塵不惡。還同正覺智",
    "T49n2036_010:0562b30": "者無為。愚人自縛。法無異法。妄有愛著。將",
    "T49n2036_010:0562c01": "心用心豈非大錯。迷生寂亂。悟無好惡。一",
    "T49n2036_010:0562c02": "切二邊。良由斟酌。夢幻虛花何勞把捉。得",
    "T49n2036_010:0562c03": "失是非。一時放却眼若不寐諸夢自除。心",
    "T49n2036_010:0562c04": "若不異。萬法一如。如如體玄兀爾忘緣。萬",
    "T49n2036_010:0562c05": "緣齊觀。復歸自然。泯其所以。不可方比。止",
    "T49n2036_010:0562c06": "動無動。動止無止。兩既不成。一何有爾。究",
    "T49n2036_010:0562c07": "竟窮極。不存軌則契心平等。所作皆息。狐",
    "T49n2036_010:0562c08": "疑淨盡。正信調直。一切不留。無可記憶。虛",
    "T49n2036_010:0562c09": "明自照不勞心力。非思量處。識智難測。真",
    "T49n2036_010:0562c10": "如法界。無他無自。要急相應。唯言不二。不",
    "T49n2036_010:0562c11": "二皆同。無不包容。十方智者皆入此宗。宗",
    "T49n2036_010:0562c12": "非促延。一念萬年。無在不在。十方目前。極",
    "T49n2036_010:0562c13": "小同大。忘絕境界。極大同小。不見邊表。有",
    "T49n2036_010:0562c14": "即是無。無即是有。若不如是。必不須守。一",
    "T49n2036_010:0562c15": "即一切。一切即一。但能如此。何慮不畢。信",
    "T49n2036_010:0562c16": "心不二。不二信心。言語道斷。非去來今。",
    "T49n2036_010:0562c17": "三十一　丁卯　始平令楊宏。率道士名儒。入智藏寺",
    "T49n2036_010:0562c18": "啟曾義法莚。命法師惠淨與道士余永通",
    "T49n2036_010:0562c19": "論議永通欲先立義。淨曰。道流入寺。義有",
    "T49n2036_010:0562c20": "主賓汝安得先。於是淨問老子云。有物混",
    "T49n2036_010:0562c21": "成先天地生。吾不知其名。字之曰道。且道",
    "T49n2036_010:0562c22": "體一故混耶。體異故混耶。若體一故混則",
    "T49n2036_010:0562c23": "正混之時已自成一。是則一非道生。若體",
    "T49n2036_010:0562c24": "異故混。且未混之時已自成二。然則二非",
    "T49n2036_010:0562c25": "一起矣。永通茫然不知所對。無言而罷。",
    "T49n2036_010:0562c26": "乙亥　煬帝窮奢極侈。乘龍舟錦帆沿汴而下",
    "T49n2036_010:0562c27": "入于楊州。天下諸侯反叛稱帝王者各據",
    "T49n2036_010:0562c28": "一方。凡五十二處。太原唐公李淵起義兵",
    "T49n2036_010:0562c29": "而來救駕矣。",
    "T49n2036_010:0563a01": "丙子　唐師至江都。帝以手琢案曰。渠有奇相。",
    "T49n2036_010:0563a02": "渠得之矣。十一月唐師入京。遙尊為太上",
    "T49n2036_010:0563a03": "皇。立代王侑為帝。紹隋室也。",
    "T49n2036_010:0563a04": "三十二　恭帝侑煬之孫。元德太子之子。十三即位。以唐公為相。進封唐王。次年五月禪位",
    "T49n2036_010:0563a05": "與唐。封為鄗固公。武德二年薨。壽十五。在位二年。",
    "T49n2036_010:0563a06": "丁丑　改義寧上在汀都淫虐日甚。宇文化及因思歸之士夜入宮弑帝及宗室皆死。",
    "T49n2036_010:0563a07": "三十三　神僧法喜者貌寢陋。年若四十許。嶺",
    "T49n2036_010:0563a08": "表父老咸言。兒時見之。談晉宋間事。歷歷",
    "T49n2036_010:0563a09": "可聽。又自言。甞從東林遠公游。語默不常。",
    "T49n2036_010:0563a10": "然皆為吉凶之兆。煬帝幸維楊。聞其有異",
    "T49n2036_010:0563a11": "召之。俄一日繞宮中遍索羊頭。帝惡之以",
    "T49n2036_010:0563a12": "付廷尉。手足銀鐺禁衛嚴甚。喜日丐于市",
    "T49n2036_010:0563a13": "飲食自若。有司以聞。帝命按視封鑰如故。",
    "T49n2036_010:0563a14": "及啟戶視之。唯見袈裟覆黃金骨。骨皆連",
    "T49n2036_010:0563a15": "鎖。遽以白帝。勅長安王怛覈實如狀。詔",
    "T49n2036_010:0563a16": "以香泥樹骨塑之。是夕喜以泥像起行。言",
    "T49n2036_010:0563a17": "笑如故。遂釋其禁。未幾示疾。命甞所善",
    "T49n2036_010:0563a18": "者。去其薦置身簀上。下以熾炭炙之數日。",
    "T49n2036_010:0563a19": "半身紅爛即死。葬之香山寺側。後數歲有",
    "T49n2036_010:0563a20": "自海南歸者。見喜無恙其人發塚視之。唯",
    "T49n2036_010:0563a21": "空棺爾。計是時喜已三百餘歲矣。及煬帝",
    "T49n2036_010:0563a22": "於江都遇弑。方悟喜索羊頭之驗云。",
    "T49n2036_010:0563a23": "石室論曰。唐牧之云。昔有相士。稱文帝當",
    "T49n2036_010:0563a24": "有天下。後果篡奪得之。周末楊氏為八柱",
    "T49n2036_010:0563a25": "國。公侯相繼久矣。一旦以男子偷竊位號。",
    "T49n2036_010:0563a26": "不三十年。老壯嬰兒皆不得其死。彼知相",
    "T49n2036_010:0563a27": "法當曰此為楊氏禍。乃可謂善相者。牧之",
    "T49n2036_010:0563a28": "之論誠為警絕。然文帝削平天下混一海",
    "T49n2036_010:0563a29": "字。君臨萬國者二十四年。剏置禮樂法度。",
    "T49n2036_010:0563b01": "多為唐所遵用。仁壽間天下戶至八百七",
    "T49n2036_010:0563b02": "十萬。以唐疆宇之廣。歷五朝至天寶末。纔",
    "T49n2036_010:0563b03": "九百餘萬戶。隋文開統而身及太平。固一",
    "T49n2036_010:0563b04": "代之英主也。惜其末年任一楊素而弗獲其",
    "T49n2036_010:0563b05": "終。嗚呼豈唯隋文而已哉。凡魏晉以來符",
    "T49n2036_010:0563b06": "石姚劉二蕭陳高宇文楊氏十三朝。興亡",
    "T49n2036_010:0563b07": "因果循環之驗。皆毫末無差。吾教所以誕",
    "T49n2036_010:0563b08": "敷六合有大益於天下國家者。其言因果",
    "T49n2036_010:0563b09": "報應之事。與天道大合。有以助天為勸沮",
    "T49n2036_010:0563b10": "也。故鴻經廣論深切著明。必欲人人自信。",
    "T49n2036_010:0563b11": "因即如是。果亦如之。莫可逭也。儒雖曰其",
    "T49n2036_010:0563b12": "事好還。然未伸勸沮之理。此所以牧之唯",
    "T49n2036_010:0563b13": "詆隋文而不遠推累朝積習循環之弊。獨",
    "T49n2036_010:0563b14": "唐家之興則異於彼。故其運祚靈長。益足",
    "T49n2036_010:0563b15": "以為天下之至鑑右隋三主凡三十八年。",
    "T49n2036_010:0563b16": "佛祖歷代通載卷第十"
}