{
    "T21n1341_016:0819a18": "大威德陀羅尼經卷第十六",
    "T21n1341_016:0819a20": "隋天竺三藏闍那崛多譯",
    "T21n1341_016:0819a21": "阿難。彼佛世尊有一大智比丘。於聲聞眾中",
    "T21n1341_016:0819a22": "最為第一。名曰降勝。猶如我今上座舍利弗。",
    "T21n1341_016:0819a23": "彼佛世尊有一神通比丘。名曰寂行。譬如我",
    "T21n1341_016:0819a24": "今上座目揵連。彼佛世尊有一侍者比丘。名",
    "T21n1341_016:0819a25": "曰善生。譬如汝今為我侍者。阿難。我今於",
    "T21n1341_016:0819a26": "彼一切比丘眾能稱名字。一切比丘尼眾。一",
    "T21n1341_016:0819a27": "切優婆塞。一切婆優夷。亦能說其名字。及彼",
    "T21n1341_016:0819a28": "世尊如來阿羅訶三藐三佛陀所有法住。乃",
    "T21n1341_016:0819a29": "至彼佛世尊。隨所住世未般涅槃。九十五百",
    "T21n1341_016:0819b01": "千俱致歲。正法住世一日一夜。彼佛世尊如",
    "T21n1341_016:0819b02": "來阿羅訶三藐三佛陀般涅槃後。六十一劫",
    "T21n1341_016:0819b03": "中空過無佛。即彼佛剎所說實諦。如此處言",
    "T21n1341_016:0819b04": "苦聖諦者。彼處即言烏奢羅迦聖實諦。若此",
    "T21n1341_016:0819b05": "處言苦集聖諦者。彼處即言婆蘇妬毘耶若",
    "T21n1341_016:0819b06": "女迦反聖實諦。若此處言苦滅聖實諦者。彼處",
    "T21n1341_016:0819b07": "即言叉耶何利他那聖實諦。如此處言苦滅",
    "T21n1341_016:0819b08": "道行聖實諦者。彼處即言阿訶囉佛地垢聖",
    "T21n1341_016:0819b09": "實諦。阿難。此等四種聖實諦。我說彼聖諦。彼",
    "T21n1341_016:0819b10": "說我聖諦。譬如我與汝對面共坐各各相知。",
    "T21n1341_016:0819b11": "汝今知我我亦知汝。彼亦如是。彼亦知我我",
    "T21n1341_016:0819b12": "亦知彼。如我念彼如彼念我。阿難。我若一劫",
    "T21n1341_016:0819b13": "若百劫。若千劫若百千劫。若百千俱致劫。若",
    "T21n1341_016:0819b14": "復過彼無量諸世界。一切世界之數。及以無",
    "T21n1341_016:0819b15": "量無邊若干諸佛。佛悉能知。佛眼無礙佛智",
    "T21n1341_016:0819b16": "無礙。於彼之處。如來入涅槃者。尚不可盡。阿",
    "T21n1341_016:0819b17": "難。如來有如是智。不可思議無有邊際。阿",
    "T21n1341_016:0819b18": "難。我今當說是義。為證知此故。阿難。所言風",
    "T21n1341_016:0819b19": "風者。有諸比丘欲有風者。為彼等故方便而",
    "T21n1341_016:0819b20": "說此義。以是義故。當成就如是大智。此方便",
    "T21n1341_016:0819b21": "為名字。若如是者。大智當不成就。阿難。若",
    "T21n1341_016:0819b22": "以世間語言故說般涅槃。我如是說時過百",
    "T21n1341_016:0819b23": "千俱致劫說復過於彼。阿難。汝等當取實義。",
    "T21n1341_016:0819b24": "於實義中當勤方便。莫為文字莊嚴。莫共諍",
    "T21n1341_016:0819b25": "鬪。莫共相競言。相諍競者皆是風也。凡有",
    "T21n1341_016:0819b26": "怨讎皆從競起。為諍競者無有盡邊。凡所諍",
    "T21n1341_016:0819b27": "競。皆令墮戒令墮三昧令墮智慧。阿難。如來",
    "T21n1341_016:0819b28": "涅槃之後當來之世。多有諸法師等。彼自欲",
    "T21n1341_016:0819b29": "風謗教師法。彼等癡人。縛在於彼色渴愛中。",
    "T21n1341_016:0819c01": "於聲香味觸法渴愛之中。為欲風所縛。阿難。",
    "T21n1341_016:0819c02": "住渴愛中。以欲縛故當向地獄。為食因緣多",
    "T21n1341_016:0819c03": "作種種妄語。阿難。此食名破論師。名從風起。",
    "T21n1341_016:0819c04": "名為維陀義。名怨讎本根也。",
    "T21n1341_016:0819c05": "復有別四種食。和合為食闇為食災怪為食",
    "T21n1341_016:0819c06": "業果報為食。是故眾生得住壽命。言和合食",
    "T21n1341_016:0819c07": "者處處和合。言闇食者所謂聲鳴。言災怪食",
    "T21n1341_016:0819c08": "者。若不捨無明何者不捨。無明謂住處不和",
    "T21n1341_016:0819c09": "合。何者是業報食。若未來處中欲求果報。求",
    "T21n1341_016:0819c10": "果報者當無有施。以此諍鬪。當名執著富伽",
    "T21n1341_016:0819c11": "羅者。是等癡人當名增上作。",
    "T21n1341_016:0819c12": "復有別四種食。如法所得為食。施物為食。施",
    "T21n1341_016:0819c13": "法是為食梵本脫一種食此等四種是名為食。彼四種",
    "T21n1341_016:0819c14": "食中。法施為最為勝為精為妙為無上為上",
    "T21n1341_016:0819c15": "上。何故言法施為食。為不生貪性故法施為",
    "T21n1341_016:0819c16": "食。為不罵辱故法施為食。何者為不貪性。言",
    "T21n1341_016:0819c17": "不貪性者。是不罵辱。言不貪性者。是無所求。",
    "T21n1341_016:0819c18": "言不貪性者。於甚深諸修多羅如實所說捨",
    "T21n1341_016:0819c19": "離非法。不欲非法逼切於他。言不罵辱者。不",
    "T21n1341_016:0819c20": "罵辱佛菩提。亦不誹謗云何不罵辱不誹謗。",
    "T21n1341_016:0819c21": "如所聞法隨順受持。精細非不精細。為自降",
    "T21n1341_016:0819c22": "伏故為自寂靜故。自般涅槃故比丘有十種",
    "T21n1341_016:0819c23": "事故。如是修多羅罵毀誹謗。何等為十自言",
    "T21n1341_016:0819c24": "我是多聞。我未曾聞如是等修多羅。彼作是",
    "T21n1341_016:0819c25": "言。此從誰來此非佛說。我是持法人。我本於",
    "T21n1341_016:0819c26": "先不聞是等。彼以多聞慢故。當誹謗此修多",
    "T21n1341_016:0819c27": "羅。復次阿難。雖復比丘不住如是多聞慢中。",
    "T21n1341_016:0819c28": "但彼和上阿闍梨等作如是言。我等今者久",
    "T21n1341_016:0819c29": "行梵行。我等未曾聞此。彼從聞已還作是說。",
    "T21n1341_016:0820a01": "復次阿難。比丘不以多聞故住於我慢。亦不",
    "T21n1341_016:0820a02": "隨和上阿闍梨意故住於我慢。但彼朋友",
    "T21n1341_016:0820a03": "所共事者。彼有多聞。或彼朋友和上阿闍",
    "T21n1341_016:0820a04": "梨。亦復當有多聞。久行梵行多人所讚亦有",
    "T21n1341_016:0820a05": "多人讚彼名聞。然彼等作如是言。此非教師",
    "T21n1341_016:0820a06": "所說。於彼之中我等不信。彼不信樂故不生",
    "T21n1341_016:0820a07": "希有。作如是言。我等當作如是如尊者教。於",
    "T21n1341_016:0820a08": "彼時間當所尊重者。彼命終已生驢胎中。於",
    "T21n1341_016:0820a09": "彼之中。魔王波旬作勤方便願作助護。願諸",
    "T21n1341_016:0820a10": "婆羅門長者居士。為彼沙門造立寺舍。彼造",
    "T21n1341_016:0820a11": "立已。彼等當得供養飲食。阿難。彼中所有和",
    "T21n1341_016:0820a12": "上阿闍梨尊重之者命終生驢胎者。令彼",
    "T21n1341_016:0820a13": "負重鞭杖捶打。背負世間種種財具造立寺",
    "T21n1341_016:0820a14": "舍。阿難。有是因緣。於彼時間受驢報者。遍滿",
    "T21n1341_016:0820a15": "寺舍。阿難。於彼時間諸俗人輩作如是念。我",
    "T21n1341_016:0820a16": "已造寺。我今已與世間果報。我今已與世間",
    "T21n1341_016:0820a17": "負乘財物果報。今復應與守護之者。即於彼",
    "T21n1341_016:0820a18": "寺境界之中不遠之處。於一界中。於一寺內。",
    "T21n1341_016:0820a19": "施與女人及諸丈夫。供養僧故。阿難。於彼之",
    "T21n1341_016:0820a20": "時有諸癡人。穢濁污染沙門法者。當作是念",
    "T21n1341_016:0820a21": "今日檀主已與我等寺舍。供給供養眾僧已",
    "T21n1341_016:0820a22": "與奴婢。今者彼等皆悉由我。我於今者應取",
    "T21n1341_016:0820a23": "此已。隨我所用行非梵行。遂向彼邊作如是",
    "T21n1341_016:0820a24": "語。我已得汝。汝是我物。我所語者隨我意",
    "T21n1341_016:0820a25": "不。時彼婦人而作是言。如尊者意當作如是。",
    "T21n1341_016:0820a26": "如汝所言我不敢違隨爾心想。阿難。如是次",
    "T21n1341_016:0820a27": "第。彼等癡人於彼時中。當有隨順滑利而行",
    "T21n1341_016:0820a28": "違背禁戒。於下賤中隨順而行。是等即於彼",
    "T21n1341_016:0820a29": "處而作僧奴。或有即住彼中作比丘身供養",
    "T21n1341_016:0820b01": "眾僧。如彼昔日奴婢供彼。亦不悔彼下賤等",
    "T21n1341_016:0820b02": "事。彼等命終已生驢胎中為他作乘。如彼過",
    "T21n1341_016:0820b03": "去他與作乘。阿難。汝可觀察。於彼時中當尊",
    "T21n1341_016:0820b04": "重者。和上阿闍梨。還復為彼而作驢身。極",
    "T21n1341_016:0820b05": "負重檐以杖拷打。彼等捨驢身已。當生阿鼻",
    "T21n1341_016:0820b06": "大地獄中。阿難。此等誹謗。從和上阿闍梨",
    "T21n1341_016:0820b07": "相傳教來。各各相承。或從寺主知事。各各",
    "T21n1341_016:0820b08": "相承。當作增長滿地獄事。復次阿難。是魔波",
    "T21n1341_016:0820b09": "旬。於諸比丘作是住持。願此等修多羅不作",
    "T21n1341_016:0820b10": "光顯。若有於中勤求方便。雖初勤求後還退",
    "T21n1341_016:0820b11": "失不復勤進。初安置已彼不安置。初勤方便",
    "T21n1341_016:0820b12": "於後當行。欲向他國。或有病患。或多事業。彼",
    "T21n1341_016:0820b13": "以念諸業故損失正念。初正行已後不正行。",
    "T21n1341_016:0820b14": "初發趣已後不發趣。既安置已還不安置。我",
    "T21n1341_016:0820b15": "當欲信還復不信。於如此等修多羅處。當欲",
    "T21n1341_016:0820b16": "勤求作究竟業行。即於是處心生厭離。生厭",
    "T21n1341_016:0820b17": "離已求餘業行。彼等被魔作是住持。以住持",
    "T21n1341_016:0820b18": "故而生瞋恚。生瞋恚已。復當誹謗如是修多",
    "T21n1341_016:0820b19": "羅。阿難。誹謗法者最為大惡。阿難。是故我告",
    "T21n1341_016:0820b20": "汝我勅汝等。若有智慧正梵行者。為求此等",
    "T21n1341_016:0820b21": "諸修多羅故。或應當行若一由旬。若百由旬。",
    "T21n1341_016:0820b22": "若千由旬。若百千俱致由旬。何以故。阿難。假",
    "T21n1341_016:0820b23": "使於一切處有極苦惱。亦應當行。為欲求此",
    "T21n1341_016:0820b24": "陀羅尼法本故。阿難。如來手者。所謂此陀羅",
    "T21n1341_016:0820b25": "尼法本是。阿難。正法手者所謂此陀羅尼法",
    "T21n1341_016:0820b26": "本是。阿難。正法意者。所謂此陀羅尼法本是。",
    "T21n1341_016:0820b27": "阿難。言世父世父者。此陀羅尼法本是。言世",
    "T21n1341_016:0820b28": "間世間者。其智慧人。凡所求者皆悉得之。故",
    "T21n1341_016:0820b29": "不誹謗。所言智者。若能求此陀羅尼法本。是",
    "T21n1341_016:0820c01": "名智者。此陀羅尼法本為於智者。阿難若人",
    "T21n1341_016:0820c02": "發心求此修多羅法本故。於彼時中有障礙",
    "T21n1341_016:0820c03": "者。阿難。於彼時中決作是念。今此障礙是",
    "T21n1341_016:0820c04": "魔事也。此是魔業所起。阿難。以魔業故。於未",
    "T21n1341_016:0820c05": "來世諸比丘等。當有誹謗如是修多羅。阿難。",
    "T21n1341_016:0820c06": "於後當來五百歲中正法滅時。此陀羅尼法",
    "T21n1341_016:0820c07": "本於彼北方出現於世。還復速滅。有一比丘",
    "T21n1341_016:0820c08": "意欲修習。自餘諸比丘。初欲修習此修多羅。",
    "T21n1341_016:0820c09": "彼於後時復不修習。阿難。為此陀羅尼法本",
    "T21n1341_016:0820c10": "最後之時當有誹謗。阿難。若有諸比丘等。此",
    "T21n1341_016:0820c11": "修多羅至彼手者。或復耳聞。彼等來世當得",
    "T21n1341_016:0820c12": "作佛。如來已知。彼等已成就具足種諸善根。",
    "T21n1341_016:0820c13": "阿難。彼智者。於彼時中應作是念願種善根。",
    "T21n1341_016:0820c14": "發是心已當得涅槃。阿難。於彼智者正梵行",
    "T21n1341_016:0820c15": "者。我付囑此陀羅尼法本。阿難。於彼時間有",
    "T21n1341_016:0820c16": "諸比丘。多求利養及與名聞。以念利養及名",
    "T21n1341_016:0820c17": "聞故。彼等勤求利養及與名聞。聞此修多羅",
    "T21n1341_016:0820c18": "已。而生疑悔復生疑惑。彼等以墮疑惑中具",
    "T21n1341_016:0820c19": "足不信。不信滿故即不受持。何以故。阿難。於",
    "T21n1341_016:0820c20": "彼時中諸比丘輩。多有愚癡少有意欲。如於",
    "T21n1341_016:0820c21": "今時諸比丘輩。若晝若夜意樂經行。即於彼",
    "T21n1341_016:0820c22": "時飽飲食已。於床睡眠乃至日沒。彼等比丘。",
    "T21n1341_016:0820c23": "以被大小便逼切急故。從重睡眠於床起已",
    "T21n1341_016:0820c24": "方大小便。大小便已還詣床臥。設當睡覺。",
    "T21n1341_016:0820c25": "彼等當作滑利言話談說國事。論其利養。說",
    "T21n1341_016:0820c26": "其男子婦人之事。唯當愛樂種種言談。亦當",
    "T21n1341_016:0820c27": "不念如法談話。猶如劫賊群隊之話。當話戰",
    "T21n1341_016:0820c28": "鬪村落城邑。市肆飲食。衣服香鬘婦人婬女。",
    "T21n1341_016:0820c29": "而作雜話。防邏鎮戍話。世間處及話自身。如",
    "T21n1341_016:0821a01": "是等種種所不應話而作話也。從初夜話意",
    "T21n1341_016:0821a02": "專樂已方取睡眠。以身重故。或復展轉懶墮",
    "T21n1341_016:0821a03": "纏身。以長夜中。於深夜中還復睡眠以展脚",
    "T21n1341_016:0821a04": "足。乃至第三更至於後夜。彼於爾時從睡覺",
    "T21n1341_016:0821a05": "已依倚俗家。為諸分別之所齩噉。應從此處",
    "T21n1341_016:0821a06": "當至某處。應從某處還至此處。從彼處所應",
    "T21n1341_016:0821a07": "將某物。彼等以求果報故。於日初分中。當入",
    "T21n1341_016:0821a08": "村落城邑王家市肆等處。彼等入已。於彼多",
    "T21n1341_016:0821a09": "種不精之處。作犯戒已更復於彼。不生止",
    "T21n1341_016:0821a10": "心而出去也。阿難。於彼時中俗人白衣尚不",
    "T21n1341_016:0821a11": "如是。於諸欲中而重貪求。彼癡人輩作如是",
    "T21n1341_016:0821a12": "言。我是沙門釋種之子。作如是知彼等癡人",
    "T21n1341_016:0821a13": "至寺內已。晝夜常作是非善事。彼等癡人當",
    "T21n1341_016:0821a14": "復何用。如是等修多羅及正思處。若如來今",
    "T21n1341_016:0821a15": "者。說三種業所有讚歎。彼等癡人於彼時中。",
    "T21n1341_016:0821a16": "捨此三業皆已遠離。於三業中作勤方便求",
    "T21n1341_016:0821a17": "美飲食。床上臥眠大小便業等。此三業者。所",
    "T21n1341_016:0821a18": "有眷屬彼共親近已。皆悉當墮地獄。阿難。汝",
    "T21n1341_016:0821a19": "諦觀。彼諸癡丈夫懈怠懶惰故。如是等諸修",
    "T21n1341_016:0821a20": "多羅文句如來所說當不受持。亦不勤求亦",
    "T21n1341_016:0821a21": "不意樂。誰是陀羅尼法本所為。不知此義。阿",
    "T21n1341_016:0821a22": "難。譬如有人無力少力無護助者。亦無朋友",
    "T21n1341_016:0821a23": "無子無婦無倚著處無有飲食。苦惱壽命。彼",
    "T21n1341_016:0821a24": "至空閑阿蘭若處。為求食故負極重物。彼求",
    "T21n1341_016:0821a25": "物時。忽然遇值三種大藏諸寶悉滿。彼既見",
    "T21n1341_016:0821a26": "已生大恐怖。捨彼重擔即背馳走。時復迴",
    "T21n1341_016:0821a27": "顧向後觀察。觀已復觀作如是念。莫復有人",
    "T21n1341_016:0821a28": "欲來害我。阿難。於汝意云何。彼癡丈夫得彼",
    "T21n1341_016:0821a29": "大藏。而更背走得為善不。阿難白言。不也世",
    "T21n1341_016:0821b01": "尊。佛復告言。如是如是。阿難。於彼時中諸",
    "T21n1341_016:0821b02": "比丘等。聞如是諸修多羅已。捨已背走生大",
    "T21n1341_016:0821b03": "恐怖。當得墮落於大墮中。若諸比丘作是方",
    "T21n1341_016:0821b04": "便。勤求如是修多羅者。於彼之處不生淨信。",
    "T21n1341_016:0821b05": "當不用心。彼等見已。當作惡意欲作害想。亦",
    "T21n1341_016:0821b06": "復不作勤劬。不設最勝所須鋪具。亦不與彼",
    "T21n1341_016:0821b07": "勝好衣服飲食湯藥等。及隨時怛鉢那󰉓漿。",
    "T21n1341_016:0821b08": "或復別與羹飲漿水。彼逼切已。當速捨背遠",
    "T21n1341_016:0821b09": "離而去。見彼去已當生歡喜。默然而住復作",
    "T21n1341_016:0821b10": "是言。汝一去已願更莫來。阿難。如來見此義",
    "T21n1341_016:0821b11": "故。為彼智者諸善丈夫。當付囑如此陀羅尼",
    "T21n1341_016:0821b12": "法本。乃至令不滅沒故。阿難。此法品名勝大",
    "T21n1341_016:0821b13": "將。若有比丘。於此法本中觀察者。勤劬者。彼",
    "T21n1341_016:0821b14": "當印護守護此修多羅法本故。當得千偈陀",
    "T21n1341_016:0821b15": "羅尼之所利益。阿難。於此品中無穢濁偈。應",
    "T21n1341_016:0821b16": "如是知。阿難。應莫生恐怖。如被杖捶當應忍",
    "T21n1341_016:0821b17": "受。勿生惱悔。",
    "T21n1341_016:0821b18": "阿難。我念往昔。於彼時中有一如來阿羅呵",
    "T21n1341_016:0821b19": "三藐三佛陀。名曰寂行。然彼寂行如來應正",
    "T21n1341_016:0821b20": "遍知涅槃之後。有一比丘名勝身分。彼人受",
    "T21n1341_016:0821b21": "持此陀羅尼法本。具足無缺。時有一王名曰",
    "T21n1341_016:0821b22": "勝然。彼勝王從他人聞。有一比丘名勝身分。",
    "T21n1341_016:0821b23": "有陀羅尼法本具足受持。聞如來所說。當能",
    "T21n1341_016:0821b24": "增長般若。我於今者應當往求。爾時勝王遂",
    "T21n1341_016:0821b25": "即向彼勝身分比丘之所。到已頂禮其足。而",
    "T21n1341_016:0821b26": "白彼言。尊者。我聞大德有陀羅尼法本具足",
    "T21n1341_016:0821b27": "受持。若尊者不惓我欲諮問。阿難。時彼比",
    "T21n1341_016:0821b28": "丘為彼勝王說此陀羅尼法本。於彼會中。五",
    "T21n1341_016:0821b29": "百眾生遠塵離垢。於諸法中得法眼淨。爾時",
    "T21n1341_016:0821c01": "勝王即發無上菩提之心。從彼聞已即施比",
    "T21n1341_016:0821c02": "丘六萬具衣及四種兵力。於彼比丘兩手接",
    "T21n1341_016:0821c03": "足布身頂禮而作是言。善哉尊者。於彼時中",
    "T21n1341_016:0821c04": "有八萬四千諸眾生等。見彼勝王布身頂禮。",
    "T21n1341_016:0821c05": "彼等亦皆布身頂禮。咸作是言。善哉尊者。為",
    "T21n1341_016:0821c06": "王說陀羅尼法本。願莫停住。於上虛空復有",
    "T21n1341_016:0821c07": "八十百千諸天。復作是言。尊者大德。願為",
    "T21n1341_016:0821c08": "勝王說是陀羅尼法本。莫暫停住。時有一魔",
    "T21n1341_016:0821c09": "名曰怖畏。即作是念。此陀羅尼法本。若當",
    "T21n1341_016:0821c10": "至彼多人之所。此即不善。我於今者應當住",
    "T21n1341_016:0821c11": "持此比丘身。尋即住持彼比丘身。爾時勝王",
    "T21n1341_016:0821c12": "及四兵力。并彼八萬四千諸眾。及彼無量百",
    "T21n1341_016:0821c13": "千諸天。即於晝夜伏地不起。慇懃請之。然彼",
    "T21n1341_016:0821c14": "比丘不許為說。爾時勝王過晝夜已即作是",
    "T21n1341_016:0821c15": "念。如我今者。應當如是如是承事。今此比丘",
    "T21n1341_016:0821c16": "儻能與我此陀羅尼法本。爾時恐怖魔王知",
    "T21n1341_016:0821c17": "彼勝王心所思念。知已還作如是之願。我今",
    "T21n1341_016:0821c18": "亦當不捨此比丘身。恐畏與此陀羅尼法本。",
    "T21n1341_016:0821c19": "爾時勝王從伏而起捫面及膝。歸命頂禮彼",
    "T21n1341_016:0821c20": "比丘足。圍繞三匝合十指掌在比丘前。及八",
    "T21n1341_016:0821c21": "萬四千眾生之類亦復如是。從伏而起捫面",
    "T21n1341_016:0821c22": "及膝。合十指掌頂禮彼比丘足。圍繞三匝合",
    "T21n1341_016:0821c23": "十指掌却住一面。",
    "T21n1341_016:0821c24": "爾時勝王合掌已。白彼比丘而作是言。尊者。",
    "T21n1341_016:0821c25": "我於今日更白尊者。為攝受我故。受此夏中",
    "T21n1341_016:0821c26": "四月日請。彼以魔王住持力故不許受請。時",
    "T21n1341_016:0821c27": "彼比丘王三請已亦復不許。時王向彼而問",
    "T21n1341_016:0821c28": "之曰。尊者。今欲詣何方所。我等隨尊至於",
    "T21n1341_016:0821c29": "彼處。即報彼言。隨我所之當有樂處。阿難。爾",
    "T21n1341_016:0822a01": "時勝王即作是念。我若於彼比丘之所逼問",
    "T21n1341_016:0822a02": "至三。今者欲往何所坐夏。若逼切已或有是",
    "T21n1341_016:0822a03": "處。儻不與我共相見也。我應今者私令訪察。",
    "T21n1341_016:0822a04": "隨在何處我應詣彼。爾時勝王共彼八萬四",
    "T21n1341_016:0822a05": "千眾生。頂禮彼足圍繞彼比丘三匝已。而白",
    "T21n1341_016:0822a06": "彼言。尊者。隨意所須。我等皆為給侍供奉。作",
    "T21n1341_016:0822a07": "是語已。合十指掌背面而去。離於比丘眼所",
    "T21n1341_016:0822a08": "不見。彼既去已。勅令安置二十丈夫。隨所",
    "T21n1341_016:0822a09": "去處必奏我知。乃至彼比丘。住於彼處若干",
    "T21n1341_016:0822a10": "時節。彼王四部兵馬勢力往至彼處。見彼比",
    "T21n1341_016:0822a11": "丘乃與羹食。時彼比丘即從彼處。不諮彼王",
    "T21n1341_016:0822a12": "移徙而去。至二十由旬外。非勝王境而夏安",
    "T21n1341_016:0822a13": "居。爾時彼王守護比丘。彼諸人輩見彼比丘",
    "T21n1341_016:0822a14": "去已。速報王知。彼王聞已。共四部眾兵馬",
    "T21n1341_016:0822a15": "勢力還至彼處。供養比丘經夏四月。然彼比",
    "T21n1341_016:0822a16": "丘雖得王供。猶不為王說佛所說。乃至四句",
    "T21n1341_016:0822a17": "偈等。雖復如此王心不異。唯於內心常作是",
    "T21n1341_016:0822a18": "念。今日應說明日應說。今者應當作如是耶。",
    "T21n1341_016:0822a19": "今者應當與如是耶。彼王既見過四月已。白",
    "T21n1341_016:0822a20": "比丘言。尊者。豈不憐納我等。彼即答言。我於",
    "T21n1341_016:0822a21": "今者不能與汝應汝所作隨汝意作。爾時彼",
    "T21n1341_016:0822a22": "王白比丘言。隨尊者心安隱我住。爾時勝王",
    "T21n1341_016:0822a23": "復作是念。我於俗法已作供養。我今應當於",
    "T21n1341_016:0822a24": "比丘所捨家出家。為此陀羅尼法本故。即白",
    "T21n1341_016:0822a25": "比丘。尊者。我今意欲為此陀羅尼法本棄捐",
    "T21n1341_016:0822a26": "王位捨家出家。此陀羅尼世間希有。我念意",
    "T21n1341_016:0822a27": "樂受持讀誦。爾時彼比丘默然而住。王復白",
    "T21n1341_016:0822a28": "言。尊者。有何意故而默然也。彼復白言。我於",
    "T21n1341_016:0822a29": "今日不逼尊者。令決與我如是法施世間富",
    "T21n1341_016:0822b01": "伽羅希有事也。尊者。我意如是。願仁家內為",
    "T21n1341_016:0822b02": "受我食。彼答之曰。若爾之者隨汝意作。爾時",
    "T21n1341_016:0822b03": "勝王復作是念。我於今者。應自將此比丘而",
    "T21n1341_016:0822b04": "去。於白法中多障礙故。爾時彼王與四兵眾",
    "T21n1341_016:0822b05": "勢力。圍遶比丘置令在前。漸漸次第至己宮",
    "T21n1341_016:0822b06": "殿。至宮殿已恭敬尊重。以諸飲食供養彼已。",
    "T21n1341_016:0822b07": "集諸宮內諸婇女等。作如是言。慎莫放逸。當",
    "T21n1341_016:0822b08": "習善法。我於今者。此比丘邊捨家出家。時",
    "T21n1341_016:0822b09": "彼勝王作是語已。爾時彼處上虛空中。無量",
    "T21n1341_016:0822b10": "諸天千數眾等即稱。善哉善哉。汝善丈夫。如",
    "T21n1341_016:0822b11": "是應當修習善法。說是語已。彼婇女眾即大",
    "T21n1341_016:0822b12": "悲哭。咸作是言。仁既出家。我等今日亦隨出",
    "T21n1341_016:0822b13": "家。所隨眷屬諸童子等。亦復皆作如是言曰。",
    "T21n1341_016:0822b14": "我等亦復隨父出家。諸臣百官亦作是言。我",
    "T21n1341_016:0822b15": "等今者隨王出家。時彼勝王身有一息童子。",
    "T21n1341_016:0822b16": "名曰勝持。彼作是言。我不出家。當用出家",
    "T21n1341_016:0822b17": "竟作何事。我今當知。王之庫藏建立王事。爾",
    "T21n1341_016:0822b18": "時勝王及以八萬四千眾捨家出家。出家已",
    "T21n1341_016:0822b19": "如是承事彼之比丘。行坐之中如是供養。方",
    "T21n1341_016:0822b20": "始為說陀羅尼法本。時彼勝王既出家已。爾",
    "T21n1341_016:0822b21": "時怖魔哭泣悶絕背之而去。阿難。汝莫疑惑。",
    "T21n1341_016:0822b22": "爾時彼王名曰勝者。為此陀羅尼法本因緣",
    "T21n1341_016:0822b23": "故。捨愛妻子及其王位。供給承事彼之比丘",
    "T21n1341_016:0822b24": "種種供具。調伏彼魔。未證菩提。為菩提故出",
    "T21n1341_016:0822b25": "生精進。求佛勝法及菩提分。豈異人乎。阿",
    "T21n1341_016:0822b26": "難。汝莫作異見。何以故。爾時彼王名曰勝者。",
    "T21n1341_016:0822b27": "我身是也。時彼比丘者。於今現在。名曰薩波",
    "T21n1341_016:0822b28": "達多隋言蛇德是也。於彼之時所有魔王名恐怖",
    "T21n1341_016:0822b29": "者。彼即魔王波旬是也。而於彼時彼勝王息",
    "T21n1341_016:0822c01": "名勝持者。而不出家受王位者。彼難陀比丘",
    "T21n1341_016:0822c02": "是也。難陀比丘於彼時間恒請我等。施諸飲",
    "T21n1341_016:0822c03": "食衣服臥具種種等物。皆悉與之。請已皆悉",
    "T21n1341_016:0822c04": "供奉所須。我於爾時為彼八萬四千諸眾生",
    "T21n1341_016:0822c05": "輩。為讀誦陀羅尼法本故。讀誦陀羅尼法本",
    "T21n1341_016:0822c06": "時。彼所聞者。彼等皆悉發心作願。願同菩薩",
    "T21n1341_016:0822c07": "所生之處。我等亦願於彼中生。若仁當證阿",
    "T21n1341_016:0822c08": "耨多羅三藐三菩提時。願我等輩。亦為仁者",
    "T21n1341_016:0822c09": "作其眷屬。阿難。我之所有此一千二百五十",
    "T21n1341_016:0822c10": "諸比丘等。於彼之時此等是也。在彼八萬四",
    "T21n1341_016:0822c11": "千眾生之數。所有現在瞿多彌等五百比丘",
    "T21n1341_016:0822c12": "尼者。當知彼時勝王宮內諸婇女輩是也。彼",
    "T21n1341_016:0822c13": "時所有自餘諸眾生輩。四部兵馬勢力者。今",
    "T21n1341_016:0822c14": "如來於摩伽陀國中所有人輩調伏者是也。",
    "T21n1341_016:0822c15": "及伊羅鉢龍王并諸眷屬詣我所時調伏者",
    "T21n1341_016:0822c16": "是。及上天時所有眾生彼等是也。自餘所有",
    "T21n1341_016:0822c17": "眾生。如來現在說法令得解脫。彼皆證法及",
    "T21n1341_016:0822c18": "得果者得信利者是也。如來世尊一切皆知。",
    "T21n1341_016:0822c19": "往昔已曾供養諸佛。若有於未來世後五百",
    "T21n1341_016:0822c20": "年中。諸比丘輩心意憙樂如是甚深修多羅",
    "T21n1341_016:0822c21": "者。彼等爾時一切為勝王子孫次第是也。何",
    "T21n1341_016:0822c22": "以故。阿難。彼時勝王於金葉上抄寫此陀羅",
    "T21n1341_016:0822c23": "尼法本。置於眾寶篋藏。是法本王祕藏中。",
    "T21n1341_016:0822c24": "若當有次第相承王位。得聞此已當種善根。",
    "T21n1341_016:0822c25": "如是次第有八萬四千諸王。從祕藏中出此",
    "T21n1341_016:0822c26": "陀羅尼法本已。受持讀誦。如來滅後藉彼善",
    "T21n1341_016:0822c27": "根。於後五百歲中。以無餘涅槃中當般涅槃。",
    "T21n1341_016:0822c28": "一切所有發菩提心者。彼等往昔因陀羅尼",
    "T21n1341_016:0822c29": "法本。修諸善根因緣力故。彼於後時還復發",
    "T21n1341_016:0823a01": "心。於彼之時如來世尊亦曾念我。彼慈行者。",
    "T21n1341_016:0823a02": "從久遠來已攝我等。阿難。應當精勤莫捨重",
    "T21n1341_016:0823a03": "擔。阿難。應當學我往昔之行。為欲受持佛正",
    "T21n1341_016:0823a04": "法故。阿難。如是學者當有是食。欲求白法",
    "T21n1341_016:0823a05": "不得虛誑。阿難。無有彼法可虛誑者。若黑若",
    "T21n1341_016:0823a06": "白。我已往昔行極苦行證佛菩提。唯為汝等。",
    "T21n1341_016:0823a07": "應廣受持莫令後悔。如是名為真實食者。莫",
    "T21n1341_016:0823a08": "墮懈怠放逸之中。阿難。如來所說食之事者。",
    "T21n1341_016:0823a09": "是為欲也。欲為一切諸法根本。是故如來所",
    "T21n1341_016:0823a10": "說法者。名為食也。阿難。誰有如是法者。彼則",
    "T21n1341_016:0823a11": "無有具足違背之事。彼當欲斷違背事故。",
    "T21n1341_016:0823a12": "復有四種食。於真實中違行為食。離師宿住",
    "T21n1341_016:0823a13": "無所依止為食。毀謗和上為食。破戒者作布",
    "T21n1341_016:0823a14": "薩業為食。於彼中何者為破戒。有十種破戒。",
    "T21n1341_016:0823a15": "何等為十。殺生是為破戒。凡所作業念護諸",
    "T21n1341_016:0823a16": "有。是為破戒。其心一向決定缺少。是為犯戒。",
    "T21n1341_016:0823a17": "一向起誹謗諍鬪。是為破戒。一向於戒磨觸",
    "T21n1341_016:0823a18": "初不了知。後則分別憶追來果。是為破戒。一",
    "T21n1341_016:0823a19": "向決定污比丘尼。是為破戒。一向決定有其",
    "T21n1341_016:0823a20": "諂曲。是為破戒。一向決定偷奪物利及與根",
    "T21n1341_016:0823a21": "本。一向舞戲及造賊行。是為破戒。一向決",
    "T21n1341_016:0823a22": "定烏羅羅耶。是為破戒烏羅羅耶者謂一向念種種戲樂一向",
    "T21n1341_016:0823a23": "決定謨陀茶磨。是為破戒謂一向作樂遊戲也一向決定",
    "T21n1341_016:0823a24": "波𠻬彌囉伽。是為破戒謂處處求衣一向決定烏",
    "T21n1341_016:0823a25": "迦邏哆毘奢囉。是為破戒謂一向執著外道心廣邊作之一向",
    "T21n1341_016:0823a26": "求覓種種雜物。是為破戒。此等十種為破戒。",
    "T21n1341_016:0823a27": "佛告阿難。何者是無諍義。言無諍義者。是",
    "T21n1341_016:0823a28": "名一業。是為一生。又無諍義者名為非義。",
    "T21n1341_016:0823a29": "又無諍義者。名破諸有胎。於上行趣復有一",
    "T21n1341_016:0823b01": "向五種破戒。何等為五。殺母殺父剎阿羅漢",
    "T21n1341_016:0823b02": "破和合僧於如來所惡心出血。此等為五。一",
    "T21n1341_016:0823b03": "向破戒。爾時世尊作是語已。長老阿難白佛",
    "T21n1341_016:0823b04": "言。世尊。若爾此五破戒十種破戒。世尊。有何",
    "T21n1341_016:0823b05": "等異有何勝劣有何差別。何緣是等名為無",
    "T21n1341_016:0823b06": "間。彼不得名也。佛言。阿難。如來若說十五種",
    "T21n1341_016:0823b07": "皆無間者。如來則不付囑教招令尊重父母。",
    "T21n1341_016:0823b08": "亦不付囑令使恭敬諸阿羅漢及諸眾僧。亦",
    "T21n1341_016:0823b09": "不付囑供養如來。此五種付囑中。如來付囑",
    "T21n1341_016:0823b10": "何者。所謂父母非諸羅漢。亦非眾僧。亦非如",
    "T21n1341_016:0823b11": "來。所以者何。夫僧者不可破壞。眾僧牢固",
    "T21n1341_016:0823b12": "不動而住。其阿羅漢自身已作歸依之處。其",
    "T21n1341_016:0823b13": "如來者。為一切世間之所親友。復次阿難。但",
    "T21n1341_016:0823b14": "如此等名為重法。於彼之所應作尊重。復次",
    "T21n1341_016:0823b15": "言破僧者。謂破戒已毀謗佛所教戒。彼名為",
    "T21n1341_016:0823b16": "破僧也。以評論故名為僧也。彼等人輩。於評",
    "T21n1341_016:0823b17": "論處不攝是數。故非僧也。彼等破戒何者不",
    "T21n1341_016:0823b18": "攝僧。謂若有犯處若不犯處。而不能知故。彼",
    "T21n1341_016:0823b19": "自念言。我住沙門法也。如是思已亦不知念",
    "T21n1341_016:0823b20": "我如斬首。忽復值遇多聞之人巧知律者。方",
    "T21n1341_016:0823b21": "知自身狀如斬首。彼等在空閑處毀訾自身。",
    "T21n1341_016:0823b22": "嗚呼我身嗚呼我身失於善行。非正師非正",
    "T21n1341_016:0823b23": "和上非正朋友。是惡知識。嗚呼法王之教既",
    "T21n1341_016:0823b24": "值遇已。當復斷絕。夫違背破壞。此是我破此",
    "T21n1341_016:0823b25": "是我壞。我於此處當無救護。我於今者當趣",
    "T21n1341_016:0823b26": "何方。有能散壞憂愁箭處。在空閑時作如是",
    "T21n1341_016:0823b27": "言。嗚呼佛陀善教說者。嗚呼達摩厭離欲者。",
    "T21n1341_016:0823b28": "嗚呼僧伽善住諸行中者。我今已缺諸佛戒",
    "T21n1341_016:0823b29": "行。我今已少諸三昧行。我今已缺佛之智慧。",
    "T21n1341_016:0823c01": "我今已缺佛身解脫。我已缺少解脫知見。我",
    "T21n1341_016:0823c02": "已現前惡處遊行。善行中今已閉塞。我當必",
    "T21n1341_016:0823c03": "死。我當無有。我當不渡諸有流轉。我今當",
    "T21n1341_016:0823c04": "聞不甜美聲。墮地獄已我身當然。被獄卒逼",
    "T21n1341_016:0823c05": "我時叫喚當馳何方。誰當與我無恐無畏。誰",
    "T21n1341_016:0823c06": "信者邊受取飲食。彼等在我前手執杖棒。我",
    "T21n1341_016:0823c07": "當求及誰。當瞻仰誰。若復獄卒若狗若烏若",
    "T21n1341_016:0823c08": "鐵𭉨口若執鉗者。我所走處隨其方面唯見",
    "T21n1341_016:0823c09": "恐怖。見蘭若者當作如是言。嗚呼此為快樂。",
    "T21n1341_016:0823c10": "而在空閑阿蘭若處。無所悕望而住。其無心",
    "T21n1341_016:0823c11": "患。亦無身病。我等今者無一吉祥。我今少福。",
    "T21n1341_016:0823c12": "如我今者。共諸俗人受用產業隨宜活命。為",
    "T21n1341_016:0823c13": "佛出家應當欲樂沙門信法。今值破戒丈夫",
    "T21n1341_016:0823c14": "富伽羅輩。我若親近入持戒眾。於彼之處當",
    "T21n1341_016:0823c15": "被憎厭當被分別。若我彼處住宿之者。濡善",
    "T21n1341_016:0823c16": "比丘當見我已。當觀察我。當瞻視我。此從何",
    "T21n1341_016:0823c17": "也。此是誰許。此是誰也。或時持戒或時破戒。",
    "T21n1341_016:0823c18": "我當彼時被他瞻視。我時慚愧卑下羞恥。我",
    "T21n1341_016:0823c19": "時儜弱在彼輩前。我不娛樂背面而迴。譬如",
    "T21n1341_016:0823c20": "鵂猴於日出時從窠張口觀察四方。此無烏",
    "T21n1341_016:0823c21": "也。彼時夜出從夜出已。所應見者彼不能見。",
    "T21n1341_016:0823c22": "唯見大山往詣彼處。如是去來遂便夜盡。時",
    "T21n1341_016:0823c23": "鵂猴還未至窠中。然彼復有若烏若鷹若鷂",
    "T21n1341_016:0823c24": "趁逐飛走。彼恐怖已還求闇處。復觀諸處。大",
    "T21n1341_016:0823c25": "恐怖已瞻烏群隊。如是如是。破戒比丘如彼",
    "T21n1341_016:0823c26": "鵂猴。若在沙門眾僧之中共布薩業。若沙門",
    "T21n1341_016:0823c27": "業各各議論。無俗人故。彼破戒者生大怖畏。",
    "T21n1341_016:0823c28": "恐被驅逐畏人言道。是人在彼比丘眾中。彼",
    "T21n1341_016:0823c29": "問夏臘不道多少。亦不問他不觀他面。低",
    "T21n1341_016:0824a01": "頭視地而在彼坐。若彼應說我報何言。當何",
    "T21n1341_016:0824a02": "所作也。比丘散已彼隨後行。恐我出時有所",
    "T21n1341_016:0824a03": "言語。如是破戒比丘於彼時中。從說欲中出",
    "T21n1341_016:0824a04": "已觀察四方。譬如殊迦薄迦多囉在稠鬧處",
    "T21n1341_016:0824a05": "宿。其若見濡弱比丘。彼如是說。今此比丘如",
    "T21n1341_016:0824a06": "是。彼中諸長老輩不得信彼。是人知已觀比",
    "T21n1341_016:0824a07": "丘眾。於此之中是誰我例。誰與我等有如是",
    "T21n1341_016:0824a08": "者。我當依住。彼當住於此。若復不得如是之",
    "T21n1341_016:0824a09": "者。彼恐諸比丘逼切於己。向非道去。而彼之",
    "T21n1341_016:0824a10": "處。無有言道者無有說者。汝當如是彼當如",
    "T21n1341_016:0824a11": "是。阿難。此是破戒比丘名如虱也。如飲殺毒",
    "T21n1341_016:0824a12": "飲。何以故。譬如將殺者。最後與食。最後與",
    "T21n1341_016:0824a13": "飲。最後戴鬘。最後鼓聲。如是如是。破戒比",
    "T21n1341_016:0824a14": "丘而信處受食而食。如是如是。如最後受",
    "T21n1341_016:0824a15": "食。亦於後聞佛之音聲。後聞法聲。後聞僧聲。",
    "T21n1341_016:0824a16": "後得人間住處。此處捨身當墮阿鼻地獄。阿",
    "T21n1341_016:0824a17": "難。是故我語汝我告汝。此所作業具足成就",
    "T21n1341_016:0824a18": "一向行處。阿難。如彼之食攝出家者。必應至",
    "T21n1341_016:0824a19": "彼阿鼻地獄。",
    "T21n1341_016:0824a20": "大威德陀羅尼經卷第十六"
}