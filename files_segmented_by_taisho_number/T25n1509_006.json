{
    "T25n1509_006:0101c02": "大智度初品中十喻釋論",
    "T25n1509_006:0101c03": "第十一(第六卷)",
    "T25n1509_006:0101c05": "龍樹菩薩造",
    "T25n1509_006:0101c06": "後秦龜茲國三藏法師鳩摩羅什",
    "T25n1509_006:0101c07": "奉　詔譯",
    "T25n1509_006:0101c08": "【經】解了諸法如幻、如焰、如水中月、如虛空、如",
    "T25n1509_006:0101c09": "響、如犍闥婆城、如夢、如影、如鏡中像、如化。",
    "T25n1509_006:0101c10": "【論】是十喻，為解空法故。問曰：若一切諸法",
    "T25n1509_006:0101c11": "空如幻，何以故諸法有可見、可聞、可嗅、可",
    "T25n1509_006:0101c12": "甞、可觸、可識者？若實無所有，不應有可",
    "T25n1509_006:0101c13": "見乃至可識。復次，若無而妄見者，何以不",
    "T25n1509_006:0101c14": "見聲、聞色？若皆一等空無所有，何以有可",
    "T25n1509_006:0101c15": "見、不可見者？以諸法空故，如一指第一",
    "T25n1509_006:0101c16": "甲無，第二甲亦無，何以不見第二甲，獨見",
    "T25n1509_006:0101c17": "第一甲？以是故知：第一甲實有故可見，第",
    "T25n1509_006:0101c18": "二甲實無故不可見。答曰：諸法相雖空，亦",
    "T25n1509_006:0101c19": "有分別可見、不可見。譬如幻化象、馬及種種",
    "T25n1509_006:0101c20": "諸物，雖知無實，然色可見，聲可聞，與",
    "T25n1509_006:0101c21": "六情相對，不相錯亂。諸法亦如是，雖空而",
    "T25n1509_006:0101c22": "可見、可聞，不相錯亂。如《德女經》說：「德女白",
    "T25n1509_006:0102a01": "佛言：『世尊！如無明內有不？』「佛言：『不！』「『外有",
    "T25n1509_006:0102a02": "不？』「佛言：『不！』「『內外有不？』「佛言：『不！』「『世尊！是無明",
    "T25n1509_006:0102a03": "從先世來不？』「佛言：『不！』「『從此世至後世不？』",
    "T25n1509_006:0102a04": "「佛言：『不！』「『是無明有生者、滅者不？』「佛言：『不！』",
    "T25n1509_006:0102a05": "「『有一法定實性，是名無明不？』「佛言：『不！』「爾時德",
    "T25n1509_006:0102a06": "女復白佛言：『若無明無內，無外，亦無內外，",
    "T25n1509_006:0102a07": "不從先世至今世、今世至後世，亦無真實",
    "T25n1509_006:0102a08": "性者，云何從無明緣行乃至眾苦集？世尊！",
    "T25n1509_006:0102a09": "譬如有樹，若無根者，云何得生莖、節、枝、葉、",
    "T25n1509_006:0102a10": "華、果？』「佛言：『諸法相雖空，凡夫無聞無智故，而",
    "T25n1509_006:0102a11": "於中生種種煩惱，煩惱因緣作身、口、意業，",
    "T25n1509_006:0102a12": "業因緣作後身，身因緣受苦受樂。是中",
    "T25n1509_006:0102a13": "無有實作煩惱，亦無身、口、意業，亦無有",
    "T25n1509_006:0102a14": "受苦樂者。譬如幻師，幻作種種事。於汝",
    "T25n1509_006:0102a15": "意云何？是幻所作內有不？』「答言：『不！』「『外有不？』",
    "T25n1509_006:0102a16": "「答言：『不！』「『內外有不？』「答言：『不！』「『從先世至今世，",
    "T25n1509_006:0102a17": "今世至後世不？』「答言：『不！』「『幻所作有生者滅",
    "T25n1509_006:0102a18": "者不？』「答言：『不！』「『實有一法是幻所作不？』「答言：",
    "T25n1509_006:0102a19": "『不！』「佛言：『汝頗見頗聞幻所作妓樂不？』「答言：",
    "T25n1509_006:0102a20": "『我亦聞亦見。』「佛問德女：『若幻空，欺誑無實，云",
    "T25n1509_006:0102a21": "何從幻能作伎樂？』「德女白佛：『世尊！是",
    "T25n1509_006:0102a22": "幻相爾，雖無根本而可聞見。』「佛言：『無明",
    "T25n1509_006:0102a23": "亦如是，雖不內有，不外有，不內外有；不",
    "T25n1509_006:0102a24": "先世至今世，今世至後世，亦無實性，無有",
    "T25n1509_006:0102a25": "生者、滅者，而無明因緣諸行生，乃至眾苦",
    "T25n1509_006:0102a26": "陰集。如幻息，幻所作亦息；無明亦爾，無",
    "T25n1509_006:0102a27": "明盡，行亦盡，乃至眾苦集皆盡。』」復次，是幻譬",
    "T25n1509_006:0102a28": "喻，示眾生一切有為法空不堅固；如說：「一",
    "T25n1509_006:0102a29": "切諸行如幻，欺誑小兒，屬因緣，不自在，",
    "T25n1509_006:0102b01": "不久住。」是故說「諸菩薩知諸法如幻」。「如炎」",
    "T25n1509_006:0102b02": "者，炎以日光風動塵故，曠野中見如野",
    "T25n1509_006:0102b03": "馬，無智人初見謂之為水。男相、女相亦如",
    "T25n1509_006:0102b04": "是，結使煩惱日光熱諸行塵，邪憶念風，生",
    "T25n1509_006:0102b05": "死曠野中轉，無智慧者謂為一相，為男、為",
    "T25n1509_006:0102b06": "女。是名「如炎」。復次，若遠見炎，想為水，近",
    "T25n1509_006:0102b07": "則無水想。無智人亦如是，若遠聖法，不",
    "T25n1509_006:0102b08": "知無我，不知諸法空，於陰、界、入性空法",
    "T25n1509_006:0102b09": "中，生人相、男相、女相；近聖法，則知諸法",
    "T25n1509_006:0102b10": "實相，是時虛誑種種妄想盡除。以是故說「諸",
    "T25n1509_006:0102b11": "菩薩知諸法如炎」。「如水中月」者，月實在",
    "T25n1509_006:0102b12": "虛空中，影現於水；實法相月在如、法性、實",
    "T25n1509_006:0102b13": "際虛空中，而凡天人心水中有我、我所相",
    "T25n1509_006:0102b14": "現。以是故名「如水中月」。復次，如小兒見水",
    "T25n1509_006:0102b15": "中月，歡喜欲取，大人見之則笑。無智人亦",
    "T25n1509_006:0102b16": "如是，身見故見有吾我；無實智故，見種",
    "T25n1509_006:0102b17": "種法；見已歡喜，欲取諸相：男相、女相等；諸得",
    "T25n1509_006:0102b18": "道聖人笑之。如偈說：",
    "T25n1509_006:0102b19": "　「如水中月炎中水，　　夢中得財死求生；",
    "T25n1509_006:0102b20": "　　有人於此實欲得，　　是人癡惑聖所笑！」",
    "T25n1509_006:0102b21": "復次，譬如靜水中見月影，攪水則不見。無",
    "T25n1509_006:0102b22": "明心靜水中，見吾我、憍慢諸結使影；實智慧",
    "T25n1509_006:0102b23": "杖攪心水，則不見吾我等諸結使影。以是",
    "T25n1509_006:0102b24": "故說「諸菩薩知諸法如水中月」。「如虛空」者，",
    "T25n1509_006:0102b25": "但有名而無實法。虛空非可見法，遠視故，",
    "T25n1509_006:0102b26": "眼光轉見縹色。諸法亦如是，空無所有，人",
    "T25n1509_006:0102b27": "遠無漏實智慧故，棄實相，見彼我、男女、屋",
    "T25n1509_006:0102b28": "舍、城郭等種種雜物心著。如小兒仰視青",
    "T25n1509_006:0102b29": "天，謂有實色，有人飛上極遠而無所見，",
    "T25n1509_006:0102c01": "以遠視故，謂為青色；諸法亦如是。以是故",
    "T25n1509_006:0102c02": "說「如虛空」。復次，如虛空性常清淨，人謂陰",
    "T25n1509_006:0102c03": "曀為不淨。諸法亦如是，性常清淨，婬欲、瞋恚",
    "T25n1509_006:0102c04": "等曀故，人謂為不淨。如偈說：",
    "T25n1509_006:0102c05": "　「如夏月天雷電雨，　　陰雲覆曀不清淨；",
    "T25n1509_006:0102c06": "　　凡夫無智亦如是，　　種種煩惱常覆心。",
    "T25n1509_006:0102c07": "　　如冬天日時一出，　　常為昏氣雲蔭曀；",
    "T25n1509_006:0102c08": "　　雖得初果第二道，　　猶為欲染之所蔽。",
    "T25n1509_006:0102c09": "　　若如春天日欲出，　　時為陰雲所覆曀；",
    "T25n1509_006:0102c10": "　　雖離欲染第三果，　　餘殘癡慢猶覆心。",
    "T25n1509_006:0102c11": "　　若如秋日無雲曀，　　亦如大海水清淨；",
    "T25n1509_006:0102c12": "　　所作已辦無漏心，　　羅漢如是得清淨。」",
    "T25n1509_006:0102c13": "復次，虛空無初、無中、無後，諸法亦如是。復",
    "T25n1509_006:0102c14": "次，如摩訶衍中，佛語須菩提：「虛空無前世，",
    "T25n1509_006:0102c15": "亦無中世，亦無後世，諸法亦如是。」彼經，此",
    "T25n1509_006:0102c16": "中應廣說。是故說「諸法如虛空」。問曰：虛空",
    "T25n1509_006:0102c17": "實有法。何以故？若虛空無實法者，若舉、若",
    "T25n1509_006:0102c18": "下，若來、若往，若屈、若申，若出、若入等，有所作",
    "T25n1509_006:0102c19": "應無有，以無動處故。答曰：若虛空法實有，",
    "T25n1509_006:0102c20": "虛空應有住處。何以故？無住處則無法。若",
    "T25n1509_006:0102c21": "虛空在孔穴中住，是為虛空在虛空中",
    "T25n1509_006:0102c22": "住，以是故不應孔中住；若在實中住，是實",
    "T25n1509_006:0102c23": "非空，則不得住，無所受故。復次，汝言「住",
    "T25n1509_006:0102c24": "處是虛空」，如石壁實中，無有住處；若無",
    "T25n1509_006:0102c25": "住處則無虛空，以虛空無住處，故無虛",
    "T25n1509_006:0102c26": "空。復次，無相故無虛空；諸法各各有相，相",
    "T25n1509_006:0102c27": "有故知有法。如地堅相，水濕相，火熱相，風動",
    "T25n1509_006:0102c28": "相，識識相，慧解相，世間生滅相，涅槃永滅相；",
    "T25n1509_006:0102c29": "是虛空無相故無。問曰：虛空有相，汝不知",
    "T25n1509_006:0103a01": "故言無，無色處是虛空相。答曰：不爾！無色",
    "T25n1509_006:0103a02": "是名破色，更無異法，如燈滅，更無法。以",
    "T25n1509_006:0103a03": "是故，無有虛空相。復次，是虛空法無。何以",
    "T25n1509_006:0103a04": "故？汝因色故，以無色處是虛空相。若爾者，",
    "T25n1509_006:0103a05": "色未生時，則無虛空相。復次，汝謂：「色是無常",
    "T25n1509_006:0103a06": "法，虛空是有常法。」色未有時，應先有虛空法，",
    "T25n1509_006:0103a07": "以有常故。若色未有，則無無色處；若無無",
    "T25n1509_006:0103a08": "色處，則無虛空相；若無相則無法。以是故",
    "T25n1509_006:0103a09": "虛空但有名而無實。如虛空，諸法亦如是，",
    "T25n1509_006:0103a10": "但有假名而無實。以是故，「諸菩薩知諸法",
    "T25n1509_006:0103a11": "如虛空」。「如響」者，若深山狹谷中，若深絕澗",
    "T25n1509_006:0103a12": "中，若空大舍中；若語聲，若打聲，從聲有聲，",
    "T25n1509_006:0103a13": "名為「響」。無智人謂為有人語聲；智者心",
    "T25n1509_006:0103a14": "念：「是聲無人作，但以聲觸，故更有聲，名為",
    "T25n1509_006:0103a15": "響。響事空，能誑耳根。」如人欲語時，口中風",
    "T25n1509_006:0103a16": "名憂陀那，還入至臍，觸臍響出，響出時觸",
    "T25n1509_006:0103a17": "七處退，是名語言。如偈說：",
    "T25n1509_006:0103a18": "　「風名憂檀那，　　觸臍而上去；",
    "T25n1509_006:0103a19": "　　是風七處觸，　　項及齗齒脣，",
    "T25n1509_006:0103a20": "　　舌咽及以胸，　　是中語言生。",
    "T25n1509_006:0103a21": "　　愚人不解此，　　惑著起瞋癡；",
    "T25n1509_006:0103a22": "　　中人有智慧，　　不瞋亦不著，",
    "T25n1509_006:0103a23": "　　亦復不愚癡，　　但隨諸法相。",
    "T25n1509_006:0103a24": "　　曲直及屈申，　　去來現語言，",
    "T25n1509_006:0103a25": "　　都無有作者。　　是事是幻耶？",
    "T25n1509_006:0103a26": "　　為機關木人？　　為是夢中事？",
    "T25n1509_006:0103a27": "　　我為熱氣悶，　　有是為無是？",
    "T25n1509_006:0103a28": "　　是事誰能知？　　是骨人筋纏，",
    "T25n1509_006:0103a29": "　　能作是語聲，　　如融金投水。」",
    "T25n1509_006:0103b01": "以是故言「諸菩薩知諸法如響」。「如犍闥婆",
    "T25n1509_006:0103b02": "城」者，日初出時，見城門、樓櫓、宮殿、行人出入，",
    "T25n1509_006:0103b03": "日轉高轉滅；此城但可眼見而無有",
    "T25n1509_006:0103b04": "實，是名揵闥婆城。有人初不見揵闥婆城，",
    "T25n1509_006:0103b05": "晨朝東向見之，意謂實樂；疾行趣之，轉近",
    "T25n1509_006:0103b06": "轉失，日高轉滅；飢渴悶極，見熱氣如野馬，謂",
    "T25n1509_006:0103b07": "之為水，疾走趣之，轉近轉滅；疲極困厄，至窮",
    "T25n1509_006:0103b08": "山狹谷中，大喚啼哭，聞有響應，謂有居",
    "T25n1509_006:0103b09": "民，求之疲極而無所見；思惟自悟，渴願心",
    "T25n1509_006:0103b10": "息。無智人亦如是，空陰、界、入中見吾我及",
    "T25n1509_006:0103b11": "諸法，婬瞋心著，四方狂走，求樂自滿，顛倒",
    "T25n1509_006:0103b12": "欺誑，窮極懊惱；若以智慧知無我無實",
    "T25n1509_006:0103b13": "法者，是時顛倒願息。復次，揵闥婆城非城，",
    "T25n1509_006:0103b14": "人心想為城；凡夫亦如是，非身想為身，非",
    "T25n1509_006:0103b15": "心想為心。問曰：一事可知，何以多喻？答",
    "T25n1509_006:0103b16": "曰：我先已答，是摩訶衍如大海水，一切法盡",
    "T25n1509_006:0103b17": "攝；摩訶衍多因緣故，多譬喻無咎。復次，是",
    "T25n1509_006:0103b18": "菩薩甚深利智故，種種法門，種種因緣，種種",
    "T25n1509_006:0103b19": "喻，壞諸法；為人解故，應多引喻。復次，",
    "T25n1509_006:0103b20": "一切聲聞法中，無揵闥婆城喻，有種種餘無",
    "T25n1509_006:0103b21": "常喻——「色如聚沫，受如泡，想如野馬，行如",
    "T25n1509_006:0103b22": "芭蕉，識如幻」，及《幻網經》中空譬喻。以是揵",
    "T25n1509_006:0103b23": "闥婆城喻異故，此中說。問曰：聲聞法中以",
    "T25n1509_006:0103b24": "城喻身，此中何以說揵闥婆城喻？答曰：聲",
    "T25n1509_006:0103b25": "聞法中城喻眾緣實有，但城是假名；揵闥婆",
    "T25n1509_006:0103b26": "城眾緣亦無，如旋火輪，但惑人目。聲聞法",
    "T25n1509_006:0103b27": "中為破吾我故，以城為喻；此中菩薩利根",
    "T25n1509_006:0103b28": "深入諸法空中故，以揵闥婆城為喻。以是",
    "T25n1509_006:0103b29": "故說「如揵闥婆城」。「如夢」者，如夢中無實",
    "T25n1509_006:0103c01": "事，謂之有實，覺已知無，而還自笑；人亦如",
    "T25n1509_006:0103c02": "是，諸結使眠中，實無而著，得道覺時，乃知無",
    "T25n1509_006:0103c03": "實，亦復自笑。以是故言「如夢」。復次，夢者眠",
    "T25n1509_006:0103c04": "力故，無法而見；人亦如是，無明眠力故，種種",
    "T25n1509_006:0103c05": "無而見有，所謂我、我所，男女等。復次，如夢中",
    "T25n1509_006:0103c06": "無喜事而喜，無瞋事而瞋，無怖事而怖；",
    "T25n1509_006:0103c07": "三界眾生亦如是，無明眠故，不應瞋而",
    "T25n1509_006:0103c08": "瞋，不應喜而喜，不應怖而怖。復次，夢有五",
    "T25n1509_006:0103c09": "種：若身中不調，若熱氣多，則多夢見火，見",
    "T25n1509_006:0103c10": "黃、見赤；若冷氣多，則多見水、見白；若風氣",
    "T25n1509_006:0103c11": "多，則多見飛、見黑；又復所聞見事多思惟",
    "T25n1509_006:0103c12": "念故，則夢見；或天與夢，欲令知未來事故。",
    "T25n1509_006:0103c13": "是五種夢皆無實事而妄見。人亦如是，五",
    "T25n1509_006:0103c14": "道中眾生，身見力因緣故，見四種我：色陰",
    "T25n1509_006:0103c15": "是我，色是我所，我中色，色中我。如色，受、想、行、",
    "T25n1509_006:0103c16": "識亦如是，四五二十。得道實智慧覺已，知",
    "T25n1509_006:0103c17": "無實。問曰：不應言「夢無實」。何以故？識心",
    "T25n1509_006:0103c18": "得因緣便生；夢中識有種種緣，若無此",
    "T25n1509_006:0103c19": "緣，云何生識？答曰：無也！不應見而見，夢中",
    "T25n1509_006:0103c20": "見人頭有角，或夢見身飛虛空，人實無角，",
    "T25n1509_006:0103c21": "身亦不飛，是故無實。問曰：實有人頭，餘",
    "T25n1509_006:0103c22": "處亦實有角；以心惑故，見人頭有角。實有",
    "T25n1509_006:0103c23": "虛空，亦實有飛者；以心惑故，自見身飛，非",
    "T25n1509_006:0103c24": "無實也。答曰：雖實有人頭，雖實有角，但",
    "T25n1509_006:0103c25": "人頭生角者，是妄見。問曰：世界廣大，先世因",
    "T25n1509_006:0103c26": "緣種種不同；或有餘國，人頭生角，或一手",
    "T25n1509_006:0103c27": "一足，有一尺人，有九頭人，人有角何所怪？",
    "T25n1509_006:0103c28": "答曰：若餘國人有角可爾，但夢見此國所",
    "T25n1509_006:0103c29": "識人有角，則不可得。復次，若人夢見虛空",
    "T25n1509_006:0104a01": "邊、方邊、時邊，是事云何有實？何處無虛空、",
    "T25n1509_006:0104a02": "無方、無時？以是故夢中無而見有。汝先言：",
    "T25n1509_006:0104a03": "「無緣云何生識？」雖無五塵緣，自思惟念力",
    "T25n1509_006:0104a04": "轉故，法緣生。若人言「有二頭」，因語生想；夢",
    "T25n1509_006:0104a05": "中無而見有，亦復如是。諸法亦爾，諸法雖",
    "T25n1509_006:0104a06": "無而可見、可聞、可知。如偈說：",
    "T25n1509_006:0104a07": "　「如夢、如幻、　　如揵闥婆；　　一切諸法，",
    "T25n1509_006:0104a08": "　　亦復如是。」",
    "T25n1509_006:0104a09": "以是故說「諸菩薩知諸法如夢」。「如影」者，影",
    "T25n1509_006:0104a10": "但可見而不可捉；諸法亦如是，眼情等見、",
    "T25n1509_006:0104a11": "聞、覺、知，實不可得。如偈說：",
    "T25n1509_006:0104a12": "　「是實知慧，　　四邊叵捉；　　如大火聚，",
    "T25n1509_006:0104a13": "　　亦不可觸；　　法不可受，　　亦不應受。」",
    "T25n1509_006:0104a14": "復次，如影，映光則現，不映則無；諸結煩惱",
    "T25n1509_006:0104a15": "遮正見光，則有我相、法相影。復次，如影，",
    "T25n1509_006:0104a16": "人去則去，人動則動，人住則住。善惡業影亦",
    "T25n1509_006:0104a17": "如是，後世去時亦去，今世住時亦住，報不",
    "T25n1509_006:0104a18": "斷故，罪福熟時則出。如偈說：",
    "T25n1509_006:0104a19": "　「空中亦逐去，　　山石中亦逐，",
    "T25n1509_006:0104a20": "　　地底亦隨去，　　海水中亦入！",
    "T25n1509_006:0104a21": "　　處處常隨逐，　　業影不相離。」",
    "T25n1509_006:0104a22": "以是故說「諸法如影」。復次，如影空無，求實",
    "T25n1509_006:0104a23": "不可得；一切法亦如是，空無有實。問曰：影",
    "T25n1509_006:0104a24": "空無有實，是事不然！何以故？《阿毘曇》說：「云",
    "T25n1509_006:0104a25": "何名色入？青、黃、赤、白、黑、縹、紫、光、明、影等，及",
    "T25n1509_006:0104a26": "身業三種作色，是名可見色入。」汝云何言無？",
    "T25n1509_006:0104a27": "復次，實有影，有因緣故——因為樹，緣為明，是",
    "T25n1509_006:0104a28": "二事合有影生，云何言無？若無影，餘法因",
    "T25n1509_006:0104a29": "緣有者，亦皆應無！復次，是影色，可見長短、大",
    "T25n1509_006:0104b01": "小、麁細、曲直，形動影亦動，是事皆可見，以是",
    "T25n1509_006:0104b02": "故應有。答曰：影實空無，汝言阿毘曇中說",
    "T25n1509_006:0104b03": "者，是釋阿毘曇義人所作；說一種法門，人",
    "T25n1509_006:0104b04": "不體其意，執以為實。如《鞞婆沙》中說：「微塵",
    "T25n1509_006:0104b05": "至細，不可破，不可燒。」是則常有！「復有三世",
    "T25n1509_006:0104b06": "中法，未來中出至現在，從現在入過去，無",
    "T25n1509_006:0104b07": "所失。」是則為常！又言：「諸有為法，新新生滅",
    "T25n1509_006:0104b08": "不住。」若爾者，是則為斷滅相！何以故？先有",
    "T25n1509_006:0104b09": "今無故。如是等種種異說，違背佛語，不可",
    "T25n1509_006:0104b10": "以此為證。影今異於色法，色法生必有香、",
    "T25n1509_006:0104b11": "味、觸等，影則不爾，是為非有。如瓶二根知：",
    "T25n1509_006:0104b12": "眼根、身根；影若有，亦應二根知，而無是事。",
    "T25n1509_006:0104b13": "以是故，影非有實物，但是誑眼法；如捉",
    "T25n1509_006:0104b14": "火[火*曹]，疾轉成輪，非實。影非有物！若影是",
    "T25n1509_006:0104b15": "有物，應可破可滅；若形不滅，影終不壞，以",
    "T25n1509_006:0104b16": "是故空。復次，影屬形，不自在故空，雖空而",
    "T25n1509_006:0104b17": "心生眼見。以是故說「諸法如影」。「如鏡中像」",
    "T25n1509_006:0104b18": "者，如鏡中像非鏡作，非面作，非執鏡者",
    "T25n1509_006:0104b19": "作，亦非自然作，亦非無因緣。何以非鏡作？",
    "T25n1509_006:0104b20": "若面未到，鏡則無像，以是故非鏡作。何以",
    "T25n1509_006:0104b21": "非面作？無鏡則無像。何以非執鏡者作？無",
    "T25n1509_006:0104b22": "鏡、無面則無像。何以非自然作？若未有",
    "T25n1509_006:0104b23": "鏡、未有面則無像，像待鏡、待面然後有。",
    "T25n1509_006:0104b24": "以是故非自然作。何以非無因緣？若無",
    "T25n1509_006:0104b25": "因緣應常有；若常有，若除鏡、除面，亦應",
    "T25n1509_006:0104b26": "自出，以是故非無因緣。諸法亦如是，非自",
    "T25n1509_006:0104b27": "作，非彼作，非共作，非無因緣。云何非自",
    "T25n1509_006:0104b28": "作？我不可得故，一切因生法不自在故，諸",
    "T25n1509_006:0104b29": "法屬因緣故，是以非自作。亦非他作者，自",
    "T25n1509_006:0104c01": "無故他亦無，若他作則失罪福力。他作有二",
    "T25n1509_006:0104c02": "種：若善、若不善；若善應與一切樂，若不善",
    "T25n1509_006:0104c03": "應與一切苦。若苦樂雜，以何因緣故與樂？",
    "T25n1509_006:0104c04": "以何因緣故與苦？若共，有二過故：自過、",
    "T25n1509_006:0104c05": "他過。若無因緣生苦樂，人應常樂，離一",
    "T25n1509_006:0104c06": "切苦；若無因緣，人不應作樂因、除苦因；",
    "T25n1509_006:0104c07": "一切諸法必有因緣，愚癡故不知。譬如人",
    "T25n1509_006:0104c08": "從木求火，從地求水，從扇求風；如是等種",
    "T25n1509_006:0104c09": "種各有因緣。是苦樂和合因緣，是苦樂和",
    "T25n1509_006:0104c10": "合因緣生：先世業因，今世若好行、若邪行緣，",
    "T25n1509_006:0104c11": "從是得苦樂；是苦樂種種因緣，以實求之，",
    "T25n1509_006:0104c12": "無人作，無人受，空五眾作，空五眾受。無",
    "T25n1509_006:0104c13": "智人得樂，婬心愛著，得苦生瞋恚；是樂滅",
    "T25n1509_006:0104c14": "時，更求欲得。如小兒見鏡中像，心樂愛著，",
    "T25n1509_006:0104c15": "愛著失已，破鏡求索，智人笑之；失樂更求，",
    "T25n1509_006:0104c16": "亦復如是，亦為得道聖人所笑。以是故，說",
    "T25n1509_006:0104c17": "諸法如鏡中像。復次，如鏡中像實空，不生",
    "T25n1509_006:0104c18": "不滅，誑惑凡人眼；一切諸法亦復如是空",
    "T25n1509_006:0104c19": "無實，不生不滅，誑惑凡夫人眼。問曰：鏡",
    "T25n1509_006:0104c20": "中像從因緣生，有面、有鏡、有持鏡人、有",
    "T25n1509_006:0104c21": "明，是事和合故像生；因是像生憂喜，亦",
    "T25n1509_006:0104c22": "作因，亦作果，云何言「實空，不生不滅」？答曰：",
    "T25n1509_006:0104c23": "從因緣生，不自在故空；若法實有，是亦不",
    "T25n1509_006:0104c24": "應從因緣生。何以故？若因緣中先有，因緣",
    "T25n1509_006:0104c25": "則無所用；若因緣中先無，因緣亦無所",
    "T25n1509_006:0104c26": "用。譬如，乳中若先有酪，是乳非酪因，酪先",
    "T25n1509_006:0104c27": "有故；若先無酪，如水中無酪，是乳亦非因；",
    "T25n1509_006:0104c28": "若無因而有酪者，水中何以不生酪？若乳",
    "T25n1509_006:0104c29": "是酪因緣，乳亦不自在，乳亦從因緣生；",
    "T25n1509_006:0105a01": "乳從牛有，牛從水草生，如是無邊，皆有",
    "T25n1509_006:0105a02": "因緣。以是故因緣中果，不得言有，不得",
    "T25n1509_006:0105a03": "言無，不得言有無，不得言非有非無，諸",
    "T25n1509_006:0105a04": "法從因緣生，無自性，如鏡中像。如偈說：",
    "T25n1509_006:0105a05": "　「若法因緣生，　　是法性實空；",
    "T25n1509_006:0105a06": "　　若此法不空，　　不從因緣有。",
    "T25n1509_006:0105a07": "　　譬如鏡中像，　　非鏡亦非面，",
    "T25n1509_006:0105a08": "　　亦非持鏡人，　　非自非無因。",
    "T25n1509_006:0105a09": "　　非有亦非無，　　亦復非有無，",
    "T25n1509_006:0105a10": "　　此語亦不受，　　如是名中道。」",
    "T25n1509_006:0105a11": "以是故說「諸法如鏡中像」。「如化」者，十四變",
    "T25n1509_006:0105a12": "化心：初禪二：欲界、初禪；二禪三：欲界、初禪、二",
    "T25n1509_006:0105a13": "禪；三禪四：欲界、初禪、二禪、三禪；四禪五：欲界、",
    "T25n1509_006:0105a14": "初禪、二禪、三禪、四禪。是十四變化心，作八種",
    "T25n1509_006:0105a15": "變化：一者、能作小乃至微塵；二者、能作大",
    "T25n1509_006:0105a16": "乃至滿虛空；三者、能作輕乃至如鴻毛；四",
    "T25n1509_006:0105a17": "者、能作自在：能以大為小，以長為短，如是",
    "T25n1509_006:0105a18": "種種；五者、能有主力(有大力人無所下故言「有主力」)；六者、",
    "T25n1509_006:0105a19": "能遠到；七者、能動地；八者、隨意所欲盡能",
    "T25n1509_006:0105a20": "得：一身能作多身，多身能作一；石壁皆過，",
    "T25n1509_006:0105a21": "履水蹈虛，手捫日月；能轉四大：地作水、水",
    "T25n1509_006:0105a22": "作地，火作風、風作火，石作金、金作石。是變",
    "T25n1509_006:0105a23": "化復有四種：欲界藥物、寶物、幻術能變化",
    "T25n1509_006:0105a24": "諸物；諸神通人神力故，能變化諸物；天龍",
    "T25n1509_006:0105a25": "鬼神輩得生報力故，能變化諸物；色界生",
    "T25n1509_006:0105a26": "報、修定力故，能變化諸物。如化人無生老",
    "T25n1509_006:0105a27": "病死、無苦無樂，異於人生，以是故空無",
    "T25n1509_006:0105a28": "實。一切諸法亦如是，皆無生住滅。以是故",
    "T25n1509_006:0105a29": "說「諸法如化」。復次，化生無定物，但以心",
    "T25n1509_006:0105b01": "生，便有所作，皆無有實。人身亦如是，本無",
    "T25n1509_006:0105b02": "所因，但從先世心生今世身，皆無有實。",
    "T25n1509_006:0105b03": "以是故說「諸法如化」。如變化心滅則化滅；",
    "T25n1509_006:0105b04": "諸法亦如是，因緣滅果亦滅，不自在。如化",
    "T25n1509_006:0105b05": "事雖實空，能令眾生生憂苦、瞋恚、喜樂、癡",
    "T25n1509_006:0105b06": "惑；諸法亦如是，雖空無實，能令眾生起歡",
    "T25n1509_006:0105b07": "喜、瞋恚、憂怖等。以是故說「諸法如化」。復次，",
    "T25n1509_006:0105b08": "如變化生法，無初、無中、無後；諸法亦如是。",
    "T25n1509_006:0105b09": "如變化，生時無所從來，滅亦無所去；諸",
    "T25n1509_006:0105b10": "法亦如是。復次，如變化相，清淨如虛空，無",
    "T25n1509_006:0105b11": "所染著，不為罪福所污；諸法亦如是，如",
    "T25n1509_006:0105b12": "法性，如如，如真際，自然常淨。譬如閻浮提四",
    "T25n1509_006:0105b13": "大河，一河有五百小河屬，是水種種不淨，",
    "T25n1509_006:0105b14": "入大海水中皆清淨。問曰：不應言變化",
    "T25n1509_006:0105b15": "事空。何以故？變化心亦從修定得，從此",
    "T25n1509_006:0105b16": "心作種種變化——若人、若法；是化有因有果，",
    "T25n1509_006:0105b17": "云何空？答曰：如影中已答，今當更答。此因",
    "T25n1509_006:0105b18": "緣雖有，變化果空。如口言「無所有」，雖心生",
    "T25n1509_006:0105b19": "口言，不可以心口有故，所言「無所有」便",
    "T25n1509_006:0105b20": "是有；若言「有第二頭、第三手」，雖從心口",
    "T25n1509_006:0105b21": "生，不可言「有頭、有手」。如佛說：「觀無生，從",
    "T25n1509_006:0105b22": "有生得脫；依無為，從有為得脫。」雖觀無",
    "T25n1509_006:0105b23": "生法無，而可作因緣，無為亦爾；變化雖空，",
    "T25n1509_006:0105b24": "亦能生心因緣。譬如幻、焰等九譬喻雖無，能",
    "T25n1509_006:0105b25": "生種種心。復次，是化事於六因、四緣中求",
    "T25n1509_006:0105b26": "不可得，是中六因、四緣不相應故空。復次，空",
    "T25n1509_006:0105b27": "不以不見為空，以其無實用故言空。以",
    "T25n1509_006:0105b28": "是故言「諸法如化」。問曰：若諸法十譬喻皆空",
    "T25n1509_006:0105b29": "無異者，何以但以十事為喻，不以山河石",
    "T25n1509_006:0105c01": "壁等為喻？答曰：諸法雖空而有分別，有",
    "T25n1509_006:0105c02": "難解空，有易解空。今以易解空喻難解空。",
    "T25n1509_006:0105c03": "復次，諸法有二種：有心著處，有心不著處。",
    "T25n1509_006:0105c04": "以心不著處解心著處。問曰：此十譬喻，何",
    "T25n1509_006:0105c05": "以是心不著處？答曰：是十事不久住，易生",
    "T25n1509_006:0105c06": "易滅故，以是故，是心不著處。復次，有人",
    "T25n1509_006:0105c07": "知十喻，誑惑耳目法，不知諸法空故，以",
    "T25n1509_006:0105c08": "此喻諸法。若有人於十譬喻中心著，不解",
    "T25n1509_006:0105c09": "種種難論，以此為有，是十譬喻不為其用，",
    "T25n1509_006:0105c10": "應更為說餘法門。問曰：若諸法都空，不生",
    "T25n1509_006:0105c11": "不滅，是十譬喻等種種譬喻，種種因緣論議，",
    "T25n1509_006:0105c12": "我已悉知為空。若諸法都空，不應說是",
    "T25n1509_006:0105c13": "喻；若說是喻，是為不空。答曰：我說空，破",
    "T25n1509_006:0105c14": "諸法有。今所說者，若說有，先已破；若說無，",
    "T25n1509_006:0105c15": "不應難！譬如執事比丘高聲舉手唱言：「眾",
    "T25n1509_006:0105c16": "皆寂靜！」是為以聲遮聲，非求聲也。以是故，",
    "T25n1509_006:0105c17": "雖說諸法空，不生不滅，愍念眾生故，雖說",
    "T25n1509_006:0105c18": "非有也。以是故說「諸法如化」。",
    "T25n1509_006:0105c19": "【經】得無礙無所畏。【論】種種眾、界、入因緣",
    "T25n1509_006:0105c20": "中，心無礙、無盡、無滅，是為無礙無所畏。",
    "T25n1509_006:0105c21": "問曰：如先說諸菩薩於無量眾中無所",
    "T25n1509_006:0105c22": "畏，今何以更說「無礙無所畏」？答曰：先說無",
    "T25n1509_006:0105c23": "所畏因，今說無所畏果。於諸大眾乃至菩薩",
    "T25n1509_006:0105c24": "眾中，說法無盡，論議無減，心無疑難，已得",
    "T25n1509_006:0105c25": "無礙無所畏故。復次，如先說於無量眾中",
    "T25n1509_006:0105c26": "無所畏，不知以何等力故無畏；以是故，",
    "T25n1509_006:0105c27": "更說無所畏，以得無礙力故。問曰：若諸菩",
    "T25n1509_006:0105c28": "薩亦有無礙無所畏，佛與菩薩有何等異？",
    "T25n1509_006:0105c29": "答曰：如我先說，諸菩薩自有無所畏力故，",
    "T25n1509_006:0106a01": "於諸法中無所畏，非佛無所畏。復次，無礙",
    "T25n1509_006:0106a02": "法有二種：一者、一切處，二者、非一切處。非一",
    "T25n1509_006:0106a03": "切處者，如入一經書乃至百千經書中無",
    "T25n1509_006:0106a04": "礙，若入一眾、若入百千眾中無所畏。諸",
    "T25n1509_006:0106a05": "菩薩亦如是，自智慧中無礙，非佛智慧。如",
    "T25n1509_006:0106a06": "佛放鉢時，五百阿羅漢及彌勒等諸菩薩皆",
    "T25n1509_006:0106a07": "不能取。諸菩薩亦如是，自力中無礙，佛智",
    "T25n1509_006:0106a08": "慧力中有礙。以是故說「諸菩薩得無礙無",
    "T25n1509_006:0106a09": "所畏」。",
    "T25n1509_006:0106a10": "【經】悉知眾生心行所趣，以微妙慧而度脫",
    "T25n1509_006:0106a11": "之。【論】問曰：云何「悉知眾生心行」？答曰：知",
    "T25n1509_006:0106a12": "眾生心種種法中處處行，如日光遍照，菩薩",
    "T25n1509_006:0106a13": "悉知眾生心行有所趣向而教之。言一切",
    "T25n1509_006:0106a14": "眾生趣有二種：一者、心常求樂；二者、智慧分",
    "T25n1509_006:0106a15": "別，能知好惡。汝莫隨著心，當隨智慧，當",
    "T25n1509_006:0106a16": "自責心；汝無數劫來，集諸雜業而無厭足，",
    "T25n1509_006:0106a17": "而但馳逐世樂不覺為苦。汝不見世間貪",
    "T25n1509_006:0106a18": "樂致患，五道受生，皆心所為，誰使爾者？汝",
    "T25n1509_006:0106a19": "如狂象蹈藉殘害，無所拘制，誰調汝者？若",
    "T25n1509_006:0106a20": "得善調，則離世患。當知處胎不淨，苦厄",
    "T25n1509_006:0106a21": "猶如地獄；既生在世，老病死苦，憂悲萬端；",
    "T25n1509_006:0106a22": "若生天上，當復墮落；三界無安，汝何以樂",
    "T25n1509_006:0106a23": "著？如是種種呵責其心，誓不隨汝。是為菩",
    "T25n1509_006:0106a24": "薩知眾生心行。問曰：云何名「以微妙慧而",
    "T25n1509_006:0106a25": "度脫之」？是中云何名微妙慧？云何名麁智",
    "T25n1509_006:0106a26": "慧？答曰：世界巧慧是名麁智慧，行施、戒、定是",
    "T25n1509_006:0106a27": "名微妙慧。復次，布施智是為麁慧，戒、定智是",
    "T25n1509_006:0106a28": "名微妙慧。復次，戒、定智是為麁慧，禪定智",
    "T25n1509_006:0106a29": "是名微妙慧。復次，禪定智是為麁慧，無猗禪",
    "T25n1509_006:0106b01": "定是名微妙慧。復次，取諸法相是為麁慧，",
    "T25n1509_006:0106b02": "於諸法相不取不捨是名微妙慧。復次，破",
    "T25n1509_006:0106b03": "無明等諸煩惱，得諸法相，是名麁慧；入如",
    "T25n1509_006:0106b04": "法相者，譬如真金不損不失，亦如金剛",
    "T25n1509_006:0106b05": "不破不壞，又如虛空無染無著，是名微妙",
    "T25n1509_006:0106b06": "慧。如是等無量微妙慧，菩薩自得，復教眾",
    "T25n1509_006:0106b07": "生。以是故說「諸菩薩悉知眾生心行所趣，",
    "T25n1509_006:0106b08": "以微妙慧而度脫之」。",
    "T25n1509_006:0106b09": "大智度初品中意無礙釋論第十二",
    "T25n1509_006:0106b10": "【經】意無罣礙。【論】云何名「意無罣礙」？菩薩",
    "T25n1509_006:0106b11": "於一切怨、親、非怨非親人中，等心無有礙。",
    "T25n1509_006:0106b12": "復次，一切世界眾生中，若來侵害，心不恚恨；",
    "T25n1509_006:0106b13": "若種種恭敬，亦不喜悅。如偈說：",
    "T25n1509_006:0106b14": "　「諸佛菩薩，　　心不愛著；　　外道惡人，",
    "T25n1509_006:0106b15": "　　心不憎恚。」",
    "T25n1509_006:0106b16": "如是清淨，名為意無罣礙。復次，於諸法中",
    "T25n1509_006:0106b17": "心無礙。問曰：是菩薩未得佛道，未得一",
    "T25n1509_006:0106b18": "切智，云何於諸法中心無礙？答曰：是菩薩",
    "T25n1509_006:0106b19": "得無量清淨智慧故，於諸法中心無礙。問",
    "T25n1509_006:0106b20": "曰：諸菩薩未得佛道故，不應有無量智；",
    "T25n1509_006:0106b21": "有殘結故，不應有清淨智。答曰：是諸菩薩，",
    "T25n1509_006:0106b22": "非三界中結業肉身，皆得法身自在，過老",
    "T25n1509_006:0106b23": "病死；憐愍眾生故，在世界中行；為莊嚴佛",
    "T25n1509_006:0106b24": "土，教化眾生；已得自在，欲成佛能成。問",
    "T25n1509_006:0106b25": "曰：如法身菩薩，則與佛無異，何以名為菩",
    "T25n1509_006:0106b26": "薩？何以禮佛、聽法？若與佛異，云何有無量",
    "T25n1509_006:0106b27": "清淨智？答曰：是菩薩雖為法身，無老病",
    "T25n1509_006:0106b28": "死，與佛小異。譬如月十四日，眾人生疑，若",
    "T25n1509_006:0106b29": "滿若不滿；菩薩如是，雖能作佛、能說法，然",
    "T25n1509_006:0106c01": "未實成佛。佛如月十五日，滿足無疑。復次，",
    "T25n1509_006:0106c02": "無量清淨有二種：一者、實有量，於不能量",
    "T25n1509_006:0106c03": "者謂之無量。譬如海水、如恒河沙等，人",
    "T25n1509_006:0106c04": "不能量，名為無量；於諸佛菩薩，非為無量。",
    "T25n1509_006:0106c05": "菩薩無量清淨智亦復如是，於諸天人及",
    "T25n1509_006:0106c06": "聲聞、辟支佛所不能量，名為無量智；菩薩",
    "T25n1509_006:0106c07": "得無生道時，諸結使斷故，得清淨智。問曰：",
    "T25n1509_006:0106c08": "若爾時已斷諸結，成佛時復何所斷？答曰：",
    "T25n1509_006:0106c09": "是清淨有二種：一者、得佛時，除結都盡，得",
    "T25n1509_006:0106c10": "實清淨；二者、菩薩捨肉身、得法身時，斷諸",
    "T25n1509_006:0106c11": "結清淨。譬如一燈能除闇，得有所作，更",
    "T25n1509_006:0106c12": "有大燈，倍復明了。佛及菩薩斷諸結使",
    "T25n1509_006:0106c13": "亦復如是；菩薩所斷，雖曰已斷，於佛所斷",
    "T25n1509_006:0106c14": "猶為未盡。是名「得無量清淨智故，於諸",
    "T25n1509_006:0106c15": "法中意無罣礙」。",
    "T25n1509_006:0106c16": "【經】大忍成就。【論】問曰：先已說等忍、法忍，",
    "T25n1509_006:0106c17": "今何以故復說「大忍成就」？答曰：此二忍增長，",
    "T25n1509_006:0106c18": "名為大忍。復次，等忍在眾生中一切能忍；",
    "T25n1509_006:0106c19": "柔順法忍於深法中忍。此二忍增長作證，",
    "T25n1509_006:0106c20": "得無生忍；最後肉身，悉見十方諸佛化現在",
    "T25n1509_006:0106c21": "前於空中坐，是名「大忍成就」。譬如聲聞法",
    "T25n1509_006:0106c22": "中，煖法增長名為頂法，頂法增長名為忍法，",
    "T25n1509_006:0106c23": "更無異法增長為異。等忍、大忍，亦復如是。",
    "T25n1509_006:0106c24": "復次，有二種忍：生忍、法忍，生忍名眾生中",
    "T25n1509_006:0106c25": "忍，如恒河沙劫等眾生種種加惡，心不瞋",
    "T25n1509_006:0106c26": "恚；種種恭敬供養，心不歡喜。復次，觀眾生",
    "T25n1509_006:0106c27": "無初，若有初則無因緣；若有因緣則無",
    "T25n1509_006:0106c28": "初，若無初亦應無後。何以故？初後相待故。",
    "T25n1509_006:0106c29": "若無初後，中亦應無。如是觀時，不墮常、",
    "T25n1509_006:0107a01": "斷二邊，用安隱道觀眾生，不生邪見，是",
    "T25n1509_006:0107a02": "名生忍。甚深法中心無罣礙，是名法忍。問",
    "T25n1509_006:0107a03": "曰：何等甚深法？答曰：如先甚深法忍中",
    "T25n1509_006:0107a04": "說。復次，甚深法者，於十二因緣中展轉生",
    "T25n1509_006:0107a05": "果，因中非有果，亦非無果，從是中出，是",
    "T25n1509_006:0107a06": "名甚深法。復次，入三解脫門：空、無相、無作，則",
    "T25n1509_006:0107a07": "得涅槃常樂故，是名甚深法。復次，觀一切",
    "T25n1509_006:0107a08": "法非空非不空，非有相非無相，非有作",
    "T25n1509_006:0107a09": "非無作；如是觀中心亦不著，是名甚深法。",
    "T25n1509_006:0107a10": "如偈說：",
    "T25n1509_006:0107a11": "　「因緣生法，　　是名空相，　　亦名假名，",
    "T25n1509_006:0107a12": "　　亦名中道。　　若法實有，　　不應還無；",
    "T25n1509_006:0107a13": "　　今無先有，　　是名為斷。　　不常不斷，",
    "T25n1509_006:0107a14": "　　亦不有無；　　心識處滅，　　言說亦盡。」",
    "T25n1509_006:0107a15": "於此深法信心無礙，不悔不沒，是名「大忍",
    "T25n1509_006:0107a16": "成就」。",
    "T25n1509_006:0107a17": "【經】如實巧度。【論】有外道法，雖度眾生，",
    "T25n1509_006:0107a18": "不如實度。何以故？種種邪見結使殘故。二",
    "T25n1509_006:0107a19": "乘雖有所度，不如所應度。何以故？無",
    "T25n1509_006:0107a20": "一切智，方便心薄故。唯有菩薩能如實",
    "T25n1509_006:0107a21": "巧度。譬如渡師，一人以浮囊草筏渡之，一",
    "T25n1509_006:0107a22": "人以方舟而渡，二渡之中相降懸殊；菩薩",
    "T25n1509_006:0107a23": "巧渡眾生亦如是。復次，譬如治病，苦藥針",
    "T25n1509_006:0107a24": "炙，痛而得差；如有妙藥名蘇陀扇陀，病",
    "T25n1509_006:0107a25": "人眼見，眾病皆愈。除病雖同，優劣法異。聲",
    "T25n1509_006:0107a26": "聞、菩薩教化度人亦復如是。苦行頭陀，初、中、",
    "T25n1509_006:0107a27": "後夜，勤心坐禪，觀苦而得道，聲聞教也。觀",
    "T25n1509_006:0107a28": "諸法相，無縛無解，心得清淨，菩薩教也。如",
    "T25n1509_006:0107a29": "文殊師利本緣：文殊師利白佛：「大德！昔我",
    "T25n1509_006:0107b01": "先世過無量阿僧祇劫，爾時有佛名師子音",
    "T25n1509_006:0107b02": "王，佛及眾生壽十萬億那由他歲，佛以三乘",
    "T25n1509_006:0107b03": "而度眾生。國名千光明，其國中諸樹皆七寶",
    "T25n1509_006:0107b04": "成，樹出無量清淨法音：空、無相、無作、不生不",
    "T25n1509_006:0107b05": "滅、無所有之音，眾生聞之，心解得道。「時師子",
    "T25n1509_006:0107b06": "音王佛初會說法，九十九億人得阿羅漢道，",
    "T25n1509_006:0107b07": "菩薩眾亦復如是。是諸菩薩，一切皆得無生",
    "T25n1509_006:0107b08": "法忍，入種種法門，見無量諸佛恭敬供養，",
    "T25n1509_006:0107b09": "能度無量無數眾生，得無量陀羅尼門，能",
    "T25n1509_006:0107b10": "得無量種種三昧。初發心新入道門菩薩不",
    "T25n1509_006:0107b11": "可稱數。是佛土無量莊嚴，說不可盡。時佛",
    "T25n1509_006:0107b12": "教化已訖，入無餘涅槃；法住六萬歲，諸樹法",
    "T25n1509_006:0107b13": "音亦不復出。「爾時，有二菩薩比丘：一名喜",
    "T25n1509_006:0107b14": "根，二名勝意。「是喜根法師，容儀質直，不捨",
    "T25n1509_006:0107b15": "世法，亦不分別善惡。「喜根弟子聰明樂法，",
    "T25n1509_006:0107b16": "好聞深義；其師不讚少欲知足，不讚戒行",
    "T25n1509_006:0107b17": "頭陀，但說諸法實相清淨。語諸弟子：『一切",
    "T25n1509_006:0107b18": "諸法婬欲相、瞋恚相、愚癡相，此諸法相即是",
    "T25n1509_006:0107b19": "諸法實相，無所罣礙。』以是方便，教諸弟子",
    "T25n1509_006:0107b20": "入一相智。時諸弟子於諸人中無瞋無悔，",
    "T25n1509_006:0107b21": "心不悔故得生忍，得生忍故則得法忍，",
    "T25n1509_006:0107b22": "於實法中不動如山。「勝意法師持戒清淨，",
    "T25n1509_006:0107b23": "行十二頭陀，得四禪、四無色定。「勝意諸弟子",
    "T25n1509_006:0107b24": "鈍根多求，分別是淨、是不淨，心即動轉。「勝",
    "T25n1509_006:0107b25": "意異時入聚落中，至喜根弟子家，於坐處",
    "T25n1509_006:0107b26": "坐；讚說持戒、少欲、知足，行頭陀行，閑處禪",
    "T25n1509_006:0107b27": "寂；訾毀喜根言：『是人說法教人入邪見",
    "T25n1509_006:0107b28": "中，是說婬欲、瞋恚、愚癡無所罣礙相，是雜",
    "T25n1509_006:0107b29": "行人，非純清淨。』「是弟子利根得法忍，問勝",
    "T25n1509_006:0107c01": "意言：『大德！是婬欲法名何等相？』「答言：『婬欲",
    "T25n1509_006:0107c02": "是煩惱相。』「問言：『是婬欲煩惱，在內耶？在外",
    "T25n1509_006:0107c03": "耶？』「答言：『是婬欲煩惱不在內，不在外；若在",
    "T25n1509_006:0107c04": "內，不應待外因緣生；若在外，於我無事，不",
    "T25n1509_006:0107c05": "應惱我。』「居士言：『若婬欲非內、非外，非東",
    "T25n1509_006:0107c06": "西南北、四維、上下來，遍求實相不可得，是法",
    "T25n1509_006:0107c07": "即不生不滅；若無生滅相，空無所有，云",
    "T25n1509_006:0107c08": "何能作惱？』「勝意聞是語已，其心不悅，不",
    "T25n1509_006:0107c09": "能加答，從座而起，說如是言：『喜根多誑",
    "T25n1509_006:0107c10": "眾人著邪道中。』「是勝意菩薩未學音聲陀",
    "T25n1509_006:0107c11": "羅尼，聞佛所說便歡喜，聞外道語便瞋",
    "T25n1509_006:0107c12": "恚；聞三不善則不歡悅，聞三善則大歡",
    "T25n1509_006:0107c13": "喜；聞說生死則憂，聞涅槃則喜。「從居士",
    "T25n1509_006:0107c14": "家至林樹間，入精舍中，語諸比丘：『當知",
    "T25n1509_006:0107c15": "喜根菩薩是人虛誑，多令人入惡邪中。何",
    "T25n1509_006:0107c16": "以故？其言婬、恚、癡相，及一切諸法皆無礙",
    "T25n1509_006:0107c17": "相。』「是時，喜根作是念：『此人大瞋，為惡業所",
    "T25n1509_006:0107c18": "覆，當墮大罪！我今當為說甚深法，雖今",
    "T25n1509_006:0107c19": "無所得，為作後世佛道因緣。』是時，喜根集",
    "T25n1509_006:0107c20": "僧，一心說偈：",
    "T25n1509_006:0107c21": "　「婬欲即是道，　　恚癡亦如是；",
    "T25n1509_006:0107c22": "　　如此三事中，　　無量諸佛道。",
    "T25n1509_006:0107c23": "　　若有人分別，　　婬怒癡及道；",
    "T25n1509_006:0107c24": "　　是人去佛遠，　　譬如天與地。",
    "T25n1509_006:0107c25": "　　道及婬怒癡，　　是一法平等；",
    "T25n1509_006:0107c26": "　　若人聞怖畏，　　去佛道甚遠。",
    "T25n1509_006:0107c27": "　　婬法不生滅，　　不能令心惱；",
    "T25n1509_006:0107c28": "　　若人計吾我，　　婬將入惡道。",
    "T25n1509_006:0107c29": "　　見有無法異，　　是不離有無；",
    "T25n1509_006:0108a01": "　　若知有無等，　　超勝成佛道。」",
    "T25n1509_006:0108a02": "「說如是等七十餘偈，時三萬諸天子得無生",
    "T25n1509_006:0108a03": "法忍，萬八千聲聞人，不著一切法故皆得",
    "T25n1509_006:0108a04": "解脫。「是時，勝意菩薩身即陷入地獄，受",
    "T25n1509_006:0108a05": "無量千萬億歲苦！出生人中，七十四萬世",
    "T25n1509_006:0108a06": "常被誹謗，無量劫中不聞佛名。是罪漸薄，",
    "T25n1509_006:0108a07": "得聞佛法，出家為道而復捨戒，如是六萬",
    "T25n1509_006:0108a08": "三千世常捨戒；無量世中作沙門，雖不捨",
    "T25n1509_006:0108a09": "戒，諸根闇鈍。「是喜根菩薩於今東方過十",
    "T25n1509_006:0108a10": "萬億佛土作佛，其土號寶嚴，佛號光踰日",
    "T25n1509_006:0108a11": "明王。」文殊師利言：「爾時勝意比丘，我身是",
    "T25n1509_006:0108a12": "也，我觀爾時受是無量苦。」文殊師利復白",
    "T25n1509_006:0108a13": "佛：「若有人求三乘道，不欲受諸苦者，不",
    "T25n1509_006:0108a14": "應破諸法相而懷瞋恚。」佛問文殊師利：「汝",
    "T25n1509_006:0108a15": "聞諸偈，得何等利？」答曰：「我聞此偈，得畢",
    "T25n1509_006:0108a16": "眾苦，世世得利根智慧，能解深法，巧說深",
    "T25n1509_006:0108a17": "義，於諸菩薩中最為第一。」如是等，名巧說",
    "T25n1509_006:0108a18": "諸法相。是名「如實巧度」。",
    "T25n1509_006:0108a19": "大智度論卷第六"
}