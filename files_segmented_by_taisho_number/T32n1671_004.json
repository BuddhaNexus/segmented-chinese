{
    "T32n1671_004:0724c13": "福蓋正行所集經卷第四",
    "T32n1671_004:0724c15": "龍樹菩薩集",
    "T32n1671_004:0724c16": "西天譯經三藏朝散大夫試鴻臚卿",
    "T32n1671_004:0724c17": "宣梵大師賜紫沙門臣日稱等",
    "T32n1671_004:0724c18": "奉　詔譯",
    "T32n1671_004:0724c19": "以何義故名祇陀林華言戰勝林，順古不譯也？昔勝軍王與",
    "T32n1671_004:0724c20": "其隣國鬪戰獲勝，當於是時誕生太子，乃",
    "T32n1671_004:0724c21": "以戰勝而立名焉。林屬彼故，稱祇陀林，富貴",
    "T32n1671_004:0724c22": "自在、無量莊嚴，一切人民咸悉喜見。於此林",
    "T32n1671_004:0724c23": "中，廣以人財營治守護，為嬉遊處。其林稠密、",
    "T32n1671_004:0724c24": "枝葉欝茂，清陰彌布蔽諸炎光，夏多清涼、冬",
    "T32n1671_004:0724c25": "無嚴風、雨無泥淖，奇蘤芬馥周遍開敷，樛枝",
    "T32n1671_004:0724c26": "偃亞其狀如蓋。多諸警衛，無聞盜寇，其地",
    "T32n1671_004:0724c27": "清勝，侔歡喜園。",
    "T32n1671_004:0724c28": "以何義故名給孤獨？於無親者施與飲食而",
    "T32n1671_004:0724c29": "周給故，如毘奈耶藏中廣明其事。由彼長者",
    "T32n1671_004:0725a01": "宿善根力，欲請世尊供養恭敬，先與如來造",
    "T32n1671_004:0725a02": "立精舍。即以百千俱胝黃金為其價直，於太",
    "T32n1671_004:0725a03": "子所貿易其地。既遂其志，召集諸方一切奇",
    "T32n1671_004:0725a04": "巧，造作最上宮殿樓閣，門軒戶牖、流泉浴池，",
    "T32n1671_004:0725a05": "種種莊嚴皆悉具備，崇峻垣牆周匝圍繞。於",
    "T32n1671_004:0725a06": "是長者詣王舍城，頂禮佛足而作是言：「我今",
    "T32n1671_004:0725a07": "請佛詣舍衛城，唯願如來大慈允諾，彼有伽",
    "T32n1671_004:0725a08": "藍廣大清淨，及諸弟子同往安居。」是時長",
    "T32n1671_004:0725a09": "者白已而還。時王舍城有一長者其名善",
    "T32n1671_004:0725a10": "寂，白世尊言：「不須往彼。我當與佛造立精",
    "T32n1671_004:0725a11": "舍。」佛即止之。時佛至彼舍衛城已，長者乃以",
    "T32n1671_004:0725a12": "所造伽藍奉施如來。哀愍彼故，佛即受之，",
    "T32n1671_004:0725a13": "復為稱讚：「彼地方所最上吉祥、第一安隱，過",
    "T32n1671_004:0725a14": "去諸佛亦於此地利益安樂一切眾生。汝於",
    "T32n1671_004:0725a15": "先佛久植德本，由昔願力，今復如是。」時有外",
    "T32n1671_004:0725a16": "道名摩多唧致那，居止草菴脩習苦行，於",
    "T32n1671_004:0725a17": "諸世間一切眾生言論智慧皆悉通達，謂：「祇",
    "T32n1671_004:0725a18": "陀林最上殊妙、極諸奢麗，云何世尊及諸",
    "T32n1671_004:0725a19": "比丘而得受用？」佛知是已，以大方便憐愍",
    "T32n1671_004:0725a20": "彼類而語之曰：「我諸弟子得盡苦際，善達出",
    "T32n1671_004:0725a21": "世經律論藏，斷煩惱故。」於是世尊為彼外道",
    "T32n1671_004:0725a22": "說伽陀曰：",
    "T32n1671_004:0725a23": "「汝雖如大龍，　　尚為貪所染，",
    "T32n1671_004:0725a24": "於讚毀二種，　　則為彼所動。",
    "T32n1671_004:0725a25": "身若有眾瘡，　　飛蠅則隨逐，",
    "T32n1671_004:0725a26": "循環三有中，　　如蟲居糞壤。」",
    "T32n1671_004:0725a27": "時彼外道聞佛說已，心生悟解，以偈讚佛：",
    "T32n1671_004:0725a28": "「如來出世間，　　慧日破諸暗，",
    "T32n1671_004:0725a29": "況我微劣智，　　何由得悟解？",
    "T32n1671_004:0725b01": "設於多劫中，　　復以百千舌，",
    "T32n1671_004:0725b02": "稱讚佛功德，　　少分不能盡。",
    "T32n1671_004:0725b03": "佛為天中僊，　　知眾生諸行，",
    "T32n1671_004:0725b04": "於四威儀中，　　唯利樂含識。」",
    "T32n1671_004:0725b05": "時舍衛城多諸外道及婆羅門，聰叡智者聞",
    "T32n1671_004:0725b06": "佛至此競來詰難。如來方便隨宜為說，如師",
    "T32n1671_004:0725b07": "子吼怖諸群獸，悉令了悟、離諸癡暗。時有智",
    "T32n1671_004:0725b08": "者名羅護羅，聞讚佛德而說偈言：",
    "T32n1671_004:0725b09": "「大悲無上尊，　　專修利他行，",
    "T32n1671_004:0725b10": "不求世名聞，　　及增長財利。",
    "T32n1671_004:0725b11": "初降生王宮，　　於四方瞻視，",
    "T32n1671_004:0725b12": "現微笑思惟，　　皆為度群有。」",
    "T32n1671_004:0725b13": "是時復有妙臂童子，亦說伽陀而讚於佛：",
    "T32n1671_004:0725b14": "「牟尼尊大僊，　　善說諸法要，",
    "T32n1671_004:0725b15": "離過無希望，　　聞者皆蒙益。",
    "T32n1671_004:0725b16": "諸天及世人，　　咸供養恭敬，",
    "T32n1671_004:0725b17": "歸命十力尊，　　唯願見攝受。」",
    "T32n1671_004:0725b18": "此祇陀林給孤獨園，由五種因咸生愛樂：一",
    "T32n1671_004:0725b19": "者廣博居城中央、二者比丘乞食不遠、三者",
    "T32n1671_004:0725b20": "幽寂離諸喧閙、四者清潔無諸蚊虻、五者善",
    "T32n1671_004:0725b21": "人多遊其中。是故世尊多樂居此。住如實智、",
    "T32n1671_004:0725b22": "離無慚行，一切功德依止顯現，具足十力、福",
    "T32n1671_004:0725b23": "智莊嚴，為彼世間第一導師，故能成熟眾生",
    "T32n1671_004:0725b24": "善根，猶如蓮華出於淤泥，自利利他悉圓滿",
    "T32n1671_004:0725b25": "故。",
    "T32n1671_004:0725b26": "時勝軍王并諸人民，及諸外道、婆羅門等，皆",
    "T32n1671_004:0725b27": "悉往詣祇園精舍，合掌志心頂禮佛足。時佛",
    "T32n1671_004:0725b28": "世尊憐愍攝受諸有情故，破諸異見令生信",
    "T32n1671_004:0725b29": "解，由不善因馳流五趣，當依正法而求出",
    "T32n1671_004:0725c01": "離。為彼宣說六念之法。「善男子！於我法中",
    "T32n1671_004:0725c02": "信受教誨、具諸正見，是名念佛。若樂廣大聽",
    "T32n1671_004:0725c03": "聞正法、如理思惟，是名念法。於諸比丘，常生",
    "T32n1671_004:0725c04": "尊重善知識想，是名念僧。於諸善法，愛樂攝",
    "T32n1671_004:0725c05": "受、具足威儀，是名念戒。常以飲食施佛及",
    "T32n1671_004:0725c06": "僧，住如是因，是名念施。常樂禮敬諸大菩",
    "T32n1671_004:0725c07": "薩、隨順佛勅，名念賢聖。",
    "T32n1671_004:0725c08": "「若諸眾生依佛所說，住正思惟則除疑惑，依",
    "T32n1671_004:0725c09": "止正念則無散亂。是為六念，生長諸善。」以",
    "T32n1671_004:0725c10": "何義故名為比丘？謂能永斷諸煩惱故。所有",
    "T32n1671_004:0725c11": "世間生苦、老苦、病苦、死苦、憂悲苦惱、五取",
    "T32n1671_004:0725c12": "蘊苦、求不得苦、愛別離苦、怨憎會苦，如是",
    "T32n1671_004:0725c13": "諸苦皆已盡故。此明世間五取蘊苦，作如是",
    "T32n1671_004:0725c14": "說。",
    "T32n1671_004:0725c15": "何義名生？如世尊說：彼彼有情。造種種行，招",
    "T32n1671_004:0725c16": "感命根，蘊處界等展轉相續五根發生，五根",
    "T32n1671_004:0725c17": "生故眾同分生，由是增長形色圓滿。是名為",
    "T32n1671_004:0725c18": "生。",
    "T32n1671_004:0725c19": "何義名老？如世尊說：行蘊遷壞，諸根衰朽、身",
    "T32n1671_004:0725c20": "形傴曲、肌肉枯槁、皮膚緩皺多生黶點、舉止",
    "T32n1671_004:0725c21": "沈重行須倚仗、疲乏無堪、假人守護。如是",
    "T32n1671_004:0725c22": "老相。此有二種，一者須人承事、二者無所依",
    "T32n1671_004:0725c23": "怙。是名為老。",
    "T32n1671_004:0725c24": "何義名病？如世尊說：四大增損，界不平等，猶",
    "T32n1671_004:0725c25": "如毒蛇，生諸苦惱。此有二種，一者內所發起、",
    "T32n1671_004:0725c26": "二者外緣損害。復有三種，一者業報所招、二",
    "T32n1671_004:0725c27": "者橫難侵損、三者為他呪詛。委細分別有",
    "T32n1671_004:0725c28": "無數種，謂風癀痰癊、疥癩癰疽、嗽瀉熱毒、",
    "T32n1671_004:0725c29": "羸瘠疼痛等。是名為病。",
    "T32n1671_004:0726a01": "何義名死？如世尊說：謂彼有情捨眾同分，諸",
    "T32n1671_004:0726a02": "蘊散亂、煖觸漸微、命根斷滅。此有二類，一者",
    "T32n1671_004:0726a03": "自盡、二者往詣。初復有三，謂命根雖盡其福",
    "T32n1671_004:0726a04": "未盡、或福雖盡其命未盡、或命與福俱時而",
    "T32n1671_004:0726a05": "盡。二者往詣亦有三種，一者自往捕猛獸等、二者",
    "T32n1671_004:0726a06": "他詣被劫掠等、三者自他相遇如鬪戰等。復有三類，一者",
    "T32n1671_004:0726a07": "放逸、二者毀戒、三者報盡。由放逸故斷其慧",
    "T32n1671_004:0726a08": "命，由毀戒故破諸威儀，由報盡故內外眷",
    "T32n1671_004:0726a09": "屬圍繞悲戀不能捨去。是名為死。云何名",
    "T32n1671_004:0726a10": "憂？內心愁慼如火逼切，亦如炎日炙水如",
    "T32n1671_004:0726a11": "湯。是名為憂。云何名悲？涕泣流淚哽咽難言，",
    "T32n1671_004:0726a12": "如其孝子追念慈父及餘親屬，一切皆然，意",
    "T32n1671_004:0726a13": "不寂靜。是名為悲。云何為苦？磣辣荼毒與樂",
    "T32n1671_004:0726a14": "相違，同五識身相應領納。是名為苦。云何為",
    "T32n1671_004:0726a15": "惱？譬如枯木中以火燒，令彼有情煩惋懆",
    "T32n1671_004:0726a16": "擾，與意識身相應領納。是名為惱。云何名",
    "T32n1671_004:0726a17": "為求不得苦？謂於所求諸相應事未得如意，",
    "T32n1671_004:0726a18": "心生疲極，如陶家輪，此心隨轉。云何名為愛",
    "T32n1671_004:0726a19": "別離苦？於所樂境、相應眷屬所有色相，剎那",
    "T32n1671_004:0726a20": "變異。云何名為冤憎會苦？謂於一切非相應",
    "T32n1671_004:0726a21": "人互生嫌惡，而返值遇。此中所說生等次第，",
    "T32n1671_004:0726a22": "展轉推求皆為熱惱，如曠野鹿被火圍繞，不",
    "T32n1671_004:0726a23": "能自出必為所焚。唯除如來初降生時，增長",
    "T32n1671_004:0726a24": "善法、寂靜安隱，體性自然、離諸熱惱。如契經",
    "T32n1671_004:0726a25": "偈云：",
    "T32n1671_004:0726a26": "「諸佛出世樂，　　演說正法樂，",
    "T32n1671_004:0726a27": "眾僧和合樂，　　令修諸善行。",
    "T32n1671_004:0726a28": "若佛不興世，　　三界何有樂？",
    "T32n1671_004:0726a29": "由佛出現故，　　我等獲安樂。」",
    "T32n1671_004:0726b01": "由諸有情不善種子以為其因，而能生長苦",
    "T32n1671_004:0726b02": "樹境界，常為三毒苦火所燒。於彼世間富樂",
    "T32n1671_004:0726b03": "等事，但聞他說，何由識知？馳涉曠野險難",
    "T32n1671_004:0726b04": "惡道，砂礫荊棘受諸艱辛，以乞自濟，無所歸",
    "T32n1671_004:0726b05": "趣。如是有情宿乏善本，沈溺惡道輪轉無",
    "T32n1671_004:0726b06": "窮，如俳優者易其形色。設得為人，生貧窮",
    "T32n1671_004:0726b07": "家，於母胎中受種種苦。",
    "T32n1671_004:0726b08": "云何有情處胎藏中受諸苦惱？如世尊說：初",
    "T32n1671_004:0726b09": "結生時，攬其父母赤白二物不淨為緣，漸次",
    "T32n1671_004:0726b10": "增長成其形質，居生藏下熟藏之上，處其中",
    "T32n1671_004:0726b11": "間極惡臭穢。母或飽食、或時飢渴，身肢動",
    "T32n1671_004:0726b12": "轉及染欲事，皆受其苦。又將產時，於母胎",
    "T32n1671_004:0726b13": "中不樂居止，起不淨想迴趣生門。二手乍",
    "T32n1671_004:0726b14": "觸胎子身分，受大苦楚，極重熱惱。彼初生",
    "T32n1671_004:0726b15": "子由飢渴故，發聲啼哭向母求乳。又其乳",
    "T32n1671_004:0726b16": "者轉血所成，或食不充受其熱惱。漸為孾兒",
    "T32n1671_004:0726b17": "臥於便利、或時戲劇墜於溝坑。此名生已所",
    "T32n1671_004:0726b18": "受熱惱。餘世間人亦皆如此。又彼有情年",
    "T32n1671_004:0726b19": "漸長大，色力充滿，憍恣放逸，念念追求五欲",
    "T32n1671_004:0726b20": "塵境。由染慧故，耽著不捨，自任其情速至于",
    "T32n1671_004:0726b21": "斃。",
    "T32n1671_004:0726b22": "云何衰老所有諸苦？形色羸瘦、面頰凹戾、牙",
    "T32n1671_004:0726b23": "齒疎缺、髮毛稀白、頸臂胸脇悉皆骨現，火力漸",
    "T32n1671_004:0726b24": "微飲食薄少，猶如飛禽置於籠內，日漸消瘦",
    "T32n1671_004:0726b25": "唯一毛聚，朝有所作暮即廢忘，初欲施為後",
    "T32n1671_004:0726b26": "則懈退，言如小兒無有期度。或時終日口不",
    "T32n1671_004:0726b27": "欲語，於晝夜中唯務睡眠，縱眠不寐喘嗽無",
    "T32n1671_004:0726b28": "時，欲說所苦言不明了。如遠行人不樂久",
    "T32n1671_004:0726b29": "住，諸有所作難可如意，小不稱心則生悲",
    "T32n1671_004:0726c01": "惱，親友慰諭宜自安懷。目視境界不能受",
    "T32n1671_004:0726c02": "用，諸快樂事但耳聞說，意欲遊行足不能",
    "T32n1671_004:0726c03": "動，唯假几杖以為其伴，為諸女人之所輕",
    "T32n1671_004:0726c04": "笑。因念昔日諸根康愈、受諸欲樂，剎那變",
    "T32n1671_004:0726c05": "壞，深自悔惱，久活何為？是名衰老熱惱行",
    "T32n1671_004:0726c06": "相。",
    "T32n1671_004:0726c07": "云何病苦所有熱惱？謂諸愚夫盛年壯色，放",
    "T32n1671_004:0726c08": "逸著欲，漸成怯弱，縈纏痼疾，眾苦現前。善",
    "T32n1671_004:0726c09": "人覩之深生憐愍，善言誨誘使其發露。聞已",
    "T32n1671_004:0726c10": "憂怖，恐墮惡道。形貌端正病所侵奪，上妙飲",
    "T32n1671_004:0726c11": "食不能飡噉，雖處豪富如貧窶者。世有智人",
    "T32n1671_004:0726c12": "常自省察，當知病苦不可愛樂，如雹損苗頓",
    "T32n1671_004:0726c13": "傷榮盛，如陸地龜常思其水，如白晝月無彼",
    "T32n1671_004:0726c14": "光輝，如渴乏人墮其枯井，如油盡燈不得久",
    "T32n1671_004:0726c15": "住，如腐牆壁無有堅牢，如癡騃童人所輕",
    "T32n1671_004:0726c16": "侮，如彼狂象壞蓮花池。是名病苦所有熱惱。",
    "T32n1671_004:0726c17": "如何愚夫數數貪著，減損壽命、焚燬善根、無",
    "T32n1671_004:0726c18": "明所覆、邪命邪求，貪彼世間飲食衣服，身漏",
    "T32n1671_004:0726c19": "心漏破壞正智，不樂依止寂靜山林，受持讀",
    "T32n1671_004:0726c20": "誦大乘經典，不能堅固護持淨戒，何由能趣",
    "T32n1671_004:0726c21": "菩提彼岸？若心寂靜棄背欲境，或先所作諸",
    "T32n1671_004:0726c22": "放逸行皆悉厭患不復思惟，猶如深冤心不",
    "T32n1671_004:0726c23": "樂見，如甘蔗滓不可再味，如焚枯枿令盡無",
    "T32n1671_004:0726c24": "餘。如是覺了，是人不為琰摩羅王之所逼切。",
    "T32n1671_004:0726c25": "又諸女人多諸貪很，心懷怨嫉、樂為主宰，猶",
    "T32n1671_004:0726c26": "如漏瓶貯其不淨，如牝馬藏深可厭惡，如以",
    "T32n1671_004:0726c27": "毒藥和其美膳，如冤執劍不應俯近，如彼火",
    "T32n1671_004:0726c28": "聚觸生熱惱。若樂欲境心則錯亂，破諸梵行",
    "T32n1671_004:0726c29": "如無戒者，斷其樂因、喪失慧命，死軍現前獨",
    "T32n1671_004:0727a01": "一而往趣彼險難，無能救者。皆由染欲生諸",
    "T32n1671_004:0727a02": "妄念，無慚無愧、捨知足行，為世間人種種譏",
    "T32n1671_004:0727a03": "謗。",
    "T32n1671_004:0727a04": "云何名死？如有頌云：",
    "T32n1671_004:0727a05": "「慧為最勝眼，　　癡為極重暗，",
    "T32n1671_004:0727a06": "病必由其冤，　　死稱第一怖。",
    "T32n1671_004:0727a07": "當意樂正法，　　以慧善修作，",
    "T32n1671_004:0727a08": "是故命終時，　　決定離險難。」",
    "T32n1671_004:0727a09": "是名為死所有熱惱。",
    "T32n1671_004:0727a10": "福蓋正行所集經卷第四"
}