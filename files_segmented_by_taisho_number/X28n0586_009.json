{
    "X28n0586_009:0293a17": "天台三大部補注卷第九　　(妙經　文句　文句記)",
    "X28n0586_009:0293a19": "永嘉沙門釋　從義　撰",
    "X28n0586_009:0293a20": "經云法師品",
    "X28n0586_009:0293a21": "慈恩亦判自此已下為流通分而云流通此經非",
    "X28n0586_009:0293a22": "正逗二乘退大心者更無開權顯實正說一乘之",
    "X28n0586_009:0293a23": "處雖此品及持品有八部授記因言總記非更說",
    "X28n0586_009:0293a24": "一乘逗令修學也若以天台之意而詳慈恩之說",
    "X28n0586_009:0293b01": "豈法師品去更無說於一乘乎或有說云法華一",
    "X28n0586_009:0293b02": "經唯有開示悟入佛之知見是法華經其餘皆是",
    "X28n0586_009:0293b03": "因緣譬喻而已嗚呼此說豈知此經句句無非佛",
    "X28n0586_009:0293b04": "乘字字無非妙法耶常途謬說極多不能引之破",
    "X28n0586_009:0293b05": "也。",
    "X28n0586_009:0293b06": "記云凞連八恒等",
    "X28n0586_009:0293b07": "大涅槃經四依品云若有眾生於一恒沙諸如來",
    "X28n0586_009:0293b08": "所發菩提心然後乃能於惡世中不謗是經愛樂",
    "X28n0586_009:0293b09": "是經不能為人分別演說二恒正解信樂受持亦",
    "X28n0586_009:0293b10": "不能說三恒受持書寫雖為他說不解深義四恒",
    "X28n0586_009:0293b11": "廣說十六分中解一分義五恒八分六恒十二分",
    "X28n0586_009:0293b12": "七恒十四分八恒十六分具足解釋盡其義趣所",
    "X28n0586_009:0293b13": "謂如來常恒不變經文一恒之前又有一凞連河",
    "X28n0586_009:0293b14": "未能信受共成九段。",
    "X28n0586_009:0293b15": "十乘十境及破徧橫竪",
    "X28n0586_009:0293b16": "十乘橫竪有通有別所言別者如不思議境窮實",
    "X28n0586_009:0293b17": "相底名竪包十法界名橫發心上求名竪下化名",
    "X28n0586_009:0293b18": "橫安心徹理名竪六十四番名橫破徧惑窮名竪",
    "X28n0586_009:0293b19": "諸門相望名橫通至寶所名竪撿校塞著名橫道",
    "X28n0586_009:0293b20": "品至後名竪品品相望名橫正助至後名竪法法",
    "X28n0586_009:0293b21": "相望名橫次位至極名竪位位遍攝名橫安忍進",
    "X28n0586_009:0293b22": "後名竪違順相望名橫無著入住名竪離似三法",
    "X28n0586_009:0293b23": "名橫若通論者於一一位十自相望名橫一一至",
    "X28n0586_009:0293b24": "極漸深名竪此約圓乘而說若望偏乘名橫名竪",
    "X28n0586_009:0293c01": "亦如橫竪顯非橫竪若不思議非橫非竪又亦可",
    "X28n0586_009:0293c02": "云前之七乘名橫知次位去名竪此是十乘有橫",
    "X28n0586_009:0293c03": "竪也陰境不論發則無橫竪也煩惱境中利鈍使",
    "X28n0586_009:0293c04": "足名橫利中禪復至無言鈍中剎那至重三毒名",
    "X28n0586_009:0293c05": "竪病中四大及鬼魔等名橫相生相剋名竪業中",
    "X28n0586_009:0293c06": "蔽度相對名竪蔽度彼彼名自相望名橫魔中三",
    "X28n0586_009:0293c07": "種名橫先惡後善及墮二乘名竪見中外及佛法",
    "X28n0586_009:0293c08": "名竪四句四門相望名橫慢中謂得諸禪名橫謂",
    "X28n0586_009:0293c09": "得初果乃至四果名竪二乘中四諦相望名橫因",
    "X28n0586_009:0293c10": "緣相望名竪菩薩中當位自行名橫三教相望名",
    "X28n0586_009:0293c11": "竪此是十境之橫竪也破法徧中約無生一門竪",
    "X28n0586_009:0293c12": "修三觀名竪約無量諸門望無生門餘門名橫此",
    "X28n0586_009:0293c13": "是破遍之橫竪也。",
    "X28n0586_009:0293c14": "經云告藥王及八萬等",
    "X28n0586_009:0293c15": "有人云羅什譯法師品不載其初準正法華名藥",
    "X28n0586_009:0293c16": "王如來品佛告比丘當學受持正法華經分別空",
    "X28n0586_009:0293c17": "慧乃為供養不以香華為供養也如昔久遠佛號",
    "X28n0586_009:0293c18": "藥王時有輪王名曰寶蓋於五劫中供養如來時",
    "X28n0586_009:0293c19": "天告曰有法供養最為無極法供養者隨順如來",
    "X28n0586_009:0293c20": "所說經法開化一切世尊復告八萬菩薩因藥王",
    "X28n0586_009:0293c21": "開士緣諸菩薩等什師翻譯存略隨機難可議也。",
    "X28n0586_009:0293c22": "記云此中容用別時意趣",
    "X28n0586_009:0293c23": "四種意趣前已引之然前文云亦不可以別時意",
    "X28n0586_009:0293c24": "趣釋記聲聞今此略通故云容用也言說與意時",
    "X28n0586_009:0294a01": "分有異故云別時謂觀懈怠不勤學者而說是言",
    "X28n0586_009:0294a02": "若稱佛名生西方等此意乃是長養先時善根耳",
    "X28n0586_009:0294a03": "思量名意理趣為趣今此亦然言說與意時分有",
    "X28n0586_009:0294a04": "異故聞句偈便得菩提更須廣行諸佛道法所言",
    "X28n0586_009:0294a05": "句偈便得菩提者當知此是長養先時善根故也",
    "X28n0586_009:0294a06": "請細詳之文句中越板可以意知誤作何以意知。",
    "X28n0586_009:0294a07": "文句云下周既爾中上亦然",
    "X28n0586_009:0294a08": "此文恐閑何者以今八部四眾三乘聞經得記是",
    "X28n0586_009:0294a09": "流通分非因緣周故不須例法說譬說若法說後",
    "X28n0586_009:0294a10": "八部四眾引例得記斯可例於中下亦然故中下",
    "X28n0586_009:0294a11": "周經文略之準上可知故知此文恐是[利-禾+垂]也。",
    "X28n0586_009:0294a12": "記云拘翼彼經無恐誤",
    "X28n0586_009:0294a13": "文句中云因陀羅此云主也幢即勝幢帝釋天主",
    "X28n0586_009:0294a14": "與脩羅戰勝而立幢也拘翼天帝名也又因陀羅",
    "X28n0586_009:0294a15": "此云光明瓔珞經天帝作佛名無著也今文雖引",
    "X28n0586_009:0294a16": "見實三昧經仍兼引於瓔珞之文耳翻餘天名義",
    "X28n0586_009:0294a17": "如前後所辨文句云滿宿即馬師滿宿比丘是也。",
    "X28n0586_009:0294a18": "乃至大師解經觀法",
    "X28n0586_009:0294a19": "略引示之先具威儀次則運想後運誦聲遍十方",
    "X28n0586_009:0294a20": "界是為假觀又作是觀何者是經紙耶墨耶乃至",
    "X28n0586_009:0294a21": "推尋能所叵得是為空觀雖無而有雖有而無不",
    "X28n0586_009:0294a22": "可思議是為中觀三一皆非三一俱立三觀圓成",
    "X28n0586_009:0294a23": "六度畢備從凡至聖皆由此矣然更須知觀心十",
    "X28n0586_009:0294a24": "二部經義何者直就說觀心空假中名修多羅重",
    "X28n0586_009:0294b01": "復觀心即空假中名祇夜觀心空假中見一心三",
    "X28n0586_009:0294b02": "智名授記乃至觀心何故空耶以緣生故何故假",
    "X28n0586_009:0294b03": "耶但名字故何故中耶不思議故名優波提舍論",
    "X28n0586_009:0294b04": "議經也廣說具如大師誦經觀法及章安觀心十",
    "X28n0586_009:0294b05": "二部經學者尋之。",
    "X28n0586_009:0294b06": "音樂如前",
    "X28n0586_009:0294b07": "第五記云出家內眾音樂自隨云供養者自思己",
    "X28n0586_009:0294b08": "行與何心俱雖有此文必須裁擇只恐供養心微",
    "X28n0586_009:0294b09": "增己放逸長他貪慢敬想難成梵網誠制何待固",
    "X28n0586_009:0294b10": "言亦不得聽吹貝皷角妓樂之聲等。",
    "X28n0586_009:0294b11": "仍是業生未有通應願兼於業",
    "X28n0586_009:0294b12": "眾生諸佛理性無二任運父子理性眷屬也說法",
    "X28n0586_009:0294b13": "教化已曾結緣未得度脫牽生分段值佛得度業",
    "X28n0586_009:0294b14": "生眷屬也先世結緣雖未斷結以願故生聞法解",
    "X28n0586_009:0294b15": "脫眾生眷屬也先世值佛發真見諦或在上界或",
    "X28n0586_009:0294b16": "在他方今以通力來生下界輔佛行化神通生眷",
    "X28n0586_009:0294b17": "屬也若破無明得法身本而能起應入于生死應",
    "X28n0586_009:0294b18": "生眷屬也若神通生本受報處猶有報身以身通",
    "X28n0586_009:0294b19": "力分形來此若願生者報處無身願力下生也三",
    "X28n0586_009:0294b20": "藏不說斷結誓願受生通教誓願扶習而生論願",
    "X28n0586_009:0294b21": "為便也橫從他土來竪從方便來皆有願通也今",
    "X28n0586_009:0294b22": "言業生是說法華結淨業也淨業牽生故云業生",
    "X28n0586_009:0294b23": "而未見真故無神通未得法身故無應生經云願",
    "X28n0586_009:0294b24": "生者願生乃由先世緣業雖未斷苦以願故生所",
    "X28n0586_009:0294c01": "以願生兼於業也親愛名眷順從名屬。",
    "X28n0586_009:0294c02": "此偈及四法師偈如止觀第一記",
    "X28n0586_009:0294c03": "有慧無多聞亦不知實相譬如大暗中有目無所",
    "X28n0586_009:0294c04": "見多聞無智慧亦不知實相譬如大明中有燈而",
    "X28n0586_009:0294c05": "無照無聞無智慧譬如人身牛有聞有智慧是所",
    "X28n0586_009:0294c06": "說應受多聞辯慧巧言語美說諸法轉人心自不",
    "X28n0586_009:0294c07": "如法行不正譬如雲雷而無雨廣學多聞有智慧",
    "X28n0586_009:0294c08": "訥口拙言無巧便不能顯發法寶藏譬如無雷而",
    "X28n0586_009:0294c09": "小雨不廣學問無智慧不能說法無好行是弊法",
    "X28n0586_009:0294c10": "師無慚愧譬如小雲無雷雨多聞廣智巧言語美",
    "X28n0586_009:0294c11": "說諸法轉人心行法心正無所畏如大雲雷霔洪",
    "X28n0586_009:0294c12": "雨。",
    "X28n0586_009:0294c13": "八福田",
    "X28n0586_009:0294c14": "菩薩戒云八福田中看病福田是第一福田戒疏",
    "X28n0586_009:0294c15": "云一佛二聖人三和上四闍梨五僧六父七母八",
    "X28n0586_009:0294c16": "病人或云三寶父母病人并路橋等為八福田也",
    "X28n0586_009:0294c17": "又復應知三種田義佛及三乘名為敬田父母恩",
    "X28n0586_009:0294c18": "田貧病悲田此三皆悉堪任種福俱名福田八福",
    "X28n0586_009:0294c19": "田者義亦然也于偪者越本文句干誤為于。",
    "X28n0586_009:0294c20": "匹夫",
    "X28n0586_009:0294c21": "匹夫匹婦庶人也無別妄媵唯一夫婦相匹而已",
    "X28n0586_009:0294c22": "也。",
    "X28n0586_009:0294c23": "豈持經者盡為如來荷擔等",
    "X28n0586_009:0294c24": "慈恩亦云不但持經者能擔四生亦為佛肩之所",
    "X28n0586_009:0295a01": "擔荷佛所重故稱佛心故。",
    "X28n0586_009:0295a02": "經云秘藏",
    "X28n0586_009:0295a03": "涅槃疏云隱故名秘覆故名藏所謂無常覆常住",
    "X28n0586_009:0295a04": "等此是約昔談秘藏也正法微妙眾生不解名為",
    "X28n0586_009:0295a05": "秘密法界包含用不可盡名之為藏此約今經談",
    "X28n0586_009:0295a06": "秘藏也。",
    "X28n0586_009:0295a07": "怨嫉",
    "X28n0586_009:0295a08": "楚辭云害賢曰嫉害色曰妬怨字平聲下安樂行",
    "X28n0586_009:0295a09": "多怨難信亦平聲呼怨嫌之心怨字去聲。",
    "X28n0586_009:0295a10": "文句云四信",
    "X28n0586_009:0295a11": "佛法僧戒所信之四也記云十戒即不缺不破乃",
    "X28n0586_009:0295a12": "至第十具足戒也。",
    "X28n0586_009:0295a13": "記云生處得道至如止觀第七",
    "X28n0586_009:0295a14": "破法遍中云生處入涅槃等乃是通教耳若調道",
    "X28n0586_009:0295a15": "品文亦略云而不委悉第十卷云佛坐道場轉法",
    "X28n0586_009:0295a16": "輪入涅槃皆約十二因緣大品云深觀十二因緣",
    "X28n0586_009:0295a17": "即坐道場諸佛皆於此觀而轉法輪及般涅槃輔",
    "X28n0586_009:0295a18": "行中云今引大品坐道場義釋成法華諸佛於此",
    "X28n0586_009:0295a19": "而坐道場轉法輪等言於此者只是三德實相一",
    "X28n0586_009:0295a20": "乘三德只是十二因緣此等四法依於因緣以是",
    "X28n0586_009:0295a21": "而知今文七字應作十字。",
    "X28n0586_009:0295a22": "相半",
    "X28n0586_009:0295a23": "論語云文質彬彬然後君子注云彬彬相半也。",
    "X28n0586_009:0295a24": "十七名中堅固舍利",
    "X28n0586_009:0295b01": "法華論中此法華經有十七種異名第十二名一",
    "X28n0586_009:0295b02": "切諸佛堅固舍利所謂諸佛真如法身於此修多",
    "X28n0586_009:0295b03": "羅不壞故餘十六種名如序品補注。",
    "X28n0586_009:0295b04": "巧度如止觀第六記",
    "X28n0586_009:0295b05": "大論第七作巧拙二醫譬云如用針藥名為拙度",
    "X28n0586_009:0295b06": "用呪術者名為巧度亦如二渡若用草筏名為拙",
    "X28n0586_009:0295b07": "渡用方舟者名為巧渡方舟者並二舟也。",
    "X28n0586_009:0295b08": "因明近果",
    "X28n0586_009:0295b09": "明恐作名。",
    "X28n0586_009:0295b10": "若止觀中復約四教等",
    "X28n0586_009:0295b11": "止觀體相教相文云乾土譬初觀濕土譬第二觀",
    "X28n0586_009:0295b12": "泥譬第三觀水譬圓頓觀又譬於教三臧不詮中",
    "X28n0586_009:0295b13": "如乾土通如濕土別教如泥圓教如水輔行中云",
    "X28n0586_009:0295b14": "疏為銷經觀約四教教約五時當知教觀俱成約",
    "X28n0586_009:0295b15": "教方顯彼部稱為獨妙彼寄四教以釋觀者初三",
    "X28n0586_009:0295b16": "藏教以眾生為高原習觀為穿鑿證理為清水別",
    "X28n0586_009:0295b17": "觀以乾慧為乾土性地為濕土見真為清水別觀",
    "X28n0586_009:0295b18": "以空觀為乾土假觀為濕土見中為清水圓觀以",
    "X28n0586_009:0295b19": "五品為乾土六根為濕初住為清水彼約教中通",
    "X28n0586_009:0295b20": "約漸中四時教也三藏為乾土方等般若為濕土",
    "X28n0586_009:0295b21": "法華為泥見中為水二義並以初住為水今約修",
    "X28n0586_009:0295b22": "觀但修頓觀圓教初心並名清水不同彼疏定取",
    "X28n0586_009:0295b23": "初住以為清水判位雖殊初後不二故今即是依",
    "X28n0586_009:0295b24": "經起觀又次文云取時不盡及不次第等者此以",
    "X28n0586_009:0295c01": "今家五時之說耳若觀文句恐是他人五時之說",
    "X28n0586_009:0295c02": "他人五時但於漸教開之成五即十二年前有相",
    "X28n0586_009:0295c03": "教等如玄文第十卷。",
    "X28n0586_009:0295c04": "此是未改時文等",
    "X28n0586_009:0295c05": "嘉祥未歸天台之前已自撰述疏文故也後雖歸",
    "X28n0586_009:0295c06": "於天台大師其如疏文已乃流行自唐朝來諸德",
    "X28n0586_009:0295c07": "不知皆云法華但開二乘而不知此是嘉祥師未",
    "X28n0586_009:0295c08": "解妙法之前所撰之文耳又復古來亦有此說也",
    "X28n0586_009:0295c09": "前文云令開義善成者令須作今或[利-禾+垂]今字或可",
    "X28n0586_009:0295c10": "今字下添謂字。",
    "X28n0586_009:0295c11": "算沙如釋籤至船師婆陀羅",
    "X28n0586_009:0295c12": "善財南行至名聞國於自在主善知識所習算沙",
    "X28n0586_009:0295c13": "法門自在主言我已先於文殊師利修學書算印",
    "X28n0586_009:0295c14": "等法門入工巧神通知一切法門常與十千童子",
    "X28n0586_009:0295c15": "在河渚上圍繞聚沙為戲因此法門得知世間書",
    "X28n0586_009:0295c16": "算界處等法乃至菩薩算法一百落叉為俱胝乃",
    "X28n0586_009:0295c17": "至不可說不可說轉等三十重算法以此算法知",
    "X28n0586_009:0295c18": "無量由旬廣大沙聚乃至十方沙聚等也觀法師",
    "X28n0586_009:0295c19": "云婆施羅此云自在謂於佛法海已善通達於生",
    "X28n0586_009:0295c20": "死海能善運度於一切法深信不壞故名自在今",
    "X28n0586_009:0295c21": "文陀字應作施字故華嚴云見其船師在城門外",
    "X28n0586_009:0295c22": "海岸上住百千商人及餘無量大眾圍繞說大海",
    "X28n0586_009:0295c23": "法方便開示佛功德海具說如經今文合指舊譯",
    "X28n0586_009:0295c24": "華嚴。",
    "X28n0586_009:0296a01": "附五時三轉",
    "X28n0586_009:0296a02": "三轉者一以有為俗空為真二空有為俗非空非",
    "X28n0586_009:0296a03": "有為真三空有為二非空非有為不二二不二皆",
    "X28n0586_009:0296a04": "為俗非二非不二為真今詳此語傍五時之意耳",
    "X28n0586_009:0296a05": "轉是轉用轉次故也傍五時者多是嘉祥舊立今",
    "X28n0586_009:0296a06": "不具引焉餘二但列者列恐為例也用勝鬘文者",
    "X28n0586_009:0296a07": "彼經所明一乘三乘三外之一自為一機不同法",
    "X28n0586_009:0296a08": "華會三之一亦權亦實文句云若開三者越本脫",
    "X28n0586_009:0296a09": "落三字又云無猗著者猗訓倚亦可作倚。",
    "X28n0586_009:0296a10": "經云爾乃",
    "X28n0586_009:0296a11": "爾如向也乃指後也。",
    "X28n0586_009:0296a12": "句逗",
    "X28n0586_009:0296a13": "逗止也住也逗亦作讀讀音逗。",
    "X28n0586_009:0296a14": "文句云十二那術",
    "X28n0586_009:0296a15": "那術即那由他也古來譯經皆然前文徵字知荷",
    "X28n0586_009:0296a16": "切者切親韻疎也正取陟里切。",
    "X28n0586_009:0296a17": "記云曾撿大乘頂王經及方等頂王經各一卷並未",
    "X28n0586_009:0296a18": "見等",
    "X28n0586_009:0296a19": "此文誤也文句中云又問頂王如來十二那術劫",
    "X28n0586_009:0296a20": "等悉是瓔珞經文何須撿頂王經耶故知誤也。",
    "X28n0586_009:0296a21": "文句云薩雲分陀利至漢言等",
    "X28n0586_009:0296a22": "亦言薩曇又云薩達磨此云妙法也分陀利此云",
    "X28n0586_009:0296a23": "白蓮華也僧祐錄中此經失譯附在西晉既是晉",
    "X28n0586_009:0296a24": "朝稱漢語者或云佛法之來始乎東漢故使後代",
    "X28n0586_009:0296b01": "翻譯之人不忘其初也或云漢代長久故後譯者",
    "X28n0586_009:0296b02": "皆本其始焉亦如唐朝長久今人多云唐言也諸",
    "X28n0586_009:0296b03": "文多云漢語請以此意通之。",
    "X28n0586_009:0296b04": "師言法身無來無出報身巍巍堂堂應身普應一切",
    "X28n0586_009:0296b05": "等",
    "X28n0586_009:0296b06": "記云雖云三身意將法報以斥地師無來者不合",
    "X28n0586_009:0296b07": "東來無出者不應涌出巍巍者不應塔內應身者",
    "X28n0586_009:0296b08": "不應唯此記中既云報身巍巍不應塔內雖云三",
    "X28n0586_009:0296b09": "身意將法報以斥地師故知釋迦入於塔內定非",
    "X28n0586_009:0296b10": "報身尊特巍巍高大之相但是分段應化生身而",
    "X28n0586_009:0296b11": "已故釋論說多寶化身今經謂之其佛神通願力",
    "X28n0586_009:0296b12": "十方世界說法華經處寶塔涌現等況多寶是生",
    "X28n0586_009:0296b13": "身全舍利釋迦是生身碎舍利豈非多寶及以釋",
    "X28n0586_009:0296b14": "迦同坐塔內乃是應化分段生身乎若不爾者何",
    "X28n0586_009:0296b15": "故謂之雖云三身意將法報以斥地師不云應身",
    "X28n0586_009:0296b16": "耶故知記云尚非應身豈具三身乃是斥其不知",
    "X28n0586_009:0296b17": "表然而能表實是應化分段生身所以謂之雖云",
    "X28n0586_009:0296b18": "三身意將法報以斥地師良由此也四明立法華",
    "X28n0586_009:0296b19": "教主是即丈六之劣為尊特之勝乃云世人不知",
    "X28n0586_009:0296b20": "法華開權之妙即劣顯勝只執身大相多為執身",
    "X28n0586_009:0296b21": "尊特故就其見斥云巍巍不應塔內此用世人通",
    "X28n0586_009:0296b22": "解之義而破於彼不可據此便令法華相非尊特",
    "X28n0586_009:0296b23": "只如記云尚非應身豈具三身亦非今家盡理之",
    "X28n0586_009:0296b24": "說等云云嗚呼四明不曉記云尚非應身豈具三",
    "X28n0586_009:0296c01": "身乃是斥其不知所表輙自臆斷謂非今家盡理",
    "X28n0586_009:0296c02": "之說文句及記明法華師弟身俱卑劣俱隱寂忍",
    "X28n0586_009:0296c03": "而耐其拙乃是隱勝現劣四明乃立法華教主即",
    "X28n0586_009:0296c04": "劣為勝豈是傳於天台之教乎若謂尊特不是身",
    "X28n0586_009:0296c05": "大相多輔行那云身聲既爾諸相例然坐蓮華臺",
    "X28n0586_009:0296c06": "及色究竟皆是此相文句前文何故引小身大身",
    "X28n0586_009:0296c07": "證丈六尊特莫是吾祖但執身大相多為尊特乎",
    "X28n0586_009:0296c08": "而言世人不知法華開權之妙即劣顯勝只執身",
    "X28n0586_009:0296c09": "大相多為尊特故就其見斥云巍巍不應塔內豈",
    "X28n0586_009:0296c10": "非對文違戾之甚且文句云報身巍巍堂堂記中",
    "X28n0586_009:0296c11": "乃云巍巍不應塔內若如四明所立即劣為勝分",
    "X28n0586_009:0296c12": "齊即無分齊豈非正為記中所遮不應塔內良以",
    "X28n0586_009:0296c13": "即劣為勝勝必巍巍故也光明文句云尊特身佛",
    "X28n0586_009:0296c14": "巍巍堂堂而四明亦謂丈六三十二相之劣便是",
    "X28n0586_009:0296c15": "尊特之勝巍巍堂堂若其然者即劣為勝塔內正",
    "X28n0586_009:0296c16": "是巍巍堂堂文句記中那云巍巍不應塔內故知",
    "X28n0586_009:0296c17": "四明立即劣是勝謬矣。",
    "X28n0586_009:0296c18": "記云八不如止觀第六記",
    "X28n0586_009:0296c19": "中論第一歸敬序云不生亦不滅不常亦不斷不",
    "X28n0586_009:0296c20": "一亦不異不來亦不出能說是因緣善滅諸戲論",
    "X28n0586_009:0296c21": "我稽首禮佛諸法中第一是故當知此之八不明",
    "X28n0586_009:0296c22": "佛所說第一義諦解釋如彼。",
    "X28n0586_009:0296c23": "故安樂行未關踊出",
    "X28n0586_009:0296c24": "此文蓋是斥慈恩也故慈恩云此安樂行品明所",
    "X28n0586_009:0297a01": "行之行後踊出品明能行之人若無所學之行其",
    "X28n0586_009:0297a02": "人何由建德若無能行之人其法無因廣布故有",
    "X28n0586_009:0297a03": "安樂行及踊出也下去記中一二處文準此應知。",
    "X28n0586_009:0297a04": "奈何章疏都不涉言至盤桓",
    "X28n0586_009:0297a05": "此辨他宗固蔽理觀深微而但以事相釋義也一",
    "X28n0586_009:0297a06": "宿覺云吾早年來積學問亦曾討疏尋經論分別",
    "X28n0586_009:0297a07": "名相不知休等蓋是尋討他宗章疏耳若尋天台",
    "X28n0586_009:0297a08": "章疏是則觀與經合何患乎却被如來苦訶責耶",
    "X28n0586_009:0297a09": "人不知之輙謂學教聽經但是方便事相中下之",
    "X28n0586_009:0297a10": "機參禪乃是真實深奧上上之機嗚呼哀哉何其",
    "X28n0586_009:0297a11": "愚也余敢謂之遊江海涉山川尋師訪友為弘宣",
    "X28n0586_009:0297a12": "自從認得天台意何須苦更別參禪清涼觀師亦",
    "X28n0586_009:0297a13": "云昔人不參善友但尚尋文年既衰邁乃欲廢教",
    "X28n0586_009:0297a14": "求禪豈唯抑乎佛心亦乃翻誤後學謹撮台衡三",
    "X28n0586_009:0297a15": "觀玄趣使教合亡言之旨心同諸佛之心不假更",
    "X28n0586_009:0297a16": "看他面謂別有忘機之門智者臨終說觀心論傷",
    "X28n0586_009:0297a17": "念一家門徒隨逐多年看心稍久不知研覈問心",
    "X28n0586_009:0297a18": "所以不染內法著外文字偷記注而奔走員經論",
    "X28n0586_009:0297a19": "而浪行不能絕言置文破一微塵出大千經卷為",
    "X28n0586_009:0297a20": "是因緣故須說觀心論諸來求法者多聽得言語",
    "X28n0586_009:0297a21": "不知問觀心未得真實樂諸來求法者修三昧得",
    "X28n0586_009:0297a22": "定不知問觀心盲禪無所見故知一家解釋佛經",
    "X28n0586_009:0297a23": "觀與經合非同世間文字法師推功上位也點示",
    "X28n0586_009:0297a24": "心觀微妙深遠非同世間暗證禪師壞驢車也具",
    "X28n0586_009:0297b01": "如止觀補注中辨周易云盤桓利居貞正義云盤",
    "X28n0586_009:0297b02": "桓不進之皃今謂停止之相也。",
    "X28n0586_009:0297b03": "此下應云二十六品",
    "X28n0586_009:0297b04": "文句云十一品此皆誤也應云十七品以達多一",
    "X28n0586_009:0297b05": "品淹留在於長安內宮江東所傳法華只有二十",
    "X28n0586_009:0297b06": "七品始從序品彌勒問來訖乎法師有一十品驗",
    "X28n0586_009:0297b07": "知此品已下乃有十七品耳光宅將欲說大法作",
    "X28n0586_009:0297b08": "略開迹顯遠釋將演大法義作廣開近顯遠釋所",
    "X28n0586_009:0297b09": "以今家破之。",
    "X28n0586_009:0297b10": "經云龕室等",
    "X28n0586_009:0297b11": "龕塔也亦曰龍皃又云塔下室也南北曰縱東西",
    "X28n0586_009:0297b12": "曰廣釣攔遮也欄檻楯也多摩羅跋此翻性無垢",
    "X28n0586_009:0297b13": "賢栴檀義翻與樂餘如第一卷經補注。",
    "X28n0586_009:0297b14": "記云具如止觀攝法中",
    "X28n0586_009:0297b15": "彼文廣明止觀所攝理惑智行位教等六難以具",
    "X28n0586_009:0297b16": "錄擇喜除捨定念精進名為七覺如大長者中說",
    "X28n0586_009:0297b17": "者恐指多有田宅宅可捷身譬實境為智所託略",
    "X28n0586_009:0297b18": "則十八空廣則無量空也又指垂諸華瓔譬四攝",
    "X28n0586_009:0297b19": "神通也正指垂諸華旛香水灑地華即四攝旛即",
    "X28n0586_009:0297b20": "神通也緣謂行住坐臥語作境謂色聲香味觸法",
    "X28n0586_009:0297b21": "籍應作藉。",
    "X28n0586_009:0297b22": "成佛竟始發願等",
    "X28n0586_009:0297b23": "若準經文則是多寶行菩薩道時作大誓願耳非",
    "X28n0586_009:0297b24": "成佛竟始發願也故知乃是因中誓願果上神通",
    "X28n0586_009:0297c01": "故云其佛以神通願力等也。",
    "X28n0586_009:0297c02": "經中三變",
    "X28n0586_009:0297c03": "初變娑婆不說無有地獄鬼畜及阿脩羅仍云唯",
    "X28n0586_009:0297c04": "留此會眾者以達多品文殊從於龍宮涌出詣靈",
    "X28n0586_009:0297c05": "鷲山及龍王女涌現佛前今之初變若無地獄鬼",
    "X28n0586_009:0297c06": "畜脩羅不留此會何有文殊龍宮涌出詣靈鷲山",
    "X28n0586_009:0297c07": "有此不便所以初變不說無有地獄鬼畜仍留此",
    "X28n0586_009:0297c08": "會良以龍宮是畜生界所攝故也至第二變及第",
    "X28n0586_009:0297c09": "三變方乃無有地獄鬼畜而初變文不變地獄鬼",
    "X28n0586_009:0297c10": "畜脩羅其有旨哉今先點示至達多品須知此意。",
    "X28n0586_009:0297c11": "林藪",
    "X28n0586_009:0297c12": "野外謂之林又叢木曰林澤中無水謂之藪藪澤",
    "X28n0586_009:0297c13": "也。",
    "X28n0586_009:0297c14": "寶幔等",
    "X28n0586_009:0297c15": "幔莫半切在傍曰帷在上曰幔網羅者以網交羅",
    "X28n0586_009:0297c16": "也八道者爾雅云四達謂之衢注云交道四出也",
    "X28n0586_009:0297c17": "八達謂之崇期注云四道交出也或云八方之道",
    "X28n0586_009:0297c18": "也以金為繩分界八道也營居也聚眾也落居也",
    "X28n0586_009:0297c19": "眾所共居名聚落也。",
    "X28n0586_009:0297c20": "目真鄰陀",
    "X28n0586_009:0297c21": "此云石山也摩訶此云大也山王者即華嚴云雪",
    "X28n0586_009:0297c22": "香山等十山王也。",
    "X28n0586_009:0297c23": "寶交露幔",
    "X28n0586_009:0297c24": "以寶交飾於幔而承露也又幔或覆或露也又顯",
    "X28n0586_009:0298a01": "露之幔也又以寶交雜覆露於幔也。",
    "X28n0586_009:0298a02": "文句云三變土等",
    "X28n0586_009:0298a03": "亦云土田梵云佛剎也物所生處名為土田即佛",
    "X28n0586_009:0298a04": "生處也亦是諸法之所生處三變或是同居淨土",
    "X28n0586_009:0298a05": "若據土相似同居淨準移天人置于他土唯有寶",
    "X28n0586_009:0298a06": "樹聲聞菩薩又似方便有餘土及實報無障礙土",
    "X28n0586_009:0298a07": "所以須變娑婆等者以分身佛本居淨土是故經",
    "X28n0586_009:0298a08": "云頗梨地等故分身來上須清淨學者應須先知",
    "X28n0586_009:0298a09": "此意一內有色外觀色乃至滅受想名八背捨一",
    "X28n0586_009:0298a10": "內有色外觀色少若好若醜乃至白勝處名八勝",
    "X28n0586_009:0298a11": "處青黃赤白地水火風空識名十一切處但變八",
    "X28n0586_009:0298a12": "方不變上下有所表故如下記中居地表文況又",
    "X28n0586_009:0298a13": "上下儀式不便聖意難知更宜詳悉。",
    "X28n0586_009:0298a14": "經云各齎滿掬",
    "X28n0586_009:0298a15": "齎持也掬撮也作掬物在手也遣使文後開塔文",
    "X28n0586_009:0298a16": "前合有使至問訊散華等文而今無者或以遣使",
    "X28n0586_009:0298a17": "文當之以使來至不出此耳或羅什以前後而略",
    "X28n0586_009:0298a18": "中也。",
    "X28n0586_009:0298a19": "文句云僧中與欲",
    "X28n0586_009:0298a20": "四分律鈔云凡言欲者希須為義欲明僧作法事",
    "X28n0586_009:0298a21": "意決同集但由緣差不遂情願令送心達僧知無",
    "X28n0586_009:0298a22": "違背法事如布薩說戒等其欲辭曰大德一心念",
    "X28n0586_009:0298a23": "某甲比丘如法僧事與欲清淨然今記云故諸侍",
    "X28n0586_009:0298a24": "者但申問訊無說欲辭者此亦不然何者經云如",
    "X28n0586_009:0298b01": "我辭曰少病惱等則是問訊而作是言彼某甲佛",
    "X28n0586_009:0298b02": "與欲開塔豈非說欲況大集云從我索欲我今與",
    "X28n0586_009:0298b03": "之此則便是說欲辭耳至下記文釋囑累品破慈",
    "X28n0586_009:0298b04": "恩中須知此意。",
    "X28n0586_009:0298b05": "經云却關鑰",
    "X28n0586_009:0298b06": "鑰亦作[門@龠]却退也去也以木橫持門戶謂之關固",
    "X28n0586_009:0298b07": "關令不可開謂之[門@龠]又關所以閇也如關東關西",
    "X28n0586_009:0298b08": "之關等也記云遮那合云舍那也論云者法華論",
    "X28n0586_009:0298b09": "說多寶佛塔示現佛土清淨者說佛實相境界中",
    "X28n0586_009:0298b10": "諸寶莊嚴故於中有八一者塔示如來舍利住持",
    "X28n0586_009:0298b11": "故二者量示一切土清淨非有漏善世間所生故",
    "X28n0586_009:0298b12": "三略者示多寶佛身一體攝取諸佛真法身故四",
    "X28n0586_009:0298b13": "住持者示佛法身自在力故五示現者示諸作業",
    "X28n0586_009:0298b14": "無差別故六離穢者示諸佛土平等清淨故七多",
    "X28n0586_009:0298b15": "寶者示諸國土同實性故八同塔者示現化佛非",
    "X28n0586_009:0298b16": "化佛法佛報佛等為成大事故。",
    "X28n0586_009:0298b17": "無央數",
    "X28n0586_009:0298b18": "梵語阿僧祇此云無央數央盡也。",
    "X28n0586_009:0298b19": "不自勝",
    "X28n0586_009:0298b20": "勝任也劫燒者燒失照切手把者把搏下切接須",
    "X28n0586_009:0298b21": "彌者手接取須彌故也。",
    "X28n0586_009:0298b22": "記云八萬十二具如止觀及玄文",
    "X28n0586_009:0298b23": "薩婆多云佛為眾生始終說法以為一藏如是至",
    "X28n0586_009:0298b24": "八萬又云一坐說法為一藏半月說戒為一藏等",
    "X28n0586_009:0298c01": "報恩經云四十二字以為一藏賢劫經佛初發心",
    "X28n0586_009:0298c02": "至分舍利凡三百五十度門二皆有六度合二千",
    "X28n0586_009:0298c03": "一百對四分合八千四百一變為十合八萬四千",
    "X28n0586_009:0298c04": "也大乘有十二部小乘有九部又大小乘皆有十",
    "X28n0586_009:0298c05": "二部阿含記彌勒有授記法空名方廣自唱善哉",
    "X28n0586_009:0298c06": "有自說。",
    "X28n0586_009:0298c07": "文句云寶唱等",
    "X28n0586_009:0298c08": "梁朝楊都莊嚴寺沙門寶唱奉勑撰眾經目四卷",
    "X28n0586_009:0298c09": "唱師俗姓岑吳郡人是僧祐律師弟子愽識洽聞",
    "X28n0586_009:0298c10": "罕有其匹四卷經目尋之未見安汰者道安竺法",
    "X28n0586_009:0298c11": "汰也龜茲音丘慈淹留久滯也江東者丘光庭兼",
    "X28n0586_009:0298c12": "明書云晉宋齊梁書皆謂江東為江左明曰左當",
    "X28n0586_009:0298c13": "為右案水之左右隨流所向而言之水南流則左",
    "X28n0586_009:0298c14": "在東而右在西水東流則左在北而右在南水北",
    "X28n0586_009:0298c15": "流則左在西而右在東建業之西江水北流則當",
    "X28n0586_009:0298c16": "左在西而右在東今以江東為江左乃史官之失",
    "X28n0586_009:0298c17": "焉或寫人之誤也今人言項羽起於江東謂之浙",
    "X28n0586_009:0298c18": "江之東明曰古稱江東皆謂楚江之東耳非淅江",
    "X28n0586_009:0298c19": "東也長沙郡在潭州也荊州有長沙寺耳。",
    "X28n0586_009:0298c20": "記云新舊章等",
    "X28n0586_009:0298c21": "慈恩云此經根本羅什所譯二十七品無達多品",
    "X28n0586_009:0298c22": "南齊沙門道慧宋齊錄云上定林寺等如今記引",
    "X28n0586_009:0298c23": "又云晉武之世竺法護譯正法華其達多品亦在",
    "X28n0586_009:0298c24": "寶塔品後而什公本無者古傳云葱嶺已西多有",
    "X28n0586_009:0299a01": "此品葱嶺已東多無此品良以什公在丘慈故無",
    "X28n0586_009:0299a02": "此品也若爾法獻於于闐國何得此品以于闐國",
    "X28n0586_009:0299a03": "亦在嶺東故也又引他云塔品命持而持品應命",
    "X28n0586_009:0299a04": "言勢相接而間以天授則文勢疎斷什公所以刪",
    "X28n0586_009:0299a05": "之若爾取捨真文並由羅什此未可也但應須知",
    "X28n0586_009:0299a06": "梵本中有而什公闕之智昇開元錄亦云秦本闕",
    "X28n0586_009:0299a07": "此品余謂什公所譯達多一品在長安宮昇師慈",
    "X28n0586_009:0299a08": "恩皆不知也于闐者西域記云瞿薩旦那唐言地",
    "X28n0586_009:0299a09": "乳彼王元是毗沙門像額上剖出不飲人乳神像",
    "X28n0586_009:0299a10": "地前忽然隆起其狀如乳由是飲之地乳所育因",
    "X28n0586_009:0299a11": "以為名俗謂之渙那匈奴謂之干遁諸朝謂之谿",
    "X28n0586_009:0299a12": "旦印度謂之屈丹瓦官者此寺先是官之瓦坊也",
    "X28n0586_009:0299a13": "三寶錄云法獻於宋元徽三年歷游西域於于闐",
    "X28n0586_009:0299a14": "國得此品梵本來至齊朝有外國三藏達摩摩提",
    "X28n0586_009:0299a15": "齊言法意永明年中為沙門法獻於揚都瓦官寺",
    "X28n0586_009:0299a16": "譯達多品法獻于時為僧正也流沙者文選注云",
    "X28n0586_009:0299a17": "遠國名也文云此經是五年譯者誤也今文云八",
    "X28n0586_009:0299a18": "年譯之耳三寶錄云弘始七年正月什公譯妙法",
    "X28n0586_009:0299a19": "蓮華經七卷弘始七年即東晉安帝大和元年南",
    "X28n0586_009:0299a20": "山序云東晉安帝隆安年中者恐誤也太康元年",
    "X28n0586_009:0299a21": "者南山經序及內典錄並云西晉惠帝永康年中",
    "X28n0586_009:0299a22": "者恐誤也三寶錄云西晉武帝太康七年丙午八",
    "X28n0586_009:0299a23": "月十日法護出正法華十卷聶道真者西晉清信",
    "X28n0586_009:0299a24": "士也是聶承遠子晉懷帝永嘉中稟受法護撰錄",
    "X28n0586_009:0299b01": "一卷支道林者東晉成帝時譯經也竺道祖晉世",
    "X28n0586_009:0299b02": "雜錄云沙門道敷筆受內典錄云道馨也支彊梁",
    "X28n0586_009:0299b03": "接者魏云正無畏也一秦姚錄是叡師撰準開元",
    "X28n0586_009:0299b04": "錄宋涼州沙門智嚴譯法華三昧經一卷現存興",
    "X28n0586_009:0299b05": "字去聲呼。",
    "X28n0586_009:0299b06": "及止觀第一記等",
    "X28n0586_009:0299b07": "序品補注已引輔行[山/阜]正作磓亦作塠都回切作",
    "X28n0586_009:0299b08": "[序-予+阜]撲物也更請詳之母指者母應作拇也釋籤第",
    "X28n0586_009:0299b09": "三者文在第六大經云提婆達多教阿闍世放護",
    "X28n0586_009:0299b10": "財醉象欲害如來并諸弟子爾時如來即入慈定",
    "X28n0586_009:0299b11": "舒手示之即於五指出五師子象見師子而生怖",
    "X28n0586_009:0299b12": "畏即便禮足殺父殺母殺阿羅漢破僧出血如是",
    "X28n0586_009:0299b13": "五種名為業障故云五並業障也此業東西南三",
    "X28n0586_009:0299b14": "洲則有北洲乃無故云約處人除北也[打-丁+虎]正作搋",
    "X28n0586_009:0299b15": "勑佳切此云黃門俱舍頌曰惡戒人除北二黃門",
    "X28n0586_009:0299b16": "二形論曰於三洲內除扇搋及半擇迦具二形也",
    "X28n0586_009:0299b17": "黃門有五一半擇迦是總名有男根用而不生子",
    "X28n0586_009:0299b18": "也二伊利沙半擇迦此云妬見他行婬即發不見",
    "X28n0586_009:0299b19": "即無亦具男根而不生子也三扇搋半擇迦即本",
    "X28n0586_009:0299b20": "來男根不滿亦不生子也四博叉半擇迦半月男",
    "X28n0586_009:0299b21": "半月女也五留拏半擇迦此云割被刑者也故云",
    "X28n0586_009:0299b22": "約人除扇搋也其五業中四是身業一是語業故",
    "X28n0586_009:0299b23": "云四身一語業也又此五業三是殺業一是虗誑",
    "X28n0586_009:0299b24": "業一是殺生業道加行良以佛身不可害故加行",
    "X28n0586_009:0299c01": "即方便也故云三殺加行等也破僧虗誑罪必無",
    "X28n0586_009:0299c02": "間大地獄中一劫受苦應知無間獄壽一增減劫",
    "X28n0586_009:0299c03": "亦云中劫全故云無間一劫熟也若作多逆罪皆",
    "X28n0586_009:0299c04": "於次生熟如何多逆同感一生隨彼罪增其苦亦",
    "X28n0586_009:0299c05": "增故云隨罪增苦增也要八苾蒭分為二眾以為",
    "X28n0586_009:0299c06": "所破能破第九故眾極少猶須九人破法輪僧唯",
    "X28n0586_009:0299c07": "在南洲破羯磨僧通於三洲以餘三洲無佛出故",
    "X28n0586_009:0299c08": "有世尊處方有異師唯破羯磨通於三洲有聖教",
    "X28n0586_009:0299c09": "故要一界中僧分二部別作羯磨準論具云汙母",
    "X28n0586_009:0299c10": "無學尼殺住定菩薩及有學聖者奪僧和合緣破",
    "X28n0586_009:0299c11": "壞窣堵波是五逆同類爪應作爪增一云提婆達",
    "X28n0586_009:0299c12": "兜造五逆已將入地獄口稱南無未及稱佛即便",
    "X28n0586_009:0299c13": "入獄阿難問佛此人在獄為經幾時佛言一劫即",
    "X28n0586_009:0299c14": "大劫也又問獄出生於何處佛言生四天王天乃",
    "X28n0586_009:0299c15": "至生於他化自在天六十劫中不墮三惡後受人",
    "X28n0586_009:0299c16": "身以信出家成辟支佛名曰南無以由口稱南無",
    "X28n0586_009:0299c17": "故也目連于時往獄慰喻獄卒問言汝今為喚何",
    "X28n0586_009:0299c18": "調達耶此間亦有過去諸佛調達目連答云吾今",
    "X28n0586_009:0299c19": "所命釋迦文佛叔父之兒之調達耳於是調達乃",
    "X28n0586_009:0299c20": "與目連相見云云又寄目連問訊世尊起居事等",
    "X28n0586_009:0299c21": "于時獄中六萬餘人聞目連說法罪畢生天上學",
    "X28n0586_009:0299c22": "者當知小乘尚有如此之說。",
    "X28n0586_009:0299c23": "可以意知下云應重敘等",
    "X28n0586_009:0299c24": "此說恐誤也今謂文句注云云意者釋迦既記調",
    "X28n0586_009:0300a01": "達龍女應記文殊雖無文證其意合然故注云云。",
    "X28n0586_009:0300a02": "經云波羅蜜",
    "X28n0586_009:0300a03": "唐朝已來乃加多字。",
    "X28n0586_009:0300a04": "阿私",
    "X28n0586_009:0300a05": "此云無比又云端正昔梁武帝前後三度捨身為",
    "X28n0586_009:0300a06": "寺眾奴日常一食但用菜果於六齋日天下禁殺",
    "X28n0586_009:0300a07": "講涅槃經大弘三寶垂老雖為逆臣所逼而帝乃",
    "X28n0586_009:0300a08": "與公侯大夫集善法殿念於般若是則梁武至仁",
    "X28n0586_009:0300a09": "大慈修菩薩行與夫釋迦昔為國王身為奴僕捨",
    "X28n0586_009:0300a10": "於國城珍寶妻子及以己身亦何異哉愚俗不知",
    "X28n0586_009:0300a11": "釋氏之教而生譏謗猶可怒之奈何出家學佛之",
    "X28n0586_009:0300a12": "人不能發明此意而訓無知之俗亦輙輕毀梁武",
    "X28n0586_009:0300a13": "之行如神清等諸師皆然嗚呼仲尼所謂惡居下",
    "X28n0586_009:0300a14": "流而訕上者大唐虞世南秘監帝王略論云公子",
    "X28n0586_009:0300a15": "曰梁武夷凶剪暴克成帝業南面君臨五十餘載",
    "X28n0586_009:0300a16": "蓋有文武之道焉至於留心釋典桑門比行以萬",
    "X28n0586_009:0300a17": "乘之君為匹夫之善薰羞不染危亡已及豈其道",
    "X28n0586_009:0300a18": "非耶何福謙之無效先生曰夫釋教者出世之津",
    "X28n0586_009:0300a19": "梁絕塵之軌躅運於方寸之內超於有無之表塵",
    "X28n0586_009:0300a20": "累既盡攀緣已息然後入於解脫之門至於化俗",
    "X28n0586_009:0300a21": "之法則有布施持戒忍辱精進禪定智慧是為六",
    "X28n0586_009:0300a22": "波羅蜜與夫仁義禮智信亦何異哉蓋以所修為",
    "X28n0586_009:0300a23": "因其報為果人修此六行皆多不全有一闕焉果",
    "X28n0586_009:0300a24": "亦隨滅是以鬷明醜於貌而慧於心趙臺高多才",
    "X28n0586_009:0300b01": "而下於位羅褒富而無義原憲貧而有道其不同",
    "X28n0586_009:0300b02": "也如斯懸絕興喪得失感必由之下士庸夫見比",
    "X28n0586_009:0300b03": "干之剖心以為忠貞不可為也聞偃王之亡國以",
    "X28n0586_009:0300b04": "為仁義不足法也若然者盜跖高枕於東陵莊驕",
    "X28n0586_009:0300b05": "懸車於西蜀考終厥命良足貴乎公子曰人君修",
    "X28n0586_009:0300b06": "道與匹庶殊乎先生曰人君者居尊高之地執生",
    "X28n0586_009:0300b07": "死之權勢疾風雲力摧山岳其威德大矣其運行",
    "X28n0586_009:0300b08": "遠矣夫修道宜以弘濟為懷仁恕為體一物失所",
    "X28n0586_009:0300b09": "若己納之於隍推此一言以及萬物則得道之真",
    "X28n0586_009:0300b10": "也若乃澤不被於行葦化不沾於海外區區一介",
    "X28n0586_009:0300b11": "之善亦無取焉。",
    "X28n0586_009:0300b12": "果蓏",
    "X28n0586_009:0300b13": "木上曰果地上曰蓏又木實曰果草實曰蓏又有",
    "X28n0586_009:0300b14": "核曰果無核曰蓏。",
    "X28n0586_009:0300b15": "文句云瘡疣",
    "X28n0586_009:0300b16": "疣結病也釋名云疣丘也出皮上聚高如地之有",
    "X28n0586_009:0300b17": "丘焉。",
    "X28n0586_009:0300b18": "記云十之與六開合不同如止觀等",
    "X28n0586_009:0300b19": "於禪定般若二度之中各開二種足六成十何者",
    "X28n0586_009:0300b20": "如禪定度有願智力開出泥[泳-永+辛]波羅蜜有神通力",
    "X28n0586_009:0300b21": "開出婆羅波羅蜜如般若度有道種智開出漚和",
    "X28n0586_009:0300b22": "波羅蜜有一切種智開出闍邪波羅蜜是故當知",
    "X28n0586_009:0300b23": "開則有十合但六耳言種種者尋文殊引往文未",
    "X28n0586_009:0300b24": "見。",
    "X28n0586_009:0300c01": "經云紫磨等",
    "X28n0586_009:0300c02": "一是處非處力乃至漏盡力名十力也一一切智",
    "X28n0586_009:0300c03": "無所畏乃至說盡苦道無所畏名四無所畏也布",
    "X28n0586_009:0300c04": "施愛語利行同事名四攝也一身無失乃至智慧",
    "X28n0586_009:0300c05": "知現在世無礙名十八不共法也。",
    "X28n0586_009:0300c06": "文句云奩底等",
    "X28n0586_009:0300c07": "經音云盛鏡器名也謂方底也又盛香器也正作",
    "X28n0586_009:0300c08": "匳力鹽切趺隆龜背者說苑云靈龜五色似玉如",
    "X28n0586_009:0300c09": "金上高象天下平法地今云隆者即高也趺即足",
    "X28n0586_009:0300c10": "上也甫無切合縵者經音云肉縵其指間也金光",
    "X28n0586_009:0300c11": "明云網縵也縵莫半切繒無文也跟音根足後踵",
    "X28n0586_009:0300c12": "也踝胡瓦切足骨也鹿膞腸者膊正作腨市兗切",
    "X28n0586_009:0300c13": "即伊尼延鹿王腨也伊尼延此云金色伊尼延者",
    "X28n0586_009:0300c14": "輪王子也雙腨金色如鹿王腨佛亦如是所以況",
    "X28n0586_009:0300c15": "焉坐禪三昧經同此說也或云鹿王毛色多黑其",
    "X28n0586_009:0300c16": "腨纖傭長短得所紺古暗切責赤色也睫音接正",
    "X28n0586_009:0300c17": "作睫亦作[目*夾]目旁毛也睫插於眶也頰古恊切面",
    "X28n0586_009:0300c18": "頰也髀應作髀亦作髀傍禮切腕烏貫切手腕也",
    "X28n0586_009:0300c19": "髂枯駕切腰骨也奇中奇居宜切髖尻上苦昆切",
    "X28n0586_009:0300c20": "體也臀也正作髖上苦高切訓髖正作尻若作&#;",
    "X28n0586_009:0300c21": "徒昆切今作尻音居非也齊應作臍齶五各切齗",
    "X28n0586_009:0300c22": "也齗魚斤切齒根肉也鬢必刃切頰上髮也額亦",
    "X28n0586_009:0300c23": "作頟五百切肞字誤也經音云應作&#;楚皆切頷",
    "X28n0586_009:0300c24": "頜頥傍也頜音閤頷胡感切記云今文多在大論",
    "X28n0586_009:0301a01": "兼在諸經者誤指也余謂此相好文全依菩薩善",
    "X28n0586_009:0301a02": "戒經也故彼經云八十好者二十指為二十好手",
    "X28n0586_009:0301a03": "足表裏八處平滿兩踝膝髀六處妙好肩肘腕六",
    "X28n0586_009:0301a04": "處髂奇中為三好髖及二尻為二好馬藏二膊為",
    "X28n0586_009:0301a05": "三腰臍兩脇兩腋兩乳為八腹胸脊項是為六十",
    "X28n0586_009:0301a06": "好上下牙齒上下脣[臄-豕+丘]兩頰兩鬢兩目兩眉及鼻",
    "X28n0586_009:0301a07": "二孔額上兩肞兩耳圓足是為八十好[臄-豕+丘]經音力",
    "X28n0586_009:0301a08": "[月*者]切皮也菩薩地持經云兩角不云兩肞也菩薩",
    "X28n0586_009:0301a09": "地持經與菩薩善戒經經本大同譯人異耳當知",
    "X28n0586_009:0301a10": "文句與經所列互有詳略故特引示耳[利-禾+垂]二相者",
    "X28n0586_009:0301a11": "今文有三十四相故也甞以法界次第對今相等",
    "X28n0586_009:0301a12": "而法界次第又有兩腋下滿身上如師子及文句",
    "X28n0586_009:0301a13": "有師子臆等更請詳之若八十種好對今文句頗",
    "X28n0586_009:0301a14": "多不同胎經者菩薩處胎經也經最末云胎經故",
    "X28n0586_009:0301a15": "也。",
    "X28n0586_009:0301a16": "無量壽觀云處華臺久者(句)為胎生實非胎也",
    "X28n0586_009:0301a17": "此辨之也故觀無量壽佛經云下品下生於蓮華",
    "X28n0586_009:0301a18": "中滿十二大劫蓮華方開即是處於華臺最久者",
    "X28n0586_009:0301a19": "也既云實非胎生則與大本無量壽經以疑惑心",
    "X28n0586_009:0301a20": "修諸功德生彼邊地復受胎生不可參濫也以十",
    "X28n0586_009:0301a21": "六觀經第三地觀心無疑惑第十一大勢至觀不",
    "X28n0586_009:0301a22": "受胎生故也然若準寶積經云極樂世界人住胎",
    "X28n0586_009:0301a23": "者如夜摩天處於宮殿乃至云於蓮華中不得出",
    "X28n0586_009:0301a24": "現彼等眾生處華胎中猶如園苑宮殿之想據此",
    "X28n0586_009:0301b01": "華胎復同大本所說胎生故經論異同不可一槩",
    "X28n0586_009:0301b02": "矣又寶積經云若於華內結加趺坐自然化生此",
    "X28n0586_009:0301b03": "與大本化生之人其義無別須知寶積化生胎生",
    "X28n0586_009:0301b04": "即是大本化生胎生但寶積經說於胎生是華胎",
    "X28n0586_009:0301b05": "耳此與十六觀經處華臺久者為胎生如何辨之",
    "X28n0586_009:0301b06": "況十六觀經疏序云坐金蓮而化生更希詳之。",
    "X28n0586_009:0301b07": "經云千葉蓮華等",
    "X28n0586_009:0301b08": "大論云華有三種一者人華有十餘葉一者天華",
    "X28n0586_009:0301b09": "乃有百葉三菩薩華有千葉也或云華山頂有池",
    "X28n0586_009:0301b10": "生千葉蓮華人若服之則羽化矣娑竭羅此云鹹",
    "X28n0586_009:0301b11": "海也幾何即幾許如何也頗有者慈恩云語辭也",
    "X28n0586_009:0301b12": "今謂猶言還有也赤子者經音云生子懷抱之間",
    "X28n0586_009:0301b13": "也仁讓者愛人利物謂之仁先人後己謂之讓。",
    "X28n0586_009:0301b14": "記中問三千之外無復大海文殊何故仍云海來答",
    "X28n0586_009:0301b15": "以三義通之",
    "X28n0586_009:0301b16": "今謂初變雖無大海而有龍宮及留此會耆山之",
    "X28n0586_009:0301b17": "眾以龍宮是畜生界攝故初變文不說無有地獄",
    "X28n0586_009:0301b18": "鬼畜正符文殊龍宮涌出詣靈鷲山初變若無地",
    "X28n0586_009:0301b19": "獄鬼畜何有龍女涌現等事故知經舉大海以明",
    "X28n0586_009:0301b20": "海底之下有龍宮耳其實大海之上已變也故不",
    "X28n0586_009:0301b21": "可執從於大海之語而棄龍宮涌出之言記中三",
    "X28n0586_009:0301b22": "義與經相違學者詳之至下囑累慈恩安國淨穢",
    "X28n0586_009:0301b23": "不同難中又須知此意。",
    "X28n0586_009:0301b24": "文句云初半行明持經得解次二行明成就二身",
    "X28n0586_009:0301c01": "言二身者即生法真應也真身亦名法身豈非微",
    "X28n0586_009:0301c02": "妙淨法身乎生身亦名應身豈非具相三十二及",
    "X28n0586_009:0301c03": "八十種好乎若不爾者兩行經文如何對於成就",
    "X28n0586_009:0301c04": "二身耶妙玄三法妙中云深達罪福相遍照於十",
    "X28n0586_009:0301c05": "方即報身微妙淨法身即法身具相三十二即應",
    "X28n0586_009:0301c06": "身故知今云成就二身對兩行經須依妙玄對於",
    "X28n0586_009:0301c07": "生法真應二身而文句中釋兩行經成就二身既",
    "X28n0586_009:0301c08": "云深得法身之理即備相好豈非法身具應身相",
    "X28n0586_009:0301c09": "豈非真身具生身相乎四明云龍女讚佛法身具",
    "X28n0586_009:0301c10": "相顯是劣應以法身具故相相尊特是故荊谿類",
    "X28n0586_009:0301c11": "同華嚴一一相好與虗空等此之妙身不名尊特",
    "X28n0586_009:0301c12": "更指何身為尊特耶仍斥於他謂真法身具於生",
    "X28n0586_009:0301c13": "應三十二相成乎誹謗今問四明兩行經文對於",
    "X28n0586_009:0301c14": "生法真應二身文句妙玄其意昭然何得妄斥他",
    "X28n0586_009:0301c15": "人謗耶若斥真法具於生應名為誹謗是則文句",
    "X28n0586_009:0301c16": "及以妙玄皆成謗矣且真法身具勝劣用何得聞",
    "X28n0586_009:0301c17": "於法身具相一向作於尊特而說豈劣應身非法",
    "X28n0586_009:0301c18": "身具不名大用獨以尊特是法身具名大用耶智",
    "X28n0586_009:0301c19": "與體冥能起大用能為身等何必一向指尊特身",
    "X28n0586_009:0301c20": "是法身具名為大用若謂此身不名尊特更指何",
    "X28n0586_009:0301c21": "身為尊特者祖師教文皎如明日何事蔽塞而不",
    "X28n0586_009:0301c22": "見聞且尊特身乃是舍那他受用報妙玄既將深",
    "X28n0586_009:0301c23": "達遍照對於報身豈不攝於尊特身耶以舍那報",
    "X28n0586_009:0301c24": "身有自有他自報則以智慧遍照他報乃是光明",
    "X28n0586_009:0302a01": "遍照況復他報亦名勝應應非無智智非無應故",
    "X28n0586_009:0302a02": "盧舍那亦報亦應經文既云深達遍照妙玄復以",
    "X28n0586_009:0302a03": "對於報身報身豈非尊特身耶今却反問四明法",
    "X28n0586_009:0302a04": "師深達徧照既對報身此身若乃不名尊特更指",
    "X28n0586_009:0302a05": "何身為尊特乎若指具相三十二者將何以對生",
    "X28n0586_009:0302a06": "身應身耶若將釋迦劣應丈六三十二相便是舍",
    "X28n0586_009:0302a07": "那報身光明色像無量無邊新譯華嚴將盧舍那",
    "X28n0586_009:0302a08": "作毗盧遮那有何不可而須破云法報不分三二",
    "X28n0586_009:0302a09": "莫辨莫是荊谿不知中道感應三一相即秘密之",
    "X28n0586_009:0302a10": "藏但事分張進退俱失乎嗚呼四明以釋迦為舍",
    "X28n0586_009:0302a11": "那以劣應為勝應灼然報應不分三二莫辨矣世",
    "X28n0586_009:0302a12": "人不知望聲傳習誠可悲哉誠可悲哉荊谿類同",
    "X28n0586_009:0302a13": "華嚴相好與虗空等自是依空亡相之義非相無",
    "X28n0586_009:0302a14": "形顯於中道法身如空云何妄認以為尊特有相",
    "X28n0586_009:0302a15": "之說以理為事不亦惑乎。",
    "X28n0586_009:0302a16": "經云南方無垢世界",
    "X28n0586_009:0302a17": "李長者云心得應真故云無垢正順本覺名曰南",
    "X28n0586_009:0302a18": "方又南為明為虗為離離中虗八卦中離法心心",
    "X28n0586_009:0302a19": "虗無故則明還依世俗八卦表之余謂此釋未為",
    "X28n0586_009:0302a20": "雅當何則豈餘方成佛者心不應真非無垢乎又",
    "X28n0586_009:0302a21": "無離中之虗將何以表之哉若知南方無垢世界",
    "X28n0586_009:0302a22": "化緣將熟是故往彼成道應之則於八卦離虗之",
    "X28n0586_009:0302a23": "表無所取焉況李長者為崇華嚴廣貶諸經實非",
    "X28n0586_009:0302a24": "通見矣嗚呼世人不得今家約教約部判釋如來",
    "X28n0586_009:0302b01": "一代之教所以撰述任運而生偏見者矣惜夫惜",
    "X28n0586_009:0302b02": "夫。",
    "X28n0586_009:0302b03": "文句云胎經魔梵釋女",
    "X28n0586_009:0302b04": "魔梵帝釋三人并女是四人此四種人皆不捨身",
    "X28n0586_009:0302b05": "不受身現身得成佛所言女者過去佛世彼時人",
    "X28n0586_009:0302b06": "民悉受女身有七十萬二千億女一日一時即成",
    "X28n0586_009:0302b07": "佛道不捨身不受身也然彼經說梵王帝釋現身",
    "X28n0586_009:0302b08": "成佛梵釋天女皆得須陀洹果等梵王有宮女更",
    "X28n0586_009:0302b09": "宜詳思之。",
    "X28n0586_009:0302b10": "記云他人或云十地等",
    "X28n0586_009:0302b11": "慈恩引伽耶山頂經云一證發心謂入初地二行",
    "X28n0586_009:0302b12": "發心即是六地三不退發心即八九地四一生補",
    "X28n0586_009:0302b13": "處發心即第十地今此龍女是第四發心化為龍",
    "X28n0586_009:0302b14": "女也。",
    "X28n0586_009:0302b15": "生八女",
    "X28n0586_009:0302b16": "本行經云去迦毗羅城不遠有城名天臂城有長",
    "X28n0586_009:0302b17": "者名為善覺有八女子一名為意二名無比意三",
    "X28n0586_009:0302b18": "名大意四名無邊意五名髮意六名黑牛七名瘦",
    "X28n0586_009:0302b19": "牛八名摩訶波闍波提此云大慧又云梵天時淨",
    "X28n0586_009:0302b20": "飯王迎娶八女第一第八自以為妃以餘六女與",
    "X28n0586_009:0302b21": "其三弟摩訶波闍波提亦云大愛道耶輸此云名",
    "X28n0586_009:0302b22": "聞摩耶此云天后憍曇彌或云憍答摩又云瞿雲",
    "X28n0586_009:0302b23": "彌此翻最勝亦云眾主正理論云憍答摩種生於",
    "X28n0586_009:0302b24": "日光除天之外人類中勝故云最勝也別姓有五",
    "X28n0586_009:0302c01": "一瞿曇氏二甘蔗氏三日種氏四舍夷氏五釋迦",
    "X28n0586_009:0302c02": "氏具如諸文委悉分別。",
    "X28n0586_009:0302c03": "齆",
    "X28n0586_009:0302c04": "烏貢切鼻塞也。",
    "X28n0586_009:0302c05": "憀",
    "X28n0586_009:0302c06": "落蕭切無憀賴也。",
    "X28n0586_009:0302c07": "審如賓頭盧知七年失國及稠禪師進否為王",
    "X28n0586_009:0302c08": "四分律云賓頭盧本是優填王臣由精勤故王放",
    "X28n0586_009:0302c09": "出家得阿羅漢王於後時出城參禮其寺去城有",
    "X28n0586_009:0302c10": "二十里時諸佞臣見賓頭盧不起迎王即以惡心",
    "X28n0586_009:0302c11": "而諫於王王受佞言危欲殺之賓頭盧後見王入",
    "X28n0586_009:0302c12": "門即便下牀七步迎之王曰大德由來難動而今",
    "X28n0586_009:0302c13": "避席迎者何耶賓頭盧曰王前好心故不起迎今",
    "X28n0586_009:0302c14": "懷惡意若不迎者必當見殺王曰善哉弟子妄受",
    "X28n0586_009:0302c15": "佞言不識凡聖王請悔過雖免地獄然賓頭盧即",
    "X28n0586_009:0302c16": "記王曰由僧起迎七步之故却後七日必失王位",
    "X28n0586_009:0302c17": "王於後時即如所記他國兵來捉王七年鎖脚囚",
    "X28n0586_009:0302c18": "禁齊朝鄴西龍山雲門寺僧稠禪師從道房禪師",
    "X28n0586_009:0302c19": "受行止觀又依涅槃聖行四念處法後詣趙州道",
    "X28n0586_009:0302c20": "明禪師受十六特勝于時魏朝孝明皇帝夙承令",
    "X28n0586_009:0302c21": "德前後三詔稠師辭曰普天之下莫非王土乞在",
    "X28n0586_009:0302c22": "山行道亦不爽大通帝遂許之及至齊朝文宣皇",
    "X28n0586_009:0302c23": "帝亦乃詔曰久聞風德常思言遇今勑定州令師",
    "X28n0586_009:0302c24": "赴鄴教化群生稠師即日拂衣出山帝躬舉大駕",
    "X28n0586_009:0303a01": "出郊外迎之稠師乃說三界本空國土亦爾榮華",
    "X28n0586_009:0303a02": "世相不可常保帝聞說法毛竪汗流於鄴城西南",
    "X28n0586_009:0303a03": "八十里構一精舍名為雲門請以居之因以國儲",
    "X28n0586_009:0303a04": "分為三分一分供國一分自用一分供養三寶眾",
    "X28n0586_009:0303a05": "聖勅送錢絹令於寺中置庫盛之自茲已後皇帝",
    "X28n0586_009:0303a06": "躬牽羽衛幸寺禮覲禪師而稠禪師居房宴坐都",
    "X28n0586_009:0303a07": "不送迎弟子諫曰皇帝降駕而不送迎眾情不悅",
    "X28n0586_009:0303a08": "稠師應曰昔賓頭盧迎王七步致令於王七年失",
    "X28n0586_009:0303a09": "國吾德雖不逮未敢自欺形相故也所冀獲福於",
    "X28n0586_009:0303a10": "皇帝耳或人以此讒於宣帝帝便大怒自來加害",
    "X28n0586_009:0303a11": "稠師冥知遂出寺中去二十里孤立道傍帝至問",
    "X28n0586_009:0303a12": "之稠師對曰恐身血不淨汙精舍耳皇帝下馬伏",
    "X28n0586_009:0303a13": "愧於是躬負禪師二十里地還于寺中帝曰弟子",
    "X28n0586_009:0303a14": "負師徧于天下未足謝德弟子前身曾作何等稠",
    "X28n0586_009:0303a15": "曰作羅剎王稠即祝水令帝自視其影即見羅剎",
    "X28n0586_009:0303a16": "之形進否即進退之間皆為利益於王也。",
    "X28n0586_009:0303a17": "五十法及十法",
    "X28n0586_009:0303a18": "一緣佛恩常令在前乃至第五十教什眾生安住",
    "X28n0586_009:0303a19": "功德一自在來去乃第十於空處住易生無障礙",
    "X28n0586_009:0303a20": "想餘法在論今不煩錄。",
    "X28n0586_009:0303a21": "嬈",
    "X28n0586_009:0303a22": "奴烏切苛酷也戲弄也。",
    "X28n0586_009:0303a23": "訴",
    "X28n0586_009:0303a24": "桑故切訟也。",
    "X28n0586_009:0303b01": "殘童子",
    "X28n0586_009:0303b02": "截其兩手不能害物即是形殘。",
    "X28n0586_009:0303b03": "三合聲等",
    "X28n0586_009:0303b04": "以三字合為一聲也即拘盧奢是也三合聲者以",
    "X28n0586_009:0303b05": "此國無故以三字連聲合成一字急呼之如勃魯",
    "X28n0586_009:0303b06": "奄是也若二字合為一聲名為二合聲也諸經呪",
    "X28n0586_009:0303b07": "中二合頗多如云娑他怛多等是也婆沙中說有",
    "X28n0586_009:0303b08": "一字名二字名多字名身等問曰何故名多名身",
    "X28n0586_009:0303b09": "答曰眾多名合聚故名多名身名句文身身義請",
    "X28n0586_009:0303b10": "知於其聲上屈曲建立讚罵名句是不相應行蘊",
    "X28n0586_009:0303b11": "所攝法謂軌持處謂處所即十二處中之一處也",
    "X28n0586_009:0303b12": "耳根聲塵及以空識有此諸緣方成聞故亦云耳",
    "X28n0586_009:0303b13": "識唯從八如前已辨故云以聲對於等也聲界有",
    "X28n0586_009:0303b14": "八者婆沙論云謂執受大種因聲非執受大種因",
    "X28n0586_009:0303b15": "聲此各有二謂有情名聲非有情名聲此復各有",
    "X28n0586_009:0303b16": "可意不可意故成八種也有執受者俱舍論云心",
    "X28n0586_009:0303b17": "心所法共所執持攝為依處名有執受損益展轉",
    "X28n0586_009:0303b18": "更相隨故即諸世間說有覺觸眾緣所觸覺樂等",
    "X28n0586_009:0303b19": "故無執受者與此相違故名無也大種者四大種",
    "X28n0586_009:0303b20": "也婆沙問曰何名大種答大而是種故名大種如",
    "X28n0586_009:0303b21": "言大地及大王等能減能增能損能益是為種義",
    "X28n0586_009:0303b22": "體相形量徧諸方域能成大事是為大義也為因",
    "X28n0586_009:0303b23": "者因謂因由假藉之義也情所樂欲名可意聲情",
    "X28n0586_009:0303b24": "不樂欲名不可意聲雜集論有十一種聲謂因執",
    "X28n0586_009:0303c01": "受大種聲因不執受大種聲因執受不執受大種",
    "X28n0586_009:0303c02": "聲可意聲不可意聲俱相違聲世所共成聲成所",
    "X28n0586_009:0303c03": "引聲遍計所執聲聖言量所攝聲非聖言量所攝",
    "X28n0586_009:0303c04": "聲揚論中於前十一更加響聲以為十二五蘊論",
    "X28n0586_009:0303c05": "中唯有初三形顯受者雜集論有受所引色即無",
    "X28n0586_009:0303c06": "表色受謂領受因師因教領受引發不然即是受",
    "X28n0586_009:0303c07": "想等也言異生者由二種障令趣差別名曰異生",
    "X28n0586_009:0303c08": "又亦可云異聖之生已上名相弗可不知故略示",
    "X28n0586_009:0303c09": "耳。",
    "X28n0586_009:0303c10": "今古釋品三五意",
    "X28n0586_009:0303c11": "慈恩釋此品來意有五等。",
    "X28n0586_009:0303c12": "經云行亦不受等",
    "X28n0586_009:0303c13": "大品第三行相品云行亦不受不行亦不受亦行",
    "X28n0586_009:0303c14": "亦不行亦不受非行非不行亦不受不受亦不受",
    "X28n0586_009:0303c15": "所言行者行般若也般若性空故皆不受矣。",
    "X28n0586_009:0303c16": "如玄籤引",
    "X28n0586_009:0303c17": "大經第十佛說偈云一切江河必有迴曲一切叢",
    "X28n0586_009:0303c18": "林必名樹木一切女人必懷諂曲一切自在必受",
    "X28n0586_009:0303c19": "安樂文殊白佛非一切河必有迴曲非一切林悉",
    "X28n0586_009:0303c20": "名樹木非一切女必懷諂曲一切自在不必受樂",
    "X28n0586_009:0303c21": "佛所說偈其義有餘唯垂哀憫說其因緣何以故",
    "X28n0586_009:0303c22": "世尊於此大千有洲名曰拘耶尼洲其洲有河端",
    "X28n0586_009:0303c23": "直不曲名娑婆耶猶如直繩入於西海如此直河",
    "X28n0586_009:0303c24": "佛未曾說種種金銀瑠璃寶樹是亦名林亦有女",
    "X28n0586_009:0304a01": "人善持禁戒功德成就有大慈悲釋梵諸天雖得",
    "X28n0586_009:0304a02": "自在悉皆無常佛之所說是有餘義唯願如來於",
    "X28n0586_009:0304a03": "此經中說有餘義令諸菩薩深信解之佛告文殊",
    "X28n0586_009:0304a04": "我昔為調波斯匿王王子后妃憍慢心故說此偈",
    "X28n0586_009:0304a05": "耳佛昔所說是有餘義文殊今說即無餘義也。",
    "X28n0586_009:0304a06": "絓",
    "X28n0586_009:0304a07": "挂也謂但挂是七方便也又訓預也。",
    "X28n0586_009:0304a08": "佛稱讚已",
    "X28n0586_009:0304a09": "此句訛也前持品中佛但眼視默然而已諸菩薩",
    "X28n0586_009:0304a10": "等復作是念佛今默然不見告勅。",
    "X28n0586_009:0304a11": "經云甚為難有",
    "X28n0586_009:0304a12": "此第五卷平聲呼者三十九字於中一十九字訓",
    "X28n0586_009:0304a13": "是甚為難有則為大失此自有二為大法王最為",
    "X28n0586_009:0304a14": "甚深為諸法王此經為尊最為上首為從何所來",
    "X28n0586_009:0304a15": "甚為希有我亦為世父則為見佛斯人則為為己",
    "X28n0586_009:0304a16": "起塔則為以佛舍利則為於無量則為起立僧坊",
    "X28n0586_009:0304a17": "是則為具足亦可訓名則為己如上有一十四字",
    "X28n0586_009:0304a18": "訓作以為親厚此自有二是則名為此自有二有",
    "X28n0586_009:0304a19": "為無為能為難事以為給使而為供養如來為太",
    "X28n0586_009:0304a20": "子時彌勒為首抹為微塵盡以為塵得無漏無為",
    "X28n0586_009:0304a21": "有二字訓得常為比丘其福為如此有二字訓名",
    "X28n0586_009:0304a22": "當知是為當知己為有二字訓被為毒所中為此",
    "X28n0586_009:0304a23": "所輕惱去聲呼者五十四字於中有三十九字訓",
    "X28n0586_009:0304a24": "與能為眾生則為說法而為說法此自有三若為",
    "X28n0586_009:0304b01": "女人說法為諸國王而為解說隨問為說和顏為",
    "X28n0586_009:0304b02": "說亦不為多說為說諸經而不為說為說此法為",
    "X28n0586_009:0304b03": "是眾生末後乃為為汝等說佛為四眾即為授記",
    "X28n0586_009:0304b04": "聞法為人說為四眾說法誰為其說法願為解說",
    "X28n0586_009:0304b05": "願為除眾疑願佛為未來願今為解說為是人說",
    "X28n0586_009:0304b06": "為說無上法故不為現身乃出為說法或時為此",
    "X28n0586_009:0304b07": "眾為說佛難值為說種種法不須為我為他人說",
    "X28n0586_009:0304b08": "此自有二又為他人隨順為解說有一十五字訓",
    "X28n0586_009:0304b09": "以乃至為法為聞佛道為利殺害為聽法故常為",
    "X28n0586_009:0304b10": "法故為求佛道故此自有二為佛道故皆為度脫",
    "X28n0586_009:0304b11": "眾生為度眾生為眾生故為度眾生故為治狂子",
    "X28n0586_009:0304b12": "故為凡夫顛倒為阿耨多羅亦可平聲訓求故下",
    "X28n0586_009:0304b13": "偈云若人求佛慧。",
    "X28n0586_009:0304b14": "文句云二除口過",
    "X28n0586_009:0304b15": "越本脫落除字。",
    "X28n0586_009:0304b16": "記云畢意",
    "X28n0586_009:0304b17": "意當為竟。",
    "X28n0586_009:0304b18": "故玄文云世諦破性等",
    "X28n0586_009:0304b19": "一家諸文言玄文者即妙玄也今此所引語猶訛",
    "X28n0586_009:0304b20": "略應云故淨名玄云也故淨名玄問云空有二種",
    "X28n0586_009:0304b21": "一者性空二者相空云何分別答前四句撿生性",
    "X28n0586_009:0304b22": "不可得即是性空無生而說生即是假生假生即",
    "X28n0586_009:0304b23": "是不生不生即是相空也故世諦破性立假真諦",
    "X28n0586_009:0304b24": "破假即是相空也前四句撿生性等者淨名玄前",
    "X28n0586_009:0304c01": "文云身見之心本自不生不生而說生者但是隨",
    "X28n0586_009:0304c02": "順世間名字故說生名字不在內外等是字不住",
    "X28n0586_009:0304c03": "亦不住等然世諦破性真諦破假具如止觀破徧",
    "X28n0586_009:0304c04": "中說若曉彼文乃達今意。",
    "X28n0586_009:0304c05": "斟酌",
    "X28n0586_009:0304c06": "斟取也計也酌酒也挹取也。",
    "X28n0586_009:0304c07": "擗",
    "X28n0586_009:0304c08": "正作擘。",
    "X28n0586_009:0304c09": "經云梵志尼犍等",
    "X28n0586_009:0304c10": "記云在家事梵者事梵天也以計梵天為父母也",
    "X28n0586_009:0304c11": "尼犍亦云尼乾陀亦云尼犍連他亦云尼乾陀弗",
    "X28n0586_009:0304c12": "怛羅此翻不繫亦云離繫也此之外道拔髮裸形",
    "X28n0586_009:0304c13": "以手乞食也文筆者有人云文謂歌詩之流筆謂",
    "X28n0586_009:0304c14": "銘賦之類又韻屬謂之文對詞謂之筆也讚詠者",
    "X28n0586_009:0304c15": "顯德謂之讚寄情謂之詠也路伽耶等文句已釋",
    "X28n0586_009:0304c16": "今更示之經音義云逆路正言路迦此翻順世外",
    "X28n0586_009:0304c17": "道慈恩云路伽耶此翻惡對答也逆路伽耶此翻",
    "X28n0586_009:0304c18": "惡徵問也路伽耶是順世者以其執計隨于世間",
    "X28n0586_009:0304c19": "之情計也逆路伽耶是左順世以其所計不順世",
    "X28n0586_009:0304c20": "間故也記云亦云韋陀者韋陀亦翻智論即西方",
    "X28n0586_009:0304c21": "外典也記云禮義名教者仲尼所修五常事涉於",
    "X28n0586_009:0304c22": "迹故云名教也莊老玄書者老子莊子所尚虗無",
    "X28n0586_009:0304c23": "道近於本故云玄書也兇者惡也扠正作搋勑佳",
    "X28n0586_009:0304c24": "切以拳加人也文句云上伎戲者有人云西方呼",
    "X28n0586_009:0305a01": "散樂為乾闥婆此自有二一者非絲竹即皷磬之",
    "X28n0586_009:0305a02": "類也二者是絲竹即簫笛之類也非絲竹之下者",
    "X28n0586_009:0305a03": "名為樂上者名樂音也是絲竹之下者名為美上",
    "X28n0586_009:0305a04": "者名美音也今云上伎即樂音美音也綵畫者以",
    "X28n0586_009:0305a05": "五色盡其身若綾綵也緣幢者幢幢應作橦橦柱",
    "X28n0586_009:0305a06": "者戲竿也即戲場中輭竿也緣尋也上也即尋竿",
    "X28n0586_009:0305a07": "而上也擲倒者擲投也倒什也投擲什倒如鬼刀",
    "X28n0586_009:0305a08": "之類也記云捔力捔正作角抵觸角力戲也旃陀",
    "X28n0586_009:0305a09": "羅此云嚴熾又云殺者其人若行則搖鈴自標或",
    "X28n0586_009:0305a10": "杖破頭之竹若不爾者王必罪之畋獵者白虎通",
    "X28n0586_009:0305a11": "云為田除害取禽獸也月令章句云獵者犍也以",
    "X28n0586_009:0305a12": "揵取之鄭玄云田獵博獸也漁捕者說文云捕漁",
    "X28n0586_009:0305a13": "也捉捕其魚於水也記云欲想如止觀第八記者",
    "X28n0586_009:0305a14": "在第六記輔行云法華欲想者深防欲之過患也",
    "X28n0586_009:0305a15": "尚不起況復形交大論云九想能治七種欲染一",
    "X28n0586_009:0305a16": "或有人染著於色謂青黃等二或有人染著形容",
    "X28n0586_009:0305a17": "所謂纖細三或有人染著威儀即俯仰等四或有",
    "X28n0586_009:0305a18": "人染著言語所謂言說以動人心五或有人染著",
    "X28n0586_009:0305a19": "柔輭六或有人染著人相七或有人雖得上六無",
    "X28n0586_009:0305a20": "所著人猶無所解而隨至死寡女者無夫之女也",
    "X28n0586_009:0305a21": "處女者居處在家未嫁之女也五不男者劇居言",
    "X28n0586_009:0305a22": "切以刀去勢也十誦律云生半妬精病名為五不",
    "X28n0586_009:0305a23": "男生半妬如記精者因他人婬身身分用是精也",
    "X28n0586_009:0305a24": "病者朽爛蟲噉等是病也四分律云生者從生已",
    "X28n0586_009:0305b01": "來也劇者都截去也妬者見行淫時有淫心起也",
    "X28n0586_009:0305b02": "變者與他行淫時失男根也半者半月能男半月",
    "X28n0586_009:0305b03": "不能男也僧祇律云六種不男一生二捺破三割",
    "X28n0586_009:0305b04": "却四因他五妬六半月生者從生來不能男也捺",
    "X28n0586_009:0305b05": "破者妻妾兒等相捺破也割去者王臣取人割去",
    "X28n0586_009:0305b06": "也因他者因前人觸故身生起也妬者見他行淫",
    "X28n0586_009:0305b07": "身生起也半月者如向說是應知女人亦有五種",
    "X28n0586_009:0305b08": "所謂螺筋鼓角脉也形曲轉如螺筋聚是筋形中",
    "X28n0586_009:0305b09": "小如皷形不正如角只通泉出故云脉也如病將",
    "X28n0586_009:0305b10": "身如止觀第四記者在第八記大論云菩薩應化",
    "X28n0586_009:0305b11": "眾生云何深山自淨答身雖遠離心則不然猶如",
    "X28n0586_009:0305b12": "病人服藥將身身康樂已方可復業菩薩亦爾服",
    "X28n0586_009:0305b13": "般若藥煩惱病除法身康樂為化未晚沙彌此云",
    "X28n0586_009:0305b14": "息慈已上名義文勢相連所以合為一段示耳。",
    "X28n0586_009:0305b15": "記云具如止觀雙樹表之",
    "X28n0586_009:0305b16": "法性之色非淨非不淨而凡夫計為淨二乘計為",
    "X28n0586_009:0305b17": "不淨法性之受非樂非苦而凡夫計為樂二乘計",
    "X28n0586_009:0305b18": "為苦法性之心非常非無常而凡夫計為常二乘",
    "X28n0586_009:0305b19": "計為無常法性之法非我非無我而凡夫計為我",
    "X28n0586_009:0305b20": "二乘計為無我皆是顛倒今觀法性即空空中無",
    "X28n0586_009:0305b21": "淨乃至無我則凡夫倒破枯念處成法性即假二",
    "X28n0586_009:0305b22": "乘倒破榮念處成法性即中中非二邊中間理顯",
    "X28n0586_009:0305b23": "佛會此理故於中間而般涅槃。",
    "X28n0586_009:0305b24": "文句云十八空等",
    "X28n0586_009:0305c01": "今隨其難見者略示之第一義空者諸法中第一",
    "X28n0586_009:0305c02": "是涅槃涅槃亦無故云空也內空無六入者無六",
    "X28n0586_009:0305c03": "根之入也入謂涉入而此六根為識所涉故云六",
    "X28n0586_009:0305c04": "入亦云根者根即能生此六並有生識之功也我",
    "X28n0586_009:0305c05": "我所者能計即我所計六入即我所故輔行云陰",
    "X28n0586_009:0305c06": "即我所能計即我所攬所計名為陰入橫計陰者",
    "X28n0586_009:0305c07": "名之為我又我所有名我所也大空執方者十方",
    "X28n0586_009:0305c08": "為方周徧名大此不可得名為大空不可得空者",
    "X28n0586_009:0305c09": "以諸法空空一切法皆不可得此不可得亦不可",
    "X28n0586_009:0305c10": "得故云空也散空者以空破散我人五陰滅盡無",
    "X28n0586_009:0305c11": "餘故云空也。",
    "X28n0586_009:0305c12": "記云委釋離合如止觀第五等",
    "X28n0586_009:0305c13": "根檢不得心即內空塵檢不得心名外空根塵合",
    "X28n0586_009:0305c14": "檢不得心即內外空離檢不得即空空四性檢不",
    "X28n0586_009:0305c15": "得即性空四句檢不得即相空無十方分名大空",
    "X28n0586_009:0305c16": "求最上不得即第一義空四句因緣不得即有為",
    "X28n0586_009:0305c17": "空無為不可得名無為空四句求心生不得即無",
    "X28n0586_009:0305c18": "始空心滅不可得即散空心不生滅不可得即畢",
    "X28n0586_009:0305c19": "竟空心不可得即一切空心空皆不可得即無所",
    "X28n0586_009:0305c20": "得空有見不可得即有法空無見不可得即無法",
    "X28n0586_009:0305c21": "空亦有亦無叵得即無法有法空大經十一空二",
    "X28n0586_009:0305c22": "十空楞伽七空合則有七離有十八具在彼文言",
    "X28n0586_009:0305c23": "雷霆者爾雅云疾雷謂之霆也言總別通橫竪者",
    "X28n0586_009:0305c24": "別即十乘有橫竪也若解別義通則准知何者如",
    "X28n0586_009:0306a01": "不思議境窮實相底名竪包十法界名橫乃至離",
    "X28n0586_009:0306a02": "法愛入住為竪離相似三法為橫具在輔行第八",
    "X28n0586_009:0306a03": "卷辨。",
    "X28n0586_009:0306a04": "經云屠兒魁膾",
    "X28n0586_009:0306a05": "屠殺也裂也分割其肉者也魁苦面切首也帥也",
    "X28n0586_009:0306a06": "膾古外切魚膾也細切肉謂之膾也。",
    "X28n0586_009:0306a07": "販肉衒賣",
    "X28n0586_009:0306a08": "販方願切買賤而賣貴也衒黃練切自媒也行且",
    "X28n0586_009:0306a09": "賣也。",
    "X28n0586_009:0306a10": "屏處",
    "X28n0586_009:0306a11": "屏必靜切隱蔽無人之處也。",
    "X28n0586_009:0306a12": "入里",
    "X28n0586_009:0306a13": "五家為鄰五鄰為里。",
    "X28n0586_009:0306a14": "文句云陰謀等",
    "X28n0586_009:0306a15": "陰闇也典主也妊汝鴆切懷孕也摩隥伽者隥都",
    "X28n0586_009:0306a16": "鄧切隥亦作鄧又作蹬並徙亘切亦作登摩隥伽",
    "X28n0586_009:0306a17": "或云此翻本性準經中說其女之母是摩隥耳準",
    "X28n0586_009:0306a18": "舍頭諫經過去有王名曰摩登此翻有志舍頭諫",
    "X28n0586_009:0306a19": "者王太子也此云虎耳黿音元在波羅奈等者此",
    "X28n0586_009:0306a20": "文全依出曜經說故彼經云佛在波羅奈告諸比",
    "X28n0586_009:0306a21": "丘此苦原本本所未聞本所未見廣說此法為契",
    "X28n0586_009:0306a22": "經藏佛在羅閱城時迦蘭陀子名須陳那出家學",
    "X28n0586_009:0306a23": "道最初犯律故說戒藏佛在毗舍離見跋耆子本",
    "X28n0586_009:0306a24": "末因緣告諸比丘諸無五畏恚恨之心不落惡趣",
    "X28n0586_009:0306b01": "是毗曇藏不知彼經難消此文今文中云在羅閱",
    "X28n0586_009:0306b02": "祇諸文多云在毗舍離須那提者亦云須提那此",
    "X28n0586_009:0306b03": "翻求得薩婆多云父母求神得此子故以其最初",
    "X28n0586_009:0306b04": "犯不淨行故立毗尼毗舍離國菴羅園側昔有獼",
    "X28n0586_009:0306b05": "猴共集為佛穿池故以名焉黃門者黃者主中謂",
    "X28n0586_009:0306b06": "聖人居天下之中而治萬民主黃家門者名為黃",
    "X28n0586_009:0306b07": "門亦云黃昏閇門也或云以雌黃塗之而守門也",
    "X28n0586_009:0306b08": "又上古時五品以上貴人並以雌黃塗門後因反",
    "X28n0586_009:0306b09": "逆遂壞根門於內宮中驅而役之其本元是黃門",
    "X28n0586_009:0306b10": "家之子弟耳匄音蓋正作匈乞人也。",
    "X28n0586_009:0306b11": "記云韋陀如止觀第十等",
    "X28n0586_009:0306b12": "彼文與今所引經文大意無殊今文云千二百六",
    "X28n0586_009:0306b13": "者彼文中云一千二百十六韋陀恐今文中落十",
    "X28n0586_009:0306b14": "字耳更請詳之六諦二十五諦者一主諦二依諦",
    "X28n0586_009:0306b15": "三作諦四總相諦五別相諦六摩婆夜諦此即六",
    "X28n0586_009:0306b16": "諦也二十五諦者一冥諦從此生覺從覺生我心",
    "X28n0586_009:0306b17": "從我心生五塵從五塵生五大從五大生十一根",
    "X28n0586_009:0306b18": "此二十四即是我所皆依神我名為主諦能所合",
    "X28n0586_009:0306b19": "論有二十五此且略引廣釋在彼龜鏡者鏡可自",
    "X28n0586_009:0306b20": "照龜可自占皆所謂鑑於善惡者也慈恩云道安",
    "X28n0586_009:0306b21": "與主上同輦一世之榮羅什與秦女別居千年受",
    "X28n0586_009:0306b22": "耻余謂安師什師豈與凡僧同日而語哉那忽見",
    "X28n0586_009:0306b23": "譏乎八精進等如第二者文在第七長阿含云於",
    "X28n0586_009:0306b24": "四種事各有前後生於進怠名為八耳謂乞食執",
    "X28n0586_009:0306c01": "作行李病患如乞食時若乃不得即作是念乞食",
    "X28n0586_009:0306c02": "不得身中疲極不堪行道宜令且息若乞食得復",
    "X28n0586_009:0306c03": "作是念身中沉重不堪行道是名乞食前後生於",
    "X28n0586_009:0306c04": "怠也若少執作便作是念我今疲極不堪行道若",
    "X28n0586_009:0306c05": "欲執作便作是念明當執作必有疲極若少行來",
    "X28n0586_009:0306c06": "便作是念我朝行來身上疲極若欲少行便作是",
    "X28n0586_009:0306c07": "念我明當行必有疲極若少遇患便作是念我今",
    "X28n0586_009:0306c08": "重患身上疲極若乃患好便作是念病好未久身",
    "X28n0586_009:0306c09": "上疲極是故此八名為懈怠若八精進則異於此",
    "X28n0586_009:0306c10": "若乞不得念我少睡堪任行道若乞得已念我飽",
    "X28n0586_009:0306c11": "滿氣力充足堪任行道我向執作廢我行道今宜",
    "X28n0586_009:0306c12": "精進若明當執作念當妨行道須預精進若行來",
    "X28n0586_009:0306c13": "時念廢行道若明當行念當廢道若得重病當念",
    "X28n0586_009:0306c14": "命終若少病患念恐更增是故此八名八精進文",
    "X28n0586_009:0306c15": "句中行即行李也文句中役即執作也。",
    "X28n0586_009:0306c16": "制面防喻及善法罵",
    "X28n0586_009:0306c17": "四分鈔云有三罵法一面罵者言汝是除糞家生",
    "X28n0586_009:0306c18": "等二喻罵者言汝似除糞種等三自比罵者言我",
    "X28n0586_009:0306c19": "非除糞種等善法罵者亦有三種一面罵者言汝",
    "X28n0586_009:0306c20": "是阿練若是坐禪人等喻罵比罵準前思之制面",
    "X28n0586_009:0306c21": "防喻者即面罵喻罵也故持品中為斯所輕言汝",
    "X28n0586_009:0306c22": "等皆是佛常不輕品輕賤是人為作不輕名者等",
    "X28n0586_009:0306c23": "皆善法罵所收思之。",
    "X28n0586_009:0306c24": "俱留孫",
    "X28n0586_009:0307a01": "此云所應斷又云作用莊嚴也樓至此云可愛樂",
    "X28n0586_009:0307a02": "也。",
    "X28n0586_009:0307a03": "隨義而答有三",
    "X28n0586_009:0307a04": "三應作二也文句云第二五行偈明口安樂行成",
    "X28n0586_009:0307a05": "者二應云三也又云第三二行明內無過者應云",
    "X28n0586_009:0307a06": "第二三行也。",
    "X28n0586_009:0307a07": "經云討伐",
    "X28n0586_009:0307a08": "討誅也治也伐擊也春秋左傳云有鐘皷謂之伐",
    "X28n0586_009:0307a09": "也伐或作罰罰折伏也罪之小者也非今意焉文",
    "X28n0586_009:0307a10": "句云盡智者知苦斷集證滅修道其智生也無生",
    "X28n0586_009:0307a11": "智者於向盡智但加不復更知更斷更證更修耳。",
    "X28n0586_009:0307a12": "文句云現生後",
    "X28n0586_009:0307a13": "俱舍云此生造業即此生熟名順現業此生造業",
    "X28n0586_009:0307a14": "第二生熟名順生業此生造業第三生後次第而",
    "X28n0586_009:0307a15": "熟名順後業現生後義準此思之。",
    "X28n0586_009:0307a16": "師嚴鞠躬",
    "X28n0586_009:0307a17": "禮記學記篇云凡學之道嚴師為難師嚴然後道",
    "X28n0586_009:0307a18": "尊道尊然後民知敬學也注云嚴尊敬也論語云",
    "X28n0586_009:0307a19": "鞠躬如也正義云鞠曲斂也躬身也。",
    "X28n0586_009:0307a20": "記云誰曉十方法界唯有一佛",
    "X28n0586_009:0307a21": "入法界體性經文殊問舍利弗汝信諸佛是一佛",
    "X28n0586_009:0307a22": "耶汝信諸佛剎是一佛剎耶舍利弗言我信以法",
    "X28n0586_009:0307a23": "界不可分別故信諸佛唯是一佛也以諸佛剎依",
    "X28n0586_009:0307a24": "如無盡故信諸剎唯是一剎也。",
    "X28n0586_009:0307b01": "經云唱導",
    "X28n0586_009:0307b02": "啟發法門名之為唱引接物機名之為導。",
    "X28n0586_009:0307b03": "記云八自大之一",
    "X28n0586_009:0307b04": "八自在中第四即是能作自在所謂以大為小以",
    "X28n0586_009:0307b05": "小為大以長為短以短為長等八自在者一能作",
    "X28n0586_009:0307b06": "小二能作大三能作輕五能有主六能遠到七能",
    "X28n0586_009:0307b07": "動地八隨意所欲盡能得言先兆者即善惡之朕",
    "X28n0586_009:0307b08": "兆也形兆也眹直引切又下文云焉知不是彼法",
    "X28n0586_009:0307b09": "慧等恐成誤也何者地涌菩薩上首四人若是華",
    "X28n0586_009:0307b10": "嚴法慧等四彌勒那云不識一人彌勒豈可不知",
    "X28n0586_009:0307b11": "華嚴法慧等四以是而知記文誤也幸細研詳。",
    "X28n0586_009:0307b12": "況常寂光端醜斯亡寂光所對咸有淨穢",
    "X28n0586_009:0307b13": "舊本之中況常寂光字下更有土之一字義雖無",
    "X28n0586_009:0307b14": "妨於文不便恐是後人擅添之耳況常寂光端醜",
    "X28n0586_009:0307b15": "斯亡乃是談其寂光體性淨穢端醜斯亡叵得寂",
    "X28n0586_009:0307b16": "滅泯絕十界三千三土依正空無所有如如意珠",
    "X28n0586_009:0307b17": "及大圓鏡表裏清徹內外瑩潔也寂光所對咸有",
    "X28n0586_009:0307b18": "淨穢乃是明於寂光體德淨穢端醜宛然無缺並",
    "X28n0586_009:0307b19": "由寂光體德本具三土妙假方有十界三千事用",
    "X28n0586_009:0307b20": "如如意珠雨寶無盡及大圓鏡形對現像也故妙",
    "X28n0586_009:0307b21": "玄云寂光理通如鏡如器三土別異如像如飯又",
    "X28n0586_009:0307b22": "輔行云常寂光土清淨法身無所莊嚴無能莊嚴",
    "X28n0586_009:0307b23": "為眾生故而取三土又釋籤云諸佛寂理神無方",
    "X28n0586_009:0307b24": "所所依寂境號常寂光沙石七珍隨生所感又下",
    "X28n0586_009:0307c01": "文解常在靈山名為報土若準餘國指有餘土報",
    "X28n0586_009:0307c02": "土須指他受用土據常在之言即自受用土若準",
    "X28n0586_009:0307c03": "頌文寶莊嚴言則非自土即他土也又下文解第",
    "X28n0586_009:0307c04": "四觀成見於實報方便土等乃云自心常寂光中",
    "X28n0586_009:0307c05": "徧見十方一切身上乃是寂光本具有於實報等",
    "X28n0586_009:0307c06": "土耳所以謂之理具此相依理起想故此想成便",
    "X28n0586_009:0307c07": "見此相也若前文句解譬喻品一切世間乃云三",
    "X28n0586_009:0307c08": "土皆是妙色妙心果報之處如來遍應三處即一",
    "X28n0586_009:0307c09": "切世間記中釋云應三土者從化事說妙色妙心",
    "X28n0586_009:0307c10": "果報處者既云一切世間之父故知三土皆是證",
    "X28n0586_009:0307c11": "道色心報處寂光既遍遮那亦等諸身既與法身",
    "X28n0586_009:0307c12": "量同諸土亦與寂光不異如像如飯如鏡如器方",
    "X28n0586_009:0307c13": "之可知又前文云極果既成必遍三土土體雖則",
    "X28n0586_009:0307c14": "橫竪相帶二而不二今從土用唯約竪論故寬狹",
    "X28n0586_009:0307c15": "不等以顯居遍所言土體相帶不二者如義例云",
    "X28n0586_009:0307c16": "寂光諸土無二無別法與報應一體無差體同相",
    "X28n0586_009:0307c17": "即用異常分斯之謂矣請觀上來諸祖格言豈非",
    "X28n0586_009:0307c18": "寂光體性端醜淨穢亡泯乎豈非寂光體性對於",
    "X28n0586_009:0307c19": "三土事用方有端醜淨穢乎不二門云亡淨穢故",
    "X28n0586_009:0307c20": "以空以中仍由空中轉染為淨由了染淨空中自",
    "X28n0586_009:0307c21": "亡是則寂光空中尚自叵得豈存三土妙假者哉",
    "X28n0586_009:0307c22": "一尚無一豈有九三因果既泯理性自亡對華說",
    "X28n0586_009:0307c23": "空空無名字以此細推諸法皆爾而四明云經論",
    "X28n0586_009:0307c24": "中說寂光無相乃是已盡染礙之相非如太虗空",
    "X28n0586_009:0308a01": "無一物良以三惑究竟清淨則依正色心究竟明",
    "X28n0586_009:0308a02": "顯是則名為究竟樂邦金寶華池又復此就捨穢",
    "X28n0586_009:0308a03": "究盡取淨窮源故苦域等判為三障金寶華池以",
    "X28n0586_009:0308a04": "為寂光若就淨穢平等而說則以究竟苦域泥沙",
    "X28n0586_009:0308a05": "而為寂光乃至云定執報土有金寶等寂光定無",
    "X28n0586_009:0308a06": "斯乃迷名而不知義今詳四明建立寂光有金寶",
    "X28n0586_009:0308a07": "華池泥沙苦城等但是寂光所對咸有淨穢耳何",
    "X28n0586_009:0308a08": "關寂光端醜斯亡乎世人不深天台祖教濫用四",
    "X28n0586_009:0308a09": "明胷襟之見是可哀矣。",
    "X28n0586_009:0308a10": "六方便及身土四句",
    "X28n0586_009:0308a11": "藏通各有二乘為四及藏通菩薩為六方便也一",
    "X28n0586_009:0308a12": "身一切身一土一切土身土相即身說土說為四",
    "X28n0586_009:0308a13": "句也後賢更請詳之下文又云淨穢國者淨名疏",
    "X28n0586_009:0308a14": "云寂滅道場尊特之佛名為淨土為罪眾生作三",
    "X28n0586_009:0308a15": "乘化名為穢國。",
    "X28n0586_009:0308a16": "文句云華王世界",
    "X28n0586_009:0308a17": "梵網經云於寂滅道場坐金剛華光王座淨名疏",
    "X28n0586_009:0308a18": "云攝大乘說華王世界舊攝論云大蓮華王清淨",
    "X28n0586_009:0308a19": "世界新攝論云大寶華王清淨佛土。",
    "X28n0586_009:0308a20": "記云蛇識蛇",
    "X28n0586_009:0308a21": "即大論中云蛇知蛇足耳蛇無足常談也如以桑",
    "X28n0586_009:0308a22": "柴燒足現勿怪之也。",
    "X28n0586_009:0308a23": "經云巨身大神通",
    "X28n0586_009:0308a24": "巨亦大也本時弟子既是淨土淨穢故其身巨大",
    "X28n0586_009:0308b01": "身雖巨大相好不出三十二種及八十等故前文",
    "X28n0586_009:0308b02": "云三十二相無量光明故本弟子其身巨大不同",
    "X28n0586_009:0308b03": "今日迹中穢土劣機弟子其形卑小本迹身量大",
    "X28n0586_009:0308b04": "小雖殊遮那寂光體亦何別然須了知體同用異",
    "X28n0586_009:0308b05": "故本迹大小勝劣宛然本時大身勝應也迹中小",
    "X28n0586_009:0308b06": "身劣應也故茲大小勝劣皆是分段應化生身耳",
    "X28n0586_009:0308b07": "若非分段勝應生身何得從地涌出耶又復須知",
    "X28n0586_009:0308b08": "應化即法是故住於下空上空表常寂光故前文",
    "X28n0586_009:0308b09": "明毗盧身土良由此也問本時巨身若是勝應分",
    "X28n0586_009:0308b10": "段生身何以至今而不滅耶答例如多寶雖久滅",
    "X28n0586_009:0308b11": "度生身全在故知乃是神通願力延壽至今耳故",
    "X28n0586_009:0308b12": "下記云子不服藥且據不現劣應之身仍以勝表",
    "X28n0586_009:0308b13": "本故云百歲乃至云不二藥者以延壽故現不二",
    "X28n0586_009:0308b14": "身即是中道遮那之身住常寂光耳豈非巨身乃",
    "X28n0586_009:0308b15": "是勝應乎問若爾今家何以破於古人神通延壽",
    "X28n0586_009:0308b16": "耶答古人錯將報身常住作延壽說故破之耳今",
    "X28n0586_009:0308b17": "論分段應化生身故不妨也身量之義非此可盡",
    "X28n0586_009:0308b18": "具如十不二門圓通記及十六觀經疏往生記金",
    "X28n0586_009:0308b19": "光明文句新記委明學者詳之。",
    "X28n0586_009:0308b20": "被精進鎧等",
    "X28n0586_009:0308b21": "被平義切服也覆也鎧者甲也阿逸多名也此云",
    "X28n0586_009:0308b22": "無勝彌勒姓也此云慈氏憒古對切心亂也閙奴",
    "X28n0586_009:0308b23": "教切不靜也奮迅者或云振也毛起而身大也展",
    "X28n0586_009:0308b24": "舒四體通暢之狀也伽耶者此云山城也下文云",
    "X28n0586_009:0308c01": "去伽耶城不遠者以菩提道場去伽耶城約有二",
    "X28n0586_009:0308c02": "十里也餘如第一經補注辨。",
    "X28n0586_009:0308c03": "記云前諸所釋用義不同",
    "X28n0586_009:0308c04": "文句第一有兩節文一以師子奮迅是現在二以",
    "X28n0586_009:0308c05": "師子奮迅是未來記云奮迅具二義左右如現前",
    "X28n0586_009:0308c06": "却如未故下疏云釋此句者應具二解即現未也",
    "X28n0586_009:0308c07": "今存後解故云未來前存前解故云現在。",
    "X28n0586_009:0308c08": "九次第從禪至禪等",
    "X28n0586_009:0308c09": "四禪四空并滅受想名之為九入初禪時其心次",
    "X28n0586_009:0308c10": "第無有雜念而間雜之名為初禪次第定也初禪",
    "X28n0586_009:0308c11": "既爾餘準思之故云從禪至禪無間入也從禪至",
    "X28n0586_009:0308c12": "禪皆經散心以散為出者師子奮迅從喻立名世",
    "X28n0586_009:0308c13": "之師子奮迅之時一為除其身上塵垢二為前却",
    "X28n0586_009:0308c14": "捷疾猛利以喻此定一為除去障定之垢二為入",
    "X28n0586_009:0308c15": "出捷疾無間奮迅入定者從於欲界入初禪中二",
    "X28n0586_009:0308c16": "禪三禪及以四空并滅受想奮迅出定者從滅受",
    "X28n0586_009:0308c17": "想出入非想又復出入無所有處如是乃至出散",
    "X28n0586_009:0308c18": "心中雖經超散住禪宛然者能超諸地名為超越",
    "X28n0586_009:0308c19": "諸地即是三界九地也從於欲界入初禪中從初",
    "X28n0586_009:0308c20": "禪起超入非想從於非想入滅受想此是超入若",
    "X28n0586_009:0308c21": "超出者從滅受想超出散心雖然入出住禪宛然",
    "X28n0586_009:0308c22": "今云超散合云入出即是超入及超出也委辨具",
    "X28n0586_009:0308c23": "如法界次第文句中入重玄門淨名疏云從凡心",
    "X28n0586_009:0308c24": "入一切法門乃至上地從等覺地起入一切法門",
    "X28n0586_009:0309a01": "住一切法門百千萬劫重修也釋籤云遍應法界",
    "X28n0586_009:0309a02": "名入重玄今詳重玄二字名義者重是一切眾多",
    "X28n0586_009:0309a03": "之義故云入一切法門等也玄是深寂幽遠之義",
    "X28n0586_009:0309a04": "即是上位入一切法門將齊妙覺漸深漸遠也但",
    "X28n0586_009:0309a05": "有融不融別以分圓別之異耳清涼云重玄者準",
    "X28n0586_009:0309a06": "老子玄之又玄之義也。",
    "X28n0586_009:0309a07": "玄文乘妙中",
    "X28n0586_009:0309a08": "三法妙也三軌妙法運載名乘彼文中說第五始",
    "X28n0586_009:0309a09": "終者以凡夫一念心具十界為始也。",
    "X28n0586_009:0309a10": "引春秋事如止觀第五記",
    "X28n0586_009:0309a11": "趙將伐燕蘇代為燕說趙王曰臣從外來見水蚌",
    "X28n0586_009:0309a12": "出暴而鷸啄其肉蚌合而夾其喙鷸曰今日不雨",
    "X28n0586_009:0309a13": "明日不雨必見蚌脯蚌亦謂鷸曰今日不出明日",
    "X28n0586_009:0309a14": "不出必見死鷸兩者不捨漁父得之今趙伐燕燕",
    "X28n0586_009:0309a15": "趙相支以蔽其眾臣恐強秦為漁父也此出春秋",
    "X28n0586_009:0309a16": "後語春秋後語者戰國策序云或曰國策又曰國",
    "X28n0586_009:0309a17": "事或云長短又云事語又云長書又云修書臣向",
    "X28n0586_009:0309a18": "以為戰國時游士輔所用之國為之筴謀宜云戰",
    "X28n0586_009:0309a19": "國策其事繼春秋之後訖乎楚漢之興二百四十",
    "X28n0586_009:0309a20": "五年之間之事有三十卷第三十卷未有此文也",
    "X28n0586_009:0309a21": "扼者相持也蔽者困也彼但借相扼者總修止觀",
    "X28n0586_009:0309a22": "但增暗散不可常與暗散相扼應別安心破其暗",
    "X28n0586_009:0309a23": "散。",
    "X28n0586_009:0309a24": "文句云實無量而言量如此品及金光明",
    "X28n0586_009:0309b01": "記中但引彼經之文太成隱略今謂彼此文句解",
    "X28n0586_009:0309b02": "釋壽量品題通具三身別但在報今從別意是故",
    "X28n0586_009:0309b03": "云爾以報身壽實是無量而品題中但言壽量故",
    "X28n0586_009:0309b04": "云實無量而言量如此品及金光明是也以此明",
    "X28n0586_009:0309b05": "之方知記文隱略難曉或恐誤也學者詳之又云",
    "X28n0586_009:0309b06": "後文具三句義者句字誤也當為身字。",
    "X28n0586_009:0309b07": "記云問橋如止觀第十",
    "X28n0586_009:0309b08": "方等陀羅尼云我於往昔作比丘見居士設大會",
    "X28n0586_009:0309b09": "施一切人我以貧故來至會所於中路見一大橋",
    "X28n0586_009:0309b10": "於上見眾人往來我即問言此橋何人作耶此河",
    "X28n0586_009:0309b11": "從何來耶此木何林生耶以如是等種種問之時",
    "X28n0586_009:0309b12": "有智人而語我云居士請汝汝但去會所可得悅",
    "X28n0586_009:0309b13": "意汝今徒問何所益耶我即至會所食皆已盡而",
    "X28n0586_009:0309b14": "生悔惱徒問無益之事令我不值飲食于時智人",
    "X28n0586_009:0309b15": "又語我言夫沙門者於身無益不用問也於身有",
    "X28n0586_009:0309b16": "利即須問焉謂不讚己不毀他等。",
    "X28n0586_009:0309b17": "文句云盤桓阡陌阿梨樹",
    "X28n0586_009:0309b18": "盤桓不進之皃也南北為阡東西為陌阿梨或云",
    "X28n0586_009:0309b19": "此方無故不翻其樹似蘭香枝若落地時必為七",
    "X28n0586_009:0309b20": "分義淨云梵語頞社迦曼折利此翻蘭香稍也新",
    "X28n0586_009:0309b21": "譯亦有云阿梨樹枝也下文又云常波羅蜜等者",
    "X28n0586_009:0309b22": "常則不變是故攝成我則自在所以安立樂無苦",
    "X28n0586_009:0309b23": "惱故滅受想淨則無染不住身心此是法身常土",
    "X28n0586_009:0309b24": "也次如寂下解脫德釋寂也乃至般若下般若德",
    "X28n0586_009:0309c01": "釋光也又前文云大經云超前九劫者恐誤準經",
    "X28n0586_009:0309c02": "乃是超十二劫章安云超十二劫者出曜佛藏等",
    "X28n0586_009:0309c03": "經皆云超九劫或云根緣不同佛為增減說之準",
    "X28n0586_009:0309c04": "舊婆沙舊俱舍九十一劫超九劫等並是大劫非",
    "X28n0586_009:0309c05": "小劫也。",
    "X28n0586_009:0309c06": "記云並具十號如止觀第二記",
    "X28n0586_009:0309c07": "智契法身具法界號故能垂示應身十號法應十",
    "X28n0586_009:0309c08": "號一體無二具如前文補注所引又下文云此用",
    "X28n0586_009:0309c09": "金光明意者新金光明自受用報謂之應身應字",
    "X28n0586_009:0309c10": "平聲即是報智與法身相冥相應故也十身舍那",
    "X28n0586_009:0309c11": "亦如前文補注所引又下文云沃焦者或云沃焦",
    "X28n0586_009:0309c12": "山也東海外荒海中有山焦炎而峙高深莫測蓋",
    "X28n0586_009:0309c13": "稟至陽也海水投上噏焉而盡矣又次文云三融",
    "X28n0586_009:0309c14": "通中四者誤也應云融通中三也以第四引論即",
    "X28n0586_009:0309c15": "是前文分科中云三論云下引經論證也若爾下",
    "X28n0586_009:0309c16": "文謂之次引論如文應云三引經論證如文也。",
    "X28n0586_009:0309c17": "近代飜譯法報不分三二莫辨若言毗盧與舍那不",
    "X28n0586_009:0309c18": "別則法身即是報身乃云至情通妙契諍計咸失",
    "X28n0586_009:0309c19": "斯文著明其猶日月奈何有目略不仰觀誠可悲",
    "X28n0586_009:0309c20": "哉且釋迦丈六之形彌陀八萬之相是同居淨穢",
    "X28n0586_009:0309c21": "分段色身於三身中但是應身之所收耳即千百",
    "X28n0586_009:0309c22": "億化身也釋迦既爾彌陀準知若尊特身準諸文",
    "X28n0586_009:0309c23": "說乃是圓滿報身盧舍那佛而報身盧舍那與法",
    "X28n0586_009:0309c24": "身毗盧遮那十方諸如來但同有一耳且無兩殊",
    "X28n0586_009:0310a01": "也若乃分段應化之佛則十方名號身相別異如",
    "X28n0586_009:0310a02": "東方阿閦等是也而四明建立釋迦丈六之形彌",
    "X28n0586_009:0310a03": "陀八萬之相皆是尊特之身灼然以應為報而報",
    "X28n0586_009:0310a04": "應不分三二莫辨矣豈可荊谿不曉三一相即中",
    "X28n0586_009:0310a05": "道感應秘密之藏妄斥翻譯之人法報不分乎又",
    "X28n0586_009:0310a06": "四明立法身寂土實相理體相相宛然今問四明",
    "X28n0586_009:0310a07": "作此建立為是存於三身四土之義為是三身四",
    "X28n0586_009:0310a08": "土相即之說為是一向從理之談為是事理相對",
    "X28n0586_009:0310a09": "之意深願後德以記文中說不說等準例明於相",
    "X28n0586_009:0310a10": "無相等則一家妙旨皎在目前矣。",
    "X28n0586_009:0310a11": "具如止觀第三及記",
    "X28n0586_009:0310a12": "諸大乘師說法身是體般若解脫此二當有隔生",
    "X28n0586_009:0310a13": "跨世彌亘淨穢此字義縱也又云體義具不殊而",
    "X28n0586_009:0310a14": "有隱顯之異俱不異未免橫隱顯異未免縱請以",
    "X28n0586_009:0310a15": "此文對當今文一橫二縱之說妙玄云資成在前",
    "X28n0586_009:0310a16": "觀照居次真性在後此竪別縱也此三並異是橫",
    "X28n0586_009:0310a17": "也理乘本有隨乘得乘今有道後真如方能化物",
    "X28n0586_009:0310a18": "是縱義也。",
    "X28n0586_009:0310a19": "相照四句如玄文",
    "X28n0586_009:0310a20": "玄文先破境智墮性計次約悉檀建立後明不思",
    "X28n0586_009:0310a21": "議相照譬如鏡面相照又如一地能生芽芽能生",
    "X28n0586_009:0310a22": "一地何者智既是心境亦是心既俱是心皆是法",
    "X28n0586_009:0310a23": "界心心相照有何不可文句云攝褻者止觀中作",
    "X28n0586_009:0310a24": "攝牒今詳攝襵並之涉切褻私列切恐非文意正",
    "X28n0586_009:0310b01": "須作褺徒恊切重衣也攝亦書涉切以法入句謂",
    "X28n0586_009:0310b02": "之攝褺以句入法謂之攝屬。",
    "X28n0586_009:0310b03": "何以苦貶久成之德為釋疑耶",
    "X28n0586_009:0310b04": "慈恩云壽量及分別功德品因釋前疑展轉生起",
    "X28n0586_009:0310b05": "前明踊出皆言佛化眾大位高時會主疑今辨法",
    "X28n0586_009:0310b06": "身本無起滅化佛近成報身久證化此大眾何所",
    "X28n0586_009:0310b07": "疑哉當知若但作釋疑者不能彰於久成本佛諸",
    "X28n0586_009:0310b08": "經所無有此失矣記主斥焉況他並判以為流通",
    "X28n0586_009:0310b09": "及以十三品為正等者即慈恩及他宗有此判釋",
    "X28n0586_009:0310b10": "所以斥之云爾種子無上者汝等所行是菩薩道",
    "X28n0586_009:0310b11": "即是發心退已還發者前所修行善根不滅故化",
    "X28n0586_009:0310b12": "生無上者教化眾生指踊出菩薩是也其餘名義",
    "X28n0586_009:0310b13": "可以思之奚字通平去二呼恐正取去呼奚屧奚",
    "X28n0586_009:0310b14": "也屧先叶切履中薦也屐渠戟切履屐也釋籤云",
    "X28n0586_009:0310b15": "蹊要路也作系者衣襻系也又下文云過去又二",
    "X28n0586_009:0310b16": "初發近顯遠等者過去字上欠一箇上字應云上",
    "X28n0586_009:0310b17": "過去又二等也。",
    "X28n0586_009:0310b18": "文句云前後合五誡七請",
    "X28n0586_009:0310b19": "亦應更云八請以舍利弗受旨之文義當一請故",
    "X28n0586_009:0310b20": "又有三止是則八請五誡三止也況復序中彌勒",
    "X28n0586_009:0310b21": "疑請文殊釋答地踊品中彌勒疑請何來何集師",
    "X28n0586_009:0310b22": "誰大會同請如來誡令勿亂勿怠勿退動執生疑",
    "X28n0586_009:0310b23": "因疑更請以至普賢從東來請唯願說之等又分",
    "X28n0586_009:0310b24": "身佛從十方來所將菩薩以為侍者皆生疑念各",
    "X28n0586_009:0310c01": "各白佛諸佛皆言彌勒已問汝等自當因是得聞",
    "X28n0586_009:0310c02": "諸佛既皆抑待彌勒豈非亦有諸佛請耶迹門請",
    "X28n0586_009:0310c03": "說佛智慧本門請說佛遠壽而清涼以華嚴中菩",
    "X28n0586_009:0310c04": "薩等請菩薩說十地菩薩之法而勝法華中菩薩",
    "X28n0586_009:0310c05": "等請佛說佛法者深不可也況身子等內秘外現",
    "X28n0586_009:0310c06": "及彌勒之問文殊之答皆顯佛法而與解脫月及",
    "X28n0586_009:0310c07": "金剛藏問答十地菩薩之法不可同年也若謂十",
    "X28n0586_009:0310c08": "地與佛法同華嚴經中何故將一塊少許爪上之",
    "X28n0586_009:0310c09": "土校量十方大地無邊之土耶又華嚴中文殊普",
    "X28n0586_009:0310c10": "賢彌勒各各自說來至法華咸請佛說是則此經",
    "X28n0586_009:0310c11": "迹本二門若請若誡若法若人諸經所無良有以",
    "X28n0586_009:0310c12": "也清涼觀師華嚴鈔云今此翻明法華劣此彼是",
    "X28n0586_009:0310c13": "一家此有三家一不同也彼之一家但是聲聞此",
    "X28n0586_009:0310c14": "之三家是佛菩薩二不同也彼唯三請此有五請",
    "X28n0586_009:0310c15": "三不同也彼唯因人請此有佛請四不同也乃至",
    "X28n0586_009:0310c16": "廣說如彼疏鈔余雖末學敢謂清涼率情建立毀",
    "X28n0586_009:0310c17": "挫妙經請以向引請誡等文以難清涼之失。",
    "X28n0586_009:0310c18": "法身應生等",
    "X28n0586_009:0310c19": "亦如金光明文句釋不應思量如來壽命中云法",
    "X28n0586_009:0310c20": "身菩薩法性淨土故不在言生身菩薩若在家為",
    "X28n0586_009:0310c21": "天龍等所攝若出家為四眾所攝若法性身施權",
    "X28n0586_009:0310c22": "亦為八眾所攝今云法身應生豈非彼文法身施",
    "X28n0586_009:0310c23": "權乎彼文既云法身菩薩法性淨土故不在言所",
    "X28n0586_009:0310c24": "以今文不言之也況今既云受法性身及法身地",
    "X28n0586_009:0311a01": "故不煩耳下文解釋妙音品云師既施權弟子亦",
    "X28n0586_009:0311a02": "隱其實俱隱寂忍而耐其拙豈非皆是隱於法性",
    "X28n0586_009:0311a03": "尊特之實而施分段卑劣之權乎況光明文句云",
    "X28n0586_009:0311a04": "八十是佛大用豈非法華丈六卑劣亦是大用乎",
    "X28n0586_009:0311a05": "況文句云如來以慈臨大千等何不然哉然雖四",
    "X28n0586_009:0311a06": "度現於尊勝蓋是暫現而為表彰耳其實丈六元",
    "X28n0586_009:0311a07": "是施權隱勝現劣也若得實意方知四佛體同用",
    "X28n0586_009:0311a08": "殊故法華教主是丈六垢衣豈乖法性實相之體",
    "X28n0586_009:0311a09": "乎若執玄籤開垢衣內身即瓔珞長者何不執於",
    "X28n0586_009:0311a10": "文句及記隱實施權乎莫是玄籤明開明即文句",
    "X28n0586_009:0311a11": "及記明施明著施開不同著即有異成於增減天",
    "X28n0586_009:0311a12": "殊之謗乎。",
    "X28n0586_009:0311a13": "記云玄文十門至辨同異",
    "X28n0586_009:0311a14": "一破迹顯本二廢迹顯本三開迹顯本四會迹顯",
    "X28n0586_009:0311a15": "本五住本顯本六住迹顯本七住非迹非本顯本",
    "X28n0586_009:0311a16": "八覆迹顯本九住迹用本十住本用迹同異者迹",
    "X28n0586_009:0311a17": "中十用已出諸教本中十用諸經無一廣在彼文",
    "X28n0586_009:0311a18": "上文云具如玄文者只是以迹為他為麤以本為",
    "X28n0586_009:0311a19": "自為妙等耳。",
    "X28n0586_009:0311a20": "說他為我至平等意趣",
    "X28n0586_009:0311a21": "慈恩云他眾疑云成道既久常此教化中間所有",
    "X28n0586_009:0311a22": "然燈佛等成道入滅說法教化復是誰耶釋此疑",
    "X28n0586_009:0311a23": "云如是中間然燈佛等如是皆以方便善巧說於",
    "X28n0586_009:0311a24": "他佛非離我身別有他佛又云一者不廢釋迦實",
    "X28n0586_009:0311b01": "成久化現新成二者何廢四意趣中平等意趣說",
    "X28n0586_009:0311b02": "他為自也平等意趣前已引之。",
    "X28n0586_009:0311b03": "具如釋籤",
    "X28n0586_009:0311b04": "問下下法界有上上機如地獄界有九界機此則",
    "X28n0586_009:0311b05": "可爾如何佛界有九界機答所言機者可發為義",
    "X28n0586_009:0311b06": "若下有上機則通因果所謂下果求於上果亦可",
    "X28n0586_009:0311b07": "下因發於上因若上有下機則唯在果所謂下果",
    "X28n0586_009:0311b08": "求於上果亦可下果發於上因如佛界機在地獄",
    "X28n0586_009:0311b09": "者謂雖發心求於佛果破戒墮獄於彼可發成地",
    "X28n0586_009:0311b10": "獄機餘八準此若爾此與地獄有佛界機何別答",
    "X28n0586_009:0311b11": "若佛界心強已名佛界益在九界則名佛界有九",
    "X28n0586_009:0311b12": "界機若已墮九界則名九界有佛界機具如彼文",
    "X28n0586_009:0311b13": "下文云種種食者食字誤也應云種種色也。",
    "X28n0586_009:0311b14": "經云年紀",
    "X28n0586_009:0311b15": "夏曰歲取歲星行一次也商曰祀取四時一終也",
    "X28n0586_009:0311b16": "周曰年取禾一熟也唐虞曰載取物終更始也十",
    "X28n0586_009:0311b17": "二月為年十二年為紀。",
    "X28n0586_009:0311b18": "記云佛性五名等",
    "X28n0586_009:0311b19": "大經二十五云亦名楞嚴亦名般若亦名金剛三",
    "X28n0586_009:0311b20": "昧亦名師子吼亦名佛性也本中大小不同優劣",
    "X28n0586_009:0311b21": "相望及以彼此論橫竪者玄云年紀壽命也大小",
    "X28n0586_009:0311b22": "長短也彼本壽命先辨迹中四教佛壽然後判云",
    "X28n0586_009:0311b23": "大即大乘常壽小即小乘無常迹既如此本亦復",
    "X28n0586_009:0311b24": "然所以名為大優小劣相望不同彼此橫竪者橫",
    "X28n0586_009:0311c01": "彼即十方竪此是今古請以此義消通記文曾尋",
    "X28n0586_009:0311c02": "玄文彼略未辨橫竪等也古師六釋今師三釋者",
    "X28n0586_009:0311c03": "諸小乘師說般若種智已圓果縛尚在解脫未具",
    "X28n0586_009:0311c04": "身猶雜食又帶無常一優二劣譬之橫川走火又",
    "X28n0586_009:0311c05": "云先有相好之身次得種智般若後滅身智方具",
    "X28n0586_009:0311c06": "解脫既有上下前後之義譬之縱三點水若入滅",
    "X28n0586_009:0311c07": "定有身無智羅漢在無色有智無身若入無餘但",
    "X28n0586_009:0311c08": "有孤調解脫此義各各不相關並之則橫累之則",
    "X28n0586_009:0311c09": "縱諸大乘師說法身是體本自有之般若解脫此",
    "X28n0586_009:0311c10": "二當有此字義縱也又云三德無前無後一體具",
    "X28n0586_009:0311c11": "足以體從義而有三異此乃體橫而義縱耳又云",
    "X28n0586_009:0311c12": "體義俱不殊而有隱顯之異俱不異是橫隱顯異",
    "X28n0586_009:0311c13": "是縱今明三德皆不思議那忽縱橫此約理也身",
    "X28n0586_009:0311c14": "常智圓斷具皆是佛法同一法界此約行也即一",
    "X28n0586_009:0311c15": "而三故不橫即三而一故不縱不三而三故不一",
    "X28n0586_009:0311c16": "不一而一故不異此約字用也。",
    "X28n0586_009:0311c17": "寄次論不次",
    "X28n0586_009:0311c18": "清涼疏鈔有此之說寄其次第彰不次耳。",
    "X28n0586_009:0311c19": "文句云正慧等記云乘栴檀等",
    "X28n0586_009:0311c20": "大論云中陰知中陰入胎乃至出胎知出胎即正",
    "X28n0586_009:0311c21": "慧也摩耶此云天后也已斷苦集已修證滅道即",
    "X28n0586_009:0311c22": "盡智也更加不復更斷不更修證即無生智也華",
    "X28n0586_009:0311c23": "嚴云乘栴檀閣託胎成佛種智圓明也瑞應云化",
    "X28n0586_009:0311c24": "乘白象貫日之精託胎成佛正習俱盡也。",
    "X28n0586_009:0312a01": "而雖作意",
    "X28n0586_009:0312a02": "新舊二本其文並誤應云而隨他意。",
    "X28n0586_009:0312a03": "記云淨名疏委出相等",
    "X28n0586_009:0312a04": "斷枝葉盡計有涅槃此是迷法身而起若見真諦",
    "X28n0586_009:0312a05": "涅槃是一法名見一處此見因無明起故名住地",
    "X28n0586_009:0312a06": "亦名身見此從法身而起見也若於變易依正五",
    "X28n0586_009:0312a07": "塵生於欲貪即欲愛住地變易色心是虗妄分別",
    "X28n0586_009:0312a08": "即色愛住地亡色觀心猶見有心即顛倒想是有",
    "X28n0586_009:0312a09": "愛住地也華嚴中說不可思議香華雲等此是菩",
    "X28n0586_009:0312a10": "薩勝妙果報所感五塵是欲界思惑也一切菩薩",
    "X28n0586_009:0312a11": "皆入出住百千三昧禪定心塵此是色無色界思",
    "X28n0586_009:0312a12": "惑也玄文十門者一釋名二辨相三釋成乃至第",
    "X28n0586_009:0312a13": "十悉檀通經次唯佛下釋第六句者恐唯佛下至",
    "X28n0586_009:0312a14": "大品云第一義中無所分別也猶是解釋第五句",
    "X28n0586_009:0312a15": "之文也以前五句經意乃是實智如理第六句是",
    "X28n0586_009:0312a16": "權智如量故也文句總結乃云二智明審二諦耳",
    "X28n0586_009:0312a17": "記中釋第五句云佛必權實二智具足者恐是取",
    "X28n0586_009:0312a18": "總結之意而說耳更請詳之禪經從因者因則樂",
    "X28n0586_009:0312a19": "欲故也大論從果者世界是陰入之果故也玄文",
    "X28n0586_009:0312a20": "行起宿善治破現惡云云者玄文章安有十五番",
    "X28n0586_009:0312a21": "料簡此義彼問為人生善如何斷惡答為人生善",
    "X28n0586_009:0312a22": "是舊是正斷惡是傍是新對治破惡是舊是正生",
    "X28n0586_009:0312a23": "善是新是傍新則名現舊只是宿又下文云此用",
    "X28n0586_009:0312a24": "五佛章中施權之言皆云種種因緣等以申今文",
    "X28n0586_009:0312b01": "者誤也以欲令下至若干因緣譬喻正是此中經",
    "X28n0586_009:0312b02": "云欲令生諸善根以若干因緣譬喻言辭豈是五",
    "X28n0586_009:0312b03": "佛章中施權云種種因緣耶故知誤矣。",
    "X28n0586_009:0312b04": "旃延章五句",
    "X28n0586_009:0312b05": "栴延為諸比丘說無常苦空無我寂滅義淨名呵",
    "X28n0586_009:0312b06": "云勿以生滅心行說實相法旃延不生不滅是無",
    "X28n0586_009:0312b07": "常義五陰空無所起是苦義無所有是空義我無",
    "X28n0586_009:0312b08": "我不二是無我義法本不然今則無滅是寂滅義",
    "X28n0586_009:0312b09": "下文若了寂滅者合云若不寂滅更細詳之下文",
    "X28n0586_009:0312b10": "又云先牒前說滅者應云先牒前不滅也。",
    "X28n0586_009:0312b11": "若到故破凡夫能破等",
    "X28n0586_009:0312b12": "此文恐誤經云若不到破者凡夫眾生則應能破",
    "X28n0586_009:0312b13": "若到破者初念應破經中又云毗婆舍那能破煩",
    "X28n0586_009:0312b14": "惱是義不然何以故有智慧時則無煩惱有煩惱",
    "X28n0586_009:0312b15": "時則無智慧誰有智慧誰有煩惱而言智慧破煩",
    "X28n0586_009:0312b16": "惱耶師子吼者即師子吼菩薩也故佛菩薩名師",
    "X28n0586_009:0312b17": "子吼師子吼者名決定說說於眾生悉有佛性不",
    "X28n0586_009:0312b18": "變易故毗婆舍那此云觀也奢摩他正云奢摩陀",
    "X28n0586_009:0312b19": "此云止也憂畢叉此云觀止等也非為生盡者為",
    "X28n0586_009:0312b20": "當作謂也。",
    "X28n0586_009:0312b21": "已生未生如止觀第七記",
    "X28n0586_009:0312b22": "若依文便先除二惡次生二善若依行說必以已",
    "X28n0586_009:0312b23": "生善惡在先未生善惡居次雖云已生未生善惡",
    "X28n0586_009:0312b24": "文似次第意實圓融乃以三觀觀已生惡令速不",
    "X28n0586_009:0312c01": "生又令未生不生是以麤惑任運先除且得名為",
    "X28n0586_009:0312c02": "已生不生真諦先成為已生善未得無生名未生",
    "X28n0586_009:0312c03": "善無明細惑名未生惡又下文云凡對治言皆治",
    "X28n0586_009:0312c04": "現惡者亦且從於為人破惡是新而說若準對治",
    "X28n0586_009:0312c05": "破惡是舊恐非治現或恐已生即現惡耳又下文",
    "X28n0586_009:0312c06": "云名滅已上上字誤也應作生字。",
    "X28n0586_009:0312c07": "既是淨無垢稱王等",
    "X28n0586_009:0312c08": "大經序品列眾中云二恒河沙諸優婆塞其名曰",
    "X28n0586_009:0312c09": "威德無垢稱王優婆塞等常樂觀察諸對治門所",
    "X28n0586_009:0312c10": "謂苦樂常無常淨不淨我無我等維摩結此云淨",
    "X28n0586_009:0312c11": "無垢稱位居等覺故大經中無垢稱王優婆塞即",
    "X28n0586_009:0312c12": "維摩也。",
    "X28n0586_009:0312c13": "本劫等見各計四禪斷惑等",
    "X28n0586_009:0312c14": "本劫等見出長阿含具如輔行第九所引彼中末",
    "X28n0586_009:0312c15": "劫末見具計四禪四空得涅槃等文句中云一兩",
    "X28n0586_009:0312c16": "有緣者恐指見思二惑及二乘之弟子耳六味者",
    "X28n0586_009:0312c17": "苦無常無我劣三治耶三常樂我也常樂我勝三",
    "X28n0586_009:0312c18": "治無常無我苦劣三也勝劣相對故有六味略而",
    "X28n0586_009:0312c19": "不云淨不淨也三明者宿命天眼漏盡也如止觀",
    "X28n0586_009:0312c20": "記者大經第二云復有明醫曉八種術從遠方來",
    "X28n0586_009:0312c21": "經文自解八術有八復次一一復次皆自結云除",
    "X28n0586_009:0312c22": "一闡提古師皆云喻八正道以治八倒章安云有",
    "X28n0586_009:0312c23": "十種醫但除圓教後心即如來也餘有十人並須",
    "X28n0586_009:0312c24": "治之果未極故圓教初中二心三教菩薩兩教二",
    "X28n0586_009:0313a01": "乘斷結外道苦行外道空見外道此之十醫二是",
    "X28n0586_009:0313a02": "圓也善下八法名曉八術又常無常等為八又三",
    "X28n0586_009:0313a03": "達五眼為八也然輔行云經文自解有八復次及",
    "X28n0586_009:0313a04": "今文云經中舉譬有八復次治八種病應知大經",
    "X28n0586_009:0313a05": "第二卷中但言明醫曉八種術從遠方來至第九",
    "X28n0586_009:0313a06": "卷菩薩品中乃云八術有八復次章安云八術者",
    "X28n0586_009:0313a07": "一治身二治眼三治胎四治小兒五治瘡六治毒",
    "X28n0586_009:0313a08": "七治邪八知星內合佛知八正道能治八倒之病",
    "X28n0586_009:0313a09": "也又復應知今文句中兩教二乘合為一醫彼涅",
    "X28n0586_009:0313a10": "槃疏乃開為二故十醫外乃云如來也。",
    "X28n0586_009:0313a11": "經云子息等",
    "X28n0586_009:0313a12": "在胎之時以母之臍注子之臍故母所食從臍而",
    "X28n0586_009:0313a13": "入以資於子氣息亦爾子初在胎依於母息故俗",
    "X28n0586_009:0313a14": "名子以為子息也文句云王數者想欲觸慧念思",
    "X28n0586_009:0313a15": "解脫憶定受此十是通大地數也信進念定慧猗",
    "X28n0586_009:0313a16": "捨喜覺戒此十是善數也。",
    "X28n0586_009:0313a17": "宛轉等",
    "X28n0586_009:0313a18": "此宛是宛然耳恐須作踠體屈曲也拜跪者跪去",
    "X28n0586_009:0313a19": "委切擣篩者篩所飢切竹器也可以除麤取細也",
    "X28n0586_009:0313a20": "若作簁所綺切籮也亦竹器也擣從木者誤也記",
    "X28n0586_009:0313a21": "云具如止觀大小六義等者大小乘師說三德義",
    "X28n0586_009:0313a22": "各有三釋故云六也今家三釋即圓三也如向引",
    "X28n0586_009:0313a23": "文是也圓三空者空無相無作是三空門舉一具",
    "X28n0586_009:0313a24": "三異乎偏小也文句中苦惱字下多乃至二字也。",
    "X28n0586_009:0313b01": "孤露",
    "X28n0586_009:0313b02": "孟子云幼而無父曰孤也大經云貧窮孤露也文",
    "X28n0586_009:0313b03": "句云大聲者涅槃之時以大音聲普告眾生將入",
    "X28n0586_009:0313b04": "涅槃也又以光召故云聲光召眾也毱多此云近",
    "X28n0586_009:0313b05": "護也笈多毱多梵音異耳毱渠竹切如第五記者",
    "X28n0586_009:0313b06": "毱多雖在羅漢之位既在付法聖師之類故知即",
    "X28n0586_009:0313b07": "是四依人也圓十信為初依初住至六住為二依",
    "X28n0586_009:0313b08": "七住至九住是三依十住是四依通而論之圓四",
    "X28n0586_009:0313b09": "十心共為四依也金棺出入四門等者涅槃後分",
    "X28n0586_009:0313b10": "下卷具說。",
    "X28n0586_009:0313b11": "億載",
    "X28n0586_009:0313b12": "千生萬萬生億億生兆兆生京京生秭秭生垓垓",
    "X28n0586_009:0313b13": "生壤壤生溝溝生澗澗生正正生載載地不能載",
    "X28n0586_009:0313b14": "也。",
    "X28n0586_009:0313b15": "分別功德",
    "X28n0586_009:0313b16": "禪波羅蜜云功是功夫此在於因積功成德可以",
    "X28n0586_009:0313b17": "對果由運功故即成行因之德也又功是功用果",
    "X28n0586_009:0313b18": "上有寂靜離過化物之用也應知功德俱通因果",
    "X28n0586_009:0313b19": "因有行因功夫之德以此行因功夫成於果上萬",
    "X28n0586_009:0313b20": "德即通果也。",
    "X28n0586_009:0313b22": "天台三大部補注卷第九"
}