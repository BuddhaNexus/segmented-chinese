{
    "X07n0234_074:0776a01": "大方廣佛華嚴經疏卷第七十四(入第四十五經)",
    "X07n0234_074:0776a02": "清涼山沙門　澄觀　述",
    "X07n0234_074:0776a03": "晉水沙門　(淨源)　錄疏注經",
    "X07n0234_074:0776a04": "○阿僧祇品第三十",
    "X07n0234_074:0776a05": "△初來意有二。一通辨者。謂前三品別答前問。此",
    "X07n0234_074:0776a06": "下三品總明等覺。勝德深奧故二別辨者。前既智",
    "X07n0234_074:0776a07": "圓證極。此品校量行德難思。故次來也。又難思佛",
    "X07n0234_074:0776a08": "德。菩薩盡窮故。亦為遠答。變化海故。下偈廣明變",
    "X07n0234_074:0776a09": "化大用。即其意也。又通顯一部之數量故。",
    "X07n0234_074:0776a10": "二釋名者。阿之言無。僧祇曰。數全帶數名。若晉本",
    "X07n0234_074:0776a11": "云。心王菩薩問阿僧祇品。兼能問人。即人法雙舉。",
    "X07n0234_074:0776a12": "及菩薩所問之筭數。梵本同此。然僧祇是十大數",
    "X07n0234_074:0776a13": "之創首。經論多用。故以標名。亦顯此數。即離數故。",
    "X07n0234_074:0776a14": "寄無數標名。",
    "X07n0234_074:0776a15": "三宗趣者。寄數顯德。分齊為宗。令知普賢及知諸",
    "X07n0234_074:0776a16": "佛離數。重重無盡為趣。",
    "X07n0234_074:0776a17": "四釋經文。此下三品總顯深奧。即為三別。此品明",
    "X07n0234_074:0776a18": "勝德無數。次品明盡一切時。後品明徧一切處。然",
    "X07n0234_074:0776a19": "此三品。初一通明佛菩薩德。次品正顯佛之勝德。",
    "X07n0234_074:0776a20": "兼明菩薩。後品唯明菩薩之德。所以爾者。亦是等",
    "X07n0234_074:0776a21": "覺亦名佛故。位後普賢是佛菩薩故。今初一品。文",
    "X07n0234_074:0776a22": "分為二。先問二。初牒佛所說。",
    "X07n0234_074:0776a23": "爾時心王菩薩。",
    "X07n0234_074:0776a24": "所以心王問者表數。不離心數與非數。皆自在故。",
    "X07n0234_074:0776b01": "又顯此數。統收前後。辨超勝故。",
    "X07n0234_074:0776b02": "白佛言世尊諸佛如來(至)不可說不可說。",
    "X07n0234_074:0776b03": "所以偏問十者。舉後攝初。顯無盡故。前後文中多",
    "X07n0234_074:0776b04": "用此故。故後文云。如來演說。但問本數。已攝諸轉。",
    "X07n0234_074:0776b05": "△二正明諮問。",
    "X07n0234_074:0776b06": "世尊云何阿僧祇乃至不可說不可說耶。",
    "X07n0234_074:0776b07": "△二答四。初讚問成益。",
    "X07n0234_074:0776b08": "佛告心王菩薩言善哉善哉(至)而問如來應正等覺。",
    "X07n0234_074:0776b09": "令入佛所知數者。以是圓教所明。深廣無涯。唯佛",
    "X07n0234_074:0776b10": "方測。不同凡小之所能知。如黃帝筭法。但有二十",
    "X07n0234_074:0776b11": "三數。始從一二。終至正載。已說天地。不容小乘六",
    "X07n0234_074:0776b12": "十已至無數。此有百二十四倍。倍變之故。非餘測",
    "X07n0234_074:0776b13": "故。數終極寄不可說。況復偈初更積不可說。歷諸",
    "X07n0234_074:0776b14": "塵剎。以顯無盡。所以佛自答者。表難思故。又明此",
    "X07n0234_074:0776b15": "品統語因位終德。故佛說之。△二誡聽許說。",
    "X07n0234_074:0776b16": "善男子諦聽諦聽善思念之當為汝說。",
    "X07n0234_074:0776b17": "△三敬受尊命。",
    "X07n0234_074:0776b18": "時心王菩薩唯然受教。",
    "X07n0234_074:0776b19": "△四正答所疑二。初長行明能數之數廣多。",
    "X07n0234_074:0776b20": "佛言善男子一百洛叉(至)為一不可說不可說轉。",
    "X07n0234_074:0776b21": "問乃舉後難知。答則始終具說。初言一百洛叉為",
    "X07n0234_074:0776b22": "一俱胝者。是中等數洛叉是萬。俱胝是億故。光明",
    "X07n0234_074:0776b23": "覺品云過一億。梵本皆云俱胝故。若依俱舍。以洛",
    "X07n0234_074:0776b24": "叉為億。則俱胝當兆也。若兼取一十百千萬等下",
    "X07n0234_074:0776c01": "等數法。則通有百三十七數。由前易故。略不說之。",
    "X07n0234_074:0776c02": "俱胝已下並是上等數法。倍倍變故。餘如光明覺",
    "X07n0234_074:0776c03": "品中說。其中多存梵音。但是數名更無別理。末後",
    "X07n0234_074:0776c04": "云。此又不可說不可說者。若類前具牒。便有四箇",
    "X07n0234_074:0776c05": "不可說字。故譯家云。此又二字替一不可說不可",
    "X07n0234_074:0776c06": "說。為譯之巧。△二偈頌。顯所數之德無盡。有一百",
    "X07n0234_074:0776c07": "二十偈。大分為二。初六偈明普賢德。廣說不可盡",
    "X07n0234_074:0776c08": "二。初四偈半明能數多。",
    "X07n0234_074:0776c09": "爾時世尊為心王菩薩而說頌言。",
    "X07n0234_074:0776c10": "不可言說不可說(至)一塵十萬不可說。",
    "X07n0234_074:0776c11": "積數自有十重。以顯無盡。是知上至不可說轉。尚",
    "X07n0234_074:0776c12": "約順機。據佛所知。實無盡故。言十重者。一初句積",
    "X07n0234_074:0776c13": "不可說至不可說。然此應積最後不可說不可說",
    "X07n0234_074:0776c14": "轉。而但積不可說者。有二義故。一取言易故。下偈",
    "X07n0234_074:0776c15": "多用故。二表言所不及之數故。次三句將上所積",
    "X07n0234_074:0776c16": "充滿一切不可說初句。標後二句釋。謂何者是一",
    "X07n0234_074:0776c17": "切不可說。釋云不可說劫中說不盡者。三半偈將",
    "X07n0234_074:0776c18": "上諸不可說一一是一剎皆碎為塵。四半偈即前",
    "X07n0234_074:0776c19": "一一塵有不可說剎。五有半偈。將前諸塵中剎一",
    "X07n0234_074:0776c20": "念。徧碎為塵。六有半偈。念念碎塵。復盡多劫。七有",
    "X07n0234_074:0776c21": "一句。明前所碎塵。復有多剎。八有一句。即此多剎。",
    "X07n0234_074:0776c22": "復碎為塵。九有半偈。以多筭數。經於多劫。數上諸",
    "X07n0234_074:0776c23": "塵。云如是數。十以上諸塵數劫。一塵有十萬箇不",
    "X07n0234_074:0776c24": "可說劫。如是重重無盡無盡。△二一偈半顯所數",
    "X07n0234_074:0777a01": "廣。",
    "X07n0234_074:0777a02": "爾劫稱讚一普賢(至)如是乃至徧法界。",
    "X07n0234_074:0777a03": "略舉三重。一將上諸劫。讚一普賢之德不盡。二況",
    "X07n0234_074:0777a04": "一塵中有多普賢。三況徧法界塵。皆有多矣。是知",
    "X07n0234_074:0777a05": "普賢德無盡故。若不以稱性之心思之。心惑狂亂。",
    "X07n0234_074:0777a06": "△二有一百一十四偈。明佛德深廣普賢窮究。即",
    "X07n0234_074:0777a07": "廣顯變化之相。文二。初明果德無礙因位善窮。二",
    "X07n0234_074:0777a08": "明果德深廣因能趣入。初中分二。初果法無礙二。",
    "X07n0234_074:0777a09": "初三偈依報自在。",
    "X07n0234_074:0777a10": "一毛端處所有剎(至)種種奇妙不可說。",
    "X07n0234_074:0777a11": "△二明依正融攝。即入自在。於中五。初依中現正。",
    "X07n0234_074:0777a12": "於彼一一毛端處(至)咸放光明不可說。",
    "X07n0234_074:0777a13": "△二有十一偈半。明正中現依。文二。初現蓮華光",
    "X07n0234_074:0777a14": "明。",
    "X07n0234_074:0777a15": "於彼一一光明中(至)不可言說不可說。",
    "X07n0234_074:0777a16": "△二有二偈半。現淨土之用。",
    "X07n0234_074:0777a17": "彼如須彌一妙寶(至)皆出光明不可說。",
    "X07n0234_074:0777a18": "△三有五偈。依中現正說法調伏。",
    "X07n0234_074:0777a19": "光中現佛不可說(至)調伏眾生不可說。",
    "X07n0234_074:0777a20": "△四有二偈。明現時常住。",
    "X07n0234_074:0777a21": "或復於一毛端處(至)復現於化不可說。",
    "X07n0234_074:0777a22": "△五有九偈半。明自在調生。",
    "X07n0234_074:0777a23": "彼佛法身不可說(至)於中差別不可說。",
    "X07n0234_074:0777a24": "△第二明因位善窮。文分為二。初有半偈。結前生",
    "X07n0234_074:0777b01": "後。",
    "X07n0234_074:0777b02": "菩薩悉能分別說諸明筭者莫能辨。",
    "X07n0234_074:0777b03": "△二正顯因德。於中有十。初八偈明帝網身土是",
    "X07n0234_074:0777b04": "起行處。",
    "X07n0234_074:0777b05": "一毛端處大小剎(至)入已所作不可說。",
    "X07n0234_074:0777b06": "又前文明其展徧。此明包容。文影略耳。言毛孔悉",
    "X07n0234_074:0777b07": "能受諸剎等者。稱法性之一毛。故受多剎而無外。",
    "X07n0234_074:0777b08": "不壞相之多剎。安徧語者之一毛。內外緣起。非即",
    "X07n0234_074:0777b09": "離故。△二三業勤勇行。",
    "X07n0234_074:0777b10": "意根明了不可說(至)了達一切不可說。",
    "X07n0234_074:0777b11": "△三有四偈半。明應器攝生行。",
    "X07n0234_074:0777b12": "一切眾生不可說(至)利益一切諸世間。",
    "X07n0234_074:0777b13": "△四有五偈半。明游方供佛行。",
    "X07n0234_074:0777b14": "普現其身不可說(至)恭敬諸佛不可說。",
    "X07n0234_074:0777b15": "△五有十一偈半。明廣修十度行。",
    "X07n0234_074:0777b16": "修行於施不可說(至)念念恒住不可說。",
    "X07n0234_074:0777b17": "△六有二偈半。游剎自在行。",
    "X07n0234_074:0777b18": "諸佛剎海不可說(至)雜染世界不可說。",
    "X07n0234_074:0777b19": "△七有四偈。明調伏眾生行。",
    "X07n0234_074:0777b20": "了知眾生不可說(至)令眾生淨不可說。",
    "X07n0234_074:0777b21": "△八有七偈半。三業深淨行。",
    "X07n0234_074:0777b22": "一一毛孔不可說(至)演說讚歎不可說。",
    "X07n0234_074:0777b23": "△九有八偈半。願智自在行。",
    "X07n0234_074:0777b24": "彼諸菩薩不可說(至)哀愍世間不可說。",
    "X07n0234_074:0777c01": "△十有一偈。結德無盡。",
    "X07n0234_074:0777c02": "不可言說一切劫(至)不可說德不可盡。",
    "X07n0234_074:0777c03": "△二明果德深廣因能趣入。文二。初果三。初六偈",
    "X07n0234_074:0777c04": "總歎佛德。",
    "X07n0234_074:0777c05": "不可言說諸如來(至)歎佛功德無能盡。",
    "X07n0234_074:0777c06": "△二有三偈。別明依報。",
    "X07n0234_074:0777c07": "一微塵中能悉有(至)剎海分布不可說。",
    "X07n0234_074:0777c08": "此中所明蓮華世界賢首如來即是。次品最後世",
    "X07n0234_074:0777c09": "界賢勝如來勝者為首。其義可知。△三有三偈。別",
    "X07n0234_074:0777c10": "明正報。",
    "X07n0234_074:0777c11": "一一剎中有如來(至)獲深智藏不可說。",
    "X07n0234_074:0777c12": "△三明因德趣入。於中二。初有六偈半。明自分行。",
    "X07n0234_074:0777c13": "種種數量不可說(至)一一了知不可說。",
    "X07n0234_074:0777c14": "△二有三偈半。明勝進行。",
    "X07n0234_074:0777c15": "能於一時證菩提(至)菩薩一切皆明見。",
    "X07n0234_074:0777c16": "且從相顯。略申科判。然上諸德。德德圓融。無盡無",
    "X07n0234_074:0777c17": "盡。惟忘懷體之。",
    "X07n0234_074:0777c18": "○壽量品第三十一",
    "X07n0234_074:0777c19": "△初來意者。夫玄鑒虗朗。出乎數域之表。豈有殊",
    "X07n0234_074:0777c20": "形萬狀脩短之壽哉。然應物隨機。寧無不形而無",
    "X07n0234_074:0777c21": "不壽。故上品彰其實德。此品以辨隨機。雖積少至",
    "X07n0234_074:0777c22": "多顯。時無不徧。即前多德之一。故粗廣之。亦為遠",
    "X07n0234_074:0777c23": "答壽量海故。所以來也。",
    "X07n0234_074:0777c24": "二釋名者。壽謂報命。量即分限。染淨土之報。壽隨",
    "X07n0234_074:0778a01": "機見之分限。以顯無盡之命無限之量。壽之量故。",
    "X07n0234_074:0778a02": "壽有斯量。通二釋也。別行經名無邊佛土經。即以",
    "X07n0234_074:0778a03": "處顯人。",
    "X07n0234_074:0778a04": "三宗趣者。應物脩短為宗。顯窮來際無限為趣。以",
    "X07n0234_074:0778a05": "就同教。且積劣之勝。若就別教。則脩短圓融故。",
    "X07n0234_074:0778a06": "次正釋文二。初集經者敘。",
    "X07n0234_074:0778a07": "爾時心王菩薩摩訶薩於眾會中告諸菩薩言。",
    "X07n0234_074:0778a08": "而心王說者。以領旨故。佛壽自在故。△二正說三。",
    "X07n0234_074:0778a09": "初別舉十剎相望巧明。",
    "X07n0234_074:0778a10": "佛子此娑婆世界(至)月智佛剎為一日一夜。",
    "X07n0234_074:0778a11": "△二舉略顯廣。",
    "X07n0234_074:0778a12": "佛子如是次第乃至過百萬阿僧祇世界。",
    "X07n0234_074:0778a13": "△三舉其玄極。",
    "X07n0234_074:0778a14": "最後世界一劫(至)大菩薩等充滿其中。",
    "X07n0234_074:0778a15": "且如以劫為日。未歷十重。則劫不可說。況百萬僧",
    "X07n0234_074:0778a16": "祇。則最後之剎。已鄰剎海平等。故舉普賢等充滿。",
    "X07n0234_074:0778a17": "其中者。明極位所居。由此名為兼顯菩薩。",
    "X07n0234_074:0778a18": "大方廣佛華嚴經疏卷第七十四"
}