{
    "X41n0731_006:0667a04": "四分律疏卷第六本",
    "X41n0731_006:0667a06": "　　　○真實淨施不問主取用戒第五十九",
    "X41n0731_006:0667a07": "凡淨施之法。為去封著之情。遠同大行。事既付彼。取",
    "X41n0731_006:0667a08": "用之時。一須諮問。不問輙取。理違聖教。又復前人既",
    "X41n0731_006:0667a09": "不見物。謂成失奪惱他不輕故。所以制捨與前人不",
    "X41n0731_006:0667a10": "虗稱為真實。此物不復染心名為淨施。故曰真淨施",
    "X41n0731_006:0667a11": "輙取戒。",
    "X41n0731_006:0667a12": "別緣具四。一是己物。二作真實淨法。三不諮主令知。",
    "X41n0731_006:0667a13": "四取用便犯。",
    "X41n0731_006:0667a14": "戒本三句。一人。二正明作淨施法。三輙取結罪。",
    "X41n0731_006:0667a15": "辨相具解。初句可知。衣者已下解第二。文四。一總解",
    "X41n0731_006:0667a16": "淨施衣。二列淨法。三解二淨差別。四是中已下料簡",
    "X41n0731_006:0667a17": "問否。彰輙有元。欲解淨施五門分別。一須淨意。二對",
    "X41n0731_006:0667a18": "人分別。三對物分別。四約法分別。五失淨不失淨。",
    "X41n0731_006:0667a19": "初門。言須作意者。凡淨施法元去封滯。遠同大士離",
    "X41n0731_006:0667a20": "著之行。雖復未能。凡所受畜悉為成就。但大慈方便",
    "X41n0731_006:0667a21": "教作淨法。常作屬他之情。己無貯畜之過。福利施主。",
    "X41n0731_006:0667a22": "饒益比丘。復無譏嫌。故制淨法。多論。九十餘種中無。",
    "X41n0731_006:0667a23": "假為此法異外道故爾。作法付彼。故曰真實。彼此傳",
    "X41n0731_006:0667a24": "施。遞為物主。故稱展轉。並是絕貪惠他。字為淨施。斯",
    "X41n0731_006:0667b01": "之二種皆是作法。若爾云何真實。答一往直付物。在",
    "X41n0731_006:0667b02": "彼邊問。方得用故。言真實對展轉故爾。",
    "X41n0731_006:0667b03": "二門者。人有二別。一能作淨人。謂唯五眾內教攝故。",
    "X41n0731_006:0667b04": "佛教作淨。二所對人。人別復兩。一是淨主。義通七眾。",
    "X41n0731_006:0667b05": "於中二俗為寶施主。出家五眾為衣等施主。見論。若",
    "X41n0731_006:0667b06": "展轉施主得五眾立。為以其不對施主說淨。又復物",
    "X41n0731_006:0667b07": "不付彼。不生譏過。為是大僧得。以尼三眾。尼以僧家",
    "X41n0731_006:0667b08": "二眾。名為展轉施主。真實淨法。要僧尼當眾三。二不",
    "X41n0731_006:0667b09": "得立為。以其墨服是同而男女相別。何有大僧得物",
    "X41n0731_006:0667b10": "對尼。又物付彼。容生染習。招致外譏故。若爾何故多",
    "X41n0731_006:0667b11": "論云。若淨主死遠出異國。應更求淨主。除錢寶一切",
    "X41n0731_006:0667b12": "長財。盡五眾邊作淨。又復祗律憂波問長衣。何等人",
    "X41n0731_006:0667b13": "邊作淨。佛言。比丘等五眾邊作淨。又何故此戒是真",
    "X41n0731_006:0667b14": "實淨。文列五眾者何。若准此等諸文。明知二淨俱通",
    "X41n0731_006:0667b15": "五眾。一解。此是僧尼同戒。故通舉五眾。詠僧尼故。又",
    "X41n0731_006:0667b16": "解下列二種淨法。顯有輙無輙。故使戒本通對二淨。",
    "X41n0731_006:0667b17": "例其五眾。理實不通。亦有人立義。執此文通。隨見住",
    "X41n0731_006:0667b18": "情。祇律又問。遠近得從作淨。佛言。至二由旬知其存",
    "X41n0731_006:0667b19": "亡。又問沙彌邊作淨受具云何。佛言稱無歲。比丘若",
    "X41n0731_006:0667b20": "死。云何云言得停十日。於餘知識邊作淨。二所對作",
    "X41n0731_006:0667b21": "法人。其唯具戒及當部。謂展轉故爾。真實及寶隨所",
    "X41n0731_006:0667b22": "對淨主共作法也。",
    "X41n0731_006:0667b23": "第三門者有兩。第一物體分別。二物量分別。比丘四",
    "X41n0731_006:0667b24": "物。謂衣藥鉢寶尼。加十六牧器。比辨是非者。如似綾",
    "X41n0731_006:0667c01": "羅綺繡人髮馬毛皮樹皮捨墮衣等。並不合作淨。重",
    "X41n0731_006:0667c02": "物之中。除十六牧。悉同於上。第二尺量分別。衣尺六",
    "X41n0731_006:0667c03": "八寸故。文言。長如來八指。廣四指。是隨何等衣類。但",
    "X41n0731_006:0667c04": "有應量。即須說淨。立及令減。並悉不須。鉢量可知。藥",
    "X41n0731_006:0667c05": "無其量。謂取七日。加口法者。餘悉非也。寶無多少。但",
    "X41n0731_006:0667c06": "金銀錢。",
    "X41n0731_006:0667c07": "第四就法。一是請施主法。若當眾大者。須威儀等。後",
    "X41n0731_006:0667c08": "方陳請小及餘眾。直申言請。闕無威儀。尼當同爾。若",
    "X41n0731_006:0667c09": "請大僧。亦有威儀。真實比說法。第二是說淨法。謂約",
    "X41n0731_006:0667c10": "物及境作法有差。如常可知識。不對施主面。現前淨",
    "X41n0731_006:0667c11": "施。當餘人邊作淨。十律有現前作淨。與他已。不肯還。",
    "X41n0731_006:0667c12": "遂生鬪諍。佛言。不應現前與。若與不還者。佛言。是名",
    "X41n0731_006:0667c13": "不真實。為清淨故與。是人應還。索得者善。不得者。應",
    "X41n0731_006:0667c14": "強奪教作吉懺。此謂展轉淨也。又此淨法期唯對手",
    "X41n0731_006:0667c15": "之法。不同十律獨住人阿蘭若定禪人長病人飢餓",
    "X41n0731_006:0667c16": "時親里問行人。此等聽作七種心念中。謂心念淨施。",
    "X41n0731_006:0667c17": "五分獨房聽遙淨。應偏袒右肩。脫革屣。互跪捉衣。心",
    "X41n0731_006:0667c18": "念口言。我此長衣淨施。某甲從彼受用。或有人即對",
    "X41n0731_006:0667c19": "人作。又展轉法。問言。我持是衣與誰。答於五眾中。隨",
    "X41n0731_006:0667c20": "意與之。又不應語所稱名比丘。",
    "X41n0731_006:0667c21": "五失淨不失。祇至三由旬。知其存亡。十多出國休道",
    "X41n0731_006:0667c22": "擯舉命終。咸失淨法。此既無文。任依一部淨法。若失。",
    "X41n0731_006:0667c23": "祇真言。於餘知識邊作淨。多論應求持戒多聞有德",
    "X41n0731_006:0667c24": "者。而作施主。後設得物。於一比丘邊。說淨主名。而說",
    "X41n0731_006:0668a01": "淨法。除不見擯。惡耶不捨擯。六罪人。謂出佛身血。破",
    "X41n0731_006:0668a02": "僧。犯四重。但犯一事。不得作淨主。請施主已。除三衣",
    "X41n0731_006:0668a03": "五衣。受持鉢等。皆須更說。以其不成真實展轉故爾。",
    "X41n0731_006:0668a04": "以真實者物須付彼。其展轉者。逕歷三人。有迊為之",
    "X41n0731_006:0668a05": "義。釋此四文。可知其說淨之法。依此文作三。",
    "X41n0731_006:0668a06": "若比丘已下解第三結犯。",
    "X41n0731_006:0668a07": "　　　○白色三衣戒六十",
    "X41n0731_006:0668a08": "凡壞色染衣。道服標戒。內遣著情。外長信敬。令不染",
    "X41n0731_006:0668a09": "畜著。非是沙門道服之標。內長貪著。外招譏損。過是",
    "X41n0731_006:0668a10": "弗輕。故須聖制。",
    "X41n0731_006:0668a11": "別緣有四。一是三衣。二者是己物。三不淨壞。四著便",
    "X41n0731_006:0668a12": "犯。",
    "X41n0731_006:0668a13": "戒本三句。一人。二得新衣已下教法方法。三若比丘",
    "X41n0731_006:0668a14": "下以不壞故違反聖教。畜著結罪。依十。要三色相。現",
    "X41n0731_006:0668a15": "壞色衣。畜著無罪。純色悉犯。祇純色不點壞犯。著白",
    "X41n0731_006:0668a16": "色衣。輕點淨。不得並作。或一三五七九為點。大齊四",
    "X41n0731_006:0668a17": "指。小如豌豆。故此律著白色便重。不點犯輕。三色之",
    "X41n0731_006:0668a18": "中。趣以一一色壞。則成沙門衣。辨相具解。重衣不作",
    "X41n0731_006:0668a19": "淨吉。謂妨長被褥等。不作點淨法故。",
    "X41n0731_006:0668a20": "　　　○煞畜生戒第六十一",
    "X41n0731_006:0668a21": "形命之重。事勿有過。貪生畏死。詎簡人畜。今乃侵害",
    "X41n0731_006:0668a22": "前境。損惱事深。招譏壞道。是以聖制。故多論三義故",
    "X41n0731_006:0668a23": "制。一出家之人恒以四等為心。今反加害。違其慈道。",
    "X41n0731_006:0668a24": "非憐愍故。二自壞惱他。正是生死根本。鄣道之原。三",
    "X41n0731_006:0668b01": "為長信敬息誹謗故。",
    "X41n0731_006:0668b02": "別緣具五。一是畜生。二畜生想。三有煞心。四起方便。",
    "X41n0731_006:0668b03": "五斷命便犯。祇成就五法煞畜提。謂畜生。畜生想。煞",
    "X41n0731_006:0668b04": "心。赴身業。命斷等是。",
    "X41n0731_006:0668b05": "滿足戒本四句。一人。二故煞者自他煞業。三畜生者",
    "X41n0731_006:0668b06": "出所害境界。四結犯。",
    "X41n0731_006:0668b07": "下辨相中。初三別解。二四合釋。初列十九章門。二作",
    "X41n0731_006:0668b08": "如是方便下結罪輕重。",
    "X41n0731_006:0668b09": "　　　○飲虫水戒第六十二",
    "X41n0731_006:0668b10": "制意同上。前戒是限分中制。要斷命方犯。此戒為養",
    "X41n0731_006:0668b11": "護物命深防中制。但使知水有虫。飲用結罪。不待命",
    "X41n0731_006:0668b12": "斷。為異。不同十律。",
    "X41n0731_006:0668b13": "別緣具五。一是虫水。二虫水想。三不作漉法。四飲。五",
    "X41n0731_006:0668b14": "隨咽結犯。若虫命斷屬前戒。若就俱是虫水無殊。應",
    "X41n0731_006:0668b15": "為一戒。但以性惡故。為重物命。外內兩用。分為二戒。",
    "X41n0731_006:0668b16": "壞生種中。若約外內兩分亦應為二。以遮輕故。且就",
    "X41n0731_006:0668b17": "生種無別。生罪緣同故。但合為一戒。戒本可知。",
    "X41n0731_006:0668b18": "下辨相。初解犯輕重。次解境想四句。漉水之法。外用",
    "X41n0731_006:0668b19": "中解竟。祇云。比丘受具已。當畜漉囊。應法澡灌。伽論",
    "X41n0731_006:0668b20": "畜便清淨聽畜。物覆瓶口。下文半由旬行不得無漉",
    "X41n0731_006:0668b21": "囊。五分。聽半由旬內無水囊行。亦可以衣角漉。",
    "X41n0731_006:0668b22": "　　　○與他作疑惱戒六十三",
    "X41n0731_006:0668b23": "凡出家所期。標心處遠。盡形畢命專志崇道。今以生",
    "X41n0731_006:0668b24": "年等六。令他疑惱。內心壞惑。癈其正脩。事惱殊深。是",
    "X41n0731_006:0668c01": "故聖制。",
    "X41n0731_006:0668c02": "別緣具五。一是大比丘。二作疑惱意。三於六事中一",
    "X41n0731_006:0668c03": "一說之。四言辭了了。五前人聞知不問惱不惱。但使",
    "X41n0731_006:0668c04": "聞便得罪。下戒本言。少時不樂者。此就能惱之意。非",
    "X41n0731_006:0668c05": "謂要待前人。少時不樂。方始結罪。",
    "X41n0731_006:0668c06": "戒本三句。一人。二故惱他。三結犯。",
    "X41n0731_006:0668c07": "下辨相中。初句可解。第二中先列生年等六惱亂之",
    "X41n0731_006:0668c08": "法。次一一者舉章門彰惱方法。此六之中。初四舉受",
    "X41n0731_006:0668c09": "為疑。下二據隨為疑疑。若比丘已下辨上第三結罪",
    "X41n0731_006:0668c10": "分齊。下不犯中。次第開前六事。其事實爾者。謂前人",
    "X41n0731_006:0668c11": "實有此事。復作實心利益彼意。不欲為疑故。五並言",
    "X41n0731_006:0668c12": "其事實爾。第三與四。咸言還本處受戒者。謂復本沙",
    "X41n0731_006:0668c13": "彌未受之所。如法受戒。故言還本處也。開第六文。又",
    "X41n0731_006:0668c14": "復若彼為性麤疎不知言語者。謂前問法人。便言已",
    "X41n0731_006:0668c15": "下等者。以不知言語復麤疎故。妄引我言。以彰惱彼。",
    "X41n0731_006:0668c16": "故曰如汝所說者等。非比丘行。或戲咲語等下。通開",
    "X41n0731_006:0668c17": "前六。",
    "X41n0731_006:0668c18": "　　　○覆藏麤罪戒第六十四",
    "X41n0731_006:0668c19": "凡出家之人。見他犯麤。理須發露。彰己內心清淨。亦",
    "X41n0731_006:0668c20": "令前人徵於後犯。彼我俱益。眾法清顯。理所宜然。今",
    "X41n0731_006:0668c21": "故相隱慝。致令前人造罪滋漫。永不可改。自壞心行。",
    "X41n0731_006:0668c22": "彼我無潤。損敗眾軌。故所以制。前不聽說。為護於外。",
    "X41n0731_006:0668c23": "恐生不信。辱損佛法。此為內護。制不聽覆。潔淨眾心。",
    "X41n0731_006:0668c24": "防過不起。",
    "X41n0731_006:0669a01": "別緣具七。一是大比丘蠲去十三難沙彌等。二犯麤",
    "X41n0731_006:0669a02": "罪除於下。三無壞眾義。過復輕微。但犯小罪。初二過",
    "X41n0731_006:0669a03": "重。假僧治罸。若不發露。無以治罸。壞於眾法。故所以",
    "X41n0731_006:0669a04": "重。若覆二逆。理亦應同。濫餘偷蘭。輕故所以不同。義",
    "X41n0731_006:0669a05": "同於說。問所以覆初二篇齊波逸提不類於謗。答謗",
    "X41n0731_006:0669a06": "中以重事誣人。治重永擯。惱處尤深。故初篇重。以殘",
    "X41n0731_006:0669a07": "謗人可懺之事。非永甄眾。外損徵故輕。此中覆藏以",
    "X41n0731_006:0669a08": "不發露。眾無治罸之義。同是麤罪。壞眾義齊。故俱提",
    "X41n0731_006:0669a09": "罪。不類於謗。三知麤罪。四作覆藏以。五不發露。六無",
    "X41n0731_006:0669a10": "因緣。下文無人可說等。或說有命梵難不犯故。七明",
    "X41n0731_006:0669a11": "相出便犯。",
    "X41n0731_006:0669a12": "滿足戒本三句。一人。二知犯麤罪。三覆藏結罪。",
    "X41n0731_006:0669a13": "辨相。初二句可知。彼比丘下釋第三文四。一覆大比",
    "X41n0731_006:0669a14": "丘文。二覆他上二提下三吉。二自覆七罪吉。前覆藏",
    "X41n0731_006:0669a15": "他麤罪。彼我俱損。故所以重。自覆麤罪。但有自損。闕",
    "X41n0731_006:0669a16": "無損他。故與下篇同吉。三覆餘眾。四境想四句。還望",
    "X41n0731_006:0669a17": "初二覆他。以辨境想。麤罪非麤罪想。謂向非罪迷故。",
    "X41n0731_006:0669a18": "是以入開。",
    "X41n0731_006:0669a19": "　　　○與年滿未受具戒第六十五",
    "X41n0731_006:0669a20": "夫年滿二十者志幹成立。情標處遠。堪能持戒。及忍",
    "X41n0731_006:0669a21": "眾苦。脩道進德。有功成之益。理宜濟度。然年不滿者。",
    "X41n0731_006:0669a22": "志性軟弱。不耐眾苦。遇緣退敗。進道無由。違教受具。",
    "X41n0731_006:0669a23": "損道不輕。故須禁斷。是以大集經言。佛問王。王子年",
    "X41n0731_006:0669a24": "幾不得入宮。王言。年滿二十。佛言。我今亦為弟子制",
    "X41n0731_006:0669b01": "戒。年滿二十受具足故。然遮難非一。斯皆不許。但難",
    "X41n0731_006:0669b02": "無得戒之義。自餘諸難遮戒復體足。非可進否。或即",
    "X41n0731_006:0669b03": "時方便容可如法。或難不應得戒得罪。年歲不爾。未",
    "X41n0731_006:0669b04": "滿是遮。待滿即得。理宜消息。而輕心慢法。故為非理。",
    "X41n0731_006:0669b05": "令不得戒。故所以重。餘便犯輕。",
    "X41n0731_006:0669b06": "別緣具五。一年未滿。二知年未滿。三與受具戒。四作",
    "X41n0731_006:0669b07": "和上簡餘眾輕。五三羯磨竟。緣起文四。初度未滿人。",
    "X41n0731_006:0669b08": "二諸童子已下索食發覺。三如來撿校。四世尊告阿",
    "X41n0731_006:0669b09": "難已下制不聽度。此戒之中闕無呵責。所以爾者。從",
    "X41n0731_006:0669b10": "斯已前。佛自聽度。未禁年限。是以比丘度無情過。又",
    "X41n0731_006:0669b11": "不違略故。闕而無呵。既無呵責。亦無癡人多種有漏",
    "X41n0731_006:0669b12": "最初之言。",
    "X41n0731_006:0669b13": "滿足戒本三句。一先出主滿應與受具。二出能犯人。",
    "X41n0731_006:0669b14": "三知年已下未滿受具違教犯所以。文言。可呵癡故",
    "X41n0731_006:0669b15": "者。本受戒時。為欲得戒師僧有授法之益。然知彼年",
    "X41n0731_006:0669b16": "減不能發戒。知而故受。從勞僧眾。遇過之極。事合可",
    "X41n0731_006:0669b17": "呵故也。不閑進否。迷心慢法。名為癡故。",
    "X41n0731_006:0669b18": "下辨相中。第一年滿略而不解。第二犯人可知。其受",
    "X41n0731_006:0669b19": "戒人已下解第三結犯文二。初至無犯來與減年受",
    "X41n0731_006:0669b20": "戒。心境相應不相應。犯不犯相。二彼比丘已下辨輕",
    "X41n0731_006:0669b21": "重相。就初段中有十六句。以從和上四心位分故爾。",
    "X41n0731_006:0669b22": "如知謂疑不知等。是四心也。和上了了知年不滿。故",
    "X41n0731_006:0669b23": "名為知。未滿作滿想。但覩其相。作必滿之意。名之為",
    "X41n0731_006:0669b24": "謂。猶豫不決名疑。都無所了。稱為不知。僧緣彼境。四",
    "X41n0731_006:0669c01": "心亦爾。以僧四心對和上知心作四句。下二三四句",
    "X41n0731_006:0669c02": "對僧亦爾。故總十六。此十六中。初三兩四和上犯提。",
    "X41n0731_006:0669c03": "第二第四和上不犯。僧十六中各初三吉羅。二四無",
    "X41n0731_006:0669c04": "犯。初四句和上正主。復知年減情過不輕故。四皆提",
    "X41n0731_006:0669c05": "罪。僧非正主。情過稍微。知之與疑犯二吉羅。謂及不",
    "X41n0731_006:0669c06": "知無犯。其受戒人或言滿等六句者。對六人說之。問",
    "X41n0731_006:0669c07": "和上知心而受戒人言滿。所以亦提。答受戒人雖有",
    "X41n0731_006:0669c08": "此言。和上決知不滿故。次和上謂心和上無犯。僧二",
    "X41n0731_006:0669c09": "吉罪。次和上疑心四提。眾僧二吉。問和上疑心應輕",
    "X41n0731_006:0669c10": "所以犯提。答前受戒人有情可撿。何不安詳細檢取",
    "X41n0731_006:0669c11": "實然後受戒。今懷疑慢法。而與受具。令不得戒。惱他",
    "X41n0731_006:0669c12": "處深。故制與知同。次和上不知。亦四無犯。僧二吉羅。",
    "X41n0731_006:0669c13": "問其受戒人六答中言我不滿。而和上無犯耶。答前",
    "X41n0731_006:0669c14": "人雖如是答。和上都無所知。故無情過。二結罪輕重",
    "X41n0731_006:0669c15": "可知。謂結知疑八心和上不犯中。聽數胎等日月者。",
    "X41n0731_006:0669c16": "此謂和上生疑。要是受戒後疑。方開數前。不正日月",
    "X41n0731_006:0669c17": "故。文言。若受戒已疑。佛言。聽數胎中日月等。若逆數",
    "X41n0731_006:0669c18": "而受。非此開分。故定不受。以其明白心中知不滿故。",
    "X41n0731_006:0669c19": "又此為知和上犯不犯。下受戒中明者。為明弟子得",
    "X41n0731_006:0669c20": "戒。文同義異。又此言開者。教其數閏等。驗前成否。為",
    "X41n0731_006:0669c21": "犯不犯。非是已犯數之方開。問數之云何。一釋數法。",
    "X41n0731_006:0669c22": "若受戒時。俗年不滿。日月復少。一向不聽數胎潤等。",
    "X41n0731_006:0669c23": "若俗年滿而日月少者。開數胎等。足滿二十。本受戒",
    "X41n0731_006:0669c24": "時。三羯磨竟。弟子得戒。和上無罪。若日月少者。弟子",
    "X41n0731_006:0670a01": "不得戒。和上犯提。又和上四心開知疑二心。餘之二",
    "X41n0731_006:0670a02": "心本自無罪。不須論開也。但前知疑二心。文中約教。",
    "X41n0731_006:0670a03": "故隨分結提。今開數胎等。反驗知前為犯不犯。若驗",
    "X41n0731_006:0670a04": "得滿者。即是其開。若人於十二月三十日生者。至年",
    "X41n0731_006:0670a05": "二十已上入正月。即受戒者。雖俗年二十。計日月年。",
    "X41n0731_006:0670a06": "有十八歲。猶少二十四月。不滿二十。和上知日月年",
    "X41n0731_006:0670a07": "不滿。佛聽數在胎九月。據此國法。三年一潤。十八年",
    "X41n0731_006:0670a08": "中其六潤。配前胎月。合有十五月。下云數一切十四",
    "X41n0731_006:0670a09": "日布薩者。非是減十八大布薩作十四日布薩。二十",
    "X41n0731_006:0670a10": "八日為一月。取十八日計為年數。足為二十也。故依",
    "X41n0731_006:0670a11": "伽論。所以有潤月者。由十四日布薩故。是以有潤。不",
    "X41n0731_006:0670a12": "須更數十四。直以前十五月。猶少九月。謂從正月至",
    "X41n0731_006:0670a13": "九月受戒者。弟子不得戒。和上犯提。若十月初已去",
    "X41n0731_006:0670a14": "受者。得戒無罪。如是隨其生月。准說應知。今解潤者。",
    "X41n0731_006:0670a15": "不是專由十四日。故數取非妨。以其日行周天。以十",
    "X41n0731_006:0670a16": "二月乘十一日。計於三年有三十三日餘故。使未至",
    "X41n0731_006:0670a17": "年則有一潤。若真以十四為潤。則三年不足故爾。若",
    "X41n0731_006:0670a18": "欲數取。減十八日大布薩。盡為十四日。如一年中得",
    "X41n0731_006:0670a19": "十八日。謂十年中一百八十日。八年一百四十四日。",
    "X41n0731_006:0670a20": "合成三百二十四日。以三百日為十个月。以其九月",
    "X41n0731_006:0670a21": "足前十五月。已滿二十歲。猶有五十四日。明知羯磨",
    "X41n0731_006:0670a22": "竟時。弟子得戒。和上無罪。五分隨文言。聽數胎中月",
    "X41n0731_006:0670a23": "年。又聽以潤月足。若復不滿。又聽以沙門年足。故知",
    "X41n0731_006:0670a24": "亦取十四日也。亦有用乘五十四日。更向前開。義則",
    "X41n0731_006:0670b01": "不爾。以俗年全不滿故。問受戒中亦言數胎等與此",
    "X41n0731_006:0670b02": "何別耶。答此驗和上犯不犯。下彰弟子得或不得戒。",
    "X41n0731_006:0670b03": "文同義異也。",
    "X41n0731_006:0670b04": "　　　○知諍事滅已後更發起戒第六十六",
    "X41n0731_006:0670b05": "凡四諍之興。乖理違和。惱亂僧眾。備德斷理。消殄事",
    "X41n0731_006:0670b06": "怙。輙便發起。更增凶熾助惡揚波。轉成彌漫。惱眾之",
    "X41n0731_006:0670b07": "深。故所以制。",
    "X41n0731_006:0670b08": "別緣具五。一是四諍事。二僧如法滅。三知僧如法滅。",
    "X41n0731_006:0670b09": "四輙使發起。五言童了了。就緣起中二。從初至不除",
    "X41n0731_006:0670b10": "滅發起四諍。二時比丘不呵責。不善觀者。道僧不識",
    "X41n0731_006:0670b11": "四諍體相起之因。本言彼闇心斷理。故曰不善觀。觀",
    "X41n0731_006:0670b12": "謂觀察。若作如是觀者不成正觀。不善解者。道僧不",
    "X41n0731_006:0670b13": "達七藥體相差別義。故曰不善解。解謂決了。若作如",
    "X41n0731_006:0670b14": "是解者。畢無終益。不成正解。不善滅者。道僧不識藥",
    "X41n0731_006:0670b15": "病相對除滅之軌。違理判諍。故曰不善滅。作如是滅",
    "X41n0731_006:0670b16": "者。不能究竟消殄。故曰不成滅。此三句發起皆犯提",
    "X41n0731_006:0670b17": "罪。未有諍事。非謂本來無諍名為未。蓋就如法滅竟。",
    "X41n0731_006:0670b18": "當時無諍。名為未有。而諍事起者。更發令生。不可消",
    "X41n0731_006:0670b19": "殄。故曰而不除滅。",
    "X41n0731_006:0670b20": "滿足戒本四句。一人。二是四諍事。三如法滅已。四發",
    "X41n0731_006:0670b21": "起結犯。",
    "X41n0731_006:0670b22": "辨相具釋。初句可知。如法下先解第三。解諍者已下",
    "X41n0731_006:0670b23": "却解第二。彼比丘下辨上第四。結犯輕重文四。一起",
    "X41n0731_006:0670b24": "他諍。初結提罪。非分橫起重諍。故犯吉罪。二起已諍",
    "X41n0731_006:0670c01": "事有相忓。又可希故。所以吉羅。三除比丘下餘四眾",
    "X41n0731_006:0670c02": "諍。四觀觀想下境輕重令對四諍觀等四句。觀不觀",
    "X41n0731_006:0670c03": "想。據迷故無。若對七藥及藥病相對。亦各四句。境想",
    "X41n0731_006:0670c04": "合有三種四句。文無者略。",
    "X41n0731_006:0670c05": "　　　○與賊期同道行戒第六十七",
    "X41n0731_006:0670c06": "斷姧禁非。王者之法。既知賊伴與共同行。跡同賊相。",
    "X41n0731_006:0670c07": "清白難分。招世譏醜。過損非輕。故須聖制。",
    "X41n0731_006:0670c08": "別緣具七。一是賊。二知是賊。三共結要。四同一道行。",
    "X41n0731_006:0670c09": "五不離見聞處。六無因緣下文逐行安隱。命梵二難",
    "X41n0731_006:0670c10": "力勢所持等不犯。七越界便犯。",
    "X41n0731_006:0670c11": "滿足戒本五句。一人。二知是賊。三共結要。四同道行。",
    "X41n0731_006:0670c12": "五結犯。辨相具釋尋文可知。",
    "X41n0731_006:0670c13": "　　　○惡見違諫戒第六十八",
    "X41n0731_006:0670c14": "制意有三。一所以不聽說欲不鄣道。意欲是生死根",
    "X41n0731_006:0670c15": "本罪鄣道之原。既能口說身喜。為之永淪生死。鄣礙",
    "X41n0731_006:0670c16": "出道故爾。二須諫意有倚傍故。以見在家二果。猶有",
    "X41n0731_006:0670c17": "欲事故。如五分。諸比丘問。汝云何是解。利吒答言。今",
    "X41n0731_006:0670c18": "有質多須達多二長者及諸優婆塞。皆在五欲所吞。",
    "X41n0731_006:0670c19": "為欲所燒。令得須陀斯陀。以是故我作是解。然聖辨",
    "X41n0731_006:0670c20": "鄣道。結有強弱。上品鄣見諦。下品鄣思惟。以見須達",
    "X41n0731_006:0670c21": "等道成初果。猶有欲事。執如是義。說欲非鄣。言同意。",
    "X41n0731_006:0670c22": "理須標別。聖言非鄣者。以治道品殊。各敵對而遣。當",
    "X41n0731_006:0670c23": "分鄣除。異則非此斷。故有非我鄣。非謂不鄣於彼。若",
    "X41n0731_006:0670c24": "生勝解。此或斯除。而令偏執。言欲非鄣。耶正殊途。理",
    "X41n0731_006:0671a01": "在於此。須僧設諫。開示是非。三解結罪意。僧既設諫。",
    "X41n0731_006:0671a02": "欲使返迷從正。固執不捨。違法惱僧。是故制罪。違理",
    "X41n0731_006:0671a03": "滅善。稱之曰惡。耶心□徹。目之為見。固執拒僧。故名",
    "X41n0731_006:0671a04": "違諫。",
    "X41n0731_006:0671a05": "別緣具六。一是惡見。二屏諫。三不受屏諫。四僧如法",
    "X41n0731_006:0671a06": "諫。五不肯從觀。六三羯磨竟。分釋同上。利吒執見審",
    "X41n0731_006:0671a07": "定而言。此是真實。餘皆虗妄。以心實故迷情。謂是違",
    "X41n0731_006:0671a08": "諫故輕。",
    "X41n0731_006:0671a09": "　　　○隨順惡見被舉比丘戒第六十九",
    "X41n0731_006:0671a10": "制意有三。一須舉意者。有三義故。所以須舉。一此人",
    "X41n0731_006:0671a11": "謬執。說欲不鄣。僧諫不捨。耶心成就。鄣於學路。於佛",
    "X41n0731_006:0671a12": "法中無長用故。二來此人執見心成。若不治舉。永無",
    "X41n0731_006:0671a13": "改愆懺悔從善。須僧舉罸析勒身心。使思愆改過有",
    "X41n0731_006:0671a14": "入道之益。三來欲順人情。或多信受。今以舉治絕化",
    "X41n0731_006:0671a15": "道故。第二解不聽順意亦有三事。一若聽隨順前人。",
    "X41n0731_006:0671a16": "謂己見為是。轉增熾盛。即是損他。二來既隨順彼。必",
    "X41n0731_006:0671a17": "同所見。染著欲事。便成自壞。三來僧既舉治。今輙順",
    "X41n0731_006:0671a18": "違惱僧眾。故不聽隨。第三解隨順三舉結罪重輕意。",
    "X41n0731_006:0671a19": "三舉義齊。所以此舉隨順罪重。自餘二舉但輕者何。",
    "X41n0731_006:0671a20": "解言說欲不鄣。言說相似。濫於聖教。以滅正法。有壞",
    "X41n0731_006:0671a21": "他義。又自壞行。鄣於學路。亦是順情。多喜隨順。故制",
    "X41n0731_006:0671a22": "提罪。餘二條然是非。更無兩濫。滅法之過。壞他義微。",
    "X41n0731_006:0671a23": "隨順義齊。唯有自壞。是以犯輕。",
    "X41n0731_006:0671a24": "別緣具五。一是惡見舉人。二知是惡見舉。三隨順同",
    "X41n0731_006:0671b01": "事。四無因緣。謂力勢所持及二難等不犯故。五隨所",
    "X41n0731_006:0671b02": "同事一一結罪。就緣起文二。初至止宿言語隨順起",
    "X41n0731_006:0671b03": "過。二時比丘開下呵責。前文有四。一違僧諫三配成",
    "X41n0731_006:0671b04": "就。是其情過。二時諸比丘下呵拒僧諫。三耶見心成",
    "X41n0731_006:0671b05": "無所長益。從佛告已下作法治舉。四時阿利吒下隨",
    "X41n0731_006:0671b06": "順起過。",
    "X41n0731_006:0671b07": "滿足戒本四句。一能犯人。二知如是下正明惡見舉",
    "X41n0731_006:0671b08": "人未捨未解。第三共同事食宿。四結罪。第二句中文",
    "X41n0731_006:0671b09": "四。一如是語人。謂惡見語人。二未作法。謂未為解。三",
    "X41n0731_006:0671b10": "如是耶見。謂惡見說欲人。四而不捨者。謂拒違僧諫。",
    "X41n0731_006:0671b11": "辨相具解。第一可知。如是語者下釋第二四句。供給",
    "X41n0731_006:0671b12": "所須下解第三。若比丘下解第四結罪。就解第三中。",
    "X41n0731_006:0671b13": "初解法財二事。次同羯磨止宿。屋有四壁。一切覆一",
    "X41n0731_006:0671b14": "切鄣。一切覆不一切鄣。或一切鄣不一切覆。或不盡",
    "X41n0731_006:0671b15": "覆不盡鄣。及不下開中九成室戒。並准此文說者善。",
    "X41n0731_006:0671b16": "餘文不具。",
    "X41n0731_006:0671b17": "　　　○隨順被擯沙彌戒第七十",
    "X41n0731_006:0671b18": "制意有三。一解須擯意。亦有三義。如前戒說。問所以",
    "X41n0731_006:0671b19": "沙彌作擯名者。入道之來惡由信心。沙彌既未受戒。",
    "X41n0731_006:0671b20": "說欲不鄣。違僧三諫。耶心成就。於後受戒。事容難剋。",
    "X41n0731_006:0671b21": "故須加其重法。與作擯名怖。以從道大僧。既先得戒。",
    "X41n0731_006:0671b22": "故真舉治。不須擯怖。又但口說未作重過。故今加擯",
    "X41n0731_006:0671b23": "明為怖之。是以文言。共行不淨者。謂第二篇事。若實",
    "X41n0731_006:0671b24": "犯重。何須諫後方擯。又復多論。若解擯已。應與受戒。",
    "X41n0731_006:0671c01": "故知不是犯重。伽論。沙彌說欲。眾僧和已。彼若懺悔。",
    "X41n0731_006:0671c02": "還當攝授。問沙彌不見不懺。同是耶見。何不作擯而",
    "X41n0731_006:0671c03": "舉稱。此獨鄣擯。其義何也。解言。不見不懺。條然是非。",
    "X41n0731_006:0671c04": "與教不濫。又無諫可違。情過輕微。後無順情化人之",
    "X41n0731_006:0671c05": "義。作舉名不加擯稱。說欲不鄣。濫於聖教。又違僧諫。",
    "X41n0731_006:0671c06": "復順情行化。故作擯名。與彼不類。第二解不隨順意。",
    "X41n0731_006:0671c07": "第三結罪。意同前戒說。",
    "X41n0731_006:0671c08": "別緣具五。一是被擯沙彌。二知是。三同事止宿。四無",
    "X41n0731_006:0671c09": "因緣甄去二難力勢等。五隨事。緣起文二。初至止宿",
    "X41n0731_006:0671c10": "隨順起過。二諸比丘下呵責。前文有四。初至不捨違",
    "X41n0731_006:0671c11": "諫。不捨耶見心成。無所長用。二時諸比丘不呵所不",
    "X41n0731_006:0671c12": "應。三告諸比丘下作法治擯。四時六群下隨順起過。",
    "X41n0731_006:0671c13": "就初段中。復有四文。一說欲不鄣諫所為事。二時諸",
    "X41n0731_006:0671c14": "比丘下呵責。三告諸比丘下秉法設諫。四彼二沙彌",
    "X41n0731_006:0671c15": "下說欲拒諫堅執不捨。",
    "X41n0731_006:0671c16": "滿足戒本五句。一犯人。二知沙彌下正明說欲不鄣。",
    "X41n0731_006:0671c17": "違諫不捨。即□上諫五句來。一說欲不鄣。二彼比丘",
    "X41n0731_006:0671c18": "下屏諫之軌。文二。初諫莫說欲。故言莫謗等。二世尊",
    "X41n0731_006:0671c19": "不作已下顯佛教說鄣釋成諫意。三彼比丘下拒屏",
    "X41n0731_006:0671c20": "諫。四彼比丘下僧諫。五不捨者執見心成。第三彼比",
    "X41n0731_006:0671c21": "丘應語下正明作法治擯。即牒上擯治。言三宿者。謂",
    "X41n0731_006:0671c22": "第三宿明相未出已還。故曰三宿。無上二三同宿事。",
    "X41n0731_006:0671c23": "故曰無是事。汝出去下結成擯治。第四若比丘下隨",
    "X41n0731_006:0671c24": "順起過。文三。初重舉能犯人。二知是擯治沙彌。三而",
    "X41n0731_006:0672a01": "誘將已下同事止宿。第五結提。下辨相中。但解初句",
    "X41n0731_006:0672a02": "三四五等句。第二略而不釋。文顯可知。亦可但解第",
    "X41n0731_006:0672a03": "一第四節五三句。",
    "X41n0731_006:0672a04": "　　　○拒勸學戒第七十一",
    "X41n0731_006:0672a05": "昔解屏諫為兩。謂不受諫。諫作犯人。拒勸學。諫止犯",
    "X41n0731_006:0672a06": "人。以其所諫。不過止作。故總立二戒。若也僧諫多就",
    "X41n0731_006:0672a07": "作犯。唯就倚傍止犯之事。但可不學。更無僧諫。雖有",
    "X41n0731_006:0672a08": "此釋。義未必爾。據理言之。拒非違諫。若是違諫雖言",
    "X41n0731_006:0672a09": "了犯。何不同前。緣心虗實。罪有二階。故知不爾。文言。",
    "X41n0731_006:0672a10": "我今不學此戒者。非於法止。未必止犯。是故文言。我",
    "X41n0731_006:0672a11": "當唯問餘持律比丘。故今更解。屏諫唯一。事該七聚。",
    "X41n0731_006:0672a12": "義通止作。虗重實輕。今此戒者。乃是輕人不受訓道。",
    "X41n0731_006:0672a13": "故結提罪。是以文言。我今不學此戒。當唯問餘持律",
    "X41n0731_006:0672a14": "者。五分。比丘數數犯戒。諸比丘諫言。汝等數數犯戒。",
    "X41n0731_006:0672a15": "莫作此行貞人信施。六群言。我不學是戒。我當先問",
    "X41n0731_006:0672a16": "持法持律。智慧勝汝者。佛因結戒。准此文意。但數數",
    "X41n0731_006:0672a17": "犯戒。斯亦所學義通止作。直言不學此戒。未必專止。",
    "X41n0731_006:0672a18": "若作此解。應名輕人不受訓導戒第七十一。上列二",
    "X41n0731_006:0672a19": "部諫戒義中。皆除此一。",
    "X41n0731_006:0672a20": "次解制意。凡行不自成。必須訓導。方能筞進。有趣道",
    "X41n0731_006:0672a21": "之益。故善知識者。入道之良緣。然以癡心。陵蔑勝德。",
    "X41n0731_006:0672a22": "如法諫勸。理應順奉。假說異求。不肯承槀。即是內無",
    "X41n0731_006:0672a23": "進脩之誠。復無從善之意。自壞招譏。是故聖制。",
    "X41n0731_006:0672a24": "別緣具五。一前人如法諫導。二輕蔑諫者。三發言不",
    "X41n0731_006:0672b01": "從訓導。四無因緣。謂為知為學。次難問無罪。五言辭",
    "X41n0731_006:0672b02": "了了。",
    "X41n0731_006:0672b03": "戒本四句。一人。二前人如法諫勸。三不受結罪。四開",
    "X41n0731_006:0672b04": "無不受之愆。為學為知。故應反難審定。辨相略不解",
    "X41n0731_006:0672b05": "第四句。餘三具釋。不犯中其事實爾者。謂前勸非理。",
    "X41n0731_006:0672b06": "更諮勝德。所以無違。",
    "X41n0731_006:0672b07": "　　　○毀呰毗尼戒第七十二",
    "X41n0731_006:0672b08": "然戒為眾善之本滅惡之原。超生死之舟。趣涅槃之",
    "X41n0731_006:0672b09": "正路。理宜讚嘆。令人脩學。使戒法興顯。千載不墜。令",
    "X41n0731_006:0672b10": "反毀呰乖隔人心。使不誦習。致令正法於茲淪滅。敗",
    "X41n0731_006:0672b11": "損非輕。所以須制。",
    "X41n0731_006:0672b12": "別緣具五。一是毗尼前比丘誦毗尼時。甄去未誦時",
    "X41n0731_006:0672b13": "呵。誦竟呵。皆犯小罪故爾。三作滅法之意。四發言毀",
    "X41n0731_006:0672b14": "呰。五言辭了了犯便。緣起文二。初至憂總毀呰起過。",
    "X41n0731_006:0672b15": "二餘比丘已下辨呵責。文言用此雜碎戒為者。多論。",
    "X41n0731_006:0672b16": "若誦初篇中一戒。呵言雜碎者一提。如是一一戒皆",
    "X41n0731_006:0672b17": "得一提。若通言何用此四戒為。正犯一提。若誦戒序。",
    "X41n0731_006:0672b18": "呵言雜碎。亦得提罪。多論問曰。戒序非戒。何以得罪。",
    "X41n0731_006:0672b19": "答戒序序說二百五十戒義。若呵序者。即是通呵一",
    "X41n0731_006:0672b20": "切戒。是以得罪。",
    "X41n0731_006:0672b21": "戒本三句。一人。二前人誦毗尼時。三作是語下毀呰",
    "X41n0731_006:0672b22": "結犯。於中文三。一毀不誦習。二說是戒時已下釋前",
    "X41n0731_006:0672b23": "毀意。謂令人惱。令人愧。令人懷疑故。三輕呵已下彰",
    "X41n0731_006:0672b24": "過結罪。",
    "X41n0731_006:0672c01": "辨相中具解。彼比丘自說下解第二句。言通四種。謂",
    "X41n0731_006:0672c02": "說有自他。誦亦自他。文中總言誦時。次作如是說語",
    "X41n0731_006:0672c03": "下解第二結罪。一一結提。諸隨經中有毗尼相。毀呰",
    "X41n0731_006:0672c04": "同犯。所以然者。多論有四義故重。一戒是佛法平地。",
    "X41n0731_006:0672c05": "萬善由之而生。二一切佛弟子皆依戒而住。三是趣",
    "X41n0731_006:0672c06": "涅槃之初門。若無戒則無由入涅槃城。四是佛法瓔",
    "X41n0731_006:0672c07": "珞。能莊嚴佛法。具斯四義。功強於彼故。毀罪重輕無",
    "X41n0731_006:0672c08": "此義故所以輕。此謂小乘契經。若毀大乘。其罪極重。",
    "X41n0731_006:0672c09": "　　　○不攝耳聽戒第七十三",
    "X41n0731_006:0672c10": "凡解不孤起。惡藉說假聽。方能開曉心懷。識達耶正。",
    "X41n0731_006:0672c11": "犯相輕重。順教奉脩。有出道之益。今反癡心怠墮。不",
    "X41n0731_006:0672c12": "肯聽法。迷於聖教。事等面墻。動成滯礙。莫由進道。輕",
    "X41n0731_006:0672c13": "慢聖法。失利處深。故所以制。",
    "X41n0731_006:0672c14": "別緣有四。一是說廣戒時。二身在說戒眾中坐。三作",
    "X41n0731_006:0672c15": "不聽之意。四說過五篇。便犯提罪。隨其中間一一戒",
    "X41n0731_006:0672c16": "不聽小罪。祇律中間不聽小罪故知。就緣起文二。初",
    "X41n0731_006:0672c17": "至說戒經來。正明自知有罪。恐他發舉。自言始知。望",
    "X41n0731_006:0672c18": "得無過。二諸比丘察知已下正鄣呵責。",
    "X41n0731_006:0672c19": "戒本三句。一人。二說戒已下自言始知。三餘比丘下",
    "X41n0731_006:0672c20": "證其久知。結罪屬彼。若二若三逕於說戒。足應得知。",
    "X41n0731_006:0672c21": "何況多也。若實久知而言始知。犯妄語提。若也本來",
    "X41n0731_006:0672c22": "無知無解者。無妄語罪。便有不攝耳聽法罪。由不聽",
    "X41n0731_006:0672c23": "故。不識戒相。故曰無知無解。以不知故。遇緣起過。自",
    "X41n0731_006:0672c24": "壞心行。故曰若犯罪如法治。不以無知得脫。以識事",
    "X41n0731_006:0673a01": "故。應更重增無知罪者。根本罪上緣而不了。復犯無",
    "X41n0731_006:0673a02": "知之罪。故曰重增。不能生善益己。故曰汝無利。重加",
    "X41n0731_006:0673a03": "無知。故曰不善得等。所以有此無知者。由不聽而生",
    "X41n0731_006:0673a04": "故。下結根本不聽之罪。",
    "X41n0731_006:0673a05": "下辨相中。具解上三。初句可知。彼比丘下釋第二。若",
    "X41n0731_006:0673a06": "自說時。若他說時。若自他誦時。對此四時發言。始知",
    "X41n0731_006:0673a07": "唯他說戒方有不攝耳。餘比丘下解第三。說戒時不",
    "X41n0731_006:0673a08": "善用意。一心聽法。無知故重。與彼放逸提者。非但無",
    "X41n0731_006:0673a09": "知故犯根本罪。由先不聽故。此二罪之外。復有不攝",
    "X41n0731_006:0673a10": "耳罪。故言重。與不犯中。初二句開無不攝耳。戲咲已",
    "X41n0731_006:0673a11": "下開無妄語。可亦通開不攝耳罪。本曾間說者。受戒",
    "X41n0731_006:0673a12": "已來未逕說戒。未曾聞廣說者。或聞心念三語等。亦",
    "X41n0731_006:0673a13": "曾開略說故。",
    "X41n0731_006:0673a14": "　　　○同羯磨僧物與知事已後悔謗僧戒第七十四",
    "X41n0731_006:0673a15": "物僧共有。眾情非一。既詳和作法。賞知事人已。輙便",
    "X41n0731_006:0673a16": "悔反謗僧隨愛而與。驗動群情。喜生諍競。遞相苦惱。",
    "X41n0731_006:0673a17": "不得安樂脩道。故制斯戒。",
    "X41n0731_006:0673a18": "別緣具四。一是僧物。謂僧得施物非常住僧物。其常",
    "X41n0731_006:0673a19": "住僧物。衣裘票帛。田地園林。不得賞知事人。如其與",
    "X41n0731_006:0673a20": "者。與受俱獲罪也。祇律僧物者。若眾中分物。僧伽梨",
    "X41n0731_006:0673a21": "等。如是一切應分故。十律。僧應分物。二同作羯磨。賞",
    "X41n0731_006:0673a22": "知事已。三輙便悔反傍僧隨愛。四言辭了了便犯。所",
    "X41n0731_006:0673a23": "以不諫者。已自共僧作法而與。若僧有愛。彼亦有愛。",
    "X41n0731_006:0673a24": "更無有濫。何須設諫。",
    "X41n0731_006:0673b01": "戒本三句。一人。二同作羯磨賞知事人。三後如是言",
    "X41n0731_006:0673b02": "下謗僧隨愛。結罪文三。一隨親友。二以眾僧物與。三",
    "X41n0731_006:0673b03": "結罪。",
    "X41n0731_006:0673b04": "辨相中。第二句略而不釋。餘二具解。下三眾犯者。口",
    "X41n0731_006:0673b05": "唱和同。後悔得罪。無同羯磨犯。",
    "X41n0731_006:0673b06": "　　　○不與欲起去戒第七十五",
    "X41n0731_006:0673b07": "如法僧事。理宜詳遵。許無乖隔。今隔僧作法。輒便捨",
    "X41n0731_006:0673b08": "去。心不和同。鄣礙僧事。惱眾非輕。是以聖制。",
    "X41n0731_006:0673b09": "別緣具五。一是如法僧事。簡不犯中事可知。二知如",
    "X41n0731_006:0673b10": "法。三不與欲。四輙起去。祇若大小行。須臾還不廢僧",
    "X41n0731_006:0673b11": "事無罪。十云。若大小便。若不離見聞。不犯。伽論。起大",
    "X41n0731_006:0673b12": "小行。不捨見聞處。不名離眾。捨見聞離眾。准如斯文。",
    "X41n0731_006:0673b13": "若正作法不得行來。有竟未竟。中間蹔往來者。可如",
    "X41n0731_006:0673b14": "上說。五雙脚出戶便犯。五分。屋下作法隨出提。若露",
    "X41n0731_006:0673b15": "處面去。僧一尋地去。多多逸提。神通去地四提。",
    "X41n0731_006:0673b16": "滿足戒本三句。一人。二眾僧作法。三不與欲下去。而",
    "X41n0731_006:0673b17": "結罪。",
    "X41n0731_006:0673b18": "辨相具解。初句可知。僧者已下釋第二句。一解僧。二",
    "X41n0731_006:0673b19": "釋事。謂十八法。五分作法三羯磨提。若不作法吉羅。",
    "X41n0731_006:0673b20": "若比丘下辨第三句。",
    "X41n0731_006:0673b21": "　　　○與欲已還悔戒第七十六",
    "X41n0731_006:0673b22": "凡如法僧事。理宜順可。先與欲已。見治同從。以偏私",
    "X41n0731_006:0673b23": "之情。輙便悔反。說言不成。相朋毀法。惱眾不輕。故所",
    "X41n0731_006:0673b24": "以制。",
    "X41n0731_006:0673c01": "別緣具四。一是如法羯磨。二如法與欲。三輙便後悔",
    "X41n0731_006:0673c02": "說言不成。四言章了了便犯。緣起文二。初至不與此",
    "X41n0731_006:0673c03": "事欲來。正明如法與欲。悔言不成。二諸比丘聞已下",
    "X41n0731_006:0673c04": "呵責。",
    "X41n0731_006:0673c05": "戒本三句。一人。二如法與欲已。三悔而結犯。",
    "X41n0731_006:0673c06": "辨相具解。下之三眾不得與羯磨。欲後悔罪亦得。餘",
    "X41n0731_006:0673c07": "事情和。後悔犯吉。",
    "X41n0731_006:0673c08": "　　　○屏聽四諍戒第七十七",
    "X41n0731_006:0673c09": "凡公言則理顯。屏語喜隨情。今徐行竊步。盜聽彼語。",
    "X41n0731_006:0673c10": "傳於彼此。情存鬪亂。過是不輕。是以聖制。",
    "X41n0731_006:0673c11": "別緣具五。一先起四諍事。二前人評量。三作鬬亂彼",
    "X41n0731_006:0673c12": "意。四往波盜聽不令覺知。五聞語便犯。問若聞語犯",
    "X41n0731_006:0673c13": "者。何故戒本聽此語向彼說提。答此就屏聽者。意本",
    "X41n0731_006:0673c14": "屏聽。此語為欲向彼說。作鬪亂意。聽時得罪。不待向",
    "X41n0731_006:0673c15": "彼說也。若向彼說得罪者。落在兩舌戒。不在此攝。問",
    "X41n0731_006:0673c16": "此戒所以聽時即犯。前兩舌戒待傳彼此方犯者何。",
    "X41n0731_006:0673c17": "解言。前戒先未有諍。一往聽時。未必生諍。要說方犯。",
    "X41n0731_006:0673c18": "此戒先有諍事。若往聽者。必生其諍。過情深重。是以",
    "X41n0731_006:0673c19": "聽時得罪。",
    "X41n0731_006:0673c20": "戒本三句。一人。二先共鬪諍。三聽此已下屏聽結罪。",
    "X41n0731_006:0673c21": "辨相具解上三。",
    "X41n0731_006:0673c22": "　　　○瞋心打比丘戒第七十八",
    "X41n0731_006:0673c23": "凡出家之人。理須居忍。堪耐惱緣。今乃內懷瞋忿。加",
    "X41n0731_006:0673c24": "打前人。自壞心行。忽逼前境。過損非輕。故須制也。",
    "X41n0731_006:0674a01": "別緣具四。一是大比丘。二瞋心。三作打彼意。謂有病",
    "X41n0731_006:0674a02": "等緣不犯。四打著便犯。",
    "X41n0731_006:0674a03": "　　　○手摶他比丘戒第七十九",
    "X41n0731_006:0674a04": "前戒限分中。制打著始犯。此戒深防中。制以手擬摶",
    "X41n0731_006:0674a05": "即犯。不待打著。著前戒攝。",
    "X41n0731_006:0674a06": "　　　○無根謗戒第八十",
    "X41n0731_006:0674a07": "制意犯緣多少與四重謗同。唯為輕別。戒本五句。",
    "X41n0731_006:0674a08": "一犯人。二瞋心。三無根。四舉殘法誣人。五結犯。下",
    "X41n0731_006:0674a09": "辨相中。略不解第二。餘者悉釋。初二別解。四五合辨。",
    "X41n0731_006:0674a10": "亦可具釋。謂二四五句合而廣解。准上亦應具約六",
    "X41n0731_006:0674a11": "心。以防巧情。及舉書使手印輕重相等。易故不論。及",
    "X41n0731_006:0674a12": "對謗四眾。其文亦略。假根亦犯。此等並略。",
    "X41n0731_006:0674a13": "　　　○突入王宮戒第八十一",
    "X41n0731_006:0674a14": "凡王者自在。情多奢婚。縱禮無時。容相逼斥。彼此懷",
    "X41n0731_006:0674a15": "愧。理非所宜。又復王宮采女。艶色豐□。動亂人心。容",
    "X41n0731_006:0674a16": "生染著。自壞心行。過在匪輕。是故聖制。",
    "X41n0731_006:0674a17": "別緣具五。一是剎利王。二王與夫人同在一處。三王",
    "X41n0731_006:0674a18": "未出未藏寶。四無因緣。謂有奏白被請諸難等不犯。",
    "X41n0731_006:0674a19": "五突入宮門便犯。五分。入王宮雙脚過提。隨入遠近。",
    "X41n0731_006:0674a20": "多多提。",
    "X41n0731_006:0674a21": "緣起文二。初至此事無苦。正明突入起過。二迦留已",
    "X41n0731_006:0674a22": "下發覺呵責。前文復二。初至無有鄣礙。王與夫人信",
    "X41n0731_006:0674a23": "敬心故。聽比丘入宮。突入緣起。二迦留已下入而起",
    "X41n0731_006:0674a24": "過。前文有三。初至第一夫人正末利。奉獻佛食。現為",
    "X41n0731_006:0674b01": "夫人。二既得現報。荷恩處深。是以從高樓已下禮謁",
    "X41n0731_006:0674b02": "致問。說法生信。三還至宮中已下化生俱信。聽諸比",
    "X41n0731_006:0674b03": "丘入出無礙。就第二致問文中有三。初報恩致敬。問",
    "X41n0731_006:0674b04": "佛因果四句疑事。二爾時佛告已下廣為解釋。令生",
    "X41n0731_006:0674b05": "信解。後如是末利已下一一結示。三爾時末利重白",
    "X41n0731_006:0674b06": "已下正明末利心領發願受道獲益。末利夫人雖第",
    "X41n0731_006:0674b07": "二第三重受五戒。乃可增其善心。更不重發。猶本所",
    "X41n0731_006:0674b08": "受。此多論釋。又如成論及心論說。悉重發戒。已如上說。",
    "X41n0731_006:0674b09": "戒本四句。一人。二是剎利王。甄去其餘小王不犯。三",
    "X41n0731_006:0674b10": "王未出下正明王與未人同在一處。四而入已下突",
    "X41n0731_006:0674b11": "入結犯。",
    "X41n0731_006:0674b12": "辨相具解。初句可知。王剎利下至澆頭種解第二句。",
    "X41n0731_006:0674b13": "未出者下釋第三句。若比丘下解第四結罪重輕。",
    "X41n0731_006:0674b14": "　　　○捉遺落寶戒第八十二",
    "X41n0731_006:0674b15": "寶物利重。入情多貪。既落在地。事是難近。雖好心拾",
    "X41n0731_006:0674b16": "取。為欲還主。致彼誣謗。清濁難分。莫能自拔。又復既",
    "X41n0731_006:0674b17": "取此物。容生盜心。臨危事嶮。行非高節。敗損不輕。故",
    "X41n0731_006:0674b18": "所以制。若非遺落。捉犯小罪。",
    "X41n0731_006:0674b19": "別緣具五。一是遺落物。二是寶及寶莊餝具。三非僧",
    "X41n0731_006:0674b20": "伽藍內及奇寄宿處。四無盜心為欲還主意。甄去有",
    "X41n0731_006:0674b21": "盜心。不犯此戒。五捉取便犯。所以聽僧伽藍內及寄",
    "X41n0731_006:0674b22": "宿處取不犯者。解言。若不取者。脫有異人將去。猶不",
    "X41n0731_006:0674b23": "免譏謗。是以聽取待主諮當還。以自心譏過故爾。",
    "X41n0731_006:0674b24": "滿足戒本五句。一人。二所捉遺寶。三自捉下能捉之",
    "X41n0731_006:0674c01": "業。四除藍等處不犯。五結罪。若比丘下誦前第四除",
    "X41n0731_006:0674c02": "藍等句。辨相之中略不釋第三業第五結罪句。餘三",
    "X41n0731_006:0674c03": "具解。初二句可知。若比丘在僧伽藍下。正彰二處捉",
    "X41n0731_006:0674c04": "之方法。待主欲還。久久不來。祇言。金等無人來取。至",
    "X41n0731_006:0674c05": "三年聽隨三寶分中得處。當界分用。十律。過五六戒。",
    "X41n0731_006:0674c06": "四方僧用。五分。十二年不取者。集僧平價。作四方僧",
    "X41n0731_006:0674c07": "用。後來索者。出僧物償之。",
    "X41n0731_006:0674c08": "　　　○非時入聚落第八十三",
    "X41n0731_006:0674c09": "凡出家脩道。理無遊散。時為濟命。事須往反。既是非",
    "X41n0731_006:0674c10": "時。無緣而入。妨廢脩道。招致譏醜。損處不輕。所以須",
    "X41n0731_006:0674c11": "制。",
    "X41n0731_006:0674c12": "別緣具五。一是非時分。二向白衣村。三無啟白請喚",
    "X41n0731_006:0674c13": "諸難等因緣。四不囑授。五入門便犯。若住處無比丘",
    "X41n0731_006:0674c14": "可囑。有三寶緣。聽入無罪。若行至夜。欲入村宿。祇律。",
    "X41n0731_006:0674c15": "應展轉相自無罪。不白犯。依此律。容可不白不犯。五",
    "X41n0731_006:0674c16": "分。若行經聚落。若暮往宿。及八難起不犯。非時入村。",
    "X41n0731_006:0674c17": "此律不犯中。道由村過不犯。滿足戒本五句。一人。",
    "X41n0731_006:0674c18": "二非時。三入聚落。四不囑授。謂不行開法。五結罪。辨",
    "X41n0731_006:0674c19": "相具解。",
    "X41n0731_006:0674c20": "　　　○過量牀戒第八十四",
    "X41n0731_006:0674c21": "高牀長慢。理非所宜。事須依法。不容過限。過則長貪。",
    "X41n0731_006:0674c22": "違反聖教。故制不聽。",
    "X41n0731_006:0674c23": "別緣具五。一是牀。二為己作。三過量。四自作使人作。",
    "X41n0731_006:0674c24": "五作成便犯。戒本三句。一人。二立法限量。三截竟",
    "X41n0731_006:0675a01": "已下過而結罪。辨相具解。祇律。高牀下戒並言應",
    "X41n0731_006:0675a02": "先截壞。然後悔過。",
    "X41n0731_006:0675a03": "　　　○兜羅綿紵牀戒第八十五",
    "X41n0731_006:0675a04": "以其多生細小諸虫。用損物命。違於慈道。所以不聽。",
    "X41n0731_006:0675a05": "亦五緣成。一是兜羅綿。二貯木牀。三為己。四自作教",
    "X41n0731_006:0675a06": "人作。五成便犯。戒本三句。一人。二貯木牀。三結罪。",
    "X41n0731_006:0675a07": "辨相具釋。此上二戒。十律隨坐坐提罪。",
    "X41n0731_006:0675a08": "　　　○骨牙角作鍼筒戒第八十六",
    "X41n0731_006:0675a09": "以其小物。用功甚重。事無多益。勞苦繁數。癈損家業。",
    "X41n0731_006:0675a10": "招致譏過。故須聖制。",
    "X41n0731_006:0675a11": "戒緣別具五。一是牙角。二作針筒。三為己。四自作使",
    "X41n0731_006:0675a12": "人作。五作成便犯。尼多在等。不喜遊行。作之義齊。但",
    "X41n0731_006:0675a13": "犯小罪。",
    "X41n0731_006:0675a14": "　　　○過量尼師壇戒第八十七",
    "X41n0731_006:0675a15": "自下四戒並不聽量過者。信施之物。理宜應法。趣得",
    "X41n0731_006:0675a16": "遮鄣。資身便罷。今過量而作。長己貪求。外損信物。作",
    "X41n0731_006:0675a17": "無用之費。經求癈道。患累處深。是以聖制。尼師壇者。",
    "X41n0731_006:0675a18": "此方名覆臥衣。謂覆鄣眠處。護臥具故。",
    "X41n0731_006:0675a19": "別緣具五。一作尼師壇。二為己。三自作使人作。四過",
    "X41n0731_006:0675a20": "量。五成即犯。下之三戒。犯緣並同。唯以體殊為異。",
    "X41n0731_006:0675a21": "緣起文二。初至尼師壇過量起過。二時諸比丘呵。前",
    "X41n0731_006:0675a22": "文復二。初制畜坐具鄣身受用。二六群已下因聖聽",
    "X41n0731_006:0675a23": "作。過量起過。",
    "X41n0731_006:0675a24": "滿足戒本三句。一人。二出量數之法廣狹長短。三過",
    "X41n0731_006:0675b01": "作結罪。佛搩手。五分。長二尺。長中長五尺。廣中四尺。",
    "X41n0731_006:0675b02": "是名應量。過則是犯。五猶尚犯。何呪俱過計。通明尺",
    "X41n0731_006:0675b03": "重。理應如是。但因迦留。各增手搩。戒本別增致人有。",
    "X41n0731_006:0675b04": "或謂要須續。此義不爾。",
    "X41n0731_006:0675b05": "　　　○過量覆創衣戒八十八　過量雨浴衣八十九",
    "X41n0731_006:0675b06": "此等二戒其義並同。故不煩釋。問所以此中上二下",
    "X41n0731_006:0675b07": "一。尼但犯輕。過量雨衣。與僧同犯。其義何也。解言。雨",
    "X41n0731_006:0675b08": "衣外用。女人漏形。恐醜相外彰。喜廣長作。故同犯提。",
    "X41n0731_006:0675b09": "餘之三戒。隨身著用。尼好小作。過希故經。",
    "X41n0731_006:0675b10": "　　　○過量三衣戒第九十",
    "X41n0731_006:0675b11": "問上之三戒。佛搩手定出量限。此三衣戒。所以隨身",
    "X41n0731_006:0675b12": "量不定者何。解言。餘之三戒非是沙門道服水儀。隨",
    "X41n0731_006:0675b13": "其大小。皆得受用。故定出量數。此三衣戒。是三世諸",
    "X41n0731_006:0675b14": "佛道服之標。若依佛手定出量限者。人有小大。皆不",
    "X41n0731_006:0675b15": "稱體。威儀醜惡。故隨己身量。稱形故爾。以衣不定故。",
    "X41n0731_006:0675b16": "得與佛等量戒。餘三定故。更無等過之義。所以緣起。",
    "X41n0731_006:0675b17": "須制難陀着黑衣者。解言。難陀色身與佛相濫。諸比",
    "X41n0731_006:0675b18": "丘見謂之為佛。彼此懷慚。制著黑衣。異佛衣色。故所",
    "X41n0731_006:0675b19": "以爾。諸比丘衣色與佛同等。六羣比丘見己衣色既",
    "X41n0731_006:0675b20": "與佛同。謂量亦應等。遂使與佛等過而作。故須明之。",
    "X41n0731_006:0675b21": "問衣制過量戒。鉢何不爾。解衣若過量。得截而用。人",
    "X41n0731_006:0675b22": "喜過作。故所以制。鉢若過量。截無用義。人不喜過。故",
    "X41n0731_006:0675b23": "不須制。又復衣體同佛。謂量亦等。喜與等過。故有斯",
    "X41n0731_006:0675b24": "戒。鉢體異佛。不喜等過。故不須制。問佛之衣鉢所以",
    "X41n0731_006:0675c01": "有同有異。答一切諸佛法畜石鉢。是以如來棄人中",
    "X41n0731_006:0675c02": "石鉢。取天細膩石鉢。著人中衣。表人天師。良厚福田。",
    "X41n0731_006:0675c03": "由著人中衣故。與比丘三衣體同。鉢非人鉢。故使不",
    "X41n0731_006:0675c04": "同。問比丘所以不畜石鉢者。比丘福淺。不能感物。又",
    "X41n0731_006:0675c05": "此難得。恐癈正脩。又擔持重故。人中石者。復不任用。",
    "X41n0731_006:0675c06": "故制不聽畜。畜得蘭罪。",
    "X41n0731_006:0675c07": "　　●四波羅提提舍尼法",
    "X41n0731_006:0675c08": "七門分別。一解來意釋名。二解置四所由。三次第之",
    "X41n0731_006:0675c09": "相。四違制不同。五持犯方軌。六自分勝進。七二部同",
    "X41n0731_006:0675c10": "異。",
    "X41n0731_006:0675c11": "初門來意者。上篇雖明威儀。若離譏嫌。進道莫由。是",
    "X41n0731_006:0675c12": "以次明離譏嫌。進道莫由。是以次明離譏過行。西音",
    "X41n0731_006:0675c13": "波羅提提舍尼。此名向彼悔。故下文言。我今向諸大",
    "X41n0731_006:0675c14": "德悔過。是名悔過法。又可名為可呵法。亦是文言我",
    "X41n0731_006:0675c15": "犯可呵法。所不應為故。",
    "X41n0731_006:0675c16": "第二門者。凡起譏過。託二眷屬。一內眷屬。二外眷屬。",
    "X41n0731_006:0675c17": "內中有二。謂若私屏及以眾中。初戒私屏起過。比丘",
    "X41n0731_006:0675c18": "與尼黑服是同。而男女相別。[彰-章+身]在聚落。自手取食。容",
    "X41n0731_006:0675c19": "生染穢。招譏損道。對離斯過。故制初戒。若於眾中。偏",
    "X41n0731_006:0675c20": "心指授。跡涉回私。嘿受不呵。於眾不顯。對遣此過。故",
    "X41n0731_006:0675c21": "制第二。外眷屬中。就聚落蘭若二處。以興過譏。謂學",
    "X41n0731_006:0675c22": "家過受。令他罄竭。招世譏嫌。對離此過。故制第三。蘭",
    "X41n0731_006:0675c23": "若起者。懈怠逈嶮。安坐受食。致賊觸嬈。送食婦女。招",
    "X41n0731_006:0675c24": "譏不輕。對離此過。故制第四。始末差分。有斯四益。",
    "X41n0731_006:0676a01": "第三門者。內眾情親。又是師義。喜起此過。故在先明。",
    "X41n0731_006:0676a02": "俗人外眾致犯義希。故在後說。就內眾中。私屏為數。",
    "X41n0731_006:0676a03": "眾中是希。故有先後之別。外中聚落喜犯。蘭若不數。",
    "X41n0731_006:0676a04": "次此之宜。理所然矣。",
    "X41n0731_006:0676a05": "第四門者。就此四中。第三戒違僧制得罪。此學家羯",
    "X41n0731_006:0676a06": "磨。實是亦佛教諸比丘作此羯磨。然佛不自秉。若諸",
    "X41n0731_006:0676a07": "比丘未為作學家羯磨。無僧制可違。受食無罪。由僧",
    "X41n0731_006:0676a08": "作法制而生。故曰違僧制得罪。此制不異佛制。隨人",
    "X41n0731_006:0676a09": "異故。自餘三戒咸違佛制。無僧制可違。",
    "X41n0731_006:0676a10": "第五門者。此四戒中。二四兩戒具二持犯。言二持者。",
    "X41n0731_006:0676a11": "若見尼指授心而不食。即是上持。若見事時。即順聖",
    "X41n0731_006:0676a12": "教。作法而呵。大姊且止。身業食時。不生罪過。名曰作",
    "X41n0731_006:0676a13": "持。此之二持名體俱別。二犯者。若見過不呵。食便得",
    "X41n0731_006:0676a14": "罪。由止而生。故曰止犯。雖止不呵。若身業不食。無此",
    "X41n0731_006:0676a15": "止犯。復由身業食食而生。乃名作犯。望前名止。望後",
    "X41n0731_006:0676a16": "為作。此罪體一而名有別。又可二持亦是體一名別。",
    "X41n0731_006:0676a17": "如作法呵。名為作持。以其呵故。雖食無過。反前作犯。",
    "X41n0731_006:0676a18": "豈非止持。第四蘭若止而不食。名為止持。若順聖教。",
    "X41n0731_006:0676a19": "語言檀越莫送食來。而施主知故復送來。雖食無罪。",
    "X41n0731_006:0676a20": "名為作持。二犯者。不語檀越。名為止犯。而受食食即",
    "X41n0731_006:0676a21": "是作犯。餘之二戒。止則是持。作便是犯。",
    "X41n0731_006:0676a22": "第六門。前之三戒。自分行中以離譏過。第四一戒。勝",
    "X41n0731_006:0676a23": "進分中以離譏過。",
    "X41n0731_006:0676a24": "第七門。二部同異。尼並吉羅。總是希故。隨事論之。至",
    "X41n0731_006:0676b01": "文中釋。",
    "X41n0731_006:0676b02": "　　　○在白衣舍從非親里尼自手受食戒第一",
    "X41n0731_006:0676b03": "大僧上尊。尼是下眾。敬上情殷。所有飲食。皆悉捨施。",
    "X41n0731_006:0676b04": "竟不籌量。得便受之。致彼飢困。癈脩道業。又復非親",
    "X41n0731_006:0676b05": "容生染患。招致譏醜。損壞非輕。所以須制。",
    "X41n0731_006:0676b06": "別緣具五。一在俗人舍。二是非親里尼。三無因緣。除",
    "X41n0731_006:0676b07": "病緣故。四自手取。五食方即犯。所以除親者。上明共",
    "X41n0731_006:0676b08": "坐同舟等外相不練。譏患無殊。故親亦犯。此中俗人",
    "X41n0731_006:0676b09": "家內情相委練。實親無譏。故所以開。病人苦惱不容",
    "X41n0731_006:0676b10": "生過。為濟命故。亦開無犯。四直地遣人。表敬相不絕。",
    "X41n0731_006:0676b11": "無譏故聽。",
    "X41n0731_006:0676b12": "滿足戒本四句。一人。二明在村中有非親里尼。三若",
    "X41n0731_006:0676b13": "無病下正明自手取食食。四是比丘下違教結罪。隱",
    "X41n0731_006:0676b14": "其梵名。就漢稱結罪。故曰悔過法。",
    "X41n0731_006:0676b15": "辨相具解可知。尼得輕者。大僧上尊。自手授食。與尼",
    "X41n0731_006:0676b16": "義悕。致受非數。故但吉羅。",
    "X41n0731_006:0676b17": "　　　○在白衣舍偏心指授食戒第二",
    "X41n0731_006:0676b18": "凡眾貴清美。不容穢跡。然今此尼以偏私之情。公於",
    "X41n0731_006:0676b19": "眾中。越次指授。似成回私。汙辱處深。大眾既覩其過。",
    "X41n0731_006:0676b20": "嘿受不呵。即表眾心不淨。容隱惡人。故制舉眾並不",
    "X41n0731_006:0676b21": "得食。問所以不開親及病者何。答既是眾中偏心授",
    "X41n0731_006:0676b22": "食。招過無殊。故親之與病。皆合可呵。今嘿受不呵。舉",
    "X41n0731_006:0676b23": "眾情過故。所以不開。",
    "X41n0731_006:0676b24": "別緣具四。一是白衣舍。二偏心越次授食。三大眾嘿",
    "X41n0731_006:0676c01": "受不呵。四食之便犯。",
    "X41n0731_006:0676c02": "戒本四句。一人。二正明白衣舍尼越次指授食。三比",
    "X41n0731_006:0676c03": "丘應語言下佛教比丘作法呵止。四若無一比丘下",
    "X41n0731_006:0676c04": "不呵結罪。",
    "X41n0731_006:0676c05": "辨相具解可知。尼得輕者。大僧指授。與尼義齊。致受",
    "X41n0731_006:0676c06": "不數。又復下眾呵上義難。情過是微。故所以輕。",
    "X41n0731_006:0676c07": "　　　○學家受食戒第三",
    "X41n0731_006:0676c08": "凡受施之法。宜自限量。不容過分。今此學家見諦弟",
    "X41n0731_006:0676c09": "子。於三寶所。乃至身肉不惜。然此比丘竟不籌量前",
    "X41n0731_006:0676c10": "人有無。取索無節。令彼罄竭。因福致困。生外不信。又",
    "X41n0731_006:0676c11": "現受者。貪取過度。心無慈愍。今僧制遮護。知而故受。",
    "X41n0731_006:0676c12": "事是無理。所以制也。",
    "X41n0731_006:0676c13": "別緣具五。一是未妻俱得見諦。二僧眾與作學家羯",
    "X41n0731_006:0676c14": "磨。除未作故。祇律。夫婦互有凡聖。不得為作羯磨。若",
    "X41n0731_006:0676c15": "夫婦於三果中。或俱是。或互是。得與作羯磨。五分亦",
    "X41n0731_006:0676c16": "爾。三無因緣。除病請等不犯。四自手取除置地。使人",
    "X41n0731_006:0676c17": "與。為表敬相不絕故爾。五食之咽咽犯。",
    "X41n0731_006:0676c18": "緣起文三。初至之盡正明起過。二比居諸人下正辨",
    "X41n0731_006:0676c19": "呵責。三告諸比丘下慈愍學家。教僧立制。約勒四方。",
    "X41n0731_006:0676c20": "不聽受食。此羯磨與人相應法。謂與比丘相應。四方",
    "X41n0731_006:0676c21": "僧制。故下學家乞解者。乞解僧制也。五分。若其家財",
    "X41n0731_006:0676c22": "物竭盡者。僧有園田應與之。使畢常限。餘以自供。若",
    "X41n0731_006:0676c23": "無僧有異供養時。令其家作。使得遺餘。若復無者。乞",
    "X41n0731_006:0676c24": "得食時。就其家食。與其所餘。若不爾。父子安置比丘",
    "X41n0731_006:0677a01": "寺。婦女送置尼寺。給其房舍臥具。乃可分衣物。悉皆",
    "X41n0731_006:0677a02": "與之。然今此律且立僧制。",
    "X41n0731_006:0677a03": "滿足戒本四句。一先明學家僧作羯磨。二若比丘次",
    "X41n0731_006:0677a04": "出能犯人。三作如是已下正明無緣自手受食。食四",
    "X41n0731_006:0677a05": "是比丘下違教結罪。",
    "X41n0731_006:0677a06": "下辨相中。先解第二能犯之人。却解初句學家犯之",
    "X41n0731_006:0677a07": "境緣。餘文可知。尼是下眾。感彼情薄。必無傾竭之惱。",
    "X41n0731_006:0677a08": "故所以輕。不犯中學家乞解者。此文但言財物還多。",
    "X41n0731_006:0677a09": "乞解僧制。佛即聽解。十律。若學家財物。減損不增者。",
    "X41n0731_006:0677a10": "若乞不乞不捨。若財物增多者。若乞不乞。皆應捨學",
    "X41n0731_006:0677a11": "家羯磨。若財物不增不減者。若乞應捨。不乞不應捨。",
    "X41n0731_006:0677a12": "若作法竟。五眾俱不得取。若捨羯磨竟。五眾隨意取。",
    "X41n0731_006:0677a13": "　　　○蘭若安坐受食戒第四",
    "X41n0731_006:0677a14": "凡在蘭若。事須翹懃。方乃安坐受食。非進道之宜。又",
    "X41n0731_006:0677a15": "復逈嶮多有賊難。送食往反。因致困辱。惱壞其心。招",
    "X41n0731_006:0677a16": "世譏累。是故聖制。五分。若軍行逕過與食。若賊來自",
    "X41n0731_006:0677a17": "持與受不犯。若送食人忽至僧坊。比丘不知者。佛言",
    "X41n0731_006:0677a18": "聽一人受自出一分。餘行與僧。以己食分。從僧中一",
    "X41n0731_006:0677a19": "人貿食不犯。若送食是賊見不得去。應與袈裟著。若",
    "X41n0731_006:0677a20": "故不得去者。應獲與剃髮著法服送令去。",
    "X41n0731_006:0677a21": "別緣具五。一是蘭若嶮難處。二先不語檀越。三無病",
    "X41n0731_006:0677a22": "難因緣。四自手食。除置地使人與。不犯故。五食之咽",
    "X41n0731_006:0677a23": "咽便犯。",
    "X41n0731_006:0677a24": "滿足戒本四句。一人。二明在蘭若險難處。三先不語",
    "X41n0731_006:0677b01": "已下在險難處安坐受食食。四應向已下違教結罪。",
    "X41n0731_006:0677b02": "第三句中。先不語檀越者。若語莫來。來而得受。故曰",
    "X41n0731_006:0677b03": "先不語。雖先不語。藍外得受。故曰藍外不受食。而在",
    "X41n0731_006:0677b04": "藍內受食。雖可藍內病緣不犯。故言無病。置地亦開。",
    "X41n0731_006:0677b05": "故曰自手受食食。如此釋時。唯在蘭若。藍內受犯。餘",
    "X41n0731_006:0677b06": "道路藍外村中並悉不犯。義似順初戒本。又復一釋。",
    "X41n0731_006:0677b07": "藍外道路有難處。亦不得受。唯在聚落受之無犯。故",
    "X41n0731_006:0677b08": "緣起文。語諸婦女莫出道路。有賊恐怖。若已出城。應",
    "X41n0731_006:0677b09": "語言。莫至僧伽藍。中路有賊恐怖。既二處俱犯。釋此",
    "X41n0731_006:0677b10": "文時。若先不語檀越者。若語檀越。莫送食來。藍及道",
    "X41n0731_006:0677b11": "路受俱無罪。以不約束。二處受犯。然文反學舉不行。",
    "X41n0731_006:0677b12": "約束法中。語檀越二處不受。但舉藍外道路不受。略",
    "X41n0731_006:0677b13": "無藍內不受。故言先不語檀越。乃至不受食。次正舉",
    "X41n0731_006:0677b14": "受犯。以不語故。二處受犯。但言藍內受犯。略無道路。",
    "X41n0731_006:0677b15": "受此乃綺互。下無病等餘緣可知。若如時立緣之中。",
    "X41n0731_006:0677b16": "應言蘭若道路有嶮難處。辨相可知。尼無蘭若。假",
    "X41n0731_006:0677b17": "有齊輕。",
    "X41n0731_006:0677b18": "　　●第七段眾式叉迦羅尼法",
    "X41n0731_006:0677b19": "此言應當學。直言其眾不列數者。解言。此篇威儀違",
    "X41n0731_006:0677b20": "失。乃有無量。不可以限數往□。故但言眾。若就所防",
    "X41n0731_006:0677b21": "彰目。應言眾突吉羅篇。今隱其所防。治行受稱。故名",
    "X41n0731_006:0677b22": "為學。式叉言學。迦羅尼名應當。以語例故。論其學也。",
    "X41n0731_006:0677b23": "實通上四。唯□此所以偏彰者。然此篇威儀微細。自",
    "X41n0731_006:0677b24": "非專翫。在心懃加護持。其行難成。故加勸學之目。又",
    "X41n0731_006:0677c01": "復能持。具足無缺。學行之絡。彰學功義顯。故獨受學",
    "X41n0731_006:0677c02": "稱。語其威儀。事乃眾多。今且採要百戒。重而喜為。輕",
    "X41n0731_006:0677c03": "心易犯。集在此明。餘者雜威儀中辨。於中身口分別。",
    "X41n0731_006:0677c04": "有二十戒。自口作業。假他身犯。如持仗人說法等。餘",
    "X41n0731_006:0677c05": "應身犯。其相可知。",
    "X41n0731_006:0677c06": "次持犯分別。若就應學以辨。並二持犯。謂起心脩習",
    "X41n0731_006:0677c07": "名為作持。望不作高下著衣等事即是止持。無心崇",
    "X41n0731_006:0677c08": "習說為止犯。而作高下著衣等事名為作犯。若言作",
    "X41n0731_006:0677c09": "法得作前事名作持者。唯杖囊一戒容二持犯。餘咸",
    "X41n0731_006:0677c10": "止持作犯。若如前釋。上之四篇。亦應悉二持犯。何獨",
    "X41n0731_006:0677c11": "於此。答理實應然。不犯此中。名應當學。故餘不類。",
    "X41n0731_006:0677c12": "此且作是釋。文分為四。初有五十一戒敬僧威儀行。",
    "X41n0731_006:0677c13": "二不恭敬人不得為說法下有八戒敬法威儀行。三",
    "X41n0731_006:0677c14": "不得止宿佛塔中下有二十六戒敬佛威儀行。四人",
    "X41n0731_006:0677c15": "坐已立下有十五戒能敬之人。於四威儀。雜明敬上",
    "X41n0731_006:0677c16": "三寶之戒。先敬僧者。據住持三寶故爾。所以須明敬",
    "X41n0731_006:0677c17": "僧行者。然衣裳服餝。行坐進止。飲食出入。皆是僧之",
    "X41n0731_006:0677c18": "威儀。齊整端嚴。舉動應軌。彰己內有道法之心。外覩",
    "X41n0731_006:0677c19": "信敬。生長世善。光顯佛法。益利僧眾。違則自壞心行。",
    "X41n0731_006:0677c20": "外長他惡。於彼僧寶。情生輕薄。汙辱不少。故須制彼。",
    "X41n0731_006:0677c21": "敬僧威儀人不自成。功由於法。故敬法。法者療生死",
    "X41n0731_006:0677c22": "之良藥。展開道之眼目。若敬而順行。則超越眾累。清",
    "X41n0731_006:0677c23": "昇彼岸。慢而輕毀。則永沉生死。長淪苦海。殃累之深。",
    "X41n0731_006:0677c24": "持宜須敬。法不自弘。宣由道主。故須敬佛。佛為尊導。",
    "X41n0731_006:0678a01": "獨拔累表。解超眾聖。萬德圓極。大悲開化。利益群品。",
    "X41n0731_006:0678a02": "其恩深厚。事須敬以求度世。是故須制。尊塔靈庿。潔",
    "X41n0731_006:0678a03": "淨安處。夙夜展虔敬之儀式。以上別收未盡。復須雜",
    "X41n0731_006:0678a04": "明四威儀中敬三之行。",
    "X41n0731_006:0678a05": "就敬僧中。分文有四。初有二戒。正明教諸比丘著衣",
    "X41n0731_006:0678a06": "裳法。使齊整端嚴。應法無失。自行成立。外生物喜。違",
    "X41n0731_006:0678a07": "則制罪。初戒著涅槃僧。次戒著三衣。第二從不得反",
    "X41n0731_006:0678a08": "抄衣已下說不得戲咲。坐亦如是。有二十三戒。入村",
    "X41n0731_006:0678a09": "受請。行來進止。從用意受食已下訖洗鉢水。有二十",
    "X41n0731_006:0678a10": "三戒。食上方軌。第四生草上大小便下有三戒。便利",
    "X41n0731_006:0678a11": "進止。因緣廣辨。皆彰威儀違失之過。唯戒本中偏彰",
    "X41n0731_006:0678a12": "能治之行。舉以勸學。不明所防。互舉故爾。以故作者。",
    "X41n0731_006:0678a13": "故違聖教。作不齊整著衣。犯根本突吉。母經。對手一",
    "X41n0731_006:0678a14": "說懺。此亦篇義。妨今解責心非威儀。吉羅者不應。故",
    "X41n0731_006:0678a15": "違聖教。非但犯根本之罪。復得不應而作。失威儀罪。",
    "X41n0731_006:0678a16": "此亦嘖心悔。一切戒犯。皆有二罪。非若此篇。如上好",
    "X41n0731_006:0678a17": "樹不應故斫。而斫犯。壞生種提。復非威儀吉。如語上",
    "X41n0731_006:0678a18": "生坐舉臥具出門提。復得非威儀吉。類知一切。若不",
    "X41n0731_006:0678a19": "故作者。此識事作故。然不作故違聖教之意。猶犯根",
    "X41n0731_006:0678a20": "本責心小愆。無失威儀吉羅。斯之三吉雖有根樤。減",
    "X41n0731_006:0678a21": "責心悔篇中所攝(此一既爾下戒同然)。",
    "X41n0731_006:0678a22": "　　●第八段七毗尼法",
    "X41n0731_006:0678a23": "於中文三。一至說戒經來。牒舉章門。由言七悔過法。",
    "X41n0731_006:0678a24": "除已起之諍。就所滅名之故爾。二若有諍事下二句",
    "X41n0731_006:0678b01": "勸學滅諍。三應與已下別列七戒。是中應與七滅。而",
    "X41n0731_006:0678b02": "不與者犯突吉羅。即上戒式叉迦羅尼應當學義。故",
    "X41n0731_006:0678b03": "尼律中。尼不為他滅諍提。下文比丘吉。彼含此離。遂",
    "X41n0731_006:0678b04": "為七戒。上來百戒自行威儀。以彰應學。此據眾法。除",
    "X41n0731_006:0678b05": "諍滅罪。以顯應學。二處戒本並不舉所防。直言應當",
    "X41n0731_006:0678b06": "學。應與現前等。故知一類但以眾別有殊。故分為二。",
    "X41n0731_006:0678b07": "問都收一百七戒。總成第五篇也。七滅道理。文義苞",
    "X41n0731_006:0678b08": "富。不可輕言。下當廣說。",
    "X41n0731_006:0678b09": "　　●第二分　比丘尼律",
    "X41n0731_006:0678b10": "三門料簡。一僧尼離合。二先後次第。此之二門已如",
    "X41n0731_006:0678b11": "上釋。三尼之同戒。最初有無。一釋雖可形別。起患義",
    "X41n0731_006:0678b12": "等。但使大僧先犯。禁該二眾。設後犯者無別有初。廣",
    "X41n0731_006:0678b13": "教頌故。尼若犯者。即是第二。又復五分可是同戒。憂",
    "X41n0731_006:0678b14": "波問為一部一部持。佛言。皆作二部持。十律。佛在僧",
    "X41n0731_006:0678b15": "前。結同戒已。語諸比丘。汝等以是戒。向比丘尼說。作",
    "X41n0731_006:0678b16": "是語已。入室坐禪。爾時諸比丘遣跋提比丘。汝今往",
    "X41n0731_006:0678b17": "詣王園精舍。為比丘尼說之。跋提即承僧命。往至尼",
    "X41n0731_006:0678b18": "所。令集一處。語尼言。佛為我等制同戒。我及汝等應",
    "X41n0731_006:0678b19": "共受持。爾時長老比丘尼皆言。善好受持。時偷蘭難",
    "X41n0731_006:0678b20": "陀尼在眾中。語跋提言。汝愚癡不了。不能定知。我等",
    "X41n0731_006:0678b21": "可以汝語故。持不持耶。我等當問餘比丘持修多羅",
    "X41n0731_006:0678b22": "者。若應持者當持。不應持者不持。如來即制比丘尼",
    "X41n0731_006:0678b23": "輕呵比丘戒。以斯推驗。明知同戒。無別最初。問若使",
    "X41n0731_006:0678b24": "同戒無別初者。減年受戒。與外道食。長鉢大僧犯。尼",
    "X41n0731_006:0678c01": "應第三。所以尼中。別有最初。答此就罪同。應無別初。",
    "X41n0731_006:0678c02": "但有緣異。謂減年有學無學。與外道食。境緣寬狹。鉢",
    "X41n0731_006:0678c03": "時有長短非類故。若爾尼離五衣宿。俱犯提罪。比丘",
    "X41n0731_006:0678c04": "離三衣宿提。餘二衣吉。亦是寬狹。理應別初。何以直",
    "X41n0731_006:0678c05": "列。答若據不同。應別有初。莫不皆對。受法明違。故無",
    "X41n0731_006:0678c06": "別初。又若爾所以同戒。要因大僧先犯以制尼眾。無",
    "X41n0731_006:0678c07": "有一戒因尼制僧。尼不同戒。因尼先犯。以禁比丘。豈",
    "X41n0731_006:0678c08": "可當時先因比丘。併犯同戒。禁尼眾說。尼眾方犯。不",
    "X41n0731_006:0678c09": "同戒耶。此實難解。答此等同不同戒。僧尼二眾。犯應",
    "X41n0731_006:0678c10": "雜亂。為分人別。是故同者列之在初。餘不同者併後",
    "X41n0731_006:0678c11": "列之。若爾先後可爾。何同戒無有一戒因尼制僧。又",
    "X41n0731_006:0678c12": "更一釋。大僧與尼。男女位別。何得因此制彼又復望",
    "X41n0731_006:0678c13": "尼。偏過未起。如何逆制。謂二眾同犯。皆別有最初。所",
    "X41n0731_006:0678c14": "以知者。如尼初戒。與僧同犯。下開亦言最初不犯。故",
    "X41n0731_006:0678c15": "知別初。如斯解時。可同犯戒。應更別出起過之人呵",
    "X41n0731_006:0678c16": "責制戒。但大僧中已明起過呵制。若更出者。不異於",
    "X41n0731_006:0678c17": "前。為離繁文。略而不出。直列戒本。餘二律中。告尼眾",
    "X41n0731_006:0678c18": "言二部持者。此謂告知同別。共學不共學。非是由此",
    "X41n0731_006:0678c19": "制彼名共。以是義故。各別有初。",
    "X41n0731_006:0678c20": "尼律六文。總為四門。一五篇。二七聚。三方便。四持犯。",
    "X41n0731_006:0678c21": "委釋其義。如前已辨。",
    "X41n0731_006:0678c22": "第二別解。即為六段。先解初夷。於中亦兩。一總二別。",
    "X41n0731_006:0678c23": "總解十門。一三毒起成。二身口差別。三自作教人。四",
    "X41n0731_006:0678c24": "犯境寬狹。五尅漫不同。六餝悞不等。七諫不諫別。八",
    "X41n0731_006:0679a01": "僧尼同異。九尼下二眾任運有無。十持犯軌。初門",
    "X41n0731_006:0679a02": "者。位以為三。婬觸八事三起貪成。二有四戒煞盜覆",
    "X41n0731_006:0679a03": "隨三事起成。三妄語一戒貪癡起成。所以可知。第",
    "X41n0731_006:0679a04": "二門者。一義判時位亦為三。謂婬盜煞觸。若身業犯。",
    "X41n0731_006:0679a05": "妄語七八。此三唯口。口有同異。八事一戒通於身口。",
    "X41n0731_006:0679a06": "又更一判。婬觸害身。盜煞二戒身正口兼。妄語一戒",
    "X41n0731_006:0679a07": "口正身助。八事一戒身口通犯。覆一口止共身犯。隨",
    "X41n0731_006:0679a08": "舉違諫。自口止業。假他口作業犯。有六差別。第三",
    "X41n0731_006:0679a09": "門者。位可為三。初一下四。此之五戒自重教輕。煞盜二",
    "X41n0731_006:0679a10": "戒自作教人。彼我俱犯。妄語一戒自作正犯。教同不同。",
    "X41n0731_006:0679a11": "第四門。初戒境通三趣。餘七唯人。婬觸八事。此三",
    "X41n0731_006:0679a12": "男報。覆藏局女。餘之四戒義該男女。隨舉少異可知。",
    "X41n0731_006:0679a13": "七八局道。前六義通道俗。七八唯具。餘亦義通。第",
    "X41n0731_006:0679a14": "五門。初戒漫剋俱犯。下之七戒盜煞與妄漫一切犯。",
    "X41n0731_006:0679a15": "尅心之中。有犯不犯。觸等下四局在剋犯。以取染心。",
    "X41n0731_006:0679a16": "知人名種。隨順違諫。豈可漫心而成此罪。故專在剋",
    "X41n0731_006:0679a17": "第六門。前四同戒。若配錯悞。位為四定。同比丘中說。",
    "X41n0731_006:0679a18": "下之四戒。攝同妄語。所稱錯之與悞。並悉不犯。亦可",
    "X41n0731_006:0679a19": "解八。容有悞犯。餘無可知。第七門。前之七戒無倚",
    "X41n0731_006:0679a20": "傍可執。故不須諫。第八有倚傍故。堅執有濫。故須設",
    "X41n0731_006:0679a21": "諫。第八門。初之四戒僧尼同有。而於四中下盜煞",
    "X41n0731_006:0679a22": "妄全無有異。婬之一戒境界飜到。下四深防。尼有觸",
    "X41n0731_006:0679a23": "等。位以為二。前之三戒重輕不同。觸戒有四差別。尼",
    "X41n0731_006:0679a24": "重僧輕。八事之中僧犯三罪。捉手犯觸殘。共諸共期",
    "X41n0731_006:0679b01": "容犯麤語。捉衣犯蘭。餘容小罪。覆藏一戒境有寬狹。",
    "X41n0731_006:0679b02": "隨順一戒。有無不同。尼倚八敬。隨順須諫。故犯重夷。",
    "X41n0731_006:0679b03": "僧無倚不諫故無。第九門。初一下四無教人為己。",
    "X41n0731_006:0679b04": "故無任運。盜煞妄等有自作方便。或復教人為己。容",
    "X41n0731_006:0679b05": "任運犯。第十門。覆藏一戒具兩持犯。以有作法發",
    "X41n0731_006:0679b06": "露義故。餘各止持作犯。",
    "X41n0731_006:0679b07": "次下別解。不淨行戒。一制意犯緣。悉同可知。文分二。",
    "X41n0731_006:0679b08": "初至久住明結戒相。略舉三文。一略舉犯文。二告言",
    "X41n0731_006:0679b09": "已下還是制廣補略。三集十句下招生十利。第二欲",
    "X41n0731_006:0679b10": "說戒者已下明說戒相。以彰教法。文亦有二。初明戒",
    "X41n0731_006:0679b11": "本。但有四句。所以無共同等者。答祇五二律悉具八",
    "X41n0731_006:0679b12": "句。同於大僧。此律文略。十律尼戒本同者。文不別列。",
    "X41n0731_006:0679b13": "故知亦有共同等四也。其比丘尼捨戒。為成來去無",
    "X41n0731_006:0679b14": "鄣故爾。尼中捨者。恐在俗汙犯。所以須捨。如十律說。",
    "X41n0731_006:0679b15": "無重出家。故彼文問。頗有比丘尼捨戒。更與受戒不",
    "X41n0731_006:0679b16": "犯耶。佛言有。若比丘捨戒已。轉根作男子。與受戒不",
    "X41n0731_006:0679b17": "犯者是。",
    "X41n0731_006:0679b18": "第二若比丘尼下廣辨。於中文二。初解犯相。二不犯",
    "X41n0731_006:0679b19": "者下解不犯相。前文復二。初尼犯相。二解四眾犯相。",
    "X41n0731_006:0679b20": "前文復二。初略解戒本四句成犯。二有三處已下廣",
    "X41n0731_006:0679b21": "解二三兩句。對三趣行。非成犯之相。就中復有二。初",
    "X41n0731_006:0679b22": "至亦如是犯差相別。二若比丘下明輕重相。前文復",
    "X41n0731_006:0679b23": "二。初舉成犯境緣。二若比丘尼下廣辨造境。成犯方",
    "X41n0731_006:0679b24": "法。境界文二。先總舉三趣。二復於三種已下望三趣",
    "X41n0731_006:0679c01": "橫列。各三三合九。謂重非之境成犯文三。一自發心",
    "X41n0731_006:0679c02": "犯。二若比丘尼下為怨賊逼己造境犯。三若比丘尼",
    "X41n0731_006:0679c03": "下為賊怨等逼尼身犯。自心犯中分二。先造覺境犯。",
    "X41n0731_006:0679c04": "後對不覺境犯。覺境分三。謂男子二形。次及黃門。男",
    "X41n0731_006:0679c05": "中復三。人非人畜生。初人中先以三處對人。男子境",
    "X41n0731_006:0679c06": "作三句。次以隔等四望於三處。有十二句。下二男亦",
    "X41n0731_006:0679c07": "爾。合三十六。黃門二形類亦同爾。便成一百八句。不",
    "X41n0731_006:0679c08": "覺境中分三。謂男二形黃門等是。男中復三。人非人",
    "X41n0731_006:0679c09": "畜生。人男復三。謂睡眠新死及少分壞等。尼自以三",
    "X41n0731_006:0679c10": "處對前作九。次加隔等四。有成三十六。下二男亦爾。",
    "X41n0731_006:0679c11": "合一百八句。男中既爾。餘二形黃門類然。併成三百",
    "X41n0731_006:0679c12": "二十四。通前覺境。都四百三十二句。",
    "X41n0731_006:0679c13": "次怨逼中分二。先造覺境。後對不覺覺分境境分三。",
    "X41n0731_006:0679c14": "謂犯男及二形黃門。犯中男分三。先犯人男。謂以自",
    "X41n0731_006:0679c15": "身三處犯男作三句。次加樂等六。又加隔等四。合七",
    "X41n0731_006:0679c16": "十二句。下二男亦爾。合成二百一十六句。二形黃門",
    "X41n0731_006:0679c17": "亦然。合成六百四十八句。不覺境分三。謂男二形黃",
    "X41n0731_006:0679c18": "門。男中復中復三。人非人畜生。人男三。謂睡眠新死",
    "X41n0731_006:0679c19": "少分壞等。尼以自身三處犯男即九。次加樂六句。合",
    "X41n0731_006:0679c20": "五十四句。又加隔等四句。合成二百一十六句。餘二",
    "X41n0731_006:0679c21": "男亦爾。合成六百四十八句。男中既爾。二形黃門亦",
    "X41n0731_006:0679c22": "然。令一千九百四十四句。此謂三个六百四十八。合",
    "X41n0731_006:0679c23": "以作法。通前覺境。合二千五百九十二句。",
    "X41n0731_006:0679c24": "第二怨逼中境應通九。今且約人三逼已三處即九。",
    "X41n0731_006:0680a01": "又加樂等六。又加隔等四。合成二百一十六句。又前",
    "X41n0731_006:0680a02": "樂中文但有五。謂於二時不樂中。少出時樂。前二時",
    "X41n0731_006:0680a03": "不樂句。准上僧中。故言六樂。初自作輕重。二教人文",
    "X41n0731_006:0680a04": "三。一比丘教尼。二尼教尼。三餘眾相教。問覆藏他夷。",
    "X41n0731_006:0680a05": "還犯夷罪。所以教他而犯輕。解言。教人行非。前人未",
    "X41n0731_006:0680a06": "必定隨我教。又復容有發露之理。故犯蘭罪。覆他解",
    "X41n0731_006:0680a07": "義。前人先已作過。惡心流利。但使覆藏必作不疑。既",
    "X41n0731_006:0680a08": "是覆藏。復無發露之義。故得夷愆。又且教人限分中",
    "X41n0731_006:0680a09": "制。所以犯蘭。覆是深防中制。為是結夷。二制既殊。所",
    "X41n0731_006:0680a10": "以非類。",
    "X41n0731_006:0680a11": "　　　○盜戒第二　煞戒第三　妄語第四",
    "X41n0731_006:0680a12": "　　　○摩觸戒第五",
    "X41n0731_006:0680a13": "凡女人之性。染愛情深。既受摩觸。適悅處重。又人輕",
    "X41n0731_006:0680a14": "易陵。義無自固。容成大惡。臨危事嶮。可壞之甚。故方",
    "X41n0731_006:0680a15": "便之內。制以深防。但使受樂。即結夷罪。通結如上。",
    "X41n0731_006:0680a16": "別緣具六。一是人男子。二人男子想。三俱有染心。四",
    "X41n0731_006:0680a17": "掖已下膝已上。腕已後身分。甄去輕境。染微無逼。不",
    "X41n0731_006:0680a18": "須深防。但得輕罪。尼以輕觸男重。男以輕境觸尼重",
    "X41n0731_006:0680a19": "亦犯。未必要取二俱重境。五二身相觸。除去衣互有",
    "X41n0731_006:0680a20": "無。不犯重故。六受樂便犯。問尼解男犯夷。名深防制",
    "X41n0731_006:0680a21": "者。如解衣互有男。何故僧尼俱犯蘭罪。答女人重境",
    "X41n0731_006:0680a22": "身分。生他染強。畏致陵逼。故方便之中制與重罪。名",
    "X41n0731_006:0680a23": "為深防。若衣互有無。境麤染微。陵逼義蘭。故使僧尼",
    "X41n0731_006:0680a24": "俱齊限分。亦可蘭名通含輕重。深防蘭重。限分便輕。",
    "X41n0731_006:0680b01": "義何有妨。分文解釋。如大僧無異。可以此知。",
    "X41n0731_006:0680b02": "緣中文二。初明起過。第二守房。小沙彌尼下呵責。",
    "X41n0731_006:0680b03": "戒本六句。一犯人。二明尼有染心。三所摩境界染心",
    "X41n0731_006:0680b04": "男子。四從掖已下以其重境受他摩觸。文三。一出分",
    "X41n0731_006:0680b05": "齊。二身相觸者謂俱無衣。三若提下摩業。五是比丘",
    "X41n0731_006:0680b06": "尼下違教結罪。六是身相觸者制名尼摩角戒。對僧",
    "X41n0731_006:0680b07": "料簡。有四不同。一大僧解戒。不就陵逼。莫問前女死",
    "X41n0731_006:0680b08": "治俱犯。尼據陵逼。簡死取治。二比丘不問女之小大",
    "X41n0731_006:0680b09": "但使受樂。亦得殘罪。尼取逼義。要大非小。三比丘觸",
    "X41n0731_006:0680b10": "女。但自有染。不假前染。尼約逼義。非但自染。要須俱",
    "X41n0731_006:0680b11": "染。故此文言受染汙心男子。四僧摩前境。重輕俱殘。",
    "X41n0731_006:0680b12": "是故文言。若捉手若捉髮。尼唯重境。以其得境處深",
    "X41n0731_006:0680b13": "垢情厚重。容有陵逼。故制重罪。若得境處殘。垢情微",
    "X41n0731_006:0680b14": "薄。復無凌義。但得輕愆。落在八事。",
    "X41n0731_006:0680b15": "辨相具釋。上五略不解制名。下三戒同爾。文言掖已",
    "X41n0731_006:0680b16": "下者。解第四摩業。文三。一解上定境深殘。二身者已",
    "X41n0731_006:0680b17": "下解身相觸。俱無衣語。三若提摩下釋上第三列其",
    "X41n0731_006:0680b18": "摩業次第。釋初境淺深中。問此據已下夷。明去掖已",
    "X41n0731_006:0680b19": "上蘭。何以故。八事中捉手者及至腕蘭。解云。前就身",
    "X41n0731_006:0680b20": "中。辨分齊故。言腋下膝上。下捉手者。就據中以別分",
    "X41n0731_006:0680b21": "齊。故言腕已上夷。腕已下蘭。五分。摩髮際已下。膝已",
    "X41n0731_006:0680b22": "上肘已□夷。男作男想已下。釋第五結罪文二。初至",
    "X41n0731_006:0680b23": "突吉羅解成犯相。二若比丘尼已下輕重相。前文有",
    "X41n0731_006:0680b24": "三。初至偷蘭遮二俱無衣樂重犯夷。二男作男想已",
    "X41n0731_006:0680c01": "下互俱則情涉。得偷蘭遮。咸是方便。有趣重勢。故未",
    "X41n0731_006:0680c02": "必同僧。三男作男想已下俱則情薄。犯突吉羅。其間",
    "X41n0731_006:0680c03": "是非癈立多少。一同比丘而可知。唯除死等三境不",
    "X41n0731_006:0680c04": "犯。俱無衣中五及俱。設有九九業各爾。合八十一夷。",
    "X41n0731_006:0680c05": "是男疑八十一蘭。餘之二位通不受樂。故並說合一",
    "X41n0731_006:0680c06": "百六十二也。重輕文五。一當趣就業。二異趣。三女人",
    "X41n0731_006:0680c07": "已下約其形報。四男子提足禮下境心有無。五境想",
    "X41n0731_006:0680c08": "五句。",
    "X41n0731_006:0680c09": "　　　○八事成重戒第六",
    "X41n0731_006:0680c10": "前戒得境處深。染情垢重。故制深防。一觸成重。此戒",
    "X41n0731_006:0680c11": "亦是染心所為。觸境處淺。染心微薄。要假八事相資。",
    "X41n0731_006:0680c12": "過集積增。垢情轉著。趣重必然。故須抑制。滿八成重。",
    "X41n0731_006:0680c13": "別緣具五。一人男子。二人男子想。三俱有染心。四犯",
    "X41n0731_006:0680c14": "前七事未懺悔。五作第八事便犯。若八過捉手。不成",
    "X41n0731_006:0680c15": "重罪。以事是一故。或一男犯八。或八男犯八。若一時",
    "X41n0731_006:0680c16": "犯八。乃至八年犯八。亦無次第。但使滿八。皆攬成重。",
    "X41n0731_006:0680c17": "戒本六句。一人。二內有染心。三犯之境界。四受捉手",
    "X41n0731_006:0680c18": "已下正作八事。五結罪。六制名。",
    "X41n0731_006:0680c19": "辨相。亦解上五。捉手者。已下釋第四八事。上二觸境",
    "X41n0731_006:0680c20": "下六非觸。入屏處下。四在屏處。餘非屏處。彼比丘尼",
    "X41n0731_006:0680c21": "下解第五結罪。文言以為樂者。釋成八事。並以染情",
    "X41n0731_006:0680c22": "著境。故言為樂。問下入闇室入屏障處犯提。何意此",
    "X41n0731_006:0680c23": "中犯蘭。解下對譏過。不待俱染。但犯提罪。此謂俱染",
    "X41n0731_006:0680c24": "容成大惡。故悉犯蘭。次天子已下異趣。次女人者下",
    "X41n0731_006:0681a01": "形報以辨。下不犯中八事別開。問下入闇室犯提。此",
    "X41n0731_006:0681a02": "開不犯。答下下無所為。涉譏犯提。此有福緣布施求",
    "X41n0731_006:0681a03": "法懺洗之流。故令無過。",
    "X41n0731_006:0681a04": "　　　○覆比丘尼重罪戒第七",
    "X41n0731_006:0681a05": "出家尼眾。遞相禁約。使離過行。成光顯僧眾。今知他",
    "X41n0731_006:0681a06": "犯重故相容匿。致犯劇。淪陷前人。白壞損僧。汙辱不",
    "X41n0731_006:0681a07": "次。故加深防。制重夷罪。",
    "X41n0731_006:0681a08": "別緣具六。一是大尼。甄下二眾。罪名輕故。覆不成重。",
    "X41n0731_006:0681a09": "二犯重。除犯下四。初篇罪重。一刑永鄣。故須深防。制",
    "X41n0731_006:0681a10": "覆成重。下四可悔。不須深防限分中制。覆同大僧。三",
    "X41n0731_006:0681a11": "知犯重。甄去不知。不識名種。不成覆故。四作覆藏心。",
    "X41n0731_006:0681a12": "甄去入護心。無記心不犯故。護心有兩。一者自護雖",
    "X41n0731_006:0681a13": "覆不犯。律之若說者有命難梵行難。不得說不犯。祇",
    "X41n0731_006:0681a14": "律。若比丘尼見比丘尼犯重。應向人說。若犯罪人。凶",
    "X41n0731_006:0681a15": "惡可畏有勢力。恐有命梵難者。當作是念言。行業果",
    "X41n0731_006:0681a16": "報。彼自應知。自勑身心。寧死不犯。喻如失父燒舍。但",
    "X41n0731_006:0681a17": "當自救。焉知舍。即為是覆車之誡。何有過哉。若不善",
    "X41n0731_006:0681a18": "心中奄遏前罪。不令外聞。是名覆藏心。五不發露。甄",
    "X41n0731_006:0681a19": "去作法發露不犯。若發露者。要對未知者成。若彼已",
    "X41n0731_006:0681a20": "知俱有遏。若對發露者。不須更別發露。有無窮過故",
    "X41n0731_006:0681a21": "如尼犯第八諫竟成犯。大眾咸作覆心。亦成覆藏。不",
    "X41n0731_006:0681a22": "得亦向發露。若彼犯者。即向此眾發露不成。以俱有",
    "X41n0731_006:0681a23": "覆過故。若大眾不作覆心。向發露得成。若犯人發露",
    "X41n0731_006:0681a24": "竟。餘人皆不成覆。以根本發露故。六明相出犯。",
    "X41n0731_006:0681b01": "滿足戒本六句。一人二知他犯重。三不自發露下正",
    "X41n0731_006:0681b02": "明不發露。不自發露者。不對一人。不語眾人。謂不對",
    "X41n0731_006:0681b03": "二三人。不白大眾者。不向僧發露。四後於異時下自",
    "X41n0731_006:0681b04": "言引覆。五是比丘尼下違教結罪。六覆藏重罪故者",
    "X41n0731_006:0681b05": "制以立名。",
    "X41n0731_006:0681b06": "辨相解前五句。初句可知者。已下解第二。僧已下解",
    "X41n0731_006:0681b07": "第三。言僧者解不滿戒本。大眾者下解滿戒本。此正",
    "X41n0731_006:0681b08": "一義。梵漢別故。言休道者。下釋第四自言。但文五句。",
    "X41n0731_006:0681b09": "此亦五舉。前二戒本中釋之。尋而可知。彼比丘尼是",
    "X41n0731_006:0681b10": "已下釋第五結罪。於中文三。一覆尼有二。一重二輕",
    "X41n0731_006:0681b11": "二自覆重罪蘭。以深防氣分故。問所以大僧自覆夷",
    "X41n0731_006:0681b12": "罪犯吉。尼自覆蘭。解言。比丘限分。故唯犯吉。尼自覆",
    "X41n0731_006:0681b13": "蘭。生他覆夷。深防少分。故不相類。三覆餘下眾累無",
    "X41n0731_006:0681b14": "境想。五分。覆從晨朝。王初夜初分。時時皆吉。從初夜",
    "X41n0731_006:0681b15": "初分至明相未出時皆蘭。至明相出夷。",
    "X41n0731_006:0681b16": "　　　○隨順被舉比丘違尼僧三諫戒第八",
    "X41n0731_006:0681b17": "不聽隨順者。有三種過故。長彼耶見。永無懺悔。改過",
    "X41n0731_006:0681b18": "從善。二同彼染著。自壞心行。三大僧舉竟。不聽共語。",
    "X41n0731_006:0681b19": "輙便隨順。違法惱僧。犯突吉羅。二解諫意。然此比丘",
    "X41n0731_006:0681b20": "尼倚傍八敬。又倚佛教。開親不犯。故文言。此是我兄",
    "X41n0731_006:0681b21": "今不供養。更待何時。堅執此二相濫難分。須僧說諫",
    "X41n0731_006:0681b22": "開示是非。敬教及開親者。謂是正見清淨比丘有法",
    "X41n0731_006:0681b23": "益。尼可須虔奉。雖可是親。耶見心成無法益。尼不得",
    "X41n0731_006:0681b24": "隨順。開曉心壞。識是須敬。非者不須。冀彼改迷從正",
    "X41n0731_006:0681c01": "棄惡就善故也。祇律。我是其母。是我所生。是故隨順",
    "X41n0731_006:0681c02": "五分。此是我弟。十律。此比丘姉妹七人。出家作尼故。",
    "X41n0731_006:0681c03": "或言兄第等。三僧既設諫。是非理分。固執己心不肯",
    "X41n0731_006:0681c04": "從勸。違法惱僧。過是不輕。故結重夷。",
    "X41n0731_006:0681c05": "別緣具六。一是被舉比丘。二知被舉不捨不懺。三隨",
    "X41n0731_006:0681c06": "順。四尼眾如法設諫。五拒而不從。六三羯磨竟。問所",
    "X41n0731_006:0681c07": "以隨順被舉比丘須諫。隨被舉尼不須諫何須。答佛",
    "X41n0731_006:0681c08": "教制尼。恭敬大僧。濫故須諫。同類無濫。故不須諫。料",
    "X41n0731_006:0681c09": "文分齊。如上可知。",
    "X41n0731_006:0681c10": "戒本六句。一諫所為事文三。一人。二知被舉比丘四",
    "X41n0731_006:0681c11": "句。一僧舉如法。二不順從。三未懺悔。四未解下文具",
    "X41n0731_006:0681c12": "解三。而隨順者。正諫家所為。第二諸比丘尼下屏諫",
    "X41n0731_006:0681c13": "第三拒屏諫。四彼比丘尼下僧諫。五若不捨者下結",
    "X41n0731_006:0681c14": "違諫罪。六制名。此等四戒並別制名者。釋成結夷。但",
    "X41n0731_006:0681c15": "是深防故。",
    "X41n0731_006:0681c16": "辨相具解。上五比丘說可知。若未白前隨被舉比丘",
    "X41n0731_006:0681c17": "一切突吉羅者。問等是隨順。僧尼兩眾已有諫不諫",
    "X41n0731_006:0681c18": "別。何以隨順。復提吉不同答尼是同類。假伴行宿。隨",
    "X41n0731_006:0681c19": "順義數。是故第三犯提。前二犯吉。比丘非類。為伴義",
    "X41n0731_006:0681c20": "絕。故隨三舉。並得吉羅。此是總言。今隨闡陀。同尼犯",
    "X41n0731_006:0681c21": "吉。以前二舉故。比丘突吉羅者。比丘於尼。既無倚傍。",
    "X41n0731_006:0681c22": "為之義希。設若隨尼犯吉。不諫尼。",
    "X41n0731_006:0681c23": "　　●十七僧殘法",
    "X41n0731_006:0681c24": "七門料簡。一例名數多沙定能犯人。二身口。三自作",
    "X41n0731_006:0682a01": "教人。四性遮。五持犯。六二部同異。七下眾任運。此律",
    "X41n0731_006:0682a02": "十七。祇律十九。謂此令獨戒離二謗違諫。故十七戒。",
    "X41n0731_006:0682a03": "祇中離三獨戒。合二謗。加父母夫主不聽輙度。故成",
    "X41n0731_006:0682a04": "十九也。人位有三。謂解舉助破。此二僧犯不同可知",
    "X41n0731_006:0682a05": "亦可助破亦別可知。次有四戒。人通三位。謂媒言二",
    "X41n0731_006:0682a06": "謗。次有十一。唯別人犯。謂獨受等。第二門身口。身",
    "X41n0731_006:0682a07": "口位三。獨受二戒。唯身業犯。二有九戒。是其口犯。謂",
    "X41n0731_006:0682a08": "勸受口作犯八。諫口止違。三有六戒。該通兩業。於中",
    "X41n0731_006:0682a09": "位四。度賊一戒自身假他口。解舉一戒。若秉法者。其",
    "X41n0731_006:0682a10": "唯口犯。餘僧同度賊。身假他口。若論二謗。口正身兼",
    "X41n0731_006:0682a11": "媒言二戒。身口正犯。第三門。自作教人。位約為四。",
    "X41n0731_006:0682a12": "勸受一戒。專教人業。二謗兩戒。同比丘判。媒言兩戒",
    "X41n0731_006:0682a13": "自作正犯。教人同不同。餘之十二自重教輕。即是五",
    "X41n0731_006:0682a14": "戒有教人同犯。第四門性遮。遮唯媒戒。餘並性惡。",
    "X41n0731_006:0682a15": "第五門度賊解舉。此之二戒具兩持犯。如度賊。若",
    "X41n0731_006:0682a16": "白王大臣等。名為作持。若令不度。是其止持。不白王",
    "X41n0731_006:0682a17": "大臣等。名為止犯。而度受具。是其作犯。解舉亦爾。若",
    "X41n0731_006:0682a18": "白眾僧。僧聽解者。名為作持。或令不解。謂是止持。今",
    "X41n0731_006:0682a19": "不白僧。故說止犯。而復解舉。豈非犯。自餘十五心持",
    "X41n0731_006:0682a20": "作犯。第六門。七戒同犯。餘十不同。十不同中。自習",
    "X41n0731_006:0682a21": "近住。違尼三諫中。言比丘隨所犯。謂覆罪等故爾。自",
    "X41n0731_006:0682a22": "外九戒比丘並吉。所以可知。是中輕重有無。推而可",
    "X41n0731_006:0682a23": "識。第七門。即上教人。五中除勸受一。餘之四戒得",
    "X41n0731_006:0682a24": "教人作。容有任運。勸受一者文唯自教。言了犯故。前",
    "X41n0731_006:0682b01": "九初犯八。乃至三諫九。初犯中前三同故。略出戒本",
    "X41n0731_006:0682b02": "後六不同。一一別釋。",
    "X41n0731_006:0682b03": "言人戒四。所以不聽言人者。有三過故。一出家之人",
    "X41n0731_006:0682b04": "應懷四等。陳辭舉告。損惱前人。即非益物。二者女人",
    "X41n0731_006:0682b05": "之性。理無外涉。是非難究。不閑進否。雖理灼然。言不",
    "X41n0731_006:0682b06": "自雪。醜累佛法。譏損處重。三自壞心行。鄣道根本。具",
    "X41n0731_006:0682b07": "斯諸過。故所以制通緣如上。",
    "X41n0731_006:0682b08": "別緣有四。一詣格人斷事官所。二言白衣居士。三辭",
    "X41n0731_006:0682b09": "列其事。四官人下手疏犯。緣起之中。言他呵制。",
    "X41n0731_006:0682b10": "戒本文三。一對言他。略制戒本。二牒制隨開。謂被他",
    "X41n0731_006:0682b11": "言聽往官所。於中文五。初為他言。佛開對事。二時彼",
    "X41n0731_006:0682b12": "尼已下限陳其事。三諸斷事官下斷官錯判。四時諸",
    "X41n0731_006:0682b13": "比丘下聖決是非。前施是施。後施非法。此謂如法人",
    "X41n0731_006:0682b14": "故。五波斯王下依佛判故。治斷事官。女人少解。理不",
    "X41n0731_006:0682b15": "自申。詣官醜損。事在於此。三滿足戒本五句。一人。二",
    "X41n0731_006:0682b16": "詣官言。三居士所言境界。四出其時節。五是比丘尼",
    "X41n0731_006:0682b17": "下結犯。尼是少知。並言應捨。五分。若尼為人輕陵。應",
    "X41n0731_006:0682b18": "語父母。或親族者。或比丘比丘尼憂婆塞憂婆夷有",
    "X41n0731_006:0682b19": "力勢者。語時應言。彼經陵我。為呵我諫。不應言之。若",
    "X41n0731_006:0682b20": "詣官言人。一往反一殘。",
    "X41n0731_006:0682b21": "辨相具解。上三別釋。若比丘尼下合解。下二比丘譏",
    "X41n0731_006:0682b22": "損義微故吉。不犯中更無餘開。明為三寶。亦在犯限。",
    "X41n0731_006:0682b23": "　　　○度賊女戒第五",
    "X41n0731_006:0682b24": "出家尼眾。理宜勝人崇集。光顯僧眾。外長信敬。今此",
    "X41n0731_006:0682c01": "女人身行不端。過狀外彰。既羅公網。輙度出家。招致",
    "X41n0731_006:0682c02": "譏醜。汙辱處深。損壞不輕。故所以制。",
    "X41n0731_006:0682c03": "別緣具六。一是賊女罪應死者。二知是。三不問王大",
    "X41n0731_006:0682c04": "臣。四度與受具。五和上尼。六三羯磨竟。",
    "X41n0731_006:0682c05": "滿足戒本五句。一人。二知是賊女。三人所知。四不白",
    "X41n0731_006:0682c06": "王等。五便度已下違教結罪。",
    "X41n0731_006:0682c07": "辨相中。多人知者下解第三。不依人下解第四。彼比",
    "X41n0731_006:0682c08": "丘尼下釋第五。和上主重。餘眾犯輕。十律。和上殘餘",
    "X41n0731_006:0682c09": "師偷蘭。五分。三羯磨未竟一切吉。竟者。羯磨師一殘",
    "X41n0731_006:0682c10": "餘師偷蘭。又此言三羯磨竟和上殘者。謂約比丘羯",
    "X41n0731_006:0682c11": "磨。應非本法。以彼未竟故。諸度人戒。咸准斯釋。僧不",
    "X41n0731_006:0682c12": "須伴度希故吉。人可即度此女。故言吉羅。",
    "X41n0731_006:0682c13": "　　　○界外輙解三舉戒第六",
    "X41n0731_006:0682c14": "輙解舉者有三種過。一前比丘尼耶心成就。鄣於學",
    "X41n0731_006:0682c15": "路。僧既治罸。情見未捨。偏心輙解。長彼耶見。永無懺",
    "X41n0731_006:0682c16": "悔改過從善。二容同彼見自壞心行。三輕尼違法惱",
    "X41n0731_006:0682c17": "僧。具斯諸過。故制殘罪。問輙解成不。一解。有心乞領",
    "X41n0731_006:0682c18": "是故成解。不同淨地無心領受羯磨法故。是以不成",
    "X41n0731_006:0682c19": "問若解舉須問。有心領受。輙成解者。三舉治人無心",
    "X41n0731_006:0682c20": "領受。治不成治。然治成治。不問心者。非法解舉。何獨",
    "X41n0731_006:0682c21": "問心。今釋但使如法僧秉。治解俱成。非法背僧。解治",
    "X41n0731_006:0682c22": "不成。若當背僧作法成解。惡人無有可治之義。善人",
    "X41n0731_006:0682c23": "無有得食之理。故下文言。解者是不淨。不解者淨。",
    "X41n0731_006:0682c24": "別緣具六。一前人有三舉事。二尼僧如法舉。三未隨",
    "X41n0731_006:0683a01": "順未悔懺。四輙與解。謂不白僧。僧不約束。五無因緣",
    "X41n0731_006:0683a02": "謂僧移或死。違行休道。賊將水漂等緣亦不犯故。六",
    "X41n0731_006:0683a03": "三羯磨竟犯。",
    "X41n0731_006:0683a04": "戒本四句。一人。二知尼僧所舉。未隨順等四句。一為",
    "X41n0731_006:0683a05": "僧舉如法。二不順從。三未懺悔。四未為解。三為愛已",
    "X41n0731_006:0683a06": "下不白眾僧。四出界外已下輙解結罪。辨相。僧者",
    "X41n0731_006:0683a07": "已下解二句。愛故不問下釋第三句。出界外下解第",
    "X41n0731_006:0683a08": "四結罪句。但豫羯磨俱犯僧殘。又不牒師名。即無主",
    "X41n0731_006:0683a09": "伴。故同一殘。謂是僧犯不同度賊。有主伴別故。罪有",
    "X41n0731_006:0683a10": "階降殘蘭之異。五分。未羯磨竟一切吉。竟者。羯磨師",
    "X41n0731_006:0683a11": "一殘。餘師偷蘭。十律。和上殘。餘師偷蘭。比丘吉羅。以",
    "X41n0731_006:0683a12": "不須伴故。解舉希吉。",
    "X41n0731_006:0683a13": "　　　○四獨戒第七",
    "X41n0731_006:0683a14": "凡女人志弱。事無獨立。人輕易陵。容成大惡。假伴相",
    "X41n0731_006:0683a15": "授。方能離過。故制不聽獨。水是難處。夜分姧非。村是",
    "X41n0731_006:0683a16": "俗男所居。曠野及道容有惡緣。故並皆制。獨犯僧殘。",
    "X41n0731_006:0683a17": "獨度河別緣有四。一是河水。二獨度。若前尼疾疾入",
    "X41n0731_006:0683a18": "水蘭。獨越河過。雙脚上堓。犯僧殘。後尼獨入蘭。上堓",
    "X41n0731_006:0683a19": "時前尼為伴。不犯僧殘。若二人俱入水俱上堓無犯",
    "X41n0731_006:0683a20": "或乘車畜等。無度河威儀。並是不犯。三無因緣甄去",
    "X41n0731_006:0683a21": "命梵難等。伴命終賊將去等緣不犯故。四獨越河過",
    "X41n0731_006:0683a22": "便無犯。伴既隔河。脫有難起。不能相救故爾。人言。水",
    "X41n0731_006:0683a23": "為難體。不對人陵。故文言。水者獨不能渡。此義不然",
    "X41n0731_006:0683a24": "與緣起文違。",
    "X41n0731_006:0683b01": "獨行入村別緣具四。一是俗人村落。無問大界裏村",
    "X41n0731_006:0683b02": "及藍內村獨入皆犯。生難處強故。二獨入甄共伴不",
    "X41n0731_006:0683b03": "犯。三無因緣除二難伴命終等不犯。四越界便犯。若",
    "X41n0731_006:0683b04": "至村門不待後伴。覆足入村門犯。若村中先有尼則",
    "X41n0731_006:0683b05": "不犯。以前尼為伴故。若入城門亦爾。若真直過者。隨",
    "X41n0731_006:0683b06": "越村界分齊。無村十里犯戒。",
    "X41n0731_006:0683b07": "獨宿別緣有三。一離申手處宿。甄去申手內不犯。尼",
    "X41n0731_006:0683b08": "寺及村。同牀別牀。要申手內。如祇互相撿挍不問。此",
    "X41n0731_006:0683b09": "律。若申手外悉犯僧殘。[宋-木+(白-日+口)]本相近。後若睡相遠。無情",
    "X41n0731_006:0683b10": "過故。所以無犯。二無因緣。謂二難伴大小行來樂靜",
    "X41n0731_006:0683b11": "作業等不犯。三隨脇轉側。一一殘罪。",
    "X41n0731_006:0683b12": "獨在後行別緣有四。一在道行。二捨伴見聞。若見聞",
    "X41n0731_006:0683b13": "互離應輕。三無因緣。謂二難伴命終賊將水所漂等",
    "X41n0731_006:0683b14": "不犯。四行便犯。",
    "X41n0731_006:0683b15": "戒本三句。一人。二別其四獨。三是比丘尼下結犯。",
    "X41n0731_006:0683b16": "下辨相中。解三二兩句。還為四文。渡水中先出河水",
    "X41n0731_006:0683b17": "但言獨不能渡。不論廣狹深淺。但使脫脚褰衣而渡",
    "X41n0731_006:0683b18": "異陸行威儀。皆犯僧殘。不須准五分解。又界及藍裏",
    "X41n0731_006:0683b19": "有河俱犯。彼比丘尼下辨犯。初明殘法中。先教不犯",
    "X41n0731_006:0683b20": "法。後彰犯法。文言。疾疾入水殘者。此是渡過。非入即",
    "X41n0731_006:0683b21": "犯。次明蘭法。先此堓不犯犯。後若至彼已下彼堓不",
    "X41n0731_006:0683b22": "犯犯。此等以非令渡。故結蘭罪。入村中先教不犯。若",
    "X41n0731_006:0683b23": "比丘尼下明其犯法有二。先明殘法二句。文言。至村",
    "X41n0731_006:0683b24": "殘者。謂入村殘。及越村殘。言無道處行者。謂無道分",
    "X41n0731_006:0683c01": "齊。故取皷聲。如上同行無村道處十里。如摩登耆經",
    "X41n0731_006:0683c02": "七弓。弓長四肘。肘有二十四指。為一鼓聲間。後蘭法",
    "X41n0731_006:0683c03": "二句可知。宿文有二。先藍中宿不犯犯法。次村中宿",
    "X41n0731_006:0683c04": "不犯犯法。獨在後行亦有不犯犯法。不犯中具開上",
    "X41n0731_006:0683c05": "四。上二文顯。三若二尼共宿下開藍內宿。有此緣不",
    "X41n0731_006:0683c06": "犯。四與二尼共行下開前獨行。五若一尼大小行下",
    "X41n0731_006:0683c07": "開村中宿。五分。亦有四獨水者。廣十肘深半髀殘。共",
    "X41n0731_006:0683c08": "伴行。在後老病。疲不及伴不犯。獨行無聚落半由旬",
    "X41n0731_006:0683c09": "若有聚落。從一聚落至一聚落皆殘。十律。獨宿從日",
    "X41n0731_006:0683c10": "沒。獨至地了殘。如是從初中後外各三時。獨宿至地",
    "X41n0731_006:0683c11": "了殘。獨行者。若夜若晝。夜者從地了去至日沒時來",
    "X41n0731_006:0683c12": "殘。如是從日出時食時禺中日中日晡日沒時去。至",
    "X41n0731_006:0683c13": "日沒已來還皆殘。獨入村者。若晝若夜。有水道陸道",
    "X41n0731_006:0683c14": "獨行往聚落殘。若無聚落空地。乃至一拘盧舍殘。獨",
    "X41n0731_006:0683c15": "渡水者。有河水池水渡。有脫衣渡。不脫衣渡。脫衣河",
    "X41n0731_006:0683c16": "水殘。塞衣渡河水蘭。脫衣渡池水蘭。塞衣渡池水吉",
    "X41n0731_006:0683c17": "祇。獨行者若捨伴下道出界犯殘。若道中垣在申手",
    "X41n0731_006:0683c18": "內。若離申手外。一足過蘭。二足過殘。若餘人中間過",
    "X41n0731_006:0683c19": "者蘭。獨宿一夜。三往手相尋者。當初中後夜。雖一時",
    "X41n0731_006:0683c20": "頓三不聽。",
    "X41n0731_006:0683c22": "四分律疏卷第六本",
    "X41n0731_006:0684a04": "四分律疏卷第六末",
    "X41n0731_006:0684a06": "　　　○受漏心男食戒第八",
    "X41n0731_006:0684a07": "凡結患之重。莫過情欲。束心謹意。猶恐不禁。豈況知",
    "X41n0731_006:0684a08": "他有染縱心而受。既荷其恩。脫有陵逼。事成難免。損",
    "X41n0731_006:0684a09": "處非輕。故須聖制。",
    "X41n0731_006:0684a10": "別緣具六。一男子。二人男子想。三染心與衣食。四知",
    "X41n0731_006:0684a11": "染心與衣食。五自有染心。六領受入手犯。",
    "X41n0731_006:0684a12": "戒本五句。一人。二尼有染心。三謂前境界染心男子。",
    "X41n0731_006:0684a13": "四從彼受下所受食等。五結罪。",
    "X41n0731_006:0684a14": "辨相具釋。若比丘下解第五結罪。於中四句。初當趣",
    "X41n0731_006:0684a15": "重輕。二天子已下異趣。三染心女人下形報。四境想",
    "X41n0731_006:0684a16": "四句。不染汙心者。謂俱無染。染汙心想者。尼謂彼男",
    "X41n0731_006:0684a17": "有染心。與橫想故吉。下疑亦爾。若作偷蘭解時。不染",
    "X41n0731_006:0684a18": "汙心。謂前境無染。尼自有染。染汙心想者。謂男有染。",
    "X41n0731_006:0684a19": "施與衣食。心重故蘭。下疑亦爾。略無人男人男想等。",
    "X41n0731_006:0684a20": "比丘吉羅者。義能自故得輕罪。十律。有尼上因是尼",
    "X41n0731_006:0684a21": "故。與尼僧作食。偏與所愛。尼食受者蘭。五分。有一尼",
    "X41n0731_006:0684a22": "有染著心。從一染著心男子受飲食。受已生疑。我將",
    "X41n0731_006:0684a23": "無犯僧殘。即持與餘尼。餘尼問。此美食何故不敢。具",
    "X41n0731_006:0684a24": "以事答。餘尼言。汝所畏。我亦應畏。白佛。佛言。有染心",
    "X41n0731_006:0684b01": "受染心食不食而與他食皆不犯。下戒本言。自手受",
    "X41n0731_006:0684b02": "染心男子食食僧殘。准此文時要食方犯。比丘受染",
    "X41n0731_006:0684b03": "心女食。不懼陵逼。故犯吉羅。",
    "X41n0731_006:0684b04": "　　　○勸受染心男子衣食戒第九",
    "X41n0731_006:0684b05": "制意有三。所以不聽勸者。凡聖人制戒。有益無損。何",
    "X41n0731_006:0684b06": "得輕爾。不思勸人為惡。令他得罪。己自招愆。人我兼",
    "X41n0731_006:0684b07": "損。理所不許。二解同犯。意正由言中厲他。勸彼為惡。",
    "X41n0731_006:0684b08": "復即謗佛。不懼聖教。所為過重。故亦犯殘。三解雜為",
    "X41n0731_006:0684b09": "二。意前身業犯呰業違。又前得衣食。此全不得。又謗",
    "X41n0731_006:0684b10": "不謗殊。故為兩戒。",
    "X41n0731_006:0684b11": "別緣具五。一人男子。二染心與衣食。三知彼染心與",
    "X41n0731_006:0684b12": "衣食。四發言激切。強勸合受。五言章了了犯殘。佛恐",
    "X41n0731_006:0684b13": "難固。制而勿受。今擊彼言。以時但受。能那汝何。此是",
    "X41n0731_006:0684b14": "勸彼謗聖之辭。",
    "X41n0731_006:0684b15": "戒本二句。比丘解事。勸悕故吉。五分。勸受語語僧殘。",
    "X41n0731_006:0684b16": "十律。若俱染勸受殘。若尼無染勸受蘭。祇律。雖可教",
    "X41n0731_006:0684b17": "受染男衣。食未犯惡。更有善好尼。勸諫莫教他受染",
    "X41n0731_006:0684b18": "心男子衣食。不受此諫。方犯僧殘。下有八三諫戒。前",
    "X41n0731_006:0684b19": "四同僧。得罪處齊。直列戒本。各違當部。下四不同。一",
    "X41n0731_006:0684b20": "一別制。",
    "X41n0731_006:0684b21": "　　　○習近住違諫戒第十四",
    "X41n0731_006:0684b22": "制意有三。一解不聽習□近意。制二人為伴。欲使遞",
    "X41n0731_006:0684b23": "加禁勒。斷惡脩善。今乃私情交密。染心共住。互相覆",
    "X41n0731_006:0684b24": "藏。心無愧恥。內自壞行。外累佛法。可患之染。故制不",
    "X41n0731_006:0684c01": "聽。二解諫意。倚傍聖教。制二人為伴。何得大姉諫我",
    "X41n0731_006:0684c02": "使別。即是迷於佛教。不曉制意。須僧說諫。開示是非。",
    "X41n0731_006:0684c03": "欲使前人解制二之意。便脩其善。汝今二女返作惡",
    "X41n0731_006:0684c04": "行。不應共住。令彼改迷捨配就正故爾。三解結罪意。",
    "X41n0731_006:0684c05": "僧既設諫。是非灼然。固執己心。不肯從勸。違法惱僧。",
    "X41n0731_006:0684c06": "故結僧殘。",
    "X41n0731_006:0684c07": "別緣具六。一是染心習近住。二尼眾勸使別住。三倚",
    "X41n0731_006:0684c08": "傍聖教不肯別住。四如法設諫。五拒而不從。六三羯",
    "X41n0731_006:0684c09": "磨竟。",
    "X41n0731_006:0684c10": "戒本五句。一諫所為事。謂習近住。文有五句。下文具",
    "X41n0731_006:0684c11": "釋。二是比丘尼屏諫。方法下三可知。辨中略不結",
    "X41n0731_006:0684c12": "教人罪。",
    "X41n0731_006:0684c13": "　　　○謗僧勸習近住違諫戒第十五",
    "X41n0731_006:0684c14": "制意有四。一所以不聽勸人竟。凡是非交濫。相則難",
    "X41n0731_006:0684c15": "分。愚者不究其言。謂之為是。理相獎導。捨惡脩善。今",
    "X41n0731_006:0684c16": "反助火益薪。更謂彼惡。復即謗僧。事惱非輕。故不聽",
    "X41n0731_006:0684c17": "勸。二解諫意。勸他別住。跡涉愛增。故致言謗。相濫難",
    "X41n0731_006:0684c18": "分。須僧自理。諫彼鄣己。內無怖瞋。令彼體知。改迷從",
    "X41n0731_006:0684c19": "正故爾。三結罪意。有三種過。一勸他為惡。二非理謗",
    "X41n0731_006:0684c20": "僧。三固執違諫。總重情深。故制同犯。四離為二意者。",
    "X41n0731_006:0684c21": "前戒諫自習近住。此戒諫謗僧勸習近住。又諫辭有",
    "X41n0731_006:0684c22": "殊。故為二戒。",
    "X41n0731_006:0684c23": "別緣具六。一前尼習近住。二尼僧諫使別住。三謗僧",
    "X41n0731_006:0684c24": "勸習近住。四尼僧如法設諫。五拒而不從。六三羯磨",
    "X41n0731_006:0685a01": "竟。",
    "X41n0731_006:0685a02": "戒本五句。一諫所為事。二屏諫文三。一諫莫謗僧勸",
    "X41n0731_006:0685a03": "他習近。二今正有已下明推過屬彼。顯謗勸非。若此",
    "X41n0731_006:0685a04": "已下別住有益。彰己諫意。下三句可知。辨相具解。",
    "X41n0731_006:0685a05": "　　　○瞋心捨三寶違僧三諫戒十六",
    "X41n0731_006:0685a06": "制意有三。一凡出家之士。正以三寶為心。何乃因於",
    "X41n0731_006:0685a07": "小事。內懷瞋忿。輙欲棄捨真途。歸投耶住。自墜義深。",
    "X41n0731_006:0685a08": "理所不許。二諫意。但女近見不及遠聞。出家名同。謂",
    "X41n0731_006:0685a09": "梵行亦齊。迷心將趣。可愍之甚。須僧設諫。使耶正理",
    "X41n0731_006:0685a10": "分。改惡從善。三結罪意。僧諫理分。耶正兩別。仍守耶",
    "X41n0731_006:0685a11": "心。堅執不捨。故制殘罪。",
    "X41n0731_006:0685a12": "別緣具六。一因事瞋恨。二背此向彼。三發言捨三寶。",
    "X41n0731_006:0685a13": "四尼僧如法設諫。五拒而不從。六三羯磨竟。",
    "X41n0731_006:0685a14": "　　　○發起四諍謗僧違諫戒第十七",
    "X41n0731_006:0685a15": "有三意。一四諍之興。乖理違和。備德斷理。諍事消殄。",
    "X41n0731_006:0685a16": "女人見不及遠。妄別引比類謗僧發起。使鬪諍還生。",
    "X41n0731_006:0685a17": "過損非輕。故制吉羅。二解諫意。但治罸之時。一作罪",
    "X41n0731_006:0685a18": "處所滅。一作憶念滅跡。涉僧愛似有不平。須僧自理。",
    "X41n0731_006:0685a19": "諫彼彰己。內無愛憎之意。三結罪意。僧諫理分。宜自",
    "X41n0731_006:0685a20": "改自心。故違僧命。堅執不捨。故結僧殘。",
    "X41n0731_006:0685a21": "別緣具六。一已四諍事。二僧如法滅。三謗僧發起。四",
    "X41n0731_006:0685a22": "尼僧如法設諫。五拒諫。六三羯磨竟。戒本五句。一諫",
    "X41n0731_006:0685a23": "所為事四句。一人。二已諍事。三所謗僧。四有愛等謗",
    "X41n0731_006:0685a24": "僧之辭。二是比丘尼下屏諫。文三可知。餘三如常。辨",
    "X41n0731_006:0685b01": "相具解。",
    "X41n0731_006:0685b02": "　　●三十尼薩耆法",
    "X41n0731_006:0685b03": "一百七十八波逸提雖捨不捨異。罪性約等故。二百",
    "X41n0731_006:0685b04": "八戒合為第三篇。先解三十。一總解。二別釋。總解中",
    "X41n0731_006:0685b05": "十門。一與單提捨不捨異。二犯人多少。三自作教人",
    "X41n0731_006:0685b06": "四身口。五性遮。六重不重。七捨懺方法。八持犯方軌",
    "X41n0731_006:0685b07": "及二門之意。九二部同異。十尼下二眾任運有無。",
    "X41n0731_006:0685b08": "初門者。單提之中。且據相顯而言。有三十八戒。濫故",
    "X41n0731_006:0685b09": "須定。內資十一。謂僧十三食戒如讚。一背別二足非",
    "X41n0731_006:0685b10": "殘。不美藥酒虫水。於十三中。除讚背足美四。復加二",
    "X41n0731_006:0685b11": "不同。謂背及食[卄/秝]。故成十一。外財二十七同戒有七。",
    "X41n0731_006:0685b12": "謂僧十一。如脫着真自等四高牀下七。此十一中除",
    "X41n0731_006:0685b13": "三過量。可角針筒。故但有七不同。二十謂水扇生聲",
    "X41n0731_006:0685b14": "同牀。同被褥作衣過。五五日不者。大衣著他衣。紡績",
    "X41n0731_006:0685b15": "取衣。不為受貯跨衣十。畜女嚴具。持蓋不著祇支及",
    "X41n0731_006:0685b16": "七塗身二十。是中三鉢真實淨主牀。被他作衣。衣過",
    "X41n0731_006:0685b17": "五日。此六闕初緣。故次十內。資戒闕於第二。餘闕第",
    "X41n0731_006:0685b18": "三。或可闕初。推尋可識。",
    "X41n0731_006:0685b19": "第二門常住不犯現前僧者。唯犯二寶。一人盡犯。但",
    "X41n0731_006:0685b20": "同生人。不共犯九。謂於十五之中。同戒有六。如離衣",
    "X41n0731_006:0685b21": "一月過知足乞鉢七日藥奪衣等是。不同有三。謂長",
    "X41n0731_006:0685b22": "鉢十六枚病衣。此不共犯。餘客共犯。不共之義可知。",
    "X41n0731_006:0685b23": "第三自作教人。教人同戒有三。謂受寶奪衣乞縷。不",
    "X41n0731_006:0685b24": "同有一。貿衣還奪。合四教犯。餘無可知。然復位判乞",
    "X41n0731_006:0685c01": "縷一戒。事專使人。中犯受寶。二奪衣事通於二。餘二",
    "X41n0731_006:0685c02": "十七悉自作犯捨。",
    "X41n0731_006:0685c03": "第四身口者。位二謂四互用戒病衣。此五身業犯。餘",
    "X41n0731_006:0685c04": "通身口。於中分三。離衣一戒身口作業共身犯。第二",
    "X41n0731_006:0685c05": "六過非時攝施。此七口止共身犯。第三餘十八戒口",
    "X41n0731_006:0685c06": "作業。於身犯分三。第一乞縷一向假他身業犯。第二",
    "X41n0731_006:0685c07": "受寶二奪。若語自作是身業。若教人自口假他身。第",
    "X41n0731_006:0685c08": "三餘十四領受不同戒有三。謂五乞重衣輕衣十一",
    "X41n0731_006:0685c09": "同戒。此等自口身作業假他身業犯。",
    "X41n0731_006:0685c10": "第五門全無重犯。如一離一作。謂乞縷一違。開謂非",
    "X41n0731_006:0685c11": "時攝衣。一違要是病衣四个一。二奪無重。五六過無",
    "X41n0731_006:0685c12": "重。過十五領受。三異餘同。此等無犯也。",
    "X41n0731_006:0685c13": "若六門同戒。迴僧及四五。同此之五戒。性惡氣分。餘",
    "X41n0731_006:0685c14": "悉遮。",
    "X41n0731_006:0685c15": "第七門捨懺方法。位亦有四。一捨財。唯無綿褥。其餘",
    "X41n0731_006:0685c16": "四捨。約境物處法等四。准上可知。第二懺罪。亦四如",
    "X41n0731_006:0685c17": "上須知。財物現不現及懺覆及著嘿等多少如上。第",
    "X41n0731_006:0685c18": "四不還結犯亦如上。但第三還中三門。一約捨心差",
    "X41n0731_006:0685c19": "別除二寶。不對道故。餘二十九。長等六戒。謂長衣一",
    "X41n0731_006:0685c20": "月衣七日藥急施過後畜長鉢十六牧逕宿方還。餘",
    "X41n0731_006:0685c21": "二十三等。即坐聽付。良以長等。咸胄相續。貯畜方犯。",
    "X41n0731_006:0685c22": "若欲捨時。要須逕宿事隔。表畜心斷。故不得即日歸",
    "X41n0731_006:0685c23": "主。若當大眾難集遠行緣等。聽即日轉。付二捨之離",
    "X41n0731_006:0685c24": "合。別別捨者。還否如上。儻或合捨二三四五乃至多",
    "X41n0731_006:0686a01": "等。還法如何。若欲辨釋。先束前六。以為四位。三長為",
    "X41n0731_006:0686a02": "一。長鉢為一。長藥為一。十六為一。若餘二十三共長",
    "X41n0731_006:0686a03": "等。或一二三等合捨者。有其四戒。即坐付主。謂離五",
    "X41n0731_006:0686a04": "衣乞鉢病衣亦乞等是。餘之十九相從逕宿。所以此",
    "X41n0731_006:0686a05": "四即還者以病衣。若說淨物作不應入捨者。明長不",
    "X41n0731_006:0686a06": "染。以各別用故。五乞蘇油外內資異。故亦即還。餘二",
    "X41n0731_006:0686a07": "可知。若以二十三長鉢合捨。唯留乞鉢。若與餘二位",
    "X41n0731_006:0686a08": "合捨。二位須留。餘二十三並即還主。三正辨還法。准",
    "X41n0731_006:0686a09": "大僧中說可知。",
    "X41n0731_006:0686a10": "第八門持犯僧。八戒中除於二六長鉢等三。但有五",
    "X41n0731_006:0686a11": "同。今加十六枚及以長鉢故過等七戒。具兩持犯。餘",
    "X41n0731_006:0686a12": "但止持作犯。二問之義。如上所論。",
    "X41n0731_006:0686a13": "第九門同異者。十二不同。位可分三。病衣有無。長鉢",
    "X41n0731_006:0686a14": "緣異。餘十輕重。",
    "X41n0731_006:0686a15": "第十門六過之中除藥。但五及四教人合有九戒。容",
    "X41n0731_006:0686a16": "任運犯。直列戒本。後十二戒。一一別列。",
    "X41n0731_006:0686a17": "　　　○五乞蘇油戒第十九",
    "X41n0731_006:0686a18": "凡物要用。為貴辨之。不易得已。還棄更索異物。志性",
    "X41n0731_006:0686a19": "無恒。長貪惱境。招譏不輕。故結其罪。",
    "X41n0731_006:0686a20": "別緣具六。一是非親里居士。二為己。三曾前索得蘇",
    "X41n0731_006:0686a21": "油。四不用還主。五更索異物。六得物入手犯。若乞得",
    "X41n0731_006:0686a22": "蘇。無提舍尼罪。□由食生既不食還主。何得有罪過。",
    "X41n0731_006:0686a23": "若有病及因緣乞衣藥。無直乞過。但有五乞之愆。若",
    "X41n0731_006:0686a24": "有直罪乞時。何須結彼五乞之犯。戒本三句可知。辨",
    "X41n0731_006:0686b01": "相具解。",
    "X41n0731_006:0686b02": "　　　○互用說戒堂物戒二十",
    "X41n0731_006:0686b03": "自下戒皆是互用。總解制意。凡篤信捨施。情期有定。",
    "X41n0731_006:0686b04": "理宜稱施而用。事須合當。今轉為餘用。乖本施心。致",
    "X41n0731_006:0686b05": "招譏累。又長貪結。自壞處深。故所以制。四緣成犯。一",
    "X41n0731_006:0686b06": "施現前僧。說戒堂直甄去。四方僧堂直迴用犯。重不",
    "X41n0731_006:0686b07": "犯此戒。若示何故呵言。施四方僧者。解言下施別房。",
    "X41n0731_006:0686b08": "彼亦呵言。施四方僧。以斯文證。故知居士過分呵責。",
    "X41n0731_006:0686b09": "非四方僧物。二知施說戒堂直除。不知不犯。三受得",
    "X41n0731_006:0686b10": "屬己。四轉異用便犯。戒本三句。初句可知。二施物作",
    "X41n0731_006:0686b11": "堂直。三異用結罪。施堂直作五衣入捨。施作衣迴作",
    "X41n0731_006:0686b12": "堂。不須入捨。汎舉五義故爾。列三僧物。是此所迴。次",
    "X41n0731_006:0686b13": "食及堂房物亦同。此下之三戒悉具四緣。唯以事別",
    "X41n0731_006:0686b14": "為異。",
    "X41n0731_006:0686b15": "　　　○迴現前僧食直用作五衣戒二十一",
    "X41n0731_006:0686b16": "若居士靈心施作食。或自乞得食直迴用皆犯。",
    "X41n0731_006:0686b17": "　　　○五用別房戒二十二　互用現前僧堂戒二十三",
    "X41n0731_006:0686b18": "居士好心施作堂直。及乞得堂直。異用皆犯。",
    "X41n0731_006:0686b19": "　　　○畜長鉢戒二十四",
    "X41n0731_006:0686b20": "制意同僧。別緣具五。一先有受持鉢。二更得鉢。三如",
    "X41n0731_006:0686b21": "鉢。四不說淨。五過宿明相出犯。若解衣與大僧同開。",
    "X41n0731_006:0686b22": "十日鉢不同者。如前所說。戒本三句。辨相具釋可知。",
    "X41n0731_006:0686b23": "五分。聽畜七種麤鉢。一盛飲食。二盛香。三盛藥殘食。",
    "X41n0731_006:0686b24": "五除唾。六除糞掃。七除小便。",
    "X41n0731_006:0686c01": "　　　○過畜十六枚器二十五",
    "X41n0731_006:0686c02": "凡事用供身。得濟便罷。今十六枚外過畜盈長。長貪",
    "X41n0731_006:0686c03": "妨道。增結招譏。故所以制。",
    "X41n0731_006:0686c04": "四緣成犯。一先有十六枚器杖。二更得器。三不說淨。",
    "X41n0731_006:0686c05": "四過宿明相出犯。十六枚者。二釜二瓶。及以四蓋。四",
    "X41n0731_006:0686c06": "瓫四拘。五分。唯聽畜盛蘇油[穴/金]香藥醬酢各一瓶。又",
    "X41n0731_006:0686c07": "聽畜釜鐺杓各一。",
    "X41n0731_006:0686c08": "　　　○許與他病衣後不與戒二十六",
    "X41n0731_006:0686c09": "有漏之身。盈流無恒。須衣遮鄣。寔為要用。先許濟他。",
    "X41n0731_006:0686c10": "後違然諾。言行乖爽。非出家法體。又闕彼人。鄣身要",
    "X41n0731_006:0686c11": "用。事甚相惱。故所以制。",
    "X41n0731_006:0686c12": "別緣具五。一是病衣簡餘物輕。二先許他。三前人來",
    "X41n0731_006:0686c13": "取。四無因緣。謂前尼破戒見等舉擯。及由生二難等",
    "X41n0731_006:0686c14": "不犯。五不與便犯。",
    "X41n0731_006:0686c15": "　　　○非時攝施戒二十七",
    "X41n0731_006:0686c16": "此謂攝安居僧。得施物善。見要安居竟者得攝。此物",
    "X41n0731_006:0686c17": "未竟不得。佛既賞前安居人得物。界內時中直爾攝",
    "X41n0731_006:0686c18": "取。事順應法。不生罪過。若至非時分。直攝違教。事不",
    "X41n0731_006:0686c19": "應法。故須制犯捨。當攝此物時。界內盡集。無乖別之",
    "X41n0731_006:0686c20": "心。故不犯盜。五分。諸比丘尼非時衣作時衣受法。客",
    "X41n0731_006:0686c21": "尼便不能得衣。佛即呵責。故知非時作法攝衣。",
    "X41n0731_006:0686c22": "犯四緣成。一犯是安居僧得施物。二入非時分。三不",
    "X41n0731_006:0686c23": "作非時法分。四直爾攝取便犯。戒本三句可知。不犯",
    "X41n0731_006:0686c24": "中非時受非作時衣時衣受作時衣。十律。雙結非時",
    "X41n0731_006:0687a01": "衣受非時衣主尼過時衣受作非時衣客尼犯。",
    "X41n0731_006:0687a02": "　　　○貿衣已後強奪戒二十八",
    "X41n0731_006:0687a03": "凡價限已定。事決交判。瞋恨強奪。不以道理。情相惱",
    "X41n0731_006:0687a04": "競。非出家之戒。故今聖制。",
    "X41n0731_006:0687a05": "別緣六。一共相貿易。二決價。三價直相當。四瞋心強",
    "X41n0731_006:0687a06": "奪自作教人。五無因緣。謂先借衣及舉等緣。六得物",
    "X41n0731_006:0687a07": "入手。戒本三句可知。",
    "X41n0731_006:0687a08": "　　　○乞重衣戒二十九",
    "X41n0731_006:0687a09": "與前非親理乞衣。有何殊狀。",
    "X41n0731_006:0687a10": "別制斯戒。答有三異。一前戒直乞犯。自恐請不犯。就",
    "X41n0731_006:0687a11": "此自恣請中。過分索犯。二前戒乞得一條犯。此十六",
    "X41n0731_006:0687a12": "條犯已上犯。三前戒除親此戒。親非親俱犯。有斯三",
    "X41n0731_006:0687a13": "異。故別緣五。居士自恣請。二乞重衣。三過分索。謂過",
    "X41n0731_006:0687a14": "十六條。四為己。五得物入手。犯緣起文二。初非親自",
    "X41n0731_006:0687a15": "恣請過分索犯。二親里自恣請過分索犯。",
    "X41n0731_006:0687a16": "戒本三句。一人。二明開乞四張疊不犯。三過分索犯。",
    "X41n0731_006:0687a17": "　　　○乞輕衣戒三十",
    "X41n0731_006:0687a18": "制意犯緣悉同前戒。唯以輕衣為異。輕衣者疎衣也。",
    "X41n0731_006:0687a19": "●自下一百七十八單波逸提法總為五門。一自作",
    "X41n0731_006:0687a20": "教人。二性遮。三持犯。四二部同異。五下二眾任運。",
    "X41n0731_006:0687a21": "初門自作教人。其位有四。第一有二戒。專是教人業。",
    "X41n0731_006:0687a22": "謂教人誦呪術戒。第二於僧二十二中除六。謂與尼",
    "X41n0731_006:0687a23": "衣動足鍼筒及三過量。餘十六中但十一戒自作教",
    "X41n0731_006:0687a24": "人。彼我同犯。謂教人掘壞等。第三同戒有五。謂二臥",
    "X41n0731_006:0687b01": "具高羅浴不同有六。謂五塗身安居中牽他出房。此",
    "X41n0731_006:0687b02": "十一戒自作正犯。教人同不同。都合三位。有二十四。",
    "X41n0731_006:0687b03": "戒。有教人義。第四一百五十四戒自重教輕。",
    "X41n0731_006:0687b04": "第二門性遮者。合三十六戒。性惡氣分。謂同戒二十",
    "X41n0731_006:0687b05": "九。除呵教授師。一不同有七。如洗淨等。三夏中牽他",
    "X41n0731_006:0687b06": "出房。習近居士子違諫罵比丘罵尼眾等是。餘皆遮",
    "X41n0731_006:0687b07": "惡。",
    "X41n0731_006:0687b08": "第三門持犯位可為三。第一有二十三戒。具二持犯。",
    "X41n0731_006:0687b09": "同戒有九。於十三中除教誡尼。二足背等四。不同十",
    "X41n0731_006:0687b10": "四。謂輙有士如坐去。一對宿去。二對開藍門。三對著",
    "X41n0731_006:0687b11": "他衣破癕。四對突入僧寺問義。五對夜入聚落。一三",
    "X41n0731_006:0687b12": "時遊戒有一不攝耳是。不同十七。其受戒有五。謂取",
    "X41n0731_006:0687b13": "衣不與受不與戒。又受二歲六法及本法逕宿等。違",
    "X41n0731_006:0687b14": "教有五。謂不請不聽不恐不依安居不禮等。不為他",
    "X41n0731_006:0687b15": "滅淨。不結安居。被擯不去。不以二法攝受。不看同活。",
    "X41n0731_006:0687b16": "尼病安居竟。不去不送婬女五六由旬等。作則是持。",
    "X41n0731_006:0687b17": "止則成犯。第三有一百三十七戒。止則成持。作便是",
    "X41n0731_006:0687b18": "犯。五十九同。餘不同戒。",
    "X41n0731_006:0687b19": "第四門同異。就不同戒中洗淨等。三有無與外道食",
    "X41n0731_006:0687b20": "等。四犯同緣異。餘是尼重僧輕。戒重輕雖等。罪名有",
    "X41n0731_006:0687b21": "別。如剃毛戒。此等對文便釋。",
    "X41n0731_006:0687b22": "第五門任運有無。謂於前二十四教人犯中。[宋-木+(白-日+口)]取十",
    "X41n0731_006:0687b23": "一。一向犯者及高羅洛安居中牽他出房。合十五戒",
    "X41n0731_006:0687b24": "等。此有任運犯義。除二呪術屏露二臥具五塗。此九",
    "X41n0731_006:0687c01": "即非。餘非可知。前六十九與大僧同。直列戒本。餘不",
    "X41n0731_006:0687c02": "同者。次第而列。",
    "X41n0731_006:0687c03": "　　　○食[卄/秝]戒第七十",
    "X41n0731_006:0687c04": "出家之士。宜斷五辛。香潔脩道。今貪味食[卄/秝]。使臰氣",
    "X41n0731_006:0687c05": "外勳。招譏損道。過是不輕。是故聖制。",
    "X41n0731_006:0687c06": "三緣成犯。一是[卄/秝]甄去餘辛。所以食[卄/秝]重者。一有美",
    "X41n0731_006:0687c07": "味尼吉[共-八+口]貪食。二勳中之極。故所以重。二無重病因",
    "X41n0731_006:0687c08": "緣。三咽以結提。五分。唯生[卄/秝]提。",
    "X41n0731_006:0687c09": "　　　○別三處毛戒七十一",
    "X41n0731_006:0687c10": "自下四戒皆是長養愛欲方便。招世譏過。鄣道處深。",
    "X41n0731_006:0687c11": "故所以制。比丘患微。貪故結蘭。",
    "X41n0731_006:0687c12": "　　　○洗淨過分戒七十二　用胡膠作男根七十三",
    "X41n0731_006:0687c13": "　共相柏七十四",
    "X41n0731_006:0687c14": "五分。若出不淨蘭。",
    "X41n0731_006:0687c15": "　　　○供大僧水扇戒七十五",
    "X41n0731_006:0687c16": "大僧與尼。男女相異。供給水扇生染穢。跡涉譏醜。故",
    "X41n0731_006:0687c17": "制提罪。除瞻病僧。供給尼希。故得小愆。",
    "X41n0731_006:0687c18": "　　　○乞生[聲-耳+米]豆戒七十六",
    "X41n0731_006:0687c19": "出家理宜乞食資身。無事脩道。今乃乞生[聲-耳+米]豆事務",
    "X41n0731_006:0687c20": "紛多。廢修道業。又長貪結。惱亂施主。是以聖制除親",
    "X41n0731_006:0687c21": "里。或從出家人乞。或為他乞。或不乞自得。並無過。",
    "X41n0731_006:0687c22": "　　　○好生草上大小便七十七",
    "X41n0731_006:0687c23": "一切草木人及非人。俱有受用。以不淨汙穢。招譏處",
    "X41n0731_006:0687c24": "深。故制不聽。除病無犯。",
    "X41n0731_006:0688a01": "　　　○不看墻外棄不淨七十八　觀者伎樂七十九",
    "X41n0731_006:0688a02": "觀伎蕩逸。妨脩道業。動越威儀。汙辱僧眾。四緣。一種",
    "X41n0731_006:0688a03": "種戲喚。二方便往觀。三無諸難緣。四見即成犯。",
    "X41n0731_006:0688a04": "　　　○共男子人屏鄣處立語戒八十",
    "X41n0731_006:0688a05": "男女形別。理無參涉。共入屏鄣。容生染患。遠成大惡。",
    "X41n0731_006:0688a06": "招譏醜累。清白難分。如斯流類。制意悉同。",
    "X41n0731_006:0688a07": "五緣成。一人男子。義應通道。五分。入屏處戒。入露處",
    "X41n0731_006:0688a08": "戒。遣伴耳語戒。對比丘立三。白衣外道立三。都有六",
    "X41n0731_006:0688a09": "戒。故知此言。人男子者。明二道男等亦犯餘屏等戒。",
    "X41n0731_006:0688a10": "人男並同此釋。二離見聞屏處。三無第三。四無因緣",
    "X41n0731_006:0688a11": "病及力勢二難等不犯。五立語便犯。既離見聞。又無",
    "X41n0731_006:0688a12": "染心立不語吉羅。假犯提。若有染心。落前八事。比丘",
    "X41n0731_006:0688a13": "吉羅者。既非處語。所以不犯麤語殘。而言犯吉。前以",
    "X41n0731_006:0688a14": "染心惡語故殘。此戒無染。好語招譏。故告下比丘犯",
    "X41n0731_006:0688a15": "吉。類同此釋。",
    "X41n0731_006:0688a16": "　　　○共男子人屏鄣處戒八十一",
    "X41n0731_006:0688a17": "前戒離見聞。復假語犯。此覆鄣屏不假語。犯五緣成。",
    "X41n0731_006:0688a18": "一人男子。二覆鄣處。三無第三人。四無病諸難緣。五",
    "X41n0731_006:0688a19": "共入便犯。文言立住吉者。以不行故犯輕。若坐犯共",
    "X41n0731_006:0688a20": "坐提。",
    "X41n0731_006:0688a21": "　　　○遣伴遠去與男子屏處立耳語戒八十二",
    "X41n0731_006:0688a22": "此亦離見聞屏。唯以遣伴違去。耳語為異。五緣成。一",
    "X41n0731_006:0688a23": "人男子。二離見聞屏。三遣伴遠去。謂離伴見聞處。四",
    "X41n0731_006:0688a24": "無難等緣。及伴舉擯等。五立耳語便犯。",
    "X41n0731_006:0688b01": "　　　○入白衣家生坐已不辭主人去八十三",
    "X41n0731_006:0688b02": "出家人者。三界之賓。不辭主人。跡同賊相。違於客禮。",
    "X41n0731_006:0688b03": "殊所不應。又不付囑。失彼牀坐。損惱主人故。五緣成",
    "X41n0731_006:0688b04": "犯。一白衣舍。二不語主人在好牀座。座三不辭主人。",
    "X41n0731_006:0688b05": "四無因緣。五出門便犯。",
    "X41n0731_006:0688b06": "　　　○輙坐他牀戒八十四",
    "X41n0731_006:0688b07": "不語主人。輙生他牀。特乖法戒。故所以制。五緣犯。一",
    "X41n0731_006:0688b08": "是白衣舍。二好牀坐。三不語主人。四無因緣。五坐便",
    "X41n0731_006:0688b09": "犯。",
    "X41n0731_006:0688b10": "　　　○白衣舍輙宿戒八十五",
    "X41n0731_006:0688b11": "不語輙宿。跡同賊相。致彼言謗。莫能自拔。故制不聽。",
    "X41n0731_006:0688b12": "五緣成。一白衣舍。二不語主人。三敷臥具。四無因緣",
    "X41n0731_006:0688b13": "五隨轉側犯。",
    "X41n0731_006:0688b14": "　　　○共男子共入闇室戒八十六",
    "X41n0731_006:0688b15": "前戒亦是覆鄣屏。有光明故。無第三人犯。此是闇室。",
    "X41n0731_006:0688b16": "生患處重。雖可盡日。有眾多人猶犯。以斯為別。四緣",
    "X41n0731_006:0688b17": "犯。一人男子。二闇室無窓牖光明。三無因緣。四入即",
    "X41n0731_006:0688b18": "犯。",
    "X41n0731_006:0688b19": "　　　○不審諦受師語語戒八十七",
    "X41n0731_006:0688b20": "聽若不審。必有謬聞之過錯傳之失。即是內心麤稟。",
    "X41n0731_006:0688b21": "外惱於師。珠所不可故。四緣犯。一師如法教。二不審",
    "X41n0731_006:0688b22": "受。三說言師教我偷。四言章了了。",
    "X41n0731_006:0688b23": "　　　○瞋心呪咀戒八十八",
    "X41n0731_006:0688b24": "然修道之人。宜發善願。自度度彼。人我兼益。今呪墮",
    "X41n0731_006:0688c01": "三惡。不生佛法。垢鄣尤重深以制。三緣。一有瞋心。二",
    "X41n0731_006:0688c02": "呪咀。三言了犯便。",
    "X41n0731_006:0688c03": "　　　○因諍瞋心推胸啼哭戒八十九",
    "X41n0731_006:0688c04": "瞋忿結恨。廢脩正業故。五緣犯。一因諍不善憶持。二",
    "X41n0731_006:0688c05": "瞋心。三推胸啼哭。四無因緣。五隨推及淚墮犯。",
    "X41n0731_006:0688c06": "　　　○無衣同牀臥戒九十",
    "X41n0731_006:0688c07": "二人同牀容生染習。自壞心行。脩道又難故。四緣成犯。",
    "X41n0731_006:0688c08": "一同牀臥。二露身。三無因緣除病二難等。四隨臥犯。",
    "X41n0731_006:0688c09": "　　　○同被褥戒九十一",
    "X41n0731_006:0688c10": "制意同前。有同牀不共被褥。前戒是。或同被褥。不同",
    "X41n0731_006:0688c11": "牀。在地敷上臥者是。有斯殊狀。故別制此。因緣同前",
    "X41n0731_006:0688c12": "戒。以被褥為別。",
    "X41n0731_006:0688c13": "　　　○口業惱他戒九十二",
    "X41n0731_006:0688c14": "故相惱嬈。彼我俱損。其過深厚。故所以制。四緣。一前",
    "X41n0731_006:0688c15": "知先住後至。二作故惱意。三在前誦經問義。四言辭",
    "X41n0731_006:0688c16": "了了。知他先住。即便後至。知他後至。即便前住為惱",
    "X41n0731_006:0688c17": "故。口業相惱下不犯中。若先住者。從後至受。經開初",
    "X41n0731_006:0688c18": "句。若後至已下開第二。",
    "X41n0731_006:0688c19": "　　　○同活尼病不看戒九十三",
    "X41n0731_006:0688c20": "病人苦惱。若不瞻養。容壞善心。損害道器。又違慈行。",
    "X41n0731_006:0688c21": "無愍物心故。四緣成犯。一是尼同活。三無因緣謂自",
    "X41n0731_006:0688c22": "病。二難等緣不犯。四不看便犯。五分。是同學恨情重",
    "X41n0731_006:0688c23": "故。謂同和上闍梨及常共伴。",
    "X41n0731_006:0688c24": "　　　○安居中牽他出房戒九十四",
    "X41n0731_006:0689a01": "先聽在房。後瞋駈出。自客獨宿。惱彼還俗。故所以制。",
    "X41n0731_006:0689a02": "五緣成。一是僧房分得屬己。二先聽房住。三瞋心。牽",
    "X41n0731_006:0689a03": "出。四無因緣謂破戒舉擯等。五出戶犯。問大僧輕者",
    "X41n0731_006:0689a04": "比丘前牽得持。其故何也。若比丘前戒。謂春夏僧房",
    "X41n0731_006:0689a05": "俱有受用。牽出惱重。故犯提罪。尼亦同犯。此夏分屬",
    "X41n0731_006:0689a06": "己。彼無房分。惱微故輕。與尼不同。若爾尼房屬己。何",
    "X41n0731_006:0689a07": "故偏重僧有二義。□房分二。無獨可犯。惱微故輕。尼",
    "X41n0731_006:0689a08": "據彼人。無分應輕。不那則有獨可犯。致惱還俗。故得",
    "X41n0731_006:0689a09": "提罪。",
    "X41n0731_006:0689a10": "　　　○三時無事行戒九十五",
    "X41n0731_006:0689a11": "出家脩道。息緣靜慮。無事遊行。妨脩正業。復斷生命。",
    "X41n0731_006:0689a12": "違其慈道。招譏自損。所以聖制。昔解破安居行犯提。",
    "X41n0731_006:0689a13": "春冬無緣行吉羅。今解以緣本廣解。三處文驗。皆云",
    "X41n0731_006:0689a14": "春夏冬遊行犯提。若夏行便犯。春冬輕者。廣解應言。",
    "X41n0731_006:0689a15": "夏行越界犯提。然言春夏冬遊行隨越界提。故知尼",
    "X41n0731_006:0689a16": "三時無緣行提。有春冬小罪者。如掘地壞生。自作教",
    "X41n0731_006:0689a17": "他。俱得提罪。唯教人中開知淨語。豈可自壞不犯。故",
    "X41n0731_006:0689a18": "此亦爾。但破安居吉羅。行則犯提。以其破過義微。不",
    "X41n0731_006:0689a19": "癈脩道。故犯小罪。行中過聞。故犯波逸提。問尼不結",
    "X41n0731_006:0689a20": "後重。所以破中前後並吉。解云。不結前者。猶有後結。",
    "X41n0731_006:0689a21": "故輕不結。後者更無。結法故重。若爾破前有後可結。",
    "X41n0731_006:0689a22": "應破後安居。輕破安居後。無後可結。亦應犯重。解云。",
    "X41n0731_006:0689a23": "結有時限。故有輕重破無時限。乃至七月十六日亦",
    "X41n0731_006:0689a24": "有破義。故一品小罪。",
    "X41n0731_006:0689b01": "別緣有三。一春夏冬遊行。二無因緣甄去。受日乃春",
    "X41n0731_006:0689b02": "冬有益等緣。及二難緣。三隨所越界。",
    "X41n0731_006:0689b03": "　　　○受請安居竟不去戒九十六",
    "X41n0731_006:0689b04": "篤信檀越請僧供養。夏限已滿。久延不去。過受他食。",
    "X41n0731_006:0689b05": "長貪惱主。敗善增惡故。",
    "X41n0731_006:0689b06": "別緣具四。一受請安居。二夏已滿七月十六日。亦可",
    "X41n0731_006:0689b07": "隨前後為准。三無因緣。謂病二難無伴等。四不去便",
    "X41n0731_006:0689b08": "犯。謂逕宿明相出。文中略無。亦可據心。若非受請處",
    "X41n0731_006:0689b09": "不犯。祇十二律不問請不請處住俱犯提。",
    "X41n0731_006:0689b10": "　　　○邊界恐怖處遊行戒九十七",
    "X41n0731_006:0689b11": "邊界逈嶮。無故遊行。容壞命行。招譏累故。四緣。一邊",
    "X41n0731_006:0689b12": "界恐難處。二無請難等緣。三在中行。四越界犯。",
    "X41n0731_006:0689b13": "　　　○他境內恐怖處遊行戒九十八",
    "X41n0731_006:0689b14": "制意犯緣同上。",
    "X41n0731_006:0689b15": "　　　○居士子習近住違諫戒九十九",
    "X41n0731_006:0689b16": "不聽習近意。一男女形殊。理無參涉。共相習近。客生",
    "X41n0731_006:0689b17": "染漏。遠成大損。故制不許。違結小罪。二諫意。祗律。與",
    "X41n0731_006:0689b18": "白衣及外道并沙彌習近住。或竟日或逕須臾犯提。",
    "X41n0731_006:0689b19": "而無羯磨諫法。此律今以倚傍聖教。有淨施主檀越。",
    "X41n0731_006:0689b20": "又見俗人。善言慰喻。堅執謂是不肯別住。將墜於惡",
    "X41n0731_006:0689b21": "事。是可愍故。須設諫開示是非。欲令識是遵脩。曉惡",
    "X41n0731_006:0689b22": "棄捨。三結罪意。眾僧設諫。是非既分。違反聖教。不肯",
    "X41n0731_006:0689b23": "順從。故制提罪。問前與女人習近。違陳罪重。此何以",
    "X41n0731_006:0689b24": "輕。解言。前有染情。又復心虗故重。此無染心。謂已為",
    "X41n0731_006:0689c01": "是心實故輕。",
    "X41n0731_006:0689c02": "別緣具六。一與居士子習近住。二尼僧勸別住。三倚",
    "X41n0731_006:0689c03": "傍不肯別住。四如法設諫。五拒諫。六三羯磨竟。提分",
    "X41n0731_006:0689c04": "文如上。比丘知解為之義希故吉。",
    "X41n0731_006:0689c05": "　　　○觀王宮園林浴池戒一百",
    "X41n0731_006:0689c06": "王宮綺麗精華所。縱觀蕩逸。廢脩正業。又容染著世",
    "X41n0731_006:0689c07": "事。自壞心行。故所以制。",
    "X41n0731_006:0689c08": "四緣。一王宮薗林浴池。二方便往觀。三無因緣。四見",
    "X41n0731_006:0689c09": "即犯。五分。發心及方便吉。行步步提。下不犯中。先開",
    "X41n0731_006:0689c10": "觀王宮。初明心宿。或因請有難等不犯。二若為僧已",
    "X41n0731_006:0689c11": "下開為取書堂模法不犯。若至僧伽藍已下開觀薗",
    "X41n0731_006:0689c12": "林等不犯。亦二可知。",
    "X41n0731_006:0689c13": "　　　○泉渠水中露身浴戒一百一",
    "X41n0731_006:0689c14": "漏形須鄣。招譏損道故。四緣。一河渠水。二露身洗浴。",
    "X41n0731_006:0689c15": "三無因緣。謂強力執不犯。四澆身遍犯。",
    "X41n0731_006:0689c16": "　　　○過量洛衣戒一百二",
    "X41n0731_006:0689c17": "制意犯緣同僧。唯名浴衣為別。又用無限。",
    "X41n0731_006:0689c18": "　　　○時中縫僧伽梨過五日戒一百三",
    "X41n0731_006:0689c19": "貪受五利。久延而俗。某急從奢。非是翹懃之行。又致",
    "X41n0731_006:0689c20": "衣財散失。惱損非輕。",
    "X41n0731_006:0689c21": "五緣成犯。一與他作衣。二是時中。三縫僧伽梨。四無",
    "X41n0731_006:0689c22": "因緣。五過五日不成。理應明相出時犯。文略。滿足戒",
    "X41n0731_006:0689c23": "本。一人。二縫僧伽梨除餘衣。三過五日除緣。言除求",
    "X41n0731_006:0689c24": "索僧伽梨。或作衣人無大衣。不成受德衣。故無過罪。",
    "X41n0731_006:0690a01": "或衣主求未足。故亦無過。餘可知。五結犯。",
    "X41n0731_006:0690a02": "　　　○過五日不看僧伽梨一百四",
    "X41n0731_006:0690a03": "僧伽梨價重。營求叵辨。久時不撿。事容損壞。僧伽梨",
    "X41n0731_006:0690a04": "闕資受用。事惱非輕。三緣成。一大衣除鬱多等輕。二",
    "X41n0731_006:0690a05": "舉處不堅牢。三過五日不看犯。亦應明相出犯。文略。",
    "X41n0731_006:0690a06": "十律。五夜不看五衣提。",
    "X41n0731_006:0690a07": "　　　○與僧衣作留難戒一百五",
    "X41n0731_006:0690a08": "脩道立行。無祈蓋物。虔心奉獻。讚譽助喜。今反慳惜",
    "X41n0731_006:0690a09": "他物。令不施衣。彼此俱損。失利之重。是以聖制。緣具",
    "X41n0731_006:0690a10": "四一施主施許衣食。二知許施衣食。三勸不施衣。四",
    "X41n0731_006:0690a11": "施主受勸息心便犯。",
    "X41n0731_006:0690a12": "　　　○輙著他衣戒一百六",
    "X41n0731_006:0690a13": "輙著他衣。似同賊相。青自難分。致招囂坌前人。謂失",
    "X41n0731_006:0690a14": "惱主之重。聖所弗許。故制提罪。三緣。一是他衣。二不",
    "X41n0731_006:0690a15": "問前主。三輙著犯文。言入村乞食舉著者。意不必要",
    "X41n0731_006:0690a16": "入。",
    "X41n0731_006:0690a17": "　　　○與白衣外道衣一百七",
    "X41n0731_006:0690a18": "白衣外道非真福田。躬持衣物。授與於彼。生人或倒。",
    "X41n0731_006:0690a19": "謂外道是勝。出家不如。損處不輕。故所以制。",
    "X41n0731_006:0690a20": "四緣犯。一非親里白衣外道。二是沙門衣。三持與彼。",
    "X41n0731_006:0690a21": "四前領便犯。不開置地者。沙門衣體與外道別。若置",
    "X41n0731_006:0690a22": "地使人。猶招譏損。又是別屬。理無通用。是以不開。食",
    "X41n0731_006:0690a23": "無別狀。又是味通。故所以開。",
    "X41n0731_006:0690a24": "　　　○僧眾如法分衣遮令不分戒一百八",
    "X41n0731_006:0690b01": "如法分衣。理宜詳遵。許無乖礙。為弟子故。遮僧分衣。",
    "X41n0731_006:0690b02": "僧貪惱眾。非輕故制。",
    "X41n0731_006:0690b03": "別緣具五。一僧得施物。二僧如法分。三是時謂比丘",
    "X41n0731_006:0690b04": "尼眾集時。四恐弟子不德遮不聽分。五不分便犯。戒",
    "X41n0731_006:0690b05": "本四句。一人。二作遮意。三僧如法分衣。四遮分得罪。",
    "X41n0731_006:0690b06": "辨相具解。初三別釋。二四令解下不犯。言或非時者。",
    "X41n0731_006:0690b07": "謂比丘尼未集時。有沙彌白衣時。非一月五月外。",
    "X41n0731_006:0690b08": "　　　○遮僧出功德衣戒一百九",
    "X41n0731_006:0690b09": "詳心和同。出功德衣。脩道急務。理應欲填。為貪五利。",
    "X41n0731_006:0690b10": "遮令不出。增結惱僧。情過深重。今聖制。",
    "X41n0731_006:0690b11": "四緣成犯。一先受德衣。二時中如法出。三為利故遮。",
    "X41n0731_006:0690b12": "四僧不出犯。捨衣單白。但可三非。二似者誤。若據五",
    "X41n0731_006:0690b13": "分。白二捨者。五非無妨。文言非時者。謂過五月竟故。",
    "X41n0731_006:0690b14": "　　　○眾僧欲出功德衣遮令不出戒一百一十",
    "X41n0731_006:0690b15": "制意犯緣同上。前戒現遮僧不出犯。此戒當遮。言了",
    "X41n0731_006:0690b16": "了犯者。有斯異故。別制此戒。亦有人言。此口業遮。故",
    "X41n0731_006:0690b17": "了了犯。若是當遮者。何有五非。前戒身遮。謂身在申",
    "X41n0731_006:0690b18": "手。水外相故。不言了了。可如是今且從前說。",
    "X41n0731_006:0690b19": "　　　○不與他滅諍戒一百十一",
    "X41n0731_006:0690b20": "凡脩德之人。有諍須滅。使消殄和合。眾法成立。竟不",
    "X41n0731_006:0690b21": "為滅。令諍增長。到惱還俗。損處非輕故。",
    "X41n0731_006:0690b22": "別緣具五。一是四諍□。二前求請滅。三有解堪滅。四",
    "X41n0731_006:0690b23": "無因緣。若前人有舉擯。及二難等不犯。五不為滅犯。",
    "X41n0731_006:0690b24": "戒本三句。下解第三有三。一他尼諍。二己身諍。三下",
    "X41n0731_006:0690c01": "二眾比丘吉羅。若言不行者不行。我言教故。",
    "X41n0731_006:0690c02": "　　　○與白衣道食戒一百一十二",
    "X41n0731_006:0690c03": "制意犯緣同大僧。此是犯同緣異。戒唯白衣。亦同犯",
    "X41n0731_006:0690c04": "提別故。",
    "X41n0731_006:0690c05": "　　　○與白衣作使一百一十三",
    "X41n0731_006:0690c06": "出家尊貴。為下人筞役。令彼輕薄。汙辱僧眾。妨脩癈",
    "X41n0731_006:0690c07": "業。損處尤深故。四緣成犯。一是白衣。二非法作使。三",
    "X41n0731_006:0690c08": "非父母及有信憂婆塞病等。或強力緣。四隨作便犯。",
    "X41n0731_006:0690c09": "　　　○自紡績戒一百一十四",
    "X41n0731_006:0690c10": "躬自紡績道之大患。又招譏累。非出家法體故。四緣",
    "X41n0731_006:0690c11": "成犯。一十種衣縷等。二自紡績。三無因緣。謂自業綖",
    "X41n0731_006:0690c12": "無犯。十律。若為縫衣繩綖乃至六兩不犯。四隨引手",
    "X41n0731_006:0690c13": "犯。",
    "X41n0731_006:0690c14": "　　　○著俗人衣輙坐臥他牀戒一百一十五",
    "X41n0731_006:0690c15": "在他夫妻常居之處輙爾。坐臥容生染情。自壞心行。",
    "X41n0731_006:0690c16": "譏累不少故。四緣成。一是白衣舍。二是夫妻常居止",
    "X41n0731_006:0690c17": "牀。三無因緣除病。及二難等故。四隨坐臥犯。",
    "X41n0731_006:0690c18": "　　　○逕宿不辭主人去戒一百一十六",
    "X41n0731_006:0690c19": "前書日不辭。此逕宿輙去。制意同前。四緣犯。一語白",
    "X41n0731_006:0690c20": "衣主人在舍內宿。二不辭主人。三無因緣謂舍崩壞",
    "X41n0731_006:0690c21": "乃至二難等。四出門犯。",
    "X41n0731_006:0690c22": "　　　○自誦呪術戒一百一十七",
    "X41n0731_006:0690c23": "脩道立行。要假正法。軌生真解。今棄捨正典。誦世呪",
    "X41n0731_006:0690c24": "術。多喜染著。妨崇正道。三緣成犯。一世間呪術。二無",
    "X41n0731_006:0691a01": "因緣謂自治病等。三言章了了。",
    "X41n0731_006:0691a02": "　　　○教人誦呪術戒一百一十八",
    "X41n0731_006:0691a03": "若誦法同。應合為一。今約自他業異。又復前自誦中",
    "X41n0731_006:0691a04": "四□不犯。一冶病。二學書。三析伏外道。四護身教人。",
    "X41n0731_006:0691a05": "誦中全是不開。故離為二。餘自他業。趣就一義。不須",
    "X41n0731_006:0691a06": "互決。",
    "X41n0731_006:0691a07": "　　　○度任身婦女戒一百一十九",
    "X41n0731_006:0691a08": "出家僧眾。須避嫌涉。長他信敬。理亦宜然。今知任身。",
    "X41n0731_006:0691a09": "度令受具。後方產乳。醜累三寶故。",
    "X41n0731_006:0691a10": "別緣具五。一是任身。二知。三為受具足。四和上尼。五",
    "X41n0731_006:0691a11": "三羯磨竟。餘非根本。故犯輕愆。此等三羯磨。謂大僧",
    "X41n0731_006:0691a12": "中三羯磨。比丘度此女為師。犯吉度乳。",
    "X41n0731_006:0691a13": "　　　○婦女戒一百二十",
    "X41n0731_006:0691a14": "制意犯緣同前。唯以乳□為異。五分。白二羯磨。差一",
    "X41n0731_006:0691a15": "尼伴母不犯。十律。掘多尼生男。佛言。與獨房白二。又",
    "X41n0731_006:0691a16": "聽自觸。餘尼不得。又聽共宿。若更有者。亦應如是。",
    "X41n0731_006:0691a17": "　　　○度咸年童女戒一百二十一",
    "X41n0731_006:0691a18": "制意犯緣同大僧中無別。唯以童女有二歲學戒為",
    "X41n0731_006:0691a19": "異。問女人所以有學戒法。丈夫無者何也。一義女有",
    "X41n0731_006:0691a20": "懷妊之過。故須二歲學戒。淨其身器。丈夫不爾。故所",
    "X41n0731_006:0691a21": "以無。十律。因和羅尼失夫失財故。其胎消瘦。受具已。",
    "X41n0731_006:0691a22": "歡樂肥故。腹遂漸大。白佛。佛言。應與二歲學戒。知身",
    "X41n0731_006:0691a23": "有無。又一義為彰女人煩或垢重。入道則難。要知學",
    "X41n0731_006:0691a24": "法進道有由。故丈夫因善既勝。堪即立行。不須加學。",
    "X41n0731_006:0691b01": "制緣文三。一起過。二呵責。三告諸比丘下正明受戒",
    "X41n0731_006:0691b02": "法□中文三。初度沙彌尼法。二自今已去下式叉法。",
    "X41n0731_006:0691b03": "三彼二歲學戒已下制年滿受具。前文中三。初至三",
    "X41n0731_006:0691b04": "說明受戒法。二次與受戒已下說相護持。三是為己",
    "X41n0731_006:0691b05": "下總以結勸。就初受中文四義二言。文四者。初至白",
    "X41n0731_006:0691b06": "如是形同單白。第二作如是白已已下制髮與。第三",
    "X41n0731_006:0691b07": "若欲出家下法同單白。第四作是白已已下受戒。與",
    "X41n0731_006:0691b08": "前兩一對為欲形同。次兩一對為欲法同。是義二也。",
    "X41n0731_006:0691b09": "初欲同者。同點服改。依清淨居士子度人經法。先請。",
    "X41n0731_006:0691b10": "二師已下剃髮處七釋置壇。又置三座擬二師及出",
    "X41n0731_006:0691b11": "家者。坐鳴推集眾。著本俗服。拜辭父母。口中說偈言。",
    "X41n0731_006:0691b12": "流轉三界中。恩愛不得脫。棄恩入無為。真實報恩者。",
    "X41n0731_006:0691b13": "乃脫俗服。著泥洹僧。僧祇。支未得著袈裟。入檀闍梨",
    "X41n0731_006:0691b14": "作形同。單白文中分二。若欲寺內等者。舉其處事。制",
    "X41n0731_006:0691b15": "令作白。其作法方便。如常可知。白法如文。須白意者。",
    "X41n0731_006:0691b16": "如受戒中說。闍梨敬禮十方佛。復說偈言。歸依大世",
    "X41n0731_006:0691b17": "尊。能度三有苦。亦願諸眾生。普入無為樂。令復坐已。",
    "X41n0731_006:0691b18": "以水灌頂。口說讚言。善哉大丈夫。能了世無常。捨俗",
    "X41n0731_006:0691b19": "趣泥洹。希有難思議。上來第一文竟。",
    "X41n0731_006:0691b20": "自下第二剃髮與。傍人讚誦。出家唄嘆。毀形守志節。",
    "X41n0731_006:0691b21": "割愛無所親。出家弘聖道。願度一切人。五德超世務。",
    "X41n0731_006:0691b22": "是名福田供養。獲永安其福。第一尊闍梨。不得剃盡。",
    "X41n0731_006:0691b23": "善見。留少許使和上剃。表為師義故。釋論云。和上闍",
    "X41n0731_006:0691b24": "梨如母。",
    "X41n0731_006:0691c01": "第三法同白法者。因□師子故。所以須為明此人割",
    "X41n0731_006:0691c02": "愛辭親。紹繼釋種。內軌內飡。故曰法同。",
    "X41n0731_006:0691c03": "第四受戒與者。初結前生後。二當作如是已下次為",
    "X41n0731_006:0691c04": "正受。文言與剃髮者。謂和上剃少許髮也。著袈裟已",
    "X41n0731_006:0691c05": "者。見論。在和上前。右膝著地。和上以袈裟授與。令頂",
    "X41n0731_006:0691c06": "戴供養。受已還與。和上。如是至三。然和上為著。不得",
    "X41n0731_006:0691c07": "自著。師與著時。口誦偈言。大哉解脫服。無相福田衣。",
    "X41n0731_006:0691c08": "披奉如戒行。廣度諸天人。禮佛三拜。行道三匝。誦自",
    "X41n0731_006:0691c09": "度偈。遇哉值佛者。何人誰不喜。福願與時會。我今獲",
    "X41n0731_006:0691c10": "法利。次禮師及大眾訖。在下坐。受六親慶賀。出家離",
    "X41n0731_006:0691c11": "俗。摽心方外。父母尊卑咸應禮拜。敬悅其道。意中前",
    "X41n0731_006:0691c12": "剃髮。即依僧法受沙彌法。還詣和上前互跪。開曉心",
    "X41n0731_006:0691c13": "懷。并嘆出家功德已。教其立心。斷惡脩善。方為三歸。",
    "X41n0731_006:0691c14": "受沙彌戒。前三方便。後三結竟。正發戒品。前三中一",
    "X41n0731_006:0691c15": "遍文五。一我某甲者稱厈己名。二歸仗三寶。三我於",
    "X41n0731_006:0691c16": "如來下彰己受出離之戒。四和上某甲別顯教授之",
    "X41n0731_006:0691c17": "主。五如來已下舉三號人。簡異耶師。",
    "X41n0731_006:0691c18": "第二說相次應與受戒者。謂受隨行非受體。於中門",
    "X41n0731_006:0691c19": "一總解釋。四門分別。一發戒多少。二對俗罪名有無。",
    "X41n0731_006:0691c20": "三對具戒犯名寬狹。四先後次第並可知。第二別釋。",
    "X41n0731_006:0691c21": "此之十戒於中又兩。第一通解。第二隨戒別釋。就通",
    "X41n0731_006:0691c22": "解中五門。一身口分別。義可為四。婬酒香牀非時食。",
    "X41n0731_006:0691c23": "此五局身。哥儛一戒具含身口。妄語口正身兼。盜煞",
    "X41n0731_006:0691c24": "捉寶口兼身正。二自作教人哥及身五自重教輕。餘",
    "X41n0731_006:0692a01": "之四戒彼我同犯。盜煞二戒一向同犯。餘二妄寶戒",
    "X41n0731_006:0692a02": "同不同。三性遮分別。四性餘遮故。多論云。五戒。四是",
    "X41n0731_006:0692a03": "實罪。酒一遮罪。能起四戒。如迦葉佛優婆塞。以飲酒",
    "X41n0731_006:0692a04": "故。耶婬他妻。盜他雜煞他人故。又以酒故。能犯四逆。",
    "X41n0731_006:0692a05": "唯不能破僧。故與四性同結。四持犯分別。捉寶一戒",
    "X41n0731_006:0692a06": "具二持犯。餘唯止持。亦可捉寶。望不得自畜。亦唯止",
    "X41n0731_006:0692a07": "持。五任運煞盜妄寶。此四容是。餘非可知。隨別解中。",
    "X41n0731_006:0692a08": "一一有五。一舉時分。次彰戒所止。謂舉所防與以彰",
    "X41n0731_006:0692a09": "止。三結以屬人。故曰是沙彌戒。四審其能否。五顯己",
    "X41n0731_006:0692a10": "堪持高牀。就體說大有四金銀象牙琉離。約人說大",
    "X41n0731_006:0692a11": "復四。佛羅漢辟支佛和上闍梨等牀。此八無問大小。",
    "X41n0731_006:0692a12": "咸不得坐。祇律。若使沙彌捉金銀吉。若見已捉復使",
    "X41n0731_006:0692a13": "從無罪。",
    "X41n0731_006:0692a14": "第三總結。舉前十數結。法以屬人。故曰是為沙彌十",
    "X41n0731_006:0692a15": "戒。次舉時分。次問審堪否。次自言能持。",
    "X41n0731_006:0692a16": "第二式叉五句。初制令舉學。二當作如是下教從僧",
    "X41n0731_006:0692a17": "乞。三沙彌尼應往下安置處所謂離聞處。四比丘尼",
    "X41n0731_006:0692a18": "眾中下堪能者作法。五彼式反下料簡。此人不同上",
    "X41n0731_006:0692a19": "下一切應學者。異下餘者。不同大尼。",
    "X41n0731_006:0692a20": "第三制滿受具文。戒本三句可知。准大僧辨相中。具",
    "X41n0731_006:0692a21": "約知疑等四心為十六句者。是文略不論。比丘度此",
    "X41n0731_006:0692a22": "女故吉。",
    "X41n0731_006:0692a23": "　　　○不與二歲學戒羯磨一百二十二",
    "X41n0731_006:0692a24": "若不與學戒。不識戒相。廣興諸過。隨緣壞行。何成師",
    "X41n0731_006:0692b01": "訓攝受之益。違教非輕。所以制。",
    "X41n0731_006:0692b02": "別緣具六。一是十八已上童女。二不與學戒羯磨。三",
    "X41n0731_006:0692b03": "年滿二十。四為受具。五和上尼。六三羯磨竟。彼非十",
    "X41n0731_006:0692b04": "八者。謂不滿者須滿者。謂不須故言。彼非十八。遂不",
    "X41n0731_006:0692b05": "與二歲學法。",
    "X41n0731_006:0692b06": "　　　○不說六法名字戒一百二十三",
    "X41n0731_006:0692b07": "不說六法。猶不識相。壞行違教。如前無別。故所以制。",
    "X41n0731_006:0692b08": "別緣具七。一是十八□童女。二與學戒羯磨。三不說",
    "X41n0731_006:0692b09": "六法。四年滿二十。五為受具。六和上尼。七羯磨竟。戒",
    "X41n0731_006:0692b10": "本文三。約人。二不與六法。三年滿下結犯。廣解上三。",
    "X41n0731_006:0692b11": "第一可知。二若式反下反解六法。三若比丘尼下釋",
    "X41n0731_006:0692b12": "結犯。句解第二中。此六法者。謂前四方便。後二根本。",
    "X41n0731_006:0692b13": "是所學法。前四根本非所學法。未滿二年。更犯輕者。",
    "X41n0731_006:0692b14": "缺其學法。更與二歲。六外犯者。但缺行法。不缺學法。",
    "X41n0731_006:0692b15": "若滿二年犯者。亦疑缺學法。更與二歲。若爾行覆藏",
    "X41n0731_006:0692b16": "竟。犯應壞法。答覆藏隨日治法。非盡形行。故使日滿。",
    "X41n0731_006:0692b17": "不壞前法。論其學法。盡形非害二歲。故犯即壞。所以",
    "X41n0731_006:0692b18": "但言二歲者。以逼受具故。祇。八敬。一法。第二學人受",
    "X41n0731_006:0692b19": "戒。明尼受戒法。先作聽及三乞與作白。三己應順行",
    "X41n0731_006:0692b20": "十八法。一坐處異。謂大尼下沙彌尼上二護淨異。式",
    "X41n0731_006:0692b21": "叉不淨尼淨。尼不淨式叉亦不淨。三宿處異。大尼與",
    "X41n0731_006:0692b22": "式叉有過。三夜學人望沙彌尼亦爾。四受食異。得與",
    "X41n0731_006:0692b23": "尼授。食除火淨。五生種取金銀□。從沙彌尼受食。六",
    "X41n0731_006:0692b24": "不得說篇聚等罪名。七得說罪種。八布薩自恣入僧",
    "X41n0731_006:0692c01": "中白。禮足已合掌。言阿梨耶僧聽。我某甲清淨僧憶",
    "X41n0731_006:0692c02": "持(三說)而去。次九十十一十二。謂後四夷罪。若犯更",
    "X41n0731_006:0692c03": "從始學。第十三於十九殘已下有言犯作吉羅懺。十",
    "X41n0731_006:0692c04": "四已下若破五戒。應隨犯日數更學。如非時食。停食",
    "X41n0731_006:0692c05": "食。捉錢金銀。飲酒著華香等。是但四缺學。異於此律。",
    "X41n0731_006:0692c06": "於此四中。前一同此。下三不同。若衣此文如前說。",
    "X41n0731_006:0692c07": "　　　○度諸遮童女戒一百二十四",
    "X41n0731_006:0692c08": "僧眾清顯。要須勝人宗集。光益佛法。今此女人諸根",
    "X41n0731_006:0692c09": "不具。輙度出家。汙辱尼眾。醜累不輕。故所以制。",
    "X41n0731_006:0692c10": "別緣具五。一諸根不具。二知不具。三為受具。四和上",
    "X41n0731_006:0692c11": "尼。五羯磨竟。緣起文三。一起過。二呵責。三告諸比丘",
    "X41n0731_006:0692c12": "下廣明受戒方軌。自前受戒未撿。遮難因此起。過立",
    "X41n0731_006:0692c13": "威儀師。教撿遮難。法與窮滿。故稱竪立受具戒。此即",
    "X41n0731_006:0692c14": "教授和上對過故立。然有已來之別。和上對二。以一",
    "X41n0731_006:0692c15": "形故。對未起非。因不齊愸。無人教授瞻病。亦對已起",
    "X41n0731_006:0692c16": "教授師。一□作故。但撿已起戒師。對法以立。",
    "X41n0731_006:0692c17": "釋文有三。初至如是持受戒方法。二族姓女下略說",
    "X41n0731_006:0692c18": "戒相。示以勸持。三汝已受具足竟下總結。勸持文復",
    "X41n0731_006:0692c19": "兩。初至如是持正明尼中本法之軌。二時諸比丘尼",
    "X41n0731_006:0692c20": "僧已下詣大僧中受具方法。前尼本法中具須九法。",
    "X41n0731_006:0692c21": "文中略無請和上尼。文應可為九。一請和上者。和上",
    "X41n0731_006:0692c22": "根本不請。無本不成受法。復無教授隨緣壞行。是故",
    "X41n0731_006:0692c23": "須請餘之二師。非是正主。故無請法。又可和上容有",
    "X41n0731_006:0692c24": "轉易。故須請之。表以為師。二安受戒人下置受人處。",
    "X41n0731_006:0693a01": "謂離聞處。三是中戒師下正明單白差教授師。問戒",
    "X41n0731_006:0693a02": "師不差教授。所以獨須差也。解言。教授師出家問難。",
    "X41n0731_006:0693a03": "若僧不差。無由輙問。故須差往。戒師在眾。何須差往",
    "X41n0731_006:0693a04": "問。戒師單白。教授撿問。何以無白。解言。戒師在眾問",
    "X41n0731_006:0693a05": "難。有眾可白。又不差故。所以須白教授。屏不對眾。又",
    "X41n0731_006:0693a06": "僧差遣。亦何須白。四彼人當往下奉命撿問。問中文",
    "X41n0731_006:0693a07": "兩。初問衣鉢外緣。二妹聽已下撿其內難。文三。初教",
    "X41n0731_006:0693a08": "如實答。二汝字已下正明撿覈難遮。略無十三難。理",
    "X41n0731_006:0693a09": "應具問不問。不得戒故。餘遮不問得而小罪。三若言",
    "X41n0731_006:0693a10": "無當復語言下教授示知。答僧之軌。既撿清淨堪可",
    "X41n0731_006:0693a11": "受具為是。第五時教授師問已下教授師單白。喚入",
    "X41n0731_006:0693a12": "眾法。僧既和已。是以第六彼即應語言來已下喚入",
    "X41n0731_006:0693a13": "眾。教授師代捉衣鉢。教禮僧已。至戒師前。教授師教",
    "X41n0731_006:0693a14": "令乞戒。表己懃懃。仰馮清眾。求哀乞戒。第七戒師應",
    "X41n0731_006:0693a15": "作白下正明戒師對眾撿問。不得輙示。須白和僧諮",
    "X41n0731_006:0693a16": "眾可否。第八眾既嘿可彼當語言下對眾撿審。難遮",
    "X41n0731_006:0693a17": "有無。亦略無十三難問。理應具撿。身器既淨。堪弘道",
    "X41n0731_006:0693a18": "法。第九當作白已下正作本法。與本法竟。雖未得戒。",
    "X41n0731_006:0693a19": "以其曾聞羯磨法故。置在大尼下坐。得聽後人羯磨。",
    "X41n0731_006:0693a20": "不犯遮難。以不異本所聞故。若至大僧中□問。羯磨",
    "X41n0731_006:0693a21": "眾法異故。不得在下坐聽羯磨。應著見處。一一喚來。",
    "X41n0731_006:0693a22": "為其受戒。第二詣僧受中。尼應結界。以攝尼僧。見論。",
    "X41n0731_006:0693a23": "比丘界於尼非界。於尼界上。得結僧界。尼界亦不失。",
    "X41n0731_006:0693a24": "尼亦爾故。須結界。於中文四。一從僧乞戒。還是本教",
    "X41n0731_006:0693b01": "授師其乞戒。二戒師應作白和僧。文中略無。三彼當",
    "X41n0731_006:0693b02": "問下對撿遮難。文亦略無。問十三難。身器既淨。宜加",
    "X41n0731_006:0693b03": "具足。第四彼戒師當作白下正受戒法。上來至此受",
    "X41n0731_006:0693b04": "得戒竟。",
    "X41n0731_006:0693b05": "自下第二說其戒相。文二。初明五篇不可具彰略說。",
    "X41n0731_006:0693b06": "相篇八禁。止持行相。二族姓女下四節儉行。作持行",
    "X41n0731_006:0693b07": "相。前文有兩。初總舉摽宗。文四可知。二別列八戒。",
    "X41n0731_006:0693b08": "一一有五。初不得作不淨行。舉其止持。二若比丘",
    "X41n0731_006:0693b09": "尼下彰作犯之過。顯前止意。於中文三。初若比丘",
    "X41n0731_006:0693b10": "尼者舉能犯人。二正明作犯。三此非比丘尼已下彰",
    "X41n0731_006:0693b11": "其過損。三是中下持定時分。四不得作法持不者審",
    "X41n0731_006:0693b12": "其持心。五能者下自言堪持。下七同然。唯與別為異。",
    "X41n0731_006:0693b13": "第二知足行中亦二。初亦總舉彰益。文四可知。二依",
    "X41n0731_006:0693b14": "糞掃下別列四法。初依文兩。初制上品一。文五。一依",
    "X41n0731_006:0693b15": "糞掃衣舉其所馮依體。二得出家等者顯其依益。三",
    "X41n0731_006:0693b16": "舉時分。四問其持心。五領受能持。第二若得長利已",
    "X41n0731_006:0693b17": "下開。於中下准其力分。不須問持下三依同爾。與別",
    "X41n0731_006:0693b18": "為異。",
    "X41n0731_006:0693b19": "第三總以結勸中。初結受緣具足。二當善受已下舉",
    "X41n0731_006:0693b20": "益勸持。三文第一現付勸持。文三。一勸使領前止作",
    "X41n0731_006:0693b21": "教法。二應勸化下脩福智兩業。三於佛法中下行成",
    "X41n0731_006:0693b22": "尅果。第二餘所未知者。付和上闍梨。隨時教授。第三",
    "X41n0731_006:0693b23": "令受者前去為防護故。戒本可知。",
    "X41n0731_006:0693b24": "　　　○度小年曾嫁婦女戒一百二十五",
    "X41n0731_006:0693c01": "然十二曾嫁婦女堪能一食忍。若持成故。佛聽許年",
    "X41n0731_006:0693c02": "不滿者。不避嫌涉。容壞行故。制不聽度。",
    "X41n0731_006:0693c03": "別緣具五。一年減十二婦女。二知年減。三為受具足。",
    "X41n0731_006:0693c04": "四和上尼。五羯磨竟。緣起法用。與童女一種廣辨之",
    "X41n0731_006:0693c05": "中。亦應具約和上四心為十六句。文略故無。問此減",
    "X41n0731_006:0693c06": "十二人受戒已。疑為當開。數胎潤不。答義同前女故。",
    "X41n0731_006:0693c07": "文中略無。亦可不開。謂十二受者。已開八年故。",
    "X41n0731_006:0693c08": "　　　○度曾嫁百遮婦女戒一百二十六",
    "X41n0731_006:0693c09": "制意具緣如前第四。亦應具有四戒。且略出初後。中",
    "X41n0731_006:0693c10": "二可知。亦可前制二十減年不得。因開曾嫁十二。先",
    "X41n0731_006:0693c11": "遮今得意。謂減十二者。及雖有遮曾嫁處不異。應是",
    "X41n0731_006:0693c12": "開受乘即起過。是故須制初後兩戒。中間二戒以其",
    "X41n0731_006:0693c13": "作過。由能授戒人。故不得乘因起過。故無此制。可得",
    "X41n0731_006:0693c14": "言道。是曾嫁故。不須二歲學法及與六法名耶。故使",
    "X41n0731_006:0693c15": "不類。",
    "X41n0731_006:0693c16": "　　　○度婬女戒一百二十七",
    "X41n0731_006:0693c17": "然此婬女雖先愆違。理非正鄣。度受具已。令人嗤毀。",
    "X41n0731_006:0693c18": "醜累三寶。故須遠去深藏。",
    "X41n0731_006:0693c19": "別緣具五。一婬女。二知前是。三為受具足。四和上尼",
    "X41n0731_006:0693c20": "文無和上者略。五不深藏。或不將遠去。",
    "X41n0731_006:0693c21": "　　　○不以二法攝受弟子戒一百二十八",
    "X41n0731_006:0693c22": "凡為師訓。二法攝受。濟給衣食。免其形苦。又悔以法。",
    "X41n0731_006:0693c23": "開其心目。立行脩道。終成出益。今不攝受。致令弟子",
    "X41n0731_006:0693c24": "形不免苦。心迷於法。隨緣壞行。何成師訓攝受之道。",
    "X41n0731_006:0694a01": "患累之重。勿過於斯。",
    "X41n0731_006:0694a02": "別緣具五。一是清淨尼甄去破戒舉擯等不犯。二恒",
    "X41n0731_006:0694a03": "隨和上尼除離去無犯。三和上有法及衣食。四無因",
    "X41n0731_006:0694a04": "緣或以此故命梵難等不犯。五不以二攝犯。",
    "X41n0731_006:0694a05": "　　　○不二歲隨和上戒一百二十九",
    "X41n0731_006:0694a06": "新受戒人。創未閙曉。隨師諮稟。以成己盖。輙離師去。",
    "X41n0731_006:0694a07": "不蒙訓獎。抱迷自滯。違教愆深故。",
    "X41n0731_006:0694a08": "別緣具六。一和上尼。二和上清淨有德堪攝。謂有法",
    "X41n0731_006:0694a09": "有衣。或有法無。此二離者得罪。三師不聽。四未滿六",
    "X41n0731_006:0694a10": "夏。依五分故。今言二歲者誤。亦可不同。五無因緣。謂",
    "X41n0731_006:0694a11": "由此住有二難等不犯。六離去犯。",
    "X41n0731_006:0694a12": "　　　○不乞畜眾羯磨度人戒一百三十",
    "X41n0731_006:0694a13": "人不自審。須僧籌處。輙度違教。事或多損。輕篾僧眾。",
    "X41n0731_006:0694a14": "故制提罪。",
    "X41n0731_006:0694a15": "別緣具四。一僧不聽。二為受具。三和上尼。四羯磨竟。",
    "X41n0731_006:0694a16": "自下三戒並略不約羯磨竟結和上罪。緣起文三。一",
    "X41n0731_006:0694a17": "無德度人不教授過。二時諸下呵責。三告諸比丘已",
    "X41n0731_006:0694a18": "下制畜眾羯磨。籌量堪否。能長道法。羯磨聽度。問無",
    "X41n0731_006:0694a19": "德乞者僧羯磨成不。解言。無德度人別可有罪。作法",
    "X41n0731_006:0694a20": "成就。若爾無德教授亦應成就。解言。教師無德。全無",
    "X41n0731_006:0694a21": "教援尼義。故不成差。無德和上令前得戒。故所以成。",
    "X41n0731_006:0694a22": "　　　○未滿十二夏度人戒一百三十一",
    "X41n0731_006:0694a23": "復未滿者。愴入佛法。未多閑曉。師德不成。焉能攝訓。",
    "X41n0731_006:0694a24": "故制不聽。與在於此。",
    "X41n0731_006:0694b01": "別緣具四。一夏未滿。二為受具。三作和上。四羯磨竟。",
    "X41n0731_006:0694b02": "二眾和上夏有多少。而受戒男女雖齊二十。學無學",
    "X41n0731_006:0694b03": "異。故亦不同。",
    "X41n0731_006:0694b04": "　　　○無德度人戒一百三十二",
    "X41n0731_006:0694b05": "自行不立。焉能訓導。彼我俱損。過鄣尤深故。",
    "X41n0731_006:0694b06": "別緣具四。一無德。二為受具。三作和上。四羯磨竟。此",
    "X41n0731_006:0694b07": "戒即是簡愚取知。次前簡小取大。不以二與攝受。簡",
    "X41n0731_006:0694b08": "懈怠制攝受。尼損多故。此三俱提。僧愆微故。此三眾",
    "X41n0731_006:0694b09": "自壞惱僧。過鄣深重。",
    "X41n0731_006:0694b10": "別緣具四。一實無德。二僧不聽。三非理謗僧。四言章",
    "X41n0731_006:0694b11": "了了犯。所以不課者。僧知無德。永不共受戒。無起惡",
    "X41n0731_006:0694b12": "之理。故不勞諫。",
    "X41n0731_006:0694b13": "　　　○父母夫主不聽輙度人戒一百三十四　不聽度",
    "X41n0731_006:0694b14": "人謗僧戒一百三十三",
    "X41n0731_006:0694b15": "既有所屬。惱境處深。復為牽捉。辱累尼眾故。別緣",
    "X41n0731_006:0694b16": "具五。一有所屬。二不屬聽。三輙為受具。四作和上。五",
    "X41n0731_006:0694b17": "羯磨竟。",
    "X41n0731_006:0694b18": "　　　○度惡行喜瞋者戒一百三十五",
    "X41n0731_006:0694b19": "惡行女人情多放逸。度令受具。猶存不捨。行辱僧眾",
    "X41n0731_006:0694b20": "怠性者。自惱惱人。無趣道之益故。此二戒合制。前婬",
    "X41n0731_006:0694b21": "女戒公自為非。此中惡行偷身外逸。有斯別狀。故復",
    "X41n0731_006:0694b22": "制此。",
    "X41n0731_006:0694b23": "別緣具五。一是賊女喜瞋恚者。二知是。三為受具。四",
    "X41n0731_006:0694b24": "作和上。五羯磨竟。",
    "X41n0731_006:0694c01": "　　　○不與學戒尼受具足戒一百三十六",
    "X41n0731_006:0694c02": "學戒成滿。專心渴仰。悕欲受具。反貪供養。不時為受",
    "X41n0731_006:0694c03": "持。乖師訓攝受之方。又惱前人。不得正修。自壞損他。",
    "X41n0731_006:0694c04": "故須聖制。",
    "X41n0731_006:0694c05": "別緣具五。一學戒清淨滿二年。二僧衣緣具。三和上",
    "X41n0731_006:0694c06": "尼。四無因緣。謂前人破戒。舉擯二難等不犯故。五不",
    "X41n0731_006:0694c07": "為受犯。",
    "X41n0731_006:0694c08": "　　　○取他衣不為受具戒一百三十七",
    "X41n0731_006:0694c09": "前制和上。復不取衣。此制依止師。許與他作。和上受",
    "X41n0731_006:0694c10": "戒。不受得罪。又取他衣。",
    "X41n0731_006:0694c11": "別緣具五。一學戒清淨滿二年。二取衣許為和上。三",
    "X41n0731_006:0694c12": "僧衣緣備。四無因緣。五不為受犯。五分。從白衣婦女。",
    "X41n0731_006:0694c13": "欲出家者。索衣已不為受犯。",
    "X41n0731_006:0694c14": "　　　○多度弟子戒一百三十八",
    "X41n0731_006:0694c15": "凡度弟子。宜有分限。多難教授。損壞不輕。故制一年",
    "X41n0731_006:0694c16": "限度。其一過則犯提。",
    "X41n0731_006:0694c17": "別緣具五。一曾前度人。二未滿十二月。三更度人。四",
    "X41n0731_006:0694c18": "作和上。五三羯磨竟。文中亦略。不約羯磨結和上罪。",
    "X41n0731_006:0694c19": "　　　○作本法已逕宿往大僧中受具一百三十九",
    "X41n0731_006:0694c20": "即日往者。善心相續。發戒則易。逕宿已往。遮難容生。",
    "X41n0731_006:0694c21": "善心喜退。與戒留難。與惱非輕。故所以制。",
    "X41n0731_006:0694c22": "別緣具四。一曾作本法竟。二不即日往。三無因緣。四",
    "X41n0731_006:0694c23": "不往逕宿犯謂明出。文無者略。五分。明相出。和上尼",
    "X41n0731_006:0694c24": "提。餘師吉。",
    "X41n0731_006:0695a01": "　　　○教授日不往聽戒一百四十",
    "X41n0731_006:0695a02": "備德之人。慈心教受。理須敬法。重人躬往。聽稟令反。",
    "X41n0731_006:0695a03": "慢法輕人。不受訓道。失於法利。自墜義故。緣四。僧所",
    "X41n0731_006:0695a04": "差。二是教授日。三無因緣。四不往聽。",
    "X41n0731_006:0695a05": "　　　○不半月請教授戒一百四十一",
    "X41n0731_006:0695a06": "不請教授。有三種過。一違佛敬教。二違自誓受戒之",
    "X41n0731_006:0695a07": "心。三慢法輕人失利鄣道。",
    "X41n0731_006:0695a08": "四緣成。一二部眾滿。謂下至五人已上減犯小罪。二",
    "X41n0731_006:0695a09": "請教授時。謂十四五六日說戒時。三無因緣。四不差",
    "X41n0731_006:0695a10": "往犯。向教授請來受戒。要往者何。解言。教授請別為",
    "X41n0731_006:0695a11": "僧。無多勞損又是枝條。受戒僧眾。為於別人。勞動不",
    "X41n0731_006:0695a12": "易。又是根本。重人故爾。若爾半月懺悔亦眾為別人。",
    "X41n0731_006:0695a13": "何不就彼而請來耶。解言。受是根本。又即日時短。與",
    "X41n0731_006:0695a14": "無譏過故。須往彼懺。是枝條久逕半月。若就僧處招",
    "X41n0731_006:0695a15": "致譏嫌。故就尼處通重結結罪界。別處行之。戒本三",
    "X41n0731_006:0695a16": "句。一人。二立法。三若不者下違教結罪。其辨相中。此",
    "X41n0731_006:0695a17": "及自恣不釋結罪句。但解上二。初句可知。二世尊已",
    "X41n0731_006:0695a18": "下解第二立法句。文二。初滿和無病。廣教授法。二若",
    "X41n0731_006:0695a19": "比丘僧病已下咸別多病。問訊法前。文分四。第一尼",
    "X41n0731_006:0695a20": "眾差往有三。一聖可舉制。二而彼已下制差之緣。三",
    "X41n0731_006:0695a21": "佛言不應一切往已下制其差往。差往有二可知。第",
    "X41n0731_006:0695a22": "二彼當往大僧中下請教授法有三。一制請辭。次開",
    "X41n0731_006:0695a23": "囑授法。三簡所囑人。問請教授師。僧囑一人為尼。請",
    "X41n0731_006:0695a24": "來下自恣法。對眾自陳。不須囑耶。解言。教授為欲取",
    "X41n0731_006:0695b01": "法為僧。故須請來自恣。請求舉罪。請一人來舉者。見",
    "X41n0731_006:0695b02": "聞不備。故對眾說。方見聞具。第三彼既已下問取可",
    "X41n0731_006:0695b03": "否。尅期往法。第四若比丘尼聞已下教授迎逆法。第",
    "X41n0731_006:0695b04": "二減別多病法可知。比丘應往違期故吉。",
    "X41n0731_006:0695b05": "　　　○不詣大僧自恣一百四十二",
    "X41n0731_006:0695b06": "亦有三過。上二如前。三既不自恣人多迷。己不自見",
    "X41n0731_006:0695b07": "罪。惡業羈鄣。慢法輕人。過累情深。故制提罪。",
    "X41n0731_006:0695b08": "四緣成。一夏安居竟。二兩眾俱滿和無病。三無因緣。",
    "X41n0731_006:0695b09": "四不差人犯。戒本三句。一人。二立法。三違教結犯。辨",
    "X41n0731_006:0695b10": "中。初句可知。二時世尊下解第二。初廣自恣法。二減",
    "X41n0731_006:0695b11": "別多病法。前中文三。初差法。文三如前戒。第二至大",
    "X41n0731_006:0695b12": "僧中下對僧恣法。大僧集眾。不容乖別。初列威儀。二",
    "X41n0731_006:0695b13": "正自恣。文中五句。一舉尼安居竟。是自恣時故。二舉",
    "X41n0731_006:0695b14": "大僧安居竟。所以舉二部僧者。尼對二部僧恣故三。",
    "X41n0731_006:0695b15": "比丘尼僧下正是縱宣己過。請見聞疑。四大德已下",
    "X41n0731_006:0695b16": "仰馮清眾。垂慈誨示。五我若見下識過悔除。以成晈",
    "X41n0731_006:0695b17": "潔。第三辨尼當部自恣時節。若不疲惓。同日無妨。其",
    "X41n0731_006:0695b18": "自恣法一同比丘中。法還須差。向往大僧中者。方行",
    "X41n0731_006:0695b19": "自恣。以或永比丘舉故。第二減別多病問訊法。以大",
    "X41n0731_006:0695b20": "僧不滿多病者。尼須一部自恣。",
    "X41n0731_006:0695b21": "　　　○不依大僧安居戒一百四十三",
    "X41n0731_006:0695b22": "亦具三過。上二如前。三既不依知法。脫有疑滯。無[言*恣]",
    "X41n0731_006:0695b23": "決定之所。抱迷闕失利之重故也。三緣成。一在無比",
    "X41n0731_006:0695b24": "丘處。二作不依意。三結安居竟犯。",
    "X41n0731_006:0695c01": "　　　○突入大僧寺戒一百四十四",
    "X41n0731_006:0695c02": "不自而入。跡涉譏醜。容生大過。喜相觸惱。故所以制。",
    "X41n0731_006:0695c03": "四緣。一有比丘伽藍。二不白。三無因緣。謂禮佛塔等",
    "X41n0731_006:0695c04": "及來受教授。若欲問法被請諸難等無犯。四入門犯。",
    "X41n0731_006:0695c05": "　　　○罵比丘戒一百四十五",
    "X41n0731_006:0695c06": "大僧上尊。理宜祇奉。反以惡言。呵罵折辱。慢法輕人。",
    "X41n0731_006:0695c07": "違反佛教。四緣成。一大比丘。二以惡言罵。三在聞內。",
    "X41n0731_006:0695c08": "四言辭了了。上尊罵下。受惱義微。故唯犯輕。",
    "X41n0731_006:0695c09": "　　　○罵尼眾戒百四十六",
    "X41n0731_006:0695c10": "因諍瞋忿。罵辱尼眾。自懷惱他。理所弗可。",
    "X41n0731_006:0695c11": "五緣成。一是尼眾除別人。不犯此戒。二因諍瞋忿。三",
    "X41n0731_006:0695c12": "惡言毀罵。四在聞內。五言辭了了。尼罵大僧。別人犯",
    "X41n0731_006:0695c13": "重。喜惱觸故。罵大僧眾輕。以其眾別無相。治罸義希",
    "X41n0731_006:0695c14": "故輕。同眾相治。為數故重。若爾大僧同眾。治數應重。",
    "X41n0731_006:0695c15": "解言。大僧敬眾。不數故輕。尼是少知。罵尼眾數故。亦",
    "X41n0731_006:0695c16": "提罪。",
    "X41n0731_006:0695c17": "　　　○不白眾使男子破癕戒一百四十七",
    "X41n0731_006:0695c18": "男女形殊。理無交對。輕使治療。容生穢染。",
    "X41n0731_006:0695c19": "　　　○尼背請戒一百四十八",
    "X41n0731_006:0695c20": "尼背請之食。合制一戒。大僧離制。此謂離合不同大",
    "X41n0731_006:0695c21": "僧。異多同少。同少者。咸有病開。異多有三。一背請有",
    "X41n0731_006:0695c22": "施衣開足食即無。二背請無餘法開足食即有。三背",
    "X41n0731_006:0695c23": "請要背正請受。正請犯。非正不犯。足食足竟。正非正",
    "X41n0731_006:0695c24": "俱犯。有斯別狀。故分二戒。尼同多異少。異少者。背請",
    "X41n0731_006:0696a01": "有施衣開。足食便無。據是應離。同多有三。一並有病",
    "X41n0731_006:0696a02": "緣開。二俱無餘法開。三俱食正方犯。同多故合。問所",
    "X41n0731_006:0696a03": "以尼無餘法。解言。女人不食。九日命終。耐飢苦故無",
    "X41n0731_006:0696a04": "餘開。丈夫不食。七日命盡。不堪故開餘法。",
    "X41n0731_006:0696a05": "戒本三句。一人。二舉犯緣。先受請者背請緣。次若足",
    "X41n0731_006:0696a06": "食已犯足緣。三後食已下雙結兩罪。緣起中。背請為",
    "X41n0731_006:0696a07": "緣戒。辨相及開並雙論二罪。亦可緣中受後節會食。",
    "X41n0731_006:0696a08": "謂背請方詣居士家食。即是足食。不犯中合有五句。",
    "X41n0731_006:0696a09": "初三五開無背過。二四兩句不犯足食。不同五分尼",
    "X41n0731_006:0696a10": "有足食。勸足悉有餘法。若准彼文。兩同故合。若作尼",
    "X41n0731_006:0696a11": "無餘法。故足食吉羅。今此單是背請者。理有多妨。",
    "X41n0731_006:0696a12": "　　　○家慳生嫉妬戒一百四十九",
    "X41n0731_006:0696a13": "師得供養。彌應助喜。反生妬忌。輕心汝師。慳惜他物。",
    "X41n0731_006:0696a14": "垢鄣尤深。故須聖制。四緣成。一施主好心供養於師。",
    "X41n0731_006:0696a15": "二內生嫉妬。三發言汝師。四言辭了了。",
    "X41n0731_006:0696a16": "　　　○以香塗身戒一百五十",
    "X41n0731_006:0696a17": "出家脩道。觀身不淨。特生猒離。反以香澤塗摩。令身",
    "X41n0731_006:0696a18": "香潔。躭着情深。意存放逸。患累之極。勿過於此。",
    "X41n0731_006:0696a19": "　　　○胡摩澤塗身戒一百五十一",
    "X41n0731_006:0696a20": "自下教人塗身。立為五戒。一戒落後。今次第有四。",
    "X41n0731_006:0696a21": "　　　○使大尼塗身戒一百五十二　使式叉塗身戒一",
    "X41n0731_006:0696a22": "百五十三。使沙彌尼塗身戒一百五十四　使白",
    "X41n0731_006:0696a23": "衣女塗身戒一百五十五",
    "X41n0731_006:0696a24": "若就教人業同邊。應立一戒。若比丘尼使女人塗身。",
    "X41n0731_006:0696b01": "波逸提。或就自作戒中。合制直言。若比丘尼以香塗。",
    "X41n0731_006:0696b02": "若教女人塗者提。唯立二戒。一香塗身戒。二澤塗摩",
    "X41n0731_006:0696b03": "戒。並通自作教人。類如掘地壞生。義亦同足。今乃約",
    "X41n0731_006:0696b04": "境立多。",
    "X41n0731_006:0696b05": "　　　○着貯跨衣戒一百五十六",
    "X41n0731_006:0696b06": "出家威儀應生物善。著此醜鄣。持乖法式。",
    "X41n0731_006:0696b07": "　　　○畜著婦女嚴身具戒一百五十七",
    "X41n0731_006:0696b08": "畜俗嚴具。多生染習。鄣道之深。故聖制。",
    "X41n0731_006:0696b09": "　　　○斷著革屣擎盖一百五十八",
    "X41n0731_006:0696b10": "革屣持盖。在道而行。長己慠情。招譏損道。而四緣可",
    "X41n0731_006:0696b11": "知。",
    "X41n0731_006:0696b12": "　　　○乘乘戒百五十九",
    "X41n0731_006:0696b13": "苦惱前境。違於慈道。故遺教三昧經騎乘車馬。除五",
    "X41n0731_006:0696b14": "百日齊。一歲三百六十日。除十八萬日齊。舍利弗白",
    "X41n0731_006:0696b15": "佛言。何故比丘乘騎。除五百日齊。佛言。比丘知禁律。",
    "X41n0731_006:0696b16": "諸人見生誹謗。令他罪故。四緣可知。",
    "X41n0731_006:0696b17": "　　　○不著僧祇支戒一百六十",
    "X41n0731_006:0696b18": "醜相外鄣故。一有祇支。二不著。三無因緣。謂病及二",
    "X41n0731_006:0696b19": "難強力等。四入村便犯。",
    "X41n0731_006:0696b20": "　　　○夜入出白衣家戒百六十一",
    "X41n0731_006:0696b21": "既是夜暮。容有損敗。致賊偷劫。清濁難分。要白舍主。",
    "X41n0731_006:0696b22": "方無愆犯。今乃輙入輙出。患累之深。故所以制。此二",
    "X41n0731_006:0696b23": "戒合制。入出俱犯。緣中彰入而還出。戒本制入廣解。",
    "X41n0731_006:0696b24": "及開雙明。入出入具。五緣。一夜分。二白衣舍。三無三",
    "X41n0731_006:0696c01": "寶請喚等緣。四不語主人。五入內犯。問此與非時何",
    "X41n0731_006:0696c02": "別。答以從囑來不犯。非時若不語主人即犯。夜入若",
    "X41n0731_006:0696c03": "不囑來但犯。非時語舍主故不犯夜入。若囑授來。語",
    "X41n0731_006:0696c04": "舍主入。俱無二過。即是囑授不防夜入。故全不同出",
    "X41n0731_006:0696c05": "具。",
    "X41n0731_006:0696c06": "五緣。一夜分。二先在白衣家。三無三寶等及難緣。四",
    "X41n0731_006:0696c07": "不語主人。五出門犯。比丘解了。多白故輕。",
    "X41n0731_006:0696c08": "　　　○向暮開僧伽藍門戒百六十二",
    "X41n0731_006:0696c09": "暮輙開門。喜增姧盜。入出無節。深違眾軌。別緣五。一",
    "X41n0731_006:0696c10": "向暮。二藍門已問。三不囑授。四無因緣。謂火賊諸難",
    "X41n0731_006:0696c11": "等不犯故。五出門犯。",
    "X41n0731_006:0696c12": "　　　○日沒開僧伽藍門戒百六十三",
    "X41n0731_006:0696c13": "前戒日未沒。故稱向暮。此戒沒後。故有差別。又對與",
    "X41n0731_006:0696c14": "不同。具緣同前。准日沒為別一。",
    "X41n0731_006:0696c15": "　　　○不安居戒百六十四",
    "X41n0731_006:0696c16": "夏中遊行。不結安居。違教妨脩。招譏汙辱。從四月十",
    "X41n0731_006:0696c17": "六日。訖五月十五日。來為前五月十六日。是後不結",
    "X41n0731_006:0696c18": "前輕。有後可結故不結後提。更無結日故。別緣具三。",
    "X41n0731_006:0696c19": "一後安居日。二不結。三過後安居日。",
    "X41n0731_006:0696c20": "　　　○度大小便常滿人戒一百六十五",
    "X41n0731_006:0696c21": "帶病度之。醜累三寶故。五緣成犯。一病。二知。三為受",
    "X41n0731_006:0696c22": "具。四和上。五羯磨竟。自下度人犯緣悉同。",
    "X41n0731_006:0696c23": "　　　○度二形人戒百六十六",
    "X41n0731_006:0696c24": "形俠兩境。鄣不發戒。無安置處。故制不聽。",
    "X41n0731_006:0697a01": "　　　○度二道合人戒百六十七　度負債病人戒百六",
    "X41n0731_006:0697a02": "十八",
    "X41n0731_006:0697a03": "此二戒合制。",
    "X41n0731_006:0697a04": "　　　○誦呪為活命戒百六十九",
    "X41n0731_006:0697a05": "前戒為棄捨正典。誦世呪術。不為活命。此戒為活命",
    "X41n0731_006:0697a06": "故異。四緣。一世俗呪術。二誦習為活命故。三無因緣。",
    "X41n0731_006:0697a07": "四言辭了了。",
    "X41n0731_006:0697a08": "　　　○以世俗伎術教授白衣戒百七十",
    "X41n0731_006:0697a09": "前戒誦習呪術。以此陰陽吉凶。教授白衣。又前開四",
    "X41n0731_006:0697a10": "種。一治病。二學言。三降伏外道。四護身教授。白衣全",
    "X41n0731_006:0697a11": "無是。開緣中。先教不應。謂向日月等。次又言已下教",
    "X41n0731_006:0697a12": "其所應。",
    "X41n0731_006:0697a13": "別緣具三。一陰陽吉凶等與。二教授白衣。三言辭了",
    "X41n0731_006:0697a14": "了。戒本三句。一人。二教授白衣。三結犯。辨相。初句可",
    "X41n0731_006:0697a15": "知。伎術者下釋第二。文分為四。初舉緣中。教不應作",
    "X41n0731_006:0697a16": "文故。日伎術者如上說。二欲若說下列如來塔等。不",
    "X41n0731_006:0697a17": "應向之舉。是顯非。反前第一。三又言今日下舉前教",
    "X41n0731_006:0697a18": "授中應作之。文四。應語言宜入寺下舉是顯非。反前",
    "X41n0731_006:0697a19": "所應。彼比丘尼下解第三結罪。",
    "X41n0731_006:0697a20": "　　　○被擯不去戒百七十一",
    "X41n0731_006:0697a21": "既被擯治。祇命而出。仍故不去。違法惱僧。餘六羯磨",
    "X41n0731_006:0697a22": "治。又就寺折伏。不駈離處。故無不去之愆。一被擯治。",
    "X41n0731_006:0697a23": "二不下意求解。三無因緣。如無伴水陸道斷二難等",
    "X41n0731_006:0697a24": "不犯。四作意不去。",
    "X41n0731_006:0697b01": "　　　○輙問大僧義戒百七十二",
    "X41n0731_006:0697b02": "大僧上尊。諮問先啟。今不請輙問輙。慢法輕人。遞相",
    "X41n0731_006:0697b03": "窮結。令被增惱故。一大僧。二先不求聽。三非常聽向",
    "X41n0731_006:0697b04": "及親友。被從此受等。四問義除戲笑等。五言辭了了",
    "X41n0731_006:0697b05": "犯。不犯中。若彼從此受者。此尼常從此比丘受法故。",
    "X41n0731_006:0697b06": "若二人俱從受法。以其同習故。若彼問此答者。謂同",
    "X41n0731_006:0697b07": "習人彼此問答。若共誦者。誦一部故。此等無輙問罪。",
    "X41n0731_006:0697b08": "　　　○身業惱他戒百七十三",
    "X41n0731_006:0697b09": "制意犯緣同上。口惱唯以身惱為別。",
    "X41n0731_006:0697b10": "　　　○在僧寺造尼塔戒百七十四",
    "X41n0731_006:0697b11": "三相妨亂。廢脩正業。令客比丘致敬乖儀故。一有比",
    "X41n0731_006:0697b12": "丘伽藍。二知有。三造尼塔。四隨用愽等犯。遮之義永。",
    "X41n0731_006:0697b13": "故不待竟。",
    "X41n0731_006:0697b14": "　　　○百歲尼不禮敬戒百七十五",
    "X41n0731_006:0697b15": "一違敬教。二違本心。三慢法輕故。",
    "X41n0731_006:0697b16": "　　　○人搖身趍行戒百七十六　婦女莊嚴香塗身戒",
    "X41n0731_006:0697b17": "百七十七　使外道女塗身戒百七十八",
    "X41n0731_006:0697b18": "　　●八提舍尼法",
    "X41n0731_006:0697b19": "別緣具五。一從他乞蘇。二為己。三無病緣。四受得。五",
    "X41n0731_006:0697b20": "食咽咽犯。下七同爾。與別為異。戒本四句。一人。二除",
    "X41n0731_006:0697b21": "病緣。三乞蘇食。四結犯上四比丘吉。下四比丘提。丈",
    "X41n0731_006:0697b22": "夫報強。受取資身。然蘇等資微不數故輕。尼多貪味",
    "X41n0731_006:0697b23": "乞之慇懃。數故犯提舍。下四美食資身力強。丈夫喜",
    "X41n0731_006:0697b24": "乞故提。乞美食者。女人之謱。乞希故輕。式叉迦羅尼",
    "X41n0731_006:0697c01": "法。一同大僧。更不重舉。",
    "X41n0731_006:0697c02": "其七滅尼得提罪。合在百七十八。中正宗文二中。上",
    "X41n0731_006:0697c03": "來略明止作二持竟。",
    "X41n0731_006:0697c05": "四分律疏卷第六末"
}