{
    "X72n1432_001:0181b06": "壽昌和尚語錄序",
    "X72n1432_001:0181b08": "昔世尊說三乘教網。撈摝人天。末後拈花示眾。惟飲",
    "X72n1432_001:0181b09": "光尊者一人承當。如將金剛王寶劍遞與迦葉。葉便",
    "X72n1432_001:0181b10": "爾橫拈倒用。能殺能活。畢竟鋒芒不露。和匣收去。故",
    "X72n1432_001:0181b11": "善承當此道。只破顏微笑而已。嗣是累及西天東土",
    "X72n1432_001:0181b12": "諸祖相承。亦唯秉此金剛王。截斷古今多少人命根。",
    "X72n1432_001:0181b13": "總是路見不平㧞劍相助。嗚呼。祖庭荒穢。法道陵替。",
    "X72n1432_001:0181b14": "此劍久瘞。此花誰拈。非有超越古今格量者。詎亦當",
    "X72n1432_001:0181b15": "此重任哉。壽昌大師道風壓古。剛骨擎天。妙得無師",
    "X72n1432_001:0181b16": "之慧。故垂示法語天真自然。其展用自在。無硬力支",
    "X72n1432_001:0181b17": "排之說。其鍼線緜密。得偏圓綺互之妙。掀翻窠臼。脫",
    "X72n1432_001:0181b18": "盡廉纖。末法宗師善用金剛王劍者。非師其誰耶。故",
    "X72n1432_001:0181b19": "孝廉鄧君甞愛其作。偈云。野師不啖人間食。十二巫",
    "X72n1432_001:0181b20": "峯得自繇。養就縱橫無礙力。崑崙翻轉作瀛洲。乃欣",
    "X72n1432_001:0181b21": "然謂曰。何期瀕老得飲醍醐。自非真參實悟。與佛祖",
    "X72n1432_001:0181b22": "命脉流通。從自己胸襟中流出。安得如此。其醇至乎。",
    "X72n1432_001:0181b23": "昔靈源多喜演祖不詭隨。不淫陋。謂其天資合道。語",
    "X72n1432_001:0181b24": "嘿中度。今師與演祖異世同風。然其孤標道韻。卓然",
    "X72n1432_001:0181c01": "挺異。如萬仞憑虗。峯勢倒立。直心行事。如箭中鵠。正",
    "X72n1432_001:0181c02": "色凜然。無一毫媟慢之態。故住山五十餘白。足跡不",
    "X72n1432_001:0181c03": "履城隍。竿牘不近豪右。有大梅深隱之風。獨恨世無",
    "X72n1432_001:0181c04": "馬師。誰知其梅子熟且久也。師甞遊少林。登五臺。遇",
    "X72n1432_001:0181c05": "瑞峯師。一見而識。相與契合。深推重之。日惟隨眾作",
    "X72n1432_001:0181c06": "務。眾未及田。師已荷钁先至。雖櫛風沐雨亦無勌意。",
    "X72n1432_001:0181c07": "歸則攝衣登座為眾說法。信口而道。不落思議。衲子",
    "X72n1432_001:0181c08": "有好逞詞鋒嗜文句者。每視師法語如啜木札羮。無",
    "X72n1432_001:0181c09": "膾炙味。間以此議師。師亦甞笑此輩如葉公怖真龍",
    "X72n1432_001:0181c10": "耳。試令與地藏同時聞栽田博飰之語。亦必謂其無",
    "X72n1432_001:0181c11": "當於宗門玄旨矣。余竊謂師之法語置於雪巖高峯",
    "X72n1432_001:0181c12": "諸大老之間亦不多讓。世有賞色。必然擊節。然師意",
    "X72n1432_001:0181c13": "貴在操履。力追古風。雖百丈溈山比肩何慙。其行業",
    "X72n1432_001:0181c14": "隱微不可枚舉。茲述其大槩。孔子有云。吾欲載之空",
    "X72n1432_001:0181c15": "言。不如見諸於行事。然則師之行解雙脩。雖質之先",
    "X72n1432_001:0181c16": "聖而何疑。師初住峩峯寶方二蘭若。次遷壽昌。壽昌",
    "X72n1432_001:0181c17": "乃西竺禪師道場。西竺崇仁產也。與師同鄉。有遺讖",
    "X72n1432_001:0181c18": "云。壽昌好牧牛。西竺再來遊。至師居壽昌不浹旬。而",
    "X72n1432_001:0181c19": "梵剎巋然興起。人咸謂師即古壽昌再來。信或不誣",
    "X72n1432_001:0181c20": "云。",
    "X72n1432_001:0181c21": "丙辰歲佛成道日",
    "X72n1432_001:0181c22": "信州弟子劉崇慶和南題於金華山舍",
    "X72n1432_001:0182a01": "壽昌無明和尚語錄目次",
    "X72n1432_001:0182a02": "序",
    "X72n1432_001:0182a03": "卷之一",
    "X72n1432_001:0182a04": "峩峰語錄寶方語錄董巖語錄",
    "X72n1432_001:0182a05": "卷之二",
    "X72n1432_001:0182a06": "壽昌語錄拈古頌古",
    "X72n1432_001:0182a07": "卷之三",
    "X72n1432_001:0182a08": "峩峰問答贊",
    "X72n1432_001:0182a09": "卷之四",
    "X72n1432_001:0182a10": "偈頌雜著塔銘",
    "X72n1432_001:0182a16": "壽昌和尚語錄卷一",
    "X72n1432_001:0182a18": "住福州皷山湧泉禪寺嗣法小師元賢重編",
    "X72n1432_001:0182a19": "師初住峩峰語錄",
    "X72n1432_001:0182a20": "開堂",
    "X72n1432_001:0182a21": "宣疏拈香白槌竟。師復拈香問曰。大眾會麼。此是三",
    "X72n1432_001:0182a22": "世諸佛用不盡底。一齊撒向娑婆世界。釋迦牟尼佛",
    "X72n1432_001:0182a23": "猶用不盡。西天東土歷代祖師亦用不盡。山僧今日",
    "X72n1432_001:0182a24": "信手拈來與眾商量。還是教外別傳經中玄旨不。函",
    "X72n1432_001:0182b01": "葢乾坤隨波逐浪不。截斷眾流擡薦商量不。大用現",
    "X72n1432_001:0182b02": "前探竿影草不。當陽撒出金剛寶劒不。據實舉論窮",
    "X72n1432_001:0182b03": "劫不盡。要須具智眼者揀辯得出。白是白黑是黑。即",
    "X72n1432_001:0182b04": "不囫圇打作一塊。始可定叢林之是非。騐學者之得",
    "X72n1432_001:0182b05": "失。應聖應凡。自然不被詐明頭之所欺。舉措應緣無",
    "X72n1432_001:0182b06": "不合吉也。然此道離微。踈之久矣。眾中有大智者當",
    "X72n1432_001:0182b07": "拚身命盡力匡扶。以悟為期。自他兼利。一生不足再",
    "X72n1432_001:0182b08": "拚一生。極至三生無不合得。古云。不入生死大海。難",
    "X72n1432_001:0182b09": "得無價寶珠。此猶是鈍機。伶俐漢一聞便知妙。然雖",
    "X72n1432_001:0182b10": "如是。不得春風花不開。且謾道。及至花開又吹落。首",
    "X72n1432_001:0182b11": "座出眾問。未垂法語已涉繁端。略借權言彰明大道。",
    "X72n1432_001:0182b12": "迦葉行頭陀之行。受世尊衣。和尚習百丈之規。登如",
    "X72n1432_001:0182b13": "來座。未審昔時迦葉今日峩峰是同是別。師曰庭下",
    "X72n1432_001:0182b14": "虗空為汝說。不必山僧再復言。座曰。同別已蒙師指",
    "X72n1432_001:0182b15": "示。單傳宗旨事如何。師良久曰。且喜大眾俱已會竟。",
    "X72n1432_001:0182b16": "座曰。三十年前人事異。數千白後祖燈新。師下座。",
    "X72n1432_001:0182b17": "上堂",
    "X72n1432_001:0182b18": "諸佛時常說法。不須擬議猜詳。是何法。天地玄黃宇",
    "X72n1432_001:0182b19": "宙洪荒。不論通宗透教。祇貴直下承當。承當箇甚麼。",
    "X72n1432_001:0182b20": "雲騰致雨露結為霜。蛟龍不宿死水。猛虎豈行路傍。",
    "X72n1432_001:0182b21": "透得這些關棙。何須願往西方。不問先佛後祖。鼻孔",
    "X72n1432_001:0182b22": "一樣放光。作麼生放光。化被草木賴及萬方。釋迦不",
    "X72n1432_001:0182b23": "肯泄破。達磨九年覆藏。峩峯不惜口業。一下為眾宣",
    "X72n1432_001:0182b24": "揚。且道作麼生宣揚。揮尺一下云。罔談彼短。靡恃己",
    "X72n1432_001:0182c01": "長。便下座。",
    "X72n1432_001:0182c02": "　　　上堂",
    "X72n1432_001:0182c03": "瞽目老。聾瞶嫂。色聲兩失剛剛好。更有無手人行拳。",
    "X72n1432_001:0182c04": "無舌人談道。四箇相同論短長。一箇於中直笑倒。且",
    "X72n1432_001:0182c05": "道笑箇甚麼。奇怪普化翻觔斗。不忝金色頭陀之後。",
    "X72n1432_001:0182c06": "參。",
    "X72n1432_001:0182c07": "　　　上堂",
    "X72n1432_001:0182c08": "空王昨夜傳消息。不許師僧遊聖跡。覺路從教荊棘",
    "X72n1432_001:0182c09": "生。玄關一任其啟閉。然雖如是。要且契會空王意。良",
    "X72n1432_001:0182c10": "久云。門前有竹藍且青。殿後有松韻且鳴。玉盞銀缸",
    "X72n1432_001:0182c11": "光復明。金爐寶篆靄成雲。更在一樁真意味。梅花獨",
    "X72n1432_001:0182c12": "占一年春。下座。",
    "X72n1432_001:0182c13": "　　　上堂",
    "X72n1432_001:0182c14": "拈起一著。佛祖一齊捉。放下一著。聖賢悉皆縛。轆轤",
    "X72n1432_001:0182c15": "飛上天庭。泥牛眠交地角。非惟九有沾恩。亦乃四生",
    "X72n1432_001:0182c16": "受樂。惟有八大金剛努眼瞪眉。橫拈倒卓。何則。不許",
    "X72n1432_001:0182c17": "眾生亂描邈。",
    "X72n1432_001:0182c18": "　　　上堂",
    "X72n1432_001:0182c19": "青山青。無山不藏雲。綠水綠。無水不生木。惟有衲僧",
    "X72n1432_001:0182c20": "心。調直無阿曲。揮尺一下下座。",
    "X72n1432_001:0182c21": "　　　上堂",
    "X72n1432_001:0182c22": "真正龍象子。有時提不起放得下。有時放不下提得",
    "X72n1432_001:0182c23": "起。不弄死蛇頭。要捋生虎尾。有時跨上金毛背。自然",
    "X72n1432_001:0182c24": "足下清風起。是否。咦。水不涸兮魚自在。山青幽也鳥",
    "X72n1432_001:0183a01": "安詳。珍重。",
    "X72n1432_001:0183a02": "冬至上堂",
    "X72n1432_001:0183a03": "冬至時臨事且奇。海風吹倒珊瑚枝。龍王驚起歸空",
    "X72n1432_001:0183a04": "界。河伯神祗盡失威。如是事。宜自知。僧曰用知作麼。",
    "X72n1432_001:0183a05": "師曰與老僧執杖。僧曰恁麼不知更好。師曰何也。僧",
    "X72n1432_001:0183a06": "曰。清閑僧不做。返更作愁人。師便打。",
    "X72n1432_001:0183a07": "上堂",
    "X72n1432_001:0183a08": "鐵羅漢撞著赤聲火金剛。二家尚氣鬬堅強。愚情不",
    "X72n1432_001:0183a09": "決問空王。王曰諸行無常。一眾知識還會此意不。不",
    "X72n1432_001:0183a10": "然更聽一頌。野衲門庭不順情。尋常爭許白雲停。乾",
    "X72n1432_001:0183a11": "坤不昧真因果。一定無干那畔人。參。",
    "X72n1432_001:0183a12": "　　　上堂",
    "X72n1432_001:0183a13": "首座請曰。喫金牛飯飽。孤峰頂上謳歌。飲曹山酒顛。",
    "X72n1432_001:0183a14": "十字街頭打睡。如斯等輩混亂聖凡向上全提。乞師",
    "X72n1432_001:0183a15": "拯濟。師曰。沒巴鼻漢。大地無家。有道心人。在處安住。",
    "X72n1432_001:0183a16": "隨時放曠自有來繇。兀爾忘緣各無分曉。上來不須",
    "X72n1432_001:0183a17": "問過。一定先知。下去休要通情。決然已騐。據楖櫪拄",
    "X72n1432_001:0183a18": "杖探海撩天。如帝釋龍王聞而膽戰。憑一鉢三衣操",
    "X72n1432_001:0183a19": "冬傲夏。然仁君宰輔見則傾心。非為馳騁蹈高。葢亦",
    "X72n1432_001:0183a20": "法使如然也。大眾各宜秉志步武追先。風穴之於白",
    "X72n1432_001:0183a21": "丁。藥山之於牛圈。溈山佑拾橡栗為食。大梅常採荷",
    "X72n1432_001:0183a22": "葉為衣。嬾贊無收涕之工。百丈示不作不食之戒。其",
    "X72n1432_001:0183a23": "餘真參實悟不可枚舉。一箇箇打發。如大鵬鳥翱翔",
    "X72n1432_001:0183a24": "萬里蓋地遮天。似獅子兒威震十方驚羣駭眾。所謂",
    "X72n1432_001:0183b01": "人能弘道非道弘人。自是丈夫。各宜知悉。",
    "X72n1432_001:0183b02": "　　　上堂",
    "X72n1432_001:0183b03": "迷生寂亂。悟無好惡。祇如悟後又作麼生。是聖是凡",
    "X72n1432_001:0183b04": "難捉摸。沒毛老虎頭戴角。翻身擬欲論空王。良驥追",
    "X72n1432_001:0183b05": "風趂不著。是不是非不非。歸去來兮來去歸。不是頭",
    "X72n1432_001:0183b06": "陀發一笑。人天百萬總無知。久立珍重。",
    "X72n1432_001:0183b07": "　　　上堂",
    "X72n1432_001:0183b08": "法鼓三通眾雲集。看看紅日上欄干。清風透腋祥雲",
    "X72n1432_001:0183b09": "起。那事分明不隱瞞。大眾會麼。眾默然。師曰。祇如與",
    "X72n1432_001:0183b10": "麼。還是大眾瞞山僧。山僧瞞大眾。若謂山僧瞞大眾。",
    "X72n1432_001:0183b11": "韋馱大士不心懽。畢竟作麼生。寶璧割城猶自肯。須",
    "X72n1432_001:0183b12": "知識者始甘當。下座。",
    "X72n1432_001:0183b13": "　　　上堂",
    "X72n1432_001:0183b14": "撞鐘打皷入室陞堂。佛祖規繩叢林標榜。未明三八",
    "X72n1432_001:0183b15": "九。切莫亂怔慞。鑪焚寶篆。臺炳銀缸。緇素一室。雲水",
    "X72n1432_001:0183b16": "兩行。夜靜雲收天地朗。寒風颯颯透心涼。西來教外",
    "X72n1432_001:0183b17": "無傳旨。太煞分明不必詳。會不會。庭前栢枯長菓。廬",
    "X72n1432_001:0183b18": "陵米爛成秧。釋迦老子開戶。維摩大士起床。一一分",
    "X72n1432_001:0183b19": "明重舉似。大家作禮各歸堂。揮尺云。直下承當。",
    "X72n1432_001:0183b20": "　　　上堂",
    "X72n1432_001:0183b21": "揮尺一下曰。宗乘中事難以措辭。大道門庭爭容擬",
    "X72n1432_001:0183b22": "議。等閑垂一句。如太阿鋒離匣。逢之者死不移時。似",
    "X72n1432_001:0183b23": "塗毒皷受槌。聞之者喪不旋踵。所謂妙峰峻仞野獸",
    "X72n1432_001:0183b24": "難藏。寶樹晶光靈禽莫泊。其用也。單趂金毛歸野窟。",
    "X72n1432_001:0183c01": "直追鐵額入深山。掃天下之攙搶。拂世間之孽屑。提",
    "X72n1432_001:0183c02": "墮坑落壍之類。揭迷封滯殻之流。其功也。使法界世",
    "X72n1432_001:0183c03": "界虗空界一體同觀。俾佛道人道地獄道萬法融會。",
    "X72n1432_001:0183c04": "雖然如是。猶未為向上事。須知更有出格量外一句。",
    "X72n1432_001:0183c05": "作麼生道。噫。正令不行先斬首。大機一發聖賢悲。久",
    "X72n1432_001:0183c06": "立珍重。",
    "X72n1432_001:0183c07": "　　　上堂",
    "X72n1432_001:0183c08": "有時向汝道箇諸佛道不得底。有時向汝道箇眾生",
    "X72n1432_001:0183c09": "悟不得底。眾生悟得底諸佛道不得。諸佛道得底眾",
    "X72n1432_001:0183c10": "生悟不得。倘悟得者上諸佛頂[寧*頁]上行。千聖盡皆拱",
    "X72n1432_001:0183c11": "手。況天魔等眾不自甘伏。祇如還有悟得者麼。咦。喜",
    "X72n1432_001:0183c12": "聽樵歌欵欵。畏聞雪曲優優。",
    "X72n1432_001:0183c13": "　　　上堂",
    "X72n1432_001:0183c14": "峩峰有一句。不是佛傳的。亦非祖師禪。不許人擬議。",
    "X72n1432_001:0183c15": "祇貴有緣人。直下便會取。會麼。頭頂者畢竟非天。足",
    "X72n1432_001:0183c16": "踏者畢竟非地。透得此重關。另有真消息。六祖不會",
    "X72n1432_001:0183c17": "南方禪。達磨不會西來意。參。",
    "X72n1432_001:0183c18": "小參",
    "X72n1432_001:0183c19": "一定不空如人捉風。一定是空如鳥遭籠。空却不空",
    "X72n1432_001:0183c20": "佛不居中。佛本非有誰在不在。露柱生兒解做買賣。",
    "X72n1432_001:0183c21": "賣者本無一文。買者不受一塊。惟有春風乃自知。百",
    "X72n1432_001:0183c22": "草頭邊解揑怪。下座。",
    "X72n1432_001:0183c23": "　　　小參",
    "X72n1432_001:0183c24": "桃紅李白山川窄。烏鷄端然身不黑。調御丈夫不了",
    "X72n1432_001:0184a01": "心。說色即空空即色。不落色空一句作麼生道。良久",
    "X72n1432_001:0184a02": "云。陽出陰歸。神出鬼沒。不是一隊野狐。箇箇立地成",
    "X72n1432_001:0184a03": "佛。求其自古迄今。盡是填坑穵窟。珍重。",
    "X72n1432_001:0184a04": "　　　小參",
    "X72n1432_001:0184a05": "參學之士道眼未明。但當看箇話頭。要立箇堅固志。",
    "X72n1432_001:0184a06": "如一人與萬人敵。安其放意殺出方了。孳孳然念念",
    "X72n1432_001:0184a07": "然。管甚麼色管甚麼聲。冤也不管親也不管。佛也不",
    "X72n1432_001:0184a08": "管凡也不管。非是不管。有死對頭在。護生須是殺。殺",
    "X72n1432_001:0184a09": "盡始安居。雖然如是。最是省力。不須念經不須拜佛。",
    "X72n1432_001:0184a10": "不須坐禪不須行脚。不須學文字不須求講解。不須",
    "X72n1432_001:0184a11": "評公案不須受歸戒。不須苦行不須安閑。於一切處",
    "X72n1432_001:0184a12": "只見有話頭明白。不見於一切處。倐然一時瞥地。如",
    "X72n1432_001:0184a13": "日昇空十方普遍。盡大地是個話頭。所謂打破大散",
    "X72n1432_001:0184a14": "關直入解脫門。到恁麼時節方是得力處。故云。得力",
    "X72n1432_001:0184a15": "處便是省力處也。到此始有說話分。方可見人。探竿",
    "X72n1432_001:0184a16": "在手。得大自由。不受羅籠。看宗也得看教也得。遊方",
    "X72n1432_001:0184a17": "也得。混眾也得。獨居也得。所以云。我為法王。於法自",
    "X72n1432_001:0184a18": "在。一切即一一即一切。無第二人。此事若不從自心",
    "X72n1432_001:0184a19": "契悟一回。縱有見解如說食不飽。大丈夫兒決不說",
    "X72n1432_001:0184a20": "了便休自相欺誑。若不踏到底。定是不肯住。到底人",
    "X72n1432_001:0184a21": "始不被諸法緣轉。自有通變解向。有佛處趂一步。無",
    "X72n1432_001:0184a22": "佛處放一著。使一切聖賢挫折他不得。討甚巴鼻。天",
    "X72n1432_001:0184a23": "地陰陽筭計拘束他不得。因果罪福其柰爾何。直饒",
    "X72n1432_001:0184a24": "佛祖到這裏。只得吞聲忍氣。何況其餘。葢為得大總",
    "X72n1432_001:0184b01": "持王三昧也。切宜珍重。",
    "X72n1432_001:0184b02": "示眾",
    "X72n1432_001:0184b03": "此事更無有別事。祇要當人解慎初。生死念頭打不",
    "X72n1432_001:0184b04": "徹。黑山鬼窟做工夫。有得的多成壅塞。無得的多落",
    "X72n1432_001:0184b05": "空途。智慧定墮聰明境。忘功多又自稱孤。虧殺杜門",
    "X72n1432_001:0184b06": "壁觀。費却許多鹽醋。不是斷臂安心。今日豈知來路。",
    "X72n1432_001:0184b07": "如問拾得姓名。叉手兩下分付。果然得力之中。便是",
    "X72n1432_001:0184b08": "省力之處。若作道理商量。笑殺飲光老子。你看這般",
    "X72n1432_001:0184b09": "手段。成佛有甚難做。惟要時人歇得狂。不依歇處為",
    "X72n1432_001:0184b10": "家住。果然好事不如無。莫把無為作回互。下座。",
    "X72n1432_001:0184b11": "開田畢示眾",
    "X72n1432_001:0184b12": "大眾盡心為常住開田。山僧盡心為大眾說禪。昨夜",
    "X72n1432_001:0184b13": "三更雷逼逼。打斷坭龍角半邊。下座。",
    "X72n1432_001:0184b14": "歲夜示眾",
    "X72n1432_001:0184b15": "顧春將至冬已歸。報汝諸人自省知。生死關頭未打",
    "X72n1432_001:0184b16": "徹。話頭莫縱亂交馳。此回不得安閑法。業識茫茫無",
    "X72n1432_001:0184b17": "所依。今古參玄諸英哲。都來回向盡今時。盡今時。悟",
    "X72n1432_001:0184b18": "有期。吊轉乾坤在己為。欲與然燈重續燄。直教火滅",
    "X72n1432_001:0184b19": "與灰飛。然雖如是。當知教外一句作麼生道。西天牟",
    "X72n1432_001:0184b20": "尼去。東土達磨歸。",
    "X72n1432_001:0184b21": "師次遷寶方語錄",
    "X72n1432_001:0184b22": "開堂",
    "X72n1432_001:0184b23": "白槌竟。師曰。大眾會得第一義麼。若不會。且向第二",
    "X72n1432_001:0184b24": "義中薦取。喝一喝曰。會麼。若論此事。貴乎操履。如行",
    "X72n1432_001:0184c01": "路人有路行路。路窮上樹。樹到杪時再進一步。則與",
    "X72n1432_001:0184c02": "佛祖同住。祇如這一步作麼生進。咦。凌空桂影。有眼",
    "X72n1432_001:0184c03": "皆窺。唯除瞽目。聞而不疑。春風不在花枝上。一任靈",
    "X72n1432_001:0184c04": "峰哭子規。珍重。",
    "X72n1432_001:0184c05": "上堂",
    "X72n1432_001:0184c06": "良久云。大眾會麼。若如是會去猶較些子。其或未然。",
    "X72n1432_001:0184c07": "縱饒目擊道存敢保未到。絲竹傳心終成礙膺。黑漆",
    "X72n1432_001:0184c08": "桶底鑑貌辯色。無孔鐵槌上逐氣尋聲。更問何者即",
    "X72n1432_001:0184c09": "是。氣急殺人。巖厓寶木棟梁材。工人徒望。海島龍駒",
    "X72n1432_001:0184c10": "社稷器。將帥空吟。面壁九年成甚事。覔心不得始安",
    "X72n1432_001:0184c11": "心。復云。大眾。三十年後莫謂寶方無故評論古今好。",
    "X72n1432_001:0184c12": "下座。",
    "X72n1432_001:0184c13": "歲夜上堂",
    "X72n1432_001:0184c14": "諸佛常覺不迷。大似黃葉止啼。眾生常迷不覺。猶若",
    "X72n1432_001:0184c15": "無繩自縛。恁麼不恁麼總不得。即此猶勝白拈賊。畢",
    "X72n1432_001:0184c16": "竟作麼生得相應去。古今之下多少人吞聲忍氣。更",
    "X72n1432_001:0184c17": "復問是如何。一尺水一丈波。會麼。記得寶方三十夜",
    "X72n1432_001:0184c18": "與諸雲水唱玄歌。國泰民安樂。菩提薩婆訶。",
    "X72n1432_001:0184c19": "浴佛上堂",
    "X72n1432_001:0184c20": "黃面老人沒傝&#;。悲願示生四月八。一年一次熱湯",
    "X72n1432_001:0184c21": "澆。捨死忘生而說法。四十九年一字無。末後拈花放",
    "X72n1432_001:0184c22": "不下。惹得傍觀笑微微。大似打破葡萄架。灼然所作",
    "X72n1432_001:0184c23": "業不忘。撞著雲門要打殺。貽累兒孫相將墮火坑。尚",
    "X72n1432_001:0184c24": "幸琅琊云。將此身心奉塵剎。不然則達磨一宗埽地",
    "X72n1432_001:0185a01": "而盡。豈知今日有寶方老漢重為分雪。祇如此一舉",
    "X72n1432_001:0185a02": "還有報恩分也無。眾中若有拈得出者。管教橫身宇",
    "X72n1432_001:0185a03": "宙。與諸佛眉毛廝結。有麼。良久云。噫。真箇在家為客",
    "X72n1432_001:0185a04": "易。果然出外作商難。珍重。",
    "X72n1432_001:0185a05": "上堂",
    "X72n1432_001:0185a06": "大眾禮拜。燈忽墜地。首座啟曰。銀缸撲地亂墜天花。",
    "X72n1432_001:0185a07": "曲請尊慈重然寶炬。令昏衢而再朗。使法殿以常明。",
    "X72n1432_001:0185a08": "師曰。金罏香裊靄。玉燭燦光輝。寶磬鏗鏘舉。人天聚",
    "X72n1432_001:0185a09": "會時。如是已為山僧說法竟。何也。法本自法。法外何",
    "X72n1432_001:0185a10": "法。更欲說法。恐辱大法。雖然如是。勉強與大眾商量",
    "X72n1432_001:0185a11": "箇論。法之體亘古獨存。非色非空。無名無相。非隱非",
    "X72n1432_001:0185a12": "顯非暗非明。非聖非凡非僧非俗。法之說也。自古至",
    "X72n1432_001:0185a13": "今。天地世界森羅萬象。日月星辰海嶽山川。四生六",
    "X72n1432_001:0185a14": "道。未有一時不說也。所以云。塵塵說。剎剎說。熾然說。",
    "X72n1432_001:0185a15": "無間歇。大眾還信麼。首座曰信。師曰汝作麼生信。座",
    "X72n1432_001:0185a16": "曰。昨向上藍田裏過。山水通融盡寶方。師曰未是信",
    "X72n1432_001:0185a17": "在。",
    "X72n1432_001:0185a18": "　　　上堂",
    "X72n1432_001:0185a19": "大眾恭請山僧上堂所為何事。擬欲求佛法。單窮趂",
    "X72n1432_001:0185a20": "夾窮。更要超生死。無事生出事。莫若推雲歸洞府。引",
    "X72n1432_001:0185a21": "月上蒲團。相共虗明照。一切不相干。當時南泉抖碎",
    "X72n1432_001:0185a22": "虗空七花八裂。驚起露柱石人遍體通流汗血。不是",
    "X72n1432_001:0185a23": "淩行婆。爭解同心結。噫。一眾知識。自當藏拙。",
    "X72n1432_001:0185a24": "　　　上堂",
    "X72n1432_001:0185b01": "曹洞宗旨寶鏡三昧。鑑照往來不逃真偽。觀音來也。",
    "X72n1432_001:0185b02": "觀音一堂。普賢來也普賢一隊。文殊變化有多端。一",
    "X72n1432_001:0185b03": "時明顯一時晦。且道何人共他作對。不然。但看曹山",
    "X72n1432_001:0185b04": "問德上座曰。佛真法身猶若虗空。應物現形如水中",
    "X72n1432_001:0185b05": "月。作麼生說箇應的道理。德曰如驢覷井。曹曰。道即",
    "X72n1432_001:0185b06": "太煞道。祇道得八成。德曰和尚作麼生。曹曰如井覰",
    "X72n1432_001:0185b07": "驢。師曰。作麼生會。會得如井覰驢。便明寶鏡三昧。會",
    "X72n1432_001:0185b08": "得寶鏡三昧。便會如驢覰井。會麼。座曰。某甲鑑和尚",
    "X72n1432_001:0185b09": "即不堪。和尚鑑某甲即得。師曰你作麼生會應底道",
    "X72n1432_001:0185b10": "理。座曰隨緣應感即且置。和尚喚什麼作物。師曰。應",
    "X72n1432_001:0185b11": "物道理寶鏡三昧。如驢覰井如井覰驢。會得許入曹",
    "X72n1432_001:0185b12": "洞宗。不然則觀音普賢文殊也相將携手笑同歸。座",
    "X72n1432_001:0185b13": "曰。若論曹山猶涉廉纖在。何則。衲僧家不飲君王宴。",
    "X72n1432_001:0185b14": "焉賞野花叢。沒來由跟著驢走。師曰。欲知古人遊戲",
    "X72n1432_001:0185b15": "處。須知足下不生塵。座曰。今日又遇和尚。猶勝曹山",
    "X72n1432_001:0185b16": "七步。師曰更莫亂商量。下座。",
    "X72n1432_001:0185b17": "臘八上堂",
    "X72n1432_001:0185b18": "臘八逢辰叢林設粥。所為何緣無非順俗。衲僧門庭",
    "X72n1432_001:0185b19": "不必如斯。豈不聞三世諸佛不知有。狸奴白牯却知",
    "X72n1432_001:0185b20": "有。若恁麼三世諸佛已立下風。況迦文佛乎。且道狸",
    "X72n1432_001:0185b21": "奴白牯有甚長於諸佛。首座曰。為它金烹大冶玉出",
    "X72n1432_001:0185b22": "藍田。師曰。然雖如是。實方不免連狸奴白牯一時趂",
    "X72n1432_001:0185b23": "出三門外。何以故。正令行也。秉綱立紀振叢林。海晏",
    "X72n1432_001:0185b24": "河清不令行。好漢盡收歸寶所。化城推倒不留人。座",
    "X72n1432_001:0185c01": "曰。和尚道化城推倒不留人。在和尚分上即得。在某",
    "X72n1432_001:0185c02": "甲則不然。師曰汝作麼生。座曰。閒挑布袋渾無事。笑",
    "X72n1432_001:0185c03": "等街頭一箇人。師曰也是閒弦子。座大笑。師下座。",
    "X72n1432_001:0185c04": "除夕上堂",
    "X72n1432_001:0185c05": "臘月三十日。年年即有之。要似今朝夜。世間實罕希。",
    "X72n1432_001:0185c06": "且道今夜有甚長處。僧曰。殘雪方開徑。春風送客歸。",
    "X72n1432_001:0185c07": "師曰未在。僧曰和尚作麼生。師曰汝不鑑乎。僧曰。公",
    "X72n1432_001:0185c08": "孫遺布被。大禹衣輕裘。師曰。鑑猶未真在。此時十方",
    "X72n1432_001:0185c09": "三世一切諸佛諸尊菩薩摩訶薩。西天東土眾宗師。",
    "X72n1432_001:0185c10": "歷代古今諸賢聖。盡在香雲頭上。一音演唱諸佛說",
    "X72n1432_001:0185c11": "不到底法。還會麼。僧曰不會。師曰。豈不聞僧問佛印",
    "X72n1432_001:0185c12": "曰。如何是諸佛說不到底法。印曰。蟻子解尋腥處走。",
    "X72n1432_001:0185c13": "青蠅偏向臭邊飛。僧曰某甲不會。印曰。九萬里鵬從",
    "X72n1432_001:0185c14": "海出。三千年鶴遠天歸。於此領旨則不辜負今夜去。",
    "X72n1432_001:0185c15": "其或未然。昔百丈歲夜上堂示眾曰。汝等經律論固",
    "X72n1432_001:0185c16": "是不知。入眾參禪禪又不會。臘月三十夜作麼生折",
    "X72n1432_001:0185c17": "合去。若折合不去。一粒微絲披毛戴角。古人舉此總",
    "X72n1432_001:0185c18": "祗西人得箇開交去也。目今新建期限。頭首知事典",
    "X72n1432_001:0185c19": "座行人執爨負舂搬柴運水。畢竟將何補報。亦要今",
    "X72n1432_001:0185c20": "夜折合去。假若不爾。宜於佛印句中謹慎參好。",
    "X72n1432_001:0185c21": "上堂",
    "X72n1432_001:0185c22": "良久云。大眾有疑上來請問。無事各自歸堂。眾無出。",
    "X72n1432_001:0185c23": "師曰。噫。莫道無事好。金剛與泥人揩背。汝等作麼生",
    "X72n1432_001:0185c24": "商量。僧曰。遠觀山有色。近聽水無聲。師曰好事不如",
    "X72n1432_001:0186a01": "無。曰。崑崙騎象鷺鷥引。一場纔了一場來。師曰。會得",
    "X72n1432_001:0186a02": "夜夜中秋月。不明日日枉燒香。復曰。時當年三夜四。",
    "X72n1432_001:0186a03": "各自謹守隄防。若被小人筭計。一定攪亂法場。前門",
    "X72n1432_001:0186a04": "後戶當仔細。大家嚴密保安康。更須知有一好事。達",
    "X72n1432_001:0186a05": "磨未來東土。彌陀不在西方。會麼。神心按定從空望。",
    "X72n1432_001:0186a06": "夜半天邊挂夕陽。",
    "X72n1432_001:0186a07": "　　　上堂",
    "X72n1432_001:0186a08": "陞堂入室是如何。祇為西來老達磨。面壁九年不說",
    "X72n1432_001:0186a09": "法。這一句作麼生道。法筵龍象眾。有會者請出舉看。",
    "X72n1432_001:0186a10": "首座曰。某甲不出眾却道得。師曰作麼生道。座曰。家",
    "X72n1432_001:0186a11": "貧顯孝子。國難見忠臣。師曰。道則不無。祇如達磨意",
    "X72n1432_001:0186a12": "落在甚麼處。座曰。某甲不煩多說話。和尚惜取眉毛",
    "X72n1432_001:0186a13": "好。師曰。白雲飛海岳。惹得滿天愁。大眾有疑則問。不",
    "X72n1432_001:0186a14": "可法筵中蹉過。不然是諸人之咎。非山僧之咎也。珍",
    "X72n1432_001:0186a15": "重。",
    "X72n1432_001:0186a16": "　　　上堂",
    "X72n1432_001:0186a17": "良久曰。汝等諸人從吾覔箇甚麼。若論佛法。各已具",
    "X72n1432_001:0186a18": "足。汝於吾覔。脚跟下早是蹉過了也。諸人切莫遠馳",
    "X72n1432_001:0186a19": "求。單單看箇波羅蜜。忽爾頂門突出來。皎然大似天",
    "X72n1432_001:0186a20": "中日。法界虗空成一團。佛法世法都了畢。此時更擬",
    "X72n1432_001:0186a21": "復何為。大散關頭獨脚立。地轉天旋遏止莫及。會麼。",
    "X72n1432_001:0186a22": "僧曰作麼是諸人本自具足底道理。師曰。待汝一脚",
    "X72n1432_001:0186a23": "踏平須彌頂。然後向虗空外與老僧相見。便下座。",
    "X72n1432_001:0186a24": "元旦上堂",
    "X72n1432_001:0186b01": "今年確與去年別。有情一切離生滅。今日不與昨日",
    "X72n1432_001:0186b02": "同。四方八面演宗風。坐見眾生成佛去。惟有貍奴不",
    "X72n1432_001:0186b03": "肯通。假饒德山施棒猶如鐵橛。臨濟下喝勝似耳聾。",
    "X72n1432_001:0186b04": "趙州茶他也不順。雲門餅彼亦不從。且道他具甚麼",
    "X72n1432_001:0186b05": "眼。得如是去就。只緣彼知有。大眾。彼既知有。畢竟知",
    "X72n1432_001:0186b06": "箇甚麼。噫。摩醯撞著僊陀婆。見聞知覺使不著。下座。",
    "X72n1432_001:0186b07": "上堂",
    "X72n1432_001:0186b08": "首座啟曰。入無量義處。天雨四花。放白毫相光。地搖",
    "X72n1432_001:0186b09": "六震。輪王寶髻未敢輕窺。今日臨筵乞施大眾。師曰。",
    "X72n1432_001:0186b10": "長空無路禪者偏行。白浪滔天智人能[爬-巴+(穫-禾)]。萬丈玄門",
    "X72n1432_001:0186b11": "過去。猶落那邊。千尺井中出來。終居此岸。伏藏純金",
    "X72n1432_001:0186b12": "不顧。補囊破鉢何留。行平地驚心。步險厓放膽。本色",
    "X72n1432_001:0186b13": "分上智眼鑑諸。祇如不涉此因緣。又是甚麼去就。首",
    "X72n1432_001:0186b14": "座曰。番番[打-丁+就][打-丁+就]真奇怪。直勝三千夜不收。師曰珍重。",
    "X72n1432_001:0186b15": "　　　上堂",
    "X72n1432_001:0186b16": "桃性本甜。李性本苦。佛道則文。禪道則武。所以鞭道",
    "X72n1432_001:0186b17": "拷僧呵佛罵祖。古今伶俐衲僧。且道有幾人知此甜",
    "X72n1432_001:0186b18": "苦。達磨迨及於今。三千七百之數。參。",
    "X72n1432_001:0186b19": "　　　上堂",
    "X72n1432_001:0186b20": "佛法無巧說。只要狂心歇。狂心歇得時。定有好時節。",
    "X72n1432_001:0186b21": "是甚麼時節。枯梅逢著雪。造化機玄都漏泄。漏泄且",
    "X72n1432_001:0186b22": "置。祇如此好時節又作麼生。噫。時寒各自珍重。",
    "X72n1432_001:0186b23": "　　　上堂",
    "X72n1432_001:0186b24": "揮尺云。虗空掛劒。海裏燃燈。逆地左轉。令天右旋。教",
    "X72n1432_001:0186c01": "無舌人說法。使無手人行拳。然非今世。定是前緣。且",
    "X72n1432_001:0186c02": "道還是神通妙用。法爾如然。咦。龜毛合索拴滄海。驚",
    "X72n1432_001:0186c03": "起龍王上梵天。珍重。",
    "X72n1432_001:0186c04": "　　　上堂",
    "X72n1432_001:0186c05": "易擺脫。難放下。明月清風來大廈。易放下。難擺脫。東",
    "X72n1432_001:0186c06": "海南溟知幾濶。或有人問是何因。達磨直指真機括。",
    "X72n1432_001:0186c07": "豈不聞昔有僧問趙州。一物不將來時如何。州曰放",
    "X72n1432_001:0186c08": "下著。僧曰一物不將來放下箇甚麼。州曰放不下擔",
    "X72n1432_001:0186c09": "取去。古人於此有省。故云。有水皆涵月。無山不帶雲。",
    "X72n1432_001:0186c10": "若非踏破須彌頂。爭識金剛水際深。",
    "X72n1432_001:0186c11": "　　　上堂",
    "X72n1432_001:0186c12": "有始無終衲僧活計。有終無始衲僧常規。有始有終",
    "X72n1432_001:0186c13": "衲僧家具。無始無終衲僧巴鼻。透得一句。生死自在。",
    "X72n1432_001:0186c14": "透得二句。來去自由。三句透得。可以為人天師。四句",
    "X72n1432_001:0186c15": "總透得。可以為佛祖師。大眾。且作麼生透。良久云。五",
    "X72n1432_001:0186c16": "虎淩空攢玉兔。二鸞冲漢趂金烏。",
    "X72n1432_001:0186c17": "　　　上堂",
    "X72n1432_001:0186c18": "寥寥萬境圓。寂寂三心滅。浩浩一天真。如如都漏泄。",
    "X72n1432_001:0186c19": "淨名杜口於毗耶。釋迦掩室於摩竭。末後復拈花又",
    "X72n1432_001:0186c20": "作麼生說。咦。天地挑開猶且易。虗空搬合卒為難。",
    "X72n1432_001:0186c21": "　　　上堂",
    "X72n1432_001:0186c22": "覺天空湛。心月通明。青沙布碧漢之章。綠水印銀蟾",
    "X72n1432_001:0186c23": "之鑑。藏山於澤。爭如藏身處沒蹤跡。藏舟於壑。曷若",
    "X72n1432_001:0186c24": "沒蹤跡處莫藏身。所以無味之談塞斷人口。吞吐得",
    "X72n1432_001:0187a01": "者逈出聖凡。漫天網子衝開。陷穽坑兒跳過。更有出",
    "X72n1432_001:0187a02": "格一句。作麼生道。金翅擊開娑竭浪。龍宮王子盡魂",
    "X72n1432_001:0187a03": "驚。下座。",
    "X72n1432_001:0187a04": "　　　上堂",
    "X72n1432_001:0187a05": "在欲行禪。火裏生蓮。拈起木杓撞破蒼天。償佛祖債",
    "X72n1432_001:0187a06": "結眾生緣。所以喫不得好喫。行不得好行。坐不得如",
    "X72n1432_001:0187a07": "意坐。眠不得自在眠。不許依佛座。不許傍祖邊。不許",
    "X72n1432_001:0187a08": "遊地獄。不許住人天。心不得揣。口不得言。只得如虗",
    "X72n1432_001:0187a09": "空相似。究竟都來實可憐。眾中還有甘分者麼。咦。摑",
    "X72n1432_001:0187a10": "碎虗空都撒却。從教彌勒下生來。參。",
    "X72n1432_001:0187a11": "　　　上堂",
    "X72n1432_001:0187a12": "從上諸脩行。多造地獄業。據憑一天然。莽蕩無收攝。",
    "X72n1432_001:0187a13": "懶簡教尋宗。愛抽釘拔楔。好揀辯。是非多。惹人不悅。",
    "X72n1432_001:0187a14": "所以黃蘗云。馬祖出八十餘員善知識坐道場。問著",
    "X72n1432_001:0187a15": "一箇箇阿漉漉地。唯有歸宗較些子。祇如恁麼說話。",
    "X72n1432_001:0187a16": "還是貶剝諸方。還是依公判斷。還是另通消息。還是",
    "X72n1432_001:0187a17": "格外商量。若作恁麼會。鈍置不少。不然。又作麼生會。",
    "X72n1432_001:0187a18": "埋兵鬬敵圖先勝。簸土揚塵要見功。",
    "X72n1432_001:0187a19": "　　　上堂",
    "X72n1432_001:0187a20": "雲弗依山山弗雲。心無染境境無心。雲山清淨如心",
    "X72n1432_001:0187a21": "境。一道虗明爍太清。然雖如是。猶是衲僧閒家具。珍",
    "X72n1432_001:0187a22": "重。",
    "X72n1432_001:0187a23": "　　　上堂",
    "X72n1432_001:0187a24": "羣峰鬬聳徒煩須彌。萬派爭流空凝海漠。所以大同",
    "X72n1432_001:0187b01": "絕比。本色超方。如錦鱗獨躍海門。免煩點額。似良驥",
    "X72n1432_001:0187b02": "衝開[銜-金+缶]轡。謾自搖鞭。垂絲千尺不回頭。美料滿盤無",
    "X72n1432_001:0187b03": "著意。淵溟自在。海島逍遙。須知恁麼不恁麼總不得",
    "X72n1432_001:0187b04": "一句。要是其人。會麼。陶潛不肯休杯去。今昔蓮宗枉",
    "X72n1432_001:0187b05": "掛名。",
    "X72n1432_001:0187b06": "　　　上堂",
    "X72n1432_001:0187b07": "世尊拈花。探竿影草。迦葉微笑。忍俊不禁。正法眼藏",
    "X72n1432_001:0187b08": "付與迦葉。顢頇不少。達磨面壁無如之何。神光三拜",
    "X72n1432_001:0187b09": "天緣磕著。汝得吾髓是何言歟。復曰。不從人得許心",
    "X72n1432_001:0187b10": "傳。扣己真參在志堅。鐵壁銀山穿下過。何分東土與",
    "X72n1432_001:0187b11": "西天。",
    "X72n1432_001:0187b12": "　　　上堂",
    "X72n1432_001:0187b13": "鐘聲纔罷皷聲頻。太煞分明示正因。更欲陞堂施問",
    "X72n1432_001:0187b14": "答。真成慚愧達磨心。會麼。有會者請舉看。不然。起動",
    "X72n1432_001:0187b15": "一番。眾默然。師曰。細聽鳥啼處。花下羨靈雲。",
    "X72n1432_001:0187b16": "上元小參",
    "X72n1432_001:0187b17": "今朝又是上元節。徹底窮源為眾說。見佛不在麻三",
    "X72n1432_001:0187b18": "斤。何須更用乾屎橛。佛身充滿法界。也是老婆心切。",
    "X72n1432_001:0187b19": "天然本具足者。一任東扯西拽。眉毛綰向額中。自然",
    "X72n1432_001:0187b20": "與眾各別。",
    "X72n1432_001:0187b21": "小參",
    "X72n1432_001:0187b22": "風瀟瀟。雨霖霖。叢林卉木實難禁。要得安然無障礙。",
    "X72n1432_001:0187b23": "除非痛處下金針。筋斷脉絕。不死非寧。欲明明妙。試",
    "X72n1432_001:0187b24": "問老人星。會麼。貪嗔之罪實非輕。",
    "X72n1432_001:0187c01": "　　　小參",
    "X72n1432_001:0187c02": "究竟窮極不存軌則。虗明自照不勞心力。有時即心",
    "X72n1432_001:0187c03": "即佛。純一酥酡。有時非心非佛。顢頇漆黑。有時不是",
    "X72n1432_001:0187c04": "心不是佛不是物。生金剛圈撞著頭疼。有時不求佛",
    "X72n1432_001:0187c05": "不求法不求僧。爛楖栗刺踏著脚圻。有時東涌西沒",
    "X72n1432_001:0187c06": "不住有為。有時南觀北藏常居無額。有時探竿試杖",
    "X72n1432_001:0187c07": "撥草瞻風。有時無影尋蹤騐贓捉賊。顯大機施大用。",
    "X72n1432_001:0187c08": "各賽精肌。握大權奮大威。單行擲摑。魔佛界空凡聖",
    "X72n1432_001:0187c09": "情滅。大家團圞同其休歇。",
    "X72n1432_001:0187c10": "　　　小參",
    "X72n1432_001:0187c11": "事不盡於心。葢因理不明。理明無別。事何法心。弟兄",
    "X72n1432_001:0187c12": "左右常時用。用無有我人。本自如如體。何處乃非真。",
    "X72n1432_001:0187c13": "乾坤非是大。日月未為明。種種諸三昧。順逆啟愚扄。",
    "X72n1432_001:0187c14": "金沙馬郎婦。東際善財身。本證無依欲。發用駭羣英。",
    "X72n1432_001:0187c15": "喚作事得麼。喚作理非親。事盡事無礙。理空理自明。",
    "X72n1432_001:0187c16": "管甚戒定慧。說甚殺盜婬。入門便棒喝。纔出不放行。",
    "X72n1432_001:0187c17": "大死仍復打。痛處愈加針。壁立千萬仞。不通凡聖情。",
    "X72n1432_001:0187c18": "佛祖亦莫測。何況天鬼神。參禪學道者。休令理事萌。",
    "X72n1432_001:0187c19": "要入五宗旨。須當事理精。千聖不傳法。單傳無事心。",
    "X72n1432_001:0187c20": "無心無事相。諸佛及眾生。了了這一著。非來去與今。",
    "X72n1432_001:0187c21": "　　　小參",
    "X72n1432_001:0187c22": "三十年來學此道。如今連學一齊掃。掃不去的似冤",
    "X72n1432_001:0187c23": "家。送不向前推不後。拽杖翻然打木嫂。諕得石女嚎",
    "X72n1432_001:0187c24": "嚎呌。這般古怪事難憑。引起鐵牛呵呵笑。大眾會麼。",
    "X72n1432_001:0188a01": "咦。三脚驢兒弄蹄行。問誰跨也誠希少。",
    "X72n1432_001:0188a02": "　　　小參",
    "X72n1432_001:0188a03": "禪家流。當勘破。畢竟自身無有我。無我端然彼即空。",
    "X72n1432_001:0188a04": "說箇空時猶話墮。萬法齊觀總祇麼。了無一法是真",
    "X72n1432_001:0188a05": "宗。佛祖架上雲煙閣。賢聖齊教立下風。三界無心無",
    "X72n1432_001:0188a06": "反好。何須更把塵勞掃。妙明殊勝竟無貪。世界何須",
    "X72n1432_001:0188a07": "生懊惱。君不見。牛頭昔日曾輕慢。設有一法過涅槃。",
    "X72n1432_001:0188a08": "我說猶如一夢幻。果然見得分明。隨處盡是家津。不",
    "X72n1432_001:0188a09": "向色聲取舍。從他虎嘯龍吟。滄溟晝夜無停水。誰論",
    "X72n1432_001:0188a10": "其中古及今。",
    "X72n1432_001:0188a11": "　　　小參",
    "X72n1432_001:0188a12": "路傍得底終險。途中受底仍虗。自心解者猶差。從它",
    "X72n1432_001:0188a13": "悟底曷是。恁麼不恁麼總不得。作麼生得是去。若於",
    "X72n1432_001:0188a14": "大變門頭密契一場。則知世尊拈花頭陀微笑。正是",
    "X72n1432_001:0188a15": "空花揑目。教外別傳互相授受。又是白玉增瑕。千般",
    "X72n1432_001:0188a16": "去就有膽無心。無限鋪排誑諕狂子。何必別峰相見。",
    "X72n1432_001:0188a17": "豈須肘後懸符。真裔出頭不昧高鑒。還有麼。要定乾",
    "X72n1432_001:0188a18": "坤之智眼。除非足下有生涯。",
    "X72n1432_001:0188a19": "　　　小參",
    "X72n1432_001:0188a20": "道人住處人難住。日日日輪從西曙。萬象雖同異樣",
    "X72n1432_001:0188a21": "天。森羅純是珊瑚樹。金毛耕耨無土田。上下四圍惟",
    "X72n1432_001:0188a22": "一路。炊無米飯飲不乳酥。飽禪悅味行無為事。其三",
    "X72n1432_001:0188a23": "乘龍象出纏。集。五宗貍奴返故。眉毛廝結。復云。誰。木",
    "X72n1432_001:0188a24": "上人家頭一戶。能知勿許知解慕。勿令慕。法爾如然",
    "X72n1432_001:0188b01": "絕思惟。千里同風齊免顧。",
    "X72n1432_001:0188b02": "　　　小參",
    "X72n1432_001:0188b03": "昔者楊岐方會大師佐護慈明之道。總柄綱律三十",
    "X72n1432_001:0188b04": "餘年。終師之世。後赴楊岐請。老屋頹圻不蔽風雨。衲",
    "X72n1432_001:0188b05": "子投誠願充脩造。師終却之。遇夜雪上堂曰。楊岐乍",
    "X72n1432_001:0188b06": "住屋壁踈。滿床盡撒雪珍珠。縮脚項。暗嗟吁。翻憶古",
    "X72n1432_001:0188b07": "人樹下居。觀乎古人真參實悟。體量越格。實已到佛",
    "X72n1432_001:0188b08": "祖地位。尚猶不肯自安。仍如在學分中行履。孜孜不",
    "X72n1432_001:0188b09": "矜。受用清淡。我汝濫膺林下。飽食煖衣。寒附紅爐。夜",
    "X72n1432_001:0188b10": "安厚被。三時閑暇百事無干。尚不足心。猶無慙愧。道",
    "X72n1432_001:0188b11": "行弗備習障未除。一生如意累世牽纏。切宜悔心專",
    "X72n1432_001:0188b12": "一向道。參求向上盡却今時。性理未明如喪考妣。念",
    "X72n1432_001:0188b13": "念不捨以悟為則。直須打破大散關。方可縱心行路",
    "X72n1432_001:0188b14": "去。珍重。",
    "X72n1432_001:0188b15": "茶話",
    "X72n1432_001:0188b16": "茶味本苦。棗味本甜。更須知茶味本甜。棗味本苦。其",
    "X72n1432_001:0188b17": "味是諸佛之導師。汝等學佛莫若學導師為上。眾中",
    "X72n1432_001:0188b18": "還有知此味者麼。不然。老僧為汝下箇註脚去。良久",
    "X72n1432_001:0188b19": "云。珍重。",
    "X72n1432_001:0188b20": "普說",
    "X72n1432_001:0188b21": "參禪者須得禪源底要妙。方有語話分。此語無來由。",
    "X72n1432_001:0188b22": "沒格式。但應機便用。實無有鋪排著量之言。所以云。",
    "X72n1432_001:0188b23": "無味之談塞斷人口。如僧問趙州如何是道。州曰門",
    "X72n1432_001:0188b24": "外是。曰不問那個道。州曰甚麼道。曰大道。州曰大道",
    "X72n1432_001:0188c01": "透長安。此等語話可商量乎。盡是禪源到底句。但具",
    "X72n1432_001:0188c02": "眼者自然相契。學此道者直須無有學處始有學分。",
    "X72n1432_001:0188c03": "若有毫端許可學者未是學也。昔香嚴豈不具學眼",
    "X72n1432_001:0188c04": "不悟道不見性耶。為甚答一句本分話不得。葢學心",
    "X72n1432_001:0188c05": "不散。能所未忘。禪源未透也。及乎一日因擊竹大悟。",
    "X72n1432_001:0188c06": "始知從前盡是枉用身心。故偈曰。今年窮。錐也無。可",
    "X72n1432_001:0188c07": "不是乎。此事實無與人商量得。亦無從人學得。得者",
    "X72n1432_001:0188c08": "相見絲來線去。你一拳我一掌。你罵我我毀你。大家",
    "X72n1432_001:0188c09": "歡喜並無人我。如或庵曰。山蠻杜拗得人憎。不知其",
    "X72n1432_001:0188c10": "幾多忻慶也。此等如木人與石女相談。言言闇有清",
    "X72n1432_001:0188c11": "趣。終不是孟浪欺心瞞人的語。解說此語者固是難",
    "X72n1432_001:0188c12": "得。他三二十年不解開口。纔通一線吐一句。如師子",
    "X72n1432_001:0188c13": "哮吼眾皆驚駭。葢解行相應。生機頓發。素非一等。如",
    "X72n1432_001:0188c14": "慈明到神鼎祇道一句屋倒也。天下搖動。想其語若",
    "X72n1432_001:0188c15": "在學佛道上來。據汝將三藏十二部內千七百祖錄",
    "X72n1432_001:0188c16": "中翻下交解下。盡都無撈摸處。論說法解義。誰又過",
    "X72n1432_001:0188c17": "十地菩薩及神光雲光德山亮座主等耶。一箇箇到",
    "X72n1432_001:0188c18": "此門下都無開口處。可不是為第一貴勝乎。若未到",
    "X72n1432_001:0188c19": "禪源底。第一要謹慎言行。莫馳騁見聞之學為己任。",
    "X72n1432_001:0188c20": "恐撞著沒巴鼻漢。纔一劄著心憤憤地如火發相似。",
    "X72n1432_001:0188c21": "又不肯下心參求懺悔。盡不免現招苦報。如僧謂雲",
    "X72n1432_001:0188c22": "門如初生月曲彎彎地。遂失雙目。如踈山一句肯諾",
    "X72n1432_001:0188c23": "不得全。受三十年倒屙。話到此。不得不膽戰心寒。千",
    "X72n1432_001:0188c24": "載龜鑑豈欺人乎。要得心中怗怗。直須己躬下事明",
    "X72n1432_001:0189a01": "白。古人境界中通得。左之右之手舞足蹈。不知幾大",
    "X72n1432_001:0189a02": "快活。逆行順行天亦莫測。正是古人行處我不行。古",
    "X72n1432_001:0189a03": "人用的我不用。總是不令人覷破。雖則分外僭出頭",
    "X72n1432_001:0189a04": "來。一一盡是本分上事。終不是捱墻靠壁的耳。故歸",
    "X72n1432_001:0189a05": "宗見僧來即斬蛇。來者謂是粗行沙門。南泉斬猫。兩",
    "X72n1432_001:0189a06": "堂僧擬議不下。文殊殃崛殺佛疑殺人天。白白將人",
    "X72n1432_001:0189a07": "生陷活埋。這等境界幾人夢著。翻轉乾坤的手段。始",
    "X72n1432_001:0189a08": "能名播今昔。德澤諸方。湖海衲子誰不萌此心念。但",
    "X72n1432_001:0189a09": "學地不盡終不至於無學地用度。雖口說得十分相",
    "X72n1432_001:0189a10": "應。到臨機應事上七花八裂未免敗露。如野干盡其",
    "X72n1432_001:0189a11": "聲勢。必不駭象忻龍也。學者可不勉諸。",
    "X72n1432_001:0189a12": "師到少林請示眾",
    "X72n1432_001:0189a13": "某甲一味杜田。半生擔板。豈稱此任。特為今辰堂頭",
    "X72n1432_001:0189a14": "和尚慈旨未能推委。不得已向諸兄弟撒土一番。原",
    "X72n1432_001:0189a15": "夫跋陀開剏中天。達祖弘揚正法。六代相承。二枝迥",
    "X72n1432_001:0189a16": "秀。不存己見。要逗先機。拈華微笑之靈踪。舉杖承當",
    "X72n1432_001:0189a17": "之密印。成褫非好手。格外知歸私授豈良心。機前契",
    "X72n1432_001:0189a18": "旨終不似。挨門客作甘領狐涎。一定如拔揳英靈肯",
    "X72n1432_001:0189a19": "辜驥力。採訪出纏之漢。克紹洪規。遍探越世之朋。同",
    "X72n1432_001:0189a20": "參向上。摟獅子窟。解彼金鈴。趂鷂兒程。拔伊玉翮。使",
    "X72n1432_001:0189a21": "躭骨董者直下知非。著聱訛者就中達理。須臾隨流",
    "X72n1432_001:0189a22": "得妙。擊目導滯疏壅塵。豁累生迷廓。頃刻圓悟竟非",
    "X72n1432_001:0189a23": "頴脫。妙靈出自天然者也。驀拈拄杖卓一卓曰。這些",
    "X72n1432_001:0189a24": "絡索百雜碎了也。達祖未來時。消息又作麼生。夜寒",
    "X72n1432_001:0189b01": "久立。珍重。",
    "X72n1432_001:0189b02": "建陽董巖請結制語錄",
    "X72n1432_001:0189b03": "開堂",
    "X72n1432_001:0189b04": "若論此事。三世諸佛口挂壁上。諸大祖師一切聖賢",
    "X72n1432_001:0189b05": "慙愧無門。何則。本分天然。豈落言說。故世尊說法四",
    "X72n1432_001:0189b06": "十九年。末後云。初從鹿野苑。終至跋提河。於是二中",
    "X72n1432_001:0189b07": "間。未嘗有一字。山僧斗膽今日冐登此座。濫受大眾",
    "X72n1432_001:0189b08": "殷勤。畢竟成得箇甚麼邊事。直是專為臨濟大師雪",
    "X72n1432_001:0189b09": "屈。初問黃蘗如何是佛法大意。蘗賜棒。師云師資分",
    "X72n1432_001:0189b10": "上則可。二次又賜棒。師曰為道之人當如是乎。三次",
    "X72n1432_001:0189b11": "又棒。此即不堪。彼時合云。太多生。無用處。若黃蘗再",
    "X72n1432_001:0189b12": "棒。合掣下抝折擲於地上。非惟增麗黃蘗門風。亦乃",
    "X72n1432_001:0189b13": "光揚靈山會上正法眼藏。大眾會麼。父嚴子敬理當",
    "X72n1432_001:0189b14": "然。誰覺能男奪父權。不信蘗師遭一掌。大愚肋下喫",
    "X72n1432_001:0189b15": "三拳。然雖如此。須是臨濟大師始得。其或亂統。入地",
    "X72n1432_001:0189b16": "獄如箭射。",
    "X72n1432_001:0189b17": "結制上堂",
    "X72n1432_001:0189b18": "一二三四五。六七八九十。大眾會麼。此即是本源自",
    "X72n1432_001:0189b19": "性天真佛。最上第一希有之法。合當自契。其或未然。",
    "X72n1432_001:0189b20": "山僧未免饒舌。一二三四五。一切諸佛祖。六七八九",
    "X72n1432_001:0189b21": "十。般若波羅蜜。所謂十方諸佛國。惟有一佛乘。唯此",
    "X72n1432_001:0189b22": "一事實。餘二則非真。會得直下薦取。擬議未免沉淪。",
    "X72n1432_001:0189b23": "然乎。男兒須具通天眼。莫把真金去博鍮。",
    "X72n1432_001:0189b24": "上堂",
    "X72n1432_001:0189c01": "老僧有一偈。一生受用底。今日分明舉似人。祇是莫",
    "X72n1432_001:0189c02": "將道理會。鉢盂一大口。草鞋兩個鼻。以索搊起來。[跳-兆+東]",
    "X72n1432_001:0189c03": "通千萬里。不畏高天。無愁遠地。不參佛祖心。非究西",
    "X72n1432_001:0189c04": "來意。為緣得自由。具遊戲三昧。人不肯於我。我却肯",
    "X72n1432_001:0189c05": "於你。何則。盡十方法界虗空。唯一箇沒巴鼻。何用千",
    "X72n1432_001:0189c06": "思百量。擬議生死來去。一條楖栗自相扶。只是不容",
    "X72n1432_001:0189c07": "生活計。此事真箇太煞分明。若再遲疑。徒勞心力。",
    "X72n1432_001:0189c08": "　　　上堂",
    "X72n1432_001:0189c09": "老子云。大道無形生育天地。大道無情運行日月。大",
    "X72n1432_001:0189c10": "道無名長養萬物。吾不知其名。強名曰道。山僧即不",
    "X72n1432_001:0189c11": "然。彈指曰。這箇有形生育天地。這箇有情運行日月。",
    "X72n1432_001:0189c12": "這箇有名長養萬物。吾即知其名。故名這箇。祇如恁",
    "X72n1432_001:0189c13": "麼舉。與老子相去幾何。當知這箇。生天生地。生佛生",
    "X72n1432_001:0189c14": "僊。生男生女。生聖生賢。生天堂地獄。生餓鬼畜生。更",
    "X72n1432_001:0189c15": "有一般至妙又解生無生。無生子頭白如雪。解向天",
    "X72n1432_001:0189c16": "宮拿日月。要去毗盧頂上行。度生指往無生國。當時",
    "X72n1432_001:0189c17": "有箇老禪伯。一杖當頭親見血。何則。恁麼達磨一宗",
    "X72n1432_001:0189c18": "掃地而滅。如是兩下成怨結。大眾。作麼生為他分雪。",
    "X72n1432_001:0189c19": "維那以拄杖一時趂散。免教思議分別。",
    "X72n1432_001:0189c20": "　　　上堂",
    "X72n1432_001:0189c21": "雲頭按下大家看。圓鑑高懸百尺竿。即請高人登一",
    "X72n1432_001:0189c22": "步。架空竟不受人瞞。祇如不受人瞞意作麼生。各家",
    "X72n1432_001:0189c23": "路大通空界。不必尋聲觀世音。設使搖鈴擕履去。看",
    "X72n1432_001:0189c24": "來猶不是良心。故昔淩行婆問浮盃曰。盡力道不得",
    "X72n1432_001:0190a01": "底句分付阿誰。盃曰浮盃無剩語。婆曰未到浮盃不",
    "X72n1432_001:0190a02": "妨疑著。盃曰別有長處不妨拈出。婆哭曰蒼天中更",
    "X72n1432_001:0190a03": "添冤苦。盃不語。婆曰。論不知徧正。理不識倒邪。為人",
    "X72n1432_001:0190a04": "即禍生。南泉聞曰。苦哉。浮盃被這老婆推折一上。婆",
    "X72n1432_001:0190a05": "聞笑曰南泉猶少機關在。澄一禪客問曰。怎生是南",
    "X72n1432_001:0190a06": "泉猶少機關在。婆哭曰可悲可痛。復曰會麼。一罔措。",
    "X72n1432_001:0190a07": "婆曰跂死禪和如麻似粟。一舉似趙州。州曰。我若見",
    "X72n1432_001:0190a08": "臭老婆。問教口瘂。一曰未審怎生問它。州便打。一曰",
    "X72n1432_001:0190a09": "為甚打某甲。州曰似這等跂死禪和不打更待幾時。",
    "X72n1432_001:0190a10": "又打。婆聞嘆曰。趙州眼光爍破四天下。州令僧問婆。",
    "X72n1432_001:0190a11": "如何是趙州眼。婆竪起拳頭。州聞以偈問曰。當機覿",
    "X72n1432_001:0190a12": "面提。覿面當機疾。報汝凌行婆。哭聲何得失。婆以偈",
    "X72n1432_001:0190a13": "答曰。哭聲師已曉。已曉復誰知。當時摩竭國。幾喪目",
    "X72n1432_001:0190a14": "前機。看這婆子只世間俗婦。尚能洞透佛祖心肝。海",
    "X72n1432_001:0190a15": "會道人豈可不通宗師血脉。若乃肯心頓發。誰不丈",
    "X72n1432_001:0190a16": "夫。其或因循。當面蹉過。此公案古來拈提者不少。盡",
    "X72n1432_001:0190a17": "謂浮盃受婆子折挫。不知婆子為浮盃沉埋。至今猶",
    "X72n1432_001:0190a18": "未起在。大眾。且道可中優劣作麼生分折。噫。落霞與",
    "X72n1432_001:0190a19": "孤鶩齊飛。秋水共長天一色。下座。",
    "X72n1432_001:0190a20": "　　　上堂",
    "X72n1432_001:0190a21": "以拄杖卓一下云。三世諸佛。一切聖賢。六道四生。盡",
    "X72n1432_001:0190a22": "在此拄杖頭上識取根源去。會否。山藤膽力大如天。",
    "X72n1432_001:0190a23": "勘騐人天眾聖賢。三十即時趂出去。看他幾箇解翻",
    "X72n1432_001:0190a24": "騰。眾中設有會者請出舉看。以拄杖又卓一下曰。相",
    "X72n1432_001:0190b01": "見不知已。徒勞出世間。宗風常浩浩。佛日永緜緜。晝",
    "X72n1432_001:0190b02": "夜承他力。死生賴彼恩。此回不悟去。一定哭蒼天。咄。",
    "X72n1432_001:0190b03": "　　　上堂",
    "X72n1432_001:0190b04": "金銀琉璃珊瑚瑪瑙。貴則至貴好則不好。大眾還會",
    "X72n1432_001:0190b05": "否。若會則直下便是。擬議則白蘋芳草。所以僧問楊",
    "X72n1432_001:0190b06": "岐如何是佛。岐曰三脚驢兒弄蹄行。僧曰莫祇這便",
    "X72n1432_001:0190b07": "是否。岐曰湖南長老。古人頌曰。三脚驢兒弄蹄行。直",
    "X72n1432_001:0190b08": "透威音萬丈坑。雲在嶺頭閑不徹。水流澗底太忙生。",
    "X72n1432_001:0190b09": "湖南長老如不會。行人更在青山外。只如此意甚明。",
    "X72n1432_001:0190b10": "大眾宜當透脫。不然。山僧未免饒舌。春風吹起百花",
    "X72n1432_001:0190b11": "香。馥郁芬披遍十方。一切行人皆動念。惟除金色罷",
    "X72n1432_001:0190b12": "思量。下座。",
    "X72n1432_001:0190b13": "　　　上堂",
    "X72n1432_001:0190b14": "收。山僧於法無罣礙。祇欠諸人些禪債。今朝一一為",
    "X72n1432_001:0190b15": "酬償。要者來支無後悔。以拂子打一圓相曰。上不似",
    "X72n1432_001:0190b16": "下。下却似上。上下打合。總不似像。會麼。將謂有許多",
    "X72n1432_001:0190b17": "債主。元來却無。咦。孤峰夜半猿啼切。曒月携星拱北",
    "X72n1432_001:0190b18": "辰。",
    "X72n1432_001:0190b19": "　　　上堂",
    "X72n1432_001:0190b20": "素號無明實不明。憑條拄杖騐踈親。佛祖撞來只是",
    "X72n1432_001:0190b21": "打。看他那箇解翻身。直須藏身處沒踪跡。沒踪跡處",
    "X72n1432_001:0190b22": "莫藏身始得。作麼生是藏身處沒蹤跡。會麼。拾得撫",
    "X72n1432_001:0190b23": "掌笑呵呵。寒山忘却來時道。珍重。",
    "X72n1432_001:0190b24": "　　　上堂",
    "X72n1432_001:0190c01": "一切佛祖異口同音。共唱宗乘。各宜諦聽。有能聞者",
    "X72n1432_001:0190c02": "出眾舉似。老僧麈尾當堂分付。不然向第二門頭聽",
    "X72n1432_001:0190c03": "取一頌。虗空不自行。倒使崑崙走。四處無可投。藏身",
    "X72n1432_001:0190c04": "於北斗。驚起烏兔飛。乾坤兩眉皺。野干盡潛蹤。獅子",
    "X72n1432_001:0190c05": "無時吼。凡聖齊教立下風。彌勒當來續其後。珍重。",
    "X72n1432_001:0190c06": "　　　上堂",
    "X72n1432_001:0190c07": "曹溪一派來。雲水兩行集。畢竟作麼生。大事都了畢。",
    "X72n1432_001:0190c08": "如其未透。但看黃龍心參雲峰悅三年無所得。因辭",
    "X72n1432_001:0190c09": "去。悅曰汝往依黃蘗心。至黃蘗四年不大發明。又辭",
    "X72n1432_001:0190c10": "再上雲峰。會悅謝世仍止石霜。因閱傳燈至僧問多",
    "X72n1432_001:0190c11": "福。如何是多福一叢竹。福曰一莖兩莖斜。僧曰不會。",
    "X72n1432_001:0190c12": "福曰三莖四莖曲。於此開悟。徹見二師用處。徑回黃",
    "X72n1432_001:0190c13": "蘗。方展具。蘗曰子已入吾室矣。心踴躍曰。大事本來",
    "X72n1432_001:0190c14": "如是。和尚何得教人看話頭百計搜尋。蘗曰。若不教",
    "X72n1432_001:0190c15": "爾如此究尋到無心處自見自肯。即吾埋沒汝也。師",
    "X72n1432_001:0190c16": "曰。大眾。且道作麼生是大事了畢。良久云。奮然揣出",
    "X72n1432_001:0190c17": "虗空骨。驚起須彌折斷腰。",
    "X72n1432_001:0190c18": "　　　上堂",
    "X72n1432_001:0190c19": "師彈指一下云。大眾作麼生會。眾無語。師曰。不會出",
    "X72n1432_001:0190c20": "世師。空勞一彈指。最無分曉句。真是難接嘴。倚天長",
    "X72n1432_001:0190c21": "劒逼人寒。不是其人徒側耳。方知一顆摩尼珠。解用",
    "X72n1432_001:0190c22": "須是寒山子。下座。",
    "X72n1432_001:0190c23": "　　　上堂",
    "X72n1432_001:0190c24": "昔外道問世尊曰。昨日說何法。曰說定法。外道曰今",
    "X72n1432_001:0191a01": "日說何法。尊曰不定法。外道曰。昨日說定法。今日如",
    "X72n1432_001:0191a02": "何說不定法。尊曰。昨日定。今日不定。師曰。外道相似",
    "X72n1432_001:0191a03": "瞎聾。喚鐘作甕。世尊潦倒正似連雲推月下西江。大",
    "X72n1432_001:0191a04": "眾作麼生。復曰。昨日說定。今日不定。相如有病而無",
    "X72n1432_001:0191a05": "症。勾惹兒孫奉重多。爭似龐公仆地。靈照女相扶急",
    "X72n1432_001:0191a06": "急如律令。若是老僧。聊與拄杖。何故。知恩者少。負恩",
    "X72n1432_001:0191a07": "者多。",
    "X72n1432_001:0191a08": "　　　上堂",
    "X72n1432_001:0191a09": "祖師云。凡所見色皆是見心。心不自心因色故有。知",
    "X72n1432_001:0191a10": "色空故心即不生。如是則隨時著衣喫飯任運過時。",
    "X72n1432_001:0191a11": "更有何事。然雖如是。亦要轉身始得。不然依舊似朱",
    "X72n1432_001:0191a12": "頂守空池去也。差別門庭作麼生過。當知天上有地。",
    "X72n1432_001:0191a13": "地下有天。憎中有愛。愛中有憎。不管東三西四。要會",
    "X72n1432_001:0191a14": "失後忘前。老僧恁麼舉似。大眾會麼。良久云。拈起虗",
    "X72n1432_001:0191a15": "空尋本有。抒乾滄海見真元。機關之上觀師利。火燄",
    "X72n1432_001:0191a16": "之中看普賢。參。",
    "X72n1432_001:0191a17": "　　　上堂",
    "X72n1432_001:0191a18": "舉二僧參見雪峰公案畢曰。雪峰峰門易入。巖頭巖",
    "X72n1432_001:0191a19": "上希登。壁立千仞難近傍。誰能同死及同生。末後句。",
    "X72n1432_001:0191a20": "見如盲。祇這是大火坑。穿雲士也。到此須當審細。㸕",
    "X72n1432_001:0191a21": "浪客也。彼見決。要知先。紅爐自有真消息。一任金鍮",
    "X72n1432_001:0191a22": "是與非。下座。",
    "X72n1432_001:0191a23": "　　　上堂",
    "X72n1432_001:0191a24": "昨日有今朝。今朝無昨日。三世一切佛。不會波羅蜜。",
    "X72n1432_001:0191b01": "文殊思不來。普賢想不及。何況參學人。安能明得失。",
    "X72n1432_001:0191b02": "八臂大那吒。高聲連呌屈。且道屈個甚麼。良久云。初",
    "X72n1432_001:0191b03": "三十一。中九下七。",
    "X72n1432_001:0191b04": "解制上堂",
    "X72n1432_001:0191b05": "三月安居。九旬禁足。不求佛法僧。豈為人天福。說箇",
    "X72n1432_001:0191b06": "願一切眾生同證菩提。大似父死呼公哭。畢竟作麼",
    "X72n1432_001:0191b07": "生。除是波斯能嚙鏃。珍重。",
    "X72n1432_001:0191b08": "小參",
    "X72n1432_001:0191b09": "昨夜三更睡不著。翻身爬得烏龜脚。世間是箇起事",
    "X72n1432_001:0191b10": "精。一出伸兮一出縮。捉來拷打問原因。罪坐靈山黃",
    "X72n1432_001:0191b11": "面人。無端把朵曇花弄。坑累東西諸有情。即今還有",
    "X72n1432_001:0191b12": "不被坑累者麼。試道看。僧曰和尚請尊重。師曰這師",
    "X72n1432_001:0191b13": "僧却被渠坑累。復擊禪床下座。",
    "X72n1432_001:0191b14": "　　　小參",
    "X72n1432_001:0191b15": "因齋慶讚宗風舉。吹散迷雲千萬里。本自無生無不",
    "X72n1432_001:0191b16": "生。長鯨吞却須彌嘴。三十三天自失驚。無端却把脩",
    "X72n1432_001:0191b17": "羅叱。惹發脩羅起戰爭。戰輸藏入藕絲裏。文殊舉目",
    "X72n1432_001:0191b18": "兩眉攢。普賢合掌生歡喜。未得勝者免憂。已得勝者",
    "X72n1432_001:0191b19": "休喜。返覆看渠渠是誰。箇中何我復何你。噫。更須知",
    "X72n1432_001:0191b20": "有安樂一句。作麼生道。海浪從教去潑天。虗空送倒",
    "X72n1432_001:0191b21": "休扶起。",
    "X72n1432_001:0191b22": "師到斗峰請陞座",
    "X72n1432_001:0191b23": "師良久曰。恁麼是否。若是。請尊重於斯。不會。老僧再",
    "X72n1432_001:0191b24": "加榼[木*(天/韭)]。若論此事。本自分明。從上諸聖曲垂方便。所",
    "X72n1432_001:0191c01": "以云。天是天。地是地。山是山。水是水。男是男。女是女。",
    "X72n1432_001:0191c02": "僧是僧。俗是俗。又云。天非天。地非地。山非山。水非水。",
    "X72n1432_001:0191c03": "男非男。女非女。僧非僧俗非俗。又云。即天即地。即山",
    "X72n1432_001:0191c04": "即水。即男即女。即僧即俗。又云。非天非地。非山非水。",
    "X72n1432_001:0191c05": "非男非女。非僧非俗。恁麼也得。不恁麼也得。恁麼不",
    "X72n1432_001:0191c06": "恁麼總皆得。雖然如是。更須知有不落此限一句。作",
    "X72n1432_001:0191c07": "麼生道。噫。五宗話到無生處。直是須彌暗點頭。久立",
    "X72n1432_001:0191c08": "珍重。",
    "X72n1432_001:0191c09": "師到書林僊亭庵請陞座",
    "X72n1432_001:0191c10": "拈香竟云。今日十方三世諸佛向香雲葢上放大光",
    "X72n1432_001:0191c11": "明。助宣第一義諦。俾一切眾生共證薩婆若海。大眾",
    "X72n1432_001:0191c12": "見否。若云見。虗空落地成幾片。更聞否。若云聞。未入",
    "X72n1432_001:0191c13": "維摩不二門。豈不知此事如擊石火似閃電光。擬議",
    "X72n1432_001:0191c14": "將來關山萬里。更有緣契者。如九龍聚會五虎攢羊。",
    "X72n1432_001:0191c15": "五虎攢羊意在乎食。九龍聚會意在乎珠。設有能于",
    "X72n1432_001:0191c16": "驪龍頷下取珠。猛虎口中奪食。於此門中即得一橛。",
    "X72n1432_001:0191c17": "且道那一橛作麼生。噫。超方須是英靈子。敵聖還他",
    "X72n1432_001:0191c18": "師子兒。下座。",
    "X72n1432_001:0191c20": "壽昌和尚語錄卷一"
}