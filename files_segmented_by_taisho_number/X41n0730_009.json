{
    "X41n0730_009:0444c03": "曇無德部四分律刪補隨機羯磨卷第九",
    "X41n0730_009:0444c05": "唐京兆崇義寺沙門　道宣　撰集",
    "X41n0730_009:0444c06": "金陵華山後學比丘　讀體　續釋",
    "X41n0730_009:0444c07": "●諸眾安居篇第六",
    "X41n0730_009:0444c08": "釋　上明布薩每歲二十四次。此明安居四季重",
    "X41n0730_009:0444c09": "夏九旬。乃比丘之要務。誠加行之嚴制也。而云諸",
    "X41n0730_009:0444c10": "眾者。律聽五眾。法開四種。類以成篇。序居第六。",
    "X41n0730_009:0444c11": "時諸比丘一切時遊行。蹋殺生草木。斷眾生命根。",
    "X41n0730_009:0444c12": "世人譏訶。蟲鳥為羣。佛言。不應一切時遊行。聽三",
    "X41n0730_009:0444c13": "月夏安居。有通訶別制。出在尼律也。",
    "X41n0730_009:0444c14": "釋　此先引制緣也。律云。六羣比丘於一切時春",
    "X41n0730_009:0444c15": "夏冬。人間遊行。夏月天瀑。雨水大漲。漂失衣鉢臥",
    "X41n0730_009:0444c16": "具針筒。蹋殺生草木。時諸居士見已譏嫌云。沙門",
    "X41n0730_009:0444c17": "釋子不知慚愧。於一切時遊行。漂失衣具。蹋殺生",
    "X41n0730_009:0444c18": "草。斷他命根。外道尚三月安居。且蟲鳥亦有巢窟",
    "X41n0730_009:0444c19": "止住。沙門釋子云何如是。諸慚愧樂持戒比丘以",
    "X41n0730_009:0444c20": "此白佛。故制三月夏安居也。文云有通訶別制出",
    "X41n0730_009:0444c21": "在尼律者。通訶。謂比丘尼亦如是不應一切時人",
    "X41n0730_009:0444c22": "間遊行。乃至聽三月夏安居。別制者。尼八敬戒中。",
    "X41n0730_009:0444c23": "第七比丘尼不得在無比丘處夏安居。第八比丘",
    "X41n0730_009:0444c24": "尼安居竟。應比丘僧中求三事自恣見聞疑。然尼",
    "X41n0730_009:0445a01": "八敬制之於後。而僧安居制之於前。今云通訶者",
    "X41n0730_009:0445a02": "何。葢安居通制出家僧徒。訶一眾則五眾通訶矣。",
    "X41n0730_009:0445a03": "○安居法",
    "X41n0730_009:0445a04": "如佛言有三種安居。前安居。中安居。後安居。前安",
    "X41n0730_009:0445a05": "居者。住前三月。後安居者。住後三月。",
    "X41n0730_009:0445a06": "釋　安居者。形心攝靜曰安。要期住此曰扂。靜處",
    "X41n0730_009:0445a07": "思惟道之正軌。理須假日追功。策進心行。隨緣託",
    "X41n0730_009:0445a08": "處。志唯尚益。不許馳散亂道妨業。故律通制三時。",
    "X41n0730_009:0445a09": "文偏約夏月者。據緣發起。情在三過。然以三際分",
    "X41n0730_009:0445a10": "之。一夏四月何為但結三月。斯含二義。一生死待",
    "X41n0730_009:0445a11": "形。必假資養故。結前三月。後開一月。為成供身衣",
    "X41n0730_009:0445a12": "服故。二若四月盡結。則四月十六日得成。設有差",
    "X41n0730_009:0445a13": "脫。便不得結。教法太急。用難常准故。如來善順物",
    "X41n0730_009:0445a14": "機。開其一月。續結令成。復於一月內。聽三重安居。",
    "X41n0730_009:0445a15": "初四月十六一日是前安居十七已去至五月十",
    "X41n0730_009:0445a16": "五日名中安居。五月十六一日名後安居。前安居",
    "X41n0730_009:0445a17": "者。住至七月十五日名前三月。後安居者。住至八",
    "X41n0730_009:0445a18": "月十五日名後三月。其中安居者。以後足前住滿",
    "X41n0730_009:0445a19": "三月。按西域記云前代譯經律者。或云坐夏。或",
    "X41n0730_009:0445a20": "云坐臘。斯皆邊國殊俗。不達中國正音。或方言未",
    "X41n0730_009:0445a21": "融。而傳譯有謬。正應安居也。然今有入安居時作",
    "X41n0730_009:0445a22": "蠟人。至七月十五日。取以視驗一夏之功過者。豈",
    "X41n0730_009:0445a23": "止迷制犯非。抑且不別臘蠟矣。",
    "X41n0730_009:0445a24": "十誦律。佛制五眾並令安居。律云。尼不安居波逸",
    "X41n0730_009:0445b01": "提。僧等四眾突吉羅。",
    "X41n0730_009:0445b02": "釋　引十誦者。明收小眾。本律尼不安居。犯波逸",
    "X41n0730_009:0445b03": "提。此違八敬嚴訓故。餘四犯突吉羅。由不護世俗",
    "X41n0730_009:0445b04": "譏嫌故。准制如斯。未有夏際不安居而名釋子者",
    "X41n0730_009:0445b05": "也。",
    "X41n0730_009:0445b06": "明了論云。無五過處。得在中安居。一太遠聚落。求",
    "X41n0730_009:0445b07": "須難得。二太近城帀。妨修行道。三多蚊蟻。自他兩",
    "X41n0730_009:0445b08": "損。四無可依人。人具五德。一未聞令聞。二已聞令",
    "X41n0730_009:0445b09": "清淨。三能決疑網。四通達無滯。五正見。五無施主",
    "X41n0730_009:0445b10": "供給藥食。並不可安居。",
    "X41n0730_009:0445b11": "釋　佛世僧徒。或受請安居。或擇處結夏。今文引",
    "X41n0730_009:0445b12": "論出五過者。為明如法方成安居也。初過謂往返",
    "X41n0730_009:0445b13": "乞食。途涉疲勞。致使心形俱不寂靜。二過謂居家",
    "X41n0730_009:0445b14": "來往。默之恐招譏。談之復礙道。虗費時功。本業未",
    "X41n0730_009:0445b15": "辦。三過謂害物傷慈。違本制緣。四過謂聞解期入。",
    "X41n0730_009:0445b16": "訓必由師。止作義深。非學莫曉。故擇具德者而為",
    "X41n0730_009:0445b17": "所依。五過謂四事資生。咸藉信檀。若處乏施主。則",
    "X41n0730_009:0445b18": "助道為艱。是故有此五過。並不可安居。反之則修",
    "X41n0730_009:0445b19": "道獲益。亦利居家得植福田也。",
    "X41n0730_009:0445b20": "律本云。安居有四種。一對首。二心念。三忘成。四及",
    "X41n0730_009:0445b21": "界。並有據緣。如下具列。",
    "X41n0730_009:0445b22": "釋　此總標。下別列。然此安居儀式。諸部未全。唯",
    "X41n0730_009:0445b23": "義淨律師親遊西域見聞。躬行已經多次。後請梵",
    "X41n0730_009:0445b24": "本歸唐。翻譯有載。今續依行。",
    "X41n0730_009:0445c01": "續　准百一羯磨云。明日安居。今日受籌。其籌不",
    "X41n0730_009:0445c02": "得麤惡曲捩。以香水洗。安靜槃中。鮮花覆上。以淨",
    "X41n0730_009:0445c03": "物覆之。(文)准下法式。應四月十五日於集眾所。正",
    "X41n0730_009:0445c04": "中上面。供娑婆教主本師釋迦牟尼佛位。正中下",
    "X41n0730_009:0445c05": "側。供護法韋馱尊天位。左右敷眾僧座。鳴槌集界",
    "X41n0730_009:0445c06": "內僧。於中設一低桌。將籌槃置上。上座應索欲問",
    "X41n0730_009:0445c07": "緣。答云受籌羯磨。眾中堪羯磨者。作如是白。",
    "X41n0730_009:0445c08": "大德僧伽聽。今僧伽十六日欲作夏安居。若僧伽時",
    "X41n0730_009:0445c09": "至聽者。僧伽應許僧伽今日受籌。明日安居。白如是。",
    "X41n0730_009:0445c10": "作是白已。若眾中未有曾受差者。准第十篇內白",
    "X41n0730_009:0445c11": "二羯磨差之。若有已受差者。上座問云。誰能為僧",
    "X41n0730_009:0445c12": "行舍羅。彼答言。(某甲)堪能。即起座具儀。禮上座已。",
    "X41n0730_009:0445c13": "仍復本座。合掌白云。",
    "X41n0730_009:0445c14": "大德僧聽。若僧時到僧忍德。我(某甲)比丘為僧行舍",
    "X41n0730_009:0445c15": "羅。白如是(單白綱目標云。行舍羅應有白。即此是也)。",
    "X41n0730_009:0445c16": "作白已起座。擎籌槃者在前。收籌者持空槃隨後。",
    "X41n0730_009:0445c17": "先至佛位前籌槃。付與收者。具儀頂禮三拜。捧籌",
    "X41n0730_009:0445c18": "跪白云。(某)年月日安居會上。娑婆教主本師釋迦",
    "X41n0730_009:0445c19": "牟尼佛受第一籌。白已一拜。起立於傍。接彼二槃",
    "X41n0730_009:0445c20": "在手。彼頂禮收籌。仍各擎持。次向上座前住。上座",
    "X41n0730_009:0445c21": "離本座蹲踞。受取其籌。行籌者。至第二座前。收者",
    "X41n0730_009:0445c22": "近上座前。上座將籌置空槃內。如是行收至末。若",
    "X41n0730_009:0445c23": "有沙彌安居者。彼和尚或阿闍黎代為受籌。後至",
    "X41n0730_009:0445c24": "韋天前。執籌鞠躬白言。(某)年月日安居會中。護法",
    "X41n0730_009:0446a01": "韋馱尊天受末後籌。亦如前儀收之。既總行已。於",
    "X41n0730_009:0446a02": "屏處數其籌數。復至上座前。白言。(某)年月日於此",
    "X41n0730_009:0446a03": "住處。現受籌者。比丘有爾許。求寂爾許(白已復云)。我(某",
    "X41n0730_009:0446a04": "甲)為僧行舍羅竟。上座(答言)善(應云)。爾。仍安籌槃前處。",
    "X41n0730_009:0446a05": "作禮歸位。大眾同音誦受籌功德殊勝行等畢。起",
    "X41n0730_009:0446a06": "禮上座。次第各歸本所。此謂採續以全其法儀也。",
    "X41n0730_009:0446a07": "○對首安居法",
    "X41n0730_009:0446a08": "律本云。應白所依人言。我於此處安居已。口言。",
    "X41n0730_009:0446a09": "釋　此明第一種安居法。凡來僧界安居者。應先",
    "X41n0730_009:0446a10": "對所依律師言。我願於此處夏三月安居。律中但",
    "X41n0730_009:0446a11": "云口言。今加儀方表如法。既先說已。然後至期。具",
    "X41n0730_009:0446a12": "修威儀。作禮長跪。合掌口言。",
    "X41n0730_009:0446a13": "大德一心念。我比丘(某甲)今依(某伽藍某聚落)前三月夏安",
    "X41n0730_009:0446a14": "居。房舍破修治故(三說)(五分十誦云。彼人告所白者言)。知莫放逸。(答言)",
    "X41n0730_009:0446a15": "受持(律本云。夏中當依第五律師廣誦二部律者。若違得波逸提。春冬依四種律師。違者突吉羅。理",
    "X41n0730_009:0446a16": "准律意。應問彼言)。依誰持律者(答言)依(某甲)律師(律師告言)。有疑當",
    "X41n0730_009:0446a17": "往問。(答言)爾。",
    "X41n0730_009:0446a18": "五分云。佛言。當於持律者安居。若處所迮閙者。應",
    "X41n0730_009:0446a19": "七日得往返處。心念遙依。若檀越村野林樹山巖",
    "X41n0730_009:0446a20": "房舍等安居者。並同上文。唯改伽藍為異。若修治",
    "X41n0730_009:0446a21": "破壞之語。局僧住處。隨事量度。其四眾作法。唯改",
    "X41n0730_009:0446a22": "言。比丘尼式叉摩那沙彌沙彌尼為別。餘詞同上",
    "X41n0730_009:0446a23": "也。",
    "X41n0730_009:0446a24": "釋　若處迮閙。謂迫促眾不安靜。由攝心形勉策",
    "X41n0730_009:0446b01": "進道故。聽七日得往返處。自作心念。遙依安居。倘",
    "X41n0730_009:0446b02": "避眾憚勞。任情適意。故作心念遙依。則不成安居。",
    "X41n0730_009:0446b03": "房舍破修治故者。准律本。於安居前。僧差五德人",
    "X41n0730_009:0446b04": "分房。白二羯磨。先白上座言。大德上座。如是房舍",
    "X41n0730_009:0446b05": "臥具隨意樂便取。次第至第四上座亦如是白。時",
    "X41n0730_009:0446b06": "有一比丘。得缺壞房。心念云。我不受是房。恐使我",
    "X41n0730_009:0446b07": "修治。佛言應受。隨力修治。今文依制所說。按僧祇",
    "X41n0730_009:0446b08": "云。若有房舍破漏。春末月應當治(謂四月十六日已前一月)。若",
    "X41n0730_009:0446b09": "草若瓦隨而補之。然今東土寺院皆設禪堂。縱有",
    "X41n0730_009:0446b10": "破缺。常住料理。其來安居者。無此事故。是句不必",
    "X41n0730_009:0446b11": "說。說則反虗。若實有修治者。乃可如文說也。此",
    "X41n0730_009:0446b12": "羯磨約期進道為法。禁止遊行為人。護諸物命為",
    "X41n0730_009:0446b13": "事。是屬公中之私也。",
    "X41n0730_009:0446b14": "非　人非。謂所依越制等。事非。謂五過不擇等。",
    "X41n0730_009:0446b15": "餘非類前。",
    "X41n0730_009:0446b16": "○後安居法",
    "X41n0730_009:0446b17": "律中有比丘。四月十六日欲前安居。不至所在。十",
    "X41n0730_009:0446b18": "七日乃到。佛言後安居。應准上文言後三月夏安",
    "X41n0730_009:0446b19": "居。餘文並如上。如是乃至五月十六日後安居法",
    "X41n0730_009:0446b20": "並准前。",
    "X41n0730_009:0446b21": "釋　若論三種安居者。四月十七日應改云中。三",
    "X41n0730_009:0446b22": "月夏安居。今由有前故爾。開後。佛於異時。告諸比",
    "X41n0730_009:0446b23": "丘。有三種安居。則改中三月。不無所據。律中因舍",
    "X41n0730_009:0446b24": "利弗目犍連發起。二尊者不用神足。飛空速至。類",
    "X41n0730_009:0446c01": "同世人履地而來。明期不及。請佛開。此誠乃大權",
    "X41n0730_009:0446c02": "示現。以垂後式。此法具三緣。與夫顯非並准上。",
    "X41n0730_009:0446c03": "○心念安居法",
    "X41n0730_009:0446c04": "佛言。若無所依人。可白應心念安居。文言。",
    "X41n0730_009:0446c05": "我(〔某甲〕)比丘。依(某)僧伽藍前三月夏安居(餘訶同上)。",
    "X41n0730_009:0446c06": "釋　此明第二種安居。是對首心念法。律中制緣。",
    "X41n0730_009:0446c07": "時有比丘住處無所依人。生疑。不知成安居不成。",
    "X41n0730_009:0446c08": "佛言成。意為安居故。自今已去。若無所依人。聽心",
    "X41n0730_009:0446c09": "念安居。而云意為安居者。謂決志九旬。精修不怠。",
    "X41n0730_009:0446c10": "此法唯前安居者行之。其中後安居者不以為例。",
    "X41n0730_009:0446c11": "此法屬私。並所為之緣同上。",
    "X41n0730_009:0446c12": "非　一人非。有依故念等。二法非。中後作法等。",
    "X41n0730_009:0446c13": "三事非。三業不恭等。餘四取合。",
    "X41n0730_009:0446c14": "○忘結便成法",
    "X41n0730_009:0446c15": "時諸比丘來至所住處安居。忘不結。佛言。若安居",
    "X41n0730_009:0446c16": "故來。便成安居。",
    "X41n0730_009:0446c17": "釋　此明第三種安居。是法從上心念法中開。據",
    "X41n0730_009:0446c18": "律云。時諸比丘於住處欲安居。無所依人對白忘",
    "X41n0730_009:0446c19": "不心念安居。有疑不知成安居不成。以此白佛。故",
    "X41n0730_009:0446c20": "開聽此法也。",
    "X41n0730_009:0446c21": "律中為客比丘本有要期。外來託處。有忘開結。必",
    "X41n0730_009:0446c22": "有住人。不在通限。若本有方便。通客主也。",
    "X41n0730_009:0446c23": "釋　宣祖恐有舊比丘處例行故。復辯明通別。謂",
    "X41n0730_009:0446c24": "客比丘始發足時。本意先有要期進道故。從外來",
    "X41n0730_009:0447a01": "託居此處。到已既無所依對白。又忘心念安居。故",
    "X41n0730_009:0447a02": "佛決疑允成。若住處必有所依人。則不在此法通",
    "X41n0730_009:0447a03": "收。然此法獨限於客故。若律本有方便聽者。乃可",
    "X41n0730_009:0447a04": "通客主也。",
    "X41n0730_009:0447a05": "○及界與園成安居法",
    "X41n0730_009:0447a06": "時有比丘。往餘處安居。一脚入園及界。便明相出。",
    "X41n0730_009:0447a07": "如是兩脚入園及界。便明相出。如是兩脚入園及",
    "X41n0730_009:0447a08": "界。便經明相。佛言。並成安居。若准人解。後二種法",
    "X41n0730_009:0447a09": "應在前後十六日。若在中安居。隨日得結。",
    "X41n0730_009:0447a10": "釋　此明第四種安居界。謂作法大界亦是攝衣",
    "X41n0730_009:0447a11": "之限。四方有標。內屬眾僧。梵語伽藍。此翻眾園。即",
    "X41n0730_009:0447a12": "僧寺也。界繞園外。園於界中。雖有遠近之分。但一",
    "X41n0730_009:0447a13": "脚入界內。一脚在界外。或一脚入寺門。一脚在門",
    "X41n0730_009:0447a14": "外。便明相出。明相者。謂天星垂隱。東方明現。如是",
    "X41n0730_009:0447a15": "兩脚入園及界亦爾。如是兩脚入園及界。便經明",
    "X41n0730_009:0447a16": "相。旭日將昇。本為安居故來。並成安居。若准人解。",
    "X41n0730_009:0447a17": "此入園及界二種法者。若為四月十六日前安居",
    "X41n0730_009:0447a18": "來。正當四月十七日早。若為五月十六日後安居",
    "X41n0730_009:0447a19": "來。正當五月十七日早。律制前後安居各唯一日。",
    "X41n0730_009:0447a20": "若在四月十七日乃至五月十五日中安居者。隨",
    "X41n0730_009:0447a21": "日得結坐。不以此論也。",
    "X41n0730_009:0447a22": "○受日法",
    "X41n0730_009:0447a23": "時有佛僧塔事及父母檀越召請受戒懺悔等緣。",
    "X41n0730_009:0447a24": "並瞻病求藥問疑請法。如是諸事。不知云何。佛言。",
    "X41n0730_009:0447b01": "不及即日還。聽受七日去。不及七日還。聽受十五",
    "X41n0730_009:0447b02": "日去。不及十五日還。聽受一月日。及一月日應還。",
    "X41n0730_009:0447b03": "其三種受日。並不通夜。不同他律。",
    "X41n0730_009:0447b04": "釋　義由比丘始念安居。諸緣休息。要期結坐。必",
    "X41n0730_009:0447b05": "滿方行。若事利他。豈絕施濟。故隨事給日。事訖即",
    "X41n0730_009:0447b06": "還。聖慈所以開聽者。令功歸二利。期准九旬也。律",
    "X41n0730_009:0447b07": "云。若父母信樂。若有病。若諸憂惱。遣信請比丘欲",
    "X41n0730_009:0447b08": "相見。若父母不信樂。教令信樂。若惡戒。教令持戒。",
    "X41n0730_009:0447b09": "若慳貪。教令布施。若無智。教令有智。兄弟姊妹親",
    "X41n0730_009:0447b10": "里亦爾。若檀越布施四事。請比丘。若信樂及不信",
    "X41n0730_009:0447b11": "樂。大臣欲相見比丘。若有請治覆藏本日治摩那",
    "X41n0730_009:0447b12": "埵出罪(此兼僧尼)。若式叉摩那犯戒。請懺悔更受。若二",
    "X41n0730_009:0447b13": "部請受大戒。若為病人求覓隨病藥食。若為求同",
    "X41n0730_009:0447b14": "誦經人。欲人間遊行。若經營比丘有作事。欲林樹",
    "X41n0730_009:0447b15": "間往之。有如是諸事。彼處遠不及即日還。如是三",
    "X41n0730_009:0447b16": "種受日法並不通夜。唯論日盡。不同他律受若干",
    "X41n0730_009:0447b17": "夜法也。",
    "X41n0730_009:0447b18": "又所為之緣。但是破戒非法事。並非正緣不成受",
    "X41n0730_009:0447b19": "日。及破安居。",
    "X41n0730_009:0447b20": "釋　於上開聽。並是正緣。若是破戒等者。事既非",
    "X41n0730_009:0447b21": "僧所為法。寧給日出界。不但不成受日。抑且自破",
    "X41n0730_009:0447b22": "安居。准僧祗。破安居。不得衣施。",
    "X41n0730_009:0447b23": "十誦云。應五眾安居。五眾受日。若往赴在道事盡。",
    "X41n0730_009:0447b24": "即須返界。以無法故。",
    "X41n0730_009:0447c01": "釋　若往赴在道等者。謂因事受日往赴。在道未",
    "X41n0730_009:0447c02": "至於彼。聞事已終。即須返界。不必前行。以法應事。",
    "X41n0730_009:0447c03": "而施事終。則法亦無託。若仍故往者。則干無事遊",
    "X41n0730_009:0447c04": "行。反以破夏治之。",
    "X41n0730_009:0447c05": "明了論中有重受七日法。",
    "X41n0730_009:0447c06": "釋　彼論云。七日有難。隨意行善。解三種九品類。",
    "X41n0730_009:0447c07": "釋曰。若人受夏月安居。行出界外。於此人有九種",
    "X41n0730_009:0447c08": "分別。一有事先成七日因緣。後更成七日因緣。二",
    "X41n0730_009:0447c09": "有事先成七日因緣。後成有難因緣。三有事先成",
    "X41n0730_009:0447c10": "七日因緣。後成隨意因緣(此初三品)。四有事先成有難",
    "X41n0730_009:0447c11": "因緣。後更成有難因緣。五有事先成有難因緣。後",
    "X41n0730_009:0447c12": "成七日因緣。六有事先成有難因緣。後成隨意因",
    "X41n0730_009:0447c13": "緣(此中三品)。七有事先成隨意因緣。後更成隨意因緣。",
    "X41n0730_009:0447c14": "八有事先成隨意因緣。後成七日因緣。九有事先",
    "X41n0730_009:0447c15": "成隨意因緣。後成有難因緣(此後三品)。然論准事雖明",
    "X41n0730_009:0447c16": "三種變開九品者。必須量人。若一往少信無慚變",
    "X41n0730_009:0447c17": "開。則成非法。",
    "X41n0730_009:0447c18": "僧祇律云。比丘尼無羯磨受日法。若有緣開七日。",
    "X41n0730_009:0447c19": "釋　僧聽羯磨受日而遮尼者。斯有二義。一者比",
    "X41n0730_009:0447c20": "丘尼無侶不得獨行。夏各進修。孰廢追隨。二者尼",
    "X41n0730_009:0447c21": "倫勸化但獲少益。縱有急要事緣。律制唯聽七日。",
    "X41n0730_009:0447c22": "恐尼例僧。故引明之。十誦律雖云五眾受日。除比",
    "X41n0730_009:0447c23": "丘。餘亦爾。",
    "X41n0730_009:0447c24": "○事訖羯磨受日法",
    "X41n0730_009:0448a01": "僧祇律第四十卷云。路遠緣長。為塔事僧事。應作",
    "X41n0730_009:0448a02": "求聽羯磨。事訖應還。有人加僧忍聽。此妄增聖教。",
    "X41n0730_009:0448a03": "彼羯磨例同之也。",
    "X41n0730_009:0448a04": "釋　僧祇律四十卷。此受日法。在二十七卷安居",
    "X41n0730_009:0448a05": "中。後人錄寫多一第字。若為塔事僧事。受日出界。",
    "X41n0730_009:0448a06": "路遠緣長。不能尅期。求僧寬限。事訖方歸。彼時有",
    "X41n0730_009:0448a07": "用斯法秉白。加僧忍聽之詞。既云求聽寬限僧已。",
    "X41n0730_009:0448a08": "允可作法。何須再加此白。若加者則妄增聖教。例",
    "X41n0730_009:0448a09": "彼餘羯磨法。犯相似非也。若行此依正文秉宣。如",
    "X41n0730_009:0448a10": "常作前方便。答云與事訖受日羯磨。應如是白云。",
    "X41n0730_009:0448a11": "大德僧聽。(某甲)比丘於此處雨安居。若僧時到。僧(某",
    "X41n0730_009:0448a12": "甲)比丘於此處雨安居。為塔事僧事。出界外行。還此",
    "X41n0730_009:0448a13": "處住。",
    "X41n0730_009:0448a14": "諸大德僧聽。(某甲)比丘為塔事僧事出界行。還此處",
    "X41n0730_009:0448a15": "安居。僧忍默然故。是事如是持。",
    "X41n0730_009:0448a16": "釋　雨安居者。按西域記云。印度僧徒。依佛聖教。",
    "X41n0730_009:0448a17": "坐雨安居。或前三月。或後三月。前三月當此從五",
    "X41n0730_009:0448a18": "月十六日至八月十五日。後三月當此從六月十",
    "X41n0730_009:0448a19": "六日至九月十五日。良以方言未融。傳譯有謬。分",
    "X41n0730_009:0448a20": "時計月。致斯乖異。故以四月十六日安居。七月十",
    "X41n0730_009:0448a21": "五日解安居也。文中准緣。雙舉塔僧事說。行時隨",
    "X41n0730_009:0448a22": "緣雙單實白可也。若非塔僧之事用之。則不善稱",
    "X41n0730_009:0448a23": "量。此一羯磨為塔僧事故作。是屬公也。",
    "X41n0730_009:0448a24": "非　法非。謂事單雙牒等。事非。謂途近事不久",
    "X41n0730_009:0448b01": "等。餘非准常。",
    "X41n0730_009:0448b02": "○羯磨受日法",
    "X41n0730_009:0448b03": "佛法東流。數本羯磨。乞受日法。全缺不同。皆自意",
    "X41n0730_009:0448b04": "言。未尋正教。今學所宗但依律本。本既無乞。不可",
    "X41n0730_009:0448b05": "妄加。又括諸部。並無加乞。應告情已。羯磨者如是",
    "X41n0730_009:0448b06": "言。",
    "X41n0730_009:0448b07": "釋　藏中有前魏康僧鎧律師譯曇無德律雜羯",
    "X41n0730_009:0448b08": "磨二卷。有受過七日法文。三乞羯磨。曹魏曇諦律",
    "X41n0730_009:0448b09": "師集曇無德部羯磨二卷。有受過七日乞羯磨文。",
    "X41n0730_009:0448b10": "復隨釋云。據此以驗。舊本受日羯磨文少不足。故",
    "X41n0730_009:0448b11": "宜須詳准改。以從正故。今文云。佛法東流。數本羯",
    "X41n0730_009:0448b12": "磨。乞受日法。全缺不同。皆自意言。未尋正教。下申",
    "X41n0730_009:0448b13": "明正教之義。謂今撰集隨機羯磨。所宗但依四分",
    "X41n0730_009:0448b14": "藏本。藏本既無三乞作法。不可妄如。豈特本律無",
    "X41n0730_009:0448b15": "載。又括撿諸部。並無加乞。應告情已羯磨。告情者。",
    "X41n0730_009:0448b16": "待僧集已。先向眾言。今為某事不得不往。七日不",
    "X41n0730_009:0448b17": "及還。欲受半月日。或一月日出界。眾量度已。作前",
    "X41n0730_009:0448b18": "方便。答云與受日羯磨。如是白。",
    "X41n0730_009:0448b19": "大德僧聽。若僧時到僧忍聽。比丘(某甲)受過七日法",
    "X41n0730_009:0448b20": "(十五日一月日)。出界外。為(某)事故。還來此中安居。白如是。",
    "X41n0730_009:0448b21": "大德僧聽。比丘(某甲)受過七日法(十五日一月日)。出界外。為",
    "X41n0730_009:0448b22": "(某)事故。還來此中安居。誰諸長老。忍僧聽比丘(某甲)",
    "X41n0730_009:0448b23": "受過七日法(十五日一月日)。出界外為(某)事故。還來此中安",
    "X41n0730_009:0448b24": "居者默然。誰不忍者說。僧已忍聽比丘(某甲)受過七",
    "X41n0730_009:0448c01": "日法(十五日一月日)。出界外為(某)事故。還來此中安居竟。僧",
    "X41n0730_009:0448c02": "忍默然故。是事如是持。",
    "X41n0730_009:0448c03": "釋　文中受過七日法一句。由受七日法。開聽在",
    "X41n0730_009:0448c04": "先。今欲白後開之遠限。先出陳始開之近期。謂今",
    "X41n0730_009:0448c05": "所受非七日法是。過七日法。欲受十十五日(一月日)",
    "X41n0730_009:0448c06": "出界為某事故。所以白羯磨文。兼此一句。此一",
    "X41n0730_009:0448c07": "羯磨所為之緣。總攝三寶事。應據現前之情以判。",
    "X41n0730_009:0448c08": "屬公私也。",
    "X41n0730_009:0448c09": "非　餘非准常。唯異法非。謂先三乞已。然後秉",
    "X41n0730_009:0448c10": "白等。",
    "X41n0730_009:0448c11": "○對首受日法",
    "X41n0730_009:0448c12": "律論但聽受七日。並無正法傳。羯磨白中。義亦無",
    "X41n0730_009:0448c13": "失。",
    "X41n0730_009:0448c14": "釋　上句明有受無法。下句明應有受法。謂律論",
    "X41n0730_009:0448c15": "有受日。雖無受法。然今集此羯磨。傳流益後。於對",
    "X41n0730_009:0448c16": "首白中。其義亦不可失。故下引他部。以出白詞。",
    "X41n0730_009:0448c17": "十誦云。若無比丘。當從四眾受。應告言。",
    "X41n0730_009:0448c18": "長老一心念。我比丘(某甲)今受七日法。出界外為(某)",
    "X41n0730_009:0448c19": "事故。還來此中安居。白長老知(三說)。",
    "X41n0730_009:0448c20": "釋　下三眾稱改准知。其准緣判公私據實。",
    "X41n0730_009:0448c21": "十誦律云。開獨住比丘心念受日。應准上文。唯除",
    "X41n0730_009:0448c22": "所對之言為別。",
    "X41n0730_009:0448c23": "釋　除所對之言者。謂不須前後二句也。按翻譯",
    "X41n0730_009:0448c24": "集引事鈔云。縱令前事止一日。皆須七日法。律云。",
    "X41n0730_009:0449a01": "不及即日還。聽受七日去。夏末一日在。亦作七日",
    "X41n0730_009:0449a02": "法。今故附之。以便考用。",
    "X41n0730_009:0449a03": "○命梵二難出界法",
    "X41n0730_009:0449a04": "律中。若安居中。本二大童女婬女伏藏。欲來誘調",
    "X41n0730_009:0449a05": "比丘。又有惡鬼怨賊毒虫惡獸。不得如意醫藥使",
    "X41n0730_009:0449a06": "人。我若此住。必為我淨行及命作留難。佛言聽去。",
    "X41n0730_009:0449a07": "准毗尼母論云。移夏不破安居。諸部無文開。",
    "X41n0730_009:0449a08": "釋　本二者。是在家時之婦也。以夫尊婦次。出家",
    "X41n0730_009:0449a09": "已。故稱本二。惡鬼者。時有鬼神語比丘。此處有寶",
    "X41n0730_009:0449a10": "藏。若是本二等伏藏。欲求誘調罷道。名為梵行難。",
    "X41n0730_009:0449a11": "若惡鬼乃至使人等。謂之命難。故云我若此住必",
    "X41n0730_009:0449a12": "為我淨行及命作留難。佛言若有如是事聽去。諸",
    "X41n0730_009:0449a13": "部無文開受。今法准母論。移夏不破安居。謂因難",
    "X41n0730_009:0449a14": "事移就他處修持。仍允一夏功圓。得同眾僧自恣。",
    "X41n0730_009:0449a15": "○受日出界逢難法",
    "X41n0730_009:0449a16": "律中。比丘受七日出界為父母兄姊等。至意留過",
    "X41n0730_009:0449a17": "日。或水陸道斷。遂即過限。佛言不失歲。",
    "X41n0730_009:0449a18": "釋　據此二種開緣。一為父母之命難。違兄姊之",
    "X41n0730_009:0449a19": "情敬。切欲令增信。故過日限。二為偶爾道阻。斷絕",
    "X41n0730_009:0449a20": "往來。並攝難緣。不失一歲安居。",
    "X41n0730_009:0449a21": "僧祇云。若受日在道。不得迂迴。當日若了。即還本",
    "X41n0730_009:0449a22": "處也。",
    "X41n0730_009:0449a23": "釋　迂者遠也。謂凡受日法。事了即歸。不得在道",
    "X41n0730_009:0449a24": "故意久遠。必待日滿方回。此則有悞正修。不思初",
    "X41n0730_009:0449b01": "志。故引為證。寧有餘日速歸。乃名如法結夏。第",
    "X41n0730_009:0449b02": "六諸眾安居篇竟。",
    "X41n0730_009:0449b03": "●諸眾自恣法篇第七",
    "X41n0730_009:0449b04": "釋　上篇明四月十六日入安居。此明七月十五",
    "X41n0730_009:0449b05": "日解安居。諸經律中以七月十六日。是比丘五分",
    "X41n0730_009:0449b06": "法身生來之歲。則七月十五日。是臘除也。比丘出",
    "X41n0730_009:0449b07": "家不以俗年為計。乃數夏臘。臘者接也。謂新故之",
    "X41n0730_009:0449b08": "交接。今故以安居竟。諸眾自恣法。列於第七篇。",
    "X41n0730_009:0449b09": "時諸比丘共住。受持瘂法。佛種種訶責言。此是白",
    "X41n0730_009:0449b10": "羊外道法。自今已去。聽共相檢校。知有罪無罪。有",
    "X41n0730_009:0449b11": "十利故。便得正法久住。應安居竟自恣。",
    "X41n0730_009:0449b12": "釋　此引制緣也。廣如自恣揵度。十利准止持中。",
    "X41n0730_009:0449b13": "詳釋自恣者。此是自言恣。他舉罪非。謂自恣為惡。",
    "X41n0730_009:0449b14": "所以制在安居竟者。若論夏初創集。將同期欵。九",
    "X41n0730_009:0449b15": "旬立要。齊修出離。若逆相舉發。恐成怨諍遞相沿。",
    "X41n0730_009:0449b16": "及廢道亂業。是以夏末方自恣也。",
    "X41n0730_009:0449b17": "○僧自恣法",
    "X41n0730_009:0449b18": "佛言。應十四日十五日十六日自恣。餘辦具如說",
    "X41n0730_009:0449b19": "戒中。比丘不知何時。佛言。聽小食大食。上上座應",
    "X41n0730_009:0449b20": "唱白云之也。",
    "X41n0730_009:0449b21": "大德僧聽。今白月十四日(餘日准此)眾僧集(某)處自恣。",
    "X41n0730_009:0449b22": "○差受自恣人法",
    "X41n0730_009:0449b23": "佛言。聽作時若打楗槌。若告言。諸大德。自恣時到。",
    "X41n0730_009:0449b24": "僧集已。應先差人。應具兩種五德。一自恣五德。不",
    "X41n0730_009:0449c01": "愛。不恚。不怖。不癡。知自恣。未自恣。二具舉罪五德。",
    "X41n0730_009:0449c02": "知時。如實。利益。柔輭。慈心也。",
    "X41n0730_009:0449c03": "釋　應差恣舉二五德人者。謂三月修道。精練身",
    "X41n0730_009:0449c04": "心。人多迷己。不自見過。理宜仰憑清眾。垂慈誨示。",
    "X41n0730_009:0449c05": "縱宣己罪。恣僧舉過。內彰無私隱。外顯有瑕疵。身",
    "X41n0730_009:0449c06": "口託於他人。故制恣舉之人也。自恣人若有愛。則",
    "X41n0730_009:0449c07": "親厚之情惜護。他有過而不言。若有恚。則怨恨之",
    "X41n0730_009:0449c08": "念積懷。他無罪而言有。若有怖。則怯畏之心早存。",
    "X41n0730_009:0449c09": "遇強懼且緘口。逢懦輙與搜求。若有癡己。尚蒙昧",
    "X41n0730_009:0449c10": "無知。他人持犯莫曉。若不知自恣。未自恣。則現前",
    "X41n0730_009:0449c11": "座眾不諳有幾。未來說欲。全不識人無此五過。能",
    "X41n0730_009:0449c12": "持戒者。則具自恣五德也。舉罪人。若不知時則不",
    "X41n0730_009:0449c13": "知。今僧集坐。何為斯際。應作何法。若不如實。則三",
    "X41n0730_009:0449c14": "根未確。脫舉亂眾。延久疲勞。若不利益。則不能如",
    "X41n0730_009:0449c15": "法濟拔。反令淨者生疑。若不柔輭。則出言多乖律",
    "X41n0730_009:0449c16": "語。性剛不善漚和。若不慈心。則知他有過。不舉請",
    "X41n0730_009:0449c17": "恣。視同罔聞。反此五過者。是名具舉罪五德也。所",
    "X41n0730_009:0449c18": "以僧集已度選恣舉。利攝自他。一夏功圓。法不徒",
    "X41n0730_009:0449c19": "制矣。",
    "X41n0730_009:0449c20": "十誦五分並差二人以上。若眾止五人。前後單差。",
    "X41n0730_009:0449c21": "若有六人。一時雙牒。而作羯磨。應和問答。已白言。",
    "X41n0730_009:0449c22": "釋　僧法羯磨有四滿數。是以五人不得同差。若",
    "X41n0730_009:0449c23": "有六眾。一時雙牒。十誦五分雖聽差三四五六人",
    "X41n0730_009:0449c24": "者。不得僧差僧。亦須如法。應作前方便答云。差受",
    "X41n0730_009:0450a01": "自恣人羯磨秉法者。白言。",
    "X41n0730_009:0450a02": "大德僧德。若僧時到僧忍聽。僧差比丘(某甲某甲)作",
    "X41n0730_009:0450a03": "受自恣人。白如是。",
    "X41n0730_009:0450a04": "大德僧聽。僧差比丘(某甲某甲)作受自恣人。誰諸長",
    "X41n0730_009:0450a05": "老。忍僧差比丘(某甲某甲)作受自恣人者默然。誰不",
    "X41n0730_009:0450a06": "忍者說。僧已忍差比丘(某甲某甲)作受自恣人竟。僧",
    "X41n0730_009:0450a07": "忍默然故。是事如是持。",
    "X41n0730_009:0450a08": "作此法已。兩五德者。方從座起。至上座前。禮僧足",
    "X41n0730_009:0450a09": "已。然後互跪和白。",
    "X41n0730_009:0450a10": "釋　受差已。而令禮僧足者。此有二義。一者謝僧",
    "X41n0730_009:0450a11": "和忍量差次。則不矜己德輕人。所謂謙下諸比丘。",
    "X41n0730_009:0450a12": "遠離自高慢。眾見如斯。孰不深生慚愧。愈增敬仰",
    "X41n0730_009:0450a13": "聖制。安眾之方。與俗逈別多矣。然後互跪和白者",
    "X41n0730_009:0450a14": "即下正自恣法。若僧不和。則不得互跪對白自恣",
    "X41n0730_009:0450a15": "也。",
    "X41n0730_009:0450a16": "○白僧自恣法",
    "X41n0730_009:0450a17": "佛言。自恣時應知比丘有來不來者。聽先白已。然",
    "X41n0730_009:0450a18": "後自恣作是言也。",
    "X41n0730_009:0450a19": "大德僧聽。今日眾僧自恣。若僧時到僧忍聽。僧和合",
    "X41n0730_009:0450a20": "自恣。白如是。",
    "X41n0730_009:0450a21": "佛言。比丘應十四日自恣。比丘尼應十五日自恣。",
    "X41n0730_009:0450a22": "此謂二眾相依住法。若有緣者。三日俱得自恣。",
    "X41n0730_009:0450a23": "釋　若非二眾相依結界住。准制比丘僧定以十",
    "X41n0730_009:0450a24": "五日自恣。而云三日俱得者。如說戒中。因客比丘",
    "X41n0730_009:0450b01": "故。",
    "X41n0730_009:0450b02": "○正自恣法",
    "X41n0730_009:0450b03": "佛言。應偏袒右肩。脫革屣。互跪合掌。應一一從上",
    "X41n0730_009:0450b04": "座作次第。應離坐自恣。五分云。取草布地。令在上",
    "X41n0730_009:0450b05": "自恣。老病者隨本座應對前五德者言。",
    "X41n0730_009:0450b06": "釋　此但略出本制。今准五分。布草加儀。應先令",
    "X41n0730_009:0450b07": "沙彌或淨人採吉祥草。擇去萎黃。唯取鮮好。以十",
    "X41n0730_009:0450b08": "二葉為一束。若年逢閏。束十三葉。其束隨人多少。",
    "X41n0730_009:0450b09": "備之於露地。敷僧座具已。未集僧時。將草安新槃。",
    "X41n0730_009:0450b10": "以鮮華覆上。置上座前低桌上。鳴槌集僧。問和索",
    "X41n0730_009:0450b11": "欲。差二五德人。白和法已竟。受差者起座。至低桌",
    "X41n0730_009:0450b12": "前。以手擎草槃口。隨誦偈云　吉祥長者施輭草",
    "X41n0730_009:0450b13": "　如來受已成正覺　我等比丘學佛慧　坐草",
    "X41n0730_009:0450b14": "自恣淨三業　誦畢。從上座次第行草。眾皆起座。",
    "X41n0730_009:0450b15": "立受草束。各各口誦此偈。手即解草散地。敷已坐",
    "X41n0730_009:0450b16": "具。於上端身跏趺而坐。如是行周五德者。至上座",
    "X41n0730_009:0450b17": "前白云。為僧行草竟。上座答云。善以空槃。仍置前",
    "X41n0730_009:0450b18": "處。然後正自恣。因病比丘互跪三說。時久病即更",
    "X41n0730_009:0450b19": "增。佛聽老病者隨身所安受自恣。謂不必跪也。五",
    "X41n0730_009:0450b20": "德者應從上座先作法。彼此互跪合掌。上座對五",
    "X41n0730_009:0450b21": "德者言。",
    "X41n0730_009:0450b22": "大德。眾僧今日自恣。我比丘(某甲)亦自恣。若有見聞",
    "X41n0730_009:0450b23": "疑罪。願大德長老哀愍故語我。我若見罪。當如法懺",
    "X41n0730_009:0450b24": "悔(三說)。",
    "X41n0730_009:0450c01": "釋　若三根實有不虗者。即應語其所犯。若無五",
    "X41n0730_009:0450c02": "德者。應答云善。如是次第乃至末座。",
    "X41n0730_009:0450c03": "律本云。若說錯忘。一一受之。其二五德。准僧祇云。",
    "X41n0730_009:0450c04": "各至本座處自恣。不得待僧竟。其眾僧自恣已。五",
    "X41n0730_009:0450c05": "德至上座前告云。僧一心自恣竟。便如常禮退。出",
    "X41n0730_009:0450c06": "十誦律。",
    "X41n0730_009:0450c07": "釋　文中雙牒大德長老。說時應別之。若五德者",
    "X41n0730_009:0450c08": "是上座。彼應跪五德立稱云大德長老。若五德是",
    "X41n0730_009:0450c09": "同輩或下座。應彼此互跪而稱大德也。於前篇制",
    "X41n0730_009:0450c10": "五眾安居。此篇云諸眾自恣者。故今例明儀式。不",
    "X41n0730_009:0450c11": "致遺法。待大僧自恣畢。應召沙彌入眾。先禮僧足。",
    "X41n0730_009:0450c12": "三拜已。令在後一行次第立。五德者如前行草。沙",
    "X41n0730_009:0450c13": "彌等亦各受草。散地。誦偈。敷具坐上。五德者至一",
    "X41n0730_009:0450c14": "一前。沙彌合掌跪乞自恣。文詞准上。唯更沙彌為",
    "X41n0730_009:0450c15": "異。如是作法已周。五德者至上座前。合掌告云。僧",
    "X41n0730_009:0450c16": "一心自恣竟。上座答善。三拜而起。復歸本座。大眾",
    "X41n0730_009:0450c17": "同聲迴向。誦自恣功德殊勝行等已。齊起座。禮上",
    "X41n0730_009:0450c18": "座。三拜隨。即詣大殿。禮佛畢。次序各散。故云如常",
    "X41n0730_009:0450c19": "禮退。此告白出十誦律。又十誦云。若應與依止。羯",
    "X41n0730_009:0450c20": "磨與竟。乃至應與惡邪不除擯。羯磨與竟。若應與",
    "X41n0730_009:0450c21": "別住摩那埵。本日治出罪等。羯磨一一與竟。僧應",
    "X41n0730_009:0450c22": "自恣。本律云。自恣即是說戒。翻譯集引事鈔云。十",
    "X41n0730_009:0450c23": "五日自恣已。不得出界破安居。由夜分未盡故。",
    "X41n0730_009:0450c24": "此中羯磨皆為法作。是屬公也。",
    "X41n0730_009:0451a01": "非　一人非。謂乏德受差。僧不滿制等。二法非。",
    "X41n0730_009:0451a02": "謂白誦錯脫。以僧差僧等。三事非。謂眾具不辦",
    "X41n0730_009:0451a03": "等。後四非相。准取合明。",
    "X41n0730_009:0451a04": "○略自恣法",
    "X41n0730_009:0451a05": "佛言。若有八難及餘緣。如說戒中事者。略說自恣。",
    "X41n0730_009:0451a06": "但對首有二略。單白已。有三略。如鈔所明。若難事",
    "X41n0730_009:0451a07": "可得。廣說便廣說。若再說。若一說。若不者應如法",
    "X41n0730_009:0451a08": "治。",
    "X41n0730_009:0451a09": "釋　律制。說戒自恣二皆時事。其難緣是同。而略",
    "X41n0730_009:0451a10": "中有異。說戒開略者。乃誦總問淨。由戒本恒持。所",
    "X41n0730_009:0451a11": "以聽總則知別也。然此解夏自恣者。是三事中任",
    "X41n0730_009:0451a12": "他舉發願。說己罪乞淨之義。若不一一請恣。人人",
    "X41n0730_009:0451a13": "染淨莫決。是故有異。文云。但對首者。但字是助語",
    "X41n0730_009:0451a14": "之辭。非指但對首法三言。此自恣法。若眾或增至",
    "X41n0730_009:0451a15": "百千人。或減至三二人。皆名眾法對首法。律中單",
    "X41n0730_009:0451a16": "白已。眾法對首有二略復略眾法對首。開聽共同。",
    "X41n0730_009:0451a17": "三說此文。巧將單白已。置於前後之間。今故依律",
    "X41n0730_009:0451a18": "續明其略也。",
    "X41n0730_009:0451a19": "續　准自恣揵度中。佛言。若難事不遠。不得廣說。",
    "X41n0730_009:0451a20": "三語自恣。應作白已。當再說自恣。白言。",
    "X41n0730_009:0451a21": "大德僧聽。若僧時到僧忍聽。僧今再說自恣。白如是。",
    "X41n0730_009:0451a22": "佛言。若不者。應如法治。",
    "X41n0730_009:0451a23": "釋　再說即二說。本制三說自恣。由難來不遠。大",
    "X41n0730_009:0451a24": "眾不得三說。開聽略其一說人各對首二說自恣。",
    "X41n0730_009:0451b01": "此謂單白已。眾法對首有一略也。如法治者。謂應",
    "X41n0730_009:0451b02": "與越毗尼罪。",
    "X41n0730_009:0451b03": "佛言。若難事近。不得再說自恣。應作白已。即應一",
    "X41n0730_009:0451b04": "說自恣。作如是白。",
    "X41n0730_009:0451b05": "大德僧聽。若僧時到僧忍聽。僧今一說自恣。白如是。",
    "X41n0730_009:0451b06": "佛言。若不者。應如法治。",
    "X41n0730_009:0451b07": "釋　此由難事將近。大眾不得再說。復聽略其二",
    "X41n0730_009:0451b08": "說人各對首一說自恣。此謂單白已。眾法對首有",
    "X41n0730_009:0451b09": "二略也。",
    "X41n0730_009:0451b10": "佛言。若難迫近。不得一說自恣者。應作白已。各共",
    "X41n0730_009:0451b11": "三語自恣。白言。",
    "X41n0730_009:0451b12": "大德僧聽。若僧時到僧忍聽。僧今各共三語自恣。白",
    "X41n0730_009:0451b13": "如是。",
    "X41n0730_009:0451b14": "佛言。若不者。應如法治。",
    "X41n0730_009:0451b15": "釋　此由難事急迫。大眾不得。人各對首一說。又",
    "X41n0730_009:0451b16": "開眾僧普向五德人。彼此互跪。准前僧法。一齊同",
    "X41n0730_009:0451b17": "聲。三說自恣。此復略其眾法對首。再說一說。故云",
    "X41n0730_009:0451b18": "單白已有三略也。此上三略皆為法作是屬公",
    "X41n0730_009:0451b19": "故。",
    "X41n0730_009:0451b20": "非　法非。謂再一互錯。三共減詞等。事非。謂難",
    "X41n0730_009:0451b21": "來近遠不度等。餘非准常。",
    "X41n0730_009:0451b22": "○四人以下對首法",
    "X41n0730_009:0451b23": "佛言。若有四人不得受。第五人欲更互自恣應盡",
    "X41n0730_009:0451b24": "集自恣。若有四人。應更互自恣。作如是白言。",
    "X41n0730_009:0451c01": "三大德一心念。今日眾僧自恣。我(某甲)比丘清淨(三說",
    "X41n0730_009:0451c02": "已)。",
    "X41n0730_009:0451c03": "若有三人二人。亦准此法。唯改對首人數為異。又",
    "X41n0730_009:0451c04": "不得別眾及以有犯。並不應此法。",
    "X41n0730_009:0451c05": "○一人心念法",
    "X41n0730_009:0451c06": "佛言。若自恣日。往說戒堂掃灑。敷坐具。盛水器。洗",
    "X41n0730_009:0451c07": "脚器。然燈火。具舍羅。為待客比丘。若無來者。應心",
    "X41n0730_009:0451c08": "生口言。",
    "X41n0730_009:0451c09": "今日眾僧自恣。我比丘(某甲)清淨(三說)。",
    "X41n0730_009:0451c10": "○尼差人自恣法",
    "X41n0730_009:0451c11": "佛言。比丘尼夏安居竟。聽差一比丘尼。為尼僧故。",
    "X41n0730_009:0451c12": "往大僧中說自恣。若僧尼二眾各不滿五。至自恣",
    "X41n0730_009:0451c13": "日。比丘尼往至比丘所。禮拜問訊。若眾滿者。應索",
    "X41n0730_009:0451c14": "欲問緣。答云。差人自恣羯磨。應云。",
    "X41n0730_009:0451c15": "大姊僧聽。若僧時到僧忍聽。僧差比丘尼(某甲)為比",
    "X41n0730_009:0451c16": "丘尼僧故。往大僧中。說三事自恣見聞疑。白如是。",
    "X41n0730_009:0451c17": "大姊僧聽。僧差比丘尼(某甲)為比丘尼僧故。往大僧",
    "X41n0730_009:0451c18": "中。說三事自恣見聞疑。誰諸大姊。忍僧差比丘尼(某",
    "X41n0730_009:0451c19": "甲)為比丘尼僧故。往大僧中。說三事自恣見聞疑者",
    "X41n0730_009:0451c20": "默然。誰不忍者說。僧已忍差比丘尼(某甲)為比丘尼",
    "X41n0730_009:0451c21": "僧故。往大僧中。說三事自恣見聞疑竟。僧忍默然故。",
    "X41n0730_009:0451c22": "是事如是持。",
    "X41n0730_009:0451c23": "佛言。彼獨行無護者。應差二三人為伴。往大僧中。",
    "X41n0730_009:0451c24": "禮僧足已。曲身低頭。合掌作如是語。",
    "X41n0730_009:0452a01": "比丘尼僧夏安居竟。比丘僧夏安居竟。比丘尼僧說",
    "X41n0730_009:0452a02": "三事自恣見聞疑罪。大德僧。慈愍故語我。我若見罪。",
    "X41n0730_009:0452a03": "當如法懺悔。",
    "X41n0730_009:0452a04": "尼三說已。良久大僧上座告言。",
    "X41n0730_009:0452a05": "徒眾上下各並默然者。實由尼等內勤三業。外無三",
    "X41n0730_009:0452a06": "事。故不見犯。雖然上座有勅。勅諸尼眾。如法自恣。謹",
    "X41n0730_009:0452a07": "慎莫放逸。",
    "X41n0730_009:0452a08": "使尼禮僧足。辭退至本寺已。集尼眾等。傳僧教敕。",
    "X41n0730_009:0452a09": "如說戒法所明也。此自恣說戒。略教授法。律本文",
    "X41n0730_009:0452a10": "缺。義明前後。兩臨事必須理。不容默故。且略標一",
    "X41n0730_009:0452a11": "句。以表常式。得時行用。未必依文也。",
    "X41n0730_009:0452a12": "釋　此自恣說戒法等者。正明比丘尼八敬法之",
    "X41n0730_009:0452a13": "嚴制也。彼第六云。比丘尼於半月當從眾僧中。求",
    "X41n0730_009:0452a14": "索教授人。第八云。比丘尼安居訖。當詣眾僧中。求",
    "X41n0730_009:0452a15": "三事見聞疑自恣。但律本文辭缺略。而義明前後。",
    "X41n0730_009:0452a16": "前即尼部中。若半月若九旬預期。應如常差尼。或",
    "X41n0730_009:0452a17": "囑教或求恣。後即大僧中。若布薩若夏竟集僧。應",
    "X41n0730_009:0452a18": "如常問。或請教授。或求自恣。此乃二部大僧兩臨",
    "X41n0730_009:0452a19": "時事。必須之要法。理不容默故。且略標一句。以表",
    "X41n0730_009:0452a20": "顯自恣即是說戒。皆律宗蠲染冀淨之制。不可違",
    "X41n0730_009:0452a21": "也。若此僧界外。無尼眾相依住者。此則不須。故云",
    "X41n0730_009:0452a22": "得時行用。未必依文也。此一羯磨為法故作。是",
    "X41n0730_009:0452a23": "屬公也。其間非相准說戒中。",
    "X41n0730_009:0452a24": "修道增自恣法　諍事增自恣法　第二增自",
    "X41n0730_009:0452b01": "恣法。",
    "X41n0730_009:0452b02": "續　此三法准單白綱目。今依自恣犍度續入。",
    "X41n0730_009:0452b03": "○修道增自恣法",
    "X41n0730_009:0452b04": "佛言。若眾多比丘結夏安居。精勤行道。得增上果",
    "X41n0730_009:0452b05": "證。恐自恣當移餘處。不得如是樂。即應作白增益",
    "X41n0730_009:0452b06": "自恣羯磨者。作前方便答云。作增益自恣羯磨。如",
    "X41n0730_009:0452b07": "是白云。",
    "X41n0730_009:0452b08": "大德僧聽。若僧時到僧忍聽。僧今日不自恣。四月滿",
    "X41n0730_009:0452b09": "當自恣。白如是。",
    "X41n0730_009:0452b10": "作是白已。四月自恣。",
    "X41n0730_009:0452b11": "釋　增上果證者。謂九夏精修。漸增證入。而獲學",
    "X41n0730_009:0452b12": "無學果恐自恣竟隨方來者。仍隨方去。不得受是",
    "X41n0730_009:0452b13": "禪定樂故。開住至八月十五日。夏滿自恣。此法當",
    "X41n0730_009:0452b14": "於七月十五日。集眾作白。若非安居中實證者。不",
    "X41n0730_009:0452b15": "得妄用是法。此一羯磨為人法故作。是屬私也。",
    "X41n0730_009:0452b16": "非　一人非。謂自無增證等。二法非。謂行不精",
    "X41n0730_009:0452b17": "修妄白等。三事非。謂貪久供利等。後四准知。",
    "X41n0730_009:0452b18": "○諍事增自恣法　第二增自恣法",
    "X41n0730_009:0452b19": "佛言。若有住處眾多比丘共住。自恣日聞異住處",
    "X41n0730_009:0452b20": "比丘鬪諍不和合。欲來此自恣。彼比丘應減自恣。",
    "X41n0730_009:0452b21": "若十五日減作十四日。若十四日減作十三日。聞",
    "X41n0730_009:0452b22": "今日來。如增說戒中方便。得作自恣者善。若不能",
    "X41n0730_009:0452b23": "者。應作白增上自恣羯磨者。作前方便答云。作增",
    "X41n0730_009:0452b24": "上自恣羯磨。作如是白言。",
    "X41n0730_009:0452c01": "大德僧聽。若僧時到僧忍聽。今日僧不自恣。至黑月",
    "X41n0730_009:0452c02": "十五日當自恣。白如是。",
    "X41n0730_009:0452c03": "佛言。作白已。若客比丘住至黑月十五日。應作白。",
    "X41n0730_009:0452c04": "第二增自恣。問答同上。如是白云。",
    "X41n0730_009:0452c05": "大德僧聽。若僧時到僧忍聽。僧今不自恣。後白月十",
    "X41n0730_009:0452c06": "五日當自恣。白如是。",
    "X41n0730_009:0452c07": "佛言。作是白已。若客比丘不去。舊比丘應如法律",
    "X41n0730_009:0452c08": "強和合自恣。",
    "X41n0730_009:0452c09": "釋　如法律強和合自恣者。謂舊比丘等密出界",
    "X41n0730_009:0452c10": "外。別結小界自恣也。此二羯磨皆為人法作。是",
    "X41n0730_009:0452c11": "屬公也。非相准說戒篇所明。",
    "X41n0730_009:0452c12": "受功德衣法　差人守功德衣法　付功德衣",
    "X41n0730_009:0452c13": "法　捨功德衣法。",
    "X41n0730_009:0452c14": "續　受捨二法准單白綱目。差付二法。准白二綱",
    "X41n0730_009:0452c15": "目。今皆依迦絺那衣揵度次第續入。",
    "X41n0730_009:0452c16": "○受功德衣法",
    "X41n0730_009:0452c17": "律本云。時有眾多比丘。夏安居。十五日自恣竟。十",
    "X41n0730_009:0452c18": "六日往見世尊。道路值天雨。衣服皆濕。僧伽黎重",
    "X41n0730_009:0452c19": "疲極。又有眾多糞掃衣比丘。在寒雪國異處安居。",
    "X41n0730_009:0452c20": "亦如是。往見世尊。皆到佛所。頭面禮足已。却坐一",
    "X41n0730_009:0452c21": "面。佛慰眾勞。諸比丘以此因緣白佛。佛故集僧告",
    "X41n0730_009:0452c22": "云。安居竟。有四事應作。應自恣。應解界。應結界。應",
    "X41n0730_009:0452c23": "受功德衣。受功德衣已。有五事利。得畜長衣。離衣",
    "X41n0730_009:0452c24": "宿。別眾食。展轉食。食前食後不囑比丘入聚落。",
    "X41n0730_009:0453a01": "釋　此乃發起之制緣也。梵語迦絺那衣。此翻功",
    "X41n0730_009:0453a02": "德衣。令眾僧同受是衣。俱獲五利功德故。古翻賞",
    "X41n0730_009:0453a03": "善罰惡衣。賞前安居人。後安居人不得。明了論翻",
    "X41n0730_009:0453a04": "難活。以貧人取活為難。捨少財。入此衣功德。如以",
    "X41n0730_009:0453a05": "須彌大衣聚施也。若論五利者。前二攝捨墮。後三",
    "X41n0730_009:0453a06": "攝單墮。並如止持中釋。此但明開以顯有利無過。",
    "X41n0730_009:0453a07": "佛言。應如是受功德衣。若是檀越所施新衣。物帖",
    "X41n0730_009:0453a08": "作淨。若是糞掃故衣浣已納作淨。不以邪命得。不",
    "X41n0730_009:0453a09": "以相得。不激發得。不經宿得。不捨墮作淨。即日來",
    "X41n0730_009:0453a10": "應法。",
    "X41n0730_009:0453a11": "釋　此明二淨方堪。受作功德衣。而獲五利也。二",
    "X41n0730_009:0453a12": "淨者。一謂夏滿九旬行淨。二謂任緣得財衣淨。若",
    "X41n0730_009:0453a13": "是檀越所施新衣者。此有二種。一由敬信福田。特",
    "X41n0730_009:0453a14": "為僧辦。二謂已成備用持施。與僧糞掃故衣。准四",
    "X41n0730_009:0453a15": "依法所釋。若是新衣已曾淨之物帖上作淨此則",
    "X41n0730_009:0453a16": "不須更浣若是故衣應浣潔已。補納作淨。不邪命",
    "X41n0730_009:0453a17": "得者。謂非辯口利詞。抑人揚己。自逞功能。謟曲得",
    "X41n0730_009:0453a18": "衣。不以相得者。謂非於俗人。前詐現奇相。令生敬",
    "X41n0730_009:0453a19": "仰。由是得衣。不激發得者。謂非說所得利。以動人",
    "X41n0730_009:0453a20": "心。激發令喜。例施得衣。不經宿得者。律制雖夏未",
    "X41n0730_009:0453a21": "竟。唯聽受急施衣。除此九旬內。若得衣財。不容隨",
    "X41n0730_009:0453a22": "身經宿。不捨墮作淨者。謂不得用過十日或過一",
    "X41n0730_009:0453a23": "月已捨懺作淨之財。必須七月十五自恣日所施",
    "X41n0730_009:0453a24": "者。即將作功德衣。方是清淨衣財。故云即日來應",
    "X41n0730_009:0453b01": "法也。",
    "X41n0730_009:0453b02": "四周有緣。五條十隔。如是衣僧受。作功德衣。若復",
    "X41n0730_009:0453b03": "過是者亦應受。應自浣染舒張輾治。裁作十隔。縫",
    "X41n0730_009:0453b04": "成應在眾僧前受。",
    "X41n0730_009:0453b05": "釋　上明衣財此明衣相也。五條十隔即五衣。若",
    "X41n0730_009:0453b06": "復過是者亦應受。謂七衣大衣。僧祇十誦善見諸",
    "X41n0730_009:0453b07": "律皆云。若僧伽黎。鬱多羅僧。安陀會。隨一一衣。得",
    "X41n0730_009:0453b08": "受作功德衣。律中又聽貴價衣財。亦可受作功德",
    "X41n0730_009:0453b09": "衣。而云應自浣染舒張輾治者。為制不得。使非親",
    "X41n0730_009:0453b10": "里比丘尼等浣染打。不得以五大上色。故令染也。",
    "X41n0730_009:0453b11": "僧祇律云。若浣時應言。浣是迦絺那衣。僧當受。如",
    "X41n0730_009:0453b12": "是三說。若裁時縫時皆一一三說。以表至誠。信受",
    "X41n0730_009:0453b13": "佛語故。此方雖令匠作者多。若比丘經手付與財",
    "X41n0730_009:0453b14": "時。應言。今令匠作是功德衣。僧當受此。則亦不違",
    "X41n0730_009:0453b15": "制也。",
    "X41n0730_009:0453b16": "縱自浣染乃至縫成。若是邪命得等。若不在僧前",
    "X41n0730_009:0453b17": "受。皆不成受功德衣。",
    "X41n0730_009:0453b18": "釋　此重顯非法以誠如法受也。今准義加儀。應",
    "X41n0730_009:0453b19": "於七月十六日寅卯時。分令沙彌或夏少比丘灑",
    "X41n0730_009:0453b20": "掃淨處。敷僧座已。正中設一低桌。將功德衣。安新",
    "X41n0730_009:0453b21": "槃內。以鮮花散覆。置之桌上。然後鳴槌集此界安",
    "X41n0730_009:0453b22": "居僧。各序臘次就座已。僧中上座索欲問緣。答云。",
    "X41n0730_009:0453b23": "受功德衣羯磨。差羯磨者。作如是白。",
    "X41n0730_009:0453b24": "大德僧聽。今日眾僧受功德衣。若僧時到僧忍聽。眾",
    "X41n0730_009:0453c01": "僧和合受功德衣。白如是。",
    "X41n0730_009:0453c02": "○差人守功德衣法",
    "X41n0730_009:0453c03": "佛言。作是白已。與一比丘上座應問言。眾中誰能",
    "X41n0730_009:0453c04": "持功德衣。若有者答言。我(某甲)能羯磨人。如是白",
    "X41n0730_009:0453c05": "云。",
    "X41n0730_009:0453c06": "大德僧聽。若僧時到僧忍聽。僧差(某甲)比丘為僧持",
    "X41n0730_009:0453c07": "功德衣。白如是。",
    "X41n0730_009:0453c08": "大德僧聽。差(某甲)比丘為僧持功德衣。誰諸長老。忍",
    "X41n0730_009:0453c09": "僧差(某甲)比丘為僧持功德衣者默然。誰不忍者說。",
    "X41n0730_009:0453c10": "僧已忍差(某甲)比丘為僧持功德衣竟。僧忍默然故。",
    "X41n0730_009:0453c11": "是事如是持。",
    "X41n0730_009:0453c12": "○付功德衣法",
    "X41n0730_009:0453c13": "佛言。僧即應羯磨衣。與持功德衣。比丘作如是白",
    "X41n0730_009:0453c14": "言。",
    "X41n0730_009:0453c15": "大德僧聽。此住處僧得可分衣。現前僧應分。若僧時",
    "X41n0730_009:0453c16": "到僧忍聽。僧持此衣與(某甲)比丘。此比丘當持此衣。",
    "X41n0730_009:0453c17": "為僧受作功德衣。於此住處持。白如是。",
    "X41n0730_009:0453c18": "大德僧聽。此住處僧得可分衣物。現前僧應分。僧今",
    "X41n0730_009:0453c19": "持此衣。與(某甲)比丘。此比丘當持此衣。為僧受作功",
    "X41n0730_009:0453c20": "德衣。於此住處持。誰諸長老。忍僧持此衣。與(某甲)比",
    "X41n0730_009:0453c21": "丘。受作功德衣者默然。誰不忍者說。僧已忍與(某甲)",
    "X41n0730_009:0453c22": "比丘衣竟。僧忍默然故。是事如是持。",
    "X41n0730_009:0453c23": "佛言。彼比丘應起捉衣。隨諸比丘手得及衣。言相",
    "X41n0730_009:0453c24": "明了。作如是言。",
    "X41n0730_009:0454a01": "釋　如五分僧所與衣。比丘復行言。根本部名張",
    "X41n0730_009:0454a02": "羯耻那衣。張者開示也。然皆義存儀略。今會加云。",
    "X41n0730_009:0454a03": "僧已羯磨付衣與之。彼比丘應起座兩手捉衣。先",
    "X41n0730_009:0454a04": "開張示眾。令知五條十隔四周有緣(此謂安陀會若七衣大衣",
    "X41n0730_009:0454a05": "亦如是示之)。然後轉身。至下立中。向上作如是言。",
    "X41n0730_009:0454a06": "此衣眾僧當受作功德衣。此衣眾僧今受作功德衣。",
    "X41n0730_009:0454a07": "此衣眾僧已受作功德衣竟。",
    "X41n0730_009:0454a08": "如是三說已。將衣斂褺。手捧巡行。眾僧座次。先至",
    "X41n0730_009:0454a09": "上座前。上座欠身離座。以手及所捧之衣。而口言",
    "X41n0730_009:0454a10": "云。",
    "X41n0730_009:0454a11": "其受者已善受。此中所有功德名稱屬我(行衣者應答言)。善。",
    "X41n0730_009:0454a12": "釋　其受者已善受。謂衣財離過。縫治如法。張受",
    "X41n0730_009:0454a13": "不違。毗尼一眾和合忍可也。此中所有功德名稱",
    "X41n0730_009:0454a14": "屬我者。謂九旬結夏。同界進修。此衣受已。五事開",
    "X41n0730_009:0454a15": "聽。人各均霑聖恩眾故。皆云屬我。從上座乃至最",
    "X41n0730_009:0454a16": "下座。如是次第巡說。若是中後安居者越之。但令",
    "X41n0730_009:0454a17": "集和隨喜。制無受衣。彼行衣者。既作法畢。仍至下",
    "X41n0730_009:0454a18": "中向上座前告云。為僧受功德衣竟。上座答言善。",
    "X41n0730_009:0454a19": "彼答言爾。彼復持衣就座而坐。大眾齊誦迴向偈",
    "X41n0730_009:0454a20": "云。受衣功德。殊勝行等。如常禮而退。其受差守",
    "X41n0730_009:0454a21": "衣者。於此界內。必須住滿。五月餘者。若有因緣。聽",
    "X41n0730_009:0454a22": "往不局。",
    "X41n0730_009:0454a23": "附　僧祇云。受迦絺那衣者。有作時非受時。是中",
    "X41n0730_009:0454a24": "有值作時受。不值受時受。得名受有受時非作時。",
    "X41n0730_009:0454b01": "是中值受時受。非作時受。得名受有作時受時。是",
    "X41n0730_009:0454b02": "中值作時受時。是名作時受時。有非作時非受時。",
    "X41n0730_009:0454b03": "是中不值作時受受時受。應隨喜言。長老憶念是",
    "X41n0730_009:0454b04": "住處。僧受迦絺那衣。我某甲比丘隨喜。齊冬四月。",
    "X41n0730_009:0454b05": "隨彼住處滿我。當捨是名。受功德衣法。",
    "X41n0730_009:0454b06": "律攝云。有十種人。不合同受羯耻那衣。一未有夏",
    "X41n0730_009:0454b07": "人。二破夏人。三坐後夏人。四餘處坐夏人。五張衣",
    "X41n0730_009:0454b08": "時不現前人。六行徧住人。七徧住竟人。八行意喜",
    "X41n0730_009:0454b09": "人。九意喜竟人。十授學人。",
    "X41n0730_009:0454b10": "釋　僧祇律內不值受時。得名受者為。有緣受日",
    "X41n0730_009:0454b11": "出界。開聽此中為故。不來者遮之。今附二律。明其",
    "X41n0730_009:0454b12": "可否便行。此中受衣持付三羯磨。皆為事作。是",
    "X41n0730_009:0454b13": "屬公也。",
    "X41n0730_009:0454b14": "非　法非。謂持守白受。顛錯不明等。事非。謂手",
    "X41n0730_009:0454b15": "不及衣。行次未周等。餘非如前。",
    "X41n0730_009:0454b16": "○捨功德衣法",
    "X41n0730_009:0454b17": "律本云。諸比丘不出功德衣意欲。久得五事放捨",
    "X41n0730_009:0454b18": "故。佛言。不受功德衣一月。受功德衣五月。聽冬四",
    "X41n0730_009:0454b19": "月竟。眾僧應和合出功德衣。",
    "X41n0730_009:0454b20": "釋　前安居人受功德衣已。五月得五事利。此從",
    "X41n0730_009:0454b21": "七月十六日至十二月十五日。後安居人不受功",
    "X41n0730_009:0454b22": "德衣。得一月五事利。此從八月十六日至九月十",
    "X41n0730_009:0454b23": "五日。其中安居人不受功德衣。各隨滿三月已。於",
    "X41n0730_009:0454b24": "外聽一月五事利。聽冬四月竟出功德衣者。此准",
    "X41n0730_009:0454c01": "西域三際言之。謂從八月十六日至十二月十五",
    "X41n0730_009:0454c02": "日。是出功德衣分齊也。應於是日眾僧和集。作前",
    "X41n0730_009:0454c03": "方便答云。出功德衣。羯磨秉法者。如是白。",
    "X41n0730_009:0454c04": "大德僧聽。今日眾僧出功德衣。若僧時到僧忍聽。僧",
    "X41n0730_009:0454c05": "今和合出功德衣。白如是。",
    "X41n0730_009:0454c06": "佛言。應如是出功德衣。若不出過功德衣。分齊突",
    "X41n0730_009:0454c07": "吉羅。有八因緣。失功德衣(此八法今列釋之)。",
    "X41n0730_009:0454c08": "一去捨。若比丘受功德衣竟。出界外。作不還意。出",
    "X41n0730_009:0454c09": "去。去便失功德衣。",
    "X41n0730_009:0454c10": "釋　此謂和合受功德衣竟。自誓住界。必滿冬四",
    "X41n0730_009:0454c11": "月。今既違願而去。意實不還。於出界之日。即失功",
    "X41n0730_009:0454c12": "德衣也。此不論一日五月之開。",
    "X41n0730_009:0454c13": "二竟捨。若比丘受功德衣竟。出界外作衣。彼作衣",
    "X41n0730_009:0454c14": "竟。便失功德衣。",
    "X41n0730_009:0454c15": "釋　此謂和合受衣竟。作念云。我出界作衣。若作",
    "X41n0730_009:0454c16": "竟。當捨功德衣。彼作竟之日。便失功德衣。准日如",
    "X41n0730_009:0454c17": "上三不竟捨。若比丘受功德衣竟。出界外。作如是",
    "X41n0730_009:0454c18": "念。亦不作衣。亦不還衣。所不竟失功德衣。",
    "X41n0730_009:0454c19": "釋　此謂和合受衣竟。起念出界。原為作衣。成已。",
    "X41n0730_009:0454c20": "還回受衣本界住。既出界去。復轉念云。不作衣。不",
    "X41n0730_009:0454c21": "還界。此則心口相違。事無終始。故失功德衣。准日",
    "X41n0730_009:0454c22": "如上。",
    "X41n0730_009:0454c23": "四失捨。若比丘受功德衣竟。出界外。作衣竟。彼此",
    "X41n0730_009:0454c24": "丘衣失。功德衣亦失。",
    "X41n0730_009:0455a01": "釋　此謂和合受衣竟。出界作衣時。舉念云。我此",
    "X41n0730_009:0455a02": "衣作成已。中間如有壞失。當捨功德衣。於後其衣",
    "X41n0730_009:0455a03": "壞若失。功德衣亦失。准日如上。",
    "X41n0730_009:0455a04": "五斷望捨。若比丘受功德衣竟。出界希望得。彼比",
    "X41n0730_009:0455a05": "丘便至希望得衣處。比丘見已。不得衣。望斷。更無",
    "X41n0730_009:0455a06": "所望處。彼望斷失功德衣。",
    "X41n0730_009:0455a07": "釋　此謂和合受衣竟。出界之意。實望某檀越處",
    "X41n0730_009:0455a08": "必得衣財。作衣去。至彼處。乞不得衣。更無他處可",
    "X41n0730_009:0455a09": "求衣財。彼比丘望斷。功德衣亦隨失。准日如上。",
    "X41n0730_009:0455a10": "六聞捨。若比丘受功德衣竟。出界外作衣。作衣竟。",
    "X41n0730_009:0455a11": "聞眾僧出功德衣。彼聞便失功德衣。",
    "X41n0730_009:0455a12": "釋　此謂和合受衣竟。出界作衣時舉念。若衣成",
    "X41n0730_009:0455a13": "即還界。及至衣成未還。聞界內眾僧已出功德衣。",
    "X41n0730_009:0455a14": "彼聞便失功德衣。此並下二皆是滿月而言。非同",
    "X41n0730_009:0455a15": "上五。",
    "X41n0730_009:0455a16": "七出界捨。若比丘受功德衣竟。出界外作衣竟。數",
    "X41n0730_009:0455a17": "作還意。在界外眾僧。出功德衣。彼在界外。失功德",
    "X41n0730_009:0455a18": "衣。",
    "X41n0730_009:0455a19": "釋　此謂和合受衣竟。出界外。徐徐作衣。久久方",
    "X41n0730_009:0455a20": "成。數作還意。而不還界。眾僧在界內。出功德衣。彼",
    "X41n0730_009:0455a21": "在界外。亦失功德衣。",
    "X41n0730_009:0455a22": "八共出捨。若比丘受功德衣竟。在界外作衣。彼衣",
    "X41n0730_009:0455a23": "若竟若未竟還住處。彼比丘和合出功德衣。是為",
    "X41n0730_009:0455a24": "八事。",
    "X41n0730_009:0455b01": "釋　此謂和合受衣竟。出界外求衣財。作衣因緣。",
    "X41n0730_009:0455b02": "不就多日。乃得將滿冬四月分齊時。所作之衣若",
    "X41n0730_009:0455b03": "成若未成。當速還本界。與眾和合。共出功德衣。是",
    "X41n0730_009:0455b04": "為如法出衣也。此八事。前五以作念釋者。准例十",
    "X41n0730_009:0455b05": "誦義故。諸律緣起皆同為久受功德衣。不出多貪",
    "X41n0730_009:0455b06": "五事利。故制之。是中若衣失日。若滿冬四月分。凡",
    "X41n0730_009:0455b07": "過畜等俱犯。依本罪冶之。第七諸眾自恣篇竟。",
    "X41n0730_009:0455b09": "毗尼作持續釋第九卷"
}