{
    "T22n1425_005:0262a15": "摩訶僧祇律卷第五",
    "T22n1425_005:0262a17": "東晉天竺三藏佛陀跋陀羅",
    "T22n1425_005:0262a18": "共法顯譯",
    "T22n1425_005:0262a19": "明僧殘戒之一",
    "T22n1425_005:0262a20": "佛住舍衛城，廣說如上。時有比丘名尸利耶",
    "T22n1425_005:0262a21": "婆，於舍衛城中信家非家、捨家出家。時到著",
    "T22n1425_005:0262a22": "入聚落衣、持鉢入城乞食，不善攝身口意，放",
    "T22n1425_005:0262a23": "縱諸根。始入一家得食飽足已，復入第二家。",
    "T22n1425_005:0262a24": "第二家有一女人，露身而坐。是比丘見已還",
    "T22n1425_005:0262a25": "自住處，念彼女人身，心想馳亂、憂悴發病、顏",
    "T22n1425_005:0262a26": "色痿黃。爾時諸比丘問尸利耶婆：「汝今何故",
    "T22n1425_005:0262a27": "顏色痿黃憂悴不樂？欲須酥、油、石蜜、諸湯藥",
    "T22n1425_005:0262a28": "不？」答言：「不須，自當差耳。」諸比丘尼、優婆塞、",
    "T22n1425_005:0262a29": "優婆夷問訊亦復如是。彼比丘於晝臥覺，心",
    "T22n1425_005:0262b01": "念形起，手自觸身生，即失不淨。失不淨已",
    "T22n1425_005:0262b02": "便得安樂，所患即差，便作是念：「此好方便",
    "T22n1425_005:0262b03": "可得除患，不妨出家淨修梵行受人信施。」",
    "T22n1425_005:0262b04": "世尊以五事利益故，五日一案行僧坊。何等",
    "T22n1425_005:0262b05": "為五？一者我聲聞弟子不著有為事不？二",
    "T22n1425_005:0262b06": "者不著世俗言論不？三者不著睡眠妨行道",
    "T22n1425_005:0262b07": "不？四者看病比丘不？五者為年少新出家",
    "T22n1425_005:0262b08": "比丘，見如來威儀庠序起歡喜心。是為五事。",
    "T22n1425_005:0262b09": "如來五日觀歷諸房。時長老尸利耶婆晝眠",
    "T22n1425_005:0262b10": "覺已，於自房後小行身生起。世尊畏彼尸利",
    "T22n1425_005:0262b11": "耶婆比丘驚怖慚愧故，世尊作小聲令其先",
    "T22n1425_005:0262b12": "覺。時尸利耶婆見世尊已，疾行著衣，隨世尊",
    "T22n1425_005:0262b13": "後禮足而住。爾時世尊問尸利耶婆：「汝先病",
    "T22n1425_005:0262b14": "患顏色痿黃，何緣得差？」便白佛言：「世尊！我",
    "T22n1425_005:0262b15": "於舍衛城中信家非家、捨家出家，親里知識",
    "T22n1425_005:0262b16": "給我衣服床臥醫藥不乏。我於一時著衣持",
    "T22n1425_005:0262b17": "鉢入城乞食，至一家見一女人露身而坐，見",
    "T22n1425_005:0262b18": "已還精舍，欲心馳亂，遂便不樂生病、不欲飲",
    "T22n1425_005:0262b19": "食。時諸比丘、比丘尼、優婆塞、優婆夷來慰問",
    "T22n1425_005:0262b20": "我，皆欲與我醫藥。我言：『不須！』我於一時晝",
    "T22n1425_005:0262b21": "日眠覺，身生起，手觸即失不淨。失不淨已得",
    "T22n1425_005:0262b22": "眠安隱，病得除愈。我作是念：『是好方便可得",
    "T22n1425_005:0262b23": "除患。不妨出家受人信施。』以是故，世尊！病得",
    "T22n1425_005:0262b24": "除愈，身既安隱得修梵行。」佛言：「癡人！此甚",
    "T22n1425_005:0262b25": "不可，此非梵行而言梵行，此非安隱而言安",
    "T22n1425_005:0262b26": "隱。癡人！云何以是手受人信施，復以此手觸",
    "T22n1425_005:0262b27": "失不淨。汝常不聞我無量方便呵責欲想，讚",
    "T22n1425_005:0262b28": "歎斷欲耶？汝今作此惡不善事，此非法、非",
    "T22n1425_005:0262b29": "律、非如佛教，不可以此長養善法。」佛告諸比",
    "T22n1425_005:0262c01": "丘：「依止舍衛城比丘皆悉令集，以十利故，為",
    "T22n1425_005:0262c02": "諸比丘制戒，乃至已聞者當重聞。若比丘故",
    "T22n1425_005:0262c03": "出精，僧伽婆尸沙。」",
    "T22n1425_005:0262c04": "復次佛住舍衛城，廣說如上。是時長老尸利",
    "T22n1425_005:0262c05": "耶婆，數數犯僧伽婆尸沙、如波夜提、如波",
    "T22n1425_005:0262c06": "羅提提舍尼、如越比尼罪懺悔。諸比丘見",
    "T22n1425_005:0262c07": "尸利耶婆數數犯僧伽婆尸沙罪，乃至如越",
    "T22n1425_005:0262c08": "比尼罪悔過，便語尸利耶婆言：「長老！世尊",
    "T22n1425_005:0262c09": "已作制限分齊竟，汝云何輕為數數犯耶？」",
    "T22n1425_005:0262c10": "尸利耶婆言：「諸長老！我犯罪悔過，尚不厭",
    "T22n1425_005:0262c11": "倦。汝等受我悔過，何足為難？」諸比丘以是事",
    "T22n1425_005:0262c12": "具白世尊，佛言：「喚尸利耶婆來。」來已，佛問尸",
    "T22n1425_005:0262c13": "利耶婆：「汝實數數犯僧伽婆尸沙罪，乃至語",
    "T22n1425_005:0262c14": "諸比丘言：『我犯罪悔過尚不厭倦，汝等受",
    "T22n1425_005:0262c15": "我懺悔何足為難也？』」答言：「實爾。世尊！」佛告",
    "T22n1425_005:0262c16": "尸利耶婆：「此是惡事，從今日後，若犯僧伽",
    "T22n1425_005:0262c17": "婆尸沙罪者，應六日六夜比丘僧中行摩那",
    "T22n1425_005:0262c18": "埵。行摩那埵已，應二十比丘僧中出罪。」",
    "T22n1425_005:0262c19": "復次佛住舍衛城，廣說如上。時尸利耶婆數",
    "T22n1425_005:0262c20": "數犯僧伽婆尸沙罪，便作是念：「世尊制戒，犯",
    "T22n1425_005:0262c21": "僧伽婆尸沙罪者，應六日六夜行摩那埵。行",
    "T22n1425_005:0262c22": "摩那埵已，應二十比丘僧中出罪。我今已",
    "T22n1425_005:0262c23": "犯僧伽婆尸沙罪，人不知者則無六日六夜；",
    "T22n1425_005:0262c24": "無六日六夜者，亦無二十僧中出罪。我今當",
    "T22n1425_005:0262c25": "覆藏。」覆藏已便自疑悔：「我為不善，甚不如法，",
    "T22n1425_005:0262c26": "善男子信心出家，知佛制戒而故違覆藏。設",
    "T22n1425_005:0262c27": "梵行人不知者，諸天知他人心者豈不知耶？",
    "T22n1425_005:0262c28": "設諸天不知者，世尊豈當不知耶？」便語諸比",
    "T22n1425_005:0262c29": "丘：「與我摩那埵。」比丘問言：「何以求摩那埵？」答",
    "T22n1425_005:0263a01": "言：「我犯僧伽婆尸沙罪。」復問：「犯來幾時？」答言：",
    "T22n1425_005:0263a02": "「爾許時。」復問：「何不即語人耶？」答言：「我慚羞",
    "T22n1425_005:0263a03": "故不即說，我復念言：『犯僧伽婆尸沙罪，世",
    "T22n1425_005:0263a04": "尊制戒應六日六夜行摩那埵。』乃至言：『諸天",
    "T22n1425_005:0263a05": "不知者，世尊豈不知耶？』以是事故，今向長",
    "T22n1425_005:0263a06": "老說。」諸比丘以是事具白世尊，佛言：「喚尸利",
    "T22n1425_005:0263a07": "耶婆來。」來已，佛具問上事：「汝實爾不？」答言：「實",
    "T22n1425_005:0263a08": "爾。世尊！」佛言：「癡人！此是惡事，犯戒尚不慚",
    "T22n1425_005:0263a09": "羞悔過，何以慚羞？」爾時世尊即說偈言：",
    "T22n1425_005:0263a10": "「覆蓋者則漏，　　開者則不漏；",
    "T22n1425_005:0263a11": "　是故諸覆者，　　當開令不漏。」",
    "T22n1425_005:0263a12": "佛告諸比丘：「從今日犯僧伽婆尸沙罪覆藏者，",
    "T22n1425_005:0263a13": "應與波利婆沙。行波利婆沙已，當與六",
    "T22n1425_005:0263a14": "日六夜行摩那埵。六日六夜行摩那埵已，",
    "T22n1425_005:0263a15": "當應二十僧中出罪。二十僧中少一比丘欲",
    "T22n1425_005:0263a16": "出罪者，是比丘不得出罪，諸比丘應可訶。」",
    "T22n1425_005:0263a17": "復次復住舍衛城，廣說如上。時有二學人、二",
    "T22n1425_005:0263a18": "凡夫人夢中出精，彼各各思惟：「世尊制戒故",
    "T22n1425_005:0263a19": "出精者，犯僧伽婆尸沙罪。我今將不犯僧伽",
    "T22n1425_005:0263a20": "婆尸沙耶？當以是事具白尊者舍利弗，舍",
    "T22n1425_005:0263a21": "利弗當問世尊，若佛有教我當奉行。」是諸比",
    "T22n1425_005:0263a22": "丘便詣尊者舍利弗所，以是因緣白舍利",
    "T22n1425_005:0263a23": "弗。時舍利弗將是比丘詣世尊所，尊者舍利",
    "T22n1425_005:0263a24": "弗白佛言：「此四比丘夢中失精，便自疑悔：『世",
    "T22n1425_005:0263a25": "尊制戒，我將不犯僧伽婆尸沙罪耶？』故來白",
    "T22n1425_005:0263a26": "佛。世尊！是事云何？」佛告舍利弗：「夢者虛妄",
    "T22n1425_005:0263a27": "不實，若夢真實，於我法中修梵行者，無有",
    "T22n1425_005:0263a28": "解脫。以一切夢皆不真實，是故舍利弗！諸修",
    "T22n1425_005:0263a29": "梵行者，於我法中得盡苦際。」佛告諸比丘：「依",
    "T22n1425_005:0263b01": "止舍衛城比丘皆悉令集，以十利故為諸比",
    "T22n1425_005:0263b02": "丘制戒，乃至已聞者當重聞。若比丘故出",
    "T22n1425_005:0263b03": "精，除夢中，僧伽婆尸沙罪。」故者，心調方",
    "T22n1425_005:0263b04": "便也。出精者，出不淨也。除夢中者，世尊說",
    "T22n1425_005:0263b05": "夢中失精無罪。僧伽婆尸沙者，僧伽，謂四波",
    "T22n1425_005:0263b06": "羅夷；婆尸沙者，是罪有餘，應羯磨治，故說",
    "T22n1425_005:0263b07": "僧伽婆尸沙。復次是罪僧中發露悔過，亦",
    "T22n1425_005:0263b08": "名僧伽婆尸沙。夢者，有五種：何等五？一者實",
    "T22n1425_005:0263b09": "夢；二者不實夢；三者不明了夢；四者夢中夢；",
    "T22n1425_005:0263b10": "五者先想而後夢，是為五。何者實夢？所謂如",
    "T22n1425_005:0263b11": "來為菩薩時，見五種夢如實不異，是名實夢。",
    "T22n1425_005:0263b12": "不實夢者，若人見夢，覺不實，是名不實夢。",
    "T22n1425_005:0263b13": "不明了夢者，如其夢不記前後中間，是謂不",
    "T22n1425_005:0263b14": "明了夢。夢中夢者，如見夢即於夢中為人說",
    "T22n1425_005:0263b15": "夢，是名夢中夢。先想而後夢者，如晝所作",
    "T22n1425_005:0263b16": "想夜便輒夢，是名先想後夢。有五事因緣起",
    "T22n1425_005:0263b17": "於婬欲：眼見色，染著愛樂，生婬欲想；如眼",
    "T22n1425_005:0263b18": "見色染著者，耳、鼻、舌、身亦如是，先與女人情",
    "T22n1425_005:0263b19": "相娛樂，後續憶念即生婬欲心，是名五種因",
    "T22n1425_005:0263b20": "緣起婬欲。身生起有五事因緣：欲心起、大行",
    "T22n1425_005:0263b21": "起、小行起、風患起、若非人觸起，是為五事因",
    "T22n1425_005:0263b22": "緣起。弄出精有三事：有欲心、故弄、出。弄出",
    "T22n1425_005:0263b23": "者，為取精故、為樂故。若自念言：「久來不通脫",
    "T22n1425_005:0263b24": "生諸患，欲令通故。」若戲故、若自試故、若未曾",
    "T22n1425_005:0263b25": "故、或自弄出、若使人弄出，是為弄出精者。",
    "T22n1425_005:0263b26": "若酥色、油色、乳色、酪色，若青、黃、赤、白，如是",
    "T22n1425_005:0263b27": "種種色，若一一色出者，僧伽婆尸沙。欲心",
    "T22n1425_005:0263b28": "起身生，有出想，而不弄不出，是為心悔過。",
    "T22n1425_005:0263b29": "若欲心起身生，有出想，故弄而不出，得偷蘭",
    "T22n1425_005:0263c01": "罪。欲心起身生，有出想，故弄而出，得僧伽婆",
    "T22n1425_005:0263c02": "尸沙。若欲心起身生，無出想，不故弄，出，無",
    "T22n1425_005:0263c03": "罪。如是大行、小行、風患、非人起亦如是。若欲",
    "T22n1425_005:0263c04": "心起身生，有出想，故弄精欲出，而不出外者，",
    "T22n1425_005:0263c05": "偷蘭罪。若欲心起身生，有出想，不弄不出，當",
    "T22n1425_005:0263c06": "責心。若欲心起身生，無出想，弄而不出，是亦",
    "T22n1425_005:0263c07": "責心。若欲心起身生，無出想，不故弄出，是亦",
    "T22n1425_005:0263c08": "責心。若欲心起身生，有出想，故弄而出，得",
    "T22n1425_005:0263c09": "僧伽婆尸沙。乃至非人亦復如是。出精者，若",
    "T22n1425_005:0263c10": "身、若身分、若身合身者，一切身動跳擲，時作",
    "T22n1425_005:0263c11": "方便而出，出者僧伽婆尸沙。身分者，若以手、",
    "T22n1425_005:0263c12": "若以脚、若膊、若以肘作方便出者，僧伽婆",
    "T22n1425_005:0263c13": "尸沙。身合者，地、水、火、風。地者，若床、若褥、若壁",
    "T22n1425_005:0263c14": "孔、木孔、竹筒等，若一一堅物觸身欲令出，出",
    "T22n1425_005:0263c15": "者，僧伽婆尸沙。水者，諸流水逆觸身，酥油等",
    "T22n1425_005:0263c16": "如是諸水物中濕潤物，身觸欲令出，出者，僧",
    "T22n1425_005:0263c17": "伽婆尸沙。火者，若於諸暖處暖具身觸、若向",
    "T22n1425_005:0263c18": "火向日欲令出，出者，僧伽婆尸沙。風者，若口",
    "T22n1425_005:0263c19": "風、若扇風、若衣風，觸身欲令出，出者，僧伽婆",
    "T22n1425_005:0263c20": "尸沙。若比丘語人言：「汝弄我身生令出。」精出",
    "T22n1425_005:0263c21": "者，僧伽婆尸沙。若復語人言：「汝莫令我數語，",
    "T22n1425_005:0263c22": "汝常知是事。」而後弄出，出者，僧伽婆尸沙。",
    "T22n1425_005:0263c23": "若比丘在空閑處住，見有禽獸交會，見已欲",
    "T22n1425_005:0263c24": "心起，失不淨者，是應責心。若復為受樂故，更",
    "T22n1425_005:0263c25": "方便逐看禽獸欲令出，出者，僧伽婆尸沙。若",
    "T22n1425_005:0263c26": "有人強力，捉比丘弄令出者，是應責心；若為",
    "T22n1425_005:0263c27": "樂故，更就彼人令弄，出者，僧伽婆尸沙。若比",
    "T22n1425_005:0263c28": "丘入聚落，見他男女行婬，見已欲心起失不",
    "T22n1425_005:0263c29": "淨者，是應責心；若復為樂故，更逐往看令失",
    "T22n1425_005:0264a01": "者，僧伽婆尸沙。若比丘見男子造婬女家，便",
    "T22n1425_005:0264a02": "作是念：「此中更無餘事，正當作婬欲。」而自欲",
    "T22n1425_005:0264a03": "心起失不淨者，是應責心；為樂故，更往看令",
    "T22n1425_005:0264a04": "失者，僧伽婆尸沙。若比丘見女人裸身洗浴，",
    "T22n1425_005:0264a05": "見已欲心起失不淨者，是應責心；若為樂故，",
    "T22n1425_005:0264a06": "逐往看令出者，僧伽婆尸沙。若見男子裸",
    "T22n1425_005:0264a07": "身亦復如是。若比丘行道中欲心自起而",
    "T22n1425_005:0264a08": "失不淨者，是應責心；行時故作方便令出，出",
    "T22n1425_005:0264a09": "者，僧伽婆尸沙。如行，住坐臥亦如是。若因塗",
    "T22n1425_005:0264a10": "油洗浴失者，是應責心；若故作方便，塗油洗",
    "T22n1425_005:0264a11": "浴令失者，僧伽婆尸沙。是故世尊說：「故弄",
    "T22n1425_005:0264a12": "失精，除夢中，僧伽婆尸沙。」(一戒竟)",
    "T22n1425_005:0264a13": "佛住王舍城迦蘭陀竹園，廣說如上。時優鉢",
    "T22n1425_005:0264a14": "羅比丘尼、有沙彌尼字支梨。優鉢羅比丘尼",
    "T22n1425_005:0264a15": "遣沙彌尼支梨持衣與優陀夷。時優陀夷",
    "T22n1425_005:0264a16": "於自房前縫衣，支梨禮優陀夷足於前而住，",
    "T22n1425_005:0264a17": "白優陀夷言：「我師優鉢羅，遣我持衣與長",
    "T22n1425_005:0264a18": "老！」答言：「好持著房中。」時優陀夷尋後逐入",
    "T22n1425_005:0264a19": "房內，便手把持抱，適意已須臾放去。支梨行",
    "T22n1425_005:0264a20": "涕還師，優鉢羅問言：「汝何以涕？」答言：「長老",
    "T22n1425_005:0264a21": "優陀夷，隨我入房把持抱弄，極惱觸我。」優",
    "T22n1425_005:0264a22": "鉢羅言：「汝莫涕也，我當白佛令罰優陀夷。」",
    "T22n1425_005:0264a23": "復次佛住舍衛城，廣說如上。長老優陀夷，",
    "T22n1425_005:0264a24": "時到著入聚落衣持鉢，入城次行乞食。入一",
    "T22n1425_005:0264a25": "家見一女人磨豆，便捉髮編舉案牽推，手捉",
    "T22n1425_005:0264a26": "抱弄，適意已須臾放去。彼便嫌責言：「此非",
    "T22n1425_005:0264a27": "法、非善。優陀夷！汝呼我家是婬女家耶？當",
    "T22n1425_005:0264a28": "以是事白諸比丘。」優陀夷言：「白與不白當",
    "T22n1425_005:0264a29": "隨汝意。」便出而去。",
    "T22n1425_005:0264b01": "復次佛住舍衛城，廣說如上。時優陀夷，時",
    "T22n1425_005:0264b02": "到著入聚落衣持鉢，入城次行乞食。入一家，",
    "T22n1425_005:0264b03": "時有妊娠女人，舂極坐臼上息。時優陀夷",
    "T22n1425_005:0264b04": "脚蹴臼，臼轉母人倒地身形裸露。優陀夷",
    "T22n1425_005:0264b05": "即便扶起言：「姊妹起，我已見竟。」時女人瞋恚",
    "T22n1425_005:0264b06": "言：「沙門釋子，此非是辭謝法，我寧受汝舂",
    "T22n1425_005:0264b07": "杵打死，不欲令此覆藏處出現於人。我當以",
    "T22n1425_005:0264b08": "是事白諸比丘。」優陀夷言：「白與不白自隨汝",
    "T22n1425_005:0264b09": "意。」言已便去。",
    "T22n1425_005:0264b10": "復次佛住舍衛城，廣說如上。時長老優陀夷",
    "T22n1425_005:0264b11": "直次守房，時優陀夷先有一知識婆羅門，將",
    "T22n1425_005:0264b12": "婦來詣優陀夷，其婦端正。夫語優陀夷言：",
    "T22n1425_005:0264b13": "「可開諸房示此婦人。」優陀夷言：「汝若不語，",
    "T22n1425_005:0264b14": "我亦欲示此婦人房舍，況復汝請！」即將至閣",
    "T22n1425_005:0264b15": "上示諸房舍，彫文刻鏤種種嚴飾，地作青豆",
    "T22n1425_005:0264b16": "色。於一屏處，便捉婦人手把持抱，婦人念言：",
    "T22n1425_005:0264b17": "「此優陀夷必欲作如是如是事。」弄已還放，語",
    "T22n1425_005:0264b18": "婆羅門言：「我已示竟。」婆羅門言：「好！更可",
    "T22n1425_005:0264b19": "示餘房舍。」時彼婦以優陀夷不共行欲故，便",
    "T22n1425_005:0264b20": "瞋恚言：「用看房舍為？此是薄福黃門出家，",
    "T22n1425_005:0264b21": "遍摩觸我身而無好事。」時婆羅門語優陀夷",
    "T22n1425_005:0264b22": "言：「汝實於我知識而生非知識想耶？而於平",
    "T22n1425_005:0264b23": "地更生堆埠耶？而於水中更生火也？」即便",
    "T22n1425_005:0264b24": "繫優陀夷頸牽去。優陀夷言：「婆羅門放我，莫",
    "T22n1425_005:0264b25": "使須臾作破頭事。」婆羅門言：「我不放汝，汝",
    "T22n1425_005:0264b26": "有負我事。」諸比丘聞鬪諍聲出看，語婆羅門",
    "T22n1425_005:0264b27": "言：「置置，放優陀夷！」婆羅門言：「我終不放，要",
    "T22n1425_005:0264b28": "將詣世尊！」時佛見已，語婆羅門言：「放優陀",
    "T22n1425_005:0264b29": "夷！」婆羅門白佛言：「世尊！我今不放，要當說",
    "T22n1425_005:0264c01": "其罪狀然後放去。」時優陀夷便力諍，得脫走",
    "T22n1425_005:0264c02": "去。時婆羅門以上因緣具白世尊。爾時世尊",
    "T22n1425_005:0264c03": "為婆羅門隨順說法示教利喜，瞋恚即除得",
    "T22n1425_005:0264c04": "法眼淨，辭還請退。佛言：「宜知是時。」即禮佛足",
    "T22n1425_005:0264c05": "右遶三匝而去。婆羅門去不久，佛告諸比",
    "T22n1425_005:0264c06": "丘：「喚優陀夷來。」即喚來已，佛以上事廣問",
    "T22n1425_005:0264c07": "優陀夷：「汝實爾不？」答言：「實爾。世尊！」佛言：「優",
    "T22n1425_005:0264c08": "陀夷！此是惡事。」諸比丘白佛言：「世尊！此優陀",
    "T22n1425_005:0264c09": "夷不但作此一惡事。先時世尊在王舍城伽",
    "T22n1425_005:0264c10": "蘭陀竹園時，優鉢羅比丘尼遣沙彌尼支梨",
    "T22n1425_005:0264c11": "持衣與優陀夷，優陀夷便捉抱弄，適意已放",
    "T22n1425_005:0264c12": "去。」佛問優陀夷：「有是事不？」答言：「實爾。世尊！」",
    "T22n1425_005:0264c13": "佛言：「此是惡事。」復有比丘白佛言：「不但作此",
    "T22n1425_005:0264c14": "惡事。世尊在舍衛城時，優陀夷時到著入",
    "T22n1425_005:0264c15": "聚落衣持鉢，次行乞食。入一家，家中有一女",
    "T22n1425_005:0264c16": "人磨豆。時優陀夷便捉其髮編，抱捉惱弄放",
    "T22n1425_005:0264c17": "去。」佛問優陀夷：「實有是事不？」答言：「實爾。世",
    "T22n1425_005:0264c18": "尊！」佛言：「此是惡事。」復有比丘言：「世尊！何但",
    "T22n1425_005:0264c19": "有此惡事，又復一時世尊在舍衛城時，優陀",
    "T22n1425_005:0264c20": "夷著入聚落衣持鉢乞食入一家。有一妊",
    "T22n1425_005:0264c21": "娠女人舂極坐臼上息，優陀夷以脚蹴臼",
    "T22n1425_005:0264c22": "令其倒地，觀其形體然後出去。」佛言：「優陀",
    "T22n1425_005:0264c23": "夷！汝復有是事不？」答言：「實爾世尊！」佛言：「何以",
    "T22n1425_005:0264c24": "故爾？」答言：「世尊！我未曾見妊娠女形，故試",
    "T22n1425_005:0264c25": "看耳！」佛言：「癡人！寧觀糞廁，不觀彼妊娠女",
    "T22n1425_005:0264c26": "形。我常不種種呵責欲想，讚歎離欲耶？汝云",
    "T22n1425_005:0264c27": "何作此惡不善行？此非法、非律、非如佛教，不",
    "T22n1425_005:0264c28": "可以是長養善法。」諸比丘白佛言：「世尊！云",
    "T22n1425_005:0264c29": "何是優陀夷，為婆羅門所捉，蒙世尊恩故得",
    "T22n1425_005:0265a01": "脫？」佛告諸比丘：「是優陀夷不但今日蒙我得",
    "T22n1425_005:0265a02": "脫，過去世時以曾被捉，蒙我得脫。」諸比丘白",
    "T22n1425_005:0265a03": "佛言：「已曾爾耶？」佛言：「如是！過去世時香山中",
    "T22n1425_005:0265a04": "有仙人住處，去山不遠有一池水。時池水中",
    "T22n1425_005:0265a05": "有一鼈，出池求食，食已向日張口而眠。時",
    "T22n1425_005:0265a06": "香山中有諸獼猴，入池飲水已上岸，見此鼈",
    "T22n1425_005:0265a07": "張口而眠。時彼獼猴便欲作婬法，即以身",
    "T22n1425_005:0265a08": "生內鼈口中。鼈覺合口藏六甲裏。如所說",
    "T22n1425_005:0265a09": "偈言：",
    "T22n1425_005:0265a10": "「『愚癡人執相，　　猶如鼈所咬；",
    "T22n1425_005:0265a11": "　　失修摩羅捉，　　非斧則不離。』",
    "T22n1425_005:0265a12": "「時鼈急捉獼猴却行欲入水，獼猴急怖便",
    "T22n1425_005:0265a13": "作是念：『若我入水必死無疑。』然苦痛力弱，任",
    "T22n1425_005:0265a14": "鼈迴轉，流離牽曳遇值嶮處。鼈時仰臥，是",
    "T22n1425_005:0265a15": "時獼猴兩手抱鼈，作是念言：『誰當為我脫此",
    "T22n1425_005:0265a16": "苦難？』獼猴曾知仙人住處，『彼當救我。』便抱",
    "T22n1425_005:0265a17": "此鼈向彼處去。仙人遙見便作是念：『咄哉異",
    "T22n1425_005:0265a18": "事。今是獼猴為作何等？』欲戲弄獼猴故，言：",
    "T22n1425_005:0265a19": "『婆羅門！是何等寶物滿鉢持來？得何等信而",
    "T22n1425_005:0265a20": "來向我。』爾時獼猴即說偈言：",
    "T22n1425_005:0265a21": "「『我愚癡獼猴，　　無辜觸惱他；",
    "T22n1425_005:0265a22": "　　救厄者賢士，　　命急在不久。",
    "T22n1425_005:0265a23": "　　今日婆羅門，　　若不救我者；",
    "T22n1425_005:0265a24": "　　須臾斷身生，　　困厄還山林。』",
    "T22n1425_005:0265a25": "「爾時仙人以偈答言：",
    "T22n1425_005:0265a26": "「『我令汝得脫，　　還於山林中；",
    "T22n1425_005:0265a27": "　　恐汝獼猴法，　　故態還復生。』",
    "T22n1425_005:0265a28": "　　爾時彼仙人，　　為說往昔事：",
    "T22n1425_005:0265a29": "　『鼈汝宿命時，　　曾號字迦葉；",
    "T22n1425_005:0265b01": "　　獼猴過去世，　　號字憍陳如。",
    "T22n1425_005:0265b02": "　　汝作婬欲行，　　今可斷因緣，",
    "T22n1425_005:0265b03": "　　迦葉放憍陳，　　令還山林去。』」",
    "T22n1425_005:0265b04": "佛告諸比丘：「爾時仙人豈異人乎？即我身是。",
    "T22n1425_005:0265b05": "鼈者，婆羅門是。是時獼猴者，優陀夷是。本",
    "T22n1425_005:0265b06": "為獸時蒙我得脫，今復蒙我重得解脫。」諸比",
    "T22n1425_005:0265b07": "丘白佛言：「世尊！云何是優陀夷於支梨沙",
    "T22n1425_005:0265b08": "彌尼如女乃起欲想？」佛告諸比丘：「不但今日",
    "T22n1425_005:0265b09": "是優陀夷於支梨如女而起欲想，過去世",
    "T22n1425_005:0265b10": "時已曾於是女起婬欲想。」諸比丘白佛言：「世",
    "T22n1425_005:0265b11": "尊！已曾爾耶？」佛言：「如是！過去世時有婆羅",
    "T22n1425_005:0265b12": "門，姓嵩渠氏，田作生活。索得一婦，端正姝好",
    "T22n1425_005:0265b13": "共相娛樂，便生一女亦復端正。為作名字，以",
    "T22n1425_005:0265b14": "嵩渠姓故，字為嵩渠。至年長大，諸種種姓",
    "T22n1425_005:0265b15": "婆羅門遣信來索。時女問母：『此何客來？』答言：",
    "T22n1425_005:0265b16": "『索汝。』其女白母：『我不欲嫁，樂修梵行。』母言：『不",
    "T22n1425_005:0265b17": "爾，男女之法要有嫁娶。』女復白言：『若父母見",
    "T22n1425_005:0265b18": "愛念者，願莫嫁我。』時父母愛女故，不能苦",
    "T22n1425_005:0265b19": "違，答言：『任意。』時隣里知識皆悉知之：『云何",
    "T22n1425_005:0265b20": "是女端正姝好，而能守志樂修梵行？』皆愛念",
    "T22n1425_005:0265b21": "之。時婆羅門入田耕作，婦常送食。遇於一",
    "T22n1425_005:0265b22": "時其婦有事，遣女嵩渠送食與父。時婆羅門",
    "T22n1425_005:0265b23": "不正思惟便生欲想，憶念婦至當共行欲，見",
    "T22n1425_005:0265b24": "持食來，便捨犁往迎。欲心迷醉不能自覺，不",
    "T22n1425_005:0265b25": "應觸處父輒觸之。時女嵩渠便涕泣而住，時",
    "T22n1425_005:0265b26": "婆羅門即便念言：『此女嵩渠常不樂欲，眾人",
    "T22n1425_005:0265b27": "所歎。今我觸之而不大喚，似有欲意。』即說",
    "T22n1425_005:0265b28": "偈言：",
    "T22n1425_005:0265b29": "「『今我觸汝身，　　低頭長歎息；",
    "T22n1425_005:0265c01": "　　將不欲與我，　　共行婬欲法。",
    "T22n1425_005:0265c02": "　　汝先修梵行，　　眾人之所敬；",
    "T22n1425_005:0265c03": "　　而今軟相現，　　似有世間意。』",
    "T22n1425_005:0265c04": "「爾時嵩渠女以偈，答父言：",
    "T22n1425_005:0265c05": "「『我先恐怖時，　　仰憑於慈父；",
    "T22n1425_005:0265c06": "　　本所依怙處，　　更遭斯惱亂。",
    "T22n1425_005:0265c07": "　　今在深榛中，　　知復何所告！",
    "T22n1425_005:0265c08": "　　喻如深水中，　　而更生於火。",
    "T22n1425_005:0265c09": "　　根本蔭覆處，　　而今恐怖生；",
    "T22n1425_005:0265c10": "　　無畏處生畏，　　所歸反遭難。",
    "T22n1425_005:0265c11": "　　林樹諸天神，　　證知此非法；",
    "T22n1425_005:0265c12": "　　不終生養恩，　　一朝見困辱。",
    "T22n1425_005:0265c13": "　　地不為我開，　　於何逃身命？』",
    "T22n1425_005:0265c14": "「時婆羅門聞女說頌，大自慚愧即便而去。」佛",
    "T22n1425_005:0265c15": "告諸比丘：「爾時婆羅門者豈異人乎？今優",
    "T22n1425_005:0265c16": "陀夷是。時婆羅門婦者，今優鉢羅比丘尼是。",
    "T22n1425_005:0265c17": "時女嵩渠者，今支梨沙彌尼是。本已曾於此",
    "T22n1425_005:0265c18": "女生欲想故，今續復起。」佛告諸比丘：「依止舍",
    "T22n1425_005:0265c19": "衛城住者皆悉令集。以十利故為諸比丘制",
    "T22n1425_005:0265c20": "戒，乃至已聞者當重聞。若比丘婬欲變心，與",
    "T22n1425_005:0265c21": "女人身相摩觸，若捉手、若捉髮編，及餘身",
    "T22n1425_005:0265c22": "分摩觸，受細滑者，僧伽婆尸沙。」比丘者，如上",
    "T22n1425_005:0265c23": "說。婬欲者，染污心也。變心者，變名過去心，滅",
    "T22n1425_005:0265c24": "盡變易是亦名變。但此中變易者，於根力覺",
    "T22n1425_005:0265c25": "道種變易也。心者，意識也。女人者，母、姊、妹、親",
    "T22n1425_005:0265c26": "里、非親里，若大、若小、在家、出家。捉手者，若",
    "T22n1425_005:0265c27": "捉手、若捉腕乃至一指，是名捉手。編者，有",
    "T22n1425_005:0265c28": "八種。何等八？一者髮編；二者珠編；三者線",
    "T22n1425_005:0265c29": "編；四者花鬘編；五者樹皮編；六者草編；七者",
    "T22n1425_005:0266a01": "毛編；八者韋編。若合髮捉此八種編者，犯",
    "T22n1425_005:0266a02": "八種僧伽婆尸沙。離髮捉七種編者，犯七種",
    "T22n1425_005:0266a03": "偷蘭罪。身相觸者，身身相觸也。餘身分者，",
    "T22n1425_005:0266a04": "除髮編，餘身分是也。摩者，逆順遍摩也。著細",
    "T22n1425_005:0266a05": "滑者，逆順摩時，身觸受細滑也。僧伽婆尸",
    "T22n1425_005:0266a06": "沙。者如上說。若比丘染污心捉女人髮編，若",
    "T22n1425_005:0266a07": "舉、若按、若牽、若推、若抱、若嗚、若推、若拍",
    "T22n1425_005:0266a08": "者，僧伽婆尸沙。若比丘欲捉此而觸餘、欲觸",
    "T22n1425_005:0266a09": "餘而觸此、欲觸此而觸此、欲觸餘而觸餘，乃",
    "T22n1425_005:0266a10": "至推拍者，僧伽婆尸沙。意謂是女而是黃",
    "T22n1425_005:0266a11": "門，捉髮乃至推拍，得偷蘭罪。謂是黃門而是",
    "T22n1425_005:0266a12": "女人，乃至推拍，僧伽婆尸沙。謂是女人而",
    "T22n1425_005:0266a13": "是女人，乃至推拍，僧伽婆尸沙。謂是黃門而",
    "T22n1425_005:0266a14": "是黃門，乃至推拍，偷蘭罪。謂是女人而是男",
    "T22n1425_005:0266a15": "子，乃至推拍，得越比尼罪。謂是男子而是女",
    "T22n1425_005:0266a16": "人，乃至推拍，僧伽婆尸沙。謂是女人而是女",
    "T22n1425_005:0266a17": "人，乃至推拍，僧伽婆尸沙。謂是男子而是男",
    "T22n1425_005:0266a18": "子，乃至推拍，得越比尼罪。黃門男子亦如",
    "T22n1425_005:0266a19": "是。若比丘欲心逐女人，女人走入眾女間，就",
    "T22n1425_005:0266a20": "中牽此女人者，僧伽婆尸沙。若欲心觸眾女",
    "T22n1425_005:0266a21": "人者，隨所觸，僧伽婆尸沙；而不觸者，得偷",
    "T22n1425_005:0266a22": "蘭罪。若比丘欲心逐女人，女人走入眾黃門",
    "T22n1425_005:0266a23": "中，就中牽此女人者，僧伽婆尸沙；比丘若",
    "T22n1425_005:0266a24": "欲心觸眾黃門者，隨所觸得偷蘭罪；而不觸",
    "T22n1425_005:0266a25": "者，得越比尼罪。若比丘欲心逐女人，女人走",
    "T22n1425_005:0266a26": "入眾男子中，就中牽女人者，得僧伽婆尸",
    "T22n1425_005:0266a27": "沙；若欲心觸諸男子者，隨所觸，得越比尼罪；",
    "T22n1425_005:0266a28": "而不觸者，得越比尼心悔。若比丘欲心逐黃",
    "T22n1425_005:0266a29": "門，黃門走入眾黃門中，就中牽此黃門者，得",
    "T22n1425_005:0266b01": "偷蘭罪；若欲心觸除黃門者，隨所觸，得偷",
    "T22n1425_005:0266b02": "蘭罪；而不觸者，得越比尼罪。若比丘欲心",
    "T22n1425_005:0266b03": "走逐黃門，黃門走入眾女人中，就中牽黃門",
    "T22n1425_005:0266b04": "者，得偷蘭罪；若欲心觸餘女人者，隨所觸，僧",
    "T22n1425_005:0266b05": "伽婆尸沙；而不觸者，得偷蘭罪。若比丘欲心",
    "T22n1425_005:0266b06": "逐黃門，黃門走入眾男子中，就中牽者，得偷",
    "T22n1425_005:0266b07": "蘭罪；若欲心觸餘男子，隨所觸，得越比尼",
    "T22n1425_005:0266b08": "罪；而不觸者，得越比尼心悔。若比丘欲心逐",
    "T22n1425_005:0266b09": "男子，男子走入眾男子中，就中牽此男子者，",
    "T22n1425_005:0266b10": "得越比尼罪；若欲心觸餘男子，隨所觸，得越",
    "T22n1425_005:0266b11": "比尼罪；而不觸者，得越比尼心悔。若比丘欲",
    "T22n1425_005:0266b12": "心逐男子，男子走入眾女人中，就中牽此男",
    "T22n1425_005:0266b13": "子者，得越比尼罪；若欲心觸餘女人者，得",
    "T22n1425_005:0266b14": "僧伽婆尸沙；而不觸者，得偷蘭罪。若比丘欲",
    "T22n1425_005:0266b15": "心走逐男子，男子走入眾黃門中，就中牽此",
    "T22n1425_005:0266b16": "男子者，得越比尼罪；若欲心觸餘黃門者，",
    "T22n1425_005:0266b17": "隨所觸，得偷蘭罪；而不觸者，得越比尼罪。若",
    "T22n1425_005:0266b18": "比丘欲心一時觸眾多女人，得一僧伽婆尸",
    "T22n1425_005:0266b19": "沙；若一一別觸，一一得僧伽婆尸沙。若比丘",
    "T22n1425_005:0266b20": "坐時，有女人來禮比丘足。比丘若起欲心，當",
    "T22n1425_005:0266b21": "正身住，應語女人言：「小遠作禮。」抄女人篤",
    "T22n1425_005:0266b22": "信，卒來接比丘足者，爾時應自咬舌令痛，不",
    "T22n1425_005:0266b23": "令覺女人細滑。若女人從比丘索水者，應語",
    "T22n1425_005:0266b24": "知水家與，不應自捉灌澆女人手，應以器盛",
    "T22n1425_005:0266b25": "與。若無器者令淨人與，若無淨人者，比丘應",
    "T22n1425_005:0266b26": "著灌若床上、若机上授與。語言：「可取水",
    "T22n1425_005:0266b27": "飲。」若比丘與女人共一床坐，非威儀；若起",
    "T22n1425_005:0266b28": "欲心，越比尼罪。故動床不相觸者，偷蘭罪。若",
    "T22n1425_005:0266b29": "共一器食、若共盤食、一床坐臥亦如是。若比",
    "T22n1425_005:0266c01": "丘與女人共床臥相觸，犯僧伽婆尸沙。若中",
    "T22n1425_005:0266c02": "間比丘坐、女人臥，女人坐、比丘臥，隨坐時臥",
    "T22n1425_005:0266c03": "時隨相觸，一一僧伽婆尸沙。若比丘知法多",
    "T22n1425_005:0266c04": "詐，與女人相抱共臥共起，竟宿不移者，犯一",
    "T22n1425_005:0266c05": "僧伽婆尸沙。若比丘與女人共結鬘者，非威",
    "T22n1425_005:0266c06": "儀；若染污心，越比尼罪。若欲心動，鬘不相觸",
    "T22n1425_005:0266c07": "者，偷蘭罪。若比丘與女人共蹈井上危木汲",
    "T22n1425_005:0266c08": "水者，非威儀；若有欲心，越比尼罪。若欲心動",
    "T22n1425_005:0266c09": "木者，偷蘭罪；若不動者，無罪；若中間有男",
    "T22n1425_005:0266c10": "子者，無罪。若比丘與女人共一繩汲水，非威",
    "T22n1425_005:0266c11": "儀；若起欲心，越比尼罪。若欲心動繩，偷蘭",
    "T22n1425_005:0266c12": "罪。若比丘與女人共井汲水，若比丘下",
    "T22n1425_005:0266c13": "灌時女人欲下，當語言：「姊妹小住，待我",
    "T22n1425_005:0266c14": "灌出竟然後下。」若井欄動共汲水者，非威儀；",
    "T22n1425_005:0266c15": "若起欲心者，越比尼罪。欲心動井欄，得偷蘭",
    "T22n1425_005:0266c16": "罪；若井欄不動，無罪；中間有淨人者，無罪。若",
    "T22n1425_005:0266c17": "比丘入聚落中，到信心優婆塞家。時優婆塞、",
    "T22n1425_005:0266c18": "優婆夷言：「我欲得一宿供養佛，願師佐我",
    "T22n1425_005:0266c19": "施供養具。」比丘言：「可爾。」若比丘共女人舉柱",
    "T22n1425_005:0266c20": "欲竪者，非威儀；若有欲心，越比尼罪；若欲心",
    "T22n1425_005:0266c21": "動柱者，偷蘭罪。若比丘與女人共張施供養",
    "T22n1425_005:0266c22": "具，若竹木葦各捉一頭者，非威儀；若有欲",
    "T22n1425_005:0266c23": "心，得越比尼罪；若欲心動竹木葦者，得偷蘭",
    "T22n1425_005:0266c24": "罪。如是帳縵衣錦罽畫像乃至花鬘諸物，",
    "T22n1425_005:0266c25": "比丘與女人共各捉一頭，非威儀；若有欲心，",
    "T22n1425_005:0266c26": "得越比尼罪；若欲心動彼物者，得偷蘭罪。若",
    "T22n1425_005:0266c27": "比丘共女人舁石蜜瓶，非威儀，若有欲心得",
    "T22n1425_005:0266c28": "越比尼罪。若欲心動瓶，得偷蘭罪。乃至一切",
    "T22n1425_005:0266c29": "諸動器物亦如是。若比丘與女人共行香花",
    "T22n1425_005:0267a01": "油者，女人捉器、比丘過花，比丘捉器、女人過",
    "T22n1425_005:0267a02": "花，非威儀；若有欲心，得越比尼罪；若欲心動",
    "T22n1425_005:0267a03": "器，得偷蘭罪。若竟夜聽法者，當各於異壁下",
    "T22n1425_005:0267a04": "相遠敷座。若無是處，當於露地。若不容受",
    "T22n1425_005:0267a05": "者，中間當以木為齊限。聽法訖已，持種種雜",
    "T22n1425_005:0267a06": "物布施，所謂床褥、若衣等、若寶器等，若比丘",
    "T22n1425_005:0267a07": "共女人捉物呪願者，非威儀；若有欲心，得越",
    "T22n1425_005:0267a08": "比尼罪；若欲心動彼物，得偷蘭罪。明旦比",
    "T22n1425_005:0267a09": "丘與女人共行，種種飲食乃至行鹽，若比丘",
    "T22n1425_005:0267a10": "捉器女人行、若女人捉器比丘行，非威儀；若",
    "T22n1425_005:0267a11": "有欲心，得越比尼罪；若欲心動器，得偷蘭罪。",
    "T22n1425_005:0267a12": "若比丘於女人邊受器行者，不犯。若有女人",
    "T22n1425_005:0267a13": "欲擔重物，不能上肩，便請比丘佐扶，比丘",
    "T22n1425_005:0267a14": "不應佐扶。若有餘男子女人者，比丘應教令",
    "T22n1425_005:0267a15": "佐扶。若無餘人者，比丘應自舉是物著高處，",
    "T22n1425_005:0267a16": "令其就擔。若比丘與女人共於虛動地行，非",
    "T22n1425_005:0267a17": "威儀；若有欲心，得越比尼罪；若有欲心",
    "T22n1425_005:0267a18": "動地，得偷蘭罪。若比丘與女人共行可動輅",
    "T22n1425_005:0267a19": "上渡水，非威儀；若有欲心，得越比尼罪；",
    "T22n1425_005:0267a20": "若欲心動輅，得偷蘭罪。若輅不動，無罪；中間",
    "T22n1425_005:0267a21": "有男子者，無罪。若比丘下輅，時見女人來，",
    "T22n1425_005:0267a22": "當返還，使女人過竟，比丘便下。若道寬不",
    "T22n1425_005:0267a23": "動，無罪；中間有男子者，不犯。若比丘與女人",
    "T22n1425_005:0267a24": "共行長板上者，非威儀；若有欲心，得越比尼",
    "T22n1425_005:0267a25": "罪；若有欲心動板，得偷蘭罪。若板不動、中",
    "T22n1425_005:0267a26": "間有男子者，無罪。若比丘與女人共行水中，",
    "T22n1425_005:0267a27": "比丘在後脚蹴水灒女人者，非威儀；若有欲",
    "T22n1425_005:0267a28": "心，得越比尼罪；若欲心蹴水著女人者，得",
    "T22n1425_005:0267a29": "偷蘭罪。若比丘與女人共船上行，比丘當在",
    "T22n1425_005:0267b01": "男子所住處住，若正有一住處者，比丘當",
    "T22n1425_005:0267b02": "正念而住；若有異心相觸者，僧伽婆尸沙。若",
    "T22n1425_005:0267b03": "船沒時，女人水漂向比丘，比丘作地想持出",
    "T22n1425_005:0267b04": "水，不犯；若有欲心，得僧伽婆尸沙。若比丘",
    "T22n1425_005:0267b05": "河邊經行，有女人落水中，作哀苦聲求比",
    "T22n1425_005:0267b06": "丘救者，比丘作地想捉出，不犯；若授竹木繩",
    "T22n1425_005:0267b07": "牽出，不犯。若比丘言：「知汝雖苦，當任宿命。」者，",
    "T22n1425_005:0267b08": "無罪。若女人急捉比丘者，比丘當正念住。若",
    "T22n1425_005:0267b09": "心有異，合麁厚衣捉者，得偷蘭罪；若軟薄衣",
    "T22n1425_005:0267b10": "合捉者，得僧伽婆尸沙。若比丘入城時，若",
    "T22n1425_005:0267b11": "王出、若大會日多人出入，比丘當住，伺人小",
    "T22n1425_005:0267b12": "希然後乃入，若隨多人男女比入者，非威",
    "T22n1425_005:0267b13": "儀；乃至有欲心觸，僧伽婆尸沙。若比丘入城",
    "T22n1425_005:0267b14": "乞食，過到婬女家，婬女捉比丘者，當正思惟。",
    "T22n1425_005:0267b15": "若比丘乞食時，有端正女人持食與比丘，比",
    "T22n1425_005:0267b16": "丘見女人起欲想者，應放鉢著地令餘人授。",
    "T22n1425_005:0267b17": "若女人持食與比丘，若女人一手過食，一手",
    "T22n1425_005:0267b18": "承鉢底者，非威儀；若有欲心乃至觸，僧伽婆",
    "T22n1425_005:0267b19": "尸沙。若比丘陜道巷中與女人相逢，比丘應",
    "T22n1425_005:0267b20": "住，待女人過；若競行者，非威儀；若有欲心",
    "T22n1425_005:0267b21": "乃至觸，僧伽婆尸沙。若比丘與母姊妹親里",
    "T22n1425_005:0267b22": "等久別相見，歡喜抱捉比丘，比丘當正憶念",
    "T22n1425_005:0267b23": "住；若有異心者，僧伽婆尸沙。若比丘至檀越",
    "T22n1425_005:0267b24": "家時，女人抱小兒著比丘膝上，不犯；若比丘",
    "T22n1425_005:0267b25": "就女人手中捉小兒者，非威儀；若有欲心者，",
    "T22n1425_005:0267b26": "得越比尼罪；展轉相動者，得偷蘭罪；若手觸",
    "T22n1425_005:0267b27": "彼女人，僧伽婆尸沙。若比丘入城，若王出、",
    "T22n1425_005:0267b28": "若大會日，若多男女出入，比丘應住，須人小",
    "T22n1425_005:0267b29": "希比丘便入。若時有狂象、狂馬、狂牛、奔車、",
    "T22n1425_005:0267c01": "失火逼時，諸恐怖事疾入者，無罪。若比丘諸",
    "T22n1425_005:0267c02": "大會時，所謂佛生處、得道處、轉法輪處、阿",
    "T22n1425_005:0267c03": "難大會處、羅睺羅大會處、般遮于瑟大會",
    "T22n1425_005:0267c04": "處，是諸大會時多人來看，若女人持珠環、",
    "T22n1425_005:0267c05": "瓔珞、衣物寄比丘，若不淨物應令淨人取，若",
    "T22n1425_005:0267c06": "淨物應自手取。女人還索時，不淨物令",
    "T22n1425_005:0267c07": "淨人還，若淨物自手還，不得為女人著，",
    "T22n1425_005:0267c08": "著者犯越比尼罪；若觸女人身者，僧伽婆尸",
    "T22n1425_005:0267c09": "沙。若觸黃門，偷蘭罪。若觸男子，越比尼",
    "T22n1425_005:0267c10": "罪。若觸一切畜生女者，越比尼罪。若緊",
    "T22n1425_005:0267c11": "那羅女及獼猴女，偷蘭罪。若人女邊，僧伽",
    "T22n1425_005:0267c12": "婆尸沙。黃門邊，偷蘭罪。男子邊，越比尼罪。若",
    "T22n1425_005:0267c13": "女人邊，偷蘭罪。黃門邊，越比尼罪。男子邊，",
    "T22n1425_005:0267c14": "越比尼心悔。若女人邊，越比尼。黃門邊，越",
    "T22n1425_005:0267c15": "比尼心悔。男子邊不犯。若女人邊，越比尼心",
    "T22n1425_005:0267c16": "悔。黃門、男子，不犯。是故說：「若比丘婬欲變",
    "T22n1425_005:0267c17": "心，與女人身相摩觸，若捉手、若捉髮編，及",
    "T22n1425_005:0267c18": "餘身分摩觸，受細滑者，僧伽婆尸沙。」(第二戒竟)",
    "T22n1425_005:0267c19": "佛住王舍城迦蘭陀竹園，廣說如上。時淨居",
    "T22n1425_005:0267c20": "天以轉輪王所應服藥價直百千授與耆",
    "T22n1425_005:0267c21": "舊。耆舊藥師作是念：「今日世間誰最尊重、世",
    "T22n1425_005:0267c22": "間第一？當持此藥以奉上之。」尋復念言：「唯",
    "T22n1425_005:0267c23": "有如來，最尊第一，當以此藥奉上世尊！」爾時",
    "T22n1425_005:0267c24": "耆舊童子往詣世尊所，禮世尊足却住一面",
    "T22n1425_005:0268a01": "白佛言：「淨居天與我是治轉輪王藥價直百",
    "T22n1425_005:0268a02": "千，我作是念：『世間誰最尊重第一應與此",
    "T22n1425_005:0268a03": "藥？』尋復念言：『唯有如來，世之尊重。』今以此藥",
    "T22n1425_005:0268a04": "奉上世尊！唯願哀愍納受此藥。」佛告耆舊：「如",
    "T22n1425_005:0268a05": "來、應供、正遍知，婬怒癡垢習障永盡。唯有堅",
    "T22n1425_005:0268a06": "固平等妙身，無有眾患，應服此藥。」爾時耆舊",
    "T22n1425_005:0268a07": "復白佛言：「世尊！如來、應供、正遍知平等妙身，",
    "T22n1425_005:0268a08": "雖無眾患，哀愍我故，願受此藥。當為來世弟",
    "T22n1425_005:0268a09": "子開示法明，病者受藥、施者得福。」爾時世尊",
    "T22n1425_005:0268a10": "默然而受。耆舊復念：「今不可令世尊如常人",
    "T22n1425_005:0268a11": "法服藥，當取青蓮花葉熏藥令香與世尊嗅",
    "T22n1425_005:0268a12": "之。」爾時世尊，便嗅青蓮花葉香，藥勢十八",
    "T22n1425_005:0268a13": "行下。世尊下已光相不悅。時瓶沙王與諸",
    "T22n1425_005:0268a14": "群臣眷屬俱往問疾。時王舍城有五百婬",
    "T22n1425_005:0268a15": "女，亦詣世尊禮拜問疾。時瓶沙王詣世尊所",
    "T22n1425_005:0268a16": "問疾已，群臣侍從次入問疾。時五百婬女，或",
    "T22n1425_005:0268a17": "乘象馬車輿欲來問疾，中有入者、有不入者、",
    "T22n1425_005:0268a18": "有與年少入園林中遊諸浴池，五欲自娛，歌",
    "T22n1425_005:0268a19": "舞戲笑。有一婬女，貧窮弊衣無人共語，便詣",
    "T22n1425_005:0268a20": "優陀夷所白言：「阿闍梨！我欲入看。」優陀夷",
    "T22n1425_005:0268a21": "言：「可爾！汝若不請尚欲呼汝，況汝求請。」即",
    "T22n1425_005:0268a22": "便入房。時優陀夷亦示諸房舍種種彩畫，優",
    "T22n1425_005:0268a23": "陀夷問言：「姊妹！房舍好不？」答言：「實好。」便問",
    "T22n1425_005:0268a24": "姊妹：「能共作是事不？」答言：「阿闍梨！我仰作",
    "T22n1425_005:0268a25": "是事活，若男子者來。」優陀夷言：「姊妹！汝可",
    "T22n1425_005:0268a26": "臥地。」即時臥地。復言：「右脇臥。」即右脇臥。復教",
    "T22n1425_005:0268a27": "左脇臥，即左脇臥。復教仰臥，即便仰臥。復教",
    "T22n1425_005:0268a28": "匍匐，即便匍匐。時優陀夷即便唾之，脚蹴令",
    "T22n1425_005:0268a29": "倒，便言：「姊妹起，我已作竟。」爾時婬女便瞋",
    "T22n1425_005:0268b01": "恚言：「此非沙門辭謝之法。」時有坐禪比丘，先",
    "T22n1425_005:0268b02": "入房闇處坐，遙見是事，語諸比丘。諸比丘即",
    "T22n1425_005:0268b03": "以是事往白世尊，佛言：「呼優陀夷來。」即便呼",
    "T22n1425_005:0268b04": "來。來已，佛問優陀夷：「汝實爾不？」答言：「實爾。」",
    "T22n1425_005:0268b05": "佛問優陀夷：「汝以何心？」答言：「欲心。」復問優陀",
    "T22n1425_005:0268b06": "夷：「汝欲作婬事耶？」答言：「不欲作，我但戲耳。」",
    "T22n1425_005:0268b07": "佛言：「此是惡事。優陀夷！我常不種種呵責婬",
    "T22n1425_005:0268b08": "欲想，讚歎離欲耶？汝今云何作此惡行？優陀",
    "T22n1425_005:0268b09": "夷！此非法、非律、非是佛教，不可以是長養善",
    "T22n1425_005:0268b10": "法。」佛告諸比丘：「依止王舍城比丘皆悉令集，",
    "T22n1425_005:0268b11": "以十利故為諸比丘制戒，乃至已聞者當重",
    "T22n1425_005:0268b12": "聞。若比丘婬欲變心，與女人說醜惡語，隨",
    "T22n1425_005:0268b13": "順婬欲法，如年少男女者，僧伽婆尸沙。」比",
    "T22n1425_005:0268b14": "丘者，如上說。婬欲者，染污心也。變心者，變",
    "T22n1425_005:0268b15": "名過去心，滅盡變易，是亦名變易。但此中",
    "T22n1425_005:0268b16": "變易者，於根力覺道種變易也。心者，意識也。",
    "T22n1425_005:0268b17": "女人者，親里、非親里、若大、若小、在家、出家。說",
    "T22n1425_005:0268b18": "婬欲語者，向彼說。惡語者，呵罵形呰。稱說",
    "T22n1425_005:0268b19": "順婬欲者，說非梵行事。如年少男女者，如年",
    "T22n1425_005:0268b20": "少少年、年少中年、年少老年；如中年年少、",
    "T22n1425_005:0268b21": "中年中年、中年老年；如老年年少、老年",
    "T22n1425_005:0268b22": "中年、老年老年。如年少男女法者，皆僧伽",
    "T22n1425_005:0268b23": "婆尸沙。僧伽婆尸沙者，如上說。若比丘於女",
    "T22n1425_005:0268b24": "人起欲心說，若欲作、若不欲作，譽毀、語、問、求、",
    "T22n1425_005:0268b25": "請、覩、罵、直說。作者，欲捨沙門法為婬欲事，是",
    "T22n1425_005:0268b26": "名作。不作者，不欲捨沙門法，雖言：「我當作婬",
    "T22n1425_005:0268b27": "欲。」而實不為，是名不欲作。譽毀者，於八處",
    "T22n1425_005:0268b28": "若譽、若毀，所謂兩脣、兩腋、兩乳、兩脇、腹臍、",
    "T22n1425_005:0268b29": "兩髀、兩道。脣者，言好脣、赤脣、齊整脣、石榴花",
    "T22n1425_005:0268c01": "脣，作是稱譽者，僧伽婆尸沙。若言：「醜脣、垂",
    "T22n1425_005:0268c02": "脣、麁脣、猪脣、脣如井口。」作是毀者，僧伽婆尸",
    "T22n1425_005:0268c03": "沙。腋者，好腋、平腋、無毛腋、香腋，若言：「臭腋、",
    "T22n1425_005:0268c04": "深腋、多毛腋、垢腋。」作如是譽毀者，僧伽婆",
    "T22n1425_005:0268c05": "尸沙。乳者，好乳、圓乳、石榴乳、金攖乳、兩乳齊",
    "T22n1425_005:0268c06": "出；若言：「醜乳、垂乳、大乳、猪乳、狗乳、藥囊乳。」如",
    "T22n1425_005:0268c07": "是等譽毀者，僧伽婆尸沙。脇者，好脇、平脇、",
    "T22n1425_005:0268c08": "轆轤脇；若言：「醜脇、垂脇。」如是等譽毀者，僧",
    "T22n1425_005:0268c09": "伽婆尸沙。腹者，好腹、平腹；若言：「醜腹、大腹、",
    "T22n1425_005:0268c10": "垂腹。」如是等譽毀者，僧伽婆尸沙。臍者，好臍、",
    "T22n1425_005:0268c11": "深臍、水漩臍；若言：「醜臍、大臍、凸臍。」作如是",
    "T22n1425_005:0268c12": "譽毀者，僧伽婆尸沙。髀者，好髀、圓髀、傭髀、",
    "T22n1425_005:0268c13": "象鼻髀；若言：「惡髀、瘦髀。」作如是譽毀者，僧",
    "T22n1425_005:0268c14": "伽婆尸沙。兩道者說名僧伽婆尸沙，是名八",
    "T22n1425_005:0268c15": "事。染污心譽毀者，僧伽婆尸沙。語者，語女人",
    "T22n1425_005:0268c16": "言：「如汝母姊妹曾從事人，若夫、若叔語汝者，",
    "T22n1425_005:0268c17": "汝當隨作。」作是語者，僧伽婆尸沙。問者，問",
    "T22n1425_005:0268c18": "女人言：「汝曾從事人，若夫、若叔在何處作？夜",
    "T22n1425_005:0268c19": "幾時作？」作如是問者，僧伽婆尸沙。求者，比丘",
    "T22n1425_005:0268c20": "言：「如人求汝母姊妹，曾從事人法求汝，以是",
    "T22n1425_005:0268c21": "事可得衣食。」作如是說者，僧伽婆尸沙。請者，",
    "T22n1425_005:0268c22": "語女人言：「我已請諸天神，得與汝和合，當報",
    "T22n1425_005:0268c23": "此願。」作如是說者，僧伽婆尸沙。覩者，作是",
    "T22n1425_005:0268c24": "言：「今當共比，知誰脣好。我耶？汝耶？不好當顧",
    "T22n1425_005:0269a01": "物。」如是兩腋、兩乳、兩脇、腹臍、兩髀，皆當共比",
    "T22n1425_005:0269a02": "知，誰好我耶？汝耶？不好當顧物，及兩道稱",
    "T22n1425_005:0269a03": "名，僧伽婆尸沙。罵者，欲心罵言：「如驢馬等。」種",
    "T22n1425_005:0269a04": "種字名者，僧伽婆尸沙。直說者，直言當共作",
    "T22n1425_005:0269a05": "是事，僧伽婆尸沙。比丘欲心於女人，若欲作、",
    "T22n1425_005:0269a06": "若不欲作，譽毀、語、問、求、請、覩、罵、直說，僧伽婆",
    "T22n1425_005:0269a07": "尸沙。起欲心欲向此而向餘、欲向餘而向此、",
    "T22n1425_005:0269a08": "欲向此而向此、欲向餘而向餘，乃至直說，僧",
    "T22n1425_005:0269a09": "伽婆尸沙。若比丘於女人起欲心，向黃門乃",
    "T22n1425_005:0269a10": "至直說，偷蘭罪。若比丘於黃門起欲心，向女",
    "T22n1425_005:0269a11": "人乃至直說，僧伽婆尸沙。若比丘於女人起",
    "T22n1425_005:0269a12": "欲心，向女人乃至直說，僧伽婆尸沙。若比丘",
    "T22n1425_005:0269a13": "於黃門起欲心，向黃門乃至直說，偷蘭罪。",
    "T22n1425_005:0269a14": "若比丘於女人起欲心，向男子乃至直說，越",
    "T22n1425_005:0269a15": "比尼罪。若比丘於男子起欲心，向女人乃至",
    "T22n1425_005:0269a16": "直說，僧伽婆尸沙。女人向女人亦爾。若比丘",
    "T22n1425_005:0269a17": "於男子起欲心，向男子乃至直說，越比尼",
    "T22n1425_005:0269a18": "罪。黃門男子亦如是。若比丘欲心向女人，說",
    "T22n1425_005:0269a19": "婬欲、順婬欲、隱覆、傍語、妊身。婬欲者，言：「姊",
    "T22n1425_005:0269a20": "妹共作是事。」是名婬欲。順婬欲者，比丘言：「女",
    "T22n1425_005:0269a21": "人所欲得物，若男子、若塗香、若花鬘、衣服、瓔",
    "T22n1425_005:0269a22": "珞，當作是事。」是名順婬欲。隱覆者，若比丘向",
    "T22n1425_005:0269a23": "女人作隱覆語言：「姊妹沐浴來、噉果來、出毒",
    "T22n1425_005:0269a24": "來。」作如是等種種謬語，是名隱覆。傍語者，若",
    "T22n1425_005:0269a25": "比丘於一女人有欲心，向傍女人說八處。若",
    "T22n1425_005:0269a26": "此一女人，知比丘欲心向己者，是比丘得八",
    "T22n1425_005:0269a27": "僧伽婆尸沙罪；此一女人不知者，得六偷蘭",
    "T22n1425_005:0269a28": "罪、二僧伽婆尸沙。若比丘欲心於一女人，即",
    "T22n1425_005:0269a29": "向此女人譽毀餘女人八處。若此女人知此",
    "T22n1425_005:0269b01": "比丘欲心向己者，是比丘得八僧伽婆尸",
    "T22n1425_005:0269b02": "沙；不知者得六偷蘭罪、二僧伽婆尸沙。若",
    "T22n1425_005:0269b03": "比丘於女人有欲心，即向此女人說黃門八",
    "T22n1425_005:0269b04": "處，是女人知比丘有欲心向己者，犯八僧伽婆",
    "T22n1425_005:0269b05": "尸沙；不知者六偷蘭罪、二僧伽婆尸沙。若比",
    "T22n1425_005:0269b06": "丘於一女人有欲心，即向此女人說男子八",
    "T22n1425_005:0269b07": "處，是女人知比丘有欲心向己者，犯八僧伽",
    "T22n1425_005:0269b08": "婆尸沙罪；不知者六偷蘭罪、二僧伽婆尸沙。",
    "T22n1425_005:0269b09": "若比丘於一黃門有欲心，向餘黃門譽毀八",
    "T22n1425_005:0269b10": "處，若此黃門知比丘有欲心向己者，得八偷",
    "T22n1425_005:0269b11": "蘭罪；若不知者得六越比尼、二偷蘭罪。若比",
    "T22n1425_005:0269b12": "丘於一黃門有欲心，即向此黃門，譽毀餘黃",
    "T22n1425_005:0269b13": "門八處，若是黃門知比丘有欲心向己者，是",
    "T22n1425_005:0269b14": "比丘得八偷蘭罪；若不知者，得六越比尼罪、",
    "T22n1425_005:0269b15": "二偷蘭罪。若比丘於此黃門有欲心，即向此",
    "T22n1425_005:0269b16": "黃門譽毀女人八處，若此黃門知比丘有欲",
    "T22n1425_005:0269b17": "心向己者，是比丘犯八偷蘭罪；不知者得六",
    "T22n1425_005:0269b18": "越比尼罪、二偷蘭罪。若比丘於此黃門有欲",
    "T22n1425_005:0269b19": "心，即於黃門前譽毀男子八處，若此黃門知",
    "T22n1425_005:0269b20": "比丘有欲心向己者，得八偷蘭罪；若不知者，",
    "T22n1425_005:0269b21": "得六越比尼罪、二偷蘭罪。若比丘於一男子",
    "T22n1425_005:0269b22": "有欲心，向餘男子譽毀八處，是男子知比",
    "T22n1425_005:0269b23": "丘有欲心向己者，得八越比尼罪；若不知者，",
    "T22n1425_005:0269b24": "六越比尼心悔、二越比尼罪。若比丘於此男",
    "T22n1425_005:0269b25": "子有欲心，即於此男子前譽毀餘男子八處，",
    "T22n1425_005:0269b26": "是男子知比丘有欲心向己者，犯八越比尼",
    "T22n1425_005:0269b27": "罪；若不知者，得六越比尼心悔、二越比尼罪。",
    "T22n1425_005:0269b28": "若比丘於男子有欲心，即此人前譽毀女人",
    "T22n1425_005:0269b29": "八處，是男子知比丘有欲心向己者，得八",
    "T22n1425_005:0269c01": "越比尼罪；若不知者，六越比尼心悔、二越比",
    "T22n1425_005:0269c02": "尼罪。若比丘於男子有欲心，即向男子說黃",
    "T22n1425_005:0269c03": "門八處，若是男子知比丘有欲心向己者，得",
    "T22n1425_005:0269c04": "八越比尼罪；若不知者，得六越比尼心悔、二",
    "T22n1425_005:0269c05": "越比尼罪，是名傍說。妊娠者，若妊娠",
    "T22n1425_005:0269c06": "女人來入寺中禮比丘足，語女人言：「咄！咄！奇！",
    "T22n1425_005:0269c07": "優婆夷！汝已開門已受染色、汝夜都不眠、作",
    "T22n1425_005:0269c08": "不淨業，此非梵行，是婬欲果耳。」作是語者，僧",
    "T22n1425_005:0269c09": "伽婆尸沙，是名妊身。若女人前譽毀，得僧",
    "T22n1425_005:0269c10": "伽婆尸沙。黃門前，得偷蘭罪。若男子前，得",
    "T22n1425_005:0269c11": "越比尼罪。若向緊那羅女、獼猴女，得偷蘭",
    "T22n1425_005:0269c12": "罪。向餘畜生女說，得越比尼罪。若女人邊，",
    "T22n1425_005:0269c13": "得僧伽婆尸沙。黃門邊，偷蘭罪。男子邊，越",
    "T22n1425_005:0269c14": "比尼罪。若女人邊，偷蘭罪。黃門邊，越比尼罪。",
    "T22n1425_005:0269c15": "男子邊，越比尼心悔。若女人邊，越比尼罪。黃",
    "T22n1425_005:0269c16": "門邊，越比尼心悔。男子邊，無罪。若女人邊，",
    "T22n1425_005:0269c17": "越比尼心悔。黃門男子邊，無罪。是故說：「若",
    "T22n1425_005:0269c18": "比丘婬欲變心，與女人作麁惡語，隨順婬欲",
    "T22n1425_005:0269c19": "法，如年少男女者，僧伽婆尸沙。」(第三戒竟)",
    "T22n1425_005:0269c20": "佛住舍衛城，廣說如上。時長老優陀夷有舊",
    "T22n1425_005:0269c21": "知識婆羅門，語優陀夷言：「我欲餘行。長老！",
    "T22n1425_005:0269c22": "能時時往返看我家中婦兒不？」優陀夷言：「婆",
    "T22n1425_005:0269c23": "羅門！汝不相囑尚欲經營，況復囑我！」婆羅",
    "T22n1425_005:0269c24": "門便餘行去。時優陀夷著人聚落衣持鉢",
    "T22n1425_005:0269c25": "到婆羅門舍，婆羅門婦見長老優陀夷來，恭",
    "T22n1425_005:0269c26": "敬起迎言：「善來阿闍梨！久不相見，今乃屈",
    "T22n1425_005:0269c27": "顧，請令入坐。」即便就座。優陀夷言：「我今希",
    "T22n1425_005:0269c28": "來，汝能少有所與不？」婆羅門婦言：「有種種飲",
    "T22n1425_005:0269c29": "食，隨有所勅盡當相與。」優陀夷言：「此諸飲",
    "T22n1425_005:0270a01": "食諸信心家處處皆得，但我出家人所難得者，",
    "T22n1425_005:0270a02": "汝得自在，當持與我。」婆羅門婦言：「不知何者",
    "T22n1425_005:0270a03": "是出家人之所難得物，我得自在？當見示語。",
    "T22n1425_005:0270a04": "若我家有者當持相與，家中無者當於餘處",
    "T22n1425_005:0270a05": "求索相與。」優陀夷言：「汝足知是事，何以不知？",
    "T22n1425_005:0270a06": "汝多情詐如賊有四眼，何所不知？」婆羅門婦",
    "T22n1425_005:0270a07": "言：「我實不知，當見告語。家中有者，當持相",
    "T22n1425_005:0270a08": "與；家中無者當於餘處買索相與。為何所須？」",
    "T22n1425_005:0270a09": "優陀夷言：「汝足知是事，何以不知此最第",
    "T22n1425_005:0270a10": "一供養？所謂交通，如我沙門持戒、行善法、修",
    "T22n1425_005:0270a11": "梵行，以此法供養我，所謂隨順婬欲法。」時",
    "T22n1425_005:0270a12": "婆羅門諸婦中有少年者，即便慚愧低頭徐",
    "T22n1425_005:0270a13": "行，各還自房。有中年者，亦各慚愧低頭而",
    "T22n1425_005:0270a14": "住。有年老者即便呵責言：「阿闍梨優陀夷！",
    "T22n1425_005:0270a15": "此非善事，不應作是非類語。此是婆羅門",
    "T22n1425_005:0270a16": "家，而作婬女家法相待耶？我當以是事白諸",
    "T22n1425_005:0270a17": "比丘。」優陀夷言：「白與不白當隨汝意。」作是語",
    "T22n1425_005:0270a18": "已，便捨出去。出是家已，復入諸婬女舍。諸",
    "T22n1425_005:0270a19": "婬女輩皆起迎恭敬問訊言：「善來阿闍梨優",
    "T22n1425_005:0270a20": "陀夷，久不相見今乃屈意。」便請令就坐，優陀",
    "T22n1425_005:0270a21": "夷言：「今我希來，汝能少有所與不？」諸婬女言：",
    "T22n1425_005:0270a22": "「有種種飲食隨有所須，有所約勅盡當相與。」",
    "T22n1425_005:0270a23": "優陀夷言：「此飲食諸信心家處處皆得，但我",
    "T22n1425_005:0270a24": "出家人所難得者，汝得自在，當持與我者",
    "T22n1425_005:0270a25": "善。」諸婬女言：「我今不知何物是出家人所難",
    "T22n1425_005:0270a26": "得者，當見示語。家中有者當持相與，家中無",
    "T22n1425_005:0270a27": "者當於餘處求索相與。」優陀夷言：「汝足知是",
    "T22n1425_005:0270a28": "事，何以不知？汝多情詐如賊有四眼，何所不",
    "T22n1425_005:0270a29": "知？」如是乃至三說。諸婬女輩猶言：「不知。」優陀",
    "T22n1425_005:0270b01": "夷言：「汝足知是事，何以不知此最第一供養？",
    "T22n1425_005:0270b02": "所謂交通，如我沙門持戒、行善法、修梵行，以",
    "T22n1425_005:0270b03": "此法供養，所謂隨順婬欲法。」時婬女中有",
    "T22n1425_005:0270b04": "年少者，便拍手大笑。有中年者，便作是言：",
    "T22n1425_005:0270b05": "「我正仰是活命，汝若是男子者便可來。」中有",
    "T22n1425_005:0270b06": "老年者，便作是言：「阿闍梨優陀夷，我雖以",
    "T22n1425_005:0270b07": "是自活，汝不護沙門法耶？我當以是事白諸",
    "T22n1425_005:0270b08": "比丘。」優陀夷言：「白與不白，自隨汝意。」作是語",
    "T22n1425_005:0270b09": "已，便捨而去。諸婬女輩，即語諸比丘。諸比",
    "T22n1425_005:0270b10": "丘以是事具白佛，佛言：「喚優陀夷來。」來已",
    "T22n1425_005:0270b11": "佛以上事，廣問優陀夷：「汝實爾不？」答言：「實",
    "T22n1425_005:0270b12": "爾。世尊！」佛言：「優陀夷！此是惡事，汝常不聞，",
    "T22n1425_005:0270b13": "我種種因緣呵責婬欲，種種因緣讚歎離欲",
    "T22n1425_005:0270b14": "耶？汝云何作此惡不善事？優陀夷！此非法、",
    "T22n1425_005:0270b15": "非律、非是佛教，不可以是長養善法。」佛告",
    "T22n1425_005:0270b16": "諸比丘：「依止舍衛城比丘，皆悉令集，以十利",
    "T22n1425_005:0270b17": "故為諸比丘制戒，乃至已聞者當重聞。若比",
    "T22n1425_005:0270b18": "丘婬欲變心，於女人前歎自供養身言：『姊",
    "T22n1425_005:0270b19": "妹！如我沙門持戒、行善法、修梵行，以是婬欲",
    "T22n1425_005:0270b20": "法供養讚歎。』者，僧伽婆尸沙。」比丘者，如上",
    "T22n1425_005:0270b21": "說。婬欲者，染污心也。變心者，變名過去心滅",
    "T22n1425_005:0270b22": "盡變易，此亦名變易。但此中變易者於根力",
    "T22n1425_005:0270b23": "覺道種變易也。心者。意識也。女人者，親里、非",
    "T22n1425_005:0270b24": "親里、若大、若小、在家、出家。歎自供養身者，歎",
    "T22n1425_005:0270b25": "自己身也。言：「姊妹！如我沙門持戒、行善法、修",
    "T22n1425_005:0270b26": "梵行，以婬欲法供養第一。」者，僧伽婆尸沙。",
    "T22n1425_005:0270b27": "僧伽婆尸沙者，如上說。若比丘染污心，於女",
    "T22n1425_005:0270b28": "人前語女人言：「汝若欲得第一勝長，自在、大",
    "T22n1425_005:0270b29": "自在，無比、無相似，得最勝處、得長處、得解",
    "T22n1425_005:0270c01": "脫處、得無比處、得無相似處、身無病、母無",
    "T22n1425_005:0270c02": "病、父無病、親里無病、眷屬無病、福德名稱、",
    "T22n1425_005:0270c03": "多人愛、多人念、多人喜、多人所尚、得壽、得色、",
    "T22n1425_005:0270c04": "得樂、得勢力、得眷屬、得善趣、得三十三天、",
    "T22n1425_005:0270c05": "得天后、得天眼、清淨耳垂埵者，如我沙門",
    "T22n1425_005:0270c06": "持戒、行善法、修梵行，應以此法奉之事之。恭",
    "T22n1425_005:0270c07": "敬尊重，承望供養，所與不惜，舒展廣舒展，",
    "T22n1425_005:0270c08": "隨順取隨順受。」是中初三十事，一一犯越比",
    "T22n1425_005:0270c09": "尼罪；次八事一一犯偷蘭罪；後十二事一一",
    "T22n1425_005:0270c10": "犯僧伽婆尸沙。若比丘起欲心，欲向此而向",
    "T22n1425_005:0270c11": "餘、欲向餘而向此、欲向此而向此、欲向餘而",
    "T22n1425_005:0270c12": "向餘。若比丘於女人起欲心，向黃門說第一",
    "T22n1425_005:0270c13": "乃至隨順受，初三十事，犯越比尼心悔；次八",
    "T22n1425_005:0270c14": "事，犯越比尼罪；後十二事，犯偷蘭罪。若比丘",
    "T22n1425_005:0270c15": "於黃門有欲心，向女人說第一乃至隨順受，",
    "T22n1425_005:0270c16": "初三十事，犯越比尼罪；次八事，犯偷蘭罪；後",
    "T22n1425_005:0270c17": "十二事，犯僧伽婆尸沙。女人於女人亦如是。",
    "T22n1425_005:0270c18": "若比丘於黃門有欲心，向黃門說第一乃至",
    "T22n1425_005:0270c19": "隨順受，初三十事，犯越比尼心悔；次八事，犯",
    "T22n1425_005:0270c20": "越比尼罪；後十二事，犯偷蘭罪。若比丘於女",
    "T22n1425_005:0270c21": "人有欲心，向男子說第一乃至隨順受，初三十",
    "T22n1425_005:0270c22": "事，及次八事，犯越比尼心悔；後十二事，犯越",
    "T22n1425_005:0270c23": "比尼罪。若比丘於男子起欲心，向女人說第",
    "T22n1425_005:0270c24": "一乃至隨順受，初三十事，犯越比尼罪；次八",
    "T22n1425_005:0270c25": "事，犯偷蘭罪；後十二事，犯僧伽婆尸沙。女",
    "T22n1425_005:0270c26": "人於女人亦復如是。若比丘於男子起欲心，",
    "T22n1425_005:0270c27": "向男子說第一乃至隨順受，初三十事、次八",
    "T22n1425_005:0270c28": "事，犯越比尼心悔；後十二事，犯越比尼罪。黃",
    "T22n1425_005:0270c29": "門男子四句亦如是。若於女人歎自供養，僧",
    "T22n1425_005:0271a01": "伽婆尸沙。於黃門，得偷蘭罪。於男子，得越比",
    "T22n1425_005:0271a02": "尼罪。於緊那羅女、獼猴女，犯偷蘭罪。畜生女，",
    "T22n1425_005:0271a03": "犯越比尼罪。若比丘女人邊，得僧伽婆尸",
    "T22n1425_005:0271a04": "沙。黃門邊，得偷蘭罪。男子邊，犯越比尼罪。若",
    "T22n1425_005:0271a05": "女人邊，偷蘭罪。黃門邊，越比尼罪。男子邊，越",
    "T22n1425_005:0271a06": "比尼心悔。若女人邊，越比尼罪。黃門邊，越",
    "T22n1425_005:0271a07": "比尼心悔。男子邊，不犯。若女人邊，越比尼心",
    "T22n1425_005:0271a08": "悔。黃門男子邊，無罪。是故世尊說：「若比丘婬",
    "T22n1425_005:0271a09": "亂變心，於女人前歎自供養身言：『姊妹！如我",
    "T22n1425_005:0271a10": "沙門持戒、行善法、修梵行，以是婬欲法供養",
    "T22n1425_005:0271a11": "讚歎。』者，僧伽婆尸沙。」(第四戒竟)",
    "T22n1425_005:0271a12": "摩訶僧祇律卷第五"
}