{
    "X60n1111_001:0069a03": "蓬折直辨(彼既曲拆故當直辨)",
    "X60n1111_001:0069a06": "淳祐初余於滄洲方丈忽得終南家業一見名題不",
    "X60n1111_001:0069a07": "勝欣仰豈謂宗中有此寧馨及至展卷臨文披讀首",
    "X60n1111_001:0069a08": "章元是壞家之子破題便謂吾祖弘律以觀妙為本",
    "X60n1111_001:0069a09": "蓋准律中觀念對治常爾一心念除諸蓋等但猶屬",
    "X60n1111_001:0069a10": "小觀故引唯識妙觀而融導之為弘律本未審吾祖",
    "X60n1111_001:0069a11": "為弘律耶為弘觀耶若謂弘律律何無本若謂弘觀",
    "X60n1111_001:0069a12": "何云弘律我謂雙弘在人據行無可既言弘律正是",
    "X60n1111_001:0069a13": "約教教有司在何庸借本料彼為心欲題吾宗非事",
    "X60n1111_001:0069a14": "相之學謂能深究超拔古賢豈知翻為不識心境且",
    "X60n1111_001:0069a15": "文中所論衣食四儀諸戒對治用心之處日用時須",
    "X60n1111_001:0069a16": "曲盡規猷正明戒行彼謂妙觀乃是迷名若其然者",
    "X60n1111_001:0069a17": "不知令於何處持戒而論心境即事而真深位方能",
    "X60n1111_001:0069a18": "至此地位亦何怠戒祖教專弘所被之人本為新學",
    "X60n1111_001:0069a19": "深明慧解的不境緣是約圓宗而成受體善惡事法",
    "X60n1111_001:0069a20": "止作奉持識對五塵不容徵蹤要令博地發趣知歸",
    "X60n1111_001:0069a21": "大小雖殊律儀不異會同三聚圓契一乘所以疏鈔",
    "X60n1111_001:0069a22": "兩文開大乘解緣法界境發上品心納善種體起菩",
    "X60n1111_001:0069a23": "薩行趣涅槃果盡用圓實大教受聲聞小戒不分而",
    "X60n1111_001:0069a24": "分即權取實始終一貫令成究竟業疏圓宗戒體章",
    "X60n1111_001:0069b01": "敘述次第無不明題故云智知境緣本是心作不妄",
    "X60n1111_001:0069b02": "緣境但唯一識隨緣轉變有彼有此(文)此是先示境",
    "X60n1111_001:0069b03": "緣令開大解又云欲了妄情須知妄業故作法受還",
    "X60n1111_001:0069b04": "重妄心(文)此是依解緣境發心受戒又云於本藏識",
    "X60n1111_001:0069b05": "成善種子此戒體也(文)此是正示圓宗所發戒體已",
    "X60n1111_001:0069b06": "上疏文同鈔我今發心受戒一句更司文同未受以",
    "X60n1111_001:0069b07": "前思徧法界今欲進受翻前惡教並起善心故戒發",
    "X60n1111_001:0069b08": "所因還徧法界又云猶有本種熏心故力有常乃至",
    "X60n1111_001:0069b09": "下文成化身佛等(文)此明隨行持犯囑令常思遠期",
    "X60n1111_001:0069b10": "大乘因果同鈔為成三聚戒故趣三解脫求泥洹果",
    "X60n1111_001:0069b11": "等又以此法引導眾生等兩文相照如合符節但於",
    "X60n1111_001:0069b12": "三聚有後受前思之異自非濟緣問答誰識圓宗遠",
    "X60n1111_001:0069b13": "致(即問教有分齊等文)此之二部所明大乘因果皆是三誓而",
    "X60n1111_001:0069b14": "納具戒所發無作業體中具今依修行今文決題故",
    "X60n1111_001:0069b15": "濟緣云今此直以大乘圓義以決前體故羯磨經引",
    "X60n1111_001:0069b16": "薩婆多論為正教量論云凡欲受戒先興說法開導",
    "X60n1111_001:0069b17": "令於一切境上起慈愍心便得增上戒業疏云此之",
    "X60n1111_001:0069b18": "戒法出家本務素非懷大定難容納深有由矣(文)律",
    "X60n1111_001:0069b19": "本家業其實在此若便外求去道轉遠濟緣因釋教",
    "X60n1111_001:0069b20": "源公云教即律藏律由戒生故律為戒本(文)三種理",
    "X60n1111_001:0069b21": "觀隨律之經祖教觀宜用之有處戒觀兩門須分心",
    "X60n1111_001:0069b22": "境戒以防禁為心罪惡為境觀以契會為心寂理為",
    "X60n1111_001:0069b23": "境雖有觀事生滅之句此是事境如智論因緣所生",
    "X60n1111_001:0069b24": "法也非謂諦境若約兩重能所對於諦觀乃屬所破",
    "X60n1111_001:0069c01": "諦觀相冥如器諸淳朴方名妙觀又復須知修觀之",
    "X60n1111_001:0069c02": "法的指一境不容異念如記主觀經新疏通將三法",
    "X60n1111_001:0069c03": "從寬至狹約心約佛的揀所觀尅日成功豈宜通漫",
    "X60n1111_001:0069c04": "便是十六觀門雖本一經亦非交在觀觀之後皆結",
    "X60n1111_001:0069c05": "邪正天台大師約四三昧判攝一代經教所詮明從",
    "X60n1111_001:0069c06": "行觀三大部中止觀屬行其餘二部皆是開解雖亦",
    "X60n1111_001:0069c07": "用觀乃託事所法也及止觀中前之六章猶屬妙解",
    "X60n1111_001:0069c08": "於正明境的指事中一念為所觀境專以三千而作",
    "X60n1111_001:0069c09": "指南依經建立方便正修立定日限破妄顯真猶慮",
    "X60n1111_001:0069c10": "境觀鑽研所發疑誤須明十境以別邪正修觀大約",
    "X60n1111_001:0069c11": "鄭重如此又復三藏分宗經證定學專明三昧律詮",
    "X60n1111_001:0069c12": "戒學唯論持犯論詮慧學開二智明不無交在皆明",
    "X60n1111_001:0069c13": "隨說戒學到家究竟三聚定學到家究竟唯識(且約今宗)",
    "X60n1111_001:0069c14": "皆能至果同成佛慧戒無慧解但是利便觀無慧解",
    "X60n1111_001:0069c15": "乃屬事禪戒是能防業是所防觀是能修定屬所修",
    "X60n1111_001:0069c16": "由智度故若成業若觀若禪無有一法不至果位今",
    "X60n1111_001:0069c17": "部文中戒明解慧及示理境成就圓宗受隨妙戒是",
    "X60n1111_001:0069c18": "以疏鈔戒約聖位淺深戒約根性利鈍三乘三學相",
    "X60n1111_001:0069c19": "決總屬開解為出家本務期成聖道出家之言須約",
    "X60n1111_001:0069c20": "人約行始終論之非約位約戒局初心即行故受篇",
    "X60n1111_001:0069c21": "及沙彌篇言聖道行無始未曾今是人道初步須知",
    "X60n1111_001:0069c22": "趣向要令進學若懺篇中列三種理觀令任智觀緣",
    "X60n1111_001:0069c23": "化制雙行為除業文復滅乃已成罪當須融導成無",
    "X60n1111_001:0069c24": "生懺不同戒行麤未起非恒須防禁不可忘情戒觀",
    "X60n1111_001:0070a01": "兩分當如此知吾祖設教令開大乘解慧專依小乘",
    "X60n1111_001:0070a02": "受隨無不盡善四儀動用嚴切護持明知於唯識理",
    "X60n1111_001:0070a03": "上縱妄成業欲返妄源作法受具所破既深嚴禁愈",
    "X60n1111_001:0070a04": "切是戒勝行何言妙觀故業疏云成善種子此戒體",
    "X60n1111_001:0070a05": "也以凡夫妄念執著妄境若非戒解無由得脫故律",
    "X60n1111_001:0070a06": "序云縛著由此解圓妙理觀佛地未忘今令初心為",
    "X60n1111_001:0070a07": "本持戒如何操趣了妄全真不可不知也無始未曾",
    "X60n1111_001:0070a08": "誠哉是言若便鐵翁曾於戒觀留心誠探終不有此",
    "X60n1111_001:0070a09": "無稽妄誕下文至多臨時指示會元列門諸文觀法",
    "X60n1111_001:0070a10": "題下注字急宜去之恐恒新學以致忌戒正文誦習",
    "X60n1111_001:0070a11": "甚益初機私立標科及諸子註多徇己見未可全依",
    "X60n1111_001:0070a12": "余年老灰懶無心納續加我數年可為紏正推功觀",
    "X60n1111_001:0070a13": "行埋沒律宗祖道全速直是志本吾祖著撰自有準",
    "X60n1111_001:0070a14": "繩然歸敬儀淨心觀等解慧通被行業圓修化制雙",
    "X60n1111_001:0070a15": "弘真俗並運雖許凡學通攝觀機比屬化門無混制",
    "X60n1111_001:0070a16": "教別部流布祖意可知摘彼過濫何可勝言一則律",
    "X60n1111_001:0070a17": "學無本二乃化制不分三三學失次四便後昆越學",
    "X60n1111_001:0070a18": "五攝機不盡六不識所宗七玷辱祖師八全迷戒相",
    "X60n1111_001:0070a19": "九暗託觀門十矯異常途略提此十其失更多因比",
    "X60n1111_001:0070a20": "忤心餘十不忍看歲晚赴壇忽聞祖教特癈善戒受",
    "X60n1111_001:0070a21": "大之說既乖所學甚不入耳下壇歸寺偶得受戒重",
    "X60n1111_001:0070a22": "闕讀至揭倒四重樓閣豁開五義圓門之句不勝傷",
    "X60n1111_001:0070a23": "嘆毀滅大乘謗言祖教若謂今依法華開顯白四頓",
    "X60n1111_001:0070a24": "大善戒漸次故為揭倒既開五義圓門何獨不至四",
    "X60n1111_001:0070b01": "重樓閣不知開顯正為於此敢問法華開顯唯開聲",
    "X60n1111_001:0070b02": "聞菩薩否聲聞多種開何種聲聞而得作佛開顯當",
    "X60n1111_001:0070b03": "機如何破顯開顯之旨功在於何吾祖命家如何建",
    "X60n1111_001:0070b04": "立開顯之後有聲聞法可修學否如上諸事彼皆冥",
    "X60n1111_001:0070b05": "然邪風一皷滿座生疑善戒正無人敢道減法謗祖",
    "X60n1111_001:0070b06": "盲瞽來蒙是可忍也孰不可忍便當力破以救祖乘",
    "X60n1111_001:0070b07": "妨彼訓蒙聊作一書具禮設諫問答率略照彼所為",
    "X60n1111_001:0070b08": "故不介意後每相見略無擊節自謂聞義能徙宗中",
    "X60n1111_001:0070b09": "之幸復聞有折蓬之作廣予流行偶得一本初讀之",
    "X60n1111_001:0070b10": "甚令人疑次讀之不令人笑再讀之極令人憂據彼",
    "X60n1111_001:0070b11": "折說何足為破竊慮傳布後昆致成重害未免饒舌",
    "X60n1111_001:0070b12": "聊述所知示將來欲明此意先當定本須知今是依",
    "X60n1111_001:0070b13": "四分律受具足戒但能深用圓實教旨遠取如來本",
    "X60n1111_001:0070b14": "懷緣境契唯識宗乘發心起大慈勝行開明心境融",
    "X60n1111_001:0070b15": "通教門要誓無遺期向遠大所發無作義具三聚所",
    "X60n1111_001:0070b16": "成業體同大乘體故鈔云我今發心受戒為成三聚",
    "X60n1111_001:0070b17": "戒故趣三解脫門正求泥洹果業疏云是故行人常",
    "X60n1111_001:0070b18": "思此行即是三聚良以解心既妙教限莫拘願行相",
    "X60n1111_001:0070b19": "扶域心有處論其名位是聲聞人有大乘聲聞氣分",
    "X60n1111_001:0070b20": "亦可謂新發意菩薩正如普明菩薩經云如剎利王",
    "X60n1111_001:0070b21": "縱與賤通所懷者貴即名王子無上教法縱與眾生",
    "X60n1111_001:0070b22": "賤夫人合生菩提心名真佛子經文眾生之言必談",
    "X60n1111_001:0070b23": "九界所謂人天小善邪見嚴王惡逆調達等咸開作",
    "X60n1111_001:0070b24": "佛今是無上教法與聲聞賤夫人令所發業種成佛",
    "X60n1111_001:0070c01": "有分由圓理含容包攝無外即此小戒當處究竟乃",
    "X60n1111_001:0070c02": "至果成名體不轉若將此體為菩薩體返見聲聞無",
    "X60n1111_001:0070c03": "此圓體所以記主正恐迷此於諸文中節節發問此",
    "X60n1111_001:0070c04": "與菩薩戒體為同為異如有同異當自尋之或謂體",
    "X60n1111_001:0070c05": "同緣異但言其同已是二體況云緣異古德有云所",
    "X60n1111_001:0070c06": "言體同乃據體性若約體相亦所不同圓理具法法",
    "X60n1111_001:0070c07": "法全同法法無濫若混為一何謂具法經云七寶",
    "X60n1111_001:0070c08": "大車其數無量又問既得此體還用受菩薩戒否若",
    "X60n1111_001:0070c09": "不須受約大判持犯耶若云須受無作業重發否若",
    "X60n1111_001:0070c10": "如蓬說既得此體後不須受何不約大準梵網等經",
    "X60n1111_001:0070c11": "依行相奉持却自甘心而犯諸戒蓬云曾釋還看經",
    "X60n1111_001:0070c12": "否若據蓬折妄解祖文無可不可無作量否正愚汝",
    "X60n1111_001:0070c13": "迷瞥爾起心決墮無間具緣受大豈無無作既本圓",
    "X60n1111_001:0070c14": "極約義已具為稟大先容其義在此如投水海中若",
    "X60n1111_001:0070c15": "風中皷槖雖有大聖智亦不能分別至納大時無別",
    "X60n1111_001:0070c16": "三聚自非記主具擇法眼深窮化制誰能曉此折蓬",
    "X60n1111_001:0070c17": "愚執正如經有田舍子見貴人以鹽著食中問云何",
    "X60n1111_001:0070c18": "以故爾貴人答云此鹽能令食美彼即自謂尚美他",
    "X60n1111_001:0070c19": "物自味必多遂滿口食為鹹所苦返責貴人貴人曰",
    "X60n1111_001:0070c20": "癡人調和可也如何純食彼亦如是一味貪圓樂勝",
    "X60n1111_001:0070c21": "不知所以圓勝吾祖聖智若依當分小乘而受隨者",
    "X60n1111_001:0070c22": "猶在半途未為究竟或令初步直造大方依大乘經",
    "X60n1111_001:0070c23": "受菩薩戒時長行遠力量未充大行難行終成退墮",
    "X60n1111_001:0070c24": "所以深鑑機宜用大乘心受聲聞戒非令數寶實便",
    "X60n1111_001:0071a01": "成功進大有由不致中輟漸漸修學成佛有期若非",
    "X60n1111_001:0071a02": "究我祖乘須信投心無地窮理盡性唯在世尊始自",
    "X60n1111_001:0071a03": "鹿野苑中歷於方等般若大機既發開顯是時斷送",
    "X60n1111_001:0071a04": "聲聞入大乘境界却云即此便是更不須受然則既",
    "X60n1111_001:0071a05": "發大心期向深遠既納小戒戒行易成大小相資終",
    "X60n1111_001:0071a06": "成佛道非獨終南聖師亦出法正部主權實二智本",
    "X60n1111_001:0071a07": "起佛心巧設教門曲被我等不窮佛祖妄鑿愚情如",
    "X60n1111_001:0071a08": "此狂迷何稱善解折蓬破題乃至一非文意(依律立法之意)",
    "X60n1111_001:0071a09": "二失圓旨既虧斯二言何所濫又云古今傳習之妄",
    "X60n1111_001:0071a10": "謂善戒而受輙以四樓巧資唇舌甚乖本趣且善戒",
    "X60n1111_001:0071a11": "四熏樓閣乃屬經藏自出佛心通明受戒進趣等級",
    "X60n1111_001:0071a12": "誰謂祖師依彼立法而受具戒誰謂進趣不由斯道",
    "X60n1111_001:0071a13": "下文節云他依經立法受具吾祖所宗自是分準律",
    "X60n1111_001:0071a14": "立法受具足戒何涉彼經云非文意縱傳說者能引",
    "X60n1111_001:0071a15": "彼文證今所受四戒次第有何不可今所受四戒次",
    "X60n1111_001:0071a16": "第一家所行先五次十方堪進具與彼何別若謂今",
    "X60n1111_001:0071a17": "依法華開顯白四頓大何須依文先受三戒豈非次",
    "X60n1111_001:0071a18": "第或言始從五戒終至白四無非圓受第四進大圓",
    "X60n1111_001:0071a19": "受何妨豈非佛意何失圓旨善戒四重伏自往古諸",
    "X60n1111_001:0071a20": "佛至今釋迦世尊唯除華嚴通頓既且鹿苑施小而",
    "X60n1111_001:0071a21": "來終至法華皆漸受次則四戒皆次圓則四戒皆圓",
    "X60n1111_001:0071a22": "通為一乘而作弄引若圓若次皆不可逃四重進趣",
    "X60n1111_001:0071a23": "又復須知圓不礙次次不礙圓若據佛意始終在圓",
    "X60n1111_001:0071a24": "但以機緣未了故以三戒迭為方便令歸大乘所以",
    "X60n1111_001:0071b01": "今家建立最初便令發大慈心其意在此故疏云向",
    "X60n1111_001:0071b02": "不緣慈如何容大意在後也此是佛意經亦如之進",
    "X60n1111_001:0071b03": "趣當然豈容別議法華開顯正緣定性聲聞及退大",
    "X60n1111_001:0071b04": "者保任既重卒難入大如來方便調停到此有可開",
    "X60n1111_001:0071b05": "義故說三周開權顯實總使三乘同入一乘豈唯法",
    "X60n1111_001:0071b06": "華是今所依善戒為今所癈記主自云善戒四重即",
    "X60n1111_001:0071b07": "法華部從漸受也(文)蓬謂今家癈善戒者癈在何文",
    "X60n1111_001:0071b08": "若據濟緣梵網斥二乘為邪見善戒指小法為方便",
    "X60n1111_001:0071b09": "等句自是引據今家立圓宗之意故將二部對挍頓",
    "X60n1111_001:0071b10": "漸善戒漸機受之皆次圓機受之皆圓但不同法華",
    "X60n1111_001:0071b11": "涅槃純圓獨妙大小圓融故引二經為今圓宗用大",
    "X60n1111_001:0071b12": "受小而為所據豈癈彼邪正不出只一乘妙戒濟緣",
    "X60n1111_001:0071b13": "乃云是知如來唯有一乘圓極妙戒華嚴直興鹿苑",
    "X60n1111_001:0071b14": "曲亦三世十方莫不爾若據法華開顯正是開顯正",
    "X60n1111_001:0071b15": "是開此漸機諸大聲聞從鹿苑來非漸而何但由法",
    "X60n1111_001:0071b16": "華以前未曾顯說聲聞作佛有乖圓宗點小即大之",
    "X60n1111_001:0071b17": "義故揀善戒非今所據豈是特癈台宗自謂法華非",
    "X60n1111_001:0071b18": "漸非頓亦不曾云不用受大便為菩薩經中雖汝等",
    "X60n1111_001:0071b19": "所行是菩薩道乃點化保證引進之意經云舍利弗",
    "X60n1111_001:0071b20": "汝於未來世過無量無邊不思議劫奉持正法具足",
    "X60n1111_001:0071b21": "菩薩所行之道當得作佛記家前明法體云於菩薩",
    "X60n1111_001:0071b22": "戒中摘取小分以為五八十具後既開顯盡用付之",
    "X60n1111_001:0071b23": "付之言為在何時又云殺盜已制不復重明重明之",
    "X60n1111_001:0071b24": "說為指何處後結文其意自見若如蓬說唯是白四",
    "X60n1111_001:0071c01": "得受大戒今梵網亦不可用無稽妄說如何可依(梵網",
    "X60n1111_001:0071c02": "斥二乘為邪見亦是要令入大之意)。",
    "X60n1111_001:0071c03": "蓬云五六百年教門抑塞乃至又缺溫尋何能釋",
    "X60n1111_001:0071c04": "然且大智律師中興教觀正是間生誰不克伏一出",
    "X60n1111_001:0071c05": "圓宗五義教旨坦然明白代不乏賢至今無昧如竹",
    "X60n1111_001:0071c06": "溪拙庵諸宗匠說妙談玄異宗稱美蓬何輕誚謂缺",
    "X60n1111_001:0071c07": "溫尋蓬云未審曾看羯磨經否彼經依律建立受法",
    "X60n1111_001:0071c08": "為成何事首引多論起慈發心為成何法疏釋此文",
    "X60n1111_001:0071c09": "乃云此之戒法指何戒耶定難容納何時納耶此之",
    "X60n1111_001:0071c10": "四端皆為受具誰不知之料彼曲見即此小受使為",
    "X60n1111_001:0071c11": "納大自謂得意彊設難疑所以下文白四受大無稽",
    "X60n1111_001:0071c12": "橫議混乱教門勝鬘經中三乘初業不愚於法非彼",
    "X60n1111_001:0071c13": "所知平生好學及至而今不究教門不分化制不明",
    "X60n1111_001:0071c14": "受隨不識因果不知圓是理體大是教門却云白四",
    "X60n1111_001:0071c15": "納大大大小混亂記釋鈔中發心受戒謂即今所受",
    "X60n1111_001:0071c16": "比丘戒也又釋記中常思此行謂白四所受聲聞戒",
    "X60n1111_001:0071c17": "也深體教門何曾言大圓實理體化制難分不識義",
    "X60n1111_001:0071c18": "具便為三聚濟緣記中自釋微縱瞥爾制業分之則",
    "X60n1111_001:0071c19": "無有濫資持又問今此所受即為三聚為非三聚若",
    "X60n1111_001:0071c20": "云即者後須更受菩薩戒否又復大小混亂如何分",
    "X60n1111_001:0071c21": "別若云非者戒從心發既發此心那非此戒大見錯",
    "X60n1111_001:0071c22": "解便自求之彼不自求故致錯解何不詳究若云即",
    "X60n1111_001:0071c23": "者以下諸句却執若云非者下之句而成迷誤受是",
    "X60n1111_001:0071c24": "願體隨即行用大乘因果自行化他要誓深遠業體",
    "X60n1111_001:0072a01": "圓具當於隨行常思修顯遠期進受受大乘三聚趣",
    "X60n1111_001:0072a02": "三解脫自行化他同歸究竟受隨交混直成妄執大",
    "X60n1111_001:0072a03": "乘因者諸法實相大乘果者諸法實相受大行大方",
    "X60n1111_001:0072a04": "是真因是以法華授聲聞記令於無量無數不思議",
    "X60n1111_001:0072a05": "劫行菩薩行當得作佛白四言下三聚究竟彼說因",
    "X60n1111_001:0072a06": "果輕易若此因不識此四種之法是故始終顛倒無",
    "X60n1111_001:0072a07": "歸出家本務慕果修因自行化城心有處要在初步",
    "X60n1111_001:0072a08": "因誓發心一時圓具業成無作為善種子如是立誓",
    "X60n1111_001:0072a09": "猶屬妄念故事鈔如此發心尚是邪見想引智論云",
    "X60n1111_001:0072a10": "始學凡夫邪心中語解心既妙能契實理理包容無",
    "X60n1111_001:0072a11": "法不具濟緣得意故會三誓三戒三行三脫三佛三",
    "X60n1111_001:0072a12": "德在乎一念隨舉一法即具一切言有前後理無各",
    "X60n1111_001:0072a13": "別如是心受即發圓體如是心持即成圓行圓頓之",
    "X60n1111_001:0072a14": "義豈過於此華嚴無上菩提本淨名能如是者是名",
    "X60n1111_001:0072a15": "奉持涅槃欲見佛性等皆此意也下文又云故正受",
    "X60n1111_001:0072a16": "持徧緣法界勇發三誓翻昔三障由心業力結成種",
    "X60n1111_001:0072a17": "子自為戒體濟緣恐執此圓義不分大小故乃問云",
    "X60n1111_001:0072a18": "教有分齊何須此示答云為成本宗分通義故乃至",
    "X60n1111_001:0072a19": "扶通深之部意為稟大之先容鈔敘發心為成三聚",
    "X60n1111_001:0072a20": "此明隨行次對三身願行相扶彼此交映彼即期心",
    "X60n1111_001:0072a21": "後受此乃即行前修方見圓宗深有來致蓬云引余",
    "X60n1111_001:0072a22": "已決之文而生詰難未審此蓬為如何決又云為見",
    "X60n1111_001:0072a23": "講學蓬心曲見埋沒祖乘蓬心埋沒正在於汝何推",
    "X60n1111_001:0072a24": "講學蓬之所說都是曲巧妄生穿鑿記云即行前修",
    "X60n1111_001:0072b01": "蓬謂白四納大既已納大如何論即疏曰意在後也",
    "X60n1111_001:0072b02": "若非後受望誰為前是則無聚可成無身可對若謂",
    "X60n1111_001:0072b03": "望果又且無因或云點小即大復自無小可點無小",
    "X60n1111_001:0072b04": "無大如何論即然如此即正是鼠即但開即名不識",
    "X60n1111_001:0072b05": "即義常思此行乃是小行此即有小即是三聚乃是",
    "X60n1111_001:0072b06": "大行此即有大在小思大妙行圓融與大相應然後",
    "X60n1111_001:0072b07": "大正是祖意豈容妄說記云即行前修期言在此下",
    "X60n1111_001:0072b08": "文云當知即是發菩提心修大慈行求無上果此名",
    "X60n1111_001:0072b09": "實道此即大乘(當知即是大乘及諸此字畢竟指誰)漸誘百千方便無",
    "X60n1111_001:0072b10": "量法門種種施設莫不由此。",
    "X60n1111_001:0072b11": "又問三世如來十方諸佛示生唱滅頓開云三聚三",
    "X60n1111_001:0072b12": "身為同為別答語異義一三身即是三聚三誓心佛",
    "X60n1111_001:0072b13": "無差因果不二能如是者始名圓戒是波羅蜜即究",
    "X60n1111_001:0072b14": "竟本叉是知行人若發此心若獲此體即是三佛之",
    "X60n1111_001:0072b15": "種如上記文若因若果自行化他皆是願體具上諸",
    "X60n1111_001:0072b16": "法如地具桃李雖未出土枝葉婆娑(仍分修性)善種子者",
    "X60n1111_001:0072b17": "即是此義期乃直顯心業圓具之相如何將為已成",
    "X60n1111_001:0072b18": "三聚若便即是究竟三聚亦須即是究竟三佛無量",
    "X60n1111_001:0072b19": "法門皆悉現前是則天然彌勒自然釋迦何故祖師",
    "X60n1111_001:0072b20": "下文修題名法身佛豈以所發戒體為已成因果是",
    "X60n1111_001:0072b21": "以疏家恐忘此體約具明即囑令常思記主云此行",
    "X60n1111_001:0072b22": "即白四所發聲聞戒也由契圓理立誓稟受故此願",
    "X60n1111_001:0072b23": "體能具諸法前發戒緣中云此之戒法出家本務素",
    "X60n1111_001:0072b24": "非懷大定難容納深有由矣又云向不緣慈如何容",
    "X60n1111_001:0072c01": "大意在後也結指云今識前緣終歸大乘城心於處",
    "X60n1111_001:0072c02": "故知祖師一部疏文始終在此約受約隨建立圓宗",
    "X60n1111_001:0072c03": "成就此行正為受大先容欲成三聚妙戒全不能體",
    "X60n1111_001:0072c04": "佛法大意區區只欲白四受大癈善戒四重。",
    "X60n1111_001:0072c05": "蓬云白四竟時思願滿足暢遂所期三聚究竟豈非",
    "X60n1111_001:0072c06": "上品受大成就之處敢問正白四時用緣慈否若不",
    "X60n1111_001:0072c07": "用緣無作業體從何而發若用緣者祖師疏中何言",
    "X60n1111_001:0072c08": "為向若在此時正為納大祖師何云意在後也今論",
    "X60n1111_001:0072c09": "受戒所立之誓不獨斷惡所發之戒不但律儀所行",
    "X60n1111_001:0072c10": "之行不專為也所成之果不住無學成此圓機故堪",
    "X60n1111_001:0072c11": "受大鈔云為成三聚其意在此豈不須受即便是耶",
    "X60n1111_001:0072c12": "如昔光師全以四分為大乘故資持破云四分是大",
    "X60n1111_001:0072c13": "將何為小即應梵網體行全同菩薩聲聞二戒無別",
    "X60n1111_001:0072c14": "定知不爾是以祖師語意從容義當分通深扶教旨",
    "X60n1111_001:0072c15": "又同上品心者為全是大為分通耶答扶成本宗分",
    "X60n1111_001:0072c16": "通義也今蓬乃云上品受大雖本分通終為教局立",
    "X60n1111_001:0072c17": "圓決教成於分通上品受具何云受大上品教心正",
    "X60n1111_001:0072c18": "是圓義何云雖本分通更立圓決須知上品圓受正",
    "X60n1111_001:0072c19": "是要顯本宗分通是則圓宗上品即是分通若大乘",
    "X60n1111_001:0072c20": "三聚本來自圓亦何須立只緣此大在小故曰分通",
    "X60n1111_001:0072c21": "若便決得成大則亦不用別立故濟緣云既顯分通",
    "X60n1111_001:0072c22": "何須別立答義雖通大教終局小不可濫通故須別",
    "X60n1111_001:0072c23": "立今詳蓬說有三不可一別上品圓受受小非大二",
    "X60n1111_001:0072c24": "乃上品即圓不可分二三正決義通何云決教記云",
    "X60n1111_001:0073a01": "教終局小可不明乎故知上品圓受舒之則包大小",
    "X60n1111_001:0073a02": "捲之則唯四分鈔云我今受戒為戒三聚戒故三聚",
    "X60n1111_001:0073a03": "戒者是何法相出瓔珞經云菩薩三聚攝行期盡攝",
    "X60n1111_001:0073a04": "律儀者律儀斷惡結業煩惱究竟斷故攝善法者世",
    "X60n1111_001:0073a05": "出世間大小修證究竟修故攝眾生者一切含識究",
    "X60n1111_001:0073a06": "竟度故若但因誓發心不曾依經稟納但是虗發解",
    "X60n1111_001:0073a07": "誓不成大戒持犯經令千里求師豈容率易今是凡",
    "X60n1111_001:0073a08": "夫果證未有戒行亦虧雖在一心要須歷進古人所",
    "X60n1111_001:0073a09": "謂解容圓發行局漸修。",
    "X60n1111_001:0073a10": "問既須漸修恐妨圓義答終日漸修終日圓進若不",
    "X60n1111_001:0073a11": "分者初住圓人尚有四十一品無明未破還須漸斷",
    "X60n1111_001:0073a12": "豈非圓耶佛祖正教坦然明白邪人說之翻為邪法",
    "X60n1111_001:0073a13": "如上記文正意雖顯彼用蓬心曲巧穿鑿恐或後昆",
    "X60n1111_001:0073a14": "未紏正更引疏鈔重加釋顯羯磨經中首引多論凡",
    "X60n1111_001:0073a15": "欲受戒於一切境上起慈悲心得增上戒。",
    "X60n1111_001:0073a16": "問所引多論乃屬有宗起慈納戒即分通義答記云",
    "X60n1111_001:0073a17": "諸部時有此意但不如四分五義灼然今興助題此",
    "X60n1111_001:0073a18": "是佛意非教意也吾佛世尊不覺漏洩。",
    "X60n1111_001:0073a19": "問今既約圓發上品心須具三誓為成三戒但云起",
    "X60n1111_001:0073a20": "慈上是度生答濟緣云然雖三戒彼此互具至於修",
    "X60n1111_001:0073a21": "奉恒用攝生則能任運含攝一切豈止餘聚耶論云",
    "X60n1111_001:0073a22": "凡欲受戒既云凡欲必不揀大小非止四分一為三",
    "X60n1111_001:0073a23": "乘初業二乃出家本務疏家得意在下釋文又云此",
    "X60n1111_001:0073a24": "之戒法出家本務素非懷大定難容納深有由矣素",
    "X60n1111_001:0073b01": "非懷大定難容納深有由者釋上之戒法依論起慈",
    "X60n1111_001:0073b02": "乃三乘初業不愚於法又云向不緣慈始何容大意",
    "X60n1111_001:0073b03": "在後也釋上出家本務期向遠大得意在此如折蓬",
    "X60n1111_001:0073b04": "將方便教通不得已而釋此法反責余曰得意何淺",
    "X60n1111_001:0073b05": "疏云如善戒經菩薩戒本即七眾所受者向不緣慈",
    "X60n1111_001:0073b06": "如何容大意在後也。",
    "X60n1111_001:0073b07": "蓬云疏家即是引證之語何待蓬說但非引證妄說",
    "X60n1111_001:0073b08": "已記主自云準此經意凡為比丘必受菩薩大戒今",
    "X60n1111_001:0073b09": "受小戒向前緣慈為受大戒故云意在後也蓬凡見",
    "X60n1111_001:0073b10": "引便為人他依經立法受具足戒妄云起慈納大有",
    "X60n1111_001:0073b11": "所承據起慈納小何為納大正緣起慈納小為後納",
    "X60n1111_001:0073b12": "大先容是故疏記妄曲釋顯全不曾者若經中無一",
    "X60n1111_001:0073b13": "本字亦可如蓬穿鑿穿若七眾戒即菩薩戒何用立",
    "X60n1111_001:0073b14": "本只消便云菩薩戒七眾所受者是今欲但受七眾",
    "X60n1111_001:0073b15": "戒不受菩薩戒者但有受能之本而無所受之法。",
    "X60n1111_001:0073b16": "蓬云七眾既許受菩薩戒比丘受具納大具納大何",
    "X60n1111_001:0073b17": "疑除蓬一人誰曾不許七眾受菩薩戒比丘受具納",
    "X60n1111_001:0073b18": "大出自何文此善由不識大是教門圓乃理體理慧",
    "X60n1111_001:0073b19": "既圓所發小體同大乘體記中每云此體此之一字",
    "X60n1111_001:0073b20": "為指於何鈔云我今發心受戒為成三聚戒故趣三",
    "X60n1111_001:0073b21": "解脫門正求泥洹果又以此法引導眾生令至涅槃",
    "X60n1111_001:0073b22": "令法久住發心受戒即發大心為成三聚趣三解脫",
    "X60n1111_001:0073b23": "即行大行求泥洹果即成大果又以此法引導眾生",
    "X60n1111_001:0073b24": "即起大教令至涅槃即歸大處(與天台五略暗合)此皆是三",
    "X60n1111_001:0073c01": "誓中遠期因果(真如愚人作教發心誓注釋)全不曾看資持記中",
    "X60n1111_001:0073c02": "節文解釋自作三行分之云發心受者即今正受比",
    "X60n1111_001:0073c03": "丘戒也為成三聚趣三解脫門遠期大乘三學即因",
    "X60n1111_001:0073c04": "行也求大涅槃即圓果也(以上皆為自行)又以下化他行令",
    "X60n1111_001:0073c05": "法下護法行。",
    "X60n1111_001:0073c06": "蓬云除此三句引證之文餘無一言關涉善戒想不",
    "X60n1111_001:0073c07": "曾看疏中前明頓漸通局云如善戒經欲求菩薩戒",
    "X60n1111_001:0073c08": "者先當淨心受七眾戒趣菩薩道欲知大戒唯是漸",
    "X60n1111_001:0073c09": "受(文)且不曾言白四頓大也又濟緣云如前云如前",
    "X60n1111_001:0073c10": "善戒受五習十等餘無一言豈非欺誑圓宗癈大文",
    "X60n1111_001:0073c11": "在何處若執不得受大之句而云癈大圓宗者是不",
    "X60n1111_001:0073c12": "曉下文委示。",
    "X60n1111_001:0073c13": "敢問上伸受緣猶涉權小者若言所依之教所立之",
    "X60n1111_001:0073c14": "法正是權小何云猶涉若據能發之緣能領之心自",
    "X60n1111_001:0073c15": "屬圓大何謂權小經及疏鈔兩處立緣並引多論起",
    "X60n1111_001:0073c16": "慈為正教量聖師發明盡約大乘圓義記主顯釋更",
    "X60n1111_001:0073c17": "有何圓在此之外蓬不曾看却道是我上品之言論",
    "X60n1111_001:0073c18": "中更推說但論心之濃薄不明其相祖師契圓實理",
    "X60n1111_001:0073c19": "教約義而立作圓宗本何云出論蓬說圓宗只知出",
    "X60n1111_001:0073c20": "體之文不了始終一貫文出業疏義說諸文資持約",
    "X60n1111_001:0073c21": "體分教通判一代能詮故云且依業疏說三宗以示",
    "X60n1111_001:0073c22": "一家處判乃示所出文業疏若為然者空有兩宗亦",
    "X60n1111_001:0073c23": "唯出此故濟緣引疏鈔兩文對明受隨三聚三身豈",
    "X60n1111_001:0073c24": "是圓宗唯出業疏。",
    "X60n1111_001:0074a01": "蓬又云前是依宗出法後即立圓決通依宗出法正",
    "X60n1111_001:0074a02": "為受豈有受已始論次通而前後是何言歟不知前",
    "X60n1111_001:0074a03": "圓約受後得示圓余所謂吾祖得意者得用圓受小",
    "X60n1111_001:0074a04": "是三乘初業出家本務期向遠大之意蓬尚不曉我",
    "X60n1111_001:0074a05": "言出能了此祖意重鬪亂道掩耳惡聞來此提撕可",
    "X60n1111_001:0074a06": "見無恥須知三聚大義鈔在發心處說疏於隨行中",
    "X60n1111_001:0074a07": "期明畢竟二部受隨相貫要識大意不可遂文。蓬又",
    "X60n1111_001:0074a08": "引祖文大小兩乘理無分隔鹿苑雙林大小至益不",
    "X60n1111_001:0074a09": "審蓬意知是何教唱小教大顯大成小豈於大小規",
    "X60n1111_001:0074a10": "矩之外別有教耶緣不識此是大機合從小入小機",
    "X60n1111_001:0074a11": "合從大入此乃果佛三密起機台宗據此立不定秘",
    "X60n1111_001:0074a12": "密兩教唯佛能說如何將此說法悟道證今約緣發",
    "X60n1111_001:0074a13": "戒此文可破蓬之妄執定須修觀方能破惑顯理余",
    "X60n1111_001:0074a14": "所謂圓教章中決前受者自謂前既約圓納體故後",
    "X60n1111_001:0074a15": "說為善種子至此明示故云決顯下疊難意破余所",
    "X60n1111_001:0074a16": "決決大決小決體決儀今家既非依經行受盡是野",
    "X60n1111_001:0074a17": "決非實議論吾祖所立圓宗正為扶成本宗分通義",
    "X60n1111_001:0074a18": "故為成三聚何但上決空有決空有者顯圓融之用",
    "X60n1111_001:0074a19": "濟緣所云捨此二經餘無此義者正示圓宗所據乃",
    "X60n1111_001:0074a20": "明用大受小非謂用小受大大小圓融唯出二經法",
    "X60n1111_001:0074a21": "華開聲聞作佛涅槃扶小律談常蓋由戒禁業非業",
    "X60n1111_001:0074a22": "起心毒四方雖禁未窮其本故準二經圓融之意別",
    "X60n1111_001:0074a23": "立一宗開廣戒學窮理盡性進受三聚究竟到家非",
    "X60n1111_001:0074a24": "是依經受戒白四頓大也圓宗分通義如前說緣蓬",
    "X60n1111_001:0074b01": "不識妄分兩意由不識故堅執為大言圓不局於大",
    "X60n1111_001:0074b02": "言大未必皆圓是故記主正恐迷此特伸問答蓬更",
    "X60n1111_001:0074b03": "曲消轉增欺誑記中自云白四所受聲聞戒也何偷",
    "X60n1111_001:0074b04": "兩字迷惑於人點小即大蓬不識即故將此小即彼",
    "X60n1111_001:0074b05": "大戒不知此小由理圓故全體同大方是即義記云",
    "X60n1111_001:0074b06": "若獲此體此之一字乃對破大戒蓬因不識反執為",
    "X60n1111_001:0074b07": "據若便白四受得大戒正合文意何須問決上品受",
    "X60n1111_001:0074b08": "具正是圓義所言決者顯說上品圓受之義。",
    "X60n1111_001:0074b09": "蓬云未圓待決方圓若依發心納體已竟至後隨行",
    "X60n1111_001:0074b10": "方為圓戒何有此理若謂後圓決前立法故成圓受",
    "X60n1111_001:0074b11": "祖師排布次第有儀緣境發心依心受戒然後示體",
    "X60n1111_001:0074b12": "始終一貫說有前後理無隔絕豈是至後明體章中",
    "X60n1111_001:0074b13": "方立圓決是何議論況答意中所引善戒三為方便",
    "X60n1111_001:0074b14": "假宗通深自能不住立圓扶成為大先容不識文理",
    "X60n1111_001:0074b15": "妄折記文最為可惡自初至後故前三戒並名方便",
    "X60n1111_001:0074b16": "先敘善戒次受之相假宗知權之下四句之文顯今",
    "X60n1111_001:0074b17": "圓受正答問意故文曰假宗知權不住方便符通深",
    "X60n1111_001:0074b18": "之部意為稟大之先容蓬云假宗知權即於小法便",
    "X60n1111_001:0074b19": "成究竟文中何不直云不用方便而言不住不住正",
    "X60n1111_001:0074b20": "謂在小慕大豈非先容記中四句文理相貫答釋甚",
    "X60n1111_001:0074b21": "明又云稟大先容者立圓為稟具納三聚也據蓬立",
    "X60n1111_001:0074b22": "義立圓在後決前所受受居圓前先容何在況今答",
    "X60n1111_001:0074b23": "意正在隨行取圓受圓隨為稟大先容豈為稟具先",
    "X60n1111_001:0074b24": "容耶又云有何一句為後大先容者濟緣明謂鈔敘",
    "X60n1111_001:0074c01": "發心為成三聚此明隨行次對三身乃受隨相應無",
    "X60n1111_001:0074c02": "非為大若如蓬說何故資持釋為成三聚為遠期大",
    "X60n1111_001:0074c03": "乘戒學遠期豈在今受大乘三學何非後大又云期",
    "X60n1111_001:0074c04": "心後受謂在受具迷倒尤甚此亦是答前用圓之意",
    "X60n1111_001:0074c05": "進釋鈔文為成三聚所以用圓若指受具豈是於後",
    "X60n1111_001:0074c06": "又云前修乃望果為前大智律師太欺我哉誰便不",
    "X60n1111_001:0074c07": "知修行在前證果在後特勞指示如此釋義直如兒",
    "X60n1111_001:0074c08": "戲即行前修者已於具戒能立三誓所發無作義具",
    "X60n1111_001:0074c09": "三聚前修乃由漸之行汝於大乘不知等分一味輕",
    "X60n1111_001:0074c10": "覩諸祖大小雙弘如來權實二智無非化導令從小",
    "X60n1111_001:0074c11": "進大全於此義未曾經懷又云受緣大乘且據分通",
    "X60n1111_001:0074c12": "後立圓宗乃論圓受者是以書中所謂初約圓受受",
    "X60n1111_001:0074c13": "後圓者正難此妄却云我醉立緣何為若便興後圓",
    "X60n1111_001:0074c14": "宗不同受在何時蓬見疏中立圓宗處在後明體章",
    "X60n1111_001:0074c15": "中前所立緣為受戒否若用受戒又且未圓若不用",
    "X60n1111_001:0074c16": "受却成虗設所謂大乘正是言今圓宗受隨大乘多",
    "X60n1111_001:0074c17": "種誰便不知蓬所揀者殊非通論凡言大乘有不同",
    "X60n1111_001:0074c18": "義但在能詮乃有隔歷圓融之異所詮何別故云一",
    "X60n1111_001:0074c19": "切大乘莫不皆以妙理為體此體之外復有何理為",
    "X60n1111_001:0074c20": "大乘耶蓬引祖文所用不同皆屬前事大乘何別今",
    "X60n1111_001:0074c21": "立圓宗正取一實豈於圓受而分兩樣欲彰深究反",
    "X60n1111_001:0074c22": "成穿鑿疏中作法受者正是述前圓受之相若乃至",
    "X60n1111_001:0074c23": "此方是圓宗所謂受戒謂此圓受與前不同。",
    "X60n1111_001:0074c24": "敢問疏中依論起慈鈔敘上品發心無非皆是用大",
    "X60n1111_001:0075a01": "受小大小相即正是圓義但遂文相不思大意濟緣",
    "X60n1111_001:0075a02": "云雖三聚至具至於修奉恒用攝生任用含攝一切",
    "X60n1111_001:0075a03": "豈三聚含攝一切是圓義否起慈納戒非攝生耶疏",
    "X60n1111_001:0075a04": "鈔兩文一宗論受雖包權實祖意在圓若分兩意却",
    "X60n1111_001:0075a05": "見兩部次第排布皆非了義又云疏中提起小法以",
    "X60n1111_001:0075a06": "圓決顯之處與鈔疏平常引用之文大別此又見蓬",
    "X60n1111_001:0075a07": "曲心穿鑿而無遠致此是祖師用圓之處圓何甞別",
    "X60n1111_001:0075a08": "提與不提但觀文中大小無間即是用圓緣境起慈",
    "X60n1111_001:0075a09": "皆為受具善戒七眾為菩薩本鈔中受小為成三聚",
    "X60n1111_001:0075a10": "法華開顯涅槃重扶無非此意蓬因不見提起決顯",
    "X60n1111_001:0075a11": "便謂天別。",
    "X60n1111_001:0075a12": "蓬破余曰不見排布受儀便謂圓無受文蓬若不解",
    "X60n1111_001:0075a13": "何出此言料蓬曲見將圓宗出體之文方明圓受不",
    "X60n1111_001:0075a14": "知前論發心唯取上品今明戒體意在圓宗始終相",
    "X60n1111_001:0075a15": "應受隨一貫故至此文究竟敘述前將二部次第融",
    "X60n1111_001:0075a16": "通如合符節其理照然則知蓬欲顯己能指圓宗受",
    "X60n1111_001:0075a17": "文故假外問謗讟古人設有此問亦何須答外學何",
    "X60n1111_001:0075a18": "知蓬欲顯異又是不曉一宗大意故此穿鑿何不自",
    "X60n1111_001:0075a19": "嗟先輩歷陳著撰賺人處多屬令我者欲辨是非付",
    "X60n1111_001:0075a20": "之來哲余云分通屬機教者蓬何能識如來照照有",
    "X60n1111_001:0075a21": "此機設此教由其在小不住於小慕大未歸於大是",
    "X60n1111_001:0075a22": "故設教小中露大大中容小部主知此故立一宗道",
    "X60n1111_001:0075a23": "證無學即是小理終歸實道即是大理記云深有兼",
    "X60n1111_001:0075a24": "淺之能教蘊分通之義豈非此意蓬引事鈔發三種",
    "X60n1111_001:0075b01": "心收三種教詮三種理三種心非機耶三種教非教",
    "X60n1111_001:0075b02": "耶性相二空俱是推折達相不同皆屬機也真空何",
    "X60n1111_001:0075b03": "異只一權理縱是大乘十八空十空等皆從境立空",
    "X60n1111_001:0075b04": "亦無別受具習大佛祖明文却敢斥何言歟若謂破",
    "X60n1111_001:0075b05": "我不曉何不破蓬妄執余云受與不受自屬機者言",
    "X60n1111_001:0075b06": "時人也今或有人雖知大為究竟自識分量不可棄",
    "X60n1111_001:0075b07": "小且守己納未欲進大豈不由他何推妙觀折蓬始",
    "X60n1111_001:0075b08": "末皆是不解文義所以曲巧妄破不思綆短翻恨汲",
    "X60n1111_001:0075b09": "深。",
    "X60n1111_001:0075b10": "蓬謂濟緣所問菩薩戒同異等文不得詳而自顯爭",
    "X60n1111_001:0075b11": "奈折蓬尚不能何由自顯記主明云必有同異蓬何",
    "X60n1111_001:0075b12": "得言思疑有異佛祖記主皆令後受蓬何斥為不了",
    "X60n1111_001:0075b13": "之師驗蓬出言全無準則余云太圓欠圓是則未是",
    "X60n1111_001:0075b14": "皆是破蓬蓬都不曉却推教法白四受大豈非太也",
    "X60n1111_001:0075b15": "但能圓小不能圓大豈非欠也將圓為大是則未是",
    "X60n1111_001:0075b16": "本謂良馬故不註脚今如此釋駕駱亦曉法華開顯",
    "X60n1111_001:0075b17": "祖師立圓記主三義誰云未是有何欠剩余書云只",
    "X60n1111_001:0075b18": "緣將此大戒推與他家乃至只一待字難消故特將",
    "X60n1111_001:0075b19": "為癈大正為點蓬愚迷却將莊做佛祖蓬凡見書中",
    "X60n1111_001:0075b20": "說他短經處推祖教祖師自謂我今發心受戒為成",
    "X60n1111_001:0075b21": "三聚戒故何曾不受推與他家若云即此便是成今",
    "X60n1111_001:0075b22": "納大資持何云遠期大乘三學遠期之言豈即此耶",
    "X60n1111_001:0075b23": "蓬若不肯受大豈得因蓬不受三聚絕滅他家盛行",
    "X60n1111_001:0075b24": "豈非推與彼。",
    "X60n1111_001:0075c01": "蓬破余曰必謂不秉三聚羯磨為推與他淺局之見",
    "X60n1111_001:0075c02": "也余曰深也非淺局矣只緣蓬素不識事理圓是理",
    "X60n1111_001:0075c03": "體受是事用聖人有悟中之事理凡夫有迷中之事",
    "X60n1111_001:0075c04": "理迷悟雖殊事理不二理則法法圓融事則一一不",
    "X60n1111_001:0075c05": "濫理不離事事非理外事理一如方稱圓融極台宗",
    "X60n1111_001:0075c06": "乃明事理二造性具緣生究竟為一。",
    "X60n1111_001:0075c07": "蓬云白四言下尚發三聚是誰亂道引來況釋若使",
    "X60n1111_001:0075c08": "大中跌事則令小內虧圓由蓬殘毀祖乘故斥包羅",
    "X60n1111_001:0075c09": "不盡記云前並小教此是大乘以大決小不待受即",
    "X60n1111_001:0075c10": "圓頓義也此之一字乃指圓體以大決小即小是大",
    "X60n1111_001:0075c11": "故三決也由理圓故故不待受正彰頓義若容不受",
    "X60n1111_001:0075c12": "合言不用受大預先具大故云不待受大後若無待",
    "X60n1111_001:0075c13": "圓頓何成不識字義安妄云分曉莫污祖文庶免苦",
    "X60n1111_001:0075c14": "報癈大甚明言無畏忌特興謗妄可謂無事造罪。",
    "X60n1111_001:0075c15": "蓬引書云立圓既極大小雙弘乃至可令人笑此一",
    "X60n1111_001:0075c16": "段文半是迷半是欺圓法華開權顯實涅槃扶律談",
    "X60n1111_001:0075c17": "常終窮至極純圓獨妙吾祖依此建立圓宗是圓極",
    "X60n1111_001:0075c18": "否用此圓乘是弘大否專權戒律非弘小耶善戒七",
    "X60n1111_001:0075c19": "眾所受為菩薩本事鈔我今受戒為成三聚此等雙",
    "X60n1111_001:0075c20": "弘何為隔歷經云但念空無相無作於菩薩法心不",
    "X60n1111_001:0075c21": "喜樂初圓佛法遇便信受思惟取證是辨得小十方",
    "X60n1111_001:0075c22": "佛土中唯有一乘法無二亦無三是辨得大般若我",
    "X60n1111_001:0075c23": "待說所因成就阿耨菩提必以大乘而得度脫汝等",
    "X60n1111_001:0075c24": "所行是菩薩道請開顯也雖是戲汝甚有義焉不肯",
    "X60n1111_001:0076a01": "依經受菩薩戒是不辨大直以白四便發三聚是不",
    "X60n1111_001:0076a02": "辨小中間橫識皆是綺語何堪推究。",
    "X60n1111_001:0076a03": "折蓬云吾祖弘律以妙觀為本事相之學聞斯必驚",
    "X60n1111_001:0076a04": "不足恠也非獨余聞而生驚恠記主見說寧無驚乎",
    "X60n1111_001:0076a05": "若吾祖得知豈不恠也諸大祖師一切世尊亦必恠。",
    "X60n1111_001:0076a06": "蓬言無公當聖師自云煩惑難消要由方便致設三",
    "X60n1111_001:0076a07": "學用為治元律云為調三毒令盡故制增戒學是知",
    "X60n1111_001:0076a08": "三學為佛法中公器豈得併為一路獨推觀功經中",
    "X60n1111_001:0076a09": "亦云戒為無上菩提本部主乃云三世諸如來皆共",
    "X60n1111_001:0076a10": "尊敬戒律序云如是諸佛子修行禁戒本終不同邪",
    "X60n1111_001:0076a11": "流沒溺生死海戒疏云舉宗以明持犯為正記主云",
    "X60n1111_001:0076a12": "三藏分宗所詮乃異據行雖通麤墮在教各有司在",
    "X60n1111_001:0076a13": "如上所引皆不見以觀為律本便是諸文對破戒論",
    "X60n1111_001:0076a14": "但有勝劣非全無與戒毗尼者乃其義也。",
    "X60n1111_001:0076a15": "蓬云十方諸佛成目證果本豈越斯且佛以五分為",
    "X60n1111_001:0076a16": "身何獨本於一觀又云三乘賢聖上求下化功惟在",
    "X60n1111_001:0076a17": "此且三乘聖行曾受戒否能施戒乎道非觀而不別",
    "X60n1111_001:0076a18": "淺深且論中何云道品樓觀以戒為柱行之事理昭",
    "X60n1111_001:0076a19": "然可知何假觀分福慧乘戒化制大小盡是通途法",
    "X60n1111_001:0076a20": "相何總歸觀止觀雙游真俗並運吾祖觀學妙盡於",
    "X60n1111_001:0076a21": "此雙弘可也何為律本又云今宗教觀並準開會皆",
    "X60n1111_001:0076a22": "一乘者且教既一乘何須本觀終南妙觀本即一乘",
    "X60n1111_001:0076a23": "何待開會方稱為妙便是戒學亦即如來本有一乘",
    "X60n1111_001:0076a24": "圓極妙戒法華但是開顯而已戒體章中記主深達",
    "X60n1111_001:0076b01": "實異常途拆蓬建意雖欲反常不能合道凡為修觀",
    "X60n1111_001:0076b02": "有法有體有行有相豈將妙觀以為律本也途云弘",
    "X60n1111_001:0076b03": "律以戒為本以持犯為正。",
    "X60n1111_001:0076b04": "蓬云彼以乳兒通知之語以戒聾瞽使其易信余曰",
    "X60n1111_001:0076b05": "雖是乳兒通知之語爭奈鐵翁不知祖文自云律宗",
    "X60n1111_001:0076b06": "其唯持犯持犯之相實深非夫積學洞微窮幽盡理",
    "X60n1111_001:0076b07": "者則斯義難見也蓬謂易知故多妄解妙觀之義誰",
    "X60n1111_001:0076b08": "不知要用不得處翻成誑妄。",
    "X60n1111_001:0076b09": "折蓬云吾每見吾宗學者以祖師諸文示觀各有別",
    "X60n1111_001:0076b10": "意乃至五例解中曾辨此一段文正所謂全迷戒相",
    "X60n1111_001:0076b11": "暗託觀門欲明此意先須定境是約圓宗而論受隨",
    "X60n1111_001:0076b12": "須以法界為量仍知事理不同不分而分修觀據理",
    "X60n1111_001:0076b13": "受戒緣事不出只是十界依正雖事理相即而用與",
    "X60n1111_001:0076b14": "不同不可一槩等故事鈔云未受以前惡徧法界今",
    "X60n1111_001:0076b15": "欲進受翻前惡境並起善心故戒發所因還徧法界",
    "X60n1111_001:0076b16": "又復須知圓宗戒限通禁十業意地瞥起盡屬所防",
    "X60n1111_001:0076b17": "總歸制限未涉觀門此是通論大教限量若約戒觀",
    "X60n1111_001:0076b18": "的示用心所依無過衣食四儀語默動靜然而此境",
    "X60n1111_001:0076b19": "自不能成善惡業行但由戒觀依此而行戒學言之",
    "X60n1111_001:0076b20": "森然萬境何事非持日用時頃不出在此是故祖文",
    "X60n1111_001:0076b21": "備立群篇廣引三藏欲令謹守無犯所以深切著明",
    "X60n1111_001:0076b22": "決同大小律儀遠期三聚妙戒推窮過本起自三毒",
    "X60n1111_001:0076b23": "欲絕妄源更深防護故約化制兩門所明觀念對治",
    "X60n1111_001:0076b24": "淫觀不淨殺起慈悲盜懷知足妄思真實上根利智",
    "X60n1111_001:0076c01": "衣則著著則口口房則步常以五觀在心無使臨機",
    "X60n1111_001:0076c02": "異念故律云常爾一心念除諸蓋中下根器通作一",
    "X60n1111_001:0076c03": "觀望上而學漸資後習離犯成持更有業重障深妄",
    "X60n1111_001:0076c04": "情難遣須作假想婬作虵口火聚食作糞屎蟲窠鉢",
    "X60n1111_001:0076c05": "作血塗穢皮熱鐵葉等飲作膿血等想無非為遣妄",
    "X60n1111_001:0076c06": "者著圓成清淨戒行是故疏中囑令常思使城心有",
    "X60n1111_001:0076c07": "處一宗戒學功歸在此所謂假想者大師云即雖未",
    "X60n1111_001:0076c08": "爾想力若成佛怖畏心起能大助道開發正慧豈非",
    "X60n1111_001:0076c09": "持奉之助戒行也末學者皆知唯蓬不聞若彼連引",
    "X60n1111_001:0076c10": "諸文細推盡歸戒學所収妄謂祖師將為妙觀豈得",
    "X60n1111_001:0076c11": "持戒全不用心臥地止持何成持犯又引判教屬憶",
    "X60n1111_001:0076c12": "念輪正當戒學何歸觀行又云常爾一心念除諸蓋",
    "X60n1111_001:0076c13": "是用觀破惑蓋由不識三毒諸蓋通於業惑說戒成",
    "X60n1111_001:0076c14": "觀今既結犯正屬戒宗業疏恒憶恒持乃無作功用",
    "X60n1111_001:0076c15": "一切戒行皆無作所重此諸恒字要人當持微縱結",
    "X60n1111_001:0076c16": "犯未審制誰所謂觀境者亦是戒學所防之處此為",
    "X60n1111_001:0076c17": "事境文云觀事生滅者是然於此境若不用觀何成",
    "X60n1111_001:0076c18": "聖行不論大小須明諦觀所以文云知是無我人善",
    "X60n1111_001:0076c19": "惡性相觀事是心知之一字能觀觀智無之一字所",
    "X60n1111_001:0076c20": "觀諦境唯識觀中觀是能觀心是所觀皆以理觀契",
    "X60n1111_001:0076c21": "於理境方成妙觀故資持云前二性相以空為理後",
    "X60n1111_001:0076c22": "一以心為理我人善惡等事皆屬諦觀所破之法四",
    "X60n1111_001:0076c23": "明法師云須分兩重能所如器諸淳朴若使不以理",
    "X60n1111_001:0076c24": "為境者能觀之觀契合於何我人善惡豈能忘泯但",
    "X60n1111_001:0077a01": "逐事境何曾會理須知祖文明觀之處莫不皆具兩",
    "X60n1111_001:0077a02": "重能所但逐名言不能推究所以論云說智及智處",
    "X60n1111_001:0077a03": "皆名為般若以如如智契如如理又復事理兩觀創",
    "X60n1111_001:0077a04": "心修之皆觀事中一念若觀此心即事之理各為理",
    "X60n1111_001:0077a05": "觀即理之事名為事觀故荊溪云隨緣不變謂之性",
    "X60n1111_001:0077a06": "不變隨緣謂之心生佛依正等境皆可如是論之今",
    "X60n1111_001:0077a07": "宗唯識若總若別亦當依此之二義而論略分戒觀",
    "X60n1111_001:0077a08": "大約如此折蓬矯異不落規繩戒不成戒觀不成觀",
    "X60n1111_001:0077a09": "迷屬於蓬破他何在鐵翁宗師生平自任輕視同途",
    "X60n1111_001:0077a10": "特撰家業為名自欲發揚己見意謂盡理期廣流傳",
    "X60n1111_001:0077a11": "不知罔冒太深翳昏祖教余以長盡公心諫諭似是",
    "X60n1111_001:0077a12": "知非猶負抑鬱何以知之書中所說一依祖教於理",
    "X60n1111_001:0077a13": "照然若不知非何用改他語言埋沒正義廣揚著撰",
    "X60n1111_001:0077a14": "搆架折蓬文飾邪非重為[示*呈]器故於祖文曲巧讚研",
    "X60n1111_001:0077a15": "奈何正理難移轉增私忿邪見大慢一時併發於此",
    "X60n1111_001:0077a16": "文中分明可見故彼文云若不用觀行屬有為戒成",
    "X60n1111_001:0077a17": "凡福遂引祖文若執戒為真道道則戒結所収乃至",
    "X60n1111_001:0077a18": "道在邇求諸遠宜反思之(彼文)然吾祖教觀何所不說",
    "X60n1111_001:0077a19": "之體正是意唯歸四分良由部主愽考三機殷鑒兩",
    "X60n1111_001:0077a20": "曲包絡權實統収名理結集茲藏通被時負記曰深",
    "X60n1111_001:0077a21": "有兼淺之能故傍収有部教有分通之義故終會圓",
    "X60n1111_001:0077a22": "乘聖師得意準法華涅槃建立圓宗扶通之部意為",
    "X60n1111_001:0077a23": "稟大之先容依此受隨咸歸實道所以制作敷之則",
    "X60n1111_001:0077a24": "包羅法界卷之則唯在一律如星拱北似水朝東若",
    "X60n1111_001:0077b01": "也依蓬奪其弘律本歸乎妙觀之宗正如容似主人",
    "X60n1111_001:0077b02": "國人難辨却使一家教典所弘三藏大小戒觀化制",
    "X60n1111_001:0077b03": "兩門觀念對治及諸祖誠言發明解慧皆無所歸咸",
    "X60n1111_001:0077b04": "失主伴至如三種理觀隨律之經既僭為本隨律何",
    "X60n1111_001:0077b05": "在料得鐵翁但濫遂妙觀虗名曾不留心實學彼所",
    "X60n1111_001:0077b06": "弘戒既虧解慧全缺莊嚴豈非任戒集業執則障道",
    "X60n1111_001:0077b07": "耶自佛法東漸諸宗諸祖隨所闡揚建立門庭各在",
    "X60n1111_001:0077b08": "其本何曾交互如此顯異欲自主張妄謂深究祖懷",
    "X60n1111_001:0077b09": "實是埋沒聖教來學易瞞慮成遠害又引四句義凡",
    "X60n1111_001:0077b10": "論四句欲取雙美蓬既劣於戒尊於觀豈兩得乎余",
    "X60n1111_001:0077b11": "云戒行觀行皆能發於定慧者因戒生定因定發慧",
    "X60n1111_001:0077b12": "三藏諸祖莫不常談蓬因能知但由不了戒有勝劣",
    "X60n1111_001:0077b13": "行有麤妙一槩相得定須本觀若欲推於觀生定慧",
    "X60n1111_001:0077b14": "甕裏知見但遂文言曾不思修何能解曉須知創心",
    "X60n1111_001:0077b15": "修觀皆以第六云王數為發觀之始豈得便是定慧",
    "X60n1111_001:0077b16": "智論云始學凡夫邪心中語受戒發心亦屬妄想故",
    "X60n1111_001:0077b17": "事鈔云如是發心尚是邪想戒行成功業非不起方",
    "X60n1111_001:0077b18": "發定慧初心修觀定慧未曾梵語三昧翻調直須以",
    "X60n1111_001:0077b19": "三昧調停進行散則止之昏則照之觀漸熟定慧旋",
    "X60n1111_001:0077b20": "明止觀二法即定慧者此約法體修成言之便是觀",
    "X60n1111_001:0077b21": "成進入後位亦須因觀重發定慧次第進入所謂禪",
    "X60n1111_001:0077b22": "定乃有多途諸天所修世間味禪佛弟子修世間淨",
    "X60n1111_001:0077b23": "禪不出皆是四禪四空諸天修者用六行觀厭下苦",
    "X60n1111_001:0077b24": "麤障攀上勝妙出地居修之發未到定生夜摩等能",
    "X60n1111_001:0077c01": "居於空至於他化發得初禪脫於欲籠得生色界次",
    "X60n1111_001:0077c02": "第進修至非非想皆是六行觀中修發名世間味禪",
    "X60n1111_001:0077c03": "若佛弟子用無漏心修八勝行名世間淨禪若出世",
    "X60n1111_001:0077c04": "間及世間上上十種大禪皆用無漏觀智次第修發",
    "X60n1111_001:0077c05": "故攝論云唯識通四位修所謂慧者歸敬儀云無分",
    "X60n1111_001:0077c06": "別智念念利鈍五十餘階豈非用觀次第修發觀行",
    "X60n1111_001:0077c07": "能發禪定智慧是信不誣矣。",
    "X60n1111_001:0077c08": "折蓬謂余所弘祖師圓宗一節至於若據諸文戒但",
    "X60n1111_001:0077c09": "止業此文敘戒而云返妄彼之不曉便謂成佛功唯",
    "X60n1111_001:0077c10": "在戒我若不說祖乘何顯今略敘之莫謂顯異當知",
    "X60n1111_001:0077c11": "圓宗言戒即一佛乘一乘妙戒全體離染全體澄凝",
    "X60n1111_001:0077c12": "全體照用三一互融體絕思議乃至考彼前後之文",
    "X60n1111_001:0077c13": "妄意若此(彼文)余竊觀彼一節之文猶如醉醒又若顛",
    "X60n1111_001:0077c14": "狂祖師記主皆約圓宗一乘妙戒始終詮辨蓬乃每",
    "X60n1111_001:0077c15": "云若不用觀行屬有為戒成凡福忽於此中言圓宗",
    "X60n1111_001:0077c16": "戒有許多云妙若非醉醒畢竟是何誑妄自稱我若",
    "X60n1111_001:0077c17": "不說祖乘唯在戒但為見蓬但為不有律宗獨推觀",
    "X60n1111_001:0077c18": "行凡見祖乘所立法門盡用修觀方成道業不知入",
    "X60n1111_001:0077c19": "道通於餘行故曰修觀以戒為緣菩提以戒為本見",
    "X60n1111_001:0077c20": "佛性證涅槃深心持戒如來之身以受戒為本勝鬘",
    "X60n1111_001:0077c21": "智論即大學皆是祖師引證圓戒謂我不識唯蓬知",
    "X60n1111_001:0077c22": "之但執成佛菩提唯在修觀更無餘法此實見取反",
    "X60n1111_001:0077c23": "謗於我謂唯在戒若能識彼無入心之論欲莊人之",
    "X60n1111_001:0077c24": "失此七自墮任運無歸。",
    "X60n1111_001:0078a01": "蓬破余曰吾祖三觀用之有處(所以如前)只緣蓬迷不識",
    "X60n1111_001:0078a02": "解行盡將解慧而為觀行故謂不局通乎諸文鈔受",
    "X60n1111_001:0078a03": "戒篇三品發心記對三觀蓋是祖乘所論戒觀文義",
    "X60n1111_001:0078a04": "主對解行相當各有三種豈是令修三觀為三品發",
    "X60n1111_001:0078a05": "心記云初祖護命不令得脫即二乘心據小乘中品",
    "X60n1111_001:0078a06": "所修以法開解自他兩利度非究竟即小菩薩雖期",
    "X60n1111_001:0078a07": "佛果行處中間上品引導令至涅槃同歸佛道即大",
    "X60n1111_001:0078a08": "菩薩上釋受戒下乃準顯準沙彌篇三位配之恰然",
    "X60n1111_001:0078a09": "符何顯此詐驚張非狂何耶。敢問鐵翁此圓宗妙戒",
    "X60n1111_001:0078a10": "為是吾祖所弘為非吾祖所弘若謂吾祖所弘吾祖",
    "X60n1111_001:0078a11": "弘律自以妙觀為本若不用觀行屬有為戒成凡福",
    "X60n1111_001:0078a12": "正屬諸文上業之戒豈是返妄圓宗一乘若也非是",
    "X60n1111_001:0078a13": "吾祖所於今此圓宗是誰建立令誰弘闡若云即此",
    "X60n1111_001:0078a14": "便是律本妙觀文中自云於本藏識成善種子此戒",
    "X60n1111_001:0078a15": "體也何曾言觀或謂當體即是觀者既言當體也能",
    "X60n1111_001:0078a16": "具澄凝照用之德何推妙觀若言唯在業疏明體章",
    "X60n1111_001:0078a17": "中有此妙戒却見疏鈔餘文祖師記主說圓融處盡",
    "X60n1111_001:0078a18": "屬閑話皆是長語是蓬深迷却云說顯所言諸文皆",
    "X60n1111_001:0078a19": "上業戒何故圓宗文中亦云欲了妄情須知妄業餘",
    "X60n1111_001:0078a20": "文止業圓宗返妄又見吾祖戒分兩樣當今行受令",
    "X60n1111_001:0078a21": "受何耶任戒集業執則成障但在機情若據佛祖無",
    "X60n1111_001:0078a22": "非為道誰言成佛獨推戒功誰言戒德非成佛本誰",
    "X60n1111_001:0078a23": "便不知如來出世所設化用三學齊功余何甞言成",
    "X60n1111_001:0078a24": "佛菩提功合學者至此宜須明辨行果分齊學者至",
    "X60n1111_001:0078b01": "此宜須明乃屬發心受戒期向行果淺深要知遠大",
    "X60n1111_001:0078b02": "豈令修觀安居篇中令修觀者九旬之內通明所行",
    "X60n1111_001:0078b03": "無過事理記因釋鈔靜處思微故曰微之一字兼含",
    "X60n1111_001:0078b04": "事理事則憶本受體即戒學也理則達妄冥真即定",
    "X60n1111_001:0078b05": "慧也即沙彌篇三觀二空即空為理唯識即識為理",
    "X60n1111_001:0078b06": "此釋思微一夏用心無宜偏局思微是道既兼事理",
    "X60n1111_001:0078b07": "戒亦見有分乃是安居修觀豈是用觀安居稻粱餘",
    "X60n1111_001:0078b08": "味才士常談取喻祖乘何求所出但恐牧童不曉何",
    "X60n1111_001:0078b09": "疑學子未聞所謂通宵路者資持因釋上品納戒云",
    "X60n1111_001:0078b10": "攬無邊戒法歸無盡識藏成善種子作聖道基翻無",
    "X60n1111_001:0078b11": "始惡緣但為戒善變有漏苦報即成佛身我等云何",
    "X60n1111_001:0078b12": "不自珍敬佛恩深重粉骨難酬苦海導師朽宅慈父",
    "X60n1111_001:0078b13": "得出火宅得離苦海何止通宵可喻其路圓宗言戒",
    "X60n1111_001:0078b14": "既制心毒此貪瞋癡在惑即是見思無明在業則有",
    "X60n1111_001:0078b15": "前七後三故云譬如伐樹始必利枝豈唯種果無依",
    "X60n1111_001:0078b16": "柳便根株漸朽戒禁業非三毒既輕進侵惑累須知",
    "X60n1111_001:0078b17": "圓教三惑一體皆貪嗔癡而為其本惑業分位煩惱",
    "X60n1111_001:0078b18": "重輕只忘由智親疎故便或落前後今圓宗戒會同",
    "X60n1111_001:0078b19": "律儀為稟大先容故纓絡經云律儀禁惡結業煩惱",
    "X60n1111_001:0078b20": "究竟斷故況復三聚任運互具成佛有餘稱美之謂",
    "X60n1111_001:0078b21": "蓬之局執凡見祖文稍涉理慧便作觀解封彼信讟",
    "X60n1111_001:0078b22": "正是折蓬且淨心戒觀序云諸部則以教開斯文乃",
    "X60n1111_001:0078b23": "以觀示終若蓬偏見必言諸部是開解斯文只是示",
    "X60n1111_001:0078b24": "修佛祖教門當求大意片言隻字豈宜妄執觀之不",
    "X60n1111_001:0078c01": "已為觀行之不已為行觀行二字豈易承當記主知",
    "X60n1111_001:0078c02": "難故有斯讓余云沙彌篇大小此決盖蓬不知沙彌",
    "X60n1111_001:0078c03": "建位入道初心出家學本始終期向律觀各立佛祖",
    "X60n1111_001:0078c04": "正宗律觀相須蓬不知處待至下文更與納辨余云",
    "X60n1111_001:0078c05": "懺篇所用亦有意焉乃引祖文顯相須之意。",
    "X60n1111_001:0078c06": "蓬云乳兒之見意焉乃引祖文謂高了若其然者聖",
    "X60n1111_001:0078c07": "師記主皆乳兒耶資持有人問曰題云懺六聚法那",
    "X60n1111_001:0078c08": "出事理懺乎是故答云不曉化行二教罪懺相須若",
    "X60n1111_001:0078c09": "唯依化懺則制不志若專據制科則業道全在故當",
    "X60n1111_001:0078c10": "化行齊用則業制俱除故鈔云五眾犯罪事理兩緣",
    "X60n1111_001:0078c11": "事則順教無違唯識理則達妄外塵本無又云篇聚",
    "X60n1111_001:0078c12": "依教自滅業道任自靜思此明五眾犯懺不可事理",
    "X60n1111_001:0078c13": "偏用以事懺制以理懺化但緣折蓬不曉無違唯識",
    "X60n1111_001:0078c14": "一句便將此為理觀非獨論懺凡見部文纔涉理慧",
    "X60n1111_001:0078c15": "便自差排以觀受戒及一切法門須用修觀妄源在",
    "X60n1111_001:0078c16": "此事則順教無違唯識鈔中既判事即是依教自滅",
    "X60n1111_001:0078c17": "正屬行懺專據制科下云理則達妄外塵本無即屬",
    "X60n1111_001:0078c18": "業道靜思方是犯懺唯識妙觀若也事懺便用妙觀",
    "X60n1111_001:0078c19": "下立理懺又復何為豈名化行相須不成事理雙用",
    "X60n1111_001:0078c20": "今之懺法既云化行相須其實事理無混方見聖師",
    "X60n1111_001:0078c21": "觀不濫下引攝論證上事理論云唯識義不失不無",
    "X60n1111_001:0078c22": "能取所取上句證上化理下句證下制事所以記主",
    "X60n1111_001:0078c23": "廣斥愚迷彼則妄着邪空以致撥因撥果蓬乃疆執",
    "X60n1111_001:0078c24": "玄妙翻成無別無分須知理則法法圓融事須一一",
    "X60n1111_001:0079a01": "分齊既殊趣向豈合同途是蓬貪深非余學淺既知",
    "X60n1111_001:0079a02": "觀是即事之理何不曉戒為即理之事在戒則戒正",
    "X60n1111_001:0079a03": "觀傍在觀則戒傍觀正隨經之律隨律之經斯之謂",
    "X60n1111_001:0079a04": "也須知今宗論戒定慧齊肩各自當家不曾借本祖",
    "X60n1111_001:0079a05": "師記主句句從容鐵翁間生言言局執想因書諭忽",
    "X60n1111_001:0079a06": "醒驚張仍是太圓不分戒觀信知玄妙不易可談。",
    "X60n1111_001:0079a07": "余云凡論修觀須其境乘(有十境十乘)又云所引之文皆",
    "X60n1111_001:0079a08": "是理境及以解慧未見疏記而作觀消銕翁太笑余",
    "X60n1111_001:0079a09": "則悲嗟只此斥文連改三字一書之內改轍甚多境",
    "X60n1111_001:0079a10": "乘改作境觀理境改作理觀疏記改作餘記然大丈",
    "X60n1111_001:0079a11": "夫凡有破斥須論實事豈應改他字義且欲成我笑",
    "X60n1111_001:0079a12": "端若便知而故改即是小兒知見不知誤寫無有長",
    "X60n1111_001:0079a13": "書在蓬几案既將開版何不細看以義定之如此草",
    "X60n1111_001:0079a14": "卒知蓬所問亦可見也余云今家所立三觀齊用祖",
    "X60n1111_001:0079a15": "文自云任智疆弱隨事淺深非齊用耶佛祖設化理",
    "X60n1111_001:0079a16": "當如此唯在一乘推佛本懷祖師弘闡故須盡善三",
    "X60n1111_001:0079a17": "種意語蓬但學言不知正是佛祖所用若據吾祖深",
    "X60n1111_001:0079a18": "鑒當機正在隨他意語故淨心戒觀云於汝見行諸",
    "X60n1111_001:0079a19": "部過患教修對治四十二地空宗真理唯可知聞影",
    "X60n1111_001:0079a20": "像麤相力所未及今唯便汝淨除業障客塵曀等推",
    "X60n1111_001:0079a21": "此文意急於戒學專權律範聖意可知余云三諦三",
    "X60n1111_001:0079a22": "觀非祖所立豈妄將傅持鐵翁意言妄自差排諸祖",
    "X60n1111_001:0079a23": "立觀各有所宗豈將一字半句便為今所準承凡蓬",
    "X60n1111_001:0079a24": "立法輕狂若此吾祖三觀諸篇取用真俗並觀即以",
    "X60n1111_001:0079b01": "自行而為化他。",
    "X60n1111_001:0079b02": "蓬問唯識空假中耶余即答云唯識觀也乃是隨問",
    "X60n1111_001:0079b03": "依名而答豈是傍若無人蓬將修觀能所始終返難",
    "X60n1111_001:0079b04": "問者真傍若無人也余所書中列蓬所立蓬謂理為",
    "X60n1111_001:0079b05": "戒體乃出祖文蓋為不識法界有事理故謂余戒觀",
    "X60n1111_001:0079b06": "各有四意戒中四意是蓬謗言或為迷文觀中四意",
    "X60n1111_001:0079b07": "其理當然請諸學者子細辨明須知祖乘有旨趣有",
    "X60n1111_001:0079b08": "關節所謂旨趣者能詮只是聲聞律儀所詮無非比",
    "X60n1111_001:0079b09": "丘戒行敷之則包含一佛大化収之則唯歸四分假",
    "X60n1111_001:0079b10": "宗所以疏鈔兩文皆引多論凡欲受戒必先請師開",
    "X60n1111_001:0079b11": "導緣慈為正教量是故疏釋發心趣向心趣向云此",
    "X60n1111_001:0079b12": "之戒法出家本務素非懷大定難容納如善戒經菩",
    "X60n1111_001:0079b13": "薩戒本七眾所受者是向不緣慈如何容大意在後",
    "X60n1111_001:0079b14": "也中間示體文云時知境緣本是心作欲了妄情須",
    "X60n1111_001:0079b15": "知妄業故作法受還熏妄心於本藏識成善種子此",
    "X60n1111_001:0079b16": "戒體也後明隨行云常思此行即是三聚大小俱心",
    "X60n1111_001:0079b17": "律儀不異事鈔明受云我今發心受戒為成三聚乃",
    "X60n1111_001:0079b18": "至今至涅槃前論戒體云以此要期之心與彼妙法",
    "X60n1111_001:0079b19": "相應於彼法上有緣起義領納在心名為戒體後示",
    "X60n1111_001:0079b20": "行相云知自身心懷佩聖法下為六道福田上則三",
    "X60n1111_001:0079b21": "乘因種濟緣約六種三法一一互具明白圓體圓體",
    "X60n1111_001:0079b22": "行引華嚴涅槃勝鬘智論證成圓戒資持問分通之",
    "X60n1111_001:0079b23": "義出自何人答如來立教彼此機緣部主深知還符",
    "X60n1111_001:0079b24": "佛意別立成宗是以前後律序法正所安多伸此意",
    "X60n1111_001:0079c01": "豈不明乎又以三種理觀總一切經教所詮三品發",
    "X60n1111_001:0079c02": "心攝三乘行果分齊三宗戒體便兩部受隨持犯此",
    "X60n1111_001:0079c03": "等皆是祖乘旨趣折蓬雖不知大途宗旨亦能提起",
    "X60n1111_001:0079c04": "小法以圓決顯之處與平常引用天別所謂關節者",
    "X60n1111_001:0079c05": "亦不離於旨趣以三體三品三觀文義主對解行相",
    "X60n1111_001:0079c06": "當決判大小化制受隨因果戒觀解行持犯重輕等",
    "X60n1111_001:0079c07": "相合無差互非不昭然故濟緣云前明實宗無一心",
    "X60n1111_001:0079c08": "字次述假宗無一種字始見聖師深體權實自餘凡",
    "X60n1111_001:0079c09": "愚未足擬議此明三宗戒體不濫資持云學者至此",
    "X60n1111_001:0079c10": "宜須明辨三心所期行果分齊但由鐵翁乃以旨趣",
    "X60n1111_001:0079c11": "混於關節故有白四納大小不曉教門觀為律本不",
    "X60n1111_001:0079c12": "分化制善種即三聚不明受隨義具為究竟不識因",
    "X60n1111_001:0079c13": "果上品非圓受分通即大乘立緣異作法上業非返",
    "X60n1111_001:0079c14": "妄圓宗決教妙觀無別於此文中一一隨破更有於",
    "X60n1111_001:0079c15": "微縱討重緣吉羅制業皆大乘所犯盡屬此失宜自",
    "X60n1111_001:0079c16": "細思。",
    "X60n1111_001:0079c17": "余景迫桑榆唯恨師友凋喪及見後昆為學易盈",
    "X60n1111_001:0079c18": "實自灰心豈期涉世但以造物顛倒不容自閑鐵",
    "X60n1111_001:0079c19": "翁弘闡誰解抑揚為見大義有妨良難緘默雖欲",
    "X60n1111_001:0079c20": "紏正非本所懷念息復興經乎數載今二三同志",
    "X60n1111_001:0079c21": "頻促吾成所謂不直則不見引正義始且直之以",
    "X60n1111_001:0079c22": "塞其命寶祐甲寅元宵後十日於芝苑絕筆云爾。",
    "X60n1111_001:0079c24": "蓬折直辨(終)"
}