{
    "T08n0228_015:0637a20": "佛說佛母出生三法藏般",
    "T08n0228_015:0637a21": "若波羅蜜多經卷第十五",
    "T08n0228_015:0637a23": "西天譯經三藏朝奉大夫試光祿卿",
    "T08n0228_015:0637a24": "傳法大師賜紫臣施護奉　詔譯",
    "T08n0228_015:0637a25": "賢聖品第十五之二",
    "T08n0228_015:0637a26": "爾時，尊者須菩提白佛言：「世尊！菩薩摩訶薩",
    "T08n0228_015:0637a27": "所為甚難，為無量無數眾生故被精進鎧作",
    "T08n0228_015:0637a28": "大莊嚴，普令眾生得大涅盤，而眾生相了不",
    "T08n0228_015:0637a29": "可得。」佛告須菩提言：「如是，如是！須菩提！菩薩",
    "T08n0228_015:0637b01": "摩訶薩所為甚難，為無量無數眾生故被精",
    "T08n0228_015:0637b02": "進鎧作大莊嚴，普令眾生得大涅盤，而眾生",
    "T08n0228_015:0637b03": "相了不可得。須菩提！菩薩摩訶薩不為色若",
    "T08n0228_015:0637b04": "解若縛故作大莊嚴，不為受、想、行、識若解若",
    "T08n0228_015:0637b05": "縛故作大莊嚴，不為聲聞地、緣覺地、佛地若",
    "T08n0228_015:0637b06": "解若縛故作大莊嚴。何以故？菩薩摩訶薩不",
    "T08n0228_015:0637b07": "為莊嚴一切法故而作莊嚴，是名作大莊嚴。」",
    "T08n0228_015:0637b08": "須菩提白佛言：「世尊！菩薩摩訶薩若如是行",
    "T08n0228_015:0637b09": "甚深般若波羅蜜多，是即菩薩摩訶薩作大",
    "T08n0228_015:0637b10": "莊嚴。而諸菩薩摩訶薩雖行是甚深般若波",
    "T08n0228_015:0637b11": "羅蜜多，不於三處而生取著。何等為三？所謂",
    "T08n0228_015:0637b12": "聲聞地、緣覺地、佛地。」佛言：「須菩提！如汝所說，",
    "T08n0228_015:0637b13": "菩薩摩訶薩若如是行甚深般若波羅蜜多是",
    "T08n0228_015:0637b14": "大莊嚴。而諸菩薩摩訶薩雖行是甚深般若波",
    "T08n0228_015:0637b15": "羅蜜多，不於聲聞地、緣覺地、佛地而生取著",
    "T08n0228_015:0637b16": "者，須菩提！汝見何義作如是說？」須菩提白",
    "T08n0228_015:0637b17": "佛言：「世尊！般若波羅蜜多最上甚深，無有少",
    "T08n0228_015:0637b18": "法可得修習，無所修、無修者。何以故？甚深般",
    "T08n0228_015:0637b19": "若波羅蜜多是中無法可出生故，即無所修，",
    "T08n0228_015:0637b20": "如修虛空是修般若波羅蜜多，不修一切法",
    "T08n0228_015:0637b21": "是修般若波羅蜜多，修無著是修般若波羅",
    "T08n0228_015:0637b22": "蜜多，修無邊是修般若波羅蜜多，即修無修",
    "T08n0228_015:0637b23": "是修般若波羅蜜多，修無取是修般若波羅",
    "T08n0228_015:0637b24": "蜜多。」佛告尊者須菩提言：「如是，如是！此般若",
    "T08n0228_015:0637b25": "波羅蜜多微妙甚深。須菩提！諸菩薩摩訶薩",
    "T08n0228_015:0637b26": "能修習者，當以此法而為試驗表示其相。若",
    "T08n0228_015:0637b27": "有菩薩摩訶薩，於此甚深般若波羅蜜多不",
    "T08n0228_015:0637b28": "生貪著無所希望，亦復不隨他所言論，其心",
    "T08n0228_015:0637b29": "清淨不起異信，聞說此甚深般若波羅蜜多",
    "T08n0228_015:0637c01": "時，不驚不怖、不退不失、不疑不難、不悔不沒，",
    "T08n0228_015:0637c02": "心大歡喜清淨信解者，當知是菩薩摩訶薩",
    "T08n0228_015:0637c03": "於阿耨多羅三藐三菩提得不退轉，於先佛",
    "T08n0228_015:0637c04": "所已曾得聞此甚深法，而復於中請問其義。",
    "T08n0228_015:0637c05": "由此因緣，今復得聞此甚深法，不驚不怖乃",
    "T08n0228_015:0637c06": "至心生歡喜信解。」須菩提白佛言：「世尊！若菩",
    "T08n0228_015:0637c07": "薩摩訶薩聞此甚深般若波羅蜜多不驚怖",
    "T08n0228_015:0637c08": "已，應當云何觀此甚深般若波羅蜜多？」佛言：",
    "T08n0228_015:0637c09": "「須菩提！菩薩摩訶薩欲觀般若波羅蜜多者，",
    "T08n0228_015:0637c10": "當隨一切智心觀。」須菩提言：「云何名為隨一",
    "T08n0228_015:0637c11": "切智心觀？」佛言：「須菩提！若隨虛空觀，即隨一",
    "T08n0228_015:0637c12": "切智心觀。云何名為隨虛空觀？須菩提！隨虛",
    "T08n0228_015:0637c13": "空觀者即無所觀。由如是故，乃得名為隨一",
    "T08n0228_015:0637c14": "切智心觀般若波羅蜜多。何以故？無量是一",
    "T08n0228_015:0637c15": "切智。須菩提！若無量即無色，無受、想、行、識，無",
    "T08n0228_015:0637c16": "得無證、無道法無道果，無智無識、無生無滅，",
    "T08n0228_015:0637c17": "無成無壞、無觀無所觀、無作無作者、無去無",
    "T08n0228_015:0637c18": "來、無方無趣、無住非無住，是即無量。若見是",
    "T08n0228_015:0637c19": "無量即墮無量數，若不見是無量，即如虛空",
    "T08n0228_015:0637c20": "無量，一切智亦無量。如是無量即無得無證，",
    "T08n0228_015:0637c21": "是故不可以色得，不可以受、想、行、識得，不可",
    "T08n0228_015:0637c22": "以布施波羅蜜多得，不可以持戒波羅蜜多、",
    "T08n0228_015:0637c23": "忍辱波羅蜜多、精進波羅蜜多、禪定波羅蜜多、",
    "T08n0228_015:0637c24": "智慧波羅蜜多得。此中云何？所謂色即是一",
    "T08n0228_015:0637c25": "切智，受、想、行、識即是一切智，布施波羅蜜多",
    "T08n0228_015:0637c26": "即是一切智，持戒波羅蜜多、忍辱波羅蜜多、",
    "T08n0228_015:0637c27": "精進波羅蜜多、禪定波羅蜜多、智慧波羅蜜多",
    "T08n0228_015:0637c28": "即是一切智。」",
    "T08n0228_015:0637c29": "爾時，娑婆世界主大梵天王與色界天子眾",
    "T08n0228_015:0638a01": "俱，帝釋天王與欲界天子眾俱，來詣佛所。到",
    "T08n0228_015:0638a02": "已頭面各禮佛足，右繞三匝退住一面，各白",
    "T08n0228_015:0638a03": "佛言：「世尊！般若波羅蜜多最上甚深，不能得",
    "T08n0228_015:0638a04": "其邊際源底、難見難解。如來、應供、正等正覺",
    "T08n0228_015:0638a05": "以何義故安處道場，成就阿耨多羅三藐三",
    "T08n0228_015:0638a06": "菩提果，說此甚深般若波羅蜜多耶？」佛告梵",
    "T08n0228_015:0638a07": "王、帝釋、諸天子言：「如是，如是！般若波羅蜜多",
    "T08n0228_015:0638a08": "最上甚深，不能得其邊際源底、難見難解。如",
    "T08n0228_015:0638a09": "來、應供、正等正覺，於此甚深般若波羅蜜多，",
    "T08n0228_015:0638a10": "見是義故安處道場，成就阿耨多羅三藐三",
    "T08n0228_015:0638a11": "菩提果，宣說甚深般若波羅蜜多。諸天子！如",
    "T08n0228_015:0638a12": "來雖得菩提，而無得者及無所得；雖說般若",
    "T08n0228_015:0638a13": "波羅蜜多，無能說者、無法可說。何以故？我法",
    "T08n0228_015:0638a14": "甚深非所演說，如虛空甚深故此法甚深，我",
    "T08n0228_015:0638a15": "甚深故此法甚深，一切法無來故此法甚深，",
    "T08n0228_015:0638a16": "一切法無去故此法甚深。」是時梵王、帝釋及",
    "T08n0228_015:0638a17": "諸天子復白佛言：「希有，世尊！希有，善逝！佛所",
    "T08n0228_015:0638a18": "說法世間諸行，難可得信、難可得解。何以故？",
    "T08n0228_015:0638a19": "世間行有著，佛說法無著，是故一切法離諸",
    "T08n0228_015:0638a20": "有著。」",
    "T08n0228_015:0638a21": "真如品第十六",
    "T08n0228_015:0638a22": "爾時，尊者須菩提白佛言：「世尊！佛所說法，隨",
    "T08n0228_015:0638a23": "順一切法離諸障礙，而一切法了不可得，猶",
    "T08n0228_015:0638a24": "如虛空離障礙相。世尊！諸法如虛空故一切",
    "T08n0228_015:0638a25": "句不可得，諸法平等故二法不可得，諸法無",
    "T08n0228_015:0638a26": "生故生法不可得，諸法無滅故滅法不可得，",
    "T08n0228_015:0638a27": "諸法無相故取相不可得，諸法無處故一切",
    "T08n0228_015:0638a28": "處不可得。」",
    "T08n0228_015:0638a29": "爾時，梵王帝釋及諸天子俱白佛言：「世尊！長",
    "T08n0228_015:0638b01": "老須菩提隨如來生。何以故？長老須菩提諸",
    "T08n0228_015:0638b02": "所說法皆悉空故。」是時，長老須菩提即謂梵",
    "T08n0228_015:0638b03": "王、帝釋及諸天子言：「汝等所言須菩提隨如",
    "T08n0228_015:0638b04": "來生者，當知隨如如行故如如無生，是故須",
    "T08n0228_015:0638b05": "菩提隨如來生。諸天子！如如來真如不來不",
    "T08n0228_015:0638b06": "去故，須菩提真如亦不來不去；如來真如本",
    "T08n0228_015:0638b07": "來不生故，須菩提真如亦本來不生。何以故？",
    "T08n0228_015:0638b08": "如來真如即是一切法真如，一切法真如即",
    "T08n0228_015:0638b09": "是如來真如，一切法真如亦是須菩提真如，",
    "T08n0228_015:0638b10": "是諸真如無所生故。是故須菩提於是真如",
    "T08n0228_015:0638b11": "法中隨如來生，而彼真如即非真如。諸天子！",
    "T08n0228_015:0638b12": "如如來真如無住非無住，須菩提真如亦無住",
    "T08n0228_015:0638b13": "非無住。如如來真如無作非無作，無分別非",
    "T08n0228_015:0638b14": "無分別，須菩提真如亦無作非無作，無分別",
    "T08n0228_015:0638b15": "非無分別。以須菩提真如無作非無作，無分",
    "T08n0228_015:0638b16": "別非無分別故，即如來真如無作非無作，無",
    "T08n0228_015:0638b17": "分別非無分別，無障礙。以無障礙故，一切法",
    "T08n0228_015:0638b18": "亦無作非無作，無分別非無分別，離諸障礙。",
    "T08n0228_015:0638b19": "何以故？以如來真如，以一切法真如，同一真",
    "T08n0228_015:0638b20": "如。是如無二無二分，無相無分別。彼無二真",
    "T08n0228_015:0638b21": "如即非真如非不真如，即彼非真如非不真",
    "T08n0228_015:0638b22": "如，是如無二無二分，無相無分別，是故須菩",
    "T08n0228_015:0638b23": "提隨如來生。諸天子！如來無作真如非無作",
    "T08n0228_015:0638b24": "真如，無所有真如非無所有真如，是如無二",
    "T08n0228_015:0638b25": "無二分，無相無分別，是故須菩提隨如來生。",
    "T08n0228_015:0638b26": "諸天子！如如來真如一切處常不斷不壞，須",
    "T08n0228_015:0638b27": "菩提真如亦一切處常不斷不壞，一切法真",
    "T08n0228_015:0638b28": "如亦一切處常不斷不壞。如來真如無相無",
    "T08n0228_015:0638b29": "動無所得，須菩提真如亦無相無動無所得，",
    "T08n0228_015:0638c01": "一切法真如亦無相無動無所得，是故須菩",
    "T08n0228_015:0638c02": "提隨如來生。諸天子！如來真如不異一切法",
    "T08n0228_015:0638c03": "真如，須菩提真如不異一切法真如，彼一切",
    "T08n0228_015:0638c04": "法不異真如即非真如，彼非真如即一切法",
    "T08n0228_015:0638c05": "真如。如是真如無來無去無二無別，是故須",
    "T08n0228_015:0638c06": "菩提隨如來生。諸天子！如如來真如非過去",
    "T08n0228_015:0638c07": "未來現在，須菩提真如亦非過去未來現在，",
    "T08n0228_015:0638c08": "一切法真如亦非過去未來現在，是故須菩",
    "T08n0228_015:0638c09": "提隨如來生。諸天子！如來真如即不來不去",
    "T08n0228_015:0638c10": "不住真如，如來真如即過去真如不去，過去",
    "T08n0228_015:0638c11": "真如即如來真如不去，如來真如即未來真",
    "T08n0228_015:0638c12": "如不來，未來真如即如來真如不來，如來真",
    "T08n0228_015:0638c13": "如即現在真如不住，現在真如即如來真如",
    "T08n0228_015:0638c14": "不住，如來真如即過去未來現在真如，過去",
    "T08n0228_015:0638c15": "未來現在真如即如來真如。若如來真如，若",
    "T08n0228_015:0638c16": "過去未來現在真如，若須菩提真如，是諸真",
    "T08n0228_015:0638c17": "如無二無二分無相無分別，一切法真如亦",
    "T08n0228_015:0638c18": "無二無二分無相無分別。諸天子！若如來真",
    "T08n0228_015:0638c19": "如，若菩薩地真如，若阿耨多羅三藐三菩提",
    "T08n0228_015:0638c20": "真如，是諸真如，無二無二分、無相無分別，了",
    "T08n0228_015:0638c21": "不可得，皆是名字所分別故。」須菩提復謂諸",
    "T08n0228_015:0638c22": "天子言：「汝等當知，須菩提隨如來生者，不隨",
    "T08n0228_015:0638c23": "色生，不隨受、想、行、識生，不隨須陀洹果生、不",
    "T08n0228_015:0638c24": "隨斯陀含果生、不隨阿那含果生、不隨阿羅",
    "T08n0228_015:0638c25": "漢果生、不隨緣覺果生、不隨佛果生。何以故？",
    "T08n0228_015:0638c26": "諸法無生非無所生，諸法無得非無所得。諸",
    "T08n0228_015:0638c27": "天子！以是義故，須菩提隨如來生。」須菩提說",
    "T08n0228_015:0638c28": "是真如法時，而此大地六種震動，有十八相，",
    "T08n0228_015:0638c29": "所謂：震、遍震、等遍震，動、遍動、等遍動，踊、遍踊、等遍踊，擊、遍擊、",
    "T08n0228_015:0639a01": "等遍擊，爆、遍爆、等遍爆，吼、遍吼、等遍吼。現如",
    "T08n0228_015:0639a02": "是等十八相已，即時大地還復如故。",
    "T08n0228_015:0639a03": "爾時，尊者舍利子白佛言：「世尊！真如法者，最",
    "T08n0228_015:0639a04": "上甚深微妙難解。」佛告尊者舍利子言：「如是，",
    "T08n0228_015:0639a05": "如是！真如法者，最上最勝甚深微妙難解難",
    "T08n0228_015:0639a06": "入。」當佛讚是真如法時，會中有三百苾芻，不",
    "T08n0228_015:0639a07": "受諸法，證得漏盡心善解脫。五百苾芻尼遠",
    "T08n0228_015:0639a08": "塵離垢得法眼淨。五千天子得無生法忍。六",
    "T08n0228_015:0639a09": "千菩薩不受諸法，證得漏盡心善解脫。",
    "T08n0228_015:0639a10": "爾時，尊者舍利子，知彼六千菩薩證得漏盡",
    "T08n0228_015:0639a11": "心解脫已，即白佛言：「世尊！此諸菩薩修菩薩",
    "T08n0228_015:0639a12": "行，以何因緣，今此會中返得漏盡心解脫耶？」",
    "T08n0228_015:0639a13": "佛言：「舍利子！汝今當知，此諸菩薩往昔曾於",
    "T08n0228_015:0639a14": "五百佛所親近供養，而各修習布施、持戒、忍",
    "T08n0228_015:0639a15": "辱、精進、禪定等法。雖復如是修諸行法，而不",
    "T08n0228_015:0639a16": "得般若波羅蜜多善巧方便所護念故，以是",
    "T08n0228_015:0639a17": "因緣返證此果。又，舍利子！有諸菩薩雖修空、",
    "T08n0228_015:0639a18": "無相、無願法門行菩薩道，若不得般若波羅",
    "T08n0228_015:0639a19": "蜜多善巧方便所護念者，當知是菩薩得聲",
    "T08n0228_015:0639a20": "聞果謂證實際。舍利子！譬如世間有彼飛鳥，",
    "T08n0228_015:0639a21": "其身長大，或一由旬至五由旬，翅羽未成飛",
    "T08n0228_015:0639a22": "不能遠，而欲從彼三十三天上投身下至閻",
    "T08n0228_015:0639a23": "浮提地。而彼飛鳥於其中道心生是念：『我今",
    "T08n0228_015:0639a24": "欲還三十三天上。』或作是念：『願我得至閻浮",
    "T08n0228_015:0639a25": "提地，身無損傷離諸苦惱。』舍利子！於汝意云",
    "T08n0228_015:0639a26": "何？而彼飛鳥欲還天上可得還不？願至閻",
    "T08n0228_015:0639a27": "浮提地身無損傷，可得如願不？」舍利子言：「不",
    "T08n0228_015:0639a28": "也，世尊！何以故？而彼飛鳥身量既大翅復未",
    "T08n0228_015:0639a29": "成，身必損傷或復至死。」佛告舍利子言：「菩薩",
    "T08n0228_015:0639b01": "亦復如是。雖復有能發阿耨多羅三藐三菩",
    "T08n0228_015:0639b02": "提心，已於兢沙伽沙數劫中廣修諸行，於施",
    "T08n0228_015:0639b03": "能捨、於戒能護、於忍能受、精進不懈、禪定寂",
    "T08n0228_015:0639b04": "靜，而復能於阿耨多羅三藐三菩提發大心",
    "T08n0228_015:0639b05": "大願，若不得般若波羅蜜多善巧方便所護",
    "T08n0228_015:0639b06": "念者，是菩薩必墮聲聞、緣覺之地。",
    "T08n0228_015:0639b07": "「復次，舍利子！有諸菩薩，雖念過去未來現在",
    "T08n0228_015:0639b08": "諸佛世尊所有戒、定、慧、解脫、解脫知見諸蘊善",
    "T08n0228_015:0639b09": "根，是菩薩取相念故，即不能知亦不能見諸",
    "T08n0228_015:0639b10": "佛世尊所有戒、定、慧、解脫、解脫知見諸蘊善",
    "T08n0228_015:0639b11": "根。以不知不見故，聞說一切法空，是菩薩取",
    "T08n0228_015:0639b12": "音聲相而生信解，即以是取相功德，迴向阿",
    "T08n0228_015:0639b13": "耨多羅三藐三菩提，是菩薩必墮聲聞、緣覺",
    "T08n0228_015:0639b14": "之地。何以故？不得般若波羅蜜多善巧方便",
    "T08n0228_015:0639b15": "所護念故。」舍利子白佛言：「世尊！如我解佛所",
    "T08n0228_015:0639b16": "說義，有諸菩薩，雖復長時廣修諸行，若或遠",
    "T08n0228_015:0639b17": "離彼善知識，不得般若波羅蜜多善巧方便",
    "T08n0228_015:0639b18": "所護念者，是菩薩即不能成就阿耨多羅三",
    "T08n0228_015:0639b19": "藐三菩提果。是故諸菩薩若欲成就阿耨多",
    "T08n0228_015:0639b20": "羅三藐三菩提果者，應當修習此般若波羅",
    "T08n0228_015:0639b21": "蜜多善巧方便。」",
    "T08n0228_015:0639b22": "佛告舍利子言：「如是，如是！若諸菩薩欲成就",
    "T08n0228_015:0639b23": "阿耨多羅三藐三菩提果者，應當親近彼善",
    "T08n0228_015:0639b24": "知識，即能修習此般若波羅蜜多善巧方便。",
    "T08n0228_015:0639b25": "以是義故，乃能成就阿耨多羅三藐三菩提果。」",
    "T08n0228_015:0639b26": "爾時，梵王、帝釋及諸天子俱白佛言：「世尊！般",
    "T08n0228_015:0639b27": "若波羅蜜多甚深，阿耨多羅三藐三菩提難",
    "T08n0228_015:0639b28": "得。」",
    "T08n0228_015:0639b29": "爾時，世尊告梵王、帝釋及諸天子言：「如是，如",
    "T08n0228_015:0639c01": "是！般若波羅蜜多甚深，阿耨多羅三藐三菩",
    "T08n0228_015:0639c02": "提難得。若諸無智起劣精進、生劣信解、無善",
    "T08n0228_015:0639c03": "巧方便、親近惡知識者，即於阿耨多羅三藐",
    "T08n0228_015:0639c04": "三菩提轉復甚難。」",
    "T08n0228_015:0639c05": "爾時，尊者須菩提白佛言：「世尊！佛言阿耨多",
    "T08n0228_015:0639c06": "羅三藐三菩提難得者，如我解佛所說義，阿",
    "T08n0228_015:0639c07": "耨多羅三藐三菩提不為難得。何以故？一切",
    "T08n0228_015:0639c08": "法空，無法可得、無能得者。佛所宣說諸法皆",
    "T08n0228_015:0639c09": "空，為有所斷，而所斷法是法亦空。彼阿耨多",
    "T08n0228_015:0639c10": "羅三藐三菩提，若所得法、若所用法，若知若",
    "T08n0228_015:0639c11": "解，一切皆空無得無證。是故阿耨多羅三藐",
    "T08n0228_015:0639c12": "三菩提不為難得。」佛告須菩提言：「阿耨多羅",
    "T08n0228_015:0639c13": "三藐三菩提無所得故難得，無得者故難得，",
    "T08n0228_015:0639c14": "無分別故難得。」",
    "T08n0228_015:0639c15": "爾時，尊者舍利子即謂尊者須菩提言：「如汝",
    "T08n0228_015:0639c16": "所說，阿耨多羅三藐三菩提不為難得者，彼兢",
    "T08n0228_015:0639c17": "沙伽沙數求菩提者諸菩薩摩訶薩，不應於",
    "T08n0228_015:0639c18": "阿耨多羅三藐三菩提有所退轉。何以故？汝",
    "T08n0228_015:0639c19": "說菩提不難得故。」須菩提言：「尊者舍利子！色",
    "T08n0228_015:0639c20": "於阿耨多羅三藐三菩提有退轉不？」舍利子",
    "T08n0228_015:0639c21": "言：「不也，須菩提！」須菩提言：「受、想、行、識於阿耨",
    "T08n0228_015:0639c22": "多羅三藐三菩提有退轉不？」舍利子言：「不也，",
    "T08n0228_015:0639c23": "須菩提！」須菩提言：「離色有法於阿耨多羅三",
    "T08n0228_015:0639c24": "藐三菩提有退轉不？」舍利子言：「不也，須菩提！」",
    "T08n0228_015:0639c25": "須菩提言：「離受、想、行、識有法於阿耨多羅三",
    "T08n0228_015:0639c26": "藐三菩提有退轉不？」舍利子言：「不也，須菩提！」",
    "T08n0228_015:0639c27": "須菩提言：「色真如於阿耨多羅三藐三菩提",
    "T08n0228_015:0639c28": "有退轉不？」舍利子言：「不也，須菩提！」須菩提言：",
    "T08n0228_015:0639c29": "「受、想、行、識真如於阿耨多羅三藐三菩提有退",
    "T08n0228_015:0640a01": "轉不？」舍利子言：「不也，須菩提！」須菩提言：「離色",
    "T08n0228_015:0640a02": "真如，有法於阿耨多羅三藐三菩提有退轉",
    "T08n0228_015:0640a03": "不？」舍利子言：「不也，須菩提！」須菩提言：「離受、",
    "T08n0228_015:0640a04": "想、行、識真如，有法於阿耨多羅三藐三菩提有",
    "T08n0228_015:0640a05": "退轉不？」舍利子言：「不也，須菩提！」須菩提言：「色",
    "T08n0228_015:0640a06": "於阿耨多羅三藐三菩提有所證不？」舍利子",
    "T08n0228_015:0640a07": "言：「不也，須菩提！」須菩提言：「受、想、行、識於阿耨",
    "T08n0228_015:0640a08": "多羅三藐三菩提有所證不？」舍利子言：「不也，",
    "T08n0228_015:0640a09": "須菩提！」須菩提言：「離色，有法於阿耨多羅三",
    "T08n0228_015:0640a10": "藐三菩提有所證不？」舍利子言：「不也，須菩提！」",
    "T08n0228_015:0640a11": "須菩提言：「離受、想、行、識，有法於阿耨多羅三",
    "T08n0228_015:0640a12": "藐三菩提有所證不？」舍利子言：「不也，須菩提！」",
    "T08n0228_015:0640a13": "須菩提言：「色真如於阿耨多羅三藐三菩提",
    "T08n0228_015:0640a14": "有所證不？」舍利子言：「不也，須菩提！」須菩提",
    "T08n0228_015:0640a15": "言：「受、想、行、識真如於阿耨多羅三藐三菩提",
    "T08n0228_015:0640a16": "有所證不？」舍利子言：「不也，須菩提！」須菩提言：",
    "T08n0228_015:0640a17": "「離色真如，有法於阿耨多羅三藐三菩提有所",
    "T08n0228_015:0640a18": "證不？」舍利子言：「不也，須菩提！」須菩提言：「離受、",
    "T08n0228_015:0640a19": "想、行、識真如，有法於阿耨多羅三藐三菩提有",
    "T08n0228_015:0640a20": "所證不？」舍利子言：「不也，須菩提！」須菩提言：「色",
    "T08n0228_015:0640a21": "於阿耨多羅三藐三菩提有所覺了不？」舍利",
    "T08n0228_015:0640a22": "子言：「不也，須菩提！」須菩提言：「受、想、行、識於阿",
    "T08n0228_015:0640a23": "耨多羅三藐三菩提有所覺了不？」舍利子言：",
    "T08n0228_015:0640a24": "「不也，須菩提！」須菩提言：「離色，有法於阿耨多",
    "T08n0228_015:0640a25": "羅三藐三菩提有所覺了不？」舍利子言：「不也，",
    "T08n0228_015:0640a26": "須菩提！」須菩提言：「離受、想、行、識，有法於阿耨",
    "T08n0228_015:0640a27": "多羅三藐三菩提有所覺了不？」舍利子言：「不",
    "T08n0228_015:0640a28": "也，須菩提！」須菩提言：「色真如於阿耨多羅三",
    "T08n0228_015:0640a29": "藐三菩提有所覺了不？」舍利子言：「不也，須菩",
    "T08n0228_015:0640b01": "提！」須菩提言：「受、想、行、識真如於阿耨多羅三",
    "T08n0228_015:0640b02": "藐三菩提有所覺了不？」舍利子言：「不也，須菩",
    "T08n0228_015:0640b03": "提！」須菩提言：「離色真如，有法於阿耨多羅三",
    "T08n0228_015:0640b04": "藐三菩提有所覺了不？」舍利子言：「不也，須菩",
    "T08n0228_015:0640b05": "提！」須菩提言：「離受、想、行、識真如，有法於阿耨",
    "T08n0228_015:0640b06": "多羅三藐三菩提有所覺了不？」舍利子言：「不",
    "T08n0228_015:0640b07": "也，須菩提！」須菩提言：「乃至一切法、一切法真",
    "T08n0228_015:0640b08": "如，於阿耨多羅三藐三菩提可退轉不？」舍利",
    "T08n0228_015:0640b09": "子言：「不也，須菩提！」須菩提言：「舍利子！於汝意",
    "T08n0228_015:0640b10": "云何？若有法於阿耨多羅三藐三菩提可退",
    "T08n0228_015:0640b11": "轉者，是法即有所住。以一切法無住，當有何",
    "T08n0228_015:0640b12": "法而可退轉？舍利子！真如可退轉不？」舍利子",
    "T08n0228_015:0640b13": "言：「不也，須菩提！」須菩提言：「舍利子！如是一切",
    "T08n0228_015:0640b14": "法實求不可得，即無法於阿耨多羅三藐三",
    "T08n0228_015:0640b15": "菩提可得退轉。」",
    "T08n0228_015:0640b16": "爾時，尊者舍利子白尊者須菩提言：「如尊者",
    "T08n0228_015:0640b17": "所說義，即無菩薩於阿耨多羅三藐三菩提",
    "T08n0228_015:0640b18": "有所退轉。須菩提！若如是者，如佛所說，求三",
    "T08n0228_015:0640b19": "乘人應無差別耶？」",
    "T08n0228_015:0640b20": "爾時，尊者滿慈子語尊者舍利子言：「汝當問",
    "T08n0228_015:0640b21": "尊者須菩提！如須菩提意，欲令唯有一乘人",
    "T08n0228_015:0640b22": "耶？」是時，舍利子即如所說語尊者須菩提言：",
    "T08n0228_015:0640b23": "「汝須菩提！欲令唯有一乘人耶？」須菩提言：「舍",
    "T08n0228_015:0640b24": "利子！汝於真如法中有一乘人而可見不？」舍",
    "T08n0228_015:0640b25": "利子言：「不也，須菩提！」須菩提言：「又，舍利子！",
    "T08n0228_015:0640b26": "汝於真如法中有三乘人而可見不？」舍利子",
    "T08n0228_015:0640b27": "言：「不也，須菩提！」須菩提言：「舍利子！真如法",
    "T08n0228_015:0640b28": "中有一相三相而可得不？」舍利子言：「不也，須",
    "T08n0228_015:0640b29": "菩提！」須菩提言：「舍利子！汝今當知，真如法中，",
    "T08n0228_015:0640c01": "一菩薩法尚不可得，何況聲聞、緣覺之法而",
    "T08n0228_015:0640c02": "可得耶？是故無有少法於阿耨多羅三藐三",
    "T08n0228_015:0640c03": "菩提有所退轉。舍利子！若菩薩摩訶薩聞作",
    "T08n0228_015:0640c04": "是說，不驚不怖不退失者，當知是菩薩摩訶",
    "T08n0228_015:0640c05": "薩即能成就菩提。」",
    "T08n0228_015:0640c06": "爾時，世尊讚尊者須菩提言：「善哉，善哉！須菩",
    "T08n0228_015:0640c07": "提！汝所樂說，皆是如來威神護念。如汝所說，",
    "T08n0228_015:0640c08": "如是，如是！若菩薩摩訶薩聞作是說，不驚不",
    "T08n0228_015:0640c09": "怖不退失者，當知是菩薩摩訶薩即能成就",
    "T08n0228_015:0640c10": "菩提。」爾時，尊者舍利子白佛言：「世尊！若菩薩",
    "T08n0228_015:0640c11": "摩訶薩聞作是說，不驚怖退失者，當得成就",
    "T08n0228_015:0640c12": "何等菩提？」佛言：「舍利子！當得成就阿耨多羅",
    "T08n0228_015:0640c13": "三藐三菩提。」爾時，尊者須菩提白佛言：「世尊！",
    "T08n0228_015:0640c14": "若菩薩摩訶薩欲得成就阿耨多羅三藐三菩",
    "T08n0228_015:0640c15": "提者，應云何住？云何修學？」佛言：「須菩提！若菩",
    "T08n0228_015:0640c16": "薩摩訶薩欲得成就阿耨多羅三藐三菩提",
    "T08n0228_015:0640c17": "者，當於一切眾生起平等心、無毒心、慈心、利",
    "T08n0228_015:0640c18": "益心、善知識心、無障礙心、謙下心、無惱心、不害",
    "T08n0228_015:0640c19": "心，當生如是等心。又於一切眾生作父想、母",
    "T08n0228_015:0640c20": "想、諸親友想。又復長時廣修諸行，所謂於施",
    "T08n0228_015:0640c21": "能捨、於戒能護、於忍能受、精進無懈、禪定寂",
    "T08n0228_015:0640c22": "靜、智慧勝解。修如是等種種勝行，隨順緣生",
    "T08n0228_015:0640c23": "觀察諸法，不於諸法取斷滅相。如是了知諸",
    "T08n0228_015:0640c24": "法真實，即能過菩薩地具諸佛法，成熟無量",
    "T08n0228_015:0640c25": "無數有情，普令安住大涅盤界。菩薩摩訶薩",
    "T08n0228_015:0640c26": "若如是修學，即無障礙相，乃至一切法亦得",
    "T08n0228_015:0640c27": "無障礙。須菩提！是故菩薩摩訶薩欲得阿耨",
    "T08n0228_015:0640c28": "多羅三藐三菩提者，當如是住，如是修學。如",
    "T08n0228_015:0640c29": "是學者，能為一切眾生作大依怙。」",
    "T08n0228_015:0641a01": "佛說佛母出生三法藏般若波羅蜜多經卷",
    "T08n0228_015:0641a02": "第十五"
}