{
    "T07n0220_507:0583b24": "大般若波羅蜜多經卷第五百七",
    "T07n0220_507:0583b26": "三藏法師玄奘奉　詔譯",
    "T07n0220_507:0583b27": "第三分歎淨品第十一之二",
    "T07n0220_507:0583b28": "爾時，具壽善現復白佛言：「世尊！安住大乘諸",
    "T07n0220_507:0583b29": "善男子、善女人等若無方便善巧，於深般若",
    "T07n0220_507:0583c01": "波羅蜜多起般若波羅蜜多想，是善男子、善",
    "T07n0220_507:0583c02": "女人等以有所得為方便故，棄捨、遠離甚深",
    "T07n0220_507:0583c03": "般若波羅蜜多。」佛告善現：「善哉！善哉！如是！如",
    "T07n0220_507:0583c04": "是！如汝所說。彼善男子、善女人等著名、著相，",
    "T07n0220_507:0583c05": "是故於此甚深般若波羅蜜多棄捨、遠離。」具",
    "T07n0220_507:0583c06": "壽善現復白佛言：「世尊！云何彼善男子、善女",
    "T07n0220_507:0583c07": "人等著名、著相？」佛告善現：「彼善男子、善女人",
    "T07n0220_507:0583c08": "等，於深般若波羅蜜多取名、取相，取名相已，",
    "T07n0220_507:0583c09": "耽著般若波羅蜜多而生憍慢，不能證得實",
    "T07n0220_507:0583c10": "相般若，是故彼類於深般若波羅蜜多棄捨、",
    "T07n0220_507:0583c11": "遠離。」「復次，善現！安住大乘諸善男子、善女人",
    "T07n0220_507:0583c12": "等若有方便善巧，於深般若波羅蜜多不起",
    "T07n0220_507:0583c13": "般若波羅蜜多想，以無所得為方便故，於深",
    "T07n0220_507:0583c14": "般若波羅蜜多不取名相、不起耽著、不生憍",
    "T07n0220_507:0583c15": "慢，便能證得實相般若。當知此類於深般若",
    "T07n0220_507:0583c16": "波羅蜜多能不棄捨亦不遠離。」具壽善現即",
    "T07n0220_507:0583c17": "白佛言：「甚奇！世尊！善為菩薩摩訶薩眾，於深",
    "T07n0220_507:0583c18": "般若波羅蜜多開示分別著不著相。」時，舍利",
    "T07n0220_507:0583c19": "子問善現言：「云何菩薩摩訶薩於深般若波",
    "T07n0220_507:0583c20": "羅蜜多所起執著不執著相？」善現答言：「安住",
    "T07n0220_507:0583c21": "大乘諸善男子、善女人等，若無方便善巧行",
    "T07n0220_507:0583c22": "深般若波羅蜜多時，於色謂空，起空想著，於",
    "T07n0220_507:0583c23": "受、想、行、識謂空，起空想著，如是乃至於一切",
    "T07n0220_507:0583c24": "智謂空，起空想著，於道相智、一切相智謂空，",
    "T07n0220_507:0583c25": "起空想著。「復次，舍利子！安住大乘諸善男子、",
    "T07n0220_507:0583c26": "善女人等，若無方便善巧行深般若波羅蜜",
    "T07n0220_507:0583c27": "多時，於色謂色，起色想著，廣說乃至於一切",
    "T07n0220_507:0583c28": "相智謂一切相智，起一切相智想著；於過去",
    "T07n0220_507:0583c29": "法謂過去法，起過去法想著，於未來法謂未",
    "T07n0220_507:0584a01": "來法，起未來法想著，於現在法謂現在法，起",
    "T07n0220_507:0584a02": "現在法想著。「復次，舍利子！若菩薩摩訶薩以",
    "T07n0220_507:0584a03": "有所得而為方便，從初發心於布施波羅蜜",
    "T07n0220_507:0584a04": "多乃至一切相智起行想著。舍利子！諸菩薩",
    "T07n0220_507:0584a05": "摩訶薩行深般若波羅蜜多時，若無方便善巧，",
    "T07n0220_507:0584a06": "以有所得而為方便，起如是等種種想著，名",
    "T07n0220_507:0584a07": "為著相。「復次，舍利子！先所問言『云何菩薩",
    "T07n0220_507:0584a08": "摩訶薩於深般若波羅蜜多不著相？』者，若菩",
    "T07n0220_507:0584a09": "薩摩訶薩行深般若波羅蜜多時，有方便善",
    "T07n0220_507:0584a10": "巧故，於色不起空不空想，於受、想、行、識不起",
    "T07n0220_507:0584a11": "空不空想，廣說乃至於一切智不起空不空",
    "T07n0220_507:0584a12": "想，於道相智、一切相智不起空不空想；於過",
    "T07n0220_507:0584a13": "去法不起空不空想，於未來、現在法不起空",
    "T07n0220_507:0584a14": "不空想。「復次，舍利子！若菩薩摩訶薩行深般",
    "T07n0220_507:0584a15": "若波羅蜜多時，有方便善巧故，不作是念：『我",
    "T07n0220_507:0584a16": "能行施，此所行施，如是行施；我能持戒，此",
    "T07n0220_507:0584a17": "所持戒，如是持戒；我能修忍，此所修忍，如是",
    "T07n0220_507:0584a18": "修忍；我能精進，此是精進，如是精進；我能修",
    "T07n0220_507:0584a19": "定，此所修定，如是修定；我能修慧，此所修",
    "T07n0220_507:0584a20": "慧，如是修慧；我能植福，此所植福，如是植",
    "T07n0220_507:0584a21": "福；我能入菩薩正性離生；我能嚴淨佛土，我",
    "T07n0220_507:0584a22": "能成熟有情；我能證得一切智智。』舍利子！是",
    "T07n0220_507:0584a23": "菩薩摩訶薩行深般若波羅蜜多時，有方便",
    "T07n0220_507:0584a24": "善巧故，無如是等一切分別，由通達內空乃",
    "T07n0220_507:0584a25": "至無性自性空故。舍利子！是名菩薩摩訶薩",
    "T07n0220_507:0584a26": "於深般若波羅蜜多不執著相。」",
    "T07n0220_507:0584a27": "時，天帝釋問善現言：「安住大乘諸善男子、善",
    "T07n0220_507:0584a28": "女人等，行深般若波羅蜜多時，云何知彼所",
    "T07n0220_507:0584a29": "起著相？」善現答言：「安住大乘諸善男子、善女",
    "T07n0220_507:0584b01": "人等，行深般若波羅蜜多時，若無方便善巧，",
    "T07n0220_507:0584b02": "有所得為方便，起自心想，起布施想，廣說乃",
    "T07n0220_507:0584b03": "至起一切智智想，起諸佛想，起於佛所種善",
    "T07n0220_507:0584b04": "根想，起以如是所種善根合集稱量，與諸有",
    "T07n0220_507:0584b05": "情平等共有迴向無上正等覺想。憍尸迦！由",
    "T07n0220_507:0584b06": "此應知安住大乘諸善男子、善女人等，行深",
    "T07n0220_507:0584b07": "般若波羅蜜多時，所起著想。憍尸迦！是善男",
    "T07n0220_507:0584b08": "子、善女人等由著相故，不能修行無著般若",
    "T07n0220_507:0584b09": "波羅蜜多迴向無上正等菩提。何以故？憍尸",
    "T07n0220_507:0584b10": "迦！非色本性可能迴向，廣說乃至非一切相",
    "T07n0220_507:0584b11": "智本性可能迴向故。「復次，憍尸迦！若菩薩摩",
    "T07n0220_507:0584b12": "訶薩欲於無上正等菩提，示現勸導讚勵慶喜",
    "T07n0220_507:0584b13": "他有情者，應觀諸法平等實性，隨此作意示",
    "T07n0220_507:0584b14": "現勸導讚勵慶喜他諸有情，謂作是言：『善男",
    "T07n0220_507:0584b15": "子等行布施時，不應分別我能行施，廣說乃",
    "T07n0220_507:0584b16": "至行一切相智時，不應分別我能行一切相智，",
    "T07n0220_507:0584b17": "修佛無上正等菩提時，不應分別我能修諸",
    "T07n0220_507:0584b18": "佛無上正等菩提。』憍尸迦！諸菩薩摩訶薩欲",
    "T07n0220_507:0584b19": "於無上正等菩提示現勸導讚勵慶喜他有情",
    "T07n0220_507:0584b20": "者，應作如是示現勸導讚勵慶喜他諸有情。",
    "T07n0220_507:0584b21": "若能如是，於自無損亦不損他，如諸如來所",
    "T07n0220_507:0584b22": "應許可示現勸導讚勵慶喜諸有情故。憍尸",
    "T07n0220_507:0584b23": "迦！安住大乘善男子等，若能如是示現勸導",
    "T07n0220_507:0584b24": "讚勵慶喜趣菩薩乘諸有情者，便能遠離一",
    "T07n0220_507:0584b25": "切執著。」爾時，世尊讚善現曰：「善哉！善哉！汝今",
    "T07n0220_507:0584b26": "善能為諸菩薩說執著相，復有此餘微細執",
    "T07n0220_507:0584b27": "著當為汝說，汝應諦聽極善思惟。」善現白",
    "T07n0220_507:0584b28": "言：「唯然！願說！我等樂聞。」佛告善現：「安住大乘",
    "T07n0220_507:0584b29": "善男子等欲趣無上正等菩提，若於如來、應、",
    "T07n0220_507:0584c01": "正等覺取相憶念，皆是執著；若於三世諸佛",
    "T07n0220_507:0584c02": "世尊從初發心乃至法住所有善根取相憶",
    "T07n0220_507:0584c03": "念，隨喜迴向無上菩提，皆是執著；若於如來",
    "T07n0220_507:0584c04": "諸弟子等所修善法取相憶念，隨喜迴向無",
    "T07n0220_507:0584c05": "上菩提，皆是執著。所以者何？於諸如來及弟",
    "T07n0220_507:0584c06": "子等功德善根，不應取相憶念分別，諸取相",
    "T07n0220_507:0584c07": "者皆虛妄故。」爾時，善現便白佛言：「如是般若",
    "T07n0220_507:0584c08": "波羅蜜多最為甚深。」佛言：「如是！以一切法本",
    "T07n0220_507:0584c09": "性離故。」善現復言：「如是般若波羅蜜多皆應",
    "T07n0220_507:0584c10": "禮敬。」佛言：「如是！功德多故，然此般若波羅蜜",
    "T07n0220_507:0584c11": "多無造、無作、無能證者。」善現復言：「一切法性",
    "T07n0220_507:0584c12": "不可證覺。」佛言：「如是！以一切法一性非二。善",
    "T07n0220_507:0584c13": "現當知！諸法一性即是無性，諸法無性即是",
    "T07n0220_507:0584c14": "一性。如是諸法一性無性是本實性，此本實",
    "T07n0220_507:0584c15": "性無造無作。若菩薩摩訶薩能如實知一性",
    "T07n0220_507:0584c16": "無性無造無作，即能遠離一切執著。」善現復",
    "T07n0220_507:0584c17": "言：「如是般若波羅蜜多難可覺了。」佛言：「如是！",
    "T07n0220_507:0584c18": "以深般若波羅蜜多無能見聞覺知者故。」善",
    "T07n0220_507:0584c19": "現復言：「如是般若波羅蜜多不可思議。」佛言：",
    "T07n0220_507:0584c20": "「如是！以深般若波羅蜜多，不可以心取，離心",
    "T07n0220_507:0584c21": "相故；不可以色取，離色相故；廣說乃至不可",
    "T07n0220_507:0584c22": "以一切相智取，離一切相智相故；不可以一",
    "T07n0220_507:0584c23": "切法取，離一切法相故。」善現復言：「如是般若",
    "T07n0220_507:0584c24": "波羅蜜多無所造作。」佛言：「如是！以諸作者不",
    "T07n0220_507:0584c25": "可得故。善現當知！色不可得故作者不可得，",
    "T07n0220_507:0584c26": "受、想、行、識不可得故作者不可得，廣說乃至",
    "T07n0220_507:0584c27": "一切相智不可得故作者不可得，一切法不",
    "T07n0220_507:0584c28": "可得故作者不可得，由諸作者及色等法不",
    "T07n0220_507:0584c29": "可得故，甚深般若波羅蜜多無造無作。」爾時，",
    "T07n0220_507:0585a01": "善現復白佛言：「云何菩薩摩訶薩應行般若",
    "T07n0220_507:0585a02": "波羅蜜多？」佛告善現：「若菩薩摩訶薩不行於",
    "T07n0220_507:0585a03": "色，是行般若波羅蜜多；不行受、想、行、識，是行",
    "T07n0220_507:0585a04": "般若波羅蜜多；廣說乃至不行一切智，是行般",
    "T07n0220_507:0585a05": "若波羅蜜多；不行道相智、一切相智，是行般",
    "T07n0220_507:0585a06": "若波羅蜜多。「復次，善現！若菩薩摩訶薩不行",
    "T07n0220_507:0585a07": "色若常若無常、若樂若苦、若我若無我、若淨若",
    "T07n0220_507:0585a08": "不淨、若遠離若不遠離、若寂靜若不寂靜，是",
    "T07n0220_507:0585a09": "行般若波羅蜜多。廣說乃至不行一切相智",
    "T07n0220_507:0585a10": "若常若無常、若樂若苦、若我若無我、若淨若不",
    "T07n0220_507:0585a11": "淨、若遠離若不遠離、若寂靜若不寂靜，是行",
    "T07n0220_507:0585a12": "般若波羅蜜多。何以故？以色乃至一切相智",
    "T07n0220_507:0585a13": "尚無所有，況有常無常乃至寂靜不寂靜！「復",
    "T07n0220_507:0585a14": "次，善現！若菩薩摩訶薩不行色圓滿，是行般",
    "T07n0220_507:0585a15": "若波羅蜜多；不行色不圓滿，是行般若波羅",
    "T07n0220_507:0585a16": "蜜多。廣說乃至不行一切相智圓滿，是行般",
    "T07n0220_507:0585a17": "若波羅蜜多；不行一切相智不圓滿，是行般",
    "T07n0220_507:0585a18": "若波羅蜜多。何以故？若色圓滿及不圓滿，俱",
    "T07n0220_507:0585a19": "不名色亦不如是行，是行般若波羅蜜多；廣",
    "T07n0220_507:0585a20": "說乃至若一切相智圓滿及不圓滿，俱不名",
    "T07n0220_507:0585a21": "一切相智亦不如是行，是行般若波羅蜜多。」",
    "T07n0220_507:0585a22": "具壽善現便白佛言：「甚奇！如來、應、正等覺！善",
    "T07n0220_507:0585a23": "為菩薩宣說種種著不著相。」佛告善現：「如是！",
    "T07n0220_507:0585a24": "如是！一切如來、應、正等覺善為菩薩宣說種",
    "T07n0220_507:0585a25": "種著不著相，令學般若波羅蜜多速至究竟。",
    "T07n0220_507:0585a26": "「復次，善現！諸菩薩摩訶薩行深般若波羅蜜",
    "T07n0220_507:0585a27": "多時，若不行色著不著相，是行般若波羅蜜",
    "T07n0220_507:0585a28": "多；不行受、想、行、識著不著相，是行般若波羅",
    "T07n0220_507:0585a29": "蜜多；廣說乃至若不行一切菩薩摩訶薩行",
    "T07n0220_507:0585b01": "著不著相，是行般若波羅蜜多；不行諸佛無",
    "T07n0220_507:0585b02": "上正等菩提著不著相，是行般若波羅蜜多。」",
    "T07n0220_507:0585b03": "爾時，善現即白佛言：「甚奇！世尊！甚深法性極",
    "T07n0220_507:0585b04": "為希有，若說不說俱無增減。」佛告善現：「如是！",
    "T07n0220_507:0585b05": "如是！甚深法性極為希有，若說不說俱無增",
    "T07n0220_507:0585b06": "減。譬如虛空，假使諸佛盡其壽量或讚或毀，",
    "T07n0220_507:0585b07": "而彼虛空無增無減，甚深法性亦復如是，若",
    "T07n0220_507:0585b08": "說不說俱無增減。又如幻士，於讚毀時無喜",
    "T07n0220_507:0585b09": "無憂不增不減，甚深法性亦復如是，若說不",
    "T07n0220_507:0585b10": "說如本無異。」具壽善現復白佛言：「諸菩薩摩",
    "T07n0220_507:0585b11": "訶薩行深般若波羅蜜多甚為難事。謂深般",
    "T07n0220_507:0585b12": "若波羅蜜多，若修不修、無增無減、無憂無喜、",
    "T07n0220_507:0585b13": "無向無背，而勤修學甚深般若波羅蜜多乃",
    "T07n0220_507:0585b14": "至無上正等菩提常無退轉。所以者何？諸菩",
    "T07n0220_507:0585b15": "薩摩訶薩修行般若波羅蜜多，如修虛空都",
    "T07n0220_507:0585b16": "無所有。如虛空中，無色可了，亦無受、想、行、識",
    "T07n0220_507:0585b17": "可了，廣說乃至無一切菩薩摩訶薩行可了，",
    "T07n0220_507:0585b18": "亦無諸佛無上正等菩提可了，所修般若波",
    "T07n0220_507:0585b19": "羅蜜多亦復如是。謂此般若波羅蜜多甚深法",
    "T07n0220_507:0585b20": "中，無色可得，廣說乃至無諸佛無上正等菩",
    "T07n0220_507:0585b21": "提可得。此中雖無諸法可得，而諸菩薩能勤",
    "T07n0220_507:0585b22": "精進修學般若波羅蜜多乃至無上正等菩提",
    "T07n0220_507:0585b23": "常無退轉，是故，我說諸菩薩摩訶薩行深般",
    "T07n0220_507:0585b24": "若波羅蜜多甚為難事。」爾時，具壽善現復白",
    "T07n0220_507:0585b25": "佛言：「世尊！諸菩薩摩訶薩能被如是大功德",
    "T07n0220_507:0585b26": "鎧，我等有情皆應敬禮。世尊！若菩薩摩訶薩",
    "T07n0220_507:0585b27": "為諸有情成熟解脫被功德鎧勤精進者，如",
    "T07n0220_507:0585b28": "為虛空成熟解脫被功德鎧發勤精進；若菩",
    "T07n0220_507:0585b29": "薩摩訶薩為一切法被功德鎧勤精進者，如",
    "T07n0220_507:0585c01": "為虛空被功德鎧發勤精進；若菩薩摩訶薩",
    "T07n0220_507:0585c02": "為拔有情出生死苦被功德鎧勤精進者，如",
    "T07n0220_507:0585c03": "為舉空置高勝處被功德鎧發勤精進。世尊！",
    "T07n0220_507:0585c04": "諸菩薩摩訶薩得大精進波羅蜜多，為如虛",
    "T07n0220_507:0585c05": "空諸有情類獲大利樂，發趣無上正等菩提。",
    "T07n0220_507:0585c06": "世尊！諸菩薩摩訶薩得不思議無等神力，為",
    "T07n0220_507:0585c07": "如虛空諸法性海被功德鎧，發趣無上正等",
    "T07n0220_507:0585c08": "菩提。世尊！諸菩薩摩訶薩最極勇健，為如虛",
    "T07n0220_507:0585c09": "空諸佛無上正等菩提被功德鎧發勤精進。",
    "T07n0220_507:0585c10": "「世尊！諸菩薩摩訶薩為如虛空諸有情類，勤",
    "T07n0220_507:0585c11": "修苦行欲證無上正等菩提，甚為希有！所以",
    "T07n0220_507:0585c12": "者何？假使三千大千世界滿中如來、應、正等",
    "T07n0220_507:0585c13": "覺如竹、麻、葦、甘蔗等林，住世一劫或一劫餘，",
    "T07n0220_507:0585c14": "為諸有情常說正法，各度無量無數有情，令",
    "T07n0220_507:0585c15": "入涅槃究竟安樂，而有情界不增不減。所以",
    "T07n0220_507:0585c16": "者何？以諸有情皆無所有、性遠離故。世尊！假",
    "T07n0220_507:0585c17": "使十方一切世界滿中如來、應、正等覺如竹、",
    "T07n0220_507:0585c18": "麻、葦、甘蔗等林，住世一劫或一劫餘，為諸有",
    "T07n0220_507:0585c19": "情常說正法，各度無量無數有情，令入涅槃",
    "T07n0220_507:0585c20": "究竟安樂，而有情界不增不減。所以者何？以",
    "T07n0220_507:0585c21": "諸有情皆無所有、性遠離故。世尊！由此因緣，",
    "T07n0220_507:0585c22": "我作是說諸菩薩摩訶薩為如虛空諸有情",
    "T07n0220_507:0585c23": "類，勤修苦行欲證無上正等菩提，甚為希有！」",
    "T07n0220_507:0585c24": "爾時，眾中有一苾芻竊作是念：「我應敬禮甚",
    "T07n0220_507:0585c25": "深般若波羅蜜多，此中雖無諸法生滅，而有",
    "T07n0220_507:0585c26": "戒蘊、定蘊、慧蘊、解脫蘊、解脫智見蘊施設可",
    "T07n0220_507:0585c27": "得，亦有預流、一來、不還、阿羅漢果、獨覺菩提、",
    "T07n0220_507:0585c28": "一切菩薩摩訶薩行、諸佛無上正等菩提施設",
    "T07n0220_507:0585c29": "可得，亦有佛寶、法寶、僧寶、轉妙法輪度有情",
    "T07n0220_507:0586a01": "眾施設可得。」佛知其念，便告彼言：「如是！如是！",
    "T07n0220_507:0586a02": "如汝所念。甚深般若波羅蜜多微妙難測，其",
    "T07n0220_507:0586a03": "中雖無諸法可得而亦非無。」時，天帝釋問善",
    "T07n0220_507:0586a04": "現言：「若菩薩摩訶薩欲學般若波羅蜜多，當",
    "T07n0220_507:0586a05": "如何學？」善現答言：「當如虛空精勤修學。」時，天",
    "T07n0220_507:0586a06": "帝釋便白佛言：「若善男子、善女人等於深般",
    "T07n0220_507:0586a07": "若波羅蜜多，至心聽聞、受持、讀誦、精勤修學、",
    "T07n0220_507:0586a08": "如理思惟、書寫、解說、廣令流布，我當云何為",
    "T07n0220_507:0586a09": "作守護？」具壽善現告帝釋言：「汝見有法可守",
    "T07n0220_507:0586a10": "護不？」天帝釋言：「不也！大德！我不見法是可守",
    "T07n0220_507:0586a11": "護。」善現告言：「若善男子、善女人等，如佛所說",
    "T07n0220_507:0586a12": "住深般若波羅蜜多，即為守護；若善男子、善",
    "T07n0220_507:0586a13": "女人等，住深般若波羅蜜多常不遠離，當知",
    "T07n0220_507:0586a14": "一切人非人等伺求其便欲為損害終不能",
    "T07n0220_507:0586a15": "得。「憍尸迦！若欲守護住深般若波羅蜜多諸",
    "T07n0220_507:0586a16": "菩薩者，不異有人發勤精進守護虛空；若欲",
    "T07n0220_507:0586a17": "守護行深般若波羅蜜多諸菩薩者，唐設劬",
    "T07n0220_507:0586a18": "勞都無所益。「憍尸迦！於意云何？有能守護幻、",
    "T07n0220_507:0586a19": "夢、響、像、光影、陽焰及尋香城、變化事不？」天帝釋",
    "T07n0220_507:0586a20": "言：「不也！大德！」善現言：「憍尸迦！若欲守護行深",
    "T07n0220_507:0586a21": "般若波羅蜜多諸菩薩者亦復如是，唐設劬",
    "T07n0220_507:0586a22": "勞都無所益。「憍尸迦！於意云何？有能守護如",
    "T07n0220_507:0586a23": "來及佛所化事不？」天帝釋言：「不也！大德！」善現",
    "T07n0220_507:0586a24": "言：「憍尸迦！若欲守護行深般若波羅蜜多諸",
    "T07n0220_507:0586a25": "菩薩者亦復如是，唐設劬勞都無所益。「憍尸",
    "T07n0220_507:0586a26": "迦！於意云何？有能守護真如、法界廣說乃至",
    "T07n0220_507:0586a27": "虛空界、不思議界不？」天帝釋言：「不也！大德！」善",
    "T07n0220_507:0586a28": "現言：「憍尸迦！若欲守護行深般若波羅蜜多",
    "T07n0220_507:0586a29": "諸菩薩者亦復如是，唐設劬勞都無所益。」時，",
    "T07n0220_507:0586b01": "天帝釋問善現言：「云何菩薩摩訶薩行深般",
    "T07n0220_507:0586b02": "若波羅蜜多時，雖達諸法如幻、如夢、如響、如",
    "T07n0220_507:0586b03": "像、如光影、如陽焰、如尋香城、如變化事，而是",
    "T07n0220_507:0586b04": "菩薩摩訶薩不執是幻廣說乃至是變化事，",
    "T07n0220_507:0586b05": "不執由幻廣說乃至由變化事，不執屬幻廣",
    "T07n0220_507:0586b06": "說乃至屬變化事，不執依幻廣說乃至依變",
    "T07n0220_507:0586b07": "化事？」善現答言：「若菩薩摩訶薩行深般若波",
    "T07n0220_507:0586b08": "羅蜜多時，不執是色廣說乃至一切相智，不",
    "T07n0220_507:0586b09": "執由色廣說乃至一切相智，不執屬色廣說",
    "T07n0220_507:0586b10": "乃至一切相智，不執依色廣說乃至一切相",
    "T07n0220_507:0586b11": "智。是菩薩摩訶薩行深般若波羅蜜多時，雖",
    "T07n0220_507:0586b12": "達諸法如幻乃至如變化事，而能不執是幻",
    "T07n0220_507:0586b13": "乃至是變化事，亦復不執由幻乃至由變化",
    "T07n0220_507:0586b14": "事，亦復不執屬幻乃至屬變化事，亦復不執",
    "T07n0220_507:0586b15": "依幻乃至依變化事，乃至不執是相、由相、屬",
    "T07n0220_507:0586b16": "相、依相。」爾時，世尊威神力故，令此三千大千",
    "T07n0220_507:0586b17": "世界一切四大王眾天乃至色究竟天，皆持",
    "T07n0220_507:0586b18": "天上栴檀香末遙散世尊，來詣佛所頂禮雙",
    "T07n0220_507:0586b19": "足却住一面。時，諸天等佛神力故，於十方面",
    "T07n0220_507:0586b20": "各見千佛宣說般若波羅蜜多，義、品、名字皆",
    "T07n0220_507:0586b21": "同於此；請說般若波羅蜜多苾芻眾首皆名",
    "T07n0220_507:0586b22": "善現，問難般若波羅蜜多諸天眾首皆名帝",
    "T07n0220_507:0586b23": "釋。爾時，世尊告善現曰：「慈氏菩薩當證無上",
    "T07n0220_507:0586b24": "正等覺時，亦於此處宣說般若波羅蜜多；此",
    "T07n0220_507:0586b25": "賢劫中當來諸佛，亦於此處宣說般若波羅蜜",
    "T07n0220_507:0586b26": "多。」具壽善現即白佛言：「慈氏菩薩當證無上",
    "T07n0220_507:0586b27": "正等覺時，當以何法諸行、相、狀宣說般若波",
    "T07n0220_507:0586b28": "羅蜜多？」佛告善現：「慈氏菩薩當證無上正等",
    "T07n0220_507:0586b29": "覺時，當以色、受、想、行、識非常非無常、非樂非",
    "T07n0220_507:0586c01": "苦、非我非無我、非淨非不淨、非遠離非不遠",
    "T07n0220_507:0586c02": "離、非寂靜非不寂靜、非縛非脫、非有非空、非",
    "T07n0220_507:0586c03": "過去非未來非現在，宣說般若波羅蜜多。",
    "T07n0220_507:0586c04": "廣說乃至當以一切智、道相智、一切相智非",
    "T07n0220_507:0586c05": "常非無常、非樂非苦、非我非無我、非淨非不",
    "T07n0220_507:0586c06": "淨、非遠離非不遠離、非寂靜非不寂靜、非縛",
    "T07n0220_507:0586c07": "非脫、非有非空、非過去非未來非現在，宣",
    "T07n0220_507:0586c08": "說般若波羅蜜多。」具壽善現復白佛言：「慈氏",
    "T07n0220_507:0586c09": "菩薩當得無上正等覺時，證何等法？說何等",
    "T07n0220_507:0586c10": "法？」佛告善現：「慈氏菩薩當得無上正等覺時，",
    "T07n0220_507:0586c11": "證色畢竟淨，說色畢竟淨，廣說乃至證一切",
    "T07n0220_507:0586c12": "相智畢竟淨，說一切相智畢竟淨。」具壽善現",
    "T07n0220_507:0586c13": "復白佛言：「甚深般若波羅蜜多云何清淨？」佛",
    "T07n0220_507:0586c14": "告善現：「色清淨故甚深般若波羅蜜多清淨，",
    "T07n0220_507:0586c15": "廣說乃至一切相智清淨故甚深般若波羅蜜",
    "T07n0220_507:0586c16": "多清淨。」具壽善現即白佛言：「云何色清淨故",
    "T07n0220_507:0586c17": "甚深般若波羅蜜多清淨？廣說乃至云何一",
    "T07n0220_507:0586c18": "切相智清淨故甚深般若波羅蜜多清淨？」佛",
    "T07n0220_507:0586c19": "告善現：「色無生無滅、無染無淨故清淨，色",
    "T07n0220_507:0586c20": "清淨故甚深般若波羅蜜多清淨，廣說乃至",
    "T07n0220_507:0586c21": "一切相智無生無滅、無染無淨故清淨，一切",
    "T07n0220_507:0586c22": "相智清淨故甚深般若波羅蜜多清淨。「復次，",
    "T07n0220_507:0586c23": "善現！虛空清淨故甚深般若波羅蜜多清淨。」",
    "T07n0220_507:0586c24": "具壽善現即白佛言：「云何虛空清淨故甚深",
    "T07n0220_507:0586c25": "般若波羅蜜多清淨？」佛告善現：「虛空無生無",
    "T07n0220_507:0586c26": "滅、無染無淨故清淨，虛空清淨故甚深般若",
    "T07n0220_507:0586c27": "波羅蜜多清淨。「復次，善現！色無染污故甚深",
    "T07n0220_507:0586c28": "般若波羅蜜多清淨，廣說乃至一切相智無",
    "T07n0220_507:0586c29": "染污故甚深般若波羅蜜多清淨。「世尊！云何",
    "T07n0220_507:0587a01": "色無染污故甚深般若波羅蜜多清淨，廣說",
    "T07n0220_507:0587a02": "乃至一切相智無染污故甚深般若波羅蜜多",
    "T07n0220_507:0587a03": "清淨？」「善現！色不可取故無染污，色無染污",
    "T07n0220_507:0587a04": "故甚深般若波羅蜜多清淨，廣說乃至一切",
    "T07n0220_507:0587a05": "相智不可取故無染污，一切相智無染污故",
    "T07n0220_507:0587a06": "甚深般若波羅蜜多清淨。「復次，善現！虛空無",
    "T07n0220_507:0587a07": "染污故甚深般若波羅蜜多清淨。」「世尊！云何",
    "T07n0220_507:0587a08": "虛空無染污故甚深般若波羅蜜多清淨？」「善",
    "T07n0220_507:0587a09": "現！虛空不可取故無染污，虛空無染污故甚",
    "T07n0220_507:0587a10": "深般若波羅蜜多清淨。「復次，善現！虛空唯假",
    "T07n0220_507:0587a11": "說故甚深般若波羅蜜多清淨。」「世尊！云何虛",
    "T07n0220_507:0587a12": "空唯假說故甚深般若波羅蜜多清淨？」「善現！",
    "T07n0220_507:0587a13": "如因虛空二響聲現唯有假說，唯假說故甚",
    "T07n0220_507:0587a14": "深般若波羅蜜多清淨。「復次，善現！虛空不可",
    "T07n0220_507:0587a15": "說故甚深般若波羅蜜多清淨。」「世尊！云何虛",
    "T07n0220_507:0587a16": "空不可說故甚深般若波羅蜜多清淨？」「善現！",
    "T07n0220_507:0587a17": "虛空無可說事故不可說，不可說故甚深般",
    "T07n0220_507:0587a18": "若波羅蜜多清淨。「復次，善現！虛空不可得故",
    "T07n0220_507:0587a19": "甚深般若波羅蜜多清淨。」「世尊！云何虛空不",
    "T07n0220_507:0587a20": "可得故甚深般若波羅蜜多清淨？」「善現！虛空",
    "T07n0220_507:0587a21": "無可得事故不可得，不可得故甚深般若波",
    "T07n0220_507:0587a22": "羅蜜多清淨。「復次，善現！一切法無生無滅、無",
    "T07n0220_507:0587a23": "染無淨故甚深般若波羅蜜多清淨。」「世尊！云",
    "T07n0220_507:0587a24": "何一切法無生無滅、無染無淨故甚深般若波",
    "T07n0220_507:0587a25": "羅蜜多清淨？」「善現！以一切法畢竟淨故無生",
    "T07n0220_507:0587a26": "無滅、無染無淨，無生滅染淨故甚深般若波",
    "T07n0220_507:0587a27": "羅蜜多清淨。」",
    "T07n0220_507:0587a28": "第三分讚德品第十二",
    "T07n0220_507:0587a29": "爾時，具壽善現白佛言：「世尊！若善男子、善女",
    "T07n0220_507:0587b01": "人等，能於般若波羅蜜多甚深經典，至心聽",
    "T07n0220_507:0587b02": "聞、受持、讀誦、精勤修學、如理思惟、書寫、解說、",
    "T07n0220_507:0587b03": "廣令流布，是善男子、善女人等，諸根無病、支",
    "T07n0220_507:0587b04": "體具足、身不衰耄亦不橫死，常為無量百千天",
    "T07n0220_507:0587b05": "神恭敬圍遶隨逐守護。是善男子、善女人等，",
    "T07n0220_507:0587b06": "於黑白月各第八日、第十四日、第十五日，讀",
    "T07n0220_507:0587b07": "誦宣說甚深般若波羅蜜多。是時，四大王眾",
    "T07n0220_507:0587b08": "天乃至色究竟天，皆來集會此法師所，聽受",
    "T07n0220_507:0587b09": "般若波羅蜜多甚深法義，是善男子、善女人",
    "T07n0220_507:0587b10": "等由此因緣，便獲無量無數無邊不可思議",
    "T07n0220_507:0587b11": "希有功德。」佛告善現：「如是！如是！如汝所說。所",
    "T07n0220_507:0587b12": "以者何？甚深般若波羅蜜多是大寶藏。由深",
    "T07n0220_507:0587b13": "般若波羅蜜多大寶藏故，無量無數無邊有",
    "T07n0220_507:0587b14": "情解脫地獄、傍生、鬼趣及人、天中貧病等苦，",
    "T07n0220_507:0587b15": "亦能施與無量無數無邊有情剎帝利大族乃",
    "T07n0220_507:0587b16": "至居士大族富貴安樂，亦能施與無量無數",
    "T07n0220_507:0587b17": "無邊有情四大王眾天乃至非想非非想處天",
    "T07n0220_507:0587b18": "富貴安樂，亦能施與無量無數無邊有情預流、",
    "T07n0220_507:0587b19": "一來、不還、阿羅漢果、獨覺菩提、無上菩提自在",
    "T07n0220_507:0587b20": "安樂。何以故？甚深般若波羅蜜多大寶藏中，",
    "T07n0220_507:0587b21": "廣說開示十善業道、四靜慮、四無量、四無色定，",
    "T07n0220_507:0587b22": "如是乃至一切相智，無量無數無邊有情於",
    "T07n0220_507:0587b23": "中修學，得生剎帝利大族乃至居士大族，或",
    "T07n0220_507:0587b24": "生四大王眾天乃至非想非非想處天，或得",
    "T07n0220_507:0587b25": "預流果乃至獨覺菩提，或入菩薩正性離生",
    "T07n0220_507:0587b26": "修諸菩薩摩訶薩地證得無上正等菩提。由",
    "T07n0220_507:0587b27": "此因緣，甚深般若波羅蜜多名大寶藏，世出",
    "T07n0220_507:0587b28": "世間功德珍寶無不依此而出現故。「善現當",
    "T07n0220_507:0587b29": "知！甚深般若波羅蜜多大寶藏中，不說少法",
    "T07n0220_507:0587c01": "有生有滅、有染有淨、有取有捨。所以者何？此",
    "T07n0220_507:0587c02": "中無法可生可滅、可染可淨、可取可捨。善現",
    "T07n0220_507:0587c03": "當知！甚深般若波羅蜜多大寶藏中，不說有",
    "T07n0220_507:0587c04": "法是善是非善、是有漏是無漏、是有罪是",
    "T07n0220_507:0587c05": "無罪、是雜染是清淨、是世間是出世間、是有",
    "T07n0220_507:0587c06": "為是無為。由此因緣，甚深般若波羅蜜多名",
    "T07n0220_507:0587c07": "無所得大法寶藏。善現當知！甚深般若波羅",
    "T07n0220_507:0587c08": "蜜多大寶藏中，不說少法是能染污及能清",
    "T07n0220_507:0587c09": "淨。何以故？此中無法可染淨故。由此因緣，甚",
    "T07n0220_507:0587c10": "深般若波羅蜜多名無染淨大法寶藏。「復次，",
    "T07n0220_507:0587c11": "善現！若菩薩摩訶薩行深般若波羅蜜多時，",
    "T07n0220_507:0587c12": "無如是想、如是分別、如是有得、如是戲論：『我",
    "T07n0220_507:0587c13": "能修行甚深般若波羅蜜多。』是菩薩摩訶薩",
    "T07n0220_507:0587c14": "如實修行甚深般若波羅蜜多，亦能親近承",
    "T07n0220_507:0587c15": "事諸佛，從一佛土趣一佛土供養恭敬、尊重",
    "T07n0220_507:0587c16": "讚歎諸佛世尊，遊諸佛國善取其相，成熟有",
    "T07n0220_507:0587c17": "情、嚴淨佛土，修諸菩薩摩訶薩行，速證無上",
    "T07n0220_507:0587c18": "正等菩提。「復次，善現！甚深般若波羅蜜多於",
    "T07n0220_507:0587c19": "一切法不向不背、不引不遣、不取不捨、不生",
    "T07n0220_507:0587c20": "不滅、不垢不淨、不增不減。甚深般若波羅蜜",
    "T07n0220_507:0587c21": "多，非過去、非未來、非現在，不超欲界、不住欲",
    "T07n0220_507:0587c22": "界，不超色界、不住色界，不超無色界、不住無",
    "T07n0220_507:0587c23": "色界；於布施波羅蜜多不與不捨，廣說乃至",
    "T07n0220_507:0587c24": "於一切相智不與不捨；於預流果不與不捨，",
    "T07n0220_507:0587c25": "廣說乃至於佛無上正等菩提不與不捨；不",
    "T07n0220_507:0587c26": "與諸聖法，不捨異生法，不與諸佛法，不捨二",
    "T07n0220_507:0587c27": "乘法，不與無為界，不捨有為界。所以者何？如",
    "T07n0220_507:0587c28": "來出世、若不出世，如是諸法常無變易安住",
    "T07n0220_507:0587c29": "法界。一切如來現覺、現觀，既自現覺、自現觀",
    "T07n0220_507:0588a01": "已，為諸有情宣說、開示、分別、顯了，令同悟入",
    "T07n0220_507:0588a02": "離諸妄想分別顛倒。」",
    "T07n0220_507:0588a03": "爾時，無量百千天子，住虛空中歡喜踊躍，各",
    "T07n0220_507:0588a04": "持天上嗢鉢羅花，鉢特摩花、拘某陀花、奔茶",
    "T07n0220_507:0588a05": "利華、微妙音華及諸香末而散佛上，互相慶",
    "T07n0220_507:0588a06": "慰同聲唱言：「我等今者於贍部洲見佛第二",
    "T07n0220_507:0588a07": "轉妙法輪。」此中無量百千天子，聞說般若波",
    "T07n0220_507:0588a08": "羅蜜多，皆同證得無生法忍。爾時，世尊告善",
    "T07n0220_507:0588a09": "現曰：「如是法輪非第一轉亦非第二。所以者",
    "T07n0220_507:0588a10": "何？甚深般若波羅蜜多於一切法，不為轉故、",
    "T07n0220_507:0588a11": "不為還故出現世間，但以無性自性空故。」具",
    "T07n0220_507:0588a12": "壽善現白言：「世尊！以何無性自性空故，甚深",
    "T07n0220_507:0588a13": "般若波羅蜜多於一切法，不為轉故、不為還",
    "T07n0220_507:0588a14": "故出現世間？」佛告善現：「以深般若波羅蜜多",
    "T07n0220_507:0588a15": "乃至布施波羅蜜多甚深般若乃至布施波",
    "T07n0220_507:0588a16": "羅蜜多自性空故，廣說乃至以一切智、道相",
    "T07n0220_507:0588a17": "智、一切相智一切智、道相智、一切相智自性",
    "T07n0220_507:0588a18": "空故；以預流果預流果自性空故，廣說乃至",
    "T07n0220_507:0588a19": "以諸佛無上正等菩提諸佛無上正等菩提",
    "T07n0220_507:0588a20": "自性空故。善現當知！以如是等諸法無性自",
    "T07n0220_507:0588a21": "性空故，甚深般若波羅蜜多於一切法，不為",
    "T07n0220_507:0588a22": "轉故、不為還故出現世間。」具壽善現復白佛",
    "T07n0220_507:0588a23": "言：「甚深般若波羅蜜多是大波羅蜜多，達一",
    "T07n0220_507:0588a24": "切法自性空故。雖達諸法自性皆空，而諸菩",
    "T07n0220_507:0588a25": "薩摩訶薩，依此般若波羅蜜多，證得無上正",
    "T07n0220_507:0588a26": "等菩提，轉妙法輪度有情眾；雖證菩提而無",
    "T07n0220_507:0588a27": "所證，證不證法不可得故；雖轉法輪而無所",
    "T07n0220_507:0588a28": "轉，轉法還法不可得故；雖度有情而無所度，",
    "T07n0220_507:0588a29": "見不見法不可得故。世尊！於此大般若波羅",
    "T07n0220_507:0588b01": "蜜多中，轉法輪事都不可得，以一切法永不",
    "T07n0220_507:0588b02": "生故，能轉所轉不可得故。所以者何？非空、無",
    "T07n0220_507:0588b03": "相、無願法中可有能轉及能還法？轉、還性法",
    "T07n0220_507:0588b04": "不可得故。「世尊！於深般若波羅蜜多，若能如",
    "T07n0220_507:0588b05": "是宣說、開示、分別、顯了令易悟入，是名善淨",
    "T07n0220_507:0588b06": "宣說般若波羅蜜多。此中都無說者、受者、所",
    "T07n0220_507:0588b07": "說、受法，既無說者、受者及法，諸能證者亦不",
    "T07n0220_507:0588b08": "可得，無證者故亦無有能得涅槃者。甚深般",
    "T07n0220_507:0588b09": "若波羅蜜多善說法中亦無福田，施、受、施物",
    "T07n0220_507:0588b10": "皆性空故，福田無故福性亦空。表示名言皆",
    "T07n0220_507:0588b11": "不可得，是故名大波羅蜜多。」",
    "T07n0220_507:0588b12": "爾時，具壽善現復白佛言：「世尊！甚深般若波",
    "T07n0220_507:0588b13": "羅蜜多是無邊波羅蜜多。」「如是！善現！如太虛",
    "T07n0220_507:0588b14": "空無邊際故。」「世尊！甚深般若波羅蜜多是平",
    "T07n0220_507:0588b15": "等波羅蜜多。」「如是！善現！以一切法性平等故。」",
    "T07n0220_507:0588b16": "「世尊！甚深般若波羅蜜多是遠離波羅蜜多。」",
    "T07n0220_507:0588b17": "「如是！善現！畢竟空故。」「世尊！甚深般若波羅蜜",
    "T07n0220_507:0588b18": "多是難屈伏波羅蜜多。」「如是！善現！以一切法",
    "T07n0220_507:0588b19": "不可得故。」「世尊！甚深般若波羅蜜多是無足",
    "T07n0220_507:0588b20": "跡波羅蜜多。」「如是！善現！以一切法無名體故。」",
    "T07n0220_507:0588b21": "「世尊！甚深般若波羅蜜多是虛空波羅蜜多。」",
    "T07n0220_507:0588b22": "「如是！善現！入息、出息不可得故。」「世尊！甚深般",
    "T07n0220_507:0588b23": "若波羅蜜多是不可說波羅蜜多。」「如是！善現！",
    "T07n0220_507:0588b24": "此中無尋亦無伺故。」「世尊！甚深般若波羅蜜",
    "T07n0220_507:0588b25": "多是無名波羅蜜多。」「如是！善現！受、想、行等不",
    "T07n0220_507:0588b26": "可得故。」「世尊！甚深般若波羅蜜多是無轉波",
    "T07n0220_507:0588b27": "羅蜜多。」「如是！善現！以一切法無去來故。」「世尊！",
    "T07n0220_507:0588b28": "甚深般若波羅蜜多是不可引波羅蜜多。」「如",
    "T07n0220_507:0588b29": "是！善現！以一切法不可取故。」「世尊！甚深般若",
    "T07n0220_507:0588c01": "波羅蜜多是盡波羅蜜多。」「如是！善現！以一切",
    "T07n0220_507:0588c02": "法畢竟盡故。」「世尊！甚深般若波羅蜜多是無",
    "T07n0220_507:0588c03": "生滅波羅蜜多。」「如是！善現！以一切法無滅生",
    "T07n0220_507:0588c04": "故。」「世尊！甚深般若波羅蜜多是無作波羅蜜",
    "T07n0220_507:0588c05": "多。」「如是！善現！以諸作者不可得故。」「世尊！甚",
    "T07n0220_507:0588c06": "深般若波羅蜜多是無知波羅蜜多。」「如是！善",
    "T07n0220_507:0588c07": "現！以諸知者不可得故。」「世尊！甚深般若波羅",
    "T07n0220_507:0588c08": "蜜多是無移動波羅蜜多。」「如是！善現！以死生",
    "T07n0220_507:0588c09": "者不可得故。」「世尊！甚深般若波羅蜜多是無",
    "T07n0220_507:0588c10": "調伏波羅蜜多。」「如是！善現！以一切法可調伏",
    "T07n0220_507:0588c11": "性不可得故。」「世尊！甚深般若波羅蜜多是如",
    "T07n0220_507:0588c12": "夢、如響、如像、如幻、如光影、如陽焰、如尋香城、如",
    "T07n0220_507:0588c13": "變化事波羅蜜多。」「如是！善現！以一切法如夢",
    "T07n0220_507:0588c14": "所見，廣說乃至如變化事不可得故。」「世尊！甚",
    "T07n0220_507:0588c15": "深般若波羅蜜多是無染淨波羅蜜多。」「如是！",
    "T07n0220_507:0588c16": "善現！以染淨因不可得故。」「世尊！甚深般若波",
    "T07n0220_507:0588c17": "羅蜜多是無塗染波羅蜜多。」「如是！善現！彼所",
    "T07n0220_507:0588c18": "依法不可得故。」「世尊！甚深般若波羅蜜多是",
    "T07n0220_507:0588c19": "無戲論波羅蜜多。」「如是！善現！諸戲論事永滅",
    "T07n0220_507:0588c20": "除故。」「世尊！甚深般若波羅蜜多是無慢執波",
    "T07n0220_507:0588c21": "羅蜜多。」「如是！善現！破壞一切慢執事故。」「世尊！",
    "T07n0220_507:0588c22": "甚深般若波羅蜜多是無動轉波羅蜜多。」「如",
    "T07n0220_507:0588c23": "是！善現！住法界故。」「世尊！甚深般若波羅蜜",
    "T07n0220_507:0588c24": "多是離染著波羅蜜多。」「如是！善現！覺一切法",
    "T07n0220_507:0588c25": "非虛妄故。」「世尊！甚深般若波羅蜜多是無等",
    "T07n0220_507:0588c26": "起波羅蜜多。」「如是！善現！於一切法無分別故。」",
    "T07n0220_507:0588c27": "「世尊！甚深般若波羅蜜多是寂靜波羅蜜多。」",
    "T07n0220_507:0588c28": "「如是！善現！於諸法相無所得故。」「世尊！甚深般",
    "T07n0220_507:0588c29": "若波羅蜜多是無貪、瞋、癡波羅蜜多。」「如是！善",
    "T07n0220_507:0589a01": "現！除滅一切三毒事故。」「世尊！甚深般若波羅",
    "T07n0220_507:0589a02": "蜜多是無煩惱波羅蜜多。」「如是！善現！離分別",
    "T07n0220_507:0589a03": "故。」「世尊！甚深般若波羅蜜多是離有情波羅",
    "T07n0220_507:0589a04": "蜜多。」「如是！善現！達諸有情無所有故。」「世尊！甚",
    "T07n0220_507:0589a05": "深般若波羅蜜多是無斷壞波羅蜜多。」「如是！",
    "T07n0220_507:0589a06": "善現！此能等起一切法故。」「世尊！甚深般若波",
    "T07n0220_507:0589a07": "羅蜜多是無二邊波羅蜜多。」「如是！善現！離二",
    "T07n0220_507:0589a08": "邊故。」「世尊！甚深般若波羅蜜多是無雜壞波",
    "T07n0220_507:0589a09": "羅蜜多。」「如是！善現！以一切法不雜壞故。」「世",
    "T07n0220_507:0589a10": "尊！甚深般若波羅蜜多是無取著波羅蜜多。」",
    "T07n0220_507:0589a11": "「如是！善現！超過聲聞、獨覺地故。」「世尊！甚深般",
    "T07n0220_507:0589a12": "若波羅蜜多是無分別波羅蜜多。」「如是！善現！",
    "T07n0220_507:0589a13": "一切分別不可得故。」「世尊！甚深般若波羅蜜",
    "T07n0220_507:0589a14": "多是無分量波羅蜜多。」「如是！善現！諸法分限",
    "T07n0220_507:0589a15": "不可得故。」「世尊！甚深般若波羅蜜多是如虛",
    "T07n0220_507:0589a16": "空波羅蜜多。」「如是！善現！於一切法無滯礙故。」",
    "T07n0220_507:0589a17": "「世尊！甚深般若波羅蜜多是無常、苦、無我波",
    "T07n0220_507:0589a18": "羅蜜多。」「如是！善現！於一切法滅壞逼遣無執",
    "T07n0220_507:0589a19": "著故。」「世尊！甚深般若波羅蜜多是空、無相、無",
    "T07n0220_507:0589a20": "願波羅蜜多。」「如是！善現！達一切法都無所有，",
    "T07n0220_507:0589a21": "遠離諸相不可願故。」「世尊！甚深般若波羅蜜",
    "T07n0220_507:0589a22": "多是內空乃至無性自性空波羅蜜多。」「如是！",
    "T07n0220_507:0589a23": "善現！知所空法不可得故。」「世尊！甚深般若波",
    "T07n0220_507:0589a24": "羅蜜多是四念住乃至十八佛不共法波羅蜜",
    "T07n0220_507:0589a25": "多。」「如是！善現！知身、受、心、法皆不可得，廣說乃",
    "T07n0220_507:0589a26": "至超諸聲聞、獨覺法故。」「世尊！甚深般若波羅",
    "T07n0220_507:0589a27": "蜜多是如來波羅蜜多。」「如是！善現！能如實說",
    "T07n0220_507:0589a28": "一切法故。」「世尊！甚深般若波羅蜜多是自然",
    "T07n0220_507:0589a29": "波羅蜜多。」「如是！善現！於一切法自在轉故。」「世",
    "T07n0220_507:0589b01": "尊！甚深般若波羅蜜多是正等覺波羅蜜多。」",
    "T07n0220_507:0589b02": "「如是！善現！於一切法能正等覺一切相故。」",
    "T07n0220_507:0589b03": "大般若波羅蜜多經卷第五百七"
}