{
    "T16n0660_002:0288b02": "佛說寶雨經卷第二",
    "T16n0660_002:0288b04": "唐天竺三藏達摩流支譯",
    "T16n0660_002:0288b05": "「復次，善男子！菩薩摩訶薩成就十種法，得忍",
    "T16n0660_002:0288b06": "圓滿。何等為十？一者、內忍圓滿；二者、外忍圓",
    "T16n0660_002:0288b07": "滿；三者、法忍圓滿；四者、隨佛教忍圓滿；五者、",
    "T16n0660_002:0288b08": "無分限忍圓滿；六者、無分別忍圓滿；七者、不",
    "T16n0660_002:0288b09": "待事忍圓滿；八者、無恚忍圓滿；九者、悲忍圓",
    "T16n0660_002:0288b10": "滿；十者誓願忍圓滿。「云何菩薩內忍圓滿？善",
    "T16n0660_002:0288b11": "男子！謂諸菩薩於內所有憂悲苦惱，能安忍",
    "T16n0660_002:0288b12": "住，心無逼迫，是名菩薩內忍圓滿。「云何菩薩",
    "T16n0660_002:0288b13": "外忍圓滿？善男子！謂諸菩薩聞他麁言罵詈、",
    "T16n0660_002:0288b14": "毀呰父母、親屬、阿遮利耶、鄔波馱耶，及聞誹",
    "T16n0660_002:0288b15": "謗佛、法、僧寶，菩薩聞已不起瞋恨、反報毀呰，",
    "T16n0660_002:0288b16": "亦不為彼瞋恚隨眠之所隨逐，堪忍彼惱，能",
    "T16n0660_002:0288b17": "安隱住，是名菩薩外忍圓滿。「云何菩薩法忍",
    "T16n0660_002:0288b18": "圓滿？謂諸菩薩於佛所說素怛纜中一切甚深",
    "T16n0660_002:0288b19": "微妙法義——無來無去、自性寂靜、離分別取、自",
    "T16n0660_002:0288b20": "性涅槃——菩薩聞已，不驚不怖，作是思惟：『我若",
    "T16n0660_002:0288b21": "不了諸深妙法，終不能得阿耨多羅三藐三",
    "T16n0660_002:0288b22": "菩提！』由是因緣攝取諸法，思惟修習，心生信",
    "T16n0660_002:0288b23": "解，是名菩薩法忍圓滿。「云何菩薩隨佛教忍",
    "T16n0660_002:0288b24": "圓滿？謂諸菩薩若起瞋恚，為損害時，菩薩自",
    "T16n0660_002:0288b25": "應如是思惟：『而此瞋恚從何而起？從何而滅？",
    "T16n0660_002:0288b26": "是誰所起？云何而起，有所緣耶？』菩薩如是思",
    "T16n0660_002:0288b27": "惟：『彼能起之因，了不可得；能滅之因，亦不可",
    "T16n0660_002:0288b28": "得。能起既無，所起非有；乃至所緣，皆不可得！』",
    "T16n0660_002:0288b29": "由是菩薩安忍而住，瞋無緣起，是名菩薩隨",
    "T16n0660_002:0288c01": "佛教忍圓滿。「云何菩薩無分限忍圓滿？謂諸",
    "T16n0660_002:0288c02": "菩薩非晝分忍，夜分不忍；非夜分忍，晝分不",
    "T16n0660_002:0288c03": "忍。非自國忍，他國不忍；非他國忍，自國不忍。",
    "T16n0660_002:0288c04": "非於名聞者忍，無名聞者不忍；非於無名聞",
    "T16n0660_002:0288c05": "者忍，有名聞者不忍。由是菩薩於一切時及",
    "T16n0660_002:0288c06": "一切國、名聞有無皆悉能忍，是名菩薩無分",
    "T16n0660_002:0288c07": "限忍圓滿。「云何菩薩無分別忍圓滿？謂諸菩",
    "T16n0660_002:0288c08": "薩非惟父母、妻子、親屬於是處忍，餘所不忍，",
    "T16n0660_002:0288c09": "是故菩薩下至旃荼羅等亦能行忍，是名菩",
    "T16n0660_002:0288c10": "薩無分別忍圓滿。「云何菩薩不待事忍圓滿？",
    "T16n0660_002:0288c11": "謂諸菩薩修忍辱時，不為財物、不為驚怖、不",
    "T16n0660_002:0288c12": "為行恩、不為順世及羞恥故，如是菩薩自性",
    "T16n0660_002:0288c13": "常忍，是名菩薩不待事忍圓滿。「云何菩薩得",
    "T16n0660_002:0288c14": "無恚忍圓滿？謂諸菩薩設未遇彼瞋恚因緣",
    "T16n0660_002:0288c15": "及未遇他瞋，心常安忍。若遇因緣及遇他瞋，",
    "T16n0660_002:0288c16": "或復輕欺、拳打、手搏、刀杖損害，麁言毀責，菩",
    "T16n0660_002:0288c17": "薩遇已，作是思惟：『被輕毀業，是我所造，我今",
    "T16n0660_002:0288c18": "應受，定非父母、親屬所造，是故我今歡喜",
    "T16n0660_002:0288c19": "忍受，亦非內、外地界所受，水、火、風界亦復如",
    "T16n0660_002:0288c20": "是。』菩薩由是無倒觀察，遇因緣時，於瞋、不瞋",
    "T16n0660_002:0288c21": "二俱能忍，是名菩薩得無恚忍圓滿。「云何菩",
    "T16n0660_002:0288c22": "薩悲忍圓滿？謂諸菩薩於彼貧苦一切有情",
    "T16n0660_002:0288c23": "為作君主，若王、小王，有大財寶、多諸資具，若",
    "T16n0660_002:0288c24": "為一切貧苦有情罵詈、呵責、惱亂之時，終無",
    "T16n0660_002:0288c25": "恚恨、損害之心，亦不自高，現主威勢，但起思",
    "T16n0660_002:0288c26": "惟：『此諸有情是我所攝，我應養育而守護之！』",
    "T16n0660_002:0288c27": "由是菩薩不生損害。以是因緣，起大悲心忍",
    "T16n0660_002:0288c28": "受安住，是名菩薩悲忍圓滿。「云何菩薩誓願",
    "T16n0660_002:0288c29": "忍圓滿？謂諸菩薩如是思惟：『我曾於彼一切",
    "T16n0660_002:0289a01": "如來、應、正等覺所作師子吼，誓修菩提，成正",
    "T16n0660_002:0289a02": "覺已，於生死海、煩惱泥中，濟拔一切諸有情",
    "T16n0660_002:0289a03": "等。菩薩由是不生瞋惱，是故我應精勤修習，",
    "T16n0660_002:0289a04": "為拔濟故、為成熟故，為欲調伏、安樂有情，若",
    "T16n0660_002:0289a05": "自起瞋及損害彼，即不含容。云何而能生於",
    "T16n0660_002:0289a06": "悲忍拔濟有情？』善男子！如有良醫善能針",
    "T16n0660_002:0289a07": "療，見有眾生患目瞖者，作是思惟：『我應愍",
    "T16n0660_002:0289a08": "彼，為除眼瞖，令無暗障。』爾時良醫起思惟",
    "T16n0660_002:0289a09": "已，自患眼暗。善男子！汝意云何，而此醫師堪",
    "T16n0660_002:0289a10": "能療彼有情眼瞖，除暗障不？」止蓋菩薩白佛",
    "T16n0660_002:0289a11": "言：「不也，世尊！」佛告止蓋菩薩言：「善男子！菩薩",
    "T16n0660_002:0289a12": "亦爾！作是思惟：『我今不應以般若針斷世",
    "T16n0660_002:0289a13": "間瞖，由自心有無明暗障，如何能滅他無",
    "T16n0660_002:0289a14": "明惑！』由是因緣，終不損害，修忍安住，是名菩",
    "T16n0660_002:0289a15": "薩得誓願忍圓滿。「善男子！菩薩成就此十種",
    "T16n0660_002:0289a16": "法，得忍圓滿。",
    "T16n0660_002:0289a17": "「復次，善男子！菩薩成就十種法，得精進圓滿。",
    "T16n0660_002:0289a18": "何等為十？一者、如金剛精進；二者、得無逮精",
    "T16n0660_002:0289a19": "進；三者、離二邊精進；四者、廣大精進；五者、熾",
    "T16n0660_002:0289a20": "盛精進；六者、性常精進；七者、清淨精進；八者、",
    "T16n0660_002:0289a21": "不共精進；九者、不輕賤精進；十者、不倨傲精",
    "T16n0660_002:0289a22": "進。「善男子！云何如金剛精進？謂諸菩薩發起",
    "T16n0660_002:0289a23": "精進，勤修而住諸有情界，未涅槃者，令證涅",
    "T16n0660_002:0289a24": "槃；未得度者，令其得度；未解脫者，令得解脫；",
    "T16n0660_002:0289a25": "未安隱者，令得安隱；未現等覺者，令現等覺。",
    "T16n0660_002:0289a26": "菩薩如是勤修而住。爾時天魔伺求其短，將",
    "T16n0660_002:0289a27": "欲破壞，至菩薩所，作如是言：『善男子！汝勿作",
    "T16n0660_002:0289a28": "此勤苦精進。何以故？我曾如是發起精進，勤",
    "T16n0660_002:0289a29": "修而住諸有情界，未涅槃者，令證涅槃；未得",
    "T16n0660_002:0289b01": "度者，皆令得度；未解脫者，令得解脫；未安隱",
    "T16n0660_002:0289b02": "者，令得安隱；未現等覺者，令現等覺。如此精",
    "T16n0660_002:0289b03": "進，誑惑愚夫，皆為虛妄，非真實法。善男子！如",
    "T16n0660_002:0289b04": "是勤修起精進者，我未曾見一有情能於阿",
    "T16n0660_002:0289b05": "耨多羅三藐三菩提而現等覺。善男子！我知",
    "T16n0660_002:0289b06": "無量俱胝有情，皆能證入二乘涅槃。善男子！",
    "T16n0660_002:0289b07": "汝徒精進求虛妄法，速捨是心，離諸苦惱！』爾",
    "T16n0660_002:0289b08": "時菩薩作是思惟：『決定是魔惱壞於我！』菩薩",
    "T16n0660_002:0289b09": "悟已，知是魔說，而告之言：『汝惡思惟欲破壞",
    "T16n0660_002:0289b10": "我，汝但自憂，勿憂我事。世尊已說：「魔羅波旬！",
    "T16n0660_002:0289b11": "一切世間各隨逐業，若自、若共而感生處。」魔",
    "T16n0660_002:0289b12": "羅！汝今亦隨逐業，亦自、亦共而感生處。汝應",
    "T16n0660_002:0289b13": "如是隨業而往，莫惱亂我，無義利故，又於",
    "T16n0660_002:0289b14": "長夜自受苦惱！』爾時魔羅情智狹劣，自生慚",
    "T16n0660_002:0289b15": "恥，即捨惡心隱沒不現。由是菩薩！若一切魔",
    "T16n0660_002:0289b16": "王及諸魔眾來惱亂時，欲求其短，故相破壞，",
    "T16n0660_002:0289b17": "而菩薩心終不傾動，無下勇捍，堅固不退，",
    "T16n0660_002:0289b18": "是名菩薩如金剛精進。「善男子！云何菩薩得",
    "T16n0660_002:0289b19": "無逮精進？謂諸菩薩發起如是種種精進，諸",
    "T16n0660_002:0289b20": "餘菩薩雖復久遠積集淨業，安住真性，終不及",
    "T16n0660_002:0289b21": "此發起種種精進菩薩，數分不及，迦羅等分",
    "T16n0660_002:0289b22": "乃至計喻及鄔波尼殺曇分亦不能及，何況",
    "T16n0660_002:0289b23": "一切聲聞、緣覺！是中菩薩發心精進力，能攝",
    "T16n0660_002:0289b24": "取一切佛法，復能捨離一切罪業諸不善法，",
    "T16n0660_002:0289b25": "是名菩薩得無逮精進。「云何菩薩離二邊精",
    "T16n0660_002:0289b26": "進？謂諸菩薩常起精進不增、不減。何以故？以",
    "T16n0660_002:0289b27": "極增上生倨傲故，以極下劣生懈怠故，是故",
    "T16n0660_002:0289b28": "精進常不增、減，是名菩薩離二邊精進。「云何",
    "T16n0660_002:0289b29": "菩薩廣大精進？謂諸菩薩發起精進：『願我如",
    "T16n0660_002:0289c01": "是當得如來妙色端嚴！諸佛所有無見頂相，",
    "T16n0660_002:0289c02": "圓光隨好，微妙具足！』又復發起如是精進：『願",
    "T16n0660_002:0289c03": "我當得無量無礙諸佛大智，及大威德勝義",
    "T16n0660_002:0289c04": "性等！』是名菩薩廣大精進。「善男子！云何菩薩",
    "T16n0660_002:0289c05": "熾盛精進？謂諸菩薩發起精進，永離一切塵",
    "T16n0660_002:0289c06": "垢過患，如末尼珠及紫金等，遠離一切塵垢",
    "T16n0660_002:0289c07": "過患，光明炫曜，殊妙赫奕。菩薩精進如是熾",
    "T16n0660_002:0289c08": "盛，永離一切塵垢過患。何者名為精進塵垢？",
    "T16n0660_002:0289c09": "何者名為精進過患？所謂懈怠、嬾惰、不節飲",
    "T16n0660_002:0289c10": "食、不自知量、非理作意、起惡思惟，如是說名",
    "T16n0660_002:0289c11": "精進塵垢，亦名過患。菩薩精進永能捨離，是",
    "T16n0660_002:0289c12": "故精進清淨無垢、鮮白熾盛、無復過患。是名",
    "T16n0660_002:0289c13": "菩薩熾盛精進。「云何菩薩性恒精進？謂諸菩",
    "T16n0660_002:0289c14": "薩於諸威儀能常發起種種精進，性恒勤勇，",
    "T16n0660_002:0289c15": "無休廢時，若身、若心曾無懈倦，是名菩薩性",
    "T16n0660_002:0289c16": "恒精進。「云何菩薩清淨精進？謂諸菩薩發起",
    "T16n0660_002:0289c17": "如是恒常精進，所有眾罪、諸不善法、無利益",
    "T16n0660_002:0289c18": "事障礙於道，乃至微細極小不善、一念惡心",
    "T16n0660_002:0289c19": "亦不發起，況復廣大諸不善法！是故菩薩皆",
    "T16n0660_002:0289c20": "悉除斷，順涅槃理，聖道資糧，趣菩提分。如是",
    "T16n0660_002:0289c21": "善法，菩薩修習令增長廣大，圓滿菩提。是名",
    "T16n0660_002:0289c22": "菩薩清淨精進。「云何菩薩不共精進？謂諸菩",
    "T16n0660_002:0289c23": "薩如是思惟：『設使十方殑伽沙界火聚遍滿，",
    "T16n0660_002:0289c24": "如阿鼻獄。過彼世界，有一眾生受諸苦惱，無",
    "T16n0660_002:0289c25": "歸、無依及無怙恃。菩薩哀愍彼一有情，度猛",
    "T16n0660_002:0289c26": "火聚，往彼教化，尚不辭勞，況多有情而不救",
    "T16n0660_002:0289c27": "濟！』菩薩如是大悲精進，外道、二乘所不能及，",
    "T16n0660_002:0289c28": "是名菩薩不共精進。「云何菩薩不輕賤精進？",
    "T16n0660_002:0289c29": "謂諸菩薩終不起心：『以我精進微弱、下劣及",
    "T16n0660_002:0290a01": "懈怠故，修習菩提，自謂難得。』又復不作如是",
    "T16n0660_002:0290a02": "思惟：『我亦不能荷擔如是於無量劫及千萬",
    "T16n0660_002:0290a03": "劫積集苦行，如救頭然，方證菩提。』不作如是",
    "T16n0660_002:0290a04": "退屈之心。由是菩薩發如是心：『所有過去如",
    "T16n0660_002:0290a05": "來、應、正等覺，現在如來、應、正等覺，未來如來、",
    "T16n0660_002:0290a06": "應、正等覺——彼諸如來於無量劫精進修行皆",
    "T16n0660_002:0290a07": "現等覺，由是諸佛非不多時修行精進，得有",
    "T16n0660_002:0290a08": "如是現正等覺。我亦如是，理應多劫修種種",
    "T16n0660_002:0290a09": "行，當得阿耨多羅三藐三菩提，以三世如來",
    "T16n0660_002:0290a10": "同行精進已成佛故。又我寧為一切有情精",
    "T16n0660_002:0290a11": "勤修習而處地獄，終不為己修行精進而證",
    "T16n0660_002:0290a12": "涅槃。』是名菩薩不輕賤精進。「云何菩薩不倨",
    "T16n0660_002:0290a13": "傲精進？謂此菩薩起精進時終不味著，自倨",
    "T16n0660_002:0290a14": "輕他。誰有智者，希他恩念而行精進！是名菩",
    "T16n0660_002:0290a15": "薩不倨傲精進。「善男子！菩薩摩訶薩能成就",
    "T16n0660_002:0290a16": "此十種法故，得精進圓滿。",
    "T16n0660_002:0290a17": "「復次，善男子！菩薩成就十種法，得靜慮圓滿。",
    "T16n0660_002:0290a18": "何等為十？一者、積集福德；二者、能多厭離；三",
    "T16n0660_002:0290a19": "者、勤修精進；四者、具足多聞；五者、得不顛倒",
    "T16n0660_002:0290a20": "勤修領受；六者、法隨法行；七者、成利根性；八",
    "T16n0660_002:0290a21": "者、得心善巧；九者、得奢摩他、毘鉢舍那善巧；",
    "T16n0660_002:0290a22": "十者、得不執著。「云何菩薩積集福德？謂諸菩",
    "T16n0660_002:0290a23": "薩愛樂大乘，復能積集一切善根，所生之處",
    "T16n0660_002:0290a24": "攝善知識，而能修習種種妙行。又常願生大",
    "T16n0660_002:0290a25": "婆羅門家、剎帝利家、大居士家，所生之處恒",
    "T16n0660_002:0290a26": "得正信。由是因緣增長無量廣大善根，為常",
    "T16n0660_002:0290a27": "不離善知識故。善知識者，所謂諸佛、一切菩",
    "T16n0660_002:0290a28": "薩。由是菩薩串習善根，增長熾盛，觀察世間",
    "T16n0660_002:0290a29": "苦惱逼迫、眾病所集、愚暗所蔽、無所安住。何",
    "T16n0660_002:0290b01": "以故？以欲因緣故。「云何菩薩能多厭離？謂諸",
    "T16n0660_002:0290b02": "菩薩由前因緣，『我今不應於此世間行於貪",
    "T16n0660_002:0290b03": "欲，以彼貪欲但由妄情分別生故。諸佛廣說",
    "T16n0660_002:0290b04": "一切貪欲種種過患，所謂欲如尖摽、如鑹、如",
    "T16n0660_002:0290b05": "劍亦如利刀，又如毒蛇、如水聚沫、如肉腐敗",
    "T16n0660_002:0290b06": "臭穢可惡。』由是菩薩起厭離心，剃除鬚髮而",
    "T16n0660_002:0290b07": "披法服，出家正信，趣於非家。「云何菩薩勤修",
    "T16n0660_002:0290b08": "精進？謂此菩薩既出家已，發大精進，未得令",
    "T16n0660_002:0290b09": "得，未解令解，未證令證。「云何菩薩具足多聞？",
    "T16n0660_002:0290b10": "謂此菩薩由前因緣，多聞領受，於世俗諦及",
    "T16n0660_002:0290b11": "勝義諦深妙理中，善能宣說。「云何菩薩得不",
    "T16n0660_002:0290b12": "顛倒勤修領受？謂此菩薩於諸諦理領納於",
    "T16n0660_002:0290b13": "心，精勤修習無倒善巧。「云何菩薩法隨法",
    "T16n0660_002:0290b14": "行？謂此菩薩得善巧已，法隨法行，所謂正語、",
    "T16n0660_002:0290b15": "正業、正命、正思惟、正精進、正念、正定、正見，是",
    "T16n0660_002:0290b16": "為菩薩修習道支。「云何菩薩而得利根？謂此",
    "T16n0660_002:0290b17": "菩薩習道支已，利根明悟，能正了知。菩薩由",
    "T16n0660_002:0290b18": "此安住寂靜，遠離執著、一切憒閙，不樂多言。",
    "T16n0660_002:0290b19": "復能捨離欲尋、恚尋、害尋及不死尋，遠離眷",
    "T16n0660_002:0290b20": "屬、名稱、利養。「云何菩薩得心善巧？謂此菩薩",
    "T16n0660_002:0290b21": "由前因緣，得心善巧，身常寂靜，觀察其心於",
    "T16n0660_002:0290b22": "善、不善及與無記，自念：『我今心住何性？』若住",
    "T16n0660_002:0290b23": "勝善清淨，心生信樂歡喜。云何勝善？謂三十",
    "T16n0660_002:0290b24": "七菩提分法。若住不善，應當厭離，發起精進，",
    "T16n0660_002:0290b25": "便能永斷諸不善法。云何名為諸不善法？謂",
    "T16n0660_002:0290b26": "貪、瞋、癡。貪有三種，謂上、中、下。云何上貪？謂",
    "T16n0660_002:0290b27": "此貪欲遍滿身心，隨順下劣，心常染著，於一",
    "T16n0660_002:0290b28": "切時無有慚、愧。云何無慚？謂貪欲者恒起思",
    "T16n0660_002:0290b29": "惟尋求欲境，心生愛重，耽著讚美，是名無慚。",
    "T16n0660_002:0290c01": "云何無愧？謂貪欲者為欲因緣，能於父母及",
    "T16n0660_002:0290c02": "餘尊者起於諍論，輕欺損害，重彼貪欲，是名",
    "T16n0660_002:0290c03": "無愧。謂貪欲者由是因緣生於惡處，是故",
    "T16n0660_002:0290c04": "說名增上貪欲。云何中貪？謂貪欲者行貪欲",
    "T16n0660_002:0290c05": "已，即生厭離，起變悔心，不復隨順，是名中貪。",
    "T16n0660_002:0290c06": "云何下貪？謂貪欲者起貪欲時，或摩觸身、纔",
    "T16n0660_002:0290c07": "共語言、或時見已，欲心便息，是名下貪。所有",
    "T16n0660_002:0290c08": "一切活命資具，心若執著總說名貪。云何名",
    "T16n0660_002:0290c09": "瞋？是瞋應知亦有三種，謂上、中、下。云何上",
    "T16n0660_002:0290c10": "瞋？謂瞋恚者起種種瞋，於五無間隨造一業，",
    "T16n0660_002:0290c11": "或謗正法。謗正法者，其罪過彼五無間業，數",
    "T16n0660_002:0290c12": "分不及，迦羅分不及，乃至計喻、鄔波尼殺曇",
    "T16n0660_002:0290c13": "分亦所不及，由是因緣生捺洛迦。若生人中，",
    "T16n0660_002:0290c14": "形貌慘黑，眼目恒赤，為人暴惡，常行損害，由",
    "T16n0660_002:0290c15": "是因緣生捺洛迦。是名上瞋。云何中瞋？謂瞋",
    "T16n0660_002:0290c16": "恚者造罪業已，速能改悔即起對除，是名中",
    "T16n0660_002:0290c17": "瞋。云何下瞋？謂瞋恚者由起瞋故出麁惡言，",
    "T16n0660_002:0290c18": "輕調譏嫌，集不善業，經一剎那及一臘縛、一牟",
    "T16n0660_002:0290c19": "呼栗多即能改悔，修習對除，是名下瞋。是",
    "T16n0660_002:0290c20": "癡應知亦有三種，謂上、中、下。云何上癡？謂愚",
    "T16n0660_002:0290c21": "癡者恒住貪、瞋，曾無憂悔，是名上癡。云何中",
    "T16n0660_002:0290c22": "癡？謂愚癡者起少不善，即能於彼梵行者前",
    "T16n0660_002:0290c23": "發露懺悔，不見惡業可受重故，是名中癡。",
    "T16n0660_002:0290c24": "云何下癡？謂愚癡者於佛所制非性戒中少",
    "T16n0660_002:0290c25": "有毀犯，或一、二、三，便能捨離，是名下癡。菩薩",
    "T16n0660_002:0290c26": "於彼貪、瞋、癡法皆能遮止，由心善巧。得善巧",
    "T16n0660_002:0290c27": "已，終無喜樂於彼染著。何以故？得心善巧故，",
    "T16n0660_002:0290c28": "若住無記即勤觀察，惟起正念。云何無記？謂",
    "T16n0660_002:0290c29": "起心時，心不在內，亦不在外；非住於善，非住",
    "T16n0660_002:0291a01": "不善；不住毘鉢舍那，亦復不住於奢摩他，而",
    "T16n0660_002:0291a02": "心下劣引起睡眠，令心昧略，猶如士夫極重",
    "T16n0660_002:0291a03": "睡眠，初覺之時，根識惛昧，不能明了。住無記",
    "T16n0660_002:0291a04": "心亦復如是。以無記心不明了故，菩薩於中",
    "T16n0660_002:0291a05": "心精勇銳，安住歡喜。是名菩薩得心善巧。「云",
    "T16n0660_002:0291a06": "何菩薩得奢摩他、毘鉢舍那善巧？謂此菩薩",
    "T16n0660_002:0291a07": "心善巧已，觀察諸法如幻如夢，思惟諸法：『此",
    "T16n0660_002:0291a08": "是善法，此非善法；此出離法，此不出離法。』謂",
    "T16n0660_002:0291a09": "諸菩薩觀一切法皆依於心，心為自性、心為",
    "T16n0660_002:0291a10": "上首，能攝受心、善調伏心、善了知心，故能攝",
    "T16n0660_002:0291a11": "此一切諸法。既善調伏又善了知，由此因緣",
    "T16n0660_002:0291a12": "便能修習奢摩他法——如是繫心，如是止心及",
    "T16n0660_002:0291a13": "安住心。勤修如是奢摩他故，便能安住心一",
    "T16n0660_002:0291a14": "境性。菩薩住心一境性已，入定觀察，得離生",
    "T16n0660_002:0291a15": "喜樂。心得喜已，遠離欲界惡、不善法及有尋",
    "T16n0660_002:0291a16": "有伺，是名修行住初靜慮。又離尋伺，不味喜",
    "T16n0660_002:0291a17": "樂，觀無常已，出初靜慮，住內等淨，得定生",
    "T16n0660_002:0291a18": "喜樂，是名菩薩入第二靜慮。次厭離喜及觀",
    "T16n0660_002:0291a19": "苦已，住捨正念、正知及樂，心安正受。佛說：『成",
    "T16n0660_002:0291a20": "就住捨念樂，入第三靜慮，修行而住。』作空解",
    "T16n0660_002:0291a21": "已，入第四靜慮，便捨我執。捨我執故，苦樂亦",
    "T16n0660_002:0291a22": "斷，憂喜滅故，住不苦樂，捨念清淨，是名修習",
    "T16n0660_002:0291a23": "第四靜慮。又菩薩觀身與虛空等，既信解已，",
    "T16n0660_002:0291a24": "捨諸色想、滅有對想——離種種想，捨色想故；滅",
    "T16n0660_002:0291a25": "有對想，離異想故——入無邊空，是謂修習空無",
    "T16n0660_002:0291a26": "邊處。超過一切空無邊已，有識等生，入無邊",
    "T16n0660_002:0291a27": "識，是謂修住識無邊處。超過一切識無邊已，",
    "T16n0660_002:0291a28": "入無所有，是謂修住無所有處。超無所有，修",
    "T16n0660_002:0291a29": "習而住非想非非想處。又諸菩薩遠離能緣",
    "T16n0660_002:0291b01": "想受心故，名住滅定。雖入彼定，終不樂著。出",
    "T16n0660_002:0291b02": "彼定已，與慈心俱，捨怨憎心，遠損害想，廣大",
    "T16n0660_002:0291b03": "無量，平等無二，極善修習，於一方面意解遍",
    "T16n0660_002:0291b04": "滿，入定而住，諸餘三方、四維、上下周遍世間。",
    "T16n0660_002:0291b05": "與悲心俱，捨怨憎心，離損害意，廣大無量，平",
    "T16n0660_002:0291b06": "等無二，極善修習，於一方面無邊世界意解",
    "T16n0660_002:0291b07": "遍滿，入定而住，諸餘三方、四維、上下周遍世",
    "T16n0660_002:0291b08": "間。菩薩與喜心俱，捨怨憎心，離損害意，廣大",
    "T16n0660_002:0291b09": "無量，平等無二，極善修習，於一方面意解周",
    "T16n0660_002:0291b10": "遍，入定而住，諸餘三方、四維、上下周遍世間。",
    "T16n0660_002:0291b11": "菩薩與捨心俱，離怨憎心，捨損害意，廣大無",
    "T16n0660_002:0291b12": "量，平等無二，極善修習，於一方面意解周遍，",
    "T16n0660_002:0291b13": "入定而住，諸餘三方、四維、上下周遍世間。「云",
    "T16n0660_002:0291b14": "何菩薩得不執著？謂此菩薩得五神通亦不",
    "T16n0660_002:0291b15": "執著，常能希求菩提資糧、諸法圓滿。「善男子！",
    "T16n0660_002:0291b16": "菩薩摩訶薩成就此十種法故，得靜慮圓滿。",
    "T16n0660_002:0291b17": "「復次，善男子！菩薩成就十種法，得般若圓滿。",
    "T16n0660_002:0291b18": "何等為十？一者、無我善巧；二者、業果善巧；三",
    "T16n0660_002:0291b19": "者、有為善巧；四者、生死流轉善巧；五者、捨離",
    "T16n0660_002:0291b20": "生死善巧；六者、得二乘善巧；七者、大乘善巧；",
    "T16n0660_002:0291b21": "八者、捨離魔業善巧；九者、得不顛倒般若；十",
    "T16n0660_002:0291b22": "者、得無等般若。「善男子！云何菩薩得無我善",
    "T16n0660_002:0291b23": "巧？謂諸菩薩學般若故，能正觀色、受、想、行、識。",
    "T16n0660_002:0291b24": "觀察色時生不可得、集不可得、滅不可得，如",
    "T16n0660_002:0291b25": "是觀察受、想、行、識，生、集、滅法俱不可得。以勝",
    "T16n0660_002:0291b26": "義中不可得故，非於世俗。勝義、世俗諸法自",
    "T16n0660_002:0291b27": "性，但有言說，實無可得。由是因緣，菩薩長時",
    "T16n0660_002:0291b28": "不捨精進，為欲利益諸有情故，如救頭然。由",
    "T16n0660_002:0291b29": "是菩薩得無我善巧。「云何菩薩得業果善巧？",
    "T16n0660_002:0291c01": "謂諸菩薩如是思惟：『一切世間自性皆空，如",
    "T16n0660_002:0291c02": "戲場處、健達縛城。一切有情雖非實有，然執",
    "T16n0660_002:0291c03": "著我，由是不能通達聖道。』是諸有情如是思",
    "T16n0660_002:0291c04": "惟：『若無有我及無有情、命者、生者、意生、士夫，",
    "T16n0660_002:0291c05": "若補特伽羅、摩納縛迦，若養育者，即無善惡",
    "T16n0660_002:0291c06": "業異熟果體性可得！』以正般若如實了知，是",
    "T16n0660_002:0291c07": "名菩薩得業果善巧。「云何菩薩得有為善巧？",
    "T16n0660_002:0291c08": "謂諸菩薩以正般若了知一切諸有為法，如",
    "T16n0660_002:0291c09": "是思惟：『諸有為法念念遷謝，無久住相，猶如",
    "T16n0660_002:0291c10": "危露，譬若瀑流。云何如是法中而生貪著，即",
    "T16n0660_002:0291c11": "懷憂惱！若起執著，易壞諸法，何名智者！』由是",
    "T16n0660_002:0291c12": "因緣，於滅壞法不樂執著，起厭離心，是名菩",
    "T16n0660_002:0291c13": "薩得有為善巧。「云何菩薩得生死流轉善巧？",
    "T16n0660_002:0291c14": "謂諸菩薩如是思惟：『一切世間無明所覆，常",
    "T16n0660_002:0291c15": "處生死，為愛羂縛。由愛為因，而生於取；由取",
    "T16n0660_002:0291c16": "為因，生善惡業；由生業故，令有相續；由有為",
    "T16n0660_002:0291c17": "因，而起於生；由生為因，故有老死、憂悲、苦惱，",
    "T16n0660_002:0291c18": "眾苦集故。如是展轉相續不斷，如汲灌輪上",
    "T16n0660_002:0291c19": "下迴轉，生死相續亦復如是。』由此菩薩以",
    "T16n0660_002:0291c20": "正般若如實了知，是名菩薩得生死流轉善",
    "T16n0660_002:0291c21": "巧。「云何菩薩得捨離生死善巧？謂諸菩薩如",
    "T16n0660_002:0291c22": "是思惟：『離無明故，不著諸行；捨諸行故，則無",
    "T16n0660_002:0291c23": "有愛；遠離愛故，則無有取；能離取故，有不相",
    "T16n0660_002:0291c24": "續；捨彼有故，則無有生；能離生故，永斷老死、",
    "T16n0660_002:0291c25": "憂悲、苦惱。』由是菩薩以正般若如實了知，是",
    "T16n0660_002:0291c26": "名菩薩得捨離生死善巧。「云何菩薩得二乘",
    "T16n0660_002:0291c27": "善巧？謂諸菩薩如是思惟：『此法能得預流、一",
    "T16n0660_002:0291c28": "來及不還果、阿羅漢故，永盡諸漏，斷諸結習，",
    "T16n0660_002:0291c29": "無復相續生死流轉，遊履涅槃。思惟此法得",
    "T16n0660_002:0292a01": "辟支佛，如犀角喻，獨一而行。一切菩薩以正",
    "T16n0660_002:0292a02": "般若了知此法，終不取證！』何以故？若諸菩薩",
    "T16n0660_002:0292a03": "如是思惟：『我為利益諸有情界作師子吼，我",
    "T16n0660_002:0292a04": "當拔濟住於生死諸有情類，發大誓願，終不",
    "T16n0660_002:0292a05": "獨一出離生死！』是名菩薩得二乘善巧。「云何",
    "T16n0660_002:0292a06": "菩薩得大乘善巧？謂諸菩薩於學戒中，觀學",
    "T16n0660_002:0292a07": "者不可得、所學亦不可得、戒所得果亦不可",
    "T16n0660_002:0292a08": "得，然不執空、墮於斷見，是名菩薩大乘善巧。",
    "T16n0660_002:0292a09": "「云何菩薩而得捨離魔業善巧？謂諸菩薩遠",
    "T16n0660_002:0292a10": "離一切不善丈夫，亦不住彼惡國之中。又能",
    "T16n0660_002:0292a11": "遠離隨世俗見、修習呪術，而求利養及尊重",
    "T16n0660_002:0292a12": "供養。復能遠離障菩提法諸煩惱等，而能修",
    "T16n0660_002:0292a13": "習諸對除道。是名捨離魔業善巧。「云何菩薩",
    "T16n0660_002:0292a14": "得不顛倒般若？謂諸菩薩修習般若，於諸世",
    "T16n0660_002:0292a15": "間經書、呪術、工巧處中，常為教化諸有情故，",
    "T16n0660_002:0292a16": "終不為已求知解故，亦不為身得名聞故，又",
    "T16n0660_002:0292a17": "復不為得利養故，為開演聖教大威德故，終",
    "T16n0660_002:0292a18": "不欲為顯己德故，專起思惟殊勝正教，於如",
    "T16n0660_002:0292a19": "來制毘奈耶中，示現功德，終不墮於異道諸",
    "T16n0660_002:0292a20": "見。是名菩薩得不顛倒善巧。「云何菩薩得無",
    "T16n0660_002:0292a21": "等般若？謂諸菩薩所學般若超過二乘、一切",
    "T16n0660_002:0292a22": "世間天、魔、梵、世及諸外道婆羅門等，八部諸眾",
    "T16n0660_002:0292a23": "一切有情，而無等於菩薩般若，惟除如來、應、",
    "T16n0660_002:0292a24": "正等覺。是名菩薩無等般若。「善男子！菩薩能",
    "T16n0660_002:0292a25": "成就此十種法，得般若圓滿。」",
    "T16n0660_002:0292a26": "佛說寶雨經卷第二",
    "T16n0660_002:0292a27": "大周長壽二年歲次癸巳九月丁亥三月己丑佛授記寺",
    "T16n0660_002:0292a28": "譯",
    "T16n0660_002:0292a29": "大白馬寺大德沙門懷義監譯",
    "T16n0660_002:0292b01": "南印度沙門摩流支宣釋梵本",
    "T16n0660_002:0292b02": "中印度王使沙門梵摩兼宣梵本",
    "T16n0660_002:0292b03": "京濟法寺沙門戰陀譯語",
    "T16n0660_002:0292b04": "佛授記寺沙門慧智證譯語",
    "T16n0660_002:0292b05": "佛授記寺沙門道昌證梵文",
    "T16n0660_002:0292b06": "天宮寺沙門摩難陀證梵文",
    "T16n0660_002:0292b07": "大周東寺都維那清源縣開國公沙門處一筆受",
    "T16n0660_002:0292b08": "佛授記寺都維那昌平縣開國公沙門德感筆受",
    "T16n0660_002:0292b09": "佛授記寺沙門思玄綴文",
    "T16n0660_002:0292b10": "長壽寺主沙門智𭳮綴文",
    "T16n0660_002:0292b11": "佛授記寺都維那贊皇縣開國公沙門知靜證議",
    "T16n0660_002:0292b12": "佛授記寺主渤海縣開國公沙門行感證議",
    "T16n0660_002:0292b13": "大周東寺都維預章縣開國公沙門惠儼證議",
    "T16n0660_002:0292b14": "天宮寺上座沙門知道證議",
    "T16n0660_002:0292b15": "大周東寺上座江陵縣開國公沙門法明證議",
    "T16n0660_002:0292b16": "長壽寺上座沙門知機證議",
    "T16n0660_002:0292b17": "大奉光寺上座當陽縣開國公沙門惠稜證議",
    "T16n0660_002:0292b18": "佛授記寺沙門神英證議",
    "T16n0660_002:0292b19": "京西明寺沙門圓測證議",
    "T16n0660_002:0292b20": "波羅門僧般若證譯",
    "T16n0660_002:0292b21": "波羅門僧臣度破具寫梵本",
    "T16n0660_002:0292b22": "鴻州度山縣人臣叱干智藏寫梵本",
    "T16n0660_002:0292b23": "婆羅門臣迦葉烏擔寫梵本",
    "T16n0660_002:0292b24": "婆羅門臣剎利烏臺寫梵本",
    "T16n0660_002:0292b25": "尚方監匠臣李審󰮻裝",
    "T16n0660_002:0292b26": "麟臺揩書令史臣杜大賓寫",
    "T16n0660_002:0292b27": "專當典并寫麟臺揩書令史臣徐元處",
    "T16n0660_002:0292b28": "專當使文林郎守左術翊二府兵曹參軍事臣傅守真",
    "T16n0660_002:0292b29": "勅撿挍翻經使典司賓寺府史趙思泰",
    "T16n0660_002:0292b30": "勅撿挍翻經使司賓寺錄事攝然孫承辟"
}