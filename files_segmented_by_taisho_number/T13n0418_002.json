{
    "T13n0418_002:0908b16": "般舟三昧經卷中",
    "T13n0418_002:0908b18": "後漢月氏三藏支婁迦讖譯",
    "T13n0418_002:0908b19": "無著品第五",
    "T13n0418_002:0908b20": "佛告颰陀和：「是菩薩三昧當云何？譬如佛",
    "T13n0418_002:0908b21": "今於若前說經，菩薩當作是念：『諸佛悉在",
    "T13n0418_002:0908b22": "前立。』當具足念諸佛端正，悉欲逮見一一",
    "T13n0418_002:0908b23": "想；當想識無有能見諸佛頂上者，悉具",
    "T13n0418_002:0908b24": "足作是想見諸佛。當作是念：『我身亦當",
    "T13n0418_002:0908b25": "逮得如是、亦當逮得身想如是、亦當逮",
    "T13n0418_002:0908b26": "得持戒三昧如是。』當作是念：『我當從心",
    "T13n0418_002:0908b27": "得、從身得？』復更作念：『佛亦不用心得、亦",
    "T13n0418_002:0908b28": "不用身得；亦不用心得佛、亦不用色得",
    "T13n0418_002:0908b29": "佛。何以故？心者，佛無心；色者，佛無色。不用",
    "T13n0418_002:0908c01": "是心、色得阿耨多羅三藐三菩提。何以故？佛",
    "T13n0418_002:0908c02": "色以盡，佛痛痒、思想、生死、識了盡。佛所說",
    "T13n0418_002:0908c03": "盡者，愚癡不見、不知，智者曉了之。』作是念：",
    "T13n0418_002:0908c04": "『當持何等念得佛？當持身得佛、當持智",
    "T13n0418_002:0908c05": "慧得佛？』復作是念：『亦不用身得佛、亦不",
    "T13n0418_002:0908c06": "用智慧得佛。何以故？智慧索不能得，自",
    "T13n0418_002:0908c07": "復索我了不可得，亦無所得、亦無所見。",
    "T13n0418_002:0908c08": "一切法本無所有，念有因著，無有反言有",
    "T13n0418_002:0908c09": "亦著，是兩者亦不念，亦不復適得其中。但",
    "T13n0418_002:0908c10": "用是故，亦不在邊、亦不在中，亦不有、亦",
    "T13n0418_002:0908c11": "不無。何以故？諸法空。如是泥洹，亦不壞、亦",
    "T13n0418_002:0908c12": "不腐、亦不堅，亦不在是間、亦不在彼邊，無",
    "T13n0418_002:0908c13": "有想、不動搖。何等為不動搖？智者不計，",
    "T13n0418_002:0908c14": "是故不動搖。』如是，颰陀和！菩薩見佛，以",
    "T13n0418_002:0908c15": "菩薩心念無所著。何以故說無所有？經",
    "T13n0418_002:0908c16": "說無所有中，不著、壞本、絕本是為無所",
    "T13n0418_002:0908c17": "著。「如是，颰陀和！是菩薩守是三昧，當作是",
    "T13n0418_002:0908c18": "見佛，不當著佛。何以故？設有所著為自",
    "T13n0418_002:0908c19": "燒。譬如大叚鐵著火中燒正赤，有智者不",
    "T13n0418_002:0908c20": "當以手持。何以故？燒人手。如是，颰陀和！",
    "T13n0418_002:0908c21": "菩薩見佛不當著，色、痛痒、思想、生死、識不",
    "T13n0418_002:0908c22": "當著。何以故？著者為燒身。見佛但當念",
    "T13n0418_002:0908c23": "其功德，當索摩訶衍。」佛告颰陀和：「是菩薩",
    "T13n0418_002:0908c24": "於三昧中不當有所著，不著者疾得是",
    "T13n0418_002:0908c25": "三昧。」佛爾時頌偈言：",
    "T13n0418_002:0908c26": "「如新磨鏡盛油器，　　女人莊飾自照形，",
    "T13n0418_002:0908c27": "　於中起生婬欲心，　　放逸恣態甚迷荒。",
    "T13n0418_002:0908c28": "　追不至誠虛捐法，　　為色走使燒其身，",
    "T13n0418_002:0908c29": "　女人患害從是起。　　用不解法非常空，",
    "T13n0418_002:0909a01": "　有想菩薩亦如是：　　『我當成佛逮甘露，",
    "T13n0418_002:0909a02": "　度脫人民憂惱患。』　　有人想故為不解。",
    "T13n0418_002:0909a03": "　求索人本不可得，　　亦無生死及泥洹，",
    "T13n0418_002:0909a04": "　法不可擁如水月，　　觀察佛道無歸趣。",
    "T13n0418_002:0909a05": "　黠慧菩薩當了是，　　解知世間悉本無，",
    "T13n0418_002:0909a06": "　於諸人物無所著，　　疾速於世得佛道。",
    "T13n0418_002:0909a07": "　諸佛從心解得道，　　心者清淨明無垢，",
    "T13n0418_002:0909a08": "　五道鮮潔不受色，　　有解是者成大道。",
    "T13n0418_002:0909a09": "　一切諸法無色漏，　　離想者空無想空，",
    "T13n0418_002:0909a10": "　絕去婬欲則脫心，　　有解此者得三昧。",
    "T13n0418_002:0909a11": "　精進奉行求佛道，　　常聽諸法本清淨，",
    "T13n0418_002:0909a12": "　無得行求、無不求，　　於是三昧不難得。",
    "T13n0418_002:0909a13": "　觀察所有如虛空，　　道意寂然審第一，",
    "T13n0418_002:0909a14": "　無想、無作、亦無聞，　　是為解了尊佛道。",
    "T13n0418_002:0909a15": "　見一切色不想念，　　眼無所著、無往來，",
    "T13n0418_002:0909a16": "　常觀諸佛等如空，　　已度世間諸所求。",
    "T13n0418_002:0909a17": "　其人清淨眼無垢，　　奉行精進常寂然，",
    "T13n0418_002:0909a18": "　無量經法悉受持，　　思惟分別是三昧。",
    "T13n0418_002:0909a19": "　行是三昧無所著，　　除一切冥得定意，",
    "T13n0418_002:0909a20": "　不見世雄無賢聖，　　諸外異道聞此惑。",
    "T13n0418_002:0909a21": "　超度思想當志求，　　心以清淨得見佛，",
    "T13n0418_002:0909a22": "　覩諸佛已不復見，　　爾乃解是尊三昧。",
    "T13n0418_002:0909a23": "　於地、水、火莫能礙，　　風種虛空亦不蔽，",
    "T13n0418_002:0909a24": "　行是精進見十方，　　坐遙聽受所化法。",
    "T13n0418_002:0909a25": "　如我於是講說經，　　樂道法者面見佛，",
    "T13n0418_002:0909a26": "　作行懃力而不著，　　唯從世尊所說法。",
    "T13n0418_002:0909a27": "　行者如是無所念，　　專聽道義興法施，",
    "T13n0418_002:0909a28": "　常念解了是三昧，　　普諦受誦佛所講。",
    "T13n0418_002:0909a29": "　過去諸佛皆論法，　　當來世尊亦復然，",
    "T13n0418_002:0909b01": "　讚說宣布分別義，　　皆共嘆講是三昧。",
    "T13n0418_002:0909b02": "　我亦如是為人尊，　　在世無上眾生父，",
    "T13n0418_002:0909b03": "　皆悉解知此道眼，　　故解說示寂三昧。",
    "T13n0418_002:0909b04": "　其有講受是三昧，　　身常安隱意不荒，",
    "T13n0418_002:0909b05": "　是為諸佛無量德，　　致尊佛道獲不難。",
    "T13n0418_002:0909b06": "　廣採眾經不可議，　　欲達一切諸佛化，",
    "T13n0418_002:0909b07": "　速疾去欲諸垢塵，　　精進行是淨三昧。",
    "T13n0418_002:0909b08": "　現世欲見無數佛，　　樂從諸尊聽受法，",
    "T13n0418_002:0909b09": "　速疾去色除所著，　　行是清淨寂三昧。",
    "T13n0418_002:0909b10": "　於是無貪及瞋恚，　　捨離愚癡捐憎愛，",
    "T13n0418_002:0909b11": "　棄遠無黠除狐疑，　　如是得解空三昧。」",
    "T13n0418_002:0909b12": "般舟經四輩品第六",
    "T13n0418_002:0909b13": "颰陀和菩薩白佛：「難及，天中天說三昧者。若",
    "T13n0418_002:0909b14": "有菩薩棄愛欲作比丘，聞是三昧已當",
    "T13n0418_002:0909b15": "云何學？云何持？云何行？」佛言：「若有菩薩棄",
    "T13n0418_002:0909b16": "愛欲作比丘，意欲學是三昧者、誦是三",
    "T13n0418_002:0909b17": "昧者、持是三昧者，當清淨持戒，不得缺",
    "T13n0418_002:0909b18": "戒大如毛髮。何等為菩薩不缺戒？一切悉",
    "T13n0418_002:0909b19": "護禁法，出入行法悉當護，不得犯戒大如",
    "T13n0418_002:0909b20": "毛髮。常當怖畏、遠離於諛諂，悉當護禁，",
    "T13n0418_002:0909b21": "作是護者是為清淨持戒。何等為菩薩缺",
    "T13n0418_002:0909b22": "戒者？是菩薩求色。何等為求色？其人意念：",
    "T13n0418_002:0909b23": "『持是功德使我後世生若作天、若作遮迦",
    "T13n0418_002:0909b24": "越王。』」佛言：「用是比，此菩薩為缺戒。其人",
    "T13n0418_002:0909b25": "久持是行、持是戒，持是自守福，欲所生處",
    "T13n0418_002:0909b26": "樂於愛欲中，是為毀戒。」佛告颰陀和：「是菩",
    "T13n0418_002:0909b27": "薩比丘欲學是三昧者，清淨持戒，完具持",
    "T13n0418_002:0909b28": "戒不諛諂。持戒當為智者所稱譽、為羅",
    "T13n0418_002:0909b29": "漢所稱譽。於經中當布施、當精進所念",
    "T13n0418_002:0909c01": "強、當多信勸樂。常承事於和上，當承事",
    "T13n0418_002:0909c02": "於善師。所從聞是三昧者、所可聞是三",
    "T13n0418_002:0909c03": "昧處，當視其人如佛。」佛告颰陀和：「是菩",
    "T13n0418_002:0909c04": "薩視師如視佛者，得三昧疾。設不恭敬",
    "T13n0418_002:0909c05": "善師、輕易於善師、欺調於善師，正使久",
    "T13n0418_002:0909c06": "學是三昧，久持、久行，設不恭敬師者，疾",
    "T13n0418_002:0909c07": "亡之。」佛告颰陀和：「是菩薩若從比丘、比",
    "T13n0418_002:0909c08": "丘尼、優婆塞、優婆夷所得聞是三昧，當視",
    "T13n0418_002:0909c09": "如佛，所聞三昧處當尊敬。」佛告颰陀和：",
    "T13n0418_002:0909c10": "「菩薩所聞是三昧處，不當持諂意向是。",
    "T13n0418_002:0909c11": "菩薩不得諂意，常當樂獨處止。不惜身",
    "T13n0418_002:0909c12": "命，不得悕望人有所索，常行乞食，不受",
    "T13n0418_002:0909c13": "請。不嫉妬，自守節度如法住，所有趣足而",
    "T13n0418_002:0909c14": "已，經行不得懈、不得臥出。如是，颰陀和！",
    "T13n0418_002:0909c15": "如是經中教，其棄愛欲作比丘學是三昧",
    "T13n0418_002:0909c16": "者，當如是守如是。」颰陀和菩薩白佛：「難及，",
    "T13n0418_002:0909c17": "天中天所說法。若有後世懈怠菩薩，聞是",
    "T13n0418_002:0909c18": "三昧已不肯精進，其人自念：『我當於後當",
    "T13n0418_002:0909c19": "來佛所索是三昧耳。云何言我曹身羸極、",
    "T13n0418_002:0909c20": "有病瘦恐不能求，聞是經已懈怠不精",
    "T13n0418_002:0909c21": "進？』若復有菩薩精進者欲學是經，當教之",
    "T13n0418_002:0909c22": "隨是經中法教。用是經故，不惜軀命、不",
    "T13n0418_002:0909c23": "望人有所得者、有人稱譽者不用喜、不",
    "T13n0418_002:0909c24": "大貪鉢、震越，無所愛慕、常無所欲。聞是",
    "T13n0418_002:0909c25": "經不懈怠，常精進，其人不念：『我當於後當",
    "T13n0418_002:0909c26": "來佛所乃求索。』自念：『使我筋、骨、髓、肉皆使",
    "T13n0418_002:0909c27": "枯腐，學是三昧終不懈怠。』自念：『我終不懈",
    "T13n0418_002:0909c28": "怠死也，聞是經已無不歡樂。』」時佛言：「善",
    "T13n0418_002:0909c29": "哉善哉！颰陀和！所說者無有異，我助其",
    "T13n0418_002:0910a01": "歡喜，過去、當來、今現在佛悉助歡喜。」佛爾",
    "T13n0418_002:0910a02": "時頌偈言：",
    "T13n0418_002:0910a03": "「如我今所說法，　　悉受學獨處止，",
    "T13n0418_002:0910a04": "　行功德、自守節，　　是三昧不難得。",
    "T13n0418_002:0910a05": "　常乞食、不受請，　　悉棄捨諸欲樂，",
    "T13n0418_002:0910a06": "　所從聞是三昧，　　敬法師如世尊。",
    "T13n0418_002:0910a07": "　有誦行是三昧，　　常精進莫懈怠，",
    "T13n0418_002:0910a08": "　不得惜於經法，　　不求供乃與經。",
    "T13n0418_002:0910a09": "　其有受是三昧，　　爾乃為是佛子，",
    "T13n0418_002:0910a10": "　學奉行如是者，　　得三昧終不久。",
    "T13n0418_002:0910a11": "　常懃力不懈怠，　　除睡眠心開解，",
    "T13n0418_002:0910a12": "　當遠離惡知識，　　然後從是法行。",
    "T13n0418_002:0910a13": "　去放逸不休息，　　常捨離眾聚會，",
    "T13n0418_002:0910a14": "　比丘求斯三昧，　　隨佛教當如是。」",
    "T13n0418_002:0910a15": "颰陀和菩薩白佛：「比丘尼求菩薩道，欲學",
    "T13n0418_002:0910a16": "是三昧、欲守是三昧，當持何等法住、學、守",
    "T13n0418_002:0910a17": "是三昧？」佛告颰陀和：「比丘尼求摩訶衍三",
    "T13n0418_002:0910a18": "拔致，是三昧學、守者，當謙敬，不當嫉妬、",
    "T13n0418_002:0910a19": "不得瞋恚。去自貢高、去自貴大，却於懈",
    "T13n0418_002:0910a20": "怠，當精進，棄於睡眠，不得臥出。悉却財",
    "T13n0418_002:0910a21": "利，悉當淨潔護，不得惜軀命。常樂於",
    "T13n0418_002:0910a22": "經、當求多學，當棄婬、恚、癡，出魔羅網去。",
    "T13n0418_002:0910a23": "當棄所好服飾、珠環，不得惡口，不得貪",
    "T13n0418_002:0910a24": "愛好鉢、震越。當為人所稱譽，不得有諛",
    "T13n0418_002:0910a25": "諂。學是三昧時當敬善師視如佛，當承",
    "T13n0418_002:0910a26": "是經中教，守是三昧。」佛爾時頌偈言：",
    "T13n0418_002:0910a27": "「比丘尼行恭敬，　　不妬嫉、離瞋恚、",
    "T13n0418_002:0910a28": "　除憍慢、去自大，　　行是者得三昧。",
    "T13n0418_002:0910a29": "　當精進却睡臥，　　捐所欲不貪壽，",
    "T13n0418_002:0910b01": "　一心慈於是法，　　求三昧當如是。",
    "T13n0418_002:0910b02": "　無得聽貪婬心，　　棄瞋、恚及愚癡，",
    "T13n0418_002:0910b03": "　莫得墮魔羅網，　　求三昧當如是。",
    "T13n0418_002:0910b04": "　設有學是三昧，　　無調戲捨貪身，",
    "T13n0418_002:0910b05": "　一切捐眾狐疑，　　當至誠不虛飾。",
    "T13n0418_002:0910b06": "　捨小慈常大慈，　　敬善師無己已，",
    "T13n0418_002:0910b07": "　當去離於眾惡，　　求三昧當如是。",
    "T13n0418_002:0910b08": "　行求法欲得者，　　不貪著鉢震越，",
    "T13n0418_002:0910b09": "　從人聞爾三昧，　　視如佛等無異。」",
    "T13n0418_002:0910b10": "颰陀和菩薩白佛：「若有白衣菩薩居家修",
    "T13n0418_002:0910b11": "道，聞是三昧已欲學者、欲守者，當云何",
    "T13n0418_002:0910b12": "於法中立、學、守是三昧？」佛告颰陀和：「白衣",
    "T13n0418_002:0910b13": "菩薩聞是三昧已欲學、守者，當持五戒",
    "T13n0418_002:0910b14": "堅淨潔住；酒不得飲，亦不得飲他人；不",
    "T13n0418_002:0910b15": "得與女人交通，不得自為，亦不得教他",
    "T13n0418_002:0910b16": "人為；不得有恩愛於妻子，不得念男女；",
    "T13n0418_002:0910b17": "不得念財產。常念：『欲棄妻子，行作沙門。』",
    "T13n0418_002:0910b18": "常持八關齋，齋時常當於佛寺齋；常當念",
    "T13n0418_002:0910b19": "布施，不念我當自得其福，當用萬民故",
    "T13n0418_002:0910b20": "施；常當大慈於善師，見持戒比丘不得輕",
    "T13n0418_002:0910b21": "易說其惡。作是行已，當學、當守是三昧。」",
    "T13n0418_002:0910b22": "佛爾時頌偈言：",
    "T13n0418_002:0910b23": "「有居家菩薩，　　欲得是三昧，",
    "T13n0418_002:0910b24": "　常當學究竟，　　心無所貪慕。",
    "T13n0418_002:0910b25": "　誦是三昧時，　　思樂作沙門，",
    "T13n0418_002:0910b26": "　不得貪妻子，　　捨離於財色。",
    "T13n0418_002:0910b27": "　常奉持五戒，　　一月八關齋，",
    "T13n0418_002:0910b28": "　齋時於佛寺，　　學三昧通利。",
    "T13n0418_002:0910b29": "　不得說人惡，　　無形輕慢行，",
    "T13n0418_002:0910c01": "　心無所榮冀，　　當行是三昧。",
    "T13n0418_002:0910c02": "　奉敬諸經法，　　常當樂於道，",
    "T13n0418_002:0910c03": "　心無有諂偽，　　棄捨慳妬意。",
    "T13n0418_002:0910c04": "　有學是三昧，　　常當行恭敬，",
    "T13n0418_002:0910c05": "　捨自大放逸，　　奉事比丘僧。」",
    "T13n0418_002:0910c06": "颰陀和菩薩白佛：「若有優婆夷求摩訶衍",
    "T13n0418_002:0910c07": "三拔致，聞是三昧已欲學、守者，當行何",
    "T13n0418_002:0910c08": "等法學、守是三昧？」佛告颰陀和：「若優婆夷",
    "T13n0418_002:0910c09": "求摩訶衍三拔致，聞是三昧已欲學、守者，",
    "T13n0418_002:0910c10": "當持五戒，自歸於三。何等為三？自歸於佛、",
    "T13n0418_002:0910c11": "歸命於法、歸命於比丘僧。不得事餘道、不",
    "T13n0418_002:0910c12": "得拜於天、不得示吉良日、不得調戲、不",
    "T13n0418_002:0910c13": "得慢恣、不得有貪心。優婆夷常當念布",
    "T13n0418_002:0910c14": "施，歡樂欲聞經，力多學問。優婆夷常當敬",
    "T13n0418_002:0910c15": "重於善師，心常不倦不懈。若比丘、比丘尼",
    "T13n0418_002:0910c16": "過者，常以坐席、賓主飲食待之。」佛爾時頌",
    "T13n0418_002:0910c17": "偈言：",
    "T13n0418_002:0910c18": "「若有優婆夷，　　誦是三昧者，",
    "T13n0418_002:0910c19": "　當從佛法教，　　奉五戒完具。",
    "T13n0418_002:0910c20": "　守是三昧時，　　當尊敬於佛，",
    "T13n0418_002:0910c21": "　及法比丘眾，　　恭敬其善師。",
    "T13n0418_002:0910c22": "　不得事餘道，　　勿祠祀於天，",
    "T13n0418_002:0910c23": "　行是三昧者，　　見人立迎逆。",
    "T13n0418_002:0910c24": "　除去殺、盜、婬，　　至誠不兩舌，",
    "T13n0418_002:0910c25": "　無得向酒家，　　當行是三昧。",
    "T13n0418_002:0910c26": "　心不得懷貪，　　常當念施與，",
    "T13n0418_002:0910c27": "　除去諛諂意，　　無得說人短。",
    "T13n0418_002:0910c28": "　常當恭敬事，　　比丘、比丘尼，",
    "T13n0418_002:0910c29": "　聞法語悉受，　　學三昧如是。」",
    "T13n0418_002:0911a01": "般舟經授決品第七",
    "T13n0418_002:0911a02": "颰陀和菩薩問佛：「少有及者，天中天！怛薩阿",
    "T13n0418_002:0911a03": "竭乃說是三昧，諸菩薩所樂精進行，無有",
    "T13n0418_002:0911a04": "懈怠於阿耨多羅三藐三菩提。佛般泥洹",
    "T13n0418_002:0911a05": "後，是三昧者當在閻浮利內不？」佛告颰陀",
    "T13n0418_002:0911a06": "和菩薩：「我般泥洹後，是三昧者當現在四十",
    "T13n0418_002:0911a07": "歲，其後不復現。却後亂世佛經且欲斷時，",
    "T13n0418_002:0911a08": "諸比丘不復承用佛教。然後亂世時，國國相",
    "T13n0418_002:0911a09": "伐，於是時是三昧當復現閻浮利內。用",
    "T13n0418_002:0911a10": "佛威神故，是三昧經復為出。」颰陀和菩薩、",
    "T13n0418_002:0911a11": "羅隣那竭菩薩從坐起，正衣服，叉手於佛",
    "T13n0418_002:0911a12": "前，白佛：「佛般泥洹後亂世時，我曹共護是",
    "T13n0418_002:0911a13": "三昧、持是三昧，具足為人說之，聞是經卷",
    "T13n0418_002:0911a14": "無有厭極時。」摩訶須薩和菩薩、憍曰兜菩",
    "T13n0418_002:0911a15": "薩、那羅達菩薩、須深菩薩、因坻達菩薩、和輪",
    "T13n0418_002:0911a16": "調菩薩共白佛言：「佛般泥洹去却後亂世",
    "T13n0418_002:0911a17": "時，是經卷者我輩自共護持，使佛道久在。",
    "T13n0418_002:0911a18": "其有未聞者，我輩當共為說，教授是深經；",
    "T13n0418_002:0911a19": "世間少有信者，我曹悉受之。」時五百人從",
    "T13n0418_002:0911a20": "坐起——比丘、比丘尼、優婆塞、優婆夷——皆叉手",
    "T13n0418_002:0911a21": "於佛前住，白佛：「佛般泥洹後亂世時，聞是",
    "T13n0418_002:0911a22": "三昧悉自持、護願持，我五百人囑累是八菩",
    "T13n0418_002:0911a23": "薩。」時佛笑，口中金色光出，至十方不可計佛",
    "T13n0418_002:0911a24": "國悉照明，還遶身三匝從頭上入。阿難從",
    "T13n0418_002:0911a25": "坐起，更被袈裟，前至佛所為佛作禮，却住",
    "T13n0418_002:0911a26": "叉手以偈讚曰：",
    "T13n0418_002:0911a27": "「其心清淨行無穢，　　神通無極大變化，",
    "T13n0418_002:0911a28": "　已過諸礙超眾智，　　光明除冥去垢塵。",
    "T13n0418_002:0911a29": "　智慧無量心普解，　　佛天中天鶡鴨音，",
    "T13n0418_002:0911b01": "　一切外道莫能動，　　何緣而笑出妙光？",
    "T13n0418_002:0911b02": "　願正真覺為解說，　　慈愍一切眾生尊，",
    "T13n0418_002:0911b03": "　若有聞佛柔濡音，　　解釋達聖化俗行。",
    "T13n0418_002:0911b04": "　世尊所感非唐舉，　　眾聖導師不妄笑，",
    "T13n0418_002:0911b05": "　今者誰當在決中？　　世雄願為解此意。",
    "T13n0418_002:0911b06": "　今日誰住道德堅？　　誰當逮得興妙行？",
    "T13n0418_002:0911b07": "　誰今受得深法藏，　　無上道德眾所歸？",
    "T13n0418_002:0911b08": "　今日誰當愍世間？　　誰當奉受是法教？",
    "T13n0418_002:0911b09": "　誰堅立於佛智慧？　　世尊願為解說之。」",
    "T13n0418_002:0911b10": "佛爾時為阿難說偈言：",
    "T13n0418_002:0911b11": "「佛語阿難！汝見不？　　五百人等在前立，",
    "T13n0418_002:0911b12": "　其心歡然歌頌曰：　　『我等亦當逮是法。』",
    "T13n0418_002:0911b13": "　顏色和悅敬視佛：　　『我等何時得如是？』",
    "T13n0418_002:0911b14": "　皆悉竦立嗟嘆佛：　　『我輩會當逮如是。』",
    "T13n0418_002:0911b15": "　五百人等今現在，　　名字雖異本行同，",
    "T13n0418_002:0911b16": "　常樂奉受是深經，　　於當來世亦復然。",
    "T13n0418_002:0911b17": "　今我囑累告汝等，　　佛慧無量知彼本，",
    "T13n0418_002:0911b18": "　是等不獨見一佛，　　亦不立此得其慧。",
    "T13n0418_002:0911b19": "　徹照彼之宿世命，　　以曾更見八萬佛，",
    "T13n0418_002:0911b20": "　五百人等存在道，　　常解經義勉行成。",
    "T13n0418_002:0911b21": "　勸助無數諸菩薩，　　常行慈哀護經法；",
    "T13n0418_002:0911b22": "　勸化一切眾人民，　　悉令逮得大道行。",
    "T13n0418_002:0911b23": "　知見過去諸世尊，　　覩八十億那術數，",
    "T13n0418_002:0911b24": "　名德普大脫於心，　　擁護是法三轉行。",
    "T13n0418_002:0911b25": "　現世於此受我教，　　分布供養是舍利，",
    "T13n0418_002:0911b26": "　安諦受習佛所化，　　皆悉諷誦有所付。",
    "T13n0418_002:0911b27": "　著於塔寺及山中，　　若付天、龍、乾陀羅，",
    "T13n0418_002:0911b28": "　各各轉授經卷已，　　壽命終訖生天上。",
    "T13n0418_002:0911b29": "　天上壽盡還世間，　　各各而生異種姓，",
    "T13n0418_002:0911c01": "　當復取此佛道行，　　分別是經如所願。",
    "T13n0418_002:0911c02": "　用愛樂斯經法故，　　求輒得之持奉行，",
    "T13n0418_002:0911c03": "　令無數人得聽聞，　　欣踊難量心無等。",
    "T13n0418_002:0911c04": "　是等黠慧不厭法，　　非貪軀體及壽命，",
    "T13n0418_002:0911c05": "　降伏一切諸外道，　　授與經法弘其志。",
    "T13n0418_002:0911c06": "　是經法者無能得，　　及持、諷誦、講說者，",
    "T13n0418_002:0911c07": "　今四輩人住我前，　　五百之眾能堪持。",
    "T13n0418_002:0911c08": "　是八菩薩颰陀和、　　羅隣那竭、那羅達、",
    "T13n0418_002:0911c09": "　摩訶須薩、和輪調、　　因坻、須深、憍曰兜，",
    "T13n0418_002:0911c10": "　比丘及尼、清信士，　　奉玄妙法上義句，",
    "T13n0418_002:0911c11": "　常以經道哀世間，　　宣暢方等普流化。",
    "T13n0418_002:0911c12": "　颰陀和等八菩薩，　　於五百眾為英雄，",
    "T13n0418_002:0911c13": "　常當奉持方等經，　　於世之俗無所著。",
    "T13n0418_002:0911c14": "　釋一切縛解空慧，　　紫磨金色百福相，",
    "T13n0418_002:0911c15": "　恒行慈哀度眾生，　　施以安隱滅諸塵。",
    "T13n0418_002:0911c16": "　壽終之後生法家，　　不復歸於三惡道，",
    "T13n0418_002:0911c17": "　世世相隨常和協，　　然後逮得尊佛道。",
    "T13n0418_002:0911c18": "　已棄捐於八難處，　　遠離一切諸惡道，",
    "T13n0418_002:0911c19": "　其功德行莫能稱，　　所受福祐無能量。",
    "T13n0418_002:0911c20": "　當復值見彌勒佛，　　咸同一心往自歸，",
    "T13n0418_002:0911c21": "　悉共供養等慈哀，　　逮於無上寂滅句。",
    "T13n0418_002:0911c22": "　其心僉然而和同，　　正意奉事人中尊，",
    "T13n0418_002:0911c23": "　不猗俗事得法忍，　　疾逮無上大道行。",
    "T13n0418_002:0911c24": "　彼常奉持此經法，　　夙興夜寐而諷誦，",
    "T13n0418_002:0911c25": "　殖眾功德修梵行，　　覩彌勒時義若此。",
    "T13n0418_002:0911c26": "　於是賢劫所興佛，　　慈哀世間放光明，",
    "T13n0418_002:0911c27": "　每所在處普持法，　　奉事去來現在佛。",
    "T13n0418_002:0911c28": "　皆悉供養諸世雄，　　見三世尊無眾毒，",
    "T13n0418_002:0911c29": "　當疾逮得尊佛道，　　不可思議無有量。",
    "T13n0418_002:0912a01": "　中有前得佛道者，　　後人展轉相供養，",
    "T13n0418_002:0912a02": "　不可計劫那術數，　　如是終竟乃斷絕。",
    "T13n0418_002:0912a03": "　於是居士颰陀和、　　羅隣那竭、那羅達、",
    "T13n0418_002:0912a04": "　及須薩和憍曰兜，　　曾見諸佛如恒沙。",
    "T13n0418_002:0912a05": "　常當奉事正法化，　　宣布諸佛無億教，",
    "T13n0418_002:0912a06": "　道行無量不可稱，　　至于無數億劫中。",
    "T13n0418_002:0912a07": "　假使有人受持名，　　所周旋處若夢中，",
    "T13n0418_002:0912a08": "　如是勇猛導世間，　　皆當逮得無上道。",
    "T13n0418_002:0912a09": "　若有覩見及聞聲，　　其心欣然踊躍者，",
    "T13n0418_002:0912a10": "　皆得佛道不復疑，　　何況奉受供養者？",
    "T13n0418_002:0912a11": "　若瞋恚之及罵詈、　　持惡意向、撾捶者，",
    "T13n0418_002:0912a12": "　於是八人威神恩，　　尚使得佛況恭敬？",
    "T13n0418_002:0912a13": "　彼所受法不可議，　　名稱無量及壽命，",
    "T13n0418_002:0912a14": "　光明無限德無疑，　　智慧無量行亦然。",
    "T13n0418_002:0912a15": "　常得面見無量佛，　　清淨之戒如恒沙，",
    "T13n0418_002:0912a16": "　於是廣普行布施，　　以用求索無上道。",
    "T13n0418_002:0912a17": "　無數億劫說其福，　　莫能齊限厥功德，",
    "T13n0418_002:0912a18": "　受是經法誦習者，　　逮於大道不復難。",
    "T13n0418_002:0912a19": "　其有愛樂此經卷，　　受誦、諷持、講說者，",
    "T13n0418_002:0912a20": "　當知五百人中人，　　其心愛樂終不疑。",
    "T13n0418_002:0912a21": "　假使施得是經法，　　愛樂道義加精進，",
    "T13n0418_002:0912a22": "　行清淨戒除睡臥，　　逮是三昧終不難。",
    "T13n0418_002:0912a23": "　欲獲安隱布經戒，　　比丘受學在閑居，",
    "T13n0418_002:0912a24": "　常行分衛知止足，　　逮是三昧終不難。",
    "T13n0418_002:0912a25": "　捨離眾閙不受請，　　口莫貪味棄愛欲，",
    "T13n0418_002:0912a26": "　所從聞是經法者，　　敬如世尊常供事。",
    "T13n0418_002:0912a27": "　除去慳貪受是法，　　斷絕婬欲棄愚癡，",
    "T13n0418_002:0912a28": "　發起大道心無疑，　　然後學行是三昧；",
    "T13n0418_002:0912a29": "　行無所著捨諸欲，　　常自謹慎棄恚恨，",
    "T13n0418_002:0912b01": "　精進奉行佛法教，　　然後受學是三昧；",
    "T13n0418_002:0912b02": "　不貪男女及所有，　　遠離憍慢并妻妾，",
    "T13n0418_002:0912b03": "　居家修道常慚愧，　　然後學誦是三昧；",
    "T13n0418_002:0912b04": "　無賊害心行柔順，　　不樂謗訕捨諸惡，",
    "T13n0418_002:0912b05": "　不用色求得法忍，　　當善諷誦是三昧。",
    "T13n0418_002:0912b06": "　若比丘尼學是法，　　常當恭敬棄憍慢，",
    "T13n0418_002:0912b07": "　遠離調戲及貢高，　　得是三昧不復難；",
    "T13n0418_002:0912b08": "　常行精進除睡臥，　　不計吾我諸人物，",
    "T13n0418_002:0912b09": "　愛樂法者不惜命，　　然後學誦是三昧；",
    "T13n0418_002:0912b10": "　制婬妷意捨所著，　　無瞋恚心棄諛諂，",
    "T13n0418_002:0912b11": "　終不復墮魔羅網，　　持是三昧得如是。",
    "T13n0418_002:0912b12": "　於諸眾生行平等，　　除去放逸眾塵埃，",
    "T13n0418_002:0912b13": "　性無卒暴及麁言，　　然後學誦是三昧；",
    "T13n0418_002:0912b14": "　於鉢、震越及衣服，　　不得須臾有貪愛，",
    "T13n0418_002:0912b15": "　尊敬善師視如佛，　　然後學誦是三昧。",
    "T13n0418_002:0912b16": "　以逮善利離惡道，　　一心信樂佛法教，",
    "T13n0418_002:0912b17": "　遠離一切八難處，　　持是經者得如是。」",
    "T13n0418_002:0912b18": "般舟經擁護品第八",
    "T13n0418_002:0912b19": "颰陀和菩薩、羅隣那竭菩薩、憍曰兜菩薩、",
    "T13n0418_002:0912b20": "那羅達菩薩、須深菩薩、摩訶須薩和菩薩、因",
    "T13n0418_002:0912b21": "坻達菩薩、和倫調菩薩見佛所說，是八菩",
    "T13n0418_002:0912b22": "薩皆大歡喜，持五百劫波育錦衣、持珍寶",
    "T13n0418_002:0912b23": "布施、持身自歸供養佛。佛語阿難：「是颰陀",
    "T13n0418_002:0912b24": "和等於五百菩薩人中之師，常持中正法，",
    "T13n0418_002:0912b25": "合會隨順教莫不歡喜者——歡樂心、隨時",
    "T13n0418_002:0912b26": "心、清淨心、却欲心。」是時五百人皆叉手立佛",
    "T13n0418_002:0912b27": "前，颰陀和菩薩白佛言：「菩薩持幾事得是",
    "T13n0418_002:0912b28": "三昧？天中天！」佛言：「菩薩有四事疾得是三",
    "T13n0418_002:0912b29": "昧。何等為四？一者、不信餘道，二者、斷愛欲，",
    "T13n0418_002:0912c01": "三者、如法行，四者、無所貪生。是為四，菩薩",
    "T13n0418_002:0912c02": "疾得是三昧。」佛告颰陀和：「若有菩薩學是",
    "T13n0418_002:0912c03": "三昧者，若持、若誦、若守，今世即自得五百功",
    "T13n0418_002:0912c04": "德。譬如，颰陀和！慈心比丘終不中毒、終不",
    "T13n0418_002:0912c05": "中兵、火不能燒、入水不死、帝王不能得",
    "T13n0418_002:0912c06": "其便。如是，菩薩守是三昧者，終不中毒、終",
    "T13n0418_002:0912c07": "不中兵、終不為火所燒、終不為水所沒、",
    "T13n0418_002:0912c08": "終不為帝王得其便。譬如，颰陀和！劫盡壞",
    "T13n0418_002:0912c09": "燒時，持是三昧菩薩者正使墮是火中，火",
    "T13n0418_002:0912c10": "即為滅，譬如大甖水滅小火。」佛告颰陀和：",
    "T13n0418_002:0912c11": "「我所語無有異。是菩薩持是三昧者，若帝",
    "T13n0418_002:0912c12": "王、若賊、若水、若火、若龍、若蛇、若閱叉鬼神、若",
    "T13n0418_002:0912c13": "猛獸、若大蟒、若蛟龍、若師子、若虎、若狼、若狗、",
    "T13n0418_002:0912c14": "若人、若非人、若[狂王+加]玃、若薜荔、若鳩洹鬼神，",
    "T13n0418_002:0912c15": "若欲嬈人、若欲殺人、若欲奪人鉢震越、",
    "T13n0418_002:0912c16": "若壞人禪奪人念，設欲中是菩薩者，終",
    "T13n0418_002:0912c17": "不能中。」佛言：「如我所語無有異，除其宿",
    "T13n0418_002:0912c18": "命所請，其餘無有能中者。」佛言：「我所語",
    "T13n0418_002:0912c19": "無有異。若有菩薩持是三昧者，終不病",
    "T13n0418_002:0912c20": "目，若耳、鼻、口，身體無病，其心終不憂、終不",
    "T13n0418_002:0912c21": "厄。是菩薩若死、若近死，設有是患者，佛",
    "T13n0418_002:0912c22": "語為有異；除其宿命所作。「復次，颰陀和！是",
    "T13n0418_002:0912c23": "菩薩諸天皆稱譽、諸龍皆稱譽、諸閱叉鬼神",
    "T13n0418_002:0912c24": "皆稱譽、諸阿須輪皆稱譽，迦留羅鬼神、真",
    "T13n0418_002:0912c25": "陀羅鬼神、摩睺勒鬼神、若人非人皆稱譽是",
    "T13n0418_002:0912c26": "菩薩，諸佛天中天皆稱譽是菩薩。「復次，颰",
    "T13n0418_002:0912c27": "陀和！是菩薩為諸天所護、為諸龍所護，四",
    "T13n0418_002:0912c28": "天王、釋提桓因、梵三鉢天皆護是菩薩，閱",
    "T13n0418_002:0912c29": "叉鬼神、乾陀羅鬼神、阿須倫鬼神、迦留羅鬼",
    "T13n0418_002:0913a01": "神、真陀羅鬼神、摩睺勒鬼神、若人非人皆共",
    "T13n0418_002:0913a02": "擁護是菩薩，諸佛天中天皆共擁護是菩",
    "T13n0418_002:0913a03": "薩。「復次，颰陀和！是菩薩為諸天所敬愛，諸",
    "T13n0418_002:0913a04": "龍閱叉鬼神、乾陀羅鬼神、阿須倫鬼神、迦留",
    "T13n0418_002:0913a05": "羅鬼神、真陀羅鬼神、摩睺勒鬼神、若人非人",
    "T13n0418_002:0913a06": "皆共敬愛是菩薩，諸佛天中天——皆無有愛",
    "T13n0418_002:0913a07": "欲——以道德故皆復敬愛是菩薩。「復次，颰陀",
    "T13n0418_002:0913a08": "和！是菩薩諸天皆欲見之，諸龍、閱叉鬼神、",
    "T13n0418_002:0913a09": "乾陀羅鬼神、阿須倫鬼神、迦留羅鬼神、真陀",
    "T13n0418_002:0913a10": "羅鬼神、摩睺勒鬼神、若人非人皆思樂欲",
    "T13n0418_002:0913a11": "見是菩薩，諸佛天中天皆各各欲使是",
    "T13n0418_002:0913a12": "菩薩往到其所——用人民故欲使往。「復次，颰",
    "T13n0418_002:0913a13": "陀和！是菩薩諸天皆來至其所，諸龍、閱叉鬼",
    "T13n0418_002:0913a14": "神、乾陀羅鬼神、阿須輪鬼神、迦留羅鬼神、真",
    "T13n0418_002:0913a15": "陀羅鬼神、摩睺勒鬼神、若人非人皆來至是",
    "T13n0418_002:0913a16": "菩薩所，與共相見。諸佛天中天，菩薩不但晝",
    "T13n0418_002:0913a17": "日見，夜於夢中若見諸佛身、若諸佛各各",
    "T13n0418_002:0913a18": "自說其名字。「復次，颰陀和！是菩薩所未誦",
    "T13n0418_002:0913a19": "經、前所不聞經卷，是菩薩持是三昧威神，",
    "T13n0418_002:0913a20": "夢中悉自得其經卷名，各各悉見悉聞經",
    "T13n0418_002:0913a21": "聲——若晝日不得者，若夜於夢中悉見得。」佛",
    "T13n0418_002:0913a22": "告颰陀和：「若一劫、若復過一劫，我說是菩",
    "T13n0418_002:0913a23": "薩持是三昧者，說其功德不可盡竟，",
    "T13n0418_002:0913a24": "何況力求得是三昧者？」佛爾時頌偈言：",
    "T13n0418_002:0913a25": "「若有菩薩學誦是，　　佛說三昧寂定義，",
    "T13n0418_002:0913a26": "　假使欲嘆其功德，　　譬如恒邊減一沙。",
    "T13n0418_002:0913a27": "　刀刃、矛戟不中傷，　　盜賊、怨家無能害，",
    "T13n0418_002:0913a28": "　國王、大臣喜悅向，　　學此三昧得如是。",
    "T13n0418_002:0913a29": "　蚖蛇含毒誠可畏，　　見彼行者毒疾除，",
    "T13n0418_002:0913b01": "　不復瞋恚吐惡氣，　　誦是三昧得如是。",
    "T13n0418_002:0913b02": "　怨讐、嫌隙莫能當，　　天、龍、鬼、神、真陀羅，",
    "T13n0418_002:0913b03": "　覩其威光皆嘿然，　　學此三昧得如是。",
    "T13n0418_002:0913b04": "　山野弊狼及大蟒、　　師子、猛虎、鹿、[狂王+加]玃，",
    "T13n0418_002:0913b05": "　無傷害心攝藏毒，　　悉來親護是行者；",
    "T13n0418_002:0913b06": "　弊惡鬼神將人魂，　　諸天人民懷害心，",
    "T13n0418_002:0913b07": "　感其威神自然伏，　　學此三昧得如是。",
    "T13n0418_002:0913b08": "　其人不病無苦痛，　　耳目聰明無闇塞，",
    "T13n0418_002:0913b09": "　言辭辯慧有殊傑，　　行三昧者速逮是；",
    "T13n0418_002:0913b10": "　其人終不墮地獄，　　離餓鬼道及畜生，",
    "T13n0418_002:0913b11": "　世世所生識宿命，　　學此三昧得如是。",
    "T13n0418_002:0913b12": "　鬼神、乾陀共擁護，　　諸天人民亦如是，",
    "T13n0418_002:0913b13": "　并阿須倫、摩睺勒，　　行此三昧得如是。",
    "T13n0418_002:0913b14": "　諸天悉共頌其德，　　天、人、龍、鬼、真陀羅，",
    "T13n0418_002:0913b15": "　諸佛嗟歎令如願，　　諷誦說經為人故。",
    "T13n0418_002:0913b16": "　其人道意不退轉，　　法慧之義而無盡，",
    "T13n0418_002:0913b17": "　姿顏美艶無與等，　　誦習此經開化人。",
    "T13n0418_002:0913b18": "　國國相伐民荒亂，　　飢饉荐臻懷苦窮，",
    "T13n0418_002:0913b19": "　終不於中夭其命，　　能誦此經化人者。",
    "T13n0418_002:0913b20": "　勇猛降伏諸魔事，　　心無所畏毛不竪，",
    "T13n0418_002:0913b21": "　其功德行不可議，　　行此三昧得如是。",
    "T13n0418_002:0913b22": "　妖蠱幻化及符書，　　穢濁邪道不正行，",
    "T13n0418_002:0913b23": "　終無有能中其身，　　用愛樂法達本故。",
    "T13n0418_002:0913b24": "　一切悉共歌其德，　　具足空慧佛尊子，",
    "T13n0418_002:0913b25": "　然後當來最末世，　　手得是經得如是。",
    "T13n0418_002:0913b26": "　常行精進懷喜踴，　　同心和悅奉此法，",
    "T13n0418_002:0913b27": "　受持經卷講諷誦，　　今我以是為彼說。」",
    "T13n0418_002:0913b28": "般舟經羼羅耶佛品第九",
    "T13n0418_002:0913b29": "佛告颰陀和：「乃往昔時不可計阿僧祇劫，爾",
    "T13n0418_002:0913c01": "時有佛名羼羅耶佛、怛薩阿竭、阿羅訶、三耶",
    "T13n0418_002:0913c02": "三佛，於世間極尊，安定於世間；於經中大",
    "T13n0418_002:0913c03": "明，天上天下號曰天中天。爾時，有長者子",
    "T13n0418_002:0913c04": "名須達，與二萬人俱來至羼羅耶佛所，為",
    "T13n0418_002:0913c05": "佛作禮却坐一面。須達長者子問羼羅耶",
    "T13n0418_002:0913c06": "佛是三昧。羼羅耶佛知須達長者子心所念，",
    "T13n0418_002:0913c07": "便為說是三昧。須達長者子聞是三昧已",
    "T13n0418_002:0913c08": "大歡喜，即悉諷受得作沙門，求是三昧",
    "T13n0418_002:0913c09": "八萬歲。時長者子須達從佛聞經甚眾多——",
    "T13n0418_002:0913c10": "悉從無央數佛聞經——其智慧甚高明。長者",
    "T13n0418_002:0913c11": "子須達其後壽終生忉利天上，以後復從天",
    "T13n0418_002:0913c12": "上來下生世間。爾時，故劫中復有佛，名術",
    "T13n0418_002:0913c13": "闍波提怛薩阿竭、阿羅呵、三耶三菩。時佛在",
    "T13n0418_002:0913c14": "剎利家生，爾時長者子須達復於佛所聞",
    "T13n0418_002:0913c15": "是三昧，復求之。時長者子須達其後復於",
    "T13n0418_002:0913c16": "故劫中復有佛，名賴毘羅耶怛薩阿竭、阿羅",
    "T13n0418_002:0913c17": "呵、三耶三佛，婆羅門種。時長者子須達復於",
    "T13n0418_002:0913c18": "佛所受是三昧，求守八萬四千歲。」佛告颰陀",
    "T13n0418_002:0913c19": "和：「長者子須達却後八萬劫得作佛，名提",
    "T13n0418_002:0913c20": "和竭羅。爾時，長者子須達為人高明勇猛，智",
    "T13n0418_002:0913c21": "慧甚廣。」佛言：「見是三昧不？颰陀和！饒益乃",
    "T13n0418_002:0913c22": "爾，使人成就得佛道。若有菩薩得是三昧",
    "T13n0418_002:0913c23": "者，當學誦、當持、當教人、當守，如是者得",
    "T13n0418_002:0913c24": "佛不久。若曹知不？颰陀和！是三昧者是菩",
    "T13n0418_002:0913c25": "薩眼、諸菩薩母、諸菩薩所歸仰、諸菩薩所",
    "T13n0418_002:0913c26": "出生。若知不？颰陀和！是三昧者破去於冥，",
    "T13n0418_002:0913c27": "明於天上天下。若知不？颰陀和！是菩薩三",
    "T13n0418_002:0913c28": "昧者，是諸佛之藏、諸佛之地，是珍寶淵海之",
    "T13n0418_002:0913c29": "泉、是無量功德之鎮益；明哲之經當作是",
    "T13n0418_002:0914a01": "知。三昧所出如是，從是中出佛、聞經、",
    "T13n0418_002:0914a02": "正立於四意止中。何等為四意止中？一者，自",
    "T13n0418_002:0914a03": "觀身、觀他人身、自觀身觀他人身者本",
    "T13n0418_002:0914a04": "無身；二者，自觀痛痒、觀他人痛痒、自觀",
    "T13n0418_002:0914a05": "痛痒觀他人痛痒者本無痛痒；三者，自",
    "T13n0418_002:0914a06": "觀意、觀他人意、自觀意觀他人意者本無",
    "T13n0418_002:0914a07": "意；四者，自觀法、觀他人法、自觀法觀他人",
    "T13n0418_002:0914a08": "法者本無法。」佛告颰陀和：「是三昧誰當信",
    "T13n0418_002:0914a09": "者？獨怛薩阿竭、阿羅呵、三耶三佛、阿惟越致、",
    "T13n0418_002:0914a10": "阿羅漢乃信之耳。有愚癡迷惑心者，離是",
    "T13n0418_002:0914a11": "現在佛前立三昧遠。何以故？是法當念",
    "T13n0418_002:0914a12": "佛、當見佛。」佛告颰陀和：「是菩薩當念佛、",
    "T13n0418_002:0914a13": "當見佛、當聞經，不當有著。何以故？佛本",
    "T13n0418_002:0914a14": "無是、法無所因。何以故？本空無所有，各",
    "T13n0418_002:0914a15": "各行法念。是法中無所取、是法無所著，",
    "T13n0418_002:0914a16": "如空等甚清淨，是法人所想了無所有。",
    "T13n0418_002:0914a17": "無所有是法，假所因者空寂耳，如泥洹。",
    "T13n0418_002:0914a18": "是法無所有，本無是法，無所從來、亦無",
    "T13n0418_002:0914a19": "所從去。人本無是法，不著者近、有著者遠。」",
    "T13n0418_002:0914a20": "佛告颰陀和：「若有守是三昧者，因想入",
    "T13n0418_002:0914a21": "無想中見佛、念佛。守覺聞經念法，守覺不",
    "T13n0418_002:0914a22": "得念我、不得著法。何以故？有守覺，颰陀",
    "T13n0418_002:0914a23": "和！有守覺不見佛，有所著如毛髮不得",
    "T13n0418_002:0914a24": "法。施他人有所悕望為不施、持戒有",
    "T13n0418_002:0914a25": "所悕望為不淨、貪於法不得泥洹、於經",
    "T13n0418_002:0914a26": "中有諛諂不得為高明。樂於眾會中、喜",
    "T13n0418_002:0914a27": "於餘道，終不能得一行。於欲中念難，",
    "T13n0418_002:0914a28": "有瞋恚不能忍辱、有所憎惡不得說",
    "T13n0418_002:0914a29": "他人。善求阿羅漢道者不得於是見現在",
    "T13n0418_002:0914b01": "佛悉在前立三昧中，不逮無所從來生法，",
    "T13n0418_002:0914b02": "樂於中立，有所著不得空。菩薩終不得",
    "T13n0418_002:0914b03": "慳貪，有懈怠不得道、有婬妷不入觀、",
    "T13n0418_002:0914b04": "有所念不入三昧。」佛爾時頌偈言：",
    "T13n0418_002:0914b05": "「是等功德不可計，　　奉戒具足無瑕穢，",
    "T13n0418_002:0914b06": "　其心清淨離垢塵，　　行此三昧得如是。",
    "T13n0418_002:0914b07": "　設有持是三昧者，　　智慧普大無缺減，",
    "T13n0418_002:0914b08": "　博達眾義常不忘，　　功德之行如月明。",
    "T13n0418_002:0914b09": "　設有持是三昧者，　　解了覺意不可識，",
    "T13n0418_002:0914b10": "　曉知無量之道法，　　無數諸天護其德。",
    "T13n0418_002:0914b11": "　設有持是三昧者，　　常自面見無數佛，",
    "T13n0418_002:0914b12": "　聞無量佛講說法，　　輒能受持念普行。",
    "T13n0418_002:0914b13": "　設有持是三昧者，　　惡罪懃苦皆滅除，",
    "T13n0418_002:0914b14": "　諸佛於世行愍哀，　　悉共嗟嘆是菩薩。",
    "T13n0418_002:0914b15": "　假使菩薩欲覩見，　　當來無數佛、世尊，",
    "T13n0418_002:0914b16": "　一心踴躍住正法，　　當學諷誦是三昧。",
    "T13n0418_002:0914b17": "　其有持是三昧者，　　其功德福不可議，",
    "T13n0418_002:0914b18": "　逮得人身最第一，　　出家超異行分衛。",
    "T13n0418_002:0914b19": "　若有末後得是經，　　逮功德利最第一，",
    "T13n0418_002:0914b20": "　得其福祐不可限，　　住是三昧得如是。」",
    "T13n0418_002:0914b21": "般舟三昧經卷中"
}