{
    "X85n1594_002:0562a19": "佛祖綱目卷第二(地字號)",
    "X85n1594_002:0562a21": "甲子(周昭王三十六年起)庚辰(周穆王元年)癸亥(周穆王四十四年止)",
    "X85n1594_002:0562a22": "(壬申)釋迦牟尼佛示現出家",
    "X85n1594_002:0562a23": "佛年十七。王娶婆羅門女耶輸陀羅。為太子妃復增",
    "X85n1594_002:0562a24": "二妃。一名瞿夷。二名鹿野。太子雖有三妃於靜夜中。",
    "X85n1594_002:0562b01": "但修禪觀。一日白王游觀。初出東門。淨居天化作老",
    "X85n1594_002:0562b02": "人。頭白背傴。拄杖羸步。太子乃念。日月流邁。時變歲",
    "X85n1594_002:0562b03": "移。老至如電。身安足恃。我雖富貴。豈獨免耶。云何世",
    "X85n1594_002:0562b04": "人而不怖畏。復游南門。淨居天化作病人。兩人扶掖。",
    "X85n1594_002:0562b05": "在於路側太子又曰。如此身者。是大苦聚。云何世人",
    "X85n1594_002:0562b06": "不知覺悟。王聞切責諸臣。有婆羅門子。名優陀夷。聰",
    "X85n1594_002:0562b07": "辯絕倫。王令與太子友。具說世間樂事。令其心動。太",
    "X85n1594_002:0562b08": "子復出城西門。淨居天心念先現老病。舉眾皆見。令",
    "X85n1594_002:0562b09": "王嗔責。我今現死。惟令太子及優陀夷見耳。即化死",
    "X85n1594_002:0562b10": "人。四人轝之。室家大小號哭共送。太子與優陀夷二",
    "X85n1594_002:0562b11": "人。獨見太子。問此為何人。優陀夷先受王敕。默然不",
    "X85n1594_002:0562b12": "答。如是三問。淨居天威神之力。不覺答言。是死人也。",
    "X85n1594_002:0562b13": "何謂為死。答曰。死者刀風解形。神識去矣。四體諸根。",
    "X85n1594_002:0562b14": "無復所知。此人在世。貪著五欲。不識無常。一旦捨之",
    "X85n1594_002:0562b15": "而死。又為父母親戚愛念。命終之後。恩情好惡。不復",
    "X85n1594_002:0562b16": "相關。誠可哀也。問惟此人死。餘亦當然。答曰。一切世",
    "X85n1594_002:0562b17": "人。皆應如是。無有貴賤得免者。太子曰。世間乃復有",
    "X85n1594_002:0562b18": "此苦。云何於中而行放逸。又出北門。到彼園所。止息",
    "X85n1594_002:0562b19": "樹下。除去侍衛。端坐思惟。時淨居天化作比丘。法服",
    "X85n1594_002:0562b20": "持鉢。手執錫杖。視地徐行。太子前問。汝是何人。答曰",
    "X85n1594_002:0562b21": "沙門。何謂沙門。答曰。三界兮擾擾。六趣兮昏昏。識心",
    "X85n1594_002:0562b22": "達本源。故名為沙門。又曰。一切皆無常。惟我所修聖",
    "X85n1594_002:0562b23": "道。永得無為。到解脫岸。言訖。騰空而去。太子喜曰。天",
    "X85n1594_002:0562b24": "人之中。惟此為勝。我當決定修學是道。太子年十九。",
    "X85n1594_002:0562c01": "自知出家時至。詣王言曰。父王恩愛集會。必有別離。",
    "X85n1594_002:0562c02": "惟願聽我出家學道。一切眾生愛別離苦。皆使解脫。",
    "X85n1594_002:0562c03": "王流淚曰。汝今宜息此意。國未有嗣。而便委我。曾不",
    "X85n1594_002:0562c04": "懷顧。太子遂還。時有相師白王。太子今不出家。過七",
    "X85n1594_002:0562c05": "日已。必得轉輪王位。王即往告太子。我聞阿私陀說。",
    "X85n1594_002:0562c06": "汝必不樂處世。惟願為我生一子。然後不復相違。太",
    "X85n1594_002:0562c07": "子答曰。如勅。即以左手指其妃腹。耶輸陀羅便覺有",
    "X85n1594_002:0562c08": "娠。二月七日。淨居天人。白太子曰。無量劫來修行。今",
    "X85n1594_002:0562c09": "正成熟。太子曰。如汝等語。但內外嚴衛。欲去無從。諸",
    "X85n1594_002:0562c10": "天白言。我等自設方便。即以神力。悉令熟臥。至於後",
    "X85n1594_002:0562c11": "夜。諸天充滿虗空。同聲白言。今者正是出家時。太子",
    "X85n1594_002:0562c12": "往至車匿所。語之曰。汝為我牽揵陟來。犍陟太子所",
    "X85n1594_002:0562c13": "乘馬名。車匿泣曰。後夜之中。欲何所之。太子曰。我今",
    "X85n1594_002:0562c14": "欲為一切眾生。降伏煩惱。汝不應違我。車匿號哭。欲",
    "X85n1594_002:0562c15": "令王宮覺知。以天神力。昏臥如故。於是諸天捧馬四",
    "X85n1594_002:0562c16": "足。并接車匿。帝釋執蓋。從北門出。其門無聲自開。太",
    "X85n1594_002:0562c17": "子又曰。我若不斷八苦。終不還宮。我若不得阿耨多",
    "X85n1594_002:0562c18": "羅三藐三菩提。不轉法輪。終不還與父王相見。我若",
    "X85n1594_002:0562c19": "不盡恩愛之情。終不還見波闍波提及耶輸陀羅。行",
    "X85n1594_002:0562c20": "至天曉。已三繇旬。諸天便沒不現。太子至閑靜林。即",
    "X85n1594_002:0562c21": "便下馬。撫犍陟背而言。所難為事。汝作已畢。又語車",
    "X85n1594_002:0562c22": "匿。世人富貴。競隨奉事。我捨國來。惟汝一人。獨能隨",
    "X85n1594_002:0562c23": "我。甚為希有。我今既至。汝與犍陟。俱可還宮。車匿悲",
    "X85n1594_002:0562c24": "不自勝。犍陟屈膝舐足。淚落如雨。太子即就車匿。取",
    "X85n1594_002:0563a01": "七寶劍。自剃鬚髮。而發願言。願共一切。斷除煩惱。及",
    "X85n1594_002:0563a02": "諸習障。淨居天又化獵師。身服袈裟。太子喜曰。汝所",
    "X85n1594_002:0563a03": "著衣。是寂靜服。我今以此寶衣與汝。貿易吾服。此衣",
    "X85n1594_002:0563a04": "為欲攝救一切眾生。斷其煩惱。答言善哉。遂脫寶衣",
    "X85n1594_002:0563a05": "貿之。太子前行。車匿即還。太子入檀特山修道。始於",
    "X85n1594_002:0563a06": "阿羅邏迦藍處三年。復至鬱頭藍弗處三年。又至象",
    "X85n1594_002:0563a07": "頭山。於尼連河側。靜坐思惟。宜六年苦行。以度眾生。",
    "X85n1594_002:0563a08": "天獻麻米。淨心守戒。或日一食。或七日一食。不避風",
    "X85n1594_002:0563a09": "雨。不起經行。鵲巢糞污。亦不棄去。",
    "X85n1594_002:0563a10": "(癸未)釋迦牟尼佛示現成道",
    "X85n1594_002:0563a11": "佛示六年苦行。自念。非正解脫。我當受食而後成佛。",
    "X85n1594_002:0563a12": "即沐浴於尼連河。天為偃樹。挽之而出。時彼林外。有",
    "X85n1594_002:0563a13": "二牧牛女。一名難陀。二名波羅。見地中生千葉蓮花。",
    "X85n1594_002:0563a14": "上有乳糜。取奉菩薩。即便受食。復念過去諸佛。以草",
    "X85n1594_002:0563a15": "為座。成無上道。帝釋因化凡人。執淨軟草。菩薩問。汝",
    "X85n1594_002:0563a16": "何名。答名吉祥。菩薩喜曰。我破不吉。以成吉祥。即便",
    "X85n1594_002:0563a17": "受草。向菩提樹下。而取正覺。菩薩坐閻浮樹下。四十",
    "X85n1594_002:0563a18": "八日。觀察思惟。眉間白毫。光蔽魔宮。魔王波旬恐懼。",
    "X85n1594_002:0563a19": "召會諸魔。及道未成。當往亂之。長子商主泣諫。不聽。",
    "X85n1594_002:0563a20": "乃率眾作難。悉現可怖可欲諸境。時菩薩身心寂然",
    "X85n1594_002:0563a21": "不動。以指按地。地大震。魔聞怖懼。還歸本宮。乃於癸",
    "X85n1594_002:0563a22": "未二月七日之夕。入正三昧。二月八日明星出時。廓",
    "X85n1594_002:0563a23": "然大悟。成正等覺。嘆曰。奇哉一切眾生。具有如來智",
    "X85n1594_002:0563a24": "慧德相。但以妄想執著。不能證得。",
    "X85n1594_002:0563b01": "○釋迦牟尼佛示現說法",
    "X85n1594_002:0563b02": "佛自二月八日成道。九日至二十九日。為寂場智。入",
    "X85n1594_002:0563b03": "三世悉皆平等。其身充滿一切世間。其音普順十方",
    "X85n1594_002:0563b04": "國土。有無量無邊法身大士。普賢文殊觀音彌勒等。",
    "X85n1594_002:0563b05": "及宿世根熟。天龍八部。一時圍繞。如雲籠月。爾時世",
    "X85n1594_002:0563b06": "尊現毗盧遮那身。說大方廣佛華嚴經。三七日滿。二",
    "X85n1594_002:0563b07": "月三十日。從菩提場座起。詣波羅柰國。行至阿闍波",
    "X85n1594_002:0563b08": "羅水側。日暮止宿。入定。風雨大至。有大龍王。名目真",
    "X85n1594_002:0563b09": "隣陀。以其大身。七重圍繞。龍有七頭。羅覆佛上。以為",
    "X85n1594_002:0563b10": "障蔽。至三月六日。四七日滿。雨止出定。龍王化作年",
    "X85n1594_002:0563b11": "少婆羅門。稽首問訊。受三歸五戒。諸旁生中。最先見",
    "X85n1594_002:0563b12": "佛。三月七日。受提謂長者食。三月八日。至鹿野苑。初",
    "X85n1594_002:0563b13": "世尊成道。觀樹思惟。一切眾生。處五濁世。三毒所覆。",
    "X85n1594_002:0563b14": "薄福鈍根。無有智慧。云何能解我所得法。今我若轉",
    "X85n1594_002:0563b15": "法輪。彼必不信。生誹謗心。當墮惡道。受無量苦。我寧",
    "X85n1594_002:0563b16": "不說。入於涅槃。時大梵天王。心懷憂惱。眾生長夜。沉",
    "X85n1594_002:0563b17": "沒生死。今當往請轉大法輪。欲界六天亦同勸請。世",
    "X85n1594_002:0563b18": "尊默然受之。遂以五時設教。第一華嚴時。第二鹿苑",
    "X85n1594_002:0563b19": "時。第三方等時。第四般若時。第五法華涅槃時○世",
    "X85n1594_002:0563b20": "尊至鹿野苑。憍陳如摩訶那摩跋波阿捨婆闍跋陀",
    "X85n1594_002:0563b21": "羅闍五人。見佛心大歡喜。求佛出家。佛為說法。成阿",
    "X85n1594_002:0563b22": "羅漢。於是世間始有三寶。如來是佛寶。四諦是法寶。",
    "X85n1594_002:0563b23": "阿羅漢是僧寶○有長者子。名曰耶舍。中夜睡覺。見",
    "X85n1594_002:0563b24": "諸妓女不淨。生厭離心。於不淨中生淨想。忽見空中",
    "X85n1594_002:0563c01": "光明。尋光而去。趣鹿野苑。佛為說法。成阿羅漢。天明",
    "X85n1594_002:0563c02": "耶舍父為尋子故跡。至佛所。佛受三歸。為最初優婆",
    "X85n1594_002:0563c03": "塞。又耶舍朋類五十人。共詣佛所。俱成沙門○迦毗",
    "X85n1594_002:0563c04": "羅國。有婆羅門子。名富樓那。具解韋陀等論。與佛同",
    "X85n1594_002:0563c05": "日生。本性厭離世間。見佛出家。即與朋友三十人。往",
    "X85n1594_002:0563c06": "雪山專心學道。獲四禪五通。以天眼。遙見世尊在鹿",
    "X85n1594_002:0563c07": "野苑說法。遂共三十人。來到佛所。求佛度脫。說法人",
    "X85n1594_002:0563c08": "中。最為第一○南天竺有婆羅門。姓大迦旃延。第二",
    "X85n1594_002:0563c09": "子名那羅陀。其父令習韋陀諸論。不久通解。長兄忌",
    "X85n1594_002:0563c10": "之。欲害其命。父令往阿私陀仙人處。洞解諸論。得四",
    "X85n1594_002:0563c11": "禪五通。仙人命終。那羅陀貪世利養。不信三寶。有伊",
    "X85n1594_002:0563c12": "羅鉢龍王商佉龍王。為夜叉金齊言。彼城先有一偈",
    "X85n1594_002:0563c13": "云。在於何自在。染著名為染。彼云何清淨。云何得癡",
    "X85n1594_002:0563c14": "名。癡人何故迷。云何名智人。何會別離已。名曰盡因",
    "X85n1594_002:0563c15": "緣。龍王至那羅陀仙所。問此偈義。不能解了。那羅陀",
    "X85n1594_002:0563c16": "乃詣佛。佛為開解。說種種法。生大歡喜。遂求出家。因",
    "X85n1594_002:0563c17": "其種族本姓。名大迦旃延。論議第一○摩竭提國。有",
    "X85n1594_002:0563c18": "優樓頻螺迦葉。兄弟三人。學古仙道。王臣歸信。佛詣",
    "X85n1594_002:0563c19": "彼住處。現諸神通。種種調伏。先度優樓頻螺迦葉。及",
    "X85n1594_002:0563c20": "五百弟子。又度那提迦葉迦闍迦葉。各有二百五十",
    "X85n1594_002:0563c21": "弟子。俱證阿羅漢。有一外甥。螺髻梵志。名優波斯那。",
    "X85n1594_002:0563c22": "在阿修羅山。共二百五十弟子。修學仙道。亦投佛出",
    "X85n1594_002:0563c23": "家。成阿羅漢。王舍城頻婆娑羅王。見三迦葉為佛弟",
    "X85n1594_002:0563c24": "子。嘆曰。嗚呼。如來有大神力。智慧深遠。不可思議。乃",
    "X85n1594_002:0564a01": "能伏如此之人。以為弟子。佛為說法。得法眼淨。王勅",
    "X85n1594_002:0564a02": "諸臣。於竹園起諸堂舍。請佛及僧。住彼竹園。諸王見",
    "X85n1594_002:0564a03": "佛。頻婆娑羅為首。諸僧伽藍竹園為始○王舍城有",
    "X85n1594_002:0564a04": "二婆羅門。具大智慧。一名舍利弗。一名目揵連。各有",
    "X85n1594_002:0564a05": "一百弟子。往詣竹園。佛為說法。成阿羅漢。舍利弗智",
    "X85n1594_002:0564a06": "慧第一。目犍連神通第一○摩竭提國。有婆羅門。名",
    "X85n1594_002:0564a07": "曰迦葉。具大智慧。誦四韋陀論。日夜勤求無上道法。",
    "X85n1594_002:0564a08": "旋復出家。修杜多行。會空中有神。告曰。佛已出世。請",
    "X85n1594_002:0564a09": "往師之。迦葉便趣竹園。佛知其當來。躬自往迎。到多",
    "X85n1594_002:0564a10": "子塔前相逢。迦葉合掌言曰。世尊實是一切種智。實",
    "X85n1594_002:0564a11": "是慈悲濟眾生。實是一切所歸依。即五體投地。而白",
    "X85n1594_002:0564a12": "佛言。世尊。是我大師。我是弟子。如是三說。佛言如是。",
    "X85n1594_002:0564a13": "迦葉。我是汝師。汝我弟子。若人實非一切種智。而欲",
    "X85n1594_002:0564a14": "受汝為弟子者。頭裂為七分。復為說法。成阿羅漢。以",
    "X85n1594_002:0564a15": "此迦葉有大威德。天人所重。故名大迦葉○淨飯王",
    "X85n1594_002:0564a16": "聞佛得道。已經六年。思欲一見。令梵志優陀夷。請佛",
    "X85n1594_002:0564a17": "還國。優陀夷見佛。為諸天釋梵歸化。亦願為沙門。佛",
    "X85n1594_002:0564a18": "為說法。得羅漢道。即遣優陀夷。先現神變。發起道心。",
    "X85n1594_002:0564a19": "於是神足飛行。經遊虗空。往到本國。現十八變。報言。",
    "X85n1594_002:0564a20": "却後七日。佛當來降。王出四十里。迎佛。見佛大喜。選",
    "X85n1594_002:0564a21": "宗族五百人為沙門。侍佛左右。斛飯王二子。一名摩",
    "X85n1594_002:0564a22": "訶男。一名阿那律。摩訶男言。諸釋多出家。而我一門",
    "X85n1594_002:0564a23": "獨無。當一人營家。一人出家。那律以家事煩碎。遂與",
    "X85n1594_002:0564a24": "釋種跋提。各白其母。懇求出家。過七日。釋子等八人。",
    "X85n1594_002:0564b01": "出迦毗羅城。脫其寶衣象馬。付所使優波離令還。優",
    "X85n1594_002:0564b02": "波離思惟。人身難得。佛法難值。諸尊貴者。皆棄世榮。",
    "X85n1594_002:0564b03": "我身卑賤。何所貪樂。即以寶衣等。懸著樹上。遂便共",
    "X85n1594_002:0564b04": "至佛所。白言。我父母已許。願聽出家。乞先度優波離。",
    "X85n1594_002:0564b05": "以除我等憍慢心故。於是世尊。先度優波離。次度那",
    "X85n1594_002:0564b06": "律等○世尊從弟阿難。以成道日生。故名阿難。(此云歡喜)",
    "X85n1594_002:0564b07": "舉國欣慶。又名慶喜。八歲出家。弟子中多聞第一。年",
    "X85n1594_002:0564b08": "三十一。佛命給侍左右。阿難言。願如來與我三願。一",
    "X85n1594_002:0564b09": "者不受如來故衣。二者不隨如來受別請。三者聽我",
    "X85n1594_002:0564b10": "出入無時。佛言善哉。具足智慧。預見譏嫌。何以故。若",
    "X85n1594_002:0564b11": "有人言汝為衣食。奉給如來。是故不受故衣。不隨別",
    "X85n1594_002:0564b12": "請。出入有時。則不能廣利諸部。故求出入無時。我為",
    "X85n1594_002:0564b13": "阿難。開是三事○佛子羅睺羅。年已九歲。佛遣目連。",
    "X85n1594_002:0564b14": "往迦毗羅城。白父及耶輸陀羅。放羅睺羅出家。修習",
    "X85n1594_002:0564b15": "聖道。目連受命到彼。以種種方便曉輸。耶輸不聽。時",
    "X85n1594_002:0564b16": "佛起化人。空中告言。耶輸陀羅。汝頗憶念往古世時。",
    "X85n1594_002:0564b17": "誓願事不。我當爾時為菩薩道。以五百銀錢。從汝買",
    "X85n1594_002:0564b18": "得五莖蓮花。上定光佛。時汝求我。世世所生。共為夫",
    "X85n1594_002:0564b19": "妻。我不欲受。即語汝言。我為菩薩。累劫行願一切布",
    "X85n1594_002:0564b20": "施。不逆人意。汝能爾者。聽為我妻。汝立誓言。世世所",
    "X85n1594_002:0564b21": "生國城妻子。及與我身。隨君施與。誓無悔心。而今何",
    "X85n1594_002:0564b22": "故愛惜羅睺。不令出家學聖道也。耶輸聞已。霍然還",
    "X85n1594_002:0564b23": "識宿業因緣。事事明了。知昨所見。愛子之情。自然消",
    "X85n1594_002:0564b24": "歇。時淨飯王。即集國中豪族。各遣一子。有五十人。隨",
    "X85n1594_002:0564c01": "從出家。佛使阿難剃頭。舍利弗為其和尚。目連為阿",
    "X85n1594_002:0564c02": "闍梨。授十戒法。便為沙彌○舍衛國王波斯匿。有一",
    "X85n1594_002:0564c03": "大臣。名須達多。家巨富。賑貧乏。時號孤給獨。因欲為",
    "X85n1594_002:0564c04": "兒娶婦。躬往王舍城中大臣護彌家。既到已。見其家",
    "X85n1594_002:0564c05": "內。大張供具。須達多問故。答言。請佛及僧。問云何名",
    "X85n1594_002:0564c06": "佛。云何名僧。護彌具告所以。須達多聞之。毛髮俱竦。",
    "X85n1594_002:0564c07": "尋到佛所。見佛相好。過於護彌所說。心大歡喜。佛為",
    "X85n1594_002:0564c08": "說法。成須陀洹。須達多願起精舍。請佛降舍衛國。度",
    "X85n1594_002:0564c09": "彼眾生。佛許之。辭佛還家。佛命舍利弗。與俱至舍衛",
    "X85n1594_002:0564c10": "國。案行諸地。惟王太子祇陀有園。正得處所。須達多",
    "X85n1594_002:0564c11": "乃白太子。太子不肯。須達多慇懃再三。太子曰。若能",
    "X85n1594_002:0564c12": "以黃金布地。令無空者。便當相與。答曰諾。乃使人象",
    "X85n1594_002:0564c13": "負黃金。八十頃中。須臾欲滿。略欠少地。太子念言。佛",
    "X85n1594_002:0564c14": "必大德。能使斯人輕寶乃爾。遂令止勿更出金。園地",
    "X85n1594_002:0564c15": "屬卿。樹木屬我。共立精舍。須達多共舍利弗。經地已",
    "X85n1594_002:0564c16": "竟。起立精舍。啟知國王。請佛及僧。佛言。須達買園。樹",
    "X85n1594_002:0564c17": "木祇陀所有。可名祇樹給孤獨園○佛再還迦毗羅",
    "X85n1594_002:0564c18": "衛國。王問。云何修行。當得諸佛之道。佛言。一切眾生",
    "X85n1594_002:0564c19": "皆即是佛。父王當念西方世界阿彌陀佛。常勤精進。",
    "X85n1594_002:0564c20": "當得佛道。王言。一切眾生云何是佛。佛言。一切法無",
    "X85n1594_002:0564c21": "生。無動搖。無取捨。無相貌。無自性。王當於此佛法中。",
    "X85n1594_002:0564c22": "安住其心。勿信於他。王與七萬釋種。聞說是法。信解",
    "X85n1594_002:0564c23": "歡喜。悟無生忍○初佛還國。姨母大愛道(即波闍波提)白",
    "X85n1594_002:0564c24": "佛出家。三請不許。及佛再還國。如前重請。佛亦不許。",
    "X85n1594_002:0565a01": "佛既出國。大愛道與諸老母等。追佛頓止河上。復求",
    "X85n1594_002:0565a02": "出家。又亦不許。退住門外。歔欷而啼。阿難自外回。問",
    "X85n1594_002:0565a03": "故。答曰。我以女人故。不得出家。自悲傷耳。阿難乃白",
    "X85n1594_002:0565a04": "佛。大愛道以至心。欲受法律。願佛聽之。佛言止止。若",
    "X85n1594_002:0565a05": "聽女人出家者。令正法不得久住。阿難復曰。過去諸",
    "X85n1594_002:0565a06": "佛。具四部眾。如來獨不具耶。佛言。若大愛道修八敬",
    "X85n1594_002:0565a07": "法。盡壽行之。可入法律。阿難出告大愛道。便受大戒。",
    "X85n1594_002:0565a08": "為比丘尼。遂得應真○樓至菩薩。請立戒壇。為比丘",
    "X85n1594_002:0565a09": "結戒受戒。於是創立三壇。佛院門東。名佛為比丘結",
    "X85n1594_002:0565a10": "戒壇。佛院門西佛為比丘尼結戒壇。外院東門南。置",
    "X85n1594_002:0565a11": "僧為比丘受戒壇。戒壇從地而立。三重為相。以表三",
    "X85n1594_002:0565a12": "空。為入佛法初門。時天帝施以覆釜。置於壇上。大梵",
    "X85n1594_002:0565a13": "王施無價寶珠。置覆釜上。供養舍利。是為五重。表立",
    "X85n1594_002:0565a14": "分法身壇時。十方諸佛。無量菩薩。天龍八部。悉皆雲",
    "X85n1594_002:0565a15": "集。諸佛登之。共議結戒輕重持犯等相。及度尼。滅正",
    "X85n1594_002:0565a16": "法相。諸佛通議曰。古有四部。今何獨無。初雖正法減",
    "X85n1594_002:0565a17": "半。今尼行八敬。還住千年。故此二壇。惟佛所登。共量",
    "X85n1594_002:0565a18": "佛事。外院戒壇。乃僧為四眾受戒壇也。",
    "X85n1594_002:0565a20": "佛祖綱目卷第二"
}