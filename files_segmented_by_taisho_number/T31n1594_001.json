{
    "T31n1594_001:0132c18": "攝大乘論本卷上",
    "T31n1594_001:0132c20": "無著菩薩造",
    "T31n1594_001:0132c21": "三藏法師玄奘奉　詔譯",
    "T31n1594_001:0132c22": "總摽綱要分第一",
    "T31n1594_001:0132c23": "阿毘達磨大乘經中，薄伽梵前，已能善入大",
    "T31n1594_001:0132c24": "乘菩薩，為顯大乘體大故說。謂依大乘，諸佛",
    "T31n1594_001:0132c25": "世尊有十相殊勝殊勝語：一者、所知依殊勝殊",
    "T31n1594_001:0132c26": "勝語；二者、所知相殊勝殊勝語；三者、入所知",
    "T31n1594_001:0132c27": "相殊勝殊勝語；四者、彼入因果殊勝殊勝語；",
    "T31n1594_001:0132c28": "五者、彼因果修差別殊勝殊勝語；六者、即於",
    "T31n1594_001:0132c29": "如是修差別中增上戒殊勝殊勝語；七者、即",
    "T31n1594_001:0133a01": "於此中增上心殊勝殊勝語；八者、即於此中",
    "T31n1594_001:0133a02": "增上慧殊勝殊勝語；九者、彼果斷殊勝殊勝",
    "T31n1594_001:0133a03": "語；十者、彼果智殊勝殊勝語。由此所說諸佛",
    "T31n1594_001:0133a04": "世尊契經諸句，顯於大乘真是佛語。",
    "T31n1594_001:0133a05": "復次，云何能顯？由此所說十處，於聲聞乘曾",
    "T31n1594_001:0133a06": "不見說，唯大乘中處處見說，謂阿賴耶識，說",
    "T31n1594_001:0133a07": "名所知依體。三種自性：一、依他起自性，二、遍",
    "T31n1594_001:0133a08": "計所執自性，三、圓成實自性，說名所知相體。",
    "T31n1594_001:0133a09": "唯識性，說名入所知相體。六波羅蜜多，說名",
    "T31n1594_001:0133a10": "彼入因果體。菩薩十地，說名彼因果修差別",
    "T31n1594_001:0133a11": "體。菩薩律儀，說名此中增上戒體。首楞伽摩，",
    "T31n1594_001:0133a12": "虛空藏等諸三摩地，說名此中增上心體。無",
    "T31n1594_001:0133a13": "分別智，說名此中增上慧體。無住涅槃，說名",
    "T31n1594_001:0133a14": "彼果斷體。三種佛身：一、自性身，二、受用身，三、",
    "T31n1594_001:0133a15": "變化身，說名彼果智體。由此所說十處，顯於",
    "T31n1594_001:0133a16": "大乘異聲聞乘；又顯最勝，世尊但為菩薩宣",
    "T31n1594_001:0133a17": "說。是故應知但依大乘，諸佛世尊有十相殊",
    "T31n1594_001:0133a18": "勝殊勝語。復次，云何由此十相殊勝殊勝如來",
    "T31n1594_001:0133a19": "語故，顯於大乘真是佛語，遮聲聞乘是大",
    "T31n1594_001:0133a20": "乘性？由此十處於聲聞乘曾不見說，唯大乘",
    "T31n1594_001:0133a21": "中處處見說。謂此十處，是最能引大菩提性；",
    "T31n1594_001:0133a22": "是善成立；隨順無違；為能證得一切智智。此",
    "T31n1594_001:0133a23": "中二頌：",
    "T31n1594_001:0133a24": "「所知依及所知相，　　彼入因果，彼修異，",
    "T31n1594_001:0133a25": "　三學，彼果斷及智，　　最上乘攝是殊勝。",
    "T31n1594_001:0133a26": "　此說此餘見不見，　　由此最勝菩提因，",
    "T31n1594_001:0133a27": "　故許大乘真佛語，　　由說十處故殊勝。」",
    "T31n1594_001:0133a28": "復次，云何如是次第說此十處？謂諸菩薩於",
    "T31n1594_001:0133a29": "諸法因要先善已，方於緣起應得善巧。次後",
    "T31n1594_001:0133b01": "於緣所生諸法，應善其相，善能遠離增益損",
    "T31n1594_001:0133b02": "減二邊過故。次後如是善修菩薩應正通達，",
    "T31n1594_001:0133b03": "善所取相，令從諸障心得解脫。次後通達所",
    "T31n1594_001:0133b04": "知相已，先加行位六波羅蜜多，由證得故應",
    "T31n1594_001:0133b05": "更成滿，增上意樂得清淨故。次後清淨意樂",
    "T31n1594_001:0133b06": "所攝六波羅蜜多，於十地中分分差別，應勤",
    "T31n1594_001:0133b07": "修習；謂要經三無數大劫。次後於三菩薩",
    "T31n1594_001:0133b08": "所學，應令圓滿。既圓滿已，彼果涅槃及與無",
    "T31n1594_001:0133b09": "上正等菩提，應現等證。故說十處如是次第。",
    "T31n1594_001:0133b10": "又此說中一切大乘皆得究竟。",
    "T31n1594_001:0133b11": "攝大乘論本所知依分第二",
    "T31n1594_001:0133b12": "此中最初且說所知依，即阿賴耶識。世尊何",
    "T31n1594_001:0133b13": "處說阿賴耶識名阿賴耶識？謂薄伽梵於阿",
    "T31n1594_001:0133b14": "毘達磨大乘經伽他中說：",
    "T31n1594_001:0133b15": "「無始時來界，　　一切法等依，",
    "T31n1594_001:0133b16": "　由此有諸趣，　　及涅槃證得。」",
    "T31n1594_001:0133b17": "即於此中復說頌曰：",
    "T31n1594_001:0133b18": "「由攝藏諸法，　　一切種子識，",
    "T31n1594_001:0133b19": "　故名阿賴耶，　　勝者我開示。」",
    "T31n1594_001:0133b20": "如是且引阿笈摩證。復何緣故此識說名阿",
    "T31n1594_001:0133b21": "賴耶識？一切有生雜染品法，於此攝藏為果",
    "T31n1594_001:0133b22": "性故；又即此識，於彼攝藏為因性故；是故說",
    "T31n1594_001:0133b23": "名阿賴耶識。或諸有情攝藏此識為自我故，",
    "T31n1594_001:0133b24": "是故說名阿賴耶識。",
    "T31n1594_001:0133b25": "復次，此識亦名阿陀那識。此中阿笈摩者，如",
    "T31n1594_001:0133b26": "《解深密經》說：",
    "T31n1594_001:0133b27": "「阿陀那識甚深細，　　一切種子如瀑流，",
    "T31n1594_001:0133b28": "　我於凡愚不開演，　　恐彼分別執為我。」",
    "T31n1594_001:0133b29": "何緣此識亦復說名阿陀那識？執受一切有",
    "T31n1594_001:0133c01": "色根故，一切自體取所依故。所以者何？有色",
    "T31n1594_001:0133c02": "諸根，由此執受，無有失壞，盡壽隨轉。又於相",
    "T31n1594_001:0133c03": "續正結生時，取彼生故，執受自體。是故此識",
    "T31n1594_001:0133c04": "亦復說名阿陀那識。",
    "T31n1594_001:0133c05": "此亦名心，如世尊說：「心意識三。」此中意有二",
    "T31n1594_001:0133c06": "種：第一、與作等無間緣所依止性，無間滅識",
    "T31n1594_001:0133c07": "能與意識作生依止。第二、染污意與四煩惱",
    "T31n1594_001:0133c08": "恒共相應：一者、薩迦耶見，二者、我慢，三者、我",
    "T31n1594_001:0133c09": "愛，四者、無明；此即是識雜染所依。識復由彼",
    "T31n1594_001:0133c10": "第一依生，第二雜染；了別境義故。等無間義",
    "T31n1594_001:0133c11": "故，思量義故，意成二種。",
    "T31n1594_001:0133c12": "復次，云何得知有染污意？謂此若無，不共無",
    "T31n1594_001:0133c13": "明則不得有，成過失故。又五同法亦不得有，",
    "T31n1594_001:0133c14": "成過失故。所以者何？以五識身必有眼等俱",
    "T31n1594_001:0133c15": "有依故。又訓釋詞亦不得有，成過失故。又",
    "T31n1594_001:0133c16": "無想定與滅盡定差別無有，成過失故。謂無",
    "T31n1594_001:0133c17": "想定染意所顯，非滅盡定；若不爾者，此二種",
    "T31n1594_001:0133c18": "定應無差別。又無想天一期生中，應無染污",
    "T31n1594_001:0133c19": "成過失故，於中若無我執我慢。又一切時我",
    "T31n1594_001:0133c20": "執現行現可得故，謂善、不善、無記心中；若",
    "T31n1594_001:0133c21": "不爾者，唯不善心彼相應故，有我我所煩惱",
    "T31n1594_001:0133c22": "現行，非善無記。是故若立俱有現行，非相應",
    "T31n1594_001:0133c23": "現行，無此過失。此中頌曰：",
    "T31n1594_001:0133c24": "「若不共無明，　　及與五同法，",
    "T31n1594_001:0133c25": "　訓詞，二定別，　　無皆成過失；",
    "T31n1594_001:0133c26": "　無想生應無　　我執轉成過；",
    "T31n1594_001:0133c27": "　我執恒隨逐　　一切種無有。",
    "T31n1594_001:0133c28": "　離染意無有，　　二三成相違；",
    "T31n1594_001:0133c29": "　無此，一切處　　我執不應有。",
    "T31n1594_001:0134a01": "　真義心當生，　　常能為障礙，",
    "T31n1594_001:0134a02": "　俱行一切分，　　謂不共無明。」",
    "T31n1594_001:0134a03": "此意染污故，有覆無記性，與四煩惱常共相",
    "T31n1594_001:0134a04": "應。如色無色二纏煩惱，是其有覆無記性",
    "T31n1594_001:0134a05": "攝，色無色纏為奢摩他所攝藏故；此意一切",
    "T31n1594_001:0134a06": "時微細隨逐故。",
    "T31n1594_001:0134a07": "心體第三，若離阿賴耶識，無別可得。是故成",
    "T31n1594_001:0134a08": "就阿賴耶識以為心體，由此為種子，意及識",
    "T31n1594_001:0134a09": "轉。何因緣故亦說名心？由種種法熏習種子",
    "T31n1594_001:0134a10": "所積集故。",
    "T31n1594_001:0134a11": "復次，何故聲聞乘中不說此心名阿賴耶識，",
    "T31n1594_001:0134a12": "名阿陀那識？由此深細境所攝故。所以者何？",
    "T31n1594_001:0134a13": "由諸聲聞，不於一切境智處轉，是故於彼，雖",
    "T31n1594_001:0134a14": "離此說，然智得成，解脫成就，故不為說。若諸",
    "T31n1594_001:0134a15": "菩薩，定於一切境智處轉，是故為說。若離此",
    "T31n1594_001:0134a16": "智，不易證得一切智智。",
    "T31n1594_001:0134a17": "復次，聲聞乘中亦以異門密意，已說阿賴耶",
    "T31n1594_001:0134a18": "識，如彼《增壹阿笈摩》說：「世間眾生，愛阿賴耶，",
    "T31n1594_001:0134a19": "樂阿賴耶，欣阿賴耶，憙阿賴耶；為斷如是阿",
    "T31n1594_001:0134a20": "賴耶故，說正法時，恭敬攝耳，住求解心，法隨",
    "T31n1594_001:0134a21": "法行。如來出世，如是甚奇希有正法，出現世",
    "T31n1594_001:0134a22": "間。」於聲聞乘《如來出現四德經》中，由此異門",
    "T31n1594_001:0134a23": "密意，已顯阿賴耶識。於大眾部阿笈摩中，亦",
    "T31n1594_001:0134a24": "以異門密意，說此名根本識，如樹依根。化地",
    "T31n1594_001:0134a25": "部中，亦以異門密意，說此名窮生死蘊。有處",
    "T31n1594_001:0134a26": "有時見色心斷，非阿賴耶識中彼種有斷。阿",
    "T31n1594_001:0134a27": "賴耶如是所知依，說阿賴耶識為性，阿陀那",
    "T31n1594_001:0134a28": "識為性，心為性，阿賴耶為性，根本識為性，窮",
    "T31n1594_001:0134a29": "生死蘊為性等；由此異門，阿賴耶識成大王",
    "T31n1594_001:0134b01": "路。復有一類，謂心意識義一文異。是義不成，",
    "T31n1594_001:0134b02": "意識兩義差別可得，當知心義亦應有異。復",
    "T31n1594_001:0134b03": "有一類，謂薄伽梵所說眾生愛阿賴耶，乃",
    "T31n1594_001:0134b04": "至廣說，此中五取蘊說名阿賴耶。有餘復謂",
    "T31n1594_001:0134b05": "貪俱樂受名阿賴耶。有餘復謂薩迦耶見名",
    "T31n1594_001:0134b06": "阿賴耶。此等諸師，由教及證，愚於藏識，故作",
    "T31n1594_001:0134b07": "此執。如是安立阿賴耶名，隨聲聞乘安立道",
    "T31n1594_001:0134b08": "理，亦不相應。若不愚者，取此藏識安立彼說",
    "T31n1594_001:0134b09": "阿賴耶名，如是安立則為最勝。云何最勝？若",
    "T31n1594_001:0134b10": "五取蘊名阿賴耶，生惡趣中一向苦處，最可",
    "T31n1594_001:0134b11": "厭逆，眾生一向不起愛樂，於中執藏不應道",
    "T31n1594_001:0134b12": "理，以彼常求速捨離故。若貪俱樂受名阿賴",
    "T31n1594_001:0134b13": "耶，第四靜慮以上無有，具彼有情常有厭逆，",
    "T31n1594_001:0134b14": "於中執藏亦不應理。若薩迦耶見名阿賴耶，",
    "T31n1594_001:0134b15": "於此正法中信解無我者，恒有厭逆，於中執",
    "T31n1594_001:0134b16": "藏亦不應理。阿賴耶識內我性攝，雖生惡趣",
    "T31n1594_001:0134b17": "一向苦處求離苦蘊，然於藏識我愛隨縛，未",
    "T31n1594_001:0134b18": "嘗求離。雖生第四靜慮以上，於貪俱樂恒有",
    "T31n1594_001:0134b19": "厭逆，然於藏識我愛隨縛。雖於此正法信解",
    "T31n1594_001:0134b20": "無我者厭逆我見，然於藏識我愛隨縛。是故",
    "T31n1594_001:0134b21": "安立阿賴耶識名阿賴耶，成就最勝。如是已",
    "T31n1594_001:0134b22": "說阿賴耶識安立異門，安立此相云何可見？",
    "T31n1594_001:0134b23": "安立此相略有三種：一者、安立自相，二者、安",
    "T31n1594_001:0134b24": "立因相，三者、安立果相。此中安立阿賴耶識",
    "T31n1594_001:0134b25": "自相者，謂依一切雜染品法所有薰習為彼",
    "T31n1594_001:0134b26": "生因，由能攝持種子相應。此中安立阿賴耶",
    "T31n1594_001:0134b27": "識因相者，謂即如是一切種子阿賴耶識，於",
    "T31n1594_001:0134b28": "一切時與彼雜染品類諸法現前為因。此中",
    "T31n1594_001:0134b29": "安立阿賴耶識果相者，謂即依彼雜染品法",
    "T31n1594_001:0134c01": "無始時來所有薰習，阿賴耶識相續而生。",
    "T31n1594_001:0134c02": "復次，何等名為薰習？薰習能詮。何為所詮？謂",
    "T31n1594_001:0134c03": "依彼法俱生俱滅，此中有能生彼因性，是謂",
    "T31n1594_001:0134c04": "所詮。如苣蕂中有花薰習，苣蕂與華俱生俱",
    "T31n1594_001:0134c05": "滅，是諸苣蕂帶能生彼香因而生。又如所立",
    "T31n1594_001:0134c06": "貪等行者，貪等薰習，依彼貪等俱生俱滅，此",
    "T31n1594_001:0134c07": "心帶彼生因而生。或多聞者，多聞薰習，依聞",
    "T31n1594_001:0134c08": "作意俱生俱滅，此心帶彼記因而生，由此",
    "T31n1594_001:0134c09": "薰習能攝持故，名持法者。阿賴耶識薰習道",
    "T31n1594_001:0134c10": "理，當知亦爾。",
    "T31n1594_001:0134c11": "復次，阿賴耶識中諸雜染品法種子，為別異",
    "T31n1594_001:0134c12": "住？為無別異？非彼種子有別實物於此中住，",
    "T31n1594_001:0134c13": "亦非不異。然阿賴耶識如是而生，有能生",
    "T31n1594_001:0134c14": "彼功能差別，名一切種子識。",
    "T31n1594_001:0134c15": "復次，阿賴耶識與彼雜染諸法同時更互為",
    "T31n1594_001:0134c16": "因，云何可見？譬如明燈，焰炷生燒，同時更互。",
    "T31n1594_001:0134c17": "又如蘆束互相依持，同時不倒。應觀此中更",
    "T31n1594_001:0134c18": "互為因道理亦爾。如阿賴耶識為雜染諸",
    "T31n1594_001:0134c19": "法因，雜染諸法亦為阿賴耶識因，唯就如是",
    "T31n1594_001:0134c20": "安立因緣，所餘因緣不可得故。",
    "T31n1594_001:0134c21": "云何薰習無異無雜，而能與彼有異有雜諸",
    "T31n1594_001:0134c22": "法為因？如眾纈具纈所纈衣，當纈之時，雖復",
    "T31n1594_001:0134c23": "未有異雜非一品類可得，入染器後，爾時衣",
    "T31n1594_001:0134c24": "上便有異雜非一品類染色絞絡文像顯現。",
    "T31n1594_001:0134c25": "阿賴耶識亦復如是，異雜能薰之所薰習，於",
    "T31n1594_001:0134c26": "薰習時雖復未有異雜可得，果生染器現前",
    "T31n1594_001:0134c27": "已後，便有異雜無量品類諸法顯現。如是緣",
    "T31n1594_001:0134c28": "起，於大乘中極細甚深。又若略說有二緣",
    "T31n1594_001:0134c29": "起：一者、分別自性緣起，二者、分別愛非愛",
    "T31n1594_001:0135a01": "緣起。此中依止阿賴耶識諸法生起，是名分",
    "T31n1594_001:0135a02": "別自性緣起，以能分別種種自性為緣性故。",
    "T31n1594_001:0135a03": "復有十二支緣起，是名分別愛非愛緣起，以",
    "T31n1594_001:0135a04": "於善趣惡趣能分別愛非愛種種自體為緣性",
    "T31n1594_001:0135a05": "故。於阿賴耶識中，若愚第一緣起，或有分",
    "T31n1594_001:0135a06": "別自性為因，或有分別宿作為因，或有分",
    "T31n1594_001:0135a07": "別自在變化為因，或有分別實我為因，或有",
    "T31n1594_001:0135a08": "分別無因無緣。若愚第二緣起，復有分別",
    "T31n1594_001:0135a09": "我為作者，我為受者。譬如眾多生盲士夫，未",
    "T31n1594_001:0135a10": "曾見象，復有以象說而示之。彼諸生盲，有觸",
    "T31n1594_001:0135a11": "象鼻，有觸其牙，有觸其耳，有觸其足，有觸其",
    "T31n1594_001:0135a12": "尾，有觸脊[月*梁]。諸有問言：「象為何相？」或有說",
    "T31n1594_001:0135a13": "言象如犁柄，或說如杵，或說如箕，或說如臼，",
    "T31n1594_001:0135a14": "或說如箒，或有說言象如石山。若不解了此",
    "T31n1594_001:0135a15": "二緣起，無明生盲亦復如是，或有計執自性",
    "T31n1594_001:0135a16": "為因，或有計執宿作為因，或有計執自在為",
    "T31n1594_001:0135a17": "因，或有計執實我為因，或有計執無因無緣；",
    "T31n1594_001:0135a18": "或有計執我為作者，我為受者。阿賴耶識自",
    "T31n1594_001:0135a19": "性，因性，及果性等，如所不了象之自性。",
    "T31n1594_001:0135a20": "又若略說，阿賴耶識用異熟識，一切種子為",
    "T31n1594_001:0135a21": "其自性，能攝三界一切自體，一切趣等。",
    "T31n1594_001:0135a22": "此中五頌：",
    "T31n1594_001:0135a23": "「外、內。不明了。　　於二唯世俗、",
    "T31n1594_001:0135a24": "　勝義。諸種子，　　當知有六種：",
    "T31n1594_001:0135a25": "　剎那滅、俱有，　　恒隨轉應知、",
    "T31n1594_001:0135a26": "　決定、待眾緣、　　唯能引自果。",
    "T31n1594_001:0135a27": "　堅、無記、可熏、　　與能熏相應：",
    "T31n1594_001:0135a28": "　所熏非異此，　　是為熏習相。",
    "T31n1594_001:0135a29": "　六識無相應，　　三差別相違，",
    "T31n1594_001:0135b01": "　二念不俱有，　　類例餘成失。",
    "T31n1594_001:0135b02": "　此外內種子，　　能生、引應知，",
    "T31n1594_001:0135b03": "　枯喪由能引，　　任運後滅故。」",
    "T31n1594_001:0135b04": "為顯內種非如外種，復說二頌：",
    "T31n1594_001:0135b05": "「外或無熏習，　　非內種應知；",
    "T31n1594_001:0135b06": "　聞等熏習無，　　果生非道理；",
    "T31n1594_001:0135b07": "　作不作失得，　　過故成相違；",
    "T31n1594_001:0135b08": "　外種內為緣，　　由依彼熏習。」",
    "T31n1594_001:0135b09": "復次，其餘轉識普於一切自體諸趣，應知說",
    "T31n1594_001:0135b10": "名能受用者，如《中邊分別論》中說伽他曰：",
    "T31n1594_001:0135b11": "「一則名緣識，　　第二名受者，",
    "T31n1594_001:0135b12": "　此中能受用、　　分別、推心法。」",
    "T31n1594_001:0135b13": "如是二識更互為緣，如《阿毘達磨大乘經》中",
    "T31n1594_001:0135b14": "說伽他曰：",
    "T31n1594_001:0135b15": "「諸法於識藏，　　識於法亦爾，",
    "T31n1594_001:0135b16": "　更互為果性，　　亦常為因性。」",
    "T31n1594_001:0135b17": "若於第一緣起中，如是二識互為因緣，於第",
    "T31n1594_001:0135b18": "二緣起中復是何緣？是增上緣。如是六識幾",
    "T31n1594_001:0135b19": "緣所生？增上，所緣，等無間緣。如是三種緣起：",
    "T31n1594_001:0135b20": "謂窮生死，愛非愛趣，及能受用；具有四緣。如",
    "T31n1594_001:0135b21": "是已安立阿賴耶識異門及相，復云何知如",
    "T31n1594_001:0135b22": "是異門及如是相，決定唯在阿賴耶識非於",
    "T31n1594_001:0135b23": "轉識？由若遠離如是安立阿賴耶識，雜染清",
    "T31n1594_001:0135b24": "淨皆不得成：謂煩惱雜染，若業雜染，若生",
    "T31n1594_001:0135b25": "雜染皆不成故；世間清淨，出世清淨亦不成",
    "T31n1594_001:0135b26": "故。云何煩惱雜染不成？以諸煩惱及隨煩惱",
    "T31n1594_001:0135b27": "熏習所作彼種子體，於六識身不應理故。所",
    "T31n1594_001:0135b28": "以者何？若立眼識貪等煩惱及隨煩惱俱生",
    "T31n1594_001:0135b29": "俱滅，此由彼熏成種非餘：即此眼識若已謝",
    "T31n1594_001:0135c01": "滅，餘識所間，如是熏習，熏習所依皆不可得，",
    "T31n1594_001:0135c02": "從此先滅餘識所間，現無有體眼識與彼貪",
    "T31n1594_001:0135c03": "等俱生，不應道理，以彼過去現無體故。如從",
    "T31n1594_001:0135c04": "過去現無體業，異熟果生，不應道理。又此眼",
    "T31n1594_001:0135c05": "識貪等俱生所有熏習亦不成就：然此熏習",
    "T31n1594_001:0135c06": "不住貪中，由彼貪欲是能依故，不堅住故。",
    "T31n1594_001:0135c07": "亦不得住所餘識中，以彼諸識所依別故，又",
    "T31n1594_001:0135c08": "無決定俱生滅故。亦復不得住自體中，由彼",
    "T31n1594_001:0135c09": "自體決定無有俱生滅故。是故眼識貪等煩",
    "T31n1594_001:0135c10": "惱及隨煩惱之所熏習，不應道理；又復此識",
    "T31n1594_001:0135c11": "非識所熏。如說眼識，所餘轉識亦復如是，如",
    "T31n1594_001:0135c12": "應當知。",
    "T31n1594_001:0135c13": "復次，從無想等上諸地沒來生此間，爾時煩",
    "T31n1594_001:0135c14": "惱及隨煩惱所染初識，此識生時應無種子，",
    "T31n1594_001:0135c15": "由所依止及彼熏習並已過去，現無體故。",
    "T31n1594_001:0135c16": "復次，對治煩惱識若已生，一切世間餘識已",
    "T31n1594_001:0135c17": "滅，爾時若離阿賴耶識，所餘煩惱及隨煩惱",
    "T31n1594_001:0135c18": "種子在此對治識中，不應道理。此對治識自",
    "T31n1594_001:0135c19": "性解脫故，與餘煩惱及隨煩惱不俱生滅故。",
    "T31n1594_001:0135c20": "復於後時世間識生，爾時若離阿賴耶識，彼",
    "T31n1594_001:0135c21": "諸熏習及所依止久已過去，現無體故，應無",
    "T31n1594_001:0135c22": "種子而更得生。是故若離阿賴耶識，煩惱雜",
    "T31n1594_001:0135c23": "染皆不得成。",
    "T31n1594_001:0135c24": "云何為業雜染不成？行為緣識不相應故。此",
    "T31n1594_001:0135c25": "若無者，取為緣有亦不相應。",
    "T31n1594_001:0135c26": "云何為生雜染不成？結相續時不相應故。若",
    "T31n1594_001:0135c27": "有於此非等引地沒已生時，依中有位意起",
    "T31n1594_001:0135c28": "染污意識結生相續，此染污意識於中有中",
    "T31n1594_001:0135c29": "滅，於母胎中識羯羅藍更相和合。若即意",
    "T31n1594_001:0136a01": "識與彼和合，既和合已依止此識於母胎中",
    "T31n1594_001:0136a02": "有意識轉。若爾，即應有二意識於母胎中同",
    "T31n1594_001:0136a03": "時而轉。又即與彼和合之識是意識性，不應",
    "T31n1594_001:0136a04": "道理，依染污故，時無斷故，意識所緣不可得",
    "T31n1594_001:0136a05": "故。設和合識即是意識，為此和合意識即是",
    "T31n1594_001:0136a06": "一切種子識？為依止此識所生餘意識是一",
    "T31n1594_001:0136a07": "切種子識？若此和合識是一切種子識，即是",
    "T31n1594_001:0136a08": "阿賴耶識，汝以異名立為意識。若能依止識",
    "T31n1594_001:0136a09": "是一切種子識，是則所依因識非一切種子",
    "T31n1594_001:0136a10": "識，能依果識是一切種子識，不應道理。是故",
    "T31n1594_001:0136a11": "成就此和合識非是意識，但是異熟識，是一",
    "T31n1594_001:0136a12": "切種子識。",
    "T31n1594_001:0136a13": "復次，結生相續已，若離異熟識，執受色根亦",
    "T31n1594_001:0136a14": "不可得。其餘諸識各別依故，不堅住故，是諸",
    "T31n1594_001:0136a15": "色根不應離識。",
    "T31n1594_001:0136a16": "若離異熟識，識與名色更互相依，譬如蘆束",
    "T31n1594_001:0136a17": "相依而轉，此亦不成。",
    "T31n1594_001:0136a18": "若離異熟識，已生有情，識食不成。何以故？",
    "T31n1594_001:0136a19": "以六識中隨取一識，於三界中已生有情能",
    "T31n1594_001:0136a20": "作食事不可得故。",
    "T31n1594_001:0136a21": "若從此沒，於等引地正受生時，由非等引染",
    "T31n1594_001:0136a22": "污意識結生相續，此非等引染污之心，彼地",
    "T31n1594_001:0136a23": "所攝，離異熟識，餘種子體定不可得。",
    "T31n1594_001:0136a24": "復次，生無色界，若離一切種子異熟識，染污",
    "T31n1594_001:0136a25": "善心應無種子，染污善心應無依持。",
    "T31n1594_001:0136a26": "又即於彼若出世心正現在前，餘世間心皆",
    "T31n1594_001:0136a27": "滅盡故，爾時便應滅離彼趣。若生非想非非",
    "T31n1594_001:0136a28": "想處，無所有處出世間心現在前時，即應二",
    "T31n1594_001:0136a29": "趣悉皆滅離。此出世識不以非想非非想處",
    "T31n1594_001:0136b01": "為所依趣，亦不應以無所有處為所依趣，亦",
    "T31n1594_001:0136b02": "非涅槃為所依趣。",
    "T31n1594_001:0136b03": "又將沒時，造善造惡，或下或上所依漸冷，若",
    "T31n1594_001:0136b04": "不信有阿賴耶識，皆不得成。是故若離一切",
    "T31n1594_001:0136b05": "種子異熟識者，此生雜染亦不得成。",
    "T31n1594_001:0136b06": "云何世間清淨不成？謂未離欲纏貪未得色",
    "T31n1594_001:0136b07": "纏心者，即以欲纏善心為離欲纏貪故勤修",
    "T31n1594_001:0136b08": "加行。此欲纏加行心，與色纏心不俱生滅",
    "T31n1594_001:0136b09": "故，非彼所熏，為彼種子不應道理。又色纏",
    "T31n1594_001:0136b10": "心過去多生餘心間隔，不應為今定心種子，",
    "T31n1594_001:0136b11": "唯無有故。是故成就色纏定心一切種子異",
    "T31n1594_001:0136b12": "熟果識，展轉傳來為今因緣；加行善心為增",
    "T31n1594_001:0136b13": "上緣。如是一切離欲地中，如應當知。如是",
    "T31n1594_001:0136b14": "世間清淨，若離一切種子異熟識，理不得",
    "T31n1594_001:0136b15": "成。",
    "T31n1594_001:0136b16": "云何出世清淨不成？謂世尊說依他言音及",
    "T31n1594_001:0136b17": "內各別如理作意，由此為因正見得生。此他",
    "T31n1594_001:0136b18": "言音，如理作意，為熏耳識？為熏意識？為兩俱",
    "T31n1594_001:0136b19": "熏？若於彼法如理思惟，爾時耳識且不得",
    "T31n1594_001:0136b20": "起；意識亦為種種散動餘識所間。若與如理",
    "T31n1594_001:0136b21": "作意相應生時，此聞所熏意識與彼熏習久",
    "T31n1594_001:0136b22": "滅過去，定無有體，云何復為種子能生後時",
    "T31n1594_001:0136b23": "如理作意相應之心？又此如理作意相應是",
    "T31n1594_001:0136b24": "世間心，彼正見相應是出世心，曾未有時俱",
    "T31n1594_001:0136b25": "生俱滅，是故此心非彼所熏。既不被熏，為",
    "T31n1594_001:0136b26": "彼種子，不應道理。是故出世清淨，若離一切",
    "T31n1594_001:0136b27": "種子異熟果識，亦不得成。此中聞熏習攝受",
    "T31n1594_001:0136b28": "彼種子不相應故。",
    "T31n1594_001:0136b29": "復次，云何一切種子異熟果識為雜染因，復",
    "T31n1594_001:0136c01": "為出世能對治彼淨心種子？又出世心昔未",
    "T31n1594_001:0136c02": "曾習，故彼熏習決定應無，既無熏習從何",
    "T31n1594_001:0136c03": "種生？是故應答：從最清淨法界等流正聞熏",
    "T31n1594_001:0136c04": "習種子所生。",
    "T31n1594_001:0136c05": "此聞熏習，為是阿賴耶識自性？為非阿賴耶",
    "T31n1594_001:0136c06": "識自性？若是阿賴耶識自性，云何是彼對治",
    "T31n1594_001:0136c07": "種子？若非阿賴耶識自性，此聞熏習種子所",
    "T31n1594_001:0136c08": "依云何可見？乃至證得諸佛菩提，此聞熏",
    "T31n1594_001:0136c09": "習隨在一種所依轉處，寄在異熟識中，與彼",
    "T31n1594_001:0136c10": "和合俱轉，猶如水乳；然非阿賴耶識，是彼",
    "T31n1594_001:0136c11": "對治種子性故。此中依下品熏習成中品熏",
    "T31n1594_001:0136c12": "習，依中品熏習成上品熏習，依聞思修多分",
    "T31n1594_001:0136c13": "修作得相應故。又此正聞熏習種子下中上",
    "T31n1594_001:0136c14": "品，應知亦是法身種子，與阿賴耶識相違，",
    "T31n1594_001:0136c15": "非阿賴耶識所攝，是出世間最淨法界等流",
    "T31n1594_001:0136c16": "性故，雖是世間而是出世心種子性。又出世",
    "T31n1594_001:0136c17": "心雖未生時，已能對治諸煩惱纏，已能對",
    "T31n1594_001:0136c18": "治諸嶮惡趣，已作一切所有惡業朽壞對治，",
    "T31n1594_001:0136c19": "又能隨順逢事一切諸佛菩薩。雖是世間，應",
    "T31n1594_001:0136c20": "知初修業菩薩所得亦法身攝。聲聞獨覺所",
    "T31n1594_001:0136c21": "得，唯解脫身攝。又此熏習非阿賴耶識，是法",
    "T31n1594_001:0136c22": "身解脫身攝。如如熏習，下中上品次第漸增，",
    "T31n1594_001:0136c23": "如是如是異熟果識次第漸減，即轉所依。",
    "T31n1594_001:0136c24": "既一切種所依轉已，即異熟果識及一切種",
    "T31n1594_001:0136c25": "子無種子而轉，一切種永斷。",
    "T31n1594_001:0136c26": "復次，云何猶如水乳？非阿賴耶識與阿賴耶",
    "T31n1594_001:0136c27": "識同處俱轉，而阿賴耶識一切種盡，非阿賴",
    "T31n1594_001:0136c28": "耶識一切種增？譬如於水鵝所飲乳。又如",
    "T31n1594_001:0136c29": "世間得離欲時，非等引地熏習漸減，其等引",
    "T31n1594_001:0137a01": "地熏習漸增而得轉依。",
    "T31n1594_001:0137a02": "又入滅定識不離身，聖所說故。此中異熟識",
    "T31n1594_001:0137a03": "應成不離身，非為治此滅定生故。",
    "T31n1594_001:0137a04": "又非出定此識復生，由異熟識既間斷已，離",
    "T31n1594_001:0137a05": "結相續無重生故。",
    "T31n1594_001:0137a06": "又若有執以意識故滅定有心，此心不成：",
    "T31n1594_001:0137a07": "定不應成故，所緣行相不可得故，應有善根",
    "T31n1594_001:0137a08": "相應過故，不善無記不應理故，應有想受現",
    "T31n1594_001:0137a09": "行過故，觸可得故，於三摩地有功能故，應有",
    "T31n1594_001:0137a10": "唯滅想過失故，應有其思信等善根現行過",
    "T31n1594_001:0137a11": "故，拔彼能依令離所依不應理故，有譬喻故，",
    "T31n1594_001:0137a12": "如非遍行此不有故。",
    "T31n1594_001:0137a13": "又此定中由意識故執有心者，此心是善不",
    "T31n1594_001:0137a14": "善無記皆不得成，故不應理。若復有執色心",
    "T31n1594_001:0137a15": "無間生是諸法種子，此不得成，如前已說。又",
    "T31n1594_001:0137a16": "從無色、無想天沒，滅定等出，不應道理。又阿",
    "T31n1594_001:0137a17": "羅漢後心不成。唯可容有等無間緣。",
    "T31n1594_001:0137a18": "如是若離一切種子異熟果識，雜染清淨皆",
    "T31n1594_001:0137a19": "不得成，是故成就如前所說相阿賴耶識，決",
    "T31n1594_001:0137a20": "定是有。",
    "T31n1594_001:0137a21": "此中三頌：",
    "T31n1594_001:0137a22": "「菩薩於淨心，　　遠離於五識，",
    "T31n1594_001:0137a23": "　無餘，心轉依　　云何汝當作？",
    "T31n1594_001:0137a24": "　若對治轉依，　　非斷故不成，",
    "T31n1594_001:0137a25": "　果因無差別，　　於永斷成過。",
    "T31n1594_001:0137a26": "　無種或無體，　　若許為轉依，",
    "T31n1594_001:0137a27": "　無彼二無故，　　轉依不應理。」",
    "T31n1594_001:0137a28": "復次，此阿賴耶識差別云何？略說應知或三",
    "T31n1594_001:0137a29": "種，或四種。此中三種者，謂三種熏習差別故：",
    "T31n1594_001:0137b01": "一、名言熏習差別，二、我見熏習差別，三、有支",
    "T31n1594_001:0137b02": "熏習差別。四種者，一、引發差別、二、異熟差",
    "T31n1594_001:0137b03": "別，三、緣相差別，四、相貌差別。",
    "T31n1594_001:0137b04": "此中引發差別者，謂新起熏習。此若無者，行",
    "T31n1594_001:0137b05": "為緣識，取為緣有，應不得成。此中異熟差別",
    "T31n1594_001:0137b06": "者，謂行有為緣，於諸趣中異熟差別。此若無",
    "T31n1594_001:0137b07": "者，則無種子，後有諸法生應不成。此中緣相",
    "T31n1594_001:0137b08": "差別者，謂即意中我執緣相。此若無者，染污",
    "T31n1594_001:0137b09": "意中我執所緣，應不得成。",
    "T31n1594_001:0137b10": "此中相貌差別者：謂即此識有共相，有不共",
    "T31n1594_001:0137b11": "相，無受生種子相，有受生種子相等。共相者，",
    "T31n1594_001:0137b12": "謂器世間種子。不共相者，謂各別內處種子。",
    "T31n1594_001:0137b13": "共相即是無受生種子，不共相即是有受生",
    "T31n1594_001:0137b14": "種子。對治生時，唯不共相所對治滅。共相為",
    "T31n1594_001:0137b15": "他分別所持，但見清淨，如瑜伽師於一物中",
    "T31n1594_001:0137b16": "種種勝解，種種所見皆得成立。此中二頌：",
    "T31n1594_001:0137b17": "「難斷難遍知，　　應知名共結，",
    "T31n1594_001:0137b18": "　瑜伽者心異，　　由外相大故，",
    "T31n1594_001:0137b19": "　淨者雖不滅，　　而於中見淨；",
    "T31n1594_001:0137b20": "　又清淨佛土，　　由佛見清淨。」",
    "T31n1594_001:0137b21": "復有別頌：對前所引種種勝解，種種所見皆",
    "T31n1594_001:0137b22": "得成立。",
    "T31n1594_001:0137b23": "「諸瑜伽師於一物，　　種種勝解各不同，",
    "T31n1594_001:0137b24": "　種種所見皆得成，　　故知所取唯有識。」",
    "T31n1594_001:0137b25": "此若無者，諸器世間，有情世間生起差別，應",
    "T31n1594_001:0137b26": "不得成。",
    "T31n1594_001:0137b27": "復有麁重相及輕安相：麁重相者，謂煩惱隨",
    "T31n1594_001:0137b28": "煩惱種子。輕安相者，謂有漏善法種子。此若",
    "T31n1594_001:0137b29": "無者，所感異熟無所堪能，有所堪能所依差",
    "T31n1594_001:0137c01": "別，應不得成。復有有受盡相無受盡相：有受",
    "T31n1594_001:0137c02": "盡相者，謂已成熟異熟果善不善種子。無受",
    "T31n1594_001:0137c03": "盡相者，謂名言熏習種子，無始時來種種戲",
    "T31n1594_001:0137c04": "論流轉種子故。此若無者，已作已作善惡",
    "T31n1594_001:0137c05": "二業，與果受盡，應不得成。又新名言熏習生",
    "T31n1594_001:0137c06": "起，應不得成。復有譬喻相：謂此阿賴耶識，",
    "T31n1594_001:0137c07": "幻炎夢翳為譬喻故。此若無者，由不實遍計",
    "T31n1594_001:0137c08": "種子故，顛倒緣相應不得成。復有具足相不",
    "T31n1594_001:0137c09": "具足相：謂諸具縛者，名具足相。世間離欲者，",
    "T31n1594_001:0137c10": "名損減相。有學聲聞及諸菩薩，名一分永拔",
    "T31n1594_001:0137c11": "相。阿羅漢、獨覺及諸如來，名煩惱障全永",
    "T31n1594_001:0137c12": "拔相，及煩惱所知障全永拔相，如其所應",
    "T31n1594_001:0137c13": "此若無者，如是次第雜染還滅應不得成。",
    "T31n1594_001:0137c14": "何因緣故善不善法能感異熟，其異熟果無",
    "T31n1594_001:0137c15": "覆無記？由異熟果無覆無記，與善不善互不",
    "T31n1594_001:0137c16": "相違，善與不善互相違故。若異熟果善不善",
    "T31n1594_001:0137c17": "性，雜染還滅應不得成，是故異熟識唯無覆",
    "T31n1594_001:0137c18": "無記。",
    "T31n1594_001:0137c19": "攝大乘論本卷上"
}