{
    "X60n1123_001:0447a03": "在家律要廣集序",
    "X60n1123_001:0447a05": "秉無極二五之真精而成人。當思全其為人。而後無",
    "X60n1123_001:0447a06": "愧於天。人各得乎天之全。上智而下。不能不蔽乎人",
    "X60n1123_001:0447a07": "欲。於是本性日漓。而天真日失。急思有以救之。如鏡",
    "X60n1123_001:0447a08": "去滓而光依舊。水無風而波自平。非增其新。惟不減",
    "X60n1123_001:0447a09": "其故耳。復性歸真之法。聖教曰克明。曰日新。而至善",
    "X60n1123_001:0447a10": "之區。則以佛門本來面目之謂也。失其本來。便換了",
    "X60n1123_001:0447a11": "面目。守此面目。則還其本來。不加不損。不即不離。得",
    "X60n1123_001:0447a12": "造上乘。即同至誠。方其自明而誠時。必有修持之力。",
    "X60n1123_001:0447a13": "嚴之以三戒。範之以五常。人事備而天心復。一日克",
    "X60n1123_001:0447a14": "己。天下歸仁。易曰。不遠復。无祇悔。其斯之謂歟。士希",
    "X60n1123_001:0447a15": "賢。賢希聖。聖希天。人為萬物靈。皆可為堯舜。惟品不",
    "X60n1123_001:0447a16": "立而去聖遠。流入邪侈。加以斵喪。良非得已。道在早",
    "X60n1123_001:0447a17": "為之所。俾人人知嫉邪崇正。反本還原。同遊熙皡之",
    "X60n1123_001:0447a18": "天。此樂何極。佛教比邱為尊。儒重居士。居士者。處士",
    "X60n1123_001:0447a19": "也。士如處子。惟重始威。豈有不依名教。而得濫稱居",
    "X60n1123_001:0447a20": "土者乎。佛制離三毒。即儒門三戒之去色鬬得也。受",
    "X60n1123_001:0447a21": "五戒。即五常之守仁義禮智信也。戒色不貪。戒鬬不",
    "X60n1123_001:0447a22": "瞋。戒得不癡。去惡而從善矣。仁不殺害。義不盜取。禮",
    "X60n1123_001:0447a23": "不邪淫。智不醉飲。信不妄語。無欲而見剛矣。更進之",
    "X60n1123_001:0447a24": "以發菩提心。持菩薩戒。輕重威儀。一一清淨。人咸復",
    "X60n1123_001:0447b01": "其性。而不流於逸欲。斯為得之。夫在家居士。欲受五",
    "X60n1123_001:0447b02": "戒。先三歸依。謂反妄歸真。違惡依善。受三歸依者。梵",
    "X60n1123_001:0447b03": "語稱優婆塞。譯曰近事男。謂親近三寶。廣修眾善也。",
    "X60n1123_001:0447b04": "繼之以五戒。名曰學處。以近事男所應學也。亦名學",
    "X60n1123_001:0447b05": "迹。以踐此而得大智慧也。更稱徑路。以一切律儀。皆",
    "X60n1123_001:0447b06": "得轉入也。復號學本。以一切所學。此為根本也。守是",
    "X60n1123_001:0447b07": "戒者。方成優婆塞之名。吾杭有大苾芻源洪大師者。",
    "X60n1123_001:0447b08": "發殷重慈護大悲心。將陳子熙願所增律要廣集。校",
    "X60n1123_001:0447b09": "訂而刊行之。能令在家珍重。得所遵循。五眾出家。齊",
    "X60n1123_001:0447b10": "遵梵網。道共證乎三乘。法同登乎五分。本然之善。胥",
    "X60n1123_001:0447b11": "於是乎在。(潛)不敏。承賜茲編。謹獻芻蕘。現居士身者。",
    "X60n1123_001:0447b12": "當不以予言為囈語也。道光四年仲冬長至日",
    "X60n1123_001:0447b13": "詔徵孝廉方正前陝西六品軍功受菩薩優婆塞戒",
    "X60n1123_001:0447b14": "仁和弟子芝塘沈起潛了生稽首",
    "X60n1123_001:0447b20": "在家律要者。靈峯蕅益大師之所集也。大師以慈愍",
    "X60n1123_001:0447b21": "故。既集釋子切要之律。貽惠後學。復念在家二眾。遵",
    "X60n1123_001:0447b22": "循有志。而尋討維艱。乃更集在家律要。并各箋注。俾",
    "X60n1123_001:0447b23": "奉持者。依文解義。依義攝心。其法施之惠亦溥矣。夫",
    "X60n1123_001:0447b24": "律文浩瀚。律義深微。即吾釋子敬奉毗尼。留心講習。",
    "X60n1123_001:0447c01": "尚難得一善本。體究行持。況於在家。以初發心之人。",
    "X60n1123_001:0447c02": "為素所未習之事乎。是此書誠為不可少者。惜年久",
    "X60n1123_001:0447c03": "板朽。傳本絕少。故今之近事。不惟止作持犯之義。少",
    "X60n1123_001:0447c04": "有精解。即問伊何為歸戒。何為開遮。亦茫無以應。真",
    "X60n1123_001:0447c05": "益陳君有慨於此。欲因原集增益重梓。以商於予。予",
    "X60n1123_001:0447c06": "亟慫恿之。越數月。君以廣集命予校訂。見其無義不",
    "X60n1123_001:0447c07": "收。無法不備。而倫次之間。具有道理。始於四分歸戒",
    "X60n1123_001:0447c08": "之從來。訖於梵網重輕之歸宿。其中受三歸五戒。略",
    "X60n1123_001:0447c09": "示儀則。厭離功德經。引入勝義。護身經。十善業道經。",
    "X60n1123_001:0447c10": "戒消灾經。俱以護助獎勸。明其利益。五戒相經。委明",
    "X60n1123_001:0447c11": "五戒故誤之相。八關齋戒。重申敬時加持之典。以上",
    "X60n1123_001:0447c12": "諸戒根本。律儀似週。次入大乘菩薩妙戒。若心地觀",
    "X60n1123_001:0447c13": "經。無我義經。先以菩提心戒。為其戒體。受戒品。威儀",
    "X60n1123_001:0447c14": "經。繼以種種戒相。示其科條。至於梵網之後。并附懺",
    "X60n1123_001:0447c15": "儀。則以末法眾生。障深慧淺。難持易犯。有此一法。使",
    "X60n1123_001:0447c16": "缺者復全。失者復得。庶幾不甘廢棄之人。得其自新",
    "X60n1123_001:0447c17": "之路。亦不可少也。是集也。一一佛祖金科玉律。陳君",
    "X60n1123_001:0447c18": "固未甞措一詞。即予亦何容贅一語。唯其搜羅之際。",
    "X60n1123_001:0447c19": "行布之次。將陳君微意。揭示於此。今而後。受在家戒",
    "X60n1123_001:0447c20": "者。人奉一編。以時究心。即吾釋子。亦宜案置。以備問",
    "X60n1123_001:0447c21": "難。洵可謂七眾同資。三根普被矣。因樂為梓行。并增",
    "X60n1123_001:0447c22": "其題曰廣集。時",
    "X60n1123_001:0447c23": "道光四年甲申仲冬彌陀誕日真寂苾蒭儀潤源洪",
    "X60n1123_001:0447c24": "謹序",
    "X60n1123_001:0448a04": "在家律要廣集目錄",
    "X60n1123_001:0448a06": "序",
    "X60n1123_001:0448a07": "卷第一(九經同冊)",
    "X60n1123_001:0448a08": "四分律藏節錄(陳增)附優婆塞受三歸五戒法彚釋",
    "X60n1123_001:0448a09": "三歸五戒慈心厭離功德經(陳增)",
    "X60n1123_001:0448a10": "灌頂三歸五戒帶佩護身呪經(陳增)",
    "X60n1123_001:0448a11": "嗟韈曩法天子受三歸依獲免惡道經(陳增)",
    "X60n1123_001:0448a12": "十善業道經佛說戒消灾經",
    "X60n1123_001:0448a13": "佛說優婆塞五戒相經箋要",
    "X60n1123_001:0448a14": "佛說齋經注",
    "X60n1123_001:0448a15": "卷第二(四經同冊)",
    "X60n1123_001:0448a16": "大乘本生心地觀經觀心品發菩提心成佛品(陳增)",
    "X60n1123_001:0448a17": "外道問聖大乘法無我義經(陳增)",
    "X60n1123_001:0448a18": "優婆塞戒經受戒品箋要",
    "X60n1123_001:0448a19": "菩薩優婆塞五戒威儀經(附辯五則)",
    "X60n1123_001:0448a20": "卷第三(二經同冊)",
    "X60n1123_001:0448a21": "佛說梵網經心地品菩薩戒疏注節要",
    "X60n1123_001:0448a22": "梵網經懺悔行法",
    "X60n1123_001:0448a23": "書在家律要廣集後",
    "X60n1123_001:0448a24": "目錄(終)",
    "X60n1123_001:0448b06": "在家律要廣集卷第一",
    "X60n1123_001:0448b07": "明　蕅益沙門　智旭　集",
    "X60n1123_001:0448b08": "清　(源洪沙門　儀潤優婆塞　陳熙願)　增訂",
    "X60n1123_001:0448b10": " 四分律藏(出龍藏籍字函　節錄三十二卷　姚秦三藏佛陀耶舍共竺佛念譯)陳增",
    "X60n1123_001:0448b11": "爾時世尊。遊波羅奈國。時波羅奈國。有族姓子。名耶",
    "X60n1123_001:0448b12": "輸伽。父母止有此一子。愍念瞻視。不去目前。父母與",
    "X60n1123_001:0448b13": "設三時殿。春夏冬。使其子常遊戲其中。五欲娛樂。時",
    "X60n1123_001:0448b14": "童子。於五欲中。極自娛樂已。疲極眠睡。眠睡覺已。即",
    "X60n1123_001:0448b15": "觀第一殿。又見諸妓人。所執樂器。縱橫狼藉。更相荷",
    "X60n1123_001:0448b16": "枕。頭髮髼亂。却臥鼾睡。齘齒寱語。見已。恐怖。身毛為",
    "X60n1123_001:0448b17": "豎。即生厭離意。不欲與會。此為苦哉。有何可貪。即捨",
    "X60n1123_001:0448b18": "所居殿。更詣中殿。到彼。觀其殿舍。并妓人。如前無異。",
    "X60n1123_001:0448b19": "倍生恐怖。身毛為豎。即生厭離。不欲與會。此為苦哉。",
    "X60n1123_001:0448b20": "有何可貪。即捨去。詣第三殿。所見亦復如上。倍生恐",
    "X60n1123_001:0448b21": "怖。身毛為豎。生厭離心。不欲與會。亦復如上。即還出",
    "X60n1123_001:0448b22": "殿。詣尸佉城門。時尸佉門神。遙見童子來。見已。便生",
    "X60n1123_001:0448b23": "念。此童子來。必欲見如來。更無餘道。我當開門使去。",
    "X60n1123_001:0448b24": "即與開門。時童子出尸佉城門已。詣婆羅河側。到已。",
    "X60n1123_001:0448c01": "於河岸上。解金屐。渡婆羅河。詣仙人鹿苑所。爾時世",
    "X60n1123_001:0448c02": "尊。在露處經行。遙見童子來。即敷座而坐。諸佛常法。",
    "X60n1123_001:0448c03": "圓光徧照。耶輸伽童子。遙見如來。顏貌端正。生喜悅",
    "X60n1123_001:0448c04": "心。前至世尊所。到已。白言。我今苦厄。無所歸趣。願救",
    "X60n1123_001:0448c05": "濟我。佛告童子。來。此處無為。此處無厄。此處安隱。欲",
    "X60n1123_001:0448c06": "求永寂無為者。欲盡無愛滅盡涅槃也。爾時耶輸伽",
    "X60n1123_001:0448c07": "童子。禮世尊已。在一面坐。世尊漸與說法。勸令發歡",
    "X60n1123_001:0448c08": "喜心。所謂法者。布施。持戒。生天之法。呵欲不淨。讚歎",
    "X60n1123_001:0448c09": "出離為樂。即於座上。諸塵垢盡。得法眼淨。見法。得法。",
    "X60n1123_001:0448c10": "成就諸法。自身得果證。前白佛言。我欲於如來所。淨",
    "X60n1123_001:0448c11": "修梵行。佛言。比邱。來。於我法中。快自娛樂。修梵行。盡",
    "X60n1123_001:0448c12": "苦原。時耶輸伽。即受具足戒。第一殿舍。宮人妓女。盡",
    "X60n1123_001:0448c13": "皆睡覺已。求覓耶輸伽。不見。往至中殿求之。亦不見。",
    "X60n1123_001:0448c14": "復至第三殿舍求索。亦復不見。時諸宮人妓女。往至",
    "X60n1123_001:0448c15": "其母所。白言。大家。今者耶輸伽。不知所在。時母即速",
    "X60n1123_001:0448c16": "疾至其父所。告言。知不。今不知兒。為何所在。時父在",
    "X60n1123_001:0448c17": "彼中殿前。沐浴梳頭。速疾檢髮。即敕左右人言。於波",
    "X60n1123_001:0448c18": "羅奈國。斷諸巷道。目出尸佉城門。至婆羅河所。見子",
    "X60n1123_001:0448c19": "金屐在河側。便作是念。我子必當渡河。即尋迹渡河。",
    "X60n1123_001:0448c20": "往仙人鹿苑中。爾時如來遙見耶輸伽父來。即以神",
    "X60n1123_001:0448c21": "力。使耶輸伽父。見佛。不見其子。至佛所。白言。大沙門。",
    "X60n1123_001:0448c22": "頗見我子。耶輸伽不。佛言。汝今且坐。或當見汝子。耶",
    "X60n1123_001:0448c23": "輸伽父念言。此大沙門。甚奇甚特。乃見慰勞如是也。",
    "X60n1123_001:0448c24": "時耶輸伽父。禮佛足已。在一面坐。世尊漸與說法。令",
    "X60n1123_001:0449a01": "發歡喜心。呵欲不淨。讚歎出要為樂。即於座上。諸塵",
    "X60n1123_001:0449a02": "垢盡。得法眼淨。見法。得法。成辦諸法。自審得果證已。",
    "X60n1123_001:0449a03": "前白佛言。我今歸依佛。歸依法。歸依僧。唯願世尊。聽",
    "X60n1123_001:0449a04": "為優婆塞。自今已去。盡形壽不殺生。乃至不飲酒。是",
    "X60n1123_001:0449a05": "為最初優婆塞三自歸(此處已有不殺生飲酒之文。則五戒亦當原始於此)。耶",
    "X60n1123_001:0449a06": "輸伽父為首。爾時世尊。與耶輸伽父說法。時耶輸伽",
    "X60n1123_001:0449a07": "身漏盡。意解。得無礙智解脫。爾時世間有七羅漢。弟",
    "X60n1123_001:0449a08": "子有六(時已度阿若憍陳如等五比邱。與耶輸伽為六)。佛為七。爾時世尊。即",
    "X60n1123_001:0449a09": "攝神足。使耶輸伽父。見子。去佛不遠坐。即到耶輸伽",
    "X60n1123_001:0449a10": "所。語言。汝母在後。失汝。不知所在。極懷愁憂。乃欲自",
    "X60n1123_001:0449a11": "害。汝可往瞻省。勿令自害。時耶輸伽。瞻視世尊顏。時",
    "X60n1123_001:0449a12": "世尊告耶輸伽父言。云何族姓子。學智學道。諸塵垢",
    "X60n1123_001:0449a13": "盡。得法眼淨。作如是觀已。有漏心得解脫。云何長者。",
    "X60n1123_001:0449a14": "汝已捨欲。還復能習欲不耶。對曰。不也。如是。耶輸伽",
    "X60n1123_001:0449a15": "族姓子。已學智學道。諸塵垢盡。得法眼淨。彼作如是",
    "X60n1123_001:0449a16": "觀已。有漏心得解脫。終不復習欲。如本在俗時也。今",
    "X60n1123_001:0449a17": "耶輸伽族姓子。善獲大利。學智學道。無漏心解脫。諸",
    "X60n1123_001:0449a18": "塵垢盡。得法眼淨。作是觀已。有漏心解脫。唯願世尊。",
    "X60n1123_001:0449a19": "今受我請。及耶輸伽。并侍比邱。爾時世尊。默然受請。",
    "X60n1123_001:0449a20": "然耶輸伽。不肯受別請。世尊未聽我受別請。佛言。自",
    "X60n1123_001:0449a21": "今已去。聽受別請。請有二種。有僧次請。有別請。時耶",
    "X60n1123_001:0449a22": "輸伽父。知如來默然受請。即從座起。禮佛足而去。語",
    "X60n1123_001:0449a23": "耶輸伽母。及其本二言。汝今知不。耶輸伽身。在大沙",
    "X60n1123_001:0449a24": "門所。修梵行。我今日請大沙門。及耶輸伽。侍從後來。",
    "X60n1123_001:0449b01": "汝今知時。可供辦所須。耶須伽母。及其本二。即辦具",
    "X60n1123_001:0449b02": "種種所須飲食已。往白時到。爾時世尊到時。著衣時",
    "X60n1123_001:0449b03": "鉢。耶輸伽侍從通已。二人往其父舍。到已。就座而坐。",
    "X60n1123_001:0449b04": "時耶輸伽母。及本二。奉世尊種種所須飲食。食訖。攝",
    "X60n1123_001:0449b05": "鉢。更取一小座。於如來前坐。爾時世尊。漸次與說微",
    "X60n1123_001:0449b06": "妙法。勸令發歡喜心。即於座上。諸塵垢盡。得法眼淨。",
    "X60n1123_001:0449b07": "見法。得法。成就諸法。即白佛言。自今已去。歸依佛法",
    "X60n1123_001:0449b08": "僧。聽為優婆夷。我自今已去。盡形壽不殺生。乃至不",
    "X60n1123_001:0449b09": "飲酒。是謂最初受三自歸優婆夷。耶輸伽母。及其本",
    "X60n1123_001:0449b10": "二為首。時世尊與耶輸伽母。及其本二。說法已。即從",
    "X60n1123_001:0449b11": "座起而去。",
    "X60n1123_001:0449b12": "四分律藏節錄(終)",
    "X60n1123_001:0449b14": " 附優婆塞受三歸五戒法",
    "X60n1123_001:0449b15": "古吳比邱　智旭　彚釋",
    "X60n1123_001:0449b16": "初受三歸法(本應自說。如或不能。師應教授)。",
    "X60n1123_001:0449b17": "我某甲。盡形壽歸依佛。歸依法。歸依僧(三說)。我某甲。盡",
    "X60n1123_001:0449b18": "形壽歸依佛竟。歸依法竟。歸依僧竟(三說)。",
    "X60n1123_001:0449b19": "薩婆多論云。以三寶為所歸。欲令救護。不得侵淩",
    "X60n1123_001:0449b20": "故也。歸依佛者。歸於法身。謂一切智無學功德。五",
    "X60n1123_001:0449b21": "分所成。歸依法者。歸於自他盡處。謂斷欲無欲。滅",
    "X60n1123_001:0449b22": "諦涅槃。歸依僧者。歸於第一義僧。謂良祐福田。聲",
    "X60n1123_001:0449b23": "聞學無學功德也(投心正教。翻破邪歸。故有結云。從今以徃。稱佛為師。更不歸依",
    "X60n1123_001:0449b24": "天魔外道等。此則反邪歸正之初門。尚未受行戒法。名為但三歸優婆塞。然既歸依三寶。必須斷惡修善。",
    "X60n1123_001:0449c01": "豈容淫殺盜妄。一任舊習者也)。按此乃翻前邪歸而歸正。故名翻",
    "X60n1123_001:0449c02": "邪三歸。律無受法。諸論具出。今准取之。又龍畜鬼",
    "X60n1123_001:0449c03": "神。不能受五戒者。惟得受三歸依。及八關戒齋一",
    "X60n1123_001:0449c04": "日夜耳。然此三歸。即是一切戒之本源。五戒。八戒。",
    "X60n1123_001:0449c05": "十戒。皆於說三歸竟之時。便得無作戒體。比邱菩",
    "X60n1123_001:0449c06": "薩律儀。亦緣三寶而發無作。故雖初門。實通奧義。",
    "X60n1123_001:0449c07": "該羅四教。收括六即。須略明之。言四教者。謂藏。通。",
    "X60n1123_001:0449c08": "別。圓。此之四教。各論三歸。初藏教者(破前邪執。歸心三寶。即藏",
    "X60n1123_001:0449c09": "教三歸)。佛在世時。樹王得道為佛寶。說四諦法為法",
    "X60n1123_001:0449c10": "寶。度五比邱等為僧寶。佛滅度後。範金合土。紙素",
    "X60n1123_001:0449c11": "丹青為佛寶。黃卷赤牘為法寶。剃髮染衣為僧寶。",
    "X60n1123_001:0449c12": "由金土等像。表示一切智五分功德。由黃卷赤牘。",
    "X60n1123_001:0449c13": "詮顯滅諦涅槃。由剃染緇流。修證聲聞功德。能表。",
    "X60n1123_001:0449c14": "能詮。能修者。名為住持三寶。所表。所詮。所證者。名",
    "X60n1123_001:0449c15": "為勝義三寶。事不即理。故須雙歸事理二種三寶。",
    "X60n1123_001:0449c16": "皆令救護。不被邪外所侵淩也。二通教者(了邪非實。體會",
    "X60n1123_001:0449c17": "三寶。即通教三歸)。一切形像。同於真空。一切經卷文字。無",
    "X60n1123_001:0449c18": "非解脫。一切緇流。即學無學。幻化無生。無二性故。",
    "X60n1123_001:0449c19": "歸事即是歸理。理事不二。所以不得侵淩也。三別",
    "X60n1123_001:0449c20": "教者(翻破無量邪惑。承事無量三寶。即別教三歸)。蓮華臺藏。圓滿報身。",
    "X60n1123_001:0449c21": "名佛寶。十二部經。詮三諦理。名法寶。三賢十聖。自",
    "X60n1123_001:0449c22": "利利他。為僧寶。歸此三寶。則能翻破見思。塵沙。無",
    "X60n1123_001:0449c23": "明三惑。不被界內界外八魔八倒所侵淩也。四圓",
    "X60n1123_001:0449c24": "教者(觀邪惑即妙境。悟三寶本一體。即圓教三歸)。現前一念能覺之心。",
    "X60n1123_001:0450a01": "名佛寶。現前一念所覺之境。名法寶。心境本來無",
    "X60n1123_001:0450a02": "二。名僧寶。究竟悟此一念三寶者。名為佛。種種詮",
    "X60n1123_001:0450a03": "此一念三寶者。名為法。秉佛所說之法。研此一念",
    "X60n1123_001:0450a04": "三寶者。名為僧。全理成事。全事即理。舉一即三。言",
    "X60n1123_001:0450a05": "三即一。歸此一體事理三寶。則能圓翻三惑。圓攝",
    "X60n1123_001:0450a06": "界內界外魔倒而作佛事。不被侵淩也。略明四教",
    "X60n1123_001:0450a07": "竟。言六即者。四教皆得義論六即。前三是權。姑置",
    "X60n1123_001:0450a08": "不論。今但約圓。謂一切眾生。惑業苦三。體是不可",
    "X60n1123_001:0450a09": "思議三德祕藏。苦即法身。五陰色心。本如來藏。妙",
    "X60n1123_001:0450a10": "真如性。如冰即水故。惑即般若。見思無明。本無內",
    "X60n1123_001:0450a11": "外中間諸相。如勞即目故。業即解脫。有漏縛著。本",
    "X60n1123_001:0450a12": "無能縛。及所縛者。如拳即手故。法身是法寶。般若",
    "X60n1123_001:0450a13": "是佛寶。解脫是僧寶。蠢動含靈。無不具足惑業苦",
    "X60n1123_001:0450a14": "三。則是無不具足三寶德相。但由迷隔。日用不知。",
    "X60n1123_001:0450a15": "雖復不知。終不能越此理之外。故為理即三歸(一切",
    "X60n1123_001:0450a16": "眾生。具足三寶體性。在迷不覺。亦不相離。理即三歸)。若聞名生解。知此果地",
    "X60n1123_001:0450a17": "三德。全證眾生三障理體。實無生滅垢淨增減。則",
    "X60n1123_001:0450a18": "為名字三歸(剏聞妙理。畢志棲心。名字三歸)。以此圓解。而修圓觀。",
    "X60n1123_001:0450a19": "圓伏五住。則為觀行三歸(念念體會三德祕藏。觀行三歸)。由此圓",
    "X60n1123_001:0450a20": "觀而淨六根。則為相似三歸(法性理現。六根清淨。相似三歸)。由此",
    "X60n1123_001:0450a21": "圓觀。而發無漏。三因開顯。則為分證三歸(破無明。顯三德。",
    "X60n1123_001:0450a22": "分證三歸)。由此圓觀。而圓三德。稱本理性。無欠無餘。則",
    "X60n1123_001:0450a23": "為究竟三歸也(圓滿菩提。覺法自性。始本不二。理智一如。究竟三歸。是以法無深淺。",
    "X60n1123_001:0450a24": "深淺在人。莫離初步。而談千里也　下諸戒品。皆含此意)。三歸既有四教六即。",
    "X60n1123_001:0450b01": "當知五戒八戒等。無不例然。可准思之　問。但三",
    "X60n1123_001:0450b02": "歸法(尚未受戒。名為但三歸)。可止歸一二否。又此法為復全",
    "X60n1123_001:0450b03": "収六道。為復止許人倫。於人倫中。亦有不應受者",
    "X60n1123_001:0450b04": "否。若受後有犯。云何懺悔。答。佛初成道。為龍王及",
    "X60n1123_001:0450b05": "二商人說法。教令盡未來比邱僧。即唱三歸。今若",
    "X60n1123_001:0450b06": "止歸一二。不名歸也。三歸之法。惟地獄劇苦。不能",
    "X60n1123_001:0450b07": "秉受。設或知歸。便應離苦。其餘五道。總無遮難。若",
    "X60n1123_001:0450b08": "更歸依邪魔外道。名失三歸。後能返邪。亦所聽許。",
    "X60n1123_001:0450b09": "非如受具。復入外道。為重難也　問。受但三歸。得",
    "X60n1123_001:0450b10": "無作戒否。倘或殺盜婬妄。為破戒否。答。受五戒八",
    "X60n1123_001:0450b11": "戒十戒者。說三歸時。即云盡壽為優婆塞。一日一",
    "X60n1123_001:0450b12": "夜為淨行優婆塞。隨如來出家等。故發無作也。今",
    "X60n1123_001:0450b13": "受但三歸者。本不受戒。自無所發。既未發戒。亦無",
    "X60n1123_001:0450b14": "破戒之罪。然有世間性罪也。",
    "X60n1123_001:0450b15": "次受五戒法(律中受五戒者。皆是向師自說。非從師受。亦無問遮難事。優婆塞戒經。自",
    "X60n1123_001:0450b16": "是大乘一途。宣公雖引用之。今似不宜竄入。蓋重難輕遮。惟出家戒須問。以僧寶體尊。故加慎重。若五戒",
    "X60n1123_001:0450b17": "便先致問。則出家受具。何必又問耶。設欲問者。但問五逆。及自破淨戒。破他淨戒。七事可耳。至於一分。乃",
    "X60n1123_001:0450b18": "至滿分。自可量力受持。若夫臨時開導。貴在隨機。法無一定。不應預擬成言。俾授者僅事讀文。聽者了不",
    "X60n1123_001:0450b19": "解旨也○一戒為一分。二戒為少分。三戒為半分。四戒為多分。五戒為滿分。應隨所受稱之。不應混濫。戒",
    "X60n1123_001:0450b20": "經云。若受三歸。持二戒已。若破一戒。是名無分)。",
    "X60n1123_001:0450b21": "我某甲。歸依佛。歸依法。歸依僧。盡形壽為(一滿)分優婆",
    "X60n1123_001:0450b22": "塞。如來至真等正覺。是我世尊(三說)。",
    "X60n1123_001:0450b23": "我某甲。歸依佛竟。歸依法竟。歸依僧竟。盡形壽為(一滿)",
    "X60n1123_001:0450b24": "分優婆塞。如來至真等正覺。是我世尊(三說)。",
    "X60n1123_001:0450c01": "若善女人。即稱優婆夷。",
    "X60n1123_001:0450c02": "如諸佛盡壽不殺生。我某甲亦盡壽不殺生。",
    "X60n1123_001:0450c03": "如諸佛盡壽不偷盜。我某甲亦盡壽不偷盜。",
    "X60n1123_001:0450c04": "如諸佛盡壽不婬欲。我某甲亦盡壽不邪婬。",
    "X60n1123_001:0450c05": "如諸佛盡壽不妄語。我某甲亦盡壽不妄語。",
    "X60n1123_001:0450c06": "如諸佛盡壽不飲酒。我某甲亦盡壽不飲酒。",
    "X60n1123_001:0450c07": "隨受幾戒。則語幾戒。亦不應混濫也。",
    "X60n1123_001:0450c08": "以此受戒功德。迴向無上菩提。四恩總報。三有齊資。",
    "X60n1123_001:0450c09": "普與眾生。同生淨土。",
    "X60n1123_001:0450c10": "薩婆多論云。優婆塞者。秦言離惡修善。亦名親近。",
    "X60n1123_001:0450c11": "又云。受三歸竟。已得五戒。所以說五戒名者。欲使",
    "X60n1123_001:0450c12": "前人識五戒名字故。又云。若破重戒。更無勝進。後",
    "X60n1123_001:0450c13": "還捨戒。後更受者。更不得戒也(未破則可捨。已破則無可捨。捨則可",
    "X60n1123_001:0450c14": "更受。破則不可更受。所以名為邊罪也。永棄佛海邊外。名為邊罪。既不得律儀戒。則禪戒無漏戒一切不",
    "X60n1123_001:0450c15": "得。然則受戒者。可不深心護持根本重罪也哉)。優婆塞戒經云。夫禁戒",
    "X60n1123_001:0450c16": "者。悉於一切可殺不可殺中得。一切可殺不可殺",
    "X60n1123_001:0450c17": "者。無量無邊。戒之果報。亦復如是無量無邊　若",
    "X60n1123_001:0450c18": "有說言。離五戒已。度生死者。無有是處　是菩提",
    "X60n1123_001:0450c19": "道。初根本地。名之為戒。如是戒者。亦名初地。亦名",
    "X60n1123_001:0450c20": "導地。亦名平地。亦名等地。亦名慈地。亦名悲地。亦",
    "X60n1123_001:0450c21": "名佛跡。亦名一切功德根本。亦名福田。以是因緣。",
    "X60n1123_001:0450c22": "智者應當受持不毀　大般涅槃經云。戒是一切",
    "X60n1123_001:0450c23": "善法梯鄧。亦是一切善法根本。如地悉是一切樹",
    "X60n1123_001:0450c24": "木所生之本。是諸善根之最導首。如彼商主。導諸",
    "X60n1123_001:0451a01": "商人。戒是一切善法勝幢。如天帝釋所立勝幢。戒",
    "X60n1123_001:0451a02": "能永斷一切惡業。及三惡道。能療惡病。猶如藥樹。",
    "X60n1123_001:0451a03": "戒是生死險道資糧。戒是摧結惡賊鎧仗。戒是滅",
    "X60n1123_001:0451a04": "結毒蛇良呪。戒是度惡業行橋梁。",
    "X60n1123_001:0451a05": "問。薩婆多論云。若破重戒。更無勝進。然設在家已",
    "X60n1123_001:0451a06": "受五戒。或受一日一夜八關戒齋。煩惱現前。犯不",
    "X60n1123_001:0451a07": "可悔罪。後求出家。誠心懺悔。還許剃度。并受具否。",
    "X60n1123_001:0451a08": "答。薩婆多論。自是通途軌式。凡受戒者。皆應專精",
    "X60n1123_001:0451a09": "護持。設有毀犯。便從墮落。豈能更有勝進。至於懺",
    "X60n1123_001:0451a10": "悔。則無罪不滅。乃諸佛格外深慈。必須依經如法",
    "X60n1123_001:0451a11": "行道。極其誠懇。方通一綫。不可視作等閒也。",
    "X60n1123_001:0451a12": "此三歸五戒。約受者自說。而略錄之。若在師前",
    "X60n1123_001:0451a13": "受。金陵華山。杭州昭慶。皆有授居家二眾三歸",
    "X60n1123_001:0451a14": "正範。及五戒正範。流通已久。茲不錄。又據正範。",
    "X60n1123_001:0451a15": "若在長老比邱所受。依範全用。若是比邱未任",
    "X60n1123_001:0451a16": "方丈。或二三同修。或自獨處。或比邱尼。式叉尼。",
    "X60n1123_001:0451a17": "沙彌。沙彌尼。偶有善信。發心求受三歸。或求受",
    "X60n1123_001:0451a18": "五戒者。只須從開導與之受歸受戒。及發願而",
    "X60n1123_001:0451a19": "已。餘儀不必全用。或依此略錄亦可。既三歸五",
    "X60n1123_001:0451a20": "戒。當發慈心。愍念眾生。及厭世無樂。故進之以",
    "X60n1123_001:0451a21": "厭離經。",
    "X60n1123_001:0451a23": " 三歸五戒慈心厭離功德經(出龍藏善字函)陳增",
    "X60n1123_001:0451a24": "失譯人名今附東晉錄",
    "X60n1123_001:0451b01": "聞如是。一時佛在舍衛國。祇樹給孤獨園。佛為阿那",
    "X60n1123_001:0451b02": "邠邸長者。說過去久遠有梵志。名毗羅摩。饒財多寶。",
    "X60n1123_001:0451b03": "若布施時。用八萬四千金鉢。盛滿碎銀。八萬四千銀",
    "X60n1123_001:0451b04": "鉢。盛滿碎金。復以八萬四千金銀澡罐。復以八萬四",
    "X60n1123_001:0451b05": "千牛。皆以金銀覆角。復以八萬四千玉女。莊嚴具足。",
    "X60n1123_001:0451b06": "復以八萬四千臥具。眾綵自覆。復以八萬四千衣裳。",
    "X60n1123_001:0451b07": "復以八萬四千象馬。皆以金銀鞍勒。復以八萬四千",
    "X60n1123_001:0451b08": "房舍布施。復於四城門中布施。隨其所欲。皆悉與之。",
    "X60n1123_001:0451b09": "復以一房舍施。招提僧。如上施福。不如受三自歸。所",
    "X60n1123_001:0451b10": "以然者。受三歸者。施一切眾生無畏。是故歸佛法僧。",
    "X60n1123_001:0451b11": "其福不可計量也。如上布施。及受三歸福。復不如受",
    "X60n1123_001:0451b12": "五戒福。受五戒者。功德滿具。其福勝也。如上布施。及",
    "X60n1123_001:0451b13": "受三歸五戒福。復不如彈指頃慈念眾生福也。如上",
    "X60n1123_001:0451b14": "布施。及受三歸五戒。慈念眾生福。復不如起一切世",
    "X60n1123_001:0451b15": "間不可樂想福。所以然者。起一切世間不可樂想福。",
    "X60n1123_001:0451b16": "能令行者滅生死苦。終成佛道。故其福最勝也。爾時",
    "X60n1123_001:0451b17": "長者聞佛所說。歡喜奉行。",
    "X60n1123_001:0451b18": "三歸五戒慈心厭離功德經(終)",
    "X60n1123_001:0451b19": "(按灌頂部。即以護戒神王名為呪。律藏所攝也)。",
    "X60n1123_001:0451b21": " 灌頂三歸五戒帶佩護身呪經(出龍藏恭字函大灌頂神呪部)陳增",
    "X60n1123_001:0451b22": "東晉西域三藏帛尸黎密多羅譯",
    "X60n1123_001:0451b23": "聞如是。一時佛在舍衛國。祇樹給孤獨園。時與千二",
    "X60n1123_001:0451b24": "百五十比邱。菩薩萬人。天龍八部。悉來在會。咸然一",
    "X60n1123_001:0451c01": "心。叉手聽法。於是異道有鹿頭梵志。來到佛所。稽首",
    "X60n1123_001:0451c02": "作禮。胡跪合掌。白佛言。久聞瞿曇。名聲遠振。今欲捨",
    "X60n1123_001:0451c03": "置異學。受三自歸。并五戒法。佛言。善哉善哉。梵志。汝",
    "X60n1123_001:0451c04": "能捨置餘道。歸命我者。當自悔過生死之罪。其功無",
    "X60n1123_001:0451c05": "量。不可稱計。梵志言。諾。受教。即淨身口意。復作是念。",
    "X60n1123_001:0451c06": "唯願世尊。施我法戒。終身奉行。不敢毀缺。佛言。是為",
    "X60n1123_001:0451c07": "如來至真等正覺。三世諸佛。說是戒法。佛言。梵志。諦",
    "X60n1123_001:0451c08": "聽諦受。心持念之。又言。梵志。盡形壽歸命諸佛無上",
    "X60n1123_001:0451c09": "尊。盡形壽歸命法離欲尊。盡形壽歸命僧眾中尊。佛",
    "X60n1123_001:0451c10": "言。梵志。以三自歸竟。是為真正弟子。不為邪惡所干",
    "X60n1123_001:0451c11": "嬈也。佛告梵志。汝能一心受三自歸已。我當為汝。及",
    "X60n1123_001:0451c12": "十方人。敕天帝釋。所遣諸鬼神。以護男子女人等輩",
    "X60n1123_001:0451c13": "受三歸者。梵志因問佛言。何等是也。願欲聞之。開化",
    "X60n1123_001:0451c14": "十方諸受歸者。佛言。如是灌頂善神。今當為汝。略說",
    "X60n1123_001:0451c15": "三十六神。",
    "X60n1123_001:0451c16": "四天上遣神。名彌栗頭不羅婆(此言善光)。主疾病。",
    "X60n1123_001:0451c17": "四天上遣神。名彌栗頭婆呵娑(此言善明)。主頭痛。",
    "X60n1123_001:0451c18": "四天上遣神。名彌栗頭婆邏波(此言善力)。主寒熱。",
    "X60n1123_001:0451c19": "四天上遣神。名彌栗頭抗陀羅(此言善月)。主腹滿。",
    "X60n1123_001:0451c20": "四天上遣神。名彌栗頭陀利奢(此言善見)。主癰腫。",
    "X60n1123_001:0451c21": "四天上遣神。名彌栗頭阿婁呵(此言善供)。主顛狂。",
    "X60n1123_001:0451c22": "四天上遣神。名彌栗頭伽婆帝(此言善捨)。主愚癡。",
    "X60n1123_001:0451c23": "四天上遣神。名彌栗頭悉坻哆(此言善寂)。主瞋恚。",
    "X60n1123_001:0451c24": "四天上遣神。名彌栗頭菩提薩(此言善覺)。主淫慾。",
    "X60n1123_001:0452a01": "四天上遣神。名彌栗頭提波羅(此言善天)。主邪鬼。",
    "X60n1123_001:0452a02": "四天上遣神。名彌栗頭呵娑帝(此言善住)。主傷亡。",
    "X60n1123_001:0452a03": "四天上遣神。名彌栗頭不若羅(此言善福)。主塚墓。",
    "X60n1123_001:0452a04": "四天上遣神。名彌栗頭苾闍伽(此言善術)。主四方(字略殘缺疑是善術)。",
    "X60n1123_001:0452a05": "四天上遣神。名彌栗頭伽隸娑(此言善帝)。主怨家。",
    "X60n1123_001:0452a06": "四天上遣神。名彌栗頭羅闍遮(此言善主)。主偷盜。",
    "X60n1123_001:0452a07": "四天上遣神。名彌栗頭修乾陀(此言善香)。主債主。",
    "X60n1123_001:0452a08": "四天上遣神。名彌栗頭檀那波(此言善施)。主劫賊。",
    "X60n1123_001:0452a09": "四天上遣神。名彌栗頭支多那(此言善意)。主疫毒。",
    "X60n1123_001:0452a10": "四天上遣神。名彌栗頭羅婆那(此言善吉)。主五瘟。",
    "X60n1123_001:0452a11": "四天上遣神。名彌栗頭鉢婆馱(此言善山)。主蜚尸。",
    "X60n1123_001:0452a12": "四天上遣神。名彌栗頭三摩馱(此言善調)。主注連。",
    "X60n1123_001:0452a13": "四天上遣神。名彌栗頭戾禘馱(此言善備)。主注復。",
    "X60n1123_001:0452a14": "四天上遣神。名彌栗頭波利陀(此言善敬)。主相引。",
    "X60n1123_001:0452a15": "四天上遣神。名彌栗頭波利那(此言善淨)。主惡黨。",
    "X60n1123_001:0452a16": "四天上遣神。名彌栗頭虔伽地(此言善品)。主蠱毒。",
    "X60n1123_001:0452a17": "四天上遣神。名彌栗頭毗棃駝(此言善結)。主恐怖。",
    "X60n1123_001:0452a18": "四天上遣神。名彌栗頭支陀那(此言善壽)。主厄難。",
    "X60n1123_001:0452a19": "四天上遣神。名彌栗頭伽林摩(此言善逝)。主產乳。",
    "X60n1123_001:0452a20": "四天上遣神。名彌栗頭阿留伽(此言善願)。主縣官。",
    "X60n1123_001:0452a21": "四天上遣神。名彌栗頭闍利陀(此言善固)。主口舌。",
    "X60n1123_001:0452a22": "四天上遣神。名彌栗頭阿伽馱(此言善照)。主憂惱。",
    "X60n1123_001:0452a23": "四天上遣神。名彌栗頭阿訶婆(此言善生)。主不安。",
    "X60n1123_001:0452a24": "四天上遣神。名彌栗頭娑扣邏(此言善至)。主百恠。",
    "X60n1123_001:0452b01": "四天上遣神。名彌栗頭波利那(此言善藏)。主嫉妬。",
    "X60n1123_001:0452b02": "四天上遣神。名彌栗頭固陀那(此言善音)。主呪咀。",
    "X60n1123_001:0452b03": "四天上遣神。名彌栗頭韋馱羅(此言善妙)。主厭禱。",
    "X60n1123_001:0452b04": "佛語梵志。是為三十六部神王。此諸善神。凡有萬億",
    "X60n1123_001:0452b05": "恒沙鬼神。以為眷屬。陰相番代。以護男子女人等輩",
    "X60n1123_001:0452b06": "受三歸者。當書神王名字。帶在身上。行來出入。無所",
    "X60n1123_001:0452b07": "畏也。辟除邪惡。消滅不善。梵志言。諾。唯唯。天中天。梵",
    "X60n1123_001:0452b08": "志又白佛言。世尊。以賜三自歸法。天帝遣善神三十",
    "X60n1123_001:0452b09": "六大王。護助我身。已蒙世尊哀愍救度。今更頂禮。請",
    "X60n1123_001:0452b10": "受法戒。佛言。善哉。梵志。汝當淨身口意。懇惻至心。敬",
    "X60n1123_001:0452b11": "受法戒。佛言。十方三世如來。至尊等正覺。皆由三歸",
    "X60n1123_001:0452b12": "五戒得之。佛言。梵志。盡形壽不殺生。不教他殺。是戒",
    "X60n1123_001:0452b13": "能持不。若能持者。有五神王。隨逐護汝身。不令邪神",
    "X60n1123_001:0452b14": "惡鬼之所得便。梵志。盡形壽不盜他人財寶。不教他",
    "X60n1123_001:0452b15": "行盜。是戒能持不。若能持者。有五善神王。隨逐護汝",
    "X60n1123_001:0452b16": "身。梵志。盡形壽不邪婬。是戒能持不。若能持者。有五",
    "X60n1123_001:0452b17": "神王。隨逐護汝身。眾魔皆不得便。梵志。盡形壽不妄",
    "X60n1123_001:0452b18": "言。綺語。兩舌。鬬亂。是戒能持不。若能持者。有五神王。",
    "X60n1123_001:0452b19": "隨逐護汝身。梵志。盡形壽不飲穀酒。甘蔗酒。葡萄酒。",
    "X60n1123_001:0452b20": "能放逸酒。如是酒皆不得飲。是戒能持不。若能持者。",
    "X60n1123_001:0452b21": "有五善神。隨逐護汝身。佛語梵志。是為三歸五戒法",
    "X60n1123_001:0452b22": "也。汝善持之。勿有毀犯。說已。梵志因白佛言。世尊。世",
    "X60n1123_001:0452b23": "尊說言。若持五戒者。有二十五善神。營衛護人身。在",
    "X60n1123_001:0452b24": "人左右。守於宮宅門戶之上。使萬事吉祥。唯願世尊。",
    "X60n1123_001:0452c01": "為我說之。佛言。梵志。我今略演勅天帝釋。使四天王。",
    "X60n1123_001:0452c02": "遣諸善神。營護汝身。如是章句。善神名字。二十五王。",
    "X60n1123_001:0452c03": "其號如是。",
    "X60n1123_001:0452c04": "神名察芻毗愈他尼。主護某身。辟邪除惡　神名輸",
    "X60n1123_001:0452c05": "名利輸陀尼。主護某身。六情悉令完具　神名毗婁",
    "X60n1123_001:0452c06": "遮那波。主護某腹內。五藏平調　神名阿陀龍摩坻。",
    "X60n1123_001:0452c07": "主護某血脈。悉令通暢　神名婆羅桓尼和婆。主護",
    "X60n1123_001:0452c08": "某指。無所毀傷　神名坻摩阿毗婆馱。主護某。出入",
    "X60n1123_001:0452c09": "行來安寧　神名阿修輸婆羅陀。主護某。所噉飲食",
    "X60n1123_001:0452c10": "香甘　神名婆羅摩亶雄雌。主護某。夢安。覺歡悅",
    "X60n1123_001:0452c11": "　神名波羅門地鞞哆。主護某。不為蠱毒所中　神名",
    "X60n1123_001:0452c12": "那摩吁多耶舍。主護某。不為霧露惡所害　神名佛",
    "X60n1123_001:0452c13": "馱仙陀婁哆。主護某。鬬諍口舌不行　神名鞞闍耶",
    "X60n1123_001:0452c14": "藪多婆。主護某。不為溫瘧惡鬼所持　神名涅坻醯",
    "X60n1123_001:0452c15": "馱哆耶。主護某。不為縣官所得　神名阿邏多賴都",
    "X60n1123_001:0452c16": "耶主護某舍宅。四方逐凶殃　神名波羅那佛曇。主",
    "X60n1123_001:0452c17": "護某。平定舍宅八神　神名阿提梵者珊耶。主護某。",
    "X60n1123_001:0452c18": "不為塚基鬼所嬈　神名因臺羅因臺羅。主護某門",
    "X60n1123_001:0452c19": "戶。辟除邪惡　神名阿伽嵐施婆多。主護某。不為外",
    "X60n1123_001:0452c20": "鬼神所害　神名佛曇彌摩多哆。主護某。不為災火",
    "X60n1123_001:0452c21": "所延　神名多賴叉三密陀。主護某。不為偷盜所侵",
    "X60n1123_001:0452c22": "　神名阿摩羅斯兜嘻。主護某。若入山林。不為虎狼",
    "X60n1123_001:0452c23": "所害　神名那羅門闍兜帝。主護某。不為傷亡所嬈",
    "X60n1123_001:0452c24": "　神名薩鞞尼乾那波。主護某。除諸鳥鳴狐鳴　神",
    "X60n1123_001:0453a01": "名荼鞞鬬毗舍羅。主護某。除大鼠變恠　神名伽摩",
    "X60n1123_001:0453a02": "毗那闍尼佉。主護某。不為凶注所牽。",
    "X60n1123_001:0453a03": "佛告梵志言。若男子女人。帶佩此二十五灌頂章句",
    "X60n1123_001:0453a04": "善神名者。若入軍陣鬬諍之時。刀不傷身。箭射不入。",
    "X60n1123_001:0453a05": "鬼神羅剎。終不嬈近。若到蠱道家。亦不能害。若行來",
    "X60n1123_001:0453a06": "出入。有小魔鬼。亦不得近。帶佩此神王名者。晝夜無",
    "X60n1123_001:0453a07": "惡夢。縣官。盜賊。水火。災恠。怨家陰謀。口舌鬬亂。自然",
    "X60n1123_001:0453a08": "歡喜。兩作和解。俱生慈心。惡意悉滅。妖魅魍魎。邪忤",
    "X60n1123_001:0453a09": "薜茘。外道符呪厭禱之者。樹木精魅。百蟲精魅。鳥獸",
    "X60n1123_001:0453a10": "精魅。溪谷精魅。門中鬼神。戶中鬼神。井竈鬼神。洿池",
    "X60n1123_001:0453a11": "鬼神。廁溷中鬼。一切鬼神。皆不得留住某甲身中。若",
    "X60n1123_001:0453a12": "男子女人。帶此三歸五戒善神名字者。若入山林溪",
    "X60n1123_001:0453a13": "谷曠路。抄賊自然不現。師子虎狼熊罷蛇蚖。悉自縮",
    "X60n1123_001:0453a14": "藏。不害人也。佛告梵志。昔迦羅奈大國。有婆羅門子。",
    "X60n1123_001:0453a15": "名曰執持。富貴大姓。不奉三寶。事九十五種之道。以",
    "X60n1123_001:0453a16": "求福祐。久久之後。聞其國中有賢善長者。盡奉佛法。",
    "X60n1123_001:0453a17": "聖僧化導。皆得富貴。長壽安隱。又能度脫生老病死。",
    "X60n1123_001:0453a18": "受法無窮。今世後世。不入三惡道中。執持長者作是",
    "X60n1123_001:0453a19": "念言。不如捨置餘道。奉敬三寶。即便詣佛。以頭面著",
    "X60n1123_001:0453a20": "地。為佛作禮。長跪白佛言。世尊。我本愚癡。無所識知。",
    "X60n1123_001:0453a21": "久聞三寶。不能奉事。我於今日。始得信解佛法大慈。",
    "X60n1123_001:0453a22": "普濟天下。我今欲捨置餘道。歸命於佛。惟願天尊。哀",
    "X60n1123_001:0453a23": "愍我等。得受法戒。為清信士。佛言。汝善思量之也。然",
    "X60n1123_001:0453a24": "人能止惡為善者。何憂不得安隱富貴。壽命延長。解",
    "X60n1123_001:0453b01": "脫眾難者乎。執持白佛言。今我以所事非真。故歸命",
    "X60n1123_001:0453b02": "於佛耳。當哀愍我故。去濁穢之行。受佛清淨決言。佛",
    "X60n1123_001:0453b03": "語執持。汝審能爾者。可禮敬三寶。執持長者即便胡",
    "X60n1123_001:0453b04": "跪合掌。佛於是與受三歸已。歸三寶竟。當有三十六",
    "X60n1123_001:0453b05": "善神王。隨逐護汝身。佛告執持言。善男子。汝能遠惡。",
    "X60n1123_001:0453b06": "求善知識。世之希有。我當更授汝五戒之法。佛言。第",
    "X60n1123_001:0453b07": "一不殺。第二不盜。第三不邪婬。第四不兩舌。惡口。妄",
    "X60n1123_001:0453b08": "言。綺語。第五不飲酒。長者執持已受三歸及五戒竟。",
    "X60n1123_001:0453b09": "佛語長者。汝能持是歸戒。遊行之處。可無所畏。戒神",
    "X60n1123_001:0453b10": "二十五。歸神有三十六。常隨護汝。外諸惡鬼。無敢當",
    "X60n1123_001:0453b11": "者。長者從受歸佛戒竟。佛為說法。歡喜信解。禮佛而",
    "X60n1123_001:0453b12": "去。於是以後。長者執持到他國中。見人殺生。盜人財",
    "X60n1123_001:0453b13": "物。見好色女。貪愛戀之。見人好惡。便論道之。見飲酒",
    "X60n1123_001:0453b14": "者。便欲追之。心意如是。無一時定。便自念言。悔從佛",
    "X60n1123_001:0453b15": "受三歸五戒重誓之法。作如是念。我當還佛三歸五",
    "X60n1123_001:0453b16": "戒之法。即詣佛所。而白佛言。前受三歸五戒法。多所",
    "X60n1123_001:0453b17": "禁制。不得復從本意所作。今自思維。欲罷。不能事佛。",
    "X60n1123_001:0453b18": "可爾以不。何以故。佛法尊重。非凡類所事。當可還法",
    "X60n1123_001:0453b19": "戒不乎。佛默然不應。言猶未絕。口中。便有自然鬼神。",
    "X60n1123_001:0453b20": "持鐵椎拍長者頭者。復有鬼神。解脫其衣裳者。復有",
    "X60n1123_001:0453b21": "鬼神。以鐵鉤就其口中。曳取其舌者。有婬女鬼。以刀",
    "X60n1123_001:0453b22": "探割其陰者。又有鬼神。烊銅沃其口中者。前後左右。",
    "X60n1123_001:0453b23": "有諸鬼神。競來分裂。取其血肉而噉食之。長者執持",
    "X60n1123_001:0453b24": "恐怖戰掉。無所歸投。面如土色。又有自然之火。焚燒",
    "X60n1123_001:0453c01": "其身。求生不得。求死不得。諸鬼神輩。急持長者。不令",
    "X60n1123_001:0453c02": "得動。佛見如是。哀愍念之。因問長者。汝今當復云何。",
    "X60n1123_001:0453c03": "長者口噤。不能復言。但得舉手自搏而已。從佛求哀。",
    "X60n1123_001:0453c04": "佛便以威神救度長者。諸鬼神王。見佛世尊以威神",
    "X60n1123_001:0453c05": "力救度長者。各各住立一面。長者於是小得蘇息。便",
    "X60n1123_001:0453c06": "起叩頭。前白佛言。我身中有是五賊。拏我入三惡道",
    "X60n1123_001:0453c07": "中。坐欲作罪。違負所受。願佛哀我。佛言。汝自心口所",
    "X60n1123_001:0453c08": "為。當咎阿誰。長者白佛。我從今日。改往修來。奉受三",
    "X60n1123_001:0453c09": "歸。及五戒法。持月六齋。歲三長齋。燒香散華。懸雜旛",
    "X60n1123_001:0453c10": "蓋。供事三寶。從今以去。不斯復犯破歸戒法。佛言如",
    "X60n1123_001:0453c11": "汝今所言者。是為大善。汝今眼所見。身所更。自作自",
    "X60n1123_001:0453c12": "得。非天授與。佛語長者。汝今受是三歸五戒。莫復如",
    "X60n1123_001:0453c13": "前受歸戒法也。破是歸戒。名為再犯。若三犯者。為五",
    "X60n1123_001:0453c14": "官所得便。輔王小臣都錄監司五官使者之所得便。",
    "X60n1123_001:0453c15": "收神錄命。皆依本罪。是故我說是言。令清信士女。勸",
    "X60n1123_001:0453c16": "受歸戒。歸有三十六鬼神之王。隨逐護助。戒有二十",
    "X60n1123_001:0453c17": "五神。營護左右。門戶之上。辟除凶惡。六天之上。天帝",
    "X60n1123_001:0453c18": "所遣歸戒之神。凡有億億恒沙之數。諸鬼神王。番代",
    "X60n1123_001:0453c19": "擁護。不令衰耗。諸天歡喜。皆言善哉。當共護之。如是",
    "X60n1123_001:0453c20": "持戒。若完具者。十方現在無量諸佛菩薩羅漢。皆共",
    "X60n1123_001:0453c21": "稱歎。是清信士女。臨命終時。佛皆分身而往迎之。不",
    "X60n1123_001:0453c22": "使持戒男子女人墮惡道中。若戒羸者。當益作福德。",
    "X60n1123_001:0453c23": "布施持戒。忍辱精進。一心智慧。然燈燒香。散雜色華。",
    "X60n1123_001:0453c24": "懸繒旛葢。歌詠讚歎。恭敬禮拜。益持齋戒。亦得過度。",
    "X60n1123_001:0454a01": "若不能如上修行如是功德。復持戒不完。向諸邪道。",
    "X60n1123_001:0454a02": "求覓福祐。三歸五戒。億億恒沙諸鬼神王。各去離之。",
    "X60n1123_001:0454a03": "惡鬼數來嬈近之也。因衰致病耗亂其家。起諸病痛。",
    "X60n1123_001:0454a04": "遂致喪亡。財物不聚。所向不偶。死復還墮地獄之中。",
    "X60n1123_001:0454a05": "雖戒具足。不持六齋。猶華樹無果。婦人不產。種穀不",
    "X60n1123_001:0454a06": "滋。治生無利。折耗失本。更無衣幘。不持齋戒。無利如",
    "X60n1123_001:0454a07": "是。佛言。長者。人犯所受。破是歸戒。凡為天上二百七",
    "X60n1123_001:0454a08": "十神王之所得便。更非外魔所得便也。此諸鬼神。視",
    "X60n1123_001:0454a09": "人善惡。若持禁戒。不毀犯者。開人心意。示人善惡。人",
    "X60n1123_001:0454a10": "若不善。便為作害。疏記善惡。奏上天王。大王執持。隨",
    "X60n1123_001:0454a11": "罪輕重。盡其壽命。如法苦治。不令有怨。使破戒者。甘",
    "X60n1123_001:0454a12": "心受之。佛告梵志。長者執持。舍彼異道。於我法中。受",
    "X60n1123_001:0454a13": "持歸戒。心不安定。而復破犯。遂為鬼神之所得便。受",
    "X60n1123_001:0454a14": "諸痛苦。今日悔責。求哀懺謝。改更修善。作諸福德。滅",
    "X60n1123_001:0454a15": "諸惡海。今皆得道。合家大小。宗族之中。見長者執持",
    "X60n1123_001:0454a16": "罪福報應。悉從我受三歸五戒。堅持不犯。皆得法眼。",
    "X60n1123_001:0454a17": "我今於此會中。廣說長者宿命因緣。明驗罪福。亦於",
    "X60n1123_001:0454a18": "後世。廣宣流布。使得聞知。佛語梵志。若有清信士。清",
    "X60n1123_001:0454a19": "信女。若為邪神惡鬼所得便者。若橫為縣官所羅。盜",
    "X60n1123_001:0454a20": "賊剝奪。遇大疾病。厄難之日。當洗浴身體。男子著單",
    "X60n1123_001:0454a21": "衣白袷。女當素衣。澡潄口齒。七日七夜。長齋菜食。敷",
    "X60n1123_001:0454a22": "好高座。懸繒旛葢。香汁灑地。燒栴檀香。一日七轉。讚",
    "X60n1123_001:0454a23": "詠此灌頂大章句經。如是妙典。至真秘藏。消滅一切",
    "X60n1123_001:0454a24": "無量灾變。梵志白佛言。天中天。已為我故。及十方眾",
    "X60n1123_001:0454b01": "生。說三歸五戒鬼神名竟。若男子女人。欲受歸戒者。",
    "X60n1123_001:0454b02": "當云何授與。佛言。若人欲受。先禮十方佛。長跪叉手。",
    "X60n1123_001:0454b03": "作如是言。我弟子某甲。盡形壽受三歸五戒。諸佛菩",
    "X60n1123_001:0454b04": "薩真人聖眾。哀念我等。梵志又問。受歸戒法。有差別",
    "X60n1123_001:0454b05": "不。佛言。無差別也。若人受者。先當列三歸五戒之法。",
    "X60n1123_001:0454b06": "然後以神王名字著歸戒下。以好素帛。書持此神王",
    "X60n1123_001:0454b07": "名字。帶持而行。行當燒香。禮敬十方佛。當取月八日",
    "X60n1123_001:0454b08": "七日持齋。若欲行來。常著身上。若著頂上。若著胸前。",
    "X60n1123_001:0454b09": "若惡魔相逢。無不除卻。若男子女人。著此三歸五戒",
    "X60n1123_001:0454b10": "善鬼神王名字之時。若入神祠。是諸邪神。悉皆驚起。",
    "X60n1123_001:0454b11": "為其人作禮。何以故。此人帶持諸佛所說三歸五戒",
    "X60n1123_001:0454b12": "神名字故。佛語梵志。此歸戒鬼神名字。至尊至重。諸",
    "X60n1123_001:0454b13": "佛護念。汝好宣行之。",
    "X60n1123_001:0454b14": "佛說如是。阿難從座而起。前白佛言。演說此法。當何",
    "X60n1123_001:0454b15": "名之。佛告阿難。是經名為灌頂章句歸戒帶佩。佛說",
    "X60n1123_001:0454b16": "是經竟。四眾人民。天龍八部。一切鬼神。皆大歡喜。作",
    "X60n1123_001:0454b17": "禮奉行。",
    "X60n1123_001:0454b18": "佛說灌頂三歸五戒帶佩護身呪經(終)",
    "X60n1123_001:0454b19": "此灌頂部有十二經。茲第一也。第二。七萬二千",
    "X60n1123_001:0454b20": "神王護比邱呪經。第三。十二萬神王護比邱尼",
    "X60n1123_001:0454b21": "呪經。第四。百結神王護身呪經。第五。宮宅神王",
    "X60n1123_001:0454b22": "守鎮左右呪經。第六。冢墓因緣四方神呪經。第",
    "X60n1123_001:0454b23": "七。伏魔封印大神呪經。第八。摩尼羅亶大神呪",
    "X60n1123_001:0454b24": "經。第九。召五方龍王攝疫毒神呪經。第十。梵天",
    "X60n1123_001:0454c01": "神策經。第十一。隨願往生十方淨土經。第十二。",
    "X60n1123_001:0454c02": "拔除過罪生死得度經。即藥師經也　以上共",
    "X60n1123_001:0454c03": "四種。明三歸五戒頓受竟。此下共五經。明三歸",
    "X60n1123_001:0454c04": "五戒次進之漸受也。",
    "X60n1123_001:0454c06": " 嗟韈曩法天子受三歸依獲免惡道經(出龍藏則字函)陳增",
    "X60n1123_001:0454c07": "宋西天中印度三藏傳教大師法天奉詔譯",
    "X60n1123_001:0454c08": "如是我聞。一時世尊在舍衛國。祇樹林給孤獨園。與",
    "X60n1123_001:0454c09": "大苾蒭眾俱。是時有一天子。名嗟韈曩法。天報將盡。",
    "X60n1123_001:0454c10": "惟餘七日。而乃先現五衰之相。身無威德。垢穢旋生。",
    "X60n1123_001:0454c11": "頭上華鬘。咸悉萎萃。諸身分中。臭氣而出。兩腋之下。",
    "X60n1123_001:0454c12": "悉皆汗流。時嗟韈曩法由是之故。不樂本座。宛轉於",
    "X60n1123_001:0454c13": "地。悲哀啼泣。而作是言。苦哉苦哉。曼那吉你池。苦哉",
    "X60n1123_001:0454c14": "苦哉。洗浴之池。苦哉苦哉。寶車與麤惡歡喜雜林等。",
    "X60n1123_001:0454c15": "如是諸園苑。不復更遊戲。苦哉苦哉。跛里耶多羅迦",
    "X60n1123_001:0454c16": "華。永不採摘。雜寶柔輭之地。永不履踐。苦哉苦哉。天",
    "X60n1123_001:0454c17": "眾妓女。端嚴殊妙。常所侍衛。今相捨離。是時有餘天",
    "X60n1123_001:0454c18": "子。見斯事已。往帝釋所。白言。天主。彼嗟韈曩法。五衰",
    "X60n1123_001:0454c19": "現前。命餘七日。宛轉在地。悲哀啼泣。作如是言。苦哉",
    "X60n1123_001:0454c20": "苦哉。曼那吉你洗浴等池。苦哉苦哉。寶車及麤惡歡",
    "X60n1123_001:0454c21": "喜雜林等。如是諸園苑。不復更遊戲。苦哉苦哉。跛里",
    "X60n1123_001:0454c22": "耶多羅迦華。永不採摘。雜寶柔輭之地。永不履踐。苦",
    "X60n1123_001:0454c23": "哉苦哉。天眾妓女。端嚴殊妙。常所侍衛。今相捨離。天",
    "X60n1123_001:0454c24": "主。我見是已。心甚傷切。故來告白。爾時帝釋天主。心",
    "X60n1123_001:0455a01": "悲愍故。往嗟韈曩所而告之言。天子。云何而汝賢者。",
    "X60n1123_001:0455a02": "宛轉於地。悲哀啼泣。說諸苦事。傷動見者。時嗟韈曩",
    "X60n1123_001:0455a03": "法。忽聞是語。從地而起。整服肅容。合掌而立。白帝釋",
    "X60n1123_001:0455a04": "言。天主。我今壽命。惟餘七日。命終之後。墮閻浮提王",
    "X60n1123_001:0455a05": "舍大城。以宿業故。而受豬身。天主。既受彼身。於多年",
    "X60n1123_001:0455a06": "中。食噉糞穢。我觀此苦。是故愁憂。爾時帝釋天主。聞",
    "X60n1123_001:0455a07": "是語已。心甚悲愍。告嗟韈曩法天子言。賢者。汝可誠",
    "X60n1123_001:0455a08": "心歸命三寶。應作是言。歸依佛。兩足尊。歸依法。離欲",
    "X60n1123_001:0455a09": "尊。歸依僧。眾中尊。時彼嗟韈曩法天子。以死怖故。畏",
    "X60n1123_001:0455a10": "傍生故。白帝釋言。憍尸迦。我今歸依佛。兩足尊。歸依",
    "X60n1123_001:0455a11": "法。離欲尊。歸依僧。眾中尊。時彼天子受三歸已。心不",
    "X60n1123_001:0455a12": "間斷以至命終。諸天之法。下智有見。不能觀上。時帝",
    "X60n1123_001:0455a13": "釋天主。觀彼天子。生於何處。為生南閻浮提王舍大",
    "X60n1123_001:0455a14": "城受豬身耶。為不受豬身。盡彼天眼。觀之不見。又觀",
    "X60n1123_001:0455a15": "傍生鬼界。亦復不見。又觀娑訶世界人間。亦復不見。",
    "X60n1123_001:0455a16": "乃至四大王眾天。及忉利天。盡彼觀察。都不能見。爾",
    "X60n1123_001:0455a17": "時帝釋天主。既不見已。心生疑慮。於是帝釋往祇樹",
    "X60n1123_001:0455a18": "林。詣世尊所。頂禮佛足。退坐一面。白佛言。世尊。彼嗟",
    "X60n1123_001:0455a19": "韈曩法天子。五衰現前。命在七日。宛轉在地。悲哀啼",
    "X60n1123_001:0455a20": "泣。說諸苦事。傷動見者。我時到彼。見此事已。而問之",
    "X60n1123_001:0455a21": "言。云何賢者。悲啼懊惱。憔悴若此。時嗟韈曩法而告",
    "X60n1123_001:0455a22": "我言。我今壽命。惟餘七日。命終之後。墮閻浮提。生王",
    "X60n1123_001:0455a23": "舍城。而受豬身。於多年中。以諸糞穢而為食噉。我聞",
    "X60n1123_001:0455a24": "此說。心極悲愍。乃告之言。今汝賢者。欲脫斯苦。當歸",
    "X60n1123_001:0455b01": "命三寶。作如是言。歸依佛。兩足尊。歸依法。離欲尊。歸",
    "X60n1123_001:0455b02": "依僧。眾中尊。時嗟韈曩法以死怖故。畏傍生故。而白",
    "X60n1123_001:0455b03": "我言。我今歸依佛。兩足尊。歸依法。離欲尊。歸依僧。眾",
    "X60n1123_001:0455b04": "中尊。時嗟韈曩法受三歸竟。而後命終。世尊。我今不",
    "X60n1123_001:0455b05": "知彼嗟韈曩法託生何處。爾時世尊。以正徧知。告帝",
    "X60n1123_001:0455b06": "釋言。憍尸迦。今嗟韈曩法天子。已生覩史多天。受五",
    "X60n1123_001:0455b07": "欲樂。爾時帝釋天主。聞佛語已。歡喜踊躍。心意快然。",
    "X60n1123_001:0455b08": "諸根圓滿。即於佛前。說伽陀曰。",
    "X60n1123_001:0455b09": "若歸依於佛。彼不墮惡道。棄捨人身已。當獲得天身。",
    "X60n1123_001:0455b10": "若歸依於法。彼不墮惡道。棄捨人身已。當獲得天身。",
    "X60n1123_001:0455b11": "若歸依於僧。彼不墮惡道。棄捨人身已。當獲得天身。",
    "X60n1123_001:0455b12": "復說伽陀曰。",
    "X60n1123_001:0455b13": "誠心歸命佛。彼人當所得。若晝若夜中。佛心常憶念。",
    "X60n1123_001:0455b14": "誠心歸命法。彼人當所得。若晝若夜中。法力常加持。",
    "X60n1123_001:0455b15": "誠心歸命僧。彼人當所得。若晝若夜中。僧威常覆護。",
    "X60n1123_001:0455b16": "爾時帝釋天主說伽陀已。世尊印言。如是如是。",
    "X60n1123_001:0455b17": "歸命佛法僧。定不墮惡道。棄捨人身已。當獲得天身。",
    "X60n1123_001:0455b18": "爾時世尊說伽陀曰。",
    "X60n1123_001:0455b19": "若佛陀二字。得到於舌上。同彼歸命等。不虗過一生。",
    "X60n1123_001:0455b20": "若達磨二字。得到於舌上。同彼歸命等。不虗過一生。",
    "X60n1123_001:0455b21": "若僧伽二字。得到於舌上。同彼歸命等。不虗過一生。",
    "X60n1123_001:0455b22": "又說偈言。",
    "X60n1123_001:0455b23": "佛法僧名若不知。彼人最下故不獲。輪迴宛轉而久",
    "X60n1123_001:0455b24": "處。如迦尸華住虗空。",
    "X60n1123_001:0455c01": "佛說是經已。諸苾芻眾。天帝釋等。一切大眾。歡喜信",
    "X60n1123_001:0455c02": "受。作禮而退。",
    "X60n1123_001:0455c03": "嗟韈曩法天子受三歸依獲免惡道經(終)",
    "X60n1123_001:0455c04": "問。受歸戒有頓漸二儀。究竟以何為準定。答。佛",
    "X60n1123_001:0455c05": "世多利根。機動便感。故可頓受。末世澆漓。授受",
    "X60n1123_001:0455c06": "宜慎。應從漸制。所以律制諸授戒正範。皆先預",
    "X60n1123_001:0455c07": "設引導之儀。使其不失造次之節。藉斯勝緣。助",
    "X60n1123_001:0455c08": "生正信。次則敷座如制。座上先供佛像。次僧禮",
    "X60n1123_001:0455c09": "座就登。以表三寶一座齊彰。佛像是佛寶。所說",
    "X60n1123_001:0455c10": "歸戒是法寶。僧代佛說是僧寶。令彼受者。三業",
    "X60n1123_001:0455c11": "俱敬。佛先僧後。事儀當然。五百問經云。若僧先",
    "X60n1123_001:0455c12": "陞法座。而後寄佛在上。則不可。故須如制也。次",
    "X60n1123_001:0455c13": "則開導發心。令其心意廣大。斷惡修善。自度度",
    "X60n1123_001:0455c14": "人。名上品心。得上品歸戒。若只願自脫生死。全",
    "X60n1123_001:0455c15": "無度人誓願。名中品心。得中品歸戒。若志意狹",
    "X60n1123_001:0455c16": "劣。只求不墮三途。仍生人天。或心散亂。但得歸",
    "X60n1123_001:0455c17": "戒守持。名下品心。得下品歸戒。然心與歸戒。雖",
    "X60n1123_001:0455c18": "各有三。皆以十善為依。修十善。亦有上中下之",
    "X60n1123_001:0455c19": "別。次請三寶以作證明。次當懺悔以洗罪愆。然",
    "X60n1123_001:0455c20": "後可受三歸。或三年一年。極少四月。方許進受",
    "X60n1123_001:0455c21": "五戒。深明開遮持犯。一一清淨。方許進受菩薩",
    "X60n1123_001:0455c22": "大戒。此乃遵佛遺敕。不許躐等。或有利根。欲頓",
    "X60n1123_001:0455c23": "受者。亦須次第別時。如寅時授三歸回向已。至",
    "X60n1123_001:0455c24": "午時授五戒。餘亦例此增進。",
    "X60n1123_001:0456a02": " 十善業道經(出明藏初字函)",
    "X60n1123_001:0456a03": "唐于闐三藏法師　寔叉難陀　譯",
    "X60n1123_001:0456a04": "如是我聞。一時佛在娑竭羅龍宮。與八千大比邱眾。",
    "X60n1123_001:0456a05": "三萬二千菩薩摩訶薩俱。爾時世尊告龍王言。一切",
    "X60n1123_001:0456a06": "眾生。心想異故。造業亦異。由是故有諸趣輪轉。龍王。",
    "X60n1123_001:0456a07": "汝見此會。及大海中。形色種類。各別不耶。如是一切。",
    "X60n1123_001:0456a08": "靡不由心。造善不善。身業語業意業所致。而心無色。",
    "X60n1123_001:0456a09": "不可見取。但是虗妄諸法集起。畢竟無主。無我我所。",
    "X60n1123_001:0456a10": "雖各隨業。所現不同。而實於中。無有作者。故一切法。",
    "X60n1123_001:0456a11": "皆不思議。自性如幻。智者知已。應修善業。以是所生",
    "X60n1123_001:0456a12": "蘊處界等。皆悉端正。見者無厭。龍王。汝觀佛身。從百",
    "X60n1123_001:0456a13": "千億福德所生。諸相莊嚴。光明顯曜。蔽諸大眾。設無",
    "X60n1123_001:0456a14": "量億自在梵王。悉不復現。其有瞻仰如來身者。豈不",
    "X60n1123_001:0456a15": "目眩。汝又觀此諸大菩薩。妙色嚴淨。一切皆由心習",
    "X60n1123_001:0456a16": "善業福德而生。又諸天龍八部眾等。大威勢者。亦因",
    "X60n1123_001:0456a17": "善業福德所生。今大海中。所有眾生。形色麤鄙。或大",
    "X60n1123_001:0456a18": "或小。皆由自心種種想念。作身語意諸不善業。是故",
    "X60n1123_001:0456a19": "隨業各自受報。汝今常應如是修學。亦令眾生了達",
    "X60n1123_001:0456a20": "因果。修習善業。汝當於此正見不動。勿復墮在斷常",
    "X60n1123_001:0456a21": "見中。於諸福田。歡喜敬養。是故汝等。亦得人天尊敬",
    "X60n1123_001:0456a22": "供養。龍王當知。菩薩有一法。能斷一切諸惡道苦。何",
    "X60n1123_001:0456a23": "等為一。謂於晝夜常念思惟觀察善法。令諸善法。念",
    "X60n1123_001:0456a24": "念增長。不容毫分不善間雜。是即能令諸惡永斷。善",
    "X60n1123_001:0456b01": "法圓滿。常得親近諸佛菩薩。及餘聖眾。言善法者。謂",
    "X60n1123_001:0456b02": "人天身。聲聞菩提。獨覺菩提。無上菩提。皆依此法。以",
    "X60n1123_001:0456b03": "為根本。而得成就。故名善法。此法即是十善業道。何",
    "X60n1123_001:0456b04": "等為十。謂能永離殺生。偷盜。邪行。妄語。兩舌。惡口。綺",
    "X60n1123_001:0456b05": "語。貪欲。瞋恚。邪見。龍王。若離殺生。即得成就十離惱",
    "X60n1123_001:0456b06": "法。何等為十。一。於諸眾生普施無畏。二。常於眾生起",
    "X60n1123_001:0456b07": "大慈心。三永斷一切瞋恚習氣。四。身常無病。五。壽命",
    "X60n1123_001:0456b08": "長遠。六。恒為非人之所守護。七。常無惡夢。寢覺快樂。",
    "X60n1123_001:0456b09": "八。滅除怨結。眾怨自解。九。無惡道怖。十。命終生天。是",
    "X60n1123_001:0456b10": "為十。若能迴向阿耨多羅三藐三菩提者。後成佛時。",
    "X60n1123_001:0456b11": "得佛隨心自在壽命。復次。龍王。若離偷盜。即得十種",
    "X60n1123_001:0456b12": "可保信法。何等為十。一。資財盈積。王賊水火。及非愛",
    "X60n1123_001:0456b13": "子。不能散滅。二。多人受念。三。人不欺負。四。十方讚美。",
    "X60n1123_001:0456b14": "五。不憂損害。六。善名流布。七。處眾無畏。八。財命色力。",
    "X60n1123_001:0456b15": "安樂辨才。具足無缺。九。常懷施意。十。命終生天。是為",
    "X60n1123_001:0456b16": "十。若能迴向阿耨多羅三藐三菩提者。後成佛時。得",
    "X60n1123_001:0456b17": "證清淨大菩提智。復次。龍王。若離邪行。即得四種智",
    "X60n1123_001:0456b18": "所讚法。何等為四。一。諸根調順。二。永離諠掉。三。世所",
    "X60n1123_001:0456b19": "稱歎。四。妻莫能侵。是為四。若能迴向阿耨多羅三藐",
    "X60n1123_001:0456b20": "三菩提者。後成佛時。得佛丈夫隱密藏相。復次。龍王。",
    "X60n1123_001:0456b21": "若離妄語。即得八種天所讚法。何等為八。一。口常清",
    "X60n1123_001:0456b22": "淨。優鉢羅香。二。為諸世間之所信伏。三。發言成證。人",
    "X60n1123_001:0456b23": "天敬愛。四常以愛語安慰眾生。五。得勝意樂。三業清",
    "X60n1123_001:0456b24": "淨。六。言無誤失。心常歡喜。七。發言尊重。人天奉行。八。",
    "X60n1123_001:0456c01": "智慧殊勝。無能制伏。是為八。若能迴向阿耨多羅三",
    "X60n1123_001:0456c02": "藐三菩提者。後成佛時。即得如來真實語。復次。龍王。",
    "X60n1123_001:0456c03": "若離兩舌。即得五種不可壞法。何等為五。一。得不壞",
    "X60n1123_001:0456c04": "身。無能害故。二。得不壞眷屬。無能破故。三。得不壞信。",
    "X60n1123_001:0456c05": "順本業故。四。得不壞法行。所修堅固故。五。得不壞善",
    "X60n1123_001:0456c06": "知識。不誑惑故。是為五。若能迴向阿耨多羅三藐三",
    "X60n1123_001:0456c07": "菩提者。後成佛時。得正眷屬。諸魔外道。不能沮壞。復",
    "X60n1123_001:0456c08": "次。龍王。若離惡口。即得成就八種淨業。何等為八。一",
    "X60n1123_001:0456c09": "言不乖度。二。言皆利益。三。言必契理。四。言詞美妙。五。",
    "X60n1123_001:0456c10": "言可承領。六。言則信用。七。言無可譏。八。言盡愛樂。是",
    "X60n1123_001:0456c11": "為八。若能迴向阿耨多羅三藐三菩提者。後成佛時。",
    "X60n1123_001:0456c12": "具足如來梵音聲相。復次龍王。若離綺語。即得成就",
    "X60n1123_001:0456c13": "三種決定。何等為三。一。定為智人所愛。二。定能以智",
    "X60n1123_001:0456c14": "如實答問。三。定於人天威德最勝。無有虗妄。是為三。",
    "X60n1123_001:0456c15": "若能迴向阿耨多羅三藐三菩提者。後成佛時。得如",
    "X60n1123_001:0456c16": "來諸所授記。皆不唐捐。復次。龍王。若離貪欲。即得成",
    "X60n1123_001:0456c17": "就五種自在。何等為五。一。三業自在。諸根具足故。二。",
    "X60n1123_001:0456c18": "財物自在。一切怨賊不奪故。三。福德自在隨心所欲。",
    "X60n1123_001:0456c19": "物皆備故。四。王位自在。珍奇妙物。皆奉獻故。五。所獲",
    "X60n1123_001:0456c20": "之物。過本所求。百倍殊勝。由於昔時。不慳嫉故。是為",
    "X60n1123_001:0456c21": "五。若能迴向阿耨多羅三藐三菩提者。後成佛時。三",
    "X60n1123_001:0456c22": "界特尊。皆共敬養。復次。龍王。若離瞋恚。即得八種喜",
    "X60n1123_001:0456c23": "悅心法。何等為八。一。無損惱心。二。無瞋恚心。三。無諍",
    "X60n1123_001:0456c24": "訟心。四。柔和質直心。五。得聖者慈心。六。常作利益安",
    "X60n1123_001:0457a01": "眾生心。七。身相端嚴。眾共尊敬。八。以和忍故。速生梵",
    "X60n1123_001:0457a02": "世。是為八。若能迴向阿耨多羅三藐三菩提者。後成",
    "X60n1123_001:0457a03": "佛時。得佛無礙心。觀者無厭。復次。龍王。若離邪見。即",
    "X60n1123_001:0457a04": "得成就十功德法。何等為十。一。得真善意樂。真善等",
    "X60n1123_001:0457a05": "侶。二。深信因果。寧殞身命。終不作惡。三。惟歸依佛。非",
    "X60n1123_001:0457a06": "餘天等。四。直心正見。永離一切吉凶疑網。五。常生人",
    "X60n1123_001:0457a07": "天。不更惡道。六。無量福慧。轉轉增勝。七。永離邪道。行",
    "X60n1123_001:0457a08": "於聖道。八。不起身見。捨諸惡業。九。住無礙見。十。不墮",
    "X60n1123_001:0457a09": "諸難。是為十。若能迴向阿耨多羅三藐三菩提者。後",
    "X60n1123_001:0457a10": "成佛時。速證一切佛法。成就自在神通。爾時世尊復",
    "X60n1123_001:0457a11": "告龍王言。若有菩薩。依此善業。於修道時。能離殺害",
    "X60n1123_001:0457a12": "而行施故。常富財寶。無能侵奪。長壽無夭。不為一切",
    "X60n1123_001:0457a13": "怨賊損害。離不與取而行施故。常富財寶。無能侵奪。",
    "X60n1123_001:0457a14": "最勝無比。悉能備集諸佛法藏。離非梵行而行施故。",
    "X60n1123_001:0457a15": "常富財寶。無能侵奪。其家貞順。母及妻子。無有能以",
    "X60n1123_001:0457a16": "欲心視者。離虗誑語而行施故。常富財寶。無能侵奪。",
    "X60n1123_001:0457a17": "離眾毀謗。攝持正法。如其誓願。所作必果。離離間語",
    "X60n1123_001:0457a18": "而行施故。常富財寶。無能侵奪。眷屬和睦。同一志樂。",
    "X60n1123_001:0457a19": "恒無乖諍。離麤惡語而行施故。常富財寶。無能侵奪。",
    "X60n1123_001:0457a20": "一切眾會。歡喜歸依。言皆信受。無違拒者。離無義語",
    "X60n1123_001:0457a21": "而行施故。常富財寶。無能侵奪。言不虗設。人皆敬受。",
    "X60n1123_001:0457a22": "能善方便。斷諸疑惑。離貪求心而行施故。常富財寶。",
    "X60n1123_001:0457a23": "無能侵奪。一切所有。悉以惠捨。信解堅固。具大威力。",
    "X60n1123_001:0457a24": "離忿怒心而行施故。常富財寶。無能侵奪。速自成就",
    "X60n1123_001:0457b01": "無礙心智。諸根嚴好。見皆敬愛。離邪倒心而行施故。",
    "X60n1123_001:0457b02": "常富財寶。無能侵奪。恒生正見敬信之家。見佛聞法。",
    "X60n1123_001:0457b03": "供養眾僧。常不忘失大菩提心。是為大士修菩薩道",
    "X60n1123_001:0457b04": "時。行十善業。以施莊嚴。所獲大利。如是龍王。舉要言",
    "X60n1123_001:0457b05": "之。行十善道。以戒莊嚴故。能生一切佛法義利。滿足",
    "X60n1123_001:0457b06": "大願。忍辱莊嚴故。得佛圓音。具眾相好。精進莊嚴故。",
    "X60n1123_001:0457b07": "能破魔怨。入佛法藏。定莊嚴故。能生念慧。慚愧輕安。",
    "X60n1123_001:0457b08": "慧莊嚴故。能斷一切分別妄見。慈莊嚴故。於諸眾生。",
    "X60n1123_001:0457b09": "不起惱害。悲莊嚴故。愍諸眾生。常不厭捨。喜莊嚴故。",
    "X60n1123_001:0457b10": "見修善者。心無嫌嫉。捨莊嚴故。於順違境。無愛恚心。",
    "X60n1123_001:0457b11": "四攝莊嚴故。常勤攝化一切眾生。念處莊嚴故。善能",
    "X60n1123_001:0457b12": "修習四念處觀。正勤莊嚴故。悉能斷除一切不善法。",
    "X60n1123_001:0457b13": "成一切善法。神足莊嚴故。恒令身心輕安快樂。五根",
    "X60n1123_001:0457b14": "莊嚴故。深信堅固。精勤匪懈。常無迷妄。寂然調順。斷",
    "X60n1123_001:0457b15": "諸煩惱力莊嚴故。眾怨盡滅。無能壞者。覺支莊嚴故。",
    "X60n1123_001:0457b16": "常善覺悟一切諸法。正道莊嚴故。得正智慧。常現在",
    "X60n1123_001:0457b17": "前。止莊嚴故。悉能滌除一切結使。觀莊嚴故。能如實",
    "X60n1123_001:0457b18": "知諸法自性。方便莊嚴故。速得成滿為無為樂。龍王。",
    "X60n1123_001:0457b19": "當知此十善業。乃至能令十力無畏。十八不共。一切",
    "X60n1123_001:0457b20": "佛法。皆得圓滿。是故汝等。應勤修學。龍王。譬如一切",
    "X60n1123_001:0457b21": "城邑聚落。皆依大地而得安住。一切藥草卉木叢林。",
    "X60n1123_001:0457b22": "亦皆依地而得生長。此十善道。亦復如是。一切人天。",
    "X60n1123_001:0457b23": "依之而立。一切聲聞獨覺菩提。諸菩薩行。一切佛法。",
    "X60n1123_001:0457b24": "咸共依此十善大地而得成就。佛說此經已。娑竭羅",
    "X60n1123_001:0457c01": "龍王。及諸大眾。一切世間天人阿修羅等。皆大歡喜。",
    "X60n1123_001:0457c02": "信受奉行。",
    "X60n1123_001:0457c03": "十善業道經(終)",
    "X60n1123_001:0457c05": " 佛說戒消災經(出明藏初字函)",
    "X60n1123_001:0457c06": "吳　月支優婆塞　支謙　譯",
    "X60n1123_001:0457c07": "聞如是。一時佛在舍衛國。爾時有一縣皆奉行佛五",
    "X60n1123_001:0457c08": "戒十善。一縣界無釀酒者。中有大姓家子。欲遠賈販。",
    "X60n1123_001:0457c09": "臨行。父母語其子言。汝勤持五戒。奉行十善。慎莫飲",
    "X60n1123_001:0457c10": "酒。犯佛重戒。受戒而行。到他國。見故同學親友。相得",
    "X60n1123_001:0457c11": "歡喜。歸。出蒲萄酒。欲共飲之。辭曰。吾國土奉佛五戒。",
    "X60n1123_001:0457c12": "無敢犯者。飲酒後生。為人愚癡。不值見佛。且辭親行。",
    "X60n1123_001:0457c13": "父母相戒。以酒蒸仍。違教犯戒。罪莫大也。知識區區。",
    "X60n1123_001:0457c14": "別久會同。心雖喜悅。不宜使吾犯戒。違親教也。主人",
    "X60n1123_001:0457c15": "言。吾與卿同師。恩則兄弟。吾親則是子親。父母相飲。",
    "X60n1123_001:0457c16": "豈可違之。若吾在卿家。必順子親。事不獲已。乃聽飲",
    "X60n1123_001:0457c17": "之。醉臥三日。醒悟。心悔懼怖。事訖還家。具首於親。父",
    "X60n1123_001:0457c18": "母報言。汝違吾教。加復犯戒。亂法之漸。非孝子也。無",
    "X60n1123_001:0457c19": "得說之。為國作先。便以所得物。逐令出國。無宜留此。",
    "X60n1123_001:0457c20": "子以犯戒。為親所逐。乃到他國。住客舍家。主人所事",
    "X60n1123_001:0457c21": "三鬼神。能作人現。對面飲食。與人語言。主人事之。積",
    "X60n1123_001:0457c22": "年疲勞。居財空盡。而家疾病。死喪不絕。患厭此鬼。私",
    "X60n1123_001:0457c23": "共論之。鬼知人意而患苦之。鬼自相共議。此人財產",
    "X60n1123_001:0457c24": "空訖。正為吾人耳。未曾有益。令相厭患。宜求珍寶。以",
    "X60n1123_001:0458a01": "施與之。令其心悅。便行盜他方國主庫藏好寶。積置",
    "X60n1123_001:0458a02": "園中。報言。汝事吾歷年。勤苦甚久。今欲福汝。使得饒",
    "X60n1123_001:0458a03": "富。此乃快乎。主人言。受大神恩。鬼曰。汝園中有金銀。",
    "X60n1123_001:0458a04": "可往取之。方有大福。令得汝願。主人欣然入園。見物",
    "X60n1123_001:0458a05": "奇異。負挾歸舍。辭謝受恩。明日欲設飲食。願屈顧下。",
    "X60n1123_001:0458a06": "施設餚饌皆辦。鬼神來詣門。見舍衛國人。在主人舍。",
    "X60n1123_001:0458a07": "便奔走而去。主人追呼請還。今設微供。皆已辦具。大",
    "X60n1123_001:0458a08": "神既已下顧。委去何為。神曰。卿舍尊客。吾焉得前。重",
    "X60n1123_001:0458a09": "復驚走。主人還歸。坐自思惟。吾舍之中。無有異人。正",
    "X60n1123_001:0458a10": "有此人耳。即出言語。供設所有。極相娛樂。飲食已竟。",
    "X60n1123_001:0458a11": "因問之曰。卿有何功德。於世有此。吾所事神。畏子而",
    "X60n1123_001:0458a12": "走。客具說佛功德。五戒十善。實犯酒戒。為親所逐。尚",
    "X60n1123_001:0458a13": "餘四戒。故為天神所見營護。卿神不敢當之。主人言。",
    "X60n1123_001:0458a14": "吾雖事此神。久患厭之。今欲奉持佛五戒。因從客受",
    "X60n1123_001:0458a15": "三自歸。五戒十善。一心精進。不敢懈怠。問佛所在。可",
    "X60n1123_001:0458a16": "得見不。客曰。佛在舍衛國。給孤獨園中。往立可見。主",
    "X60n1123_001:0458a17": "人一心到彼。經歷一亭。中立一女人端正。是噉人鬼",
    "X60n1123_001:0458a18": "婦也。男子行路逈遠。時日逼暮。從女人寄一宿。女即",
    "X60n1123_001:0458a19": "報言。慎勿留此。宜急前去。男子問曰。用何等故。將有",
    "X60n1123_001:0458a20": "意乎。女人報曰。吾已語卿。用復問為。男子自念。前舍",
    "X60n1123_001:0458a21": "衛國人。完佛四戒。我神尚為畏之乃爾。我已受三自",
    "X60n1123_001:0458a22": "歸五戒十善。心不懈怠。何畏懼乎。遂自留宿。噉人鬼",
    "X60n1123_001:0458a23": "見護戒神。徘徊其傍。去亭四十里。一宿不歸。明日男",
    "X60n1123_001:0458a24": "子進路。見鬼所噉人。骸骨狼籍。衣毛為起。心怖而悔。",
    "X60n1123_001:0458b01": "退自思惟。我在本國。家居衣食。極快足用。空為此人",
    "X60n1123_001:0458b02": "所化。言佛在舍衛國。未覩奇妙。反見骸骨縱橫。惡意",
    "X60n1123_001:0458b03": "更生。自念不如還彼女人。將歸本土。共居如故。不亦",
    "X60n1123_001:0458b04": "樂乎。即時迴還至亭所。因從女人。復求留宿。女謂男",
    "X60n1123_001:0458b05": "子。何復還耶。答曰。行計不成。故迴還耳。復寄一宿。女",
    "X60n1123_001:0458b06": "言。卿死矣。吾夫是噉人鬼。方來不久。卿急去此。男子",
    "X60n1123_001:0458b07": "不信。遂止不去。心更迷惑。婬意復生。不復信佛三自",
    "X60n1123_001:0458b08": "歸之德。五戒十善之心。天神即去。無復護之。鬼得來",
    "X60n1123_001:0458b09": "還。女人恐鬼食此男子。哀愍藏之甕中。鬼聞人氣。謂",
    "X60n1123_001:0458b10": "婦言。爾得肉耶。吾欲噉之。婦言。我不行。何從得肉。婦",
    "X60n1123_001:0458b11": "問鬼。鄉昨何以不歸。鬼言。坐汝所為。而舍尊客宿。令",
    "X60n1123_001:0458b12": "吾見逐。甕中男子。踰益恐怖。不復識三自歸意。婦言。",
    "X60n1123_001:0458b13": "何以不得肉乎。鬼言。正為汝舍佛弟子。天神逐我出",
    "X60n1123_001:0458b14": "四十里外。露宿震怖。於今不安。故不得肉。婦聞默喜。",
    "X60n1123_001:0458b15": "因問其夫。佛戒云何。悉所奉持。鬼言。我大饑極。急以",
    "X60n1123_001:0458b16": "肉來。不得問此。此是無上正真之戒。非吾所敢說也。",
    "X60n1123_001:0458b17": "婦言。為說之。我當與卿肉。鬼類貪殘。欲食無止。婦迫",
    "X60n1123_001:0458b18": "問之。因便為說三自歸五種戒。一曰慈仁不殺。二曰",
    "X60n1123_001:0458b19": "清信不盜。三曰守貞不婬。四曰口無妄言。五曰孝順",
    "X60n1123_001:0458b20": "不醉。鬼初說一戒時。婦輒受之。五戒心執口誦。男子",
    "X60n1123_001:0458b21": "於甕中識五戒。隨受之。天帝釋知此二人心自歸佛。",
    "X60n1123_001:0458b22": "即選善神五十人。擁護兩人。鬼遂走去。到明日。婦問",
    "X60n1123_001:0458b23": "男子。怖乎。答曰。大怖。蒙仁者恩。心悟識佛。婦言。男子",
    "X60n1123_001:0458b24": "昨何以迴還。答曰。吾見新久死人。骸骨縱橫。恐畏故",
    "X60n1123_001:0458c01": "屈還耳。婦言。骨是吾所棄者也。吾本良家之女。為鬼",
    "X60n1123_001:0458c02": "所掠。取吾作妻。悲窮無訴。今蒙仁恩。得聞佛戒。得離",
    "X60n1123_001:0458c03": "此鬼。婦言。賢者。今欲到何所。男子報言。吾欲到舍衛",
    "X60n1123_001:0458c04": "國見佛。婦言。善哉。吾置本國及父母。隨賢者見佛。便",
    "X60n1123_001:0458c05": "俱前行。逢四百九十八人。因相問訊。諸賢者。從何所",
    "X60n1123_001:0458c06": "來。欲到何所。答曰。吾等從佛所來。問言。卿等已得見",
    "X60n1123_001:0458c07": "佛。何為復去。報言。佛曰說經。意中罔罔。故尚不解。今",
    "X60n1123_001:0458c08": "還本國。兩賢者具說本末。以鬼畏戒。高行之人。意乃",
    "X60n1123_001:0458c09": "開解。俱還見佛。佛遙見之則笑。口中五色光出。阿難",
    "X60n1123_001:0458c10": "長跪。佛不妄笑。將有所說。佛語阿難。汝見是四百九",
    "X60n1123_001:0458c11": "十八人還不。對曰。見之。佛言。此四百九十八人。今得",
    "X60n1123_001:0458c12": "其本師。來見佛者。皆當得道。五百人至佛所。前為佛",
    "X60n1123_001:0458c13": "作禮。一心聽經。心開意解。皆作沙門。得阿羅漢道。佛",
    "X60n1123_001:0458c14": "言。犯酒戒者。則是客舍主人。與此女人。累世兄弟也。",
    "X60n1123_001:0458c15": "然此二人。是四百九十八人前世之師也。凡人求道。",
    "X60n1123_001:0458c16": "要當得其本師。及其善友。爾乃解耳。佛說經竟。諸比",
    "X60n1123_001:0458c17": "邱皆大歡喜。前為佛作禮而去。",
    "X60n1123_001:0458c18": "佛說戒消災經(終)",
    "X60n1123_001:0458c19": "原集消災經。蕅祖有略釋一卷。今節錄其五重",
    "X60n1123_001:0458c20": "元義。以明大意也。此經以法為名。無常無我寂",
    "X60n1123_001:0458c21": "滅三印為體。依止真善師友為宗。消災證果為",
    "X60n1123_001:0458c22": "用。酪味為教相△法為名者。戒是能消之善法。",
    "X60n1123_001:0458c23": "災是所消之惡法也。經雖止列五戒。義實無量。",
    "X60n1123_001:0458c24": "以沙彌。比邱。菩薩戒等。皆以五戒為根本故。定",
    "X60n1123_001:0459a01": "共。道共。攝善。攝生。皆從五戒所含具故。今大姓",
    "X60n1123_001:0459a02": "家子。止存四戒。神猶畏走。鬼婦及男子。方秉五",
    "X60n1123_001:0459a03": "戒。鬼即遠去。況十戒乃至攝生戒耶。災即二種",
    "X60n1123_001:0459a04": "一者外災。主人所事三鬼神。及亭中噉人鬼是",
    "X60n1123_001:0459a05": "也二者內災。四百九十八人。聞佛說經。意中罔",
    "X60n1123_001:0459a06": "罔者是也若信歸戒之德。則一切皆消。故名戒",
    "X60n1123_001:0459a07": "消災也△三印為體者。無常無我二印。印於生",
    "X60n1123_001:0459a08": "死。寂滅一印。印於涅槃。以諸法無常。故福禍靡",
    "X60n1123_001:0459a09": "定。以諸法無我。故善惡隨意轉變。以達此無常",
    "X60n1123_001:0459a10": "無我。故心開意解。悟寂滅理。證阿羅漢也△依",
    "X60n1123_001:0459a11": "止真善師友為宗者。如一縣奉行戒善。即是佛",
    "X60n1123_001:0459a12": "為師也。以大姓家子飲酒醉臥。即是違師友教。",
    "X60n1123_001:0459a13": "故有逐出之災。謹守四戒。尚不忘師友德故致",
    "X60n1123_001:0459a14": "三神之畏。主人賴此客為師友。秉歸戒而求見",
    "X60n1123_001:0459a15": "佛。四百九十八人。賴二人為師友。再見佛而證",
    "X60n1123_001:0459a16": "道果。故云凡人求道。要當得其本師。及其善友。",
    "X60n1123_001:0459a17": "故有明師良友。當盡心依止也△消災證果為",
    "X60n1123_001:0459a18": "用者。依持戒力。能消外災。依定共道共力。能消",
    "X60n1123_001:0459a19": "內災。內外災消。道果自成也△酪味為教相者。",
    "X60n1123_001:0459a20": "且約當分。屬生滅四諦法門。鬼神等災是苦諦。",
    "X60n1123_001:0459a21": "迷惑不信是集諦。歸戒十善是道諦。得阿羅漢",
    "X60n1123_001:0459a22": "是滅諦。若約開顯。則同屬無上醍醐。若約秘密",
    "X60n1123_001:0459a23": "及不定教。則置毒酪中。即能殺人。節錄元義竟。",
    "X60n1123_001:0459a24": "原集更作四番解釋經文。第一就事解釋。第二",
    "X60n1123_001:0459b01": "約理解釋。第三約無量因緣釋。第四約圓頓觀",
    "X60n1123_001:0459b02": "心釋。具載原集。茲不錄。",
    "X60n1123_001:0459b04": " 佛說優婆塞五戒相經(同上初字函)",
    "X60n1123_001:0459b05": "宋元嘉年天竺三藏　求那跋摩　譯",
    "X60n1123_001:0459b06": "明　　古吳蕅益沙門　智旭　箋要",
    "X60n1123_001:0459b07": "殺戒第一(按殺戒第一四字。論文義次第。應在後文。願樂欲聞之後。佛告諸比邱之",
    "X60n1123_001:0459b08": "前。而原本乃列於此。或譯人偶不及檢。今不敢擅改。特為注明。庶閱誦時。頭緒清楚)",
    "X60n1123_001:0459b09": "聞如是。一時佛在迦維羅衛國。爾時淨飯王來詣佛",
    "X60n1123_001:0459b10": "所。頭面禮足。合掌恭敬。而白佛言。欲所請求。以自濟",
    "X60n1123_001:0459b11": "度。惟願世尊。哀詶我志。佛言。可得之願。隨王所求。王",
    "X60n1123_001:0459b12": "白佛言。世尊已。為比邱。比邱尼。沙彌。沙彌尼。制戒輕",
    "X60n1123_001:0459b13": "重。唯願如來。亦為我等優婆塞。分別五戒可悔不可",
    "X60n1123_001:0459b14": "悔者。令識戒相。使無疑惑。",
    "X60n1123_001:0459b15": "迦維羅衛。中天竺國之名。即世尊生處也。淨飯王。",
    "X60n1123_001:0459b16": "即世尊之父。以父王為當機。而請五戒法相。正表",
    "X60n1123_001:0459b17": "此五戒法。乃是三世諸佛之父。依于五戒。出生十",
    "X60n1123_001:0459b18": "方三世一切諸佛。詎可忽哉。",
    "X60n1123_001:0459b19": "佛言。善哉善哉。憍曇我本心念。久欲與優婆塞分別",
    "X60n1123_001:0459b20": "五戒。若有善男子。受持不犯者。以是因緣。當成佛道。",
    "X60n1123_001:0459b21": "若有犯而不悔。常在三塗故。",
    "X60n1123_001:0459b22": "上契佛意。下契羣機。故再歎善哉也。憍曇即瞿曇",
    "X60n1123_001:0459b23": "是王之姓。西國以稱姓為敬故。受持不犯。則當成",
    "X60n1123_001:0459b24": "佛。犯而不悔。則墮三塗。五戒為法界。十法界皆趣",
    "X60n1123_001:0459c01": "五戒。皆趣不過也。問。受持不犯。當成佛道。受而犯",
    "X60n1123_001:0459c02": "者。亦當成佛否。犯而不悔。常在三塗。犯而悔者。亦",
    "X60n1123_001:0459c03": "墮三塗否。答。受而犯者。亦當成佛。惟不受戒。則永",
    "X60n1123_001:0459c04": "無成佛因緣。犯而悔者。不墮三塗。但犯分上中下",
    "X60n1123_001:0459c05": "三種差別。悔亦有作法。取相。無生。三種不同。理須",
    "X60n1123_001:0459c06": "各就當戒委明。未可一言盡也。",
    "X60n1123_001:0459c07": "爾時佛為淨飯王。種種說已。王聞法竟。前禮佛足。遶",
    "X60n1123_001:0459c08": "佛而去。佛以是因緣。告諸比邱。我今欲為諸優婆塞。",
    "X60n1123_001:0459c09": "說犯戒輕重可悔不可悔者。諸比邱僉曰。唯然。願樂",
    "X60n1123_001:0459c10": "欲聞。",
    "X60n1123_001:0459c11": "問。比邱律儀。是大僧法。所以不許俗聞。今五戒相。",
    "X60n1123_001:0459c12": "是優婆塞所學。何故不向王說。乃待王去之後。以",
    "X60n1123_001:0459c13": "是因緣告比邱耶。答。七眾戒法。如來皆於比邱僧",
    "X60n1123_001:0459c14": "中結者。正以比邱為七眾中尊。佛法藉僧寶而立。",
    "X60n1123_001:0459c15": "故云佛滅度後。諸尼應從大僧而學戒法。夫尼戒",
    "X60n1123_001:0459c16": "尚屬比邱況五戒而不屬。比邱耶。故今向比邱僧",
    "X60n1123_001:0459c17": "說此五戒。正欲令優婆塞。轉從比邱學也。",
    "X60n1123_001:0459c18": "佛告諸比邱。犯殺有三種奪人命。一者自作。二者教",
    "X60n1123_001:0459c19": "人。三者遣使。自作者。自身作奪他命。教人者。教語他",
    "X60n1123_001:0459c20": "人言。捉是人。繫縛奪命。遣使者。語他人言。汝識某甲",
    "X60n1123_001:0459c21": "不。汝捉是人。繫縛奪命。是使隨語奪彼命時。優婆塞",
    "X60n1123_001:0459c22": "犯不可悔罪。",
    "X60n1123_001:0459c23": "殺戒以五緣成不可悔。一是人(謂所殺者人。非畜生等)。二人",
    "X60n1123_001:0459c24": "想(謂意在殺人)。三殺心。四興方便。五前人命斷。今之自",
    "X60n1123_001:0460a01": "作。教人遣使。皆是以殺心而興方便。故奪彼命時。",
    "X60n1123_001:0460a02": "犯不可悔罪也。不可悔者。初受優婆塞戒之時。說",
    "X60n1123_001:0460a03": "三歸竟。即得無作戒體。今犯殺人之罪。則失無作",
    "X60n1123_001:0460a04": "戒體。不復成優婆塞。故不可作法懺悔也。既不可",
    "X60n1123_001:0460a05": "悔。則永棄佛海邊外。名為邊罪。不可更受五戒。亦",
    "X60n1123_001:0460a06": "不得受一日一夜八關齋戒。亦不得受沙彌戒。及",
    "X60n1123_001:0460a07": "比邱戒。亦不得受菩薩大戒。惟得依大乘法。修取",
    "X60n1123_001:0460a08": "相懺。見好相已。方許受菩薩戒。亦許重受具戒。十",
    "X60n1123_001:0460a09": "戒。八戒。及五戒等。爾時破戒之罪。雖由取相懺滅。",
    "X60n1123_001:0460a10": "不墮三塗。然其世間性罪仍在。故至因緣會遇之",
    "X60n1123_001:0460a11": "時。仍須酬償夙債。除入涅槃。或生西方。乃能脫之",
    "X60n1123_001:0460a12": "不受報耳。可不戒乎。",
    "X60n1123_001:0460a13": "復有三種奪人命。一者用內色。二者用非內色。三者",
    "X60n1123_001:0460a14": "用內非內色。內色者。優婆塞用手打他。若用足。及餘",
    "X60n1123_001:0460a15": "身分。作如是念。令彼因死。彼因死者。是犯不可悔罪。",
    "X60n1123_001:0460a16": "若不即死。後因是死。亦犯不可悔。若不即死。後不因",
    "X60n1123_001:0460a17": "死。是中罪可悔。用非內色者。若人以木。瓦。石。刀。矟。弓",
    "X60n1123_001:0460a18": "箭。白鑞段。鉛錫段。遙擲彼人。作是念。令彼因死。彼因",
    "X60n1123_001:0460a19": "死者。犯不可悔罪。若不即死。後因是死。亦犯不可悔",
    "X60n1123_001:0460a20": "罪。若不即死。後不因死。是中罪可悔。用內非內色者。",
    "X60n1123_001:0460a21": "若以手捉木。瓦。石。刀。矟。弓箭。白鑞段。鉛錫段。木段。打",
    "X60n1123_001:0460a22": "他。作如是念。令彼因死。彼因死者。是罪不可悔。若不",
    "X60n1123_001:0460a23": "即死。後因是死。亦犯不可悔。若不即死。後不因死。是",
    "X60n1123_001:0460a24": "中罪可悔。",
    "X60n1123_001:0460b01": "此三種亦皆殺法。所謂興方便也。手足身分。是凡",
    "X60n1123_001:0460b02": "情之所執受。故名內色。木瓦石等。是凡情所不執",
    "X60n1123_001:0460b03": "受。名非內色。有處亦名外色。用彼內色。捉彼外色。",
    "X60n1123_001:0460b04": "故為雙用內非內色也。因此方便而死。不論即死",
    "X60n1123_001:0460b05": "後死。總是遂其殺心。故從前人命斷之時。結成不",
    "X60n1123_001:0460b06": "可悔罪。後不因死。則但有興殺方便之罪。未遂彼",
    "X60n1123_001:0460b07": "之殺心。故戒體尚未曾失。猶可殷勤悔除。名為中",
    "X60n1123_001:0460b08": "可悔罪也。",
    "X60n1123_001:0460b09": "復有不以內色。不以非內色。亦不以內非內色。為殺",
    "X60n1123_001:0460b10": "人故。合諸毒藥。若著眼耳鼻身上瘡中。若著諸食中。",
    "X60n1123_001:0460b11": "若被蓐中。車輿中。作如是念。令彼因死。彼因死者。犯",
    "X60n1123_001:0460b12": "不可悔罪。若不即死。後因是死。亦犯不可悔罪。若不",
    "X60n1123_001:0460b13": "即死。後不因死。是中罪可悔。",
    "X60n1123_001:0460b14": "此以毒藥為殺方便也。既不用手足等。又不用木",
    "X60n1123_001:0460b15": "石刀杖等。故云不以內非內色。而前人命斷是同。",
    "X60n1123_001:0460b16": "則不可悔罪亦同。",
    "X60n1123_001:0460b17": "復有作無煙火坑殺他。核殺。弶殺。作穽殺。撥殺。毗陀",
    "X60n1123_001:0460b18": "羅殺。墮胎殺。按腹殺。推著水中火中。推著坑中殺。若",
    "X60n1123_001:0460b19": "遣令去就道中死。乃至胎中初受二根。身根。命根。於",
    "X60n1123_001:0460b20": "中起方便殺(弶者。木檻詐取也。撥者。弩石也)。",
    "X60n1123_001:0460b21": "此更廣標種種殺方便也。核弶及撥。皆是殺具。毗",
    "X60n1123_001:0460b22": "陀羅即起屍呪術。下文自釋。餘並可知。",
    "X60n1123_001:0460b23": "無煙火坑殺者。若優婆塞。知是人從此道來。於中先",
    "X60n1123_001:0460b24": "作無煙火坑。以沙土覆上。若口說。以是人從此道來",
    "X60n1123_001:0460c01": "故。我作此坑。若是人因是死者。是犯不可悔罪。若不",
    "X60n1123_001:0460c02": "即死。後因是死。犯不可悔罪。若不即死。後不因死。是",
    "X60n1123_001:0460c03": "中罪可悔。為人作無煙火坑。人死者。不可悔。非人死",
    "X60n1123_001:0460c04": "者。是中罪可悔(從人邊得方便罪。不從非人邊得殺罪也。以於非人。無殺心故)。畜生",
    "X60n1123_001:0460c05": "死者。下罪可悔(下字恐悞。准一切律部。亦是中罪。亦從人邊得方便罪。不從畜生邊得殺",
    "X60n1123_001:0460c06": "罪也。以於畜生。無殺心故)。為非人作坑。非人死者。是中罪可悔(非人",
    "X60n1123_001:0460c07": "謂諸天。修羅。鬼神。載道義弱。故殺之者。戒體未失。猶可悔除也)。人死。是下罪可悔。畜",
    "X60n1123_001:0460c08": "生死者。犯下可悔罪(亦皆從非人邊得方便罪。不從人及畜生得殺罪。以於人及畜",
    "X60n1123_001:0460c09": "生。本無殺心故)。若為畜生作坑。畜生死者。是下罪可悔(畜生較諸",
    "X60n1123_001:0460c10": "天鬼神更劣。故殺之者。罪又稍輕)。若人墮死。若非人墮死。皆犯下罪",
    "X60n1123_001:0460c11": "可悔(還從畜生邊得方便罪也)。若優婆塞。不定為一事作坑。諸有",
    "X60n1123_001:0460c12": "來者。皆令墮死。人死者。犯不可悔罪。非人死者。中罪",
    "X60n1123_001:0460c13": "可悔。畜生死者。下罪可悔。都無死者。犯三方便可悔",
    "X60n1123_001:0460c14": "罪。是名無煙火坑殺也。",
    "X60n1123_001:0460c15": "此廣釋無煙火坑殺他。以例核殺。弶殺。作穽殺。撥",
    "X60n1123_001:0460c16": "殺。無不爾也。問。一切有命。不得故殺。殺者。非佛弟",
    "X60n1123_001:0460c17": "子。何故今殺天龍鬼神。僅結中罪。殺畜生。僅結下",
    "X60n1123_001:0460c18": "罪。猶不失戒。不至墮落耶。答。凡論失戒。須破根本",
    "X60n1123_001:0460c19": "四重。所謂殺人。盜五錢。邪婬。大妄語。此四重中。隨",
    "X60n1123_001:0460c20": "犯一種。決非作法之所能懺。至如殺非人畜生等。",
    "X60n1123_001:0460c21": "性罪雖重。而於違無作罪。猶為稍輕。今云中罪可",
    "X60n1123_001:0460c22": "悔。下罪可悔。乃是悔除違無作罪。免墮三塗。非謂",
    "X60n1123_001:0460c23": "并除性罪也。殺一命者。必償一命。故殺者。固當故",
    "X60n1123_001:0460c24": "償。誤殺者。亦須誤償。縱令不受戒者。亦必有罪。故",
    "X60n1123_001:0461a01": "大佛頂經云。如於中間。殺彼身命。或食其肉。如是",
    "X60n1123_001:0461a02": "乃至經微塵劫。相食相誅。猶如轉輪。互為高下。無",
    "X60n1123_001:0461a03": "有休息。佛制殺戒。良由於此。受持不犯。便可永斷",
    "X60n1123_001:0461a04": "輪迴。設復偶犯。至心懺悔。永不復造。亦可免墮三",
    "X60n1123_001:0461a05": "塗。故名中可悔。下可悔耳。設不念佛求生淨土。何",
    "X60n1123_001:0461a06": "由永脫酬償之苦哉。",
    "X60n1123_001:0461a07": "毗陀羅者。若優婆塞。以二十九日。求全身死人。召鬼",
    "X60n1123_001:0461a08": "呪屍令起。水洗。著衣。令手持刀。若心念口說。我為某",
    "X60n1123_001:0461a09": "甲故。作此毗陀羅。即讀呪術。若所欲害人死者。犯不",
    "X60n1123_001:0461a10": "可悔罪。若前人入諸三昧。或天神所護。或大呪師所",
    "X60n1123_001:0461a11": "救解。不成害。犯中可悔罪。是名毗陀羅殺也。半毗陀",
    "X60n1123_001:0461a12": "羅者。若優婆塞。二十九日作鐵車。作鐵車已。作鐵人。",
    "X60n1123_001:0461a13": "召鬼呪鐵人令起。水灑著衣。令鐵人手捉刀。若心念",
    "X60n1123_001:0461a14": "口說。我為某甲讀是呪。若是人死者。犯不可悔罪。若",
    "X60n1123_001:0461a15": "前人入諸三昧。諸天神所護。若呪師所救解。不成死",
    "X60n1123_001:0461a16": "者。是罪中可悔。是名半毗陀羅殺。斷命者。二十九日。",
    "X60n1123_001:0461a17": "牛屎塗地。以酒食著中。然火已。尋便著。水中。若心念",
    "X60n1123_001:0461a18": "口說。讀呪術言。如火水中滅。若火滅時。彼命隨滅。又",
    "X60n1123_001:0461a19": "復二十九日。牛屎塗地酒食著中。畫作所欲殺人像。",
    "X60n1123_001:0461a20": "作像已。尋還撥滅。心念口說。讀呪術言。如此相滅。彼",
    "X60n1123_001:0461a21": "命亦滅。若像滅時。彼命隨滅。又復二十九日。牛屎塗",
    "X60n1123_001:0461a22": "地。酒食著中。以針刺衣角頭。尋還拔出。心念口說。讀",
    "X60n1123_001:0461a23": "呪術言。如此針出。彼命隨出。是名斷命。若用種種呪",
    "X60n1123_001:0461a24": "死者。犯不可悔罪。若不死者。是中罪可悔。",
    "X60n1123_001:0461b01": "三種呪術斷命。並名厭禱殺。皆毗陀羅之類也。",
    "X60n1123_001:0461b02": "又復墮胎者。與有胎女人吐下藥。及灌一切處藥。若",
    "X60n1123_001:0461b03": "針血脈。乃至出眼淚藥。作是念以是因緣。令女人死。",
    "X60n1123_001:0461b04": "死者。犯不可悔罪。若不即死。後因是死。亦犯不可悔",
    "X60n1123_001:0461b05": "罪。若不即死。後不因死。是中罪可悔。若為殺母故墮",
    "X60n1123_001:0461b06": "胎。若母死者。犯不可悔罪。若胎死者。是罪可悔(仍於母邊",
    "X60n1123_001:0461b07": "得方便罪。不於胎邊得罪。以無殺胎心故)。若俱死者。是罪不可悔。若俱不",
    "X60n1123_001:0461b08": "死者。是中罪可悔。若為殺胎故。作墮胎法。若胎死者。",
    "X60n1123_001:0461b09": "犯不可悔。若胎不死者。是中罪可悔。若母死者。是中",
    "X60n1123_001:0461b10": "罪可悔(仍於胎得方便罪也)。俱死者。是犯不可悔。是名墮胎殺",
    "X60n1123_001:0461b11": "法。按腹者。使懷姙女人重作。或擔重物。教使車前走。",
    "X60n1123_001:0461b12": "若令上峻岸。作是念。令女人死。死者犯不可悔。若不",
    "X60n1123_001:0461b13": "即死。後因是死。是罪不可悔。若不因死者。是中罪可",
    "X60n1123_001:0461b14": "悔。若為胎者如上說。是名按腹殺也。遣令道中死者。",
    "X60n1123_001:0461b15": "知是道中有惡獸饑餓。遣令往至惡道中。作如是念。",
    "X60n1123_001:0461b16": "令彼惡道中死者。犯不可悔。餘者亦犯。同如上說。是",
    "X60n1123_001:0461b17": "名惡道中殺。乃至母胎中初得二根。身根。命根。加羅",
    "X60n1123_001:0461b18": "邏時。以殺心起方便。欲令死者。犯不可悔罪。餘犯。同",
    "X60n1123_001:0461b19": "如上說。",
    "X60n1123_001:0461b20": "加羅邏。或云歌羅邏。或云羯邏藍。此翻凝滑。又翻",
    "X60n1123_001:0461b21": "雜穢。狀如凝酥。乃胎中初七日位也。",
    "X60n1123_001:0461b22": "讚歎殺有三種。一者惡戒人。二者善戒人。三者老病",
    "X60n1123_001:0461b23": "人。惡戒人者。殺牛羊。養鷄豬。放鷹捕魚。獵師。圍兔射",
    "X60n1123_001:0461b24": "麞鹿等。偷賊。魁儈。呪龍。守獄。若到是人所。作如是言。",
    "X60n1123_001:0461c01": "汝等惡戒人。何以久作罪。不如早死。是人因死者。是",
    "X60n1123_001:0461c02": "罪不可悔。若不因死者。是中罪可悔。若惡人作如是",
    "X60n1123_001:0461c03": "言。我不用是人語。不因是死。犯中可悔罪。若讚歎是",
    "X60n1123_001:0461c04": "人令死。便心悔。作是念。何以教是人死。還到語言。汝",
    "X60n1123_001:0461c05": "等惡人。或以善知識因緣故。親近善人。得聽善法。能",
    "X60n1123_001:0461c06": "正思惟。得離惡罪。汝勿自殺。若是人受其語。不死者。",
    "X60n1123_001:0461c07": "是中罪可悔。善戒人者。如來四眾是也。若到諸善人",
    "X60n1123_001:0461c08": "所。如是言。汝持善戒。有福德人。若死。便受天福。何不",
    "X60n1123_001:0461c09": "自奪命。是人因是自殺者。犯不可悔罪。若不自殺者。",
    "X60n1123_001:0461c10": "中罪可悔。若善戒人作是念。我何以受他語自殺。若",
    "X60n1123_001:0461c11": "不死者。是罪可悔。若教他死已。心生悔言。我不是。何",
    "X60n1123_001:0461c12": "以教此善人死。還往語言。汝善人。隨壽命住。福德益",
    "X60n1123_001:0461c13": "多故。受福益多。莫自奪命。若不因死者。是中罪可悔。",
    "X60n1123_001:0461c14": "老病者。四大增減。受諸苦惱。往語是人言。汝云何久",
    "X60n1123_001:0461c15": "忍是苦。何不自奪命。因死者。是罪不可悔。若不因死",
    "X60n1123_001:0461c16": "者。是中罪可悔。若病人作是念。我何緣受是人語。自",
    "X60n1123_001:0461c17": "奪命。若語病人已。心生悔。我不是。何以語此病人自",
    "X60n1123_001:0461c18": "殺。還往語言。汝等病人。或得良藥。善看病人。隨藥飲",
    "X60n1123_001:0461c19": "食。病可得瘥。莫自奪命。若不因死者。是中罪可悔。",
    "X60n1123_001:0461c20": "此三種讚歎殺。皆廣標中所無。然並如文可知。",
    "X60n1123_001:0461c21": "餘上七種殺。說犯與不犯。同如上火坑。",
    "X60n1123_001:0461c22": "七種。指廣標中核。弶。穽。撥。及推著水中。火中。坑中",
    "X60n1123_001:0461c23": "也。",
    "X60n1123_001:0461c24": "若人作人想殺。是罪不可悔。人作非人想殺。人中生",
    "X60n1123_001:0462a01": "疑殺。皆犯不可悔。非人人想殺。非人中生疑殺。是中",
    "X60n1123_001:0462a02": "罪可悔。",
    "X60n1123_001:0462a03": "按他部。或但人想一句結重。或人想人疑二句結",
    "X60n1123_001:0462a04": "重。今三句皆結重也。以理酌之。祇應二句結重耳。",
    "X60n1123_001:0462a05": "謂人。人想不可悔。人。人疑亦不可悔。餘四句結可",
    "X60n1123_001:0462a06": "悔。謂人作非人想。中可悔。非人作人想。中可悔。非",
    "X60n1123_001:0462a07": "人非人疑。中可悔。非人非人想。亦中可悔。",
    "X60n1123_001:0462a08": "又一人被截手足。置著城壍中。又眾女人。來入城中。",
    "X60n1123_001:0462a09": "聞是啼哭聲。便往就觀。共相謂言。若有能與是人藥",
    "X60n1123_001:0462a10": "漿飲。使得時死。則不久受苦。中有愚直女人。便與藥",
    "X60n1123_001:0462a11": "漿。即死。諸女言。汝犯戒不可悔。即白佛。佛言。汝與藥",
    "X60n1123_001:0462a12": "漿時死者。犯戒不可悔。",
    "X60n1123_001:0462a13": "此結集家。引事明判罪法。而文太略。准餘律部。若",
    "X60n1123_001:0462a14": "作此議論時。便犯小可悔罪。若同心令彼覓藥者。",
    "X60n1123_001:0462a15": "同犯不可悔罪。若知而不遮者。亦犯中可悔罪。",
    "X60n1123_001:0462a16": "若居士。作方便欲殺母。而殺非母。是中罪可悔(仍于母邊",
    "X60n1123_001:0462a17": "得方便罪。不于非母邊得罪。以是誤殺。本無殺心故也)。若居士。欲殺非母。而自",
    "X60n1123_001:0462a18": "殺母。是犯中罪可悔。非逆(亦于非母得方便罪。不于母邊得殺罪也)。若居",
    "X60n1123_001:0462a19": "士。方便欲殺人。而殺非人。是中罪可悔(但于人邊得方便罪)。若",
    "X60n1123_001:0462a20": "居士。作方使欲殺非人。而殺人者。犯小可悔罪(但于非人",
    "X60n1123_001:0462a21": "得方便罪)。若人懷畜生胎。墮此胎者。犯小可悔罪。若畜生",
    "X60n1123_001:0462a22": "懷人胎者。墮此胎死者。犯不可悔。若居士。作殺人方",
    "X60n1123_001:0462a23": "便。居士先死。後若有死者。是罪犯可悔(當未死前。僅犯方便罪。當",
    "X60n1123_001:0462a24": "其死時。戒體隨盡。故後有死者。彼則不犯破戒重罪也)。若居士。欲殺父母。心生",
    "X60n1123_001:0462b01": "疑。是父母非耶。若定知是父母。殺者是逆。罪不可悔。",
    "X60n1123_001:0462b02": "此亦須六句分別。父母。父母想。父母疑。三句是逆",
    "X60n1123_001:0462b03": "父母非父母想。及非父母。三句。皆犯不可悔。非逆。",
    "X60n1123_001:0462b04": "若居士生疑。是人非人。若心定知是人。殺者犯不可",
    "X60n1123_001:0462b05": "悔罪(亦應六句分別。二不可悔。四可悔。如前所明)。若人捉賊欲將殺。賊得",
    "X60n1123_001:0462b06": "走去。若以官力。若聚落力。追尋是賊。若居士逆道來",
    "X60n1123_001:0462b07": "追者問居士言。汝見賊不。是居士先於賊有惡心瞋",
    "X60n1123_001:0462b08": "恨。語言。我見在是處。以是因緣。令賊失命者。犯不可",
    "X60n1123_001:0462b09": "悔。若人將眾多賊欲殺。是賊得走去。若以官力。若聚",
    "X60n1123_001:0462b10": "落力。追逐。是居士逆道來。追者問居士言。汝見賊不",
    "X60n1123_001:0462b11": "是賊中。或有一人是居士所瞋者。言我見在是處。若",
    "X60n1123_001:0462b12": "殺非所瞋者。是罪可悔(仍于所瞋者得方便罪)。餘如上說(若殺所瞋",
    "X60n1123_001:0462b13": "者。是罪不可悔也)。若居士。母想殺非母。犯不可悔。非逆罪(六句",
    "X60n1123_001:0462b14": "分別。二逆。四非逆。上已明。今重出耳)。若戲笑打他。若死者。是罪可悔(本無",
    "X60n1123_001:0462b15": "殺心故也。但犯戲笑打他之罪)。若狂。不自憶念。殺者。無罪(見糞而捉如旃檀無",
    "X60n1123_001:0462b16": "異。見火而捉。如金無異。乃名為狂。更有心亂。痛惱所纏。二病亦爾)。若優婆塞。用有蟲",
    "X60n1123_001:0462b17": "水。及草木中殺蟲。皆犯罪。若有蟲。無蟲想。用亦犯。若",
    "X60n1123_001:0462b18": "無蟲。有蟲想。用者亦犯。",
    "X60n1123_001:0462b19": "此亦應六句分別。一。有蟲有蟲想。二。有蟲。有蟲疑。",
    "X60n1123_001:0462b20": "二句結根本小可悔罪。三。無蟲。有蟲想。四。無蟲。無",
    "X60n1123_001:0462b21": "蟲疑。二句結方便小可悔罪。五。有蟲。無蟲想。六。無",
    "X60n1123_001:0462b22": "蟲。無蟲想。二句無犯。今言有蟲無蟲想亦犯者。欲",
    "X60n1123_001:0462b23": "人諦審觀察。不可輒爾輕用水及草木故也。",
    "X60n1123_001:0462b24": "有居士起新舍。在屋上住。手中失梁。墮木師頭上。即",
    "X60n1123_001:0462c01": "死。居士生疑。是罪為可悔不。問佛。佛言無罪(本無有殺心故)。",
    "X60n1123_001:0462c02": "屋上梁。人力少。不禁故。梁墮木師頭上。殺木師。居士",
    "X60n1123_001:0462c03": "即生疑。佛言。無罪。從今日作。好用心。勿令殺人。又一",
    "X60n1123_001:0462c04": "居士。屋上作。見埿中有蠍。怖畏跳下。墮木師上。即死",
    "X60n1123_001:0462c05": "居士生疑。佛言。無罪。從今日好用心作。勿令殺人。又",
    "X60n1123_001:0462c06": "一居士。日暮。入險道。值賊。賊欲取之。捨賊而走。墮岸",
    "X60n1123_001:0462c07": "下織衣人上。織師即死。居士生疑。佛言。無罪。又一居",
    "X60n1123_001:0462c08": "士。山上推石。石下殺人。生疑。佛言。無罪。若欲推石時。",
    "X60n1123_001:0462c09": "當先唱石下。令人知。又一人病癰瘡未熟。居士為破",
    "X60n1123_001:0462c10": "而死。即生疑。佛言。癰瘡未熟若破者。人死。是中罪可",
    "X60n1123_001:0462c11": "悔(雖無殺心。而有致死之理。故犯罪也)。若破熟癰瘡死者。無罪(癰瘡既熟。理應",
    "X60n1123_001:0462c12": "被故)。又一小兒喜笑。居士捉擊攊。令大笑故。便死。居士",
    "X60n1123_001:0462c13": "生疑。佛言。戲笑故。不犯殺罪。從今不應復擊攊人令",
    "X60n1123_001:0462c14": "笑(不應便是小可悔罪)。又一人坐。以衣自覆。居士喚言。起。是人",
    "X60n1123_001:0462c15": "言。勿喚。我起。便死。復喚言。起。起。便即死。居士生疑。佛",
    "X60n1123_001:0462c16": "言。犯中罪可悔(初喚無罪。第二喚犯中罪也)。",
    "X60n1123_001:0462c17": "盜戒第二",
    "X60n1123_001:0462c18": "佛告諸比邱。優婆塞。以三種取他重物。犯不可悔。一",
    "X60n1123_001:0462c19": "者用心。二者用身。三者離本處。用心者。發心思惟。欲",
    "X60n1123_001:0462c20": "為偷盜。用身者。用身分等取他物。離本處者。隨物在",
    "X60n1123_001:0462c21": "處。舉著餘處。",
    "X60n1123_001:0462c22": "盜戒以六緣成不可悔。一。他物。二。他物想。三。盜心。",
    "X60n1123_001:0462c23": "四。興方便取。五。直五錢(西域一大錢。直此方十六小錢。五錢則是八十小錢",
    "X60n1123_001:0462c24": "律攝云。五磨灑。每一磨灑。八十貝齒。則是四百貝齒。滇南用貝齒五箇。准銀一釐。亦是八分銀子耳)。六。",
    "X60n1123_001:0463a01": "離本處。今云取他重物。即是他物。他物想。直五錢",
    "X60n1123_001:0463a02": "之三緣。用心。即是盜心。用身。即是興方便取。離本",
    "X60n1123_001:0463a03": "處。即第六緣。六緣具足。失無作戒體也。",
    "X60n1123_001:0463a04": "復有三種取人重物。犯不可悔罪。一者自取。二者教",
    "X60n1123_001:0463a05": "他取。三者遣使取。自取者。自手舉離本處。教他取者",
    "X60n1123_001:0463a06": "若優婆塞教人言。盜他物。是人隨意取。離本處時。遣",
    "X60n1123_001:0463a07": "使者。語使人言。汝知彼重物處不。答言知處。遣往盜",
    "X60n1123_001:0463a08": "取。是人隨語取離本處時。",
    "X60n1123_001:0463a09": "此三種取。皆辨所興方便不同。同以六緣成重也。",
    "X60n1123_001:0463a10": "復有五種取他重物。犯不可悔。一者苦切取。二者輕",
    "X60n1123_001:0463a11": "慢取。三者詐稱他名字取。四者強奪取。五者受寄取。",
    "X60n1123_001:0463a12": "此五種取。亦是方便不同。同以六緣成重也。",
    "X60n1123_001:0463a13": "重物者。若五錢。若直五錢物。犯不可悔。",
    "X60n1123_001:0463a14": "此正釋五錢以上。皆名為重物也。不論何物。但使",
    "X60n1123_001:0463a15": "本處價直八分銀子。取離處時。即犯不可悔罪。",
    "X60n1123_001:0463a16": "若居士。知他有五寶。若似五寶。以偷心選擇。而未離",
    "X60n1123_001:0463a17": "處。犯可悔罪(未具六緣。得方便罪)。若選擇已。取離本處。直五錢",
    "X60n1123_001:0463a18": "者。犯不可悔(已具六緣。便失戒體。不論受用與不受用)。",
    "X60n1123_001:0463a19": "五寶即五金。所謂金銀銅鐵錫也。似者。像也。以金",
    "X60n1123_001:0463a20": "銀等作諸器具。名為似寶。若未成器諸金銀等。名",
    "X60n1123_001:0463a21": "為生寶。故云生像金銀寶物。謂一者生金銀寶物。",
    "X60n1123_001:0463a22": "二者像金銀寶物也。或云七寶准例可知。",
    "X60n1123_001:0463a23": "離本處者若織物。異繩名異處。若皮若衣。一色名一",
    "X60n1123_001:0463a24": "處。異色名異處。若衣皮牀。一色名一處。異色名異處。",
    "X60n1123_001:0463b01": "若毛蓐者。不重毛名一處。一色名一處。異色名異處。",
    "X60n1123_001:0463b02": "是名諸處。居士為他擔物。以盜心移左肩著右肩。右",
    "X60n1123_001:0463b03": "手著左手。如是身分。名為異處。車則輪軸衡軛。船則",
    "X60n1123_001:0463b04": "兩舷前後。屋則梁棟椽桷。四隅及奧。皆名異處。以盜",
    "X60n1123_001:0463b05": "心移物著諸異處者。皆犯不可悔。",
    "X60n1123_001:0463b06": "且如毛蓐。自物放一重上。他物放二重上。或自物",
    "X60n1123_001:0463b07": "放一色上。他物放異色上。今取他物。離彼二重。置",
    "X60n1123_001:0463b08": "一重中。離彼異色。置一色中。則令他人生失物想。",
    "X60n1123_001:0463b09": "故為離處。而具六緣。更犯不可悔也。左肩右肩等。",
    "X60n1123_001:0463b10": "例皆如是。若無盜心。則雖左右數移。豈有罪哉。",
    "X60n1123_001:0463b11": "衡。轅前橫木。所以駕馬。軛。轅前橫木。所以駕牛。舷。",
    "X60n1123_001:0463b12": "音弦。船之邊也。負棟曰梁。屋脊曰棟。椽桷。音傳角。",
    "X60n1123_001:0463b13": "皆屋椽也。",
    "X60n1123_001:0463b14": "盜水中物者。人。栰。材木。隨水流下。居士以盜心取者。",
    "X60n1123_001:0463b15": "犯不可悔。若以盜心捉木令住。後流至前際(即名離處)及",
    "X60n1123_001:0463b16": "以盜心沈著水底(亦名離處)若舉離水時(亦名離處)皆犯不可",
    "X60n1123_001:0463b17": "悔。復次。有主池中養鳥。居士以盜心按著。池水中者。",
    "X60n1123_001:0463b18": "犯可悔罪(未離彼處故)若舉離池水。犯不可悔(離彼處故)。若人",
    "X60n1123_001:0463b19": "家養鳥。飛入野池。以盜心舉離水(是為離處)。及沈著水底",
    "X60n1123_001:0463b20": "(亦名離處)皆犯不可悔。又有居士內外莊嚴之具。在樓觀",
    "X60n1123_001:0463b21": "上。諸有主鳥銜此物去。以盜心奪此鳥者。犯不可悔。",
    "X60n1123_001:0463b22": "(具六緣故)若見鳥銜寶而飛。以盜心遙待之時。犯中可悔。",
    "X60n1123_001:0463b23": "(方便罪也)若以呪力。令鳥隨意所欲至處。犯不可悔(具六緣故)。",
    "X60n1123_001:0463b24": "若至餘處。犯中可悔(亦方便罪)。若有野鳥銜寶而去。居士",
    "X60n1123_001:0463c01": "以盜心奪野鳥取。犯中可悔(雖非有主物從盜心結罪)。待野鳥時。",
    "X60n1123_001:0463c02": "犯小可悔。又諸野鳥銜寶而去。諸有主鳥奪野鳥取。",
    "X60n1123_001:0463c03": "居士以盜心奪有主鳥取。犯不可悔(具六緣故。從鳥主邊得罪)。若",
    "X60n1123_001:0463c04": "待鳥時。犯中可悔(是方便罪)。餘如上說。又有主鳥銜寶物",
    "X60n1123_001:0463c05": "去。為野鳥所奪(是無主也)。居士以盜心奪野鳥取。犯中可",
    "X60n1123_001:0463c06": "悔(亦從盜心結罪)。若待鳥時。亦犯中可悔(准上應小可悔。中字恐誤。不則上亦",
    "X60n1123_001:0463c07": "應云中可悔也)。餘亦如上。若居士蒲博。以盜心轉齒勝他得",
    "X60n1123_001:0463c08": "五錢者。犯不可悔。",
    "X60n1123_001:0463c09": "賻錢為戲。名摴蒲。雙陸戲。名六博。賭賻家所用馬",
    "X60n1123_001:0463c10": "子。及圍棋子象棋子。骰子之類。皆名為齒。轉齒者。",
    "X60n1123_001:0463c11": "偷棋換著乃至用藥骰子等也。准優婆塞戒經。及",
    "X60n1123_001:0463c12": "梵網經。則蒲博等事。亦犯輕垢。今但受五戒者。容",
    "X60n1123_001:0463c13": "可不犯。而轉齒勝他。全是盜心。故犯重也。",
    "X60n1123_001:0463c14": "若有居士。以盜心偷舍利。犯中可悔(不可計價直故)。若以恭",
    "X60n1123_001:0463c15": "敬心而作是念。佛亦我師。清淨心取者。為犯。若居士",
    "X60n1123_001:0463c16": "以盜心取經卷。犯不可悔。計直輕重(所盜經卷。若直五錢以上。則不",
    "X60n1123_001:0463c17": "可悔。若減五錢。中可悔也)。夫盜田者。有二因緣。奪他田地。一者相",
    "X60n1123_001:0463c18": "言(即告狀訟于官府也)。二者作相(即立標示界限相也)。若居士為地故。言",
    "X60n1123_001:0463c19": "他得勝。若作異相。過分得地。直五錢者。犯不可悔。有",
    "X60n1123_001:0463c20": "諸居士。應輸估稅而不輸。至五錢者。犯不可悔。復有",
    "X60n1123_001:0463c21": "居士。至關稅處。語諸居士。汝為我過此物。與汝半稅",
    "X60n1123_001:0463c22": "為持過者。違稅五錢。犯不可悔。居士若示人異道。使",
    "X60n1123_001:0463c23": "令失稅物。直五錢。犯中可悔。若稅處有賊。及惡獸。或",
    "X60n1123_001:0463c24": "饑餓。故示異道。令免斯害。不犯。又有居士。與賊共謀。",
    "X60n1123_001:0464a01": "破諸村落。得物共分。直五錢者。犯不可悔。盜無足眾",
    "X60n1123_001:0464a02": "生者。蛭蟲(蛭。音質。水蟲也)于投羅蟲等(未見翻譯)。人取舉著。器中。",
    "X60n1123_001:0464a03": "居士從器中取者。犯不可悔。選擇如上。盜二足三足",
    "X60n1123_001:0464a04": "眾生者。人及鵝鴈鸚鵡鳥等。是諸鳥在籠禁中。若盜",
    "X60n1123_001:0464a05": "心取者。犯不可悔。餘如上說。盜人有二種。一者擔去。",
    "X60n1123_001:0464a06": "二者共期。若居士以盜心。擔人著肩上。人兩足離地",
    "X60n1123_001:0464a07": "犯不可悔。若共期行。過二雙步。犯不可悔。餘皆如上",
    "X60n1123_001:0464a08": "說。盜四足者。象馬牛羊也。人以繩繫著一處。以盜心",
    "X60n1123_001:0464a09": "牽將。過四雙步。犯不可悔。若在一處臥。以盜心驅起。",
    "X60n1123_001:0464a10": "過四雙步。犯不可悔。多足亦同。若在牆壁籬障內。以",
    "X60n1123_001:0464a11": "盜心驅出。過羣四雙步者。犯不可悔。餘如上說。若在",
    "X60n1123_001:0464a12": "外放之。居士以為心念。若放牧人。入林去時。我當盜",
    "X60n1123_001:0464a13": "取。發念之機。犯中可悔。若殺者。自同殺罪。殺已。取五",
    "X60n1123_001:0464a14": "錢肉。犯不可悔。復有七種。一。非己想。二。不同意。三。不",
    "X60n1123_001:0464a15": "暫用。四。知有主。五。不狂。六。不心亂。七。不病壞心。此七",
    "X60n1123_001:0464a16": "者取重物。犯不可悔。取輕物(四錢以下)。犯中可悔。又有七",
    "X60n1123_001:0464a17": "種。一者己想(謂是己物)。二者同意(素相親厚。聞我用時。其心歡喜)。三者暫",
    "X60n1123_001:0464a18": "用(不久即還本主)。四者謂無主(不知此物有人攝屬)。五狂。六心亂。七病",
    "X60n1123_001:0464a19": "壞心。此七者取物。無犯。有一居士。種植蘿蔔。又有一",
    "X60n1123_001:0464a20": "人。來至園所。語居士言。與我蘿蔔。居士問言。汝有價",
    "X60n1123_001:0464a21": "耶。為當直索。答言。我無價也。居士曰。若須蘿蔔。當持",
    "X60n1123_001:0464a22": "價來。我若但與汝者。何以供朝夕之饍耶。客言。汝定",
    "X60n1123_001:0464a23": "不與成耶。主曰。吾豈得與汝。客便以呪術。令菜乾枯。",
    "X60n1123_001:0464a24": "迴自生疑。將無犯不可悔耶。往決如來。佛言。計直所",
    "X60n1123_001:0464b01": "犯。可悔不可悔。莖葉華實。皆與根同。有一人。在祇洹",
    "X60n1123_001:0464b02": "間耕墾脫衣著田一面。時有居士。四望無人。便持衣",
    "X60n1123_001:0464b03": "去。時耕者遙見。語居士言。勿取我衣。居士不聞。猶謂",
    "X60n1123_001:0464b04": "無主。故持衣去。耕人即隨後捉之。語居士言。汝法應",
    "X60n1123_001:0464b05": "不與取耶。居士答言。我謂無主。故取之耳。豈法宜然。",
    "X60n1123_001:0464b06": "耕人言。此是我衣。居士言曰。是汝衣者。便可持去。居",
    "X60n1123_001:0464b07": "士生疑。我將無犯不可悔耶。即往佛所。諮質此事。佛",
    "X60n1123_001:0464b08": "知故問。汝以何心取之。居士白言。謂言無主。佛言無",
    "X60n1123_001:0464b09": "犯。自今以後。取物者。善加籌量。或自有物。雖無人守。",
    "X60n1123_001:0464b10": "而實有主者耶。若發心欲偷未取者。犯下可悔。取而",
    "X60n1123_001:0464b11": "不滿五錢者。犯中可悔。取而滿五錢。犯不可悔。",
    "X60n1123_001:0464b12": "欲偷未取。下可悔遠方便也。取而未離處。中可悔。",
    "X60n1123_001:0464b13": "近方便也。文缺略。不滿五錢。中可悔。未失戒也。滿",
    "X60n1123_001:0464b14": "五錢。不可悔。已失戒也。失戒須取相懺。例如殺戒",
    "X60n1123_001:0464b15": "中說。所有世間性罪。償足自停。較殺業稍輕耳。",
    "X60n1123_001:0464b16": "婬戒第三",
    "X60n1123_001:0464b17": "佛告諸比邱優婆塞不應生欲想欲覺。尚不應生心。",
    "X60n1123_001:0464b18": "何況起欲。恚癡結縛根本。不淨惡業。",
    "X60n1123_001:0464b19": "於欲境界安立名言。名為欲想。於欲境界忽起尋",
    "X60n1123_001:0464b20": "求。名為欲覺。由欲不遂。而起於恚。欲之與恚。同依",
    "X60n1123_001:0464b21": "於癡。三毒既具。則為一切結縛根本。違清淨行。能",
    "X60n1123_001:0464b22": "招此世他世苦報。故名不淨惡業也。",
    "X60n1123_001:0464b23": "是中犯邪婬有四處。男。女。黃門。二根。女者。人女。非人",
    "X60n1123_001:0464b24": "女。畜生女。男者人男。非人男。畜生男黃門二根。亦同",
    "X60n1123_001:0464c01": "於上類。若優婆塞。與人女。非人女。畜生女。三處行邪",
    "X60n1123_001:0464c02": "婬。犯不可悔。若人男。非人男。畜生男。黃門。二根。二處",
    "X60n1123_001:0464c03": "行婬。犯不可悔若發心欲行婬。未和合者。犯小可悔。",
    "X60n1123_001:0464c04": "(遠方便也)若二身和合。止不婬。犯中可悔(近方便也)。",
    "X60n1123_001:0464c05": "婬戒以三緣成不可悔。一婬心。謂如饑得食。如渴",
    "X60n1123_001:0464c06": "得飲。不同熱鐵入身。臭屍繫頸等。二是道。謂下文",
    "X60n1123_001:0464c07": "所明三處。三事遂。謂入如胡麻許。即失戒也。",
    "X60n1123_001:0464c08": "若優婆塞。婢使已嫁有主。於中行邪婬者。犯不可悔。",
    "X60n1123_001:0464c09": "餘輕犯如上說。三處者。口處。大便。小便處。除是三處。",
    "X60n1123_001:0464c10": "餘處行欲。皆可悔。若優婆塞。婢使未配嫁。於中非道",
    "X60n1123_001:0464c11": "行婬者。犯可悔罪。後生受報罪重。",
    "X60n1123_001:0464c12": "婢使未配嫁。則未有他主。若欲攝受。便應如法。以",
    "X60n1123_001:0464c13": "禮定名。為妾為妻。皆無不可。若非道行婬。壞其節",
    "X60n1123_001:0464c14": "操致使此女。喪德失貞。故雖不失戒體。而後報罪",
    "X60n1123_001:0464c15": "重。所謂損陰德者。幽冥所深惡也。",
    "X60n1123_001:0464c16": "若優婆塞。有男子僮使人等。共彼行婬。二處犯不可",
    "X60n1123_001:0464c17": "悔罪。餘輕犯罪同上說。若優婆塞。共婬女行婬。不與",
    "X60n1123_001:0464c18": "直者。犯邪婬不可悔。與直無犯。若人死。乃至畜生死",
    "X60n1123_001:0464c19": "者。身根未壞。共彼行邪婬。女者。三處犯不可悔。輕犯",
    "X60n1123_001:0464c20": "同上說。若優婆塞。自受八支(謂一日一夜八關戒齋)。行婬者。犯",
    "X60n1123_001:0464c21": "不可悔八支無復邪正。一切皆犯。若優婆塞。雖都不",
    "X60n1123_001:0464c22": "受戒。犯佛弟子淨戒人者。雖無犯戒之罪。然後永不",
    "X60n1123_001:0464c23": "得受五戒。乃至出家受具足。",
    "X60n1123_001:0464c24": "佛弟子淨戒人。謂比邱比邱尼。式叉摩那。沙彌。沙",
    "X60n1123_001:0465a01": "彌尼。優婆塞。優婆夷也。乃至己妻受八支戒日。亦",
    "X60n1123_001:0465a02": "不得犯。犯者。同名破他梵行。問。犯他淨行。固名重",
    "X60n1123_001:0465a03": "難。設有反被受戒人所誘者。是遮難否。或不知誤",
    "X60n1123_001:0465a04": "犯。後乃悔恨。誠心發露。許受五戒。及出家否。答。若",
    "X60n1123_001:0465a05": "知彼已受戒。便不應妄從其誘。然既被誘。罪必稍",
    "X60n1123_001:0465a06": "減。不知誤犯。理亦應然。但懺悔之方。決非輕易。應",
    "X60n1123_001:0465a07": "須請問威德重望。深明律學者。乃能滅此罪耳。",
    "X60n1123_001:0465a08": "佛告諸比邱吾有二身。生身。戒身。若善男子。為吾生",
    "X60n1123_001:0465a09": "身起七寶塔。至於梵天。若人虧之。其罪尚有可悔。虧",
    "X60n1123_001:0465a10": "吾戒身。其罪無量。受罪如伊羅龍王。",
    "X60n1123_001:0465a11": "此結示淨戒不可虧犯也。戒身。即法身。佛以戒。定。",
    "X60n1123_001:0465a12": "慧。解脫。解脫知見。為法身故。以此戒法。師師相授。",
    "X60n1123_001:0465a13": "即是如來法身。常住不滅。若或自破梵行。或復破",
    "X60n1123_001:0465a14": "他梵行。則是。破壞如來法身。故較破壞生身舍利",
    "X60n1123_001:0465a15": "塔罪。為尤重也。伊羅龍王。具云伊羅跋羅。亦云伊",
    "X60n1123_001:0465a16": "羅鉢。伊羅。樹名。此云臭氣跋羅。此云極。謂此龍王。",
    "X60n1123_001:0465a17": "昔為迦葉佛時比邱不過以瞋恚心。故犯折草木",
    "X60n1123_001:0465a18": "戒。不知懺悔。遂致頭上生此臭樹。苦毒無量。況殺",
    "X60n1123_001:0465a19": "盜婬妄根本重戒。而可犯乎。然殺盜二戒。稍有慈",
    "X60n1123_001:0465a20": "心廉退者。猶未肯犯。獨此婬戒。人最易犯。故偏于",
    "X60n1123_001:0465a21": "此而結示也。然犯戒之罪。既有重于壞塔。則持戒",
    "X60n1123_001:0465a22": "之福。不尤重于起塔耶。幸佛弟子思之。",
    "X60n1123_001:0465a23": "妄語戒第四",
    "X60n1123_001:0465a24": "佛告諸比邱吾以種種訶妄語。讚歎不妄語者。乃至",
    "X60n1123_001:0465b01": "戲笑。尚不應妄語。何況故妄語。是中犯者。若優婆塞",
    "X60n1123_001:0465b02": "不知不見過人聖法。自言我是羅漢(斷三界煩惱盡)。向羅漢",
    "X60n1123_001:0465b03": "者(斷無色界思惑將盡)。犯不可悔。若言我是阿那含(斷欲界煩惱盡)。斯",
    "X60n1123_001:0465b04": "陀含(斷欲界六品惑)。若須陀洹(斷見惑盡)。乃至尚須陀洹(世第一後心。具",
    "X60n1123_001:0465b05": "足八忍。智少一分)。若得初禪(離生喜樂。五。支功德相應)。第二禪(定生喜樂。四支功德",
    "X60n1123_001:0465b06": "相應)。第三禪(離喜妙樂。五。支功德相應)。第四禪(捨念清淨。四支功德相應)。若得慈",
    "X60n1123_001:0465b07": "悲。喜。捨。無量心。若得四無色定(所謂)。虗空定。識處定。無",
    "X60n1123_001:0465b08": "所有處定。非想非非想處定。若得不淨觀。阿那般那。",
    "X60n1123_001:0465b09": "念(此云遣來遣去。即入息出息也。此二觀。乃佛法二甘露門。但應修習。不應云得)。諸天來到",
    "X60n1123_001:0465b10": "我所。諸龍。夜叉(捷疾鬼)。薜茘(亦云閉麗多。此翻祖父鬼)毗舍闍(噉精氣鬼)。",
    "X60n1123_001:0465b11": "鳩盤茶(甕形厭魅鬼)。羅剎(可畏鬼)。來到我所。彼問我我答彼。",
    "X60n1123_001:0465b12": "我問彼。彼答我。皆犯不可悔。",
    "X60n1123_001:0465b13": "此大妄語。以五緣成不可悔。一。所向人。二。是人想。",
    "X60n1123_001:0465b14": "三。有欺誑心。四。說重具。即羅漢乃至羅剎來到我",
    "X60n1123_001:0465b15": "所等。五。前人領解。若向聾人。癡人。不解語人說。及",
    "X60n1123_001:0465b16": "向非人。畜生等說。並屬中可悔罪也。",
    "X60n1123_001:0465b17": "若本欲言羅漢。誤言阿那含者。犯中可悔。餘亦如是",
    "X60n1123_001:0465b18": "說(未遂本心故也)。若優婆塞。人問言。汝得道耶。若默後。若以",
    "X60n1123_001:0465b19": "相示者。皆犯中可悔(未了了故)。乃至言旋風土鬼。來至我",
    "X60n1123_001:0465b20": "所者。犯中可悔(准十誦律。未得外凡別總相念。妄言已得。戒未清淨。妄言恃戒清淨。未曾",
    "X60n1123_001:0465b21": "讀誦經典。妄言讀誦等。並犯中可悔罪)。若優婆塞實聞而言不聞。實見",
    "X60n1123_001:0465b22": "而言不見。疑有而言無。無而言有。如是等妄語。皆犯",
    "X60n1123_001:0465b23": "可悔(更有兩舌。惡口。綺語。並皆犯罪。但不失戒故云可悔。非謂無性罪也)。若發心欲妄",
    "X60n1123_001:0465b24": "語。未言者。犯下可悔(遠方便也)。言而不盡意者。犯中可悔。",
    "X60n1123_001:0465c01": "(或誤說或說不了了。僅名近方便罪也)若向人自言得道者。便犯不可",
    "X60n1123_001:0465c02": "悔。若狂。若心亂。不覺語者。無犯。",
    "X60n1123_001:0465c03": "酒戒第五",
    "X60n1123_001:0465c04": "佛在支提國。跋陀羅婆提邑(未見翻譯)。是處有惡龍。名菴",
    "X60n1123_001:0465c05": "婆羅提陀(未見翻譯)。兇暴惡害。無人得到其處。象馬牛羊",
    "X60n1123_001:0465c06": "驢騾。駱駝。無能近者。乃至諸鳥。不得過上。秋穀熟時。",
    "X60n1123_001:0465c07": "破滅諸穀。長老莎伽陀(或云槃陀伽。或云般陀。此翻小路邊生。又翻繼道。徃昔慳",
    "X60n1123_001:0465c08": "法。又喜飲酒。今生愚鈍。一百日中。不誦一偈。佛令調息。證阿羅漢)。遊行支提國。漸到",
    "X60n1123_001:0465c09": "跋陀羅婆提。過是夜已。晨朝著衣持鉢。入村乞食。乞",
    "X60n1123_001:0465c10": "食時。聞此邑有惡龍。名菴婆羅提陀。兇暴惡害。人民",
    "X60n1123_001:0465c11": "鳥獸。不得到其住處。秋穀熟時。破滅諸穀。聞已。乞食",
    "X60n1123_001:0465c12": "訖。到菴婆羅提陀龍住處。泉鳥樹下。敷坐具。大坐。龍",
    "X60n1123_001:0465c13": "聞衣氣。即發瞋恚。從身出煙。長老莎伽陀。即入三昧。",
    "X60n1123_001:0465c14": "以神通力。身亦出煙。龍倍瞋恚。身上出火莎伽陀復",
    "X60n1123_001:0465c15": "入火光三昧。身亦出火。龍復雨雹。莎伽陀即變。雨雹",
    "X60n1123_001:0465c16": "作釋俱餅。髓餅。波波羅餅。龍復放霹靂。莎伽陀即變",
    "X60n1123_001:0465c17": "作種種歡喜丸餅。龍復雨弓箭刀稍。莎伽陀即變作",
    "X60n1123_001:0465c18": "優鉢羅華(此云青蓮)。波頭摩華(此云紅蓮)。拘牟陀華(此云黃蓮)。時龍",
    "X60n1123_001:0465c19": "復。雨毒蛇。蜈蚣。土虺。蚰蜒。莎伽陀即變作優鉢羅華",
    "X60n1123_001:0465c20": "纓絡。薝蔔華纓絡。婆師華纓絡。阿提目多伽華纓絡。",
    "X60n1123_001:0465c21": "(薝蔔。此云黃華。婆師。此云夏生華。又翻雨華雨時方生。阿提目多伽。舊云善思夷華。或翻龍甜華)如",
    "X60n1123_001:0465c22": "是等龍所有勢力。盡現向莎伽陀。如是現德已。不能",
    "X60n1123_001:0465c23": "勝故。即失威力光明。長老莎伽陀。知龍勢力已盡。不",
    "X60n1123_001:0465c24": "能復動。即變作細身。從龍兩耳入。從兩眼出。兩眼出",
    "X60n1123_001:0466a01": "已。從鼻入。從口中出。在龍頭上。往來經行。不傷龍身。",
    "X60n1123_001:0466a02": "爾時龍見如是事。心即大驚。怖畏毛豎。合掌向長老",
    "X60n1123_001:0466a03": "莎伽陀言。我歸依汝。莎伽陀答言。汝莫歸依我。當歸",
    "X60n1123_001:0466a04": "依我師。歸依佛。龍言。我從今歸三寶。知我盡形作佛",
    "X60n1123_001:0466a05": "優婆塞。是龍受三自歸。作佛弟子已。更不復作如先",
    "X60n1123_001:0466a06": "兇惡事。諸人及鳥獸。皆得到其所。秋穀熟時不復傷",
    "X60n1123_001:0466a07": "破。如是名聲。流布諸國。長老莎伽陀。能降惡龍。折伏",
    "X60n1123_001:0466a08": "令善。諸人及鳥獸。得到龍宮。秋穀熟時。不復破傷。因",
    "X60n1123_001:0466a09": "長老莎伽陀。名聲流布。諸人皆作食。傳請之。是中有",
    "X60n1123_001:0466a10": "一貧女人信敬。請長老莎伽陀。莎伽陀默然受已",
    "X60n1123_001:0466a11": "是女人為辦名蘇乳糜。受而食之。女人思惟。是沙門",
    "X60n1123_001:0466a12": "噉是名蘇乳糜。或當冷發。便取似水色酒持與。是莎",
    "X60n1123_001:0466a13": "伽陀不看。飲已。為說法便去。過向寺中。爾時間。酒勢",
    "X60n1123_001:0466a14": "便發。近寺門邊倒地。僧伽梨衣等。漉水囊。鉢。杖油囊",
    "X60n1123_001:0466a15": "革屣。鍼筒各在一處。身在一處。醉無所覺。爾時佛與",
    "X60n1123_001:0466a16": "阿難(此云歡喜。佛之堂弟。佛成道時生。為佛侍者。又翻慶喜。又翻無染)。遊行到是處",
    "X60n1123_001:0466a17": "佛見是比邱。知而故問阿難。此是何人。答言。世尊。此",
    "X60n1123_001:0466a18": "是長老莎伽陀。佛即語阿難。是處為我敷坐牀。辦水。",
    "X60n1123_001:0466a19": "集僧。阿難受教。即敷坐牀辦水集僧已。往白佛言。世",
    "X60n1123_001:0466a20": "尊。我已敷牀辦水集僧。佛自知時。佛即洗足坐。問諸",
    "X60n1123_001:0466a21": "比邱。曾見聞有龍名菴婆羅提陀。兇暴惡害。先無有",
    "X60n1123_001:0466a22": "人到其住處。象馬牛羊。驢騾駱駝。無能到者。乃至諸",
    "X60n1123_001:0466a23": "鳥。無敢過上。秋穀熟時。破滅諸穀。善男子。莎伽陀能",
    "X60n1123_001:0466a24": "折伏令善。今諸人及鳥獸。得到泉土。是時眾中有見",
    "X60n1123_001:0466b01": "者。言見。世尊。聞者。言聞。世尊。佛。語比邱。於汝意云何。",
    "X60n1123_001:0466b02": "此善男子莎伽陀。今能折伏蝦蟇不。答言。不能。世尊。",
    "X60n1123_001:0466b03": "佛言。聖人飲酒。尚如是失。何況俗凡人。如是過罪。若",
    "X60n1123_001:0466b04": "過是罪。皆由飲酒。故從今日。若言我是佛弟子者。不",
    "X60n1123_001:0466b05": "得飲酒。乃至小草頭一滴。亦不得飲。佛種種訶責飲",
    "X60n1123_001:0466b06": "酒過失已。告諸比邱。優婆塞不得飲酒者。有二種。穀",
    "X60n1123_001:0466b07": "酒。木酒(穀酒可知)。木酒者。或用根莖葉華果。用種種子。諸",
    "X60n1123_001:0466b08": "藥草。雜作酒。酒色酒香。酒味。飲能醉人。是名為酒。若",
    "X60n1123_001:0466b09": "優婆塞嘗咽者。亦名為飲。犯罪。若飲穀酒。咽咽犯罪。",
    "X60n1123_001:0466b10": "若飲醋酒隨咽咽犯。若飲甜酒。隨咽咽犯。若噉麴能",
    "X60n1123_001:0466b11": "醉者。隨咽咽犯。若噉滴糟。隨咽咽犯。若飲酒澱。隨咽",
    "X60n1123_001:0466b12": "咽犯。若飲似酒。酒色。酒香。酒味。能令人醉者。隨咽咽",
    "X60n1123_001:0466b13": "犯。若但作酒色。無酒香。無酒味。不能醉人。及餘飲。皆",
    "X60n1123_001:0466b14": "不犯。",
    "X60n1123_001:0466b15": "醋。謂味酸也。但是飲之能醉。不論味酸味甜。皆悉",
    "X60n1123_001:0466b16": "犯罪。麴者。作酒之藥。滴糟者。即今燒酒。酒澱者。澱",
    "X60n1123_001:0466b17": "(音殿)酒之滓垽(音印)。似酒者。果漿等變熟之後。亦能醉",
    "X60n1123_001:0466b18": "人。此酒戒但是遮罪。為防過故。與前四根本戒同",
    "X60n1123_001:0466b19": "制。三緣成犯。一。是酒。謂飲之醉人。二。酒想。謂知是",
    "X60n1123_001:0466b20": "酒。或酒和合三。八口。咽咽結可悔罪也。若食中不",
    "X60n1123_001:0466b21": "知有酒或酒煑物。已失酒性。不能醉人者。並皆無",
    "X60n1123_001:0466b22": "犯。",
    "X60n1123_001:0466b23": "佛說優婆塞五戒相經",
    "X60n1123_001:0466b24": "問。原集以歸戒彚釋。置此經後。今何附前耶。答。",
    "X60n1123_001:0466c01": "原集簡略。順便附此。今廣集週足。當置在前。葢",
    "X60n1123_001:0466c02": "三歸五戒。佛初成道。即有耶輸伽之父母。最初",
    "X60n1123_001:0466c03": "為歸戒之優婆塞優婆夷。時有比邱。與優婆塞",
    "X60n1123_001:0466c04": "夷三眾。尚無比邱尼。沙彌。沙彌尼之三眾。至此",
    "X60n1123_001:0466c05": "說優婆塞五戒相經。六眾弟子已全。況淨飯王",
    "X60n1123_001:0466c06": "之請。如來之說。秪明五戒。可悔不可悔者。令識",
    "X60n1123_001:0466c07": "戒相。便無疑惑。未曾問答三歸之義。故歸戒彚",
    "X60n1123_001:0466c08": "釋。宜在前也。又問。據優婆塞戒經。受戒品。六齋",
    "X60n1123_001:0466c09": "日加受八戒。在菩薩戒六重二十八輕之內。亦",
    "X60n1123_001:0466c10": "即梵網。不敬好時之戒。今何故在此經後耶。答。",
    "X60n1123_001:0466c11": "佛制持八關齋戒。不拘白衣近事。大乘小乘。但",
    "X60n1123_001:0466c12": "於齋日。佛聖誕日。父母尊長生死日。自生日。作",
    "X60n1123_001:0466c13": "諸念誦功德日。皆應持八關齋戒。所謂齋者。過",
    "X60n1123_001:0466c14": "午不食而為齋體。八支閉惡。以助成齋。良由生",
    "X60n1123_001:0466c15": "死正因。無如婬欲。生死增緣。無如飲食。但白衣",
    "X60n1123_001:0466c16": "近事。不能永捨眷屬。所以終身五戒。但除邪婬。",
    "X60n1123_001:0466c17": "若受八關齋戒。唯制一日一夜者。嚴禁過午之",
    "X60n1123_001:0466c18": "食。及婬欲之念。大智度論云。於六齋日。定受八",
    "X60n1123_001:0466c19": "戒。修積福德者。是日惡鬼逐人。令人不吉。是故",
    "X60n1123_001:0466c20": "劫初聖人。教人持齋。修善作福。以避凶衰。但一",
    "X60n1123_001:0466c21": "日不食為齋。後佛出世語云。汝當一日一夜。如",
    "X60n1123_001:0466c22": "諸佛持八戒。不過中食。以此功德。非特遠離灾",
    "X60n1123_001:0466c23": "橫。實能成就出世涅槃。又提謂經中。明八王日",
    "X60n1123_001:0466c24": "受八戒。所云八王者。謂立春。春分。立夏。夏至立",
    "X60n1123_001:0467a01": "秋秋分。立冬。冬至是八日。天地諸神。陰陽交代。",
    "X60n1123_001:0467a02": "所以受戒。凡齋戒日。不得鞭打眾生。不得身口",
    "X60n1123_001:0467a03": "作不威儀事。見下威儀經說。不得起貪欲。瞋恚。",
    "X60n1123_001:0467a04": "煩惱等邪覺。更須修六念。以上四禁。若有犯者。",
    "X60n1123_001:0467a05": "雖不破齋戒。而齋戒不清淨。具見齋經。說此經",
    "X60n1123_001:0467a06": "有科註一卷。今節錄。",
    "X60n1123_001:0467a08": " 佛說齋經(出明藏緣字函即中阿含持齋經)",
    "X60n1123_001:0467a09": "吳　優婆塞　支謙　譯經",
    "X60n1123_001:0467a10": "明　蕅益沙門　智旭　註",
    "X60n1123_001:0467a11": "古杭優婆塞　陳熙願　節要",
    "X60n1123_001:0467a12": "按近事第七輕戒。每月六齋日。在家二眾。俱應",
    "X60n1123_001:0467a13": "受齋。凡受齋法。或至僧伽藍中。或請一師至自",
    "X60n1123_001:0467a14": "家中。今即家中受也。又優婆塞受齋。就寺為便。",
    "X60n1123_001:0467a15": "優婆夷受齋。就家為便。又西域。不拘近事白衣。",
    "X60n1123_001:0467a16": "凡修念誦功德。皆持八關齋戒。",
    "X60n1123_001:0467a17": "聞如是。一時佛在舍衛城東。丞相家殿。丞相母。名維",
    "X60n1123_001:0467a18": "耶。早起沐浴。著綵衣。與諸子婦俱出。稽首佛足。一面",
    "X60n1123_001:0467a19": "坐。佛問維耶。沐浴何早。對曰。欲與諸婦。俱受齋戒。",
    "X60n1123_001:0467a20": "綵衣。在家常服。既無妨於八支。故不特制壞色。若",
    "X60n1123_001:0467a21": "已受菩薩近事戒。畜無縫三衣者。於受齋日。應得",
    "X60n1123_001:0467a22": "著之。",
    "X60n1123_001:0467a23": "佛言。齋有三輩。樂何等齋。維耶長跪言。願聞何謂三",
    "X60n1123_001:0467a24": "齋。佛言。一為牧牛齋。二為尼犍齋。三為佛法齋。",
    "X60n1123_001:0467b01": "依愛。同於牧牛。依見。同於尼犍。除愛見而修八支",
    "X60n1123_001:0467b02": "五念。名為佛法。",
    "X60n1123_001:0467b03": "牧牛齋者。如牧牛人。求善水草。飲飼其牛。暮歸思念。",
    "X60n1123_001:0467b04": "何野有豐饒。須天明當復往。若族種男女。已受齋戒。",
    "X60n1123_001:0467b05": "意在居家利欲產業。及念美飲食育養身者。是為如",
    "X60n1123_001:0467b06": "彼牧牛人意。不得大福。非大明。",
    "X60n1123_001:0467b07": "喻此日雖從佛法受齋。而不持心八支。不習學五",
    "X60n1123_001:0467b08": "念。乃懸想次日五欲。猶如牧牛者。懸想明日水草",
    "X60n1123_001:0467b09": "也。例而推之。今生奉持佛戒。喜願未來人天受樂。",
    "X60n1123_001:0467b10": "皆如牧牛。不得出世大福。繇無出世大智光明。迺",
    "X60n1123_001:0467b11": "使心期陋劣如此。故結判云。非大明也。",
    "X60n1123_001:0467b12": "尼犍齋者。當月十五日。齋之時。伏地受齋戒。為十由",
    "X60n1123_001:0467b13": "延內諸神。拜言。我今日齋。不敢為惡。不名有家。彼我",
    "X60n1123_001:0467b14": "無親。妻子奴婢。非是我有。我非其主。然其學。貴文賤",
    "X60n1123_001:0467b15": "質。無有正心。至到明日相名。有如故事。齋如彼者。不",
    "X60n1123_001:0467b16": "得大福。非大明。",
    "X60n1123_001:0467b17": "尼犍。此云離繫。外道之名。由延。亦云由旬。四十里",
    "X60n1123_001:0467b18": "也。向諸神拜。不知歸向三寶也。不敢為惡。雖不徧",
    "X60n1123_001:0467b19": "列八支。大意與佛戒相似。不名有家。彼我無親。亦",
    "X60n1123_001:0467b20": "與佛戒略同。而僅稱尼犍齋者。非但為其不知歸",
    "X60n1123_001:0467b21": "憑三寶。良以其學。貴文賤質。無有正心。故也。貴文",
    "X60n1123_001:0467b22": "者。致飾於外。以圖悅人耳目。賤質者。不知真修實",
    "X60n1123_001:0467b23": "詣。反本還源也。直念真如。名為正心。不脫見網。名",
    "X60n1123_001:0467b24": "無正心。見惑既紆。愛習仍在。故至明日。仍如故事",
    "X60n1123_001:0467c01": "也。今雖歸憑三寶。而不圖出要。仍復貴文賤質。當",
    "X60n1123_001:0467c02": "知同彼外道尼犍。以例推之。受戒者。貴彰持律之",
    "X60n1123_001:0467c03": "名。而性遮諸業。未必微細清淨。演教者。貴彰宏法",
    "X60n1123_001:0467c04": "之名。而修證要途。未必精徹明了。參禪者。貴彰機",
    "X60n1123_001:0467c05": "用之名。而己躬下事。未必窮源極底。修懺者。貴彰",
    "X60n1123_001:0467c06": "音聲儀式之名。而事戒理觀。未必深諳力行。皆尼",
    "X60n1123_001:0467c07": "犍流類耳。",
    "X60n1123_001:0467c08": "佛法齋者。道弟子。月六齋之日。受八戒。",
    "X60n1123_001:0467c09": "道弟子。謂在家秉承佛道之弟子也。從但三歸。至",
    "X60n1123_001:0467c10": "菩薩戒。在家二眾。俱得此名。月六齋日者。初八日。",
    "X60n1123_001:0467c11": "十四日。十五日。二十三日。二十九日。三十日也。若",
    "X60n1123_001:0467c12": "月小者。取二十八日足之。此六日。是四天王。及太",
    "X60n1123_001:0467c13": "子使者。巡視世間之日。受齋修福。功倍餘時。不言",
    "X60n1123_001:0467c14": "年三長齋月者。月齋稍難。容可隨力。日齋最易。尤",
    "X60n1123_001:0467c15": "應秉承。年三月者。正月五月九月。毗沙門天王分",
    "X60n1123_001:0467c16": "鎮南洲。亦應受齋修福也。八戒。具如下列。或開香",
    "X60n1123_001:0467c17": "華歌儛為二。則第九不非時。獨得齋名。開合雖殊。",
    "X60n1123_001:0467c18": "義體無別。或問。為善去惡。理應相續。何以但制六",
    "X60n1123_001:0467c19": "日。待天神巡視而後修善。答。受六齋者。非謂平日",
    "X60n1123_001:0467c20": "便可為惡也。大戒。五戒。秉之終身。八關戒齋。加於",
    "X60n1123_001:0467c21": "六日。譬如列國諸侯。平日何嘗不修政布德。士農",
    "X60n1123_001:0467c22": "工賈。平日何嘗不勤職務業。迨夫巡狩省試之期。",
    "X60n1123_001:0467c23": "亦必倍加警飭。故梵網有不敬好時之戒。當知此",
    "X60n1123_001:0467c24": "為菩薩增上功德。亦為近事種出世因。下乃旁為",
    "X60n1123_001:0468a01": "一輩多罪眾生。雖不能相續修善。亦使之暫離惡",
    "X60n1123_001:0468a02": "業。倘馴而致之。萌孽漸生。牛羊弗牧。安知不蔚為",
    "X60n1123_001:0468a03": "牛山美木耶。",
    "X60n1123_001:0468a04": "第一戒者。盡一日一夜。持心如真人。無有殺意。慈念",
    "X60n1123_001:0468a05": "眾生。不得賊害蝡動之類。不加刀殺。念欲利安。莫復",
    "X60n1123_001:0468a06": "為殺。如清淨戒。以一心習。",
    "X60n1123_001:0468a07": "盡一日夜。謂不得半日。及半夜等。持心如真人者。",
    "X60n1123_001:0468a08": "阿羅漢。翻無著。亦翻不生。亦翻應供。亦翻應真。今",
    "X60n1123_001:0468a09": "翻真人。此乃出世聖果。而持心如之也。慈念眾生。",
    "X60n1123_001:0468a10": "念欲利安等。明行善。不得賊害。莫復為殺等。明止",
    "X60n1123_001:0468a11": "善。止行二善。名為諸佛清淨之戒。今以一心而修",
    "X60n1123_001:0468a12": "習之。",
    "X60n1123_001:0468a13": "第二戒者。盡一日一夜。持心如真人。無貪取意。思念",
    "X60n1123_001:0468a14": "布施。當歡喜與。自手與。潔淨與。恭敬與。不望與。却慳",
    "X60n1123_001:0468a15": "貪與。如清淨戒。以一心習。",
    "X60n1123_001:0468a16": "無貪取意。先明止善。思念布施等。次明行善。不望",
    "X60n1123_001:0468a17": "句。即行論止。謂與時。無有望今報後報心也。歡喜",
    "X60n1123_001:0468a18": "四句。是却慳心。不望與句。是却貪心。",
    "X60n1123_001:0468a19": "第三戒者。一日一夜。持心如真人。無婬意。不念房室。",
    "X60n1123_001:0468a20": "修治梵行。不為邪欲。心不貪色。如清淨戒。以一心習。",
    "X60n1123_001:0468a21": "無婬意二句。先明止善。修治梵行。次明行善。不為",
    "X60n1123_001:0468a22": "邪欲二句。重明止善。梵行者。四禪四等也。",
    "X60n1123_001:0468a23": "第四戒者。一日一夜。持心如真人。無妄語意。思念至",
    "X60n1123_001:0468a24": "誠。安定徐言。不為偽詐。心口相應。如清淨戒。以一心",
    "X60n1123_001:0468b01": "習。",
    "X60n1123_001:0468b02": "無妄語意。總標永離四過。思念至誠。即無未得言",
    "X60n1123_001:0468b03": "得諸愆。安定。即不綺語。徐言。即不惡口。不為偽詐。",
    "X60n1123_001:0468b04": "即不兩舌。心口相應。即不妄言。皆含止行二善之",
    "X60n1123_001:0468b05": "意。",
    "X60n1123_001:0468b06": "第五戒者。一日一夜。持心如真人。不飲酒。不醉。不迷",
    "X60n1123_001:0468b07": "亂。不失志。去放逸意。如清淨戒。以一心習。",
    "X60n1123_001:0468b08": "不飲酒句。總標離眾失也。醉及迷亂等。皆飲酒必",
    "X60n1123_001:0468b09": "招之過。",
    "X60n1123_001:0468b10": "第六戒者。一日一夜。持心如真人。無求安意。不著香",
    "X60n1123_001:0468b11": "華。不傅脂粉。不為歌儛倡樂。如清淨戒。以一心習。",
    "X60n1123_001:0468b12": "色。聲。香。觸等塵。乃六情諸根所安。故云無求安意。",
    "X60n1123_001:0468b13": "第七戒者。一日一夜。持心如真人。無求安意。不臥好",
    "X60n1123_001:0468b14": "牀。卑牀草席。捐除睡臥。思念經道。如清淨戒。以一心",
    "X60n1123_001:0468b15": "習。",
    "X60n1123_001:0468b16": "高廣嚴飾。名為好牀。縱恣睡眠。小死無異。今捐除",
    "X60n1123_001:0468b17": "睡臥。即是止善。思念經道。即是行善。",
    "X60n1123_001:0468b18": "第八戒者。一日一夜。持心如真人。奉法時食。食少節",
    "X60n1123_001:0468b19": "身。過中日後不復食。如清淨戒。以一心習。",
    "X60n1123_001:0468b20": "以時受食。順諸佛法。資身辦道。身無病苦。心得安",
    "X60n1123_001:0468b21": "閒。離舌端貪嗜之過。無數數營理之煩。日中。以表",
    "X60n1123_001:0468b22": "中道。中道之外。更無所需。隱示第一義趣。又根塵",
    "X60n1123_001:0468b23": "相對。皆有食義。如眼以色為食。耳以聲為食等。若",
    "X60n1123_001:0468b24": "墮聰除明。便成斷滅見網。若尋聲逐色。又復流浪",
    "X60n1123_001:0468c01": "愛河。今云時食。則但緣現量。復云少食。則無所貪",
    "X60n1123_001:0468c02": "求○大論。明頭陀食有五。第三中後不飲漿。第五",
    "X60n1123_001:0468c03": "節量食。",
    "X60n1123_001:0468c04": "佛告維耶。受齋之日。當習五念。何謂五。",
    "X60n1123_001:0468c05": "一當念佛。佛為如來。為至真。為等正覺。為明行足。為",
    "X60n1123_001:0468c06": "善逝。世間父。無上士。經法御。天人師。號曰佛。是念佛",
    "X60n1123_001:0468c07": "者。愚癡惡意怒習悉除。善心自生。思樂佛業。譬如以",
    "X60n1123_001:0468c08": "麻油澡豆沐頭。垢濁得除。齋念佛者。其淨如是。眾人",
    "X60n1123_001:0468c09": "見之。莫不信好。",
    "X60n1123_001:0468c10": "梵語多陀阿伽度。此翻如來。無所從來。亦無所去。",
    "X60n1123_001:0468c11": "故名如來。中道迴出二諦。故無來去。證於中道。以",
    "X60n1123_001:0468c12": "此度生為如來。梵語阿羅訶。此翻應供。亦翻應真。",
    "X60n1123_001:0468c13": "今翻至真。為世福田。故名應供。冥自真性。故名至",
    "X60n1123_001:0468c14": "真。梵語三藐三佛陀。此翻正徧知。今翻等正覺。等",
    "X60n1123_001:0468c15": "即徧義。具明差別法門。名之為等。深知無差別性。",
    "X60n1123_001:0468c16": "名之為正。等知二諦。正知中諦。為等正覺。又真不",
    "X60n1123_001:0468c17": "異俗。故等。俗不異真。故正。具足三明。為明。行足。妙",
    "X60n1123_001:0468c18": "超三有。名為善逝。即三有而不著三有。故為善逝",
    "X60n1123_001:0468c19": "又三種國土。無非寂光。為善逝。世間父。亦名世間",
    "X60n1123_001:0468c20": "解。自己。解脫。能解世間。如長者自出火宅。能令諸",
    "X60n1123_001:0468c21": "子出火宅也。位極妙覺更無過者。名無上士。經法",
    "X60n1123_001:0468c22": "御。亦名調御丈夫。具丈夫法。能說經調御眾生也。",
    "X60n1123_001:0468c23": "說十二部經。詮無量理。調御眾生。為經法御。六道",
    "X60n1123_001:0468c24": "以天人為勝。又三乘聖眾。皆在人道天中。佛為天",
    "X60n1123_001:0469a01": "人師範。即九界同秉教誨。自覺覺他。覺行圓滿。故",
    "X60n1123_001:0469a02": "號曰佛。不言世尊者。十號具足。即是世間最尊。舉",
    "X60n1123_001:0469a03": "別而略總也。念法門。能除愚癡。念實相。能除惡意。",
    "X60n1123_001:0469a04": "念相好。能除怒習。愚癡惡意怒習悉除。即是止善。",
    "X60n1123_001:0469a05": "善心自生。思樂佛業。即是行善。以如來十號。能生",
    "X60n1123_001:0469a06": "世出世間種種善根。又十號威德。能令聞者。破狹",
    "X60n1123_001:0469a07": "劣心。破輕慢心。敬仰畏憚。不敢萌於惡意。麻油澡",
    "X60n1123_001:0469a08": "豆。除穢之物。喻念慧為除惑之具。依於一體三寶。",
    "X60n1123_001:0469a09": "而有住持三寶。於三寶中。佛寶最尊。喻之以頭。垢",
    "X60n1123_001:0469a10": "濁既除。頭則清淨。念佛功成。佛性顯現矣。",
    "X60n1123_001:0469a11": "二。當念法。佛所說法。三十七品。具足不毀。思念勿忘。",
    "X60n1123_001:0469a12": "當知此法。為世間明。是念法者。愚癡惡意怒習悉除",
    "X60n1123_001:0469a13": "善心自生。用樂法業。譬如以麻油澡豆浴身。垢濁得",
    "X60n1123_001:0469a14": "除。齋念法者。其淨如是。眾人見之。莫不好信。",
    "X60n1123_001:0469a15": "佛法無量。而三十七品。具足始終修證途轍。故獨",
    "X60n1123_001:0469a16": "舉之。分為七科。一。四念處。謂身。受。心。法。為所觀境。",
    "X60n1123_001:0469a17": "(一觀身不淨。二。觀受是苦。三。觀心無常。四。觀法無我。為四念處)二。四正勤。謂繇念",
    "X60n1123_001:0469a18": "處觀。令未生惡不生。已生惡除滅。未生善得生。已",
    "X60n1123_001:0469a19": "生善增長。三。四如意足。謂欲。念。進。慧(希向慕樂彼法為欲。一心",
    "X60n1123_001:0469a20": "正住彼境為念。修習精進無間為進。思維心不馳散為慧。所願皆得。為如意足)。於中思維",
    "X60n1123_001:0469a21": "則定。思維則斷。善能成就神通。四。五根。謂信。進。念。",
    "X60n1123_001:0469a22": "定。慧(一信根。信於正道。二。精進根。勤求不息。三。念根。一心觀想。四。定根。一心寂定。五。慧根內性",
    "X60n1123_001:0469a23": "自照)。成無漏根。五。五力。亦如根名。謂信等增長。能破",
    "X60n1123_001:0469a24": "五障(信力遮煩惱。進力除懈怠。念力破邪想。定力破妄想。慧力破一切邪外)。六。七覺",
    "X60n1123_001:0469b01": "支。謂念。擇法。精進。喜。輕安。定。捨。調攝其心。不沈不",
    "X60n1123_001:0469b02": "浮。而入見道(念。即思念。謂修諸道法。當念使定慧均平。擇。進。喜。屬慧。安。定捨。屬定)。七。",
    "X60n1123_001:0469b03": "八正道。謂正見。正思維。正語。正業。正精進。正定。正",
    "X60n1123_001:0469b04": "念正命。安隱在道中行(不依偏邪而行。名為正道。正命者。乞食自活。離邪命",
    "X60n1123_001:0469b05": "食也)。此三十七品。能運載三土眾生。到三涅槃。故為",
    "X60n1123_001:0469b06": "三世間明。所應具足不毀。思念勿忘也(三涅槃。一。性淨涅槃。",
    "X60n1123_001:0469b07": "單約性言。二。圓淨涅槃。智極惑盡。三。方便淨涅槃。此生非生。心常寂滅。此滅非滅。應用常興)。受",
    "X60n1123_001:0469b08": "齋則以法為身。故即以身喻法。昧此法身性本清",
    "X60n1123_001:0469b09": "淨。幻成三惑垢濁。垢濁既除。法身顯矣。",
    "X60n1123_001:0469b10": "三當念眾。恭敬親附。依受慧教。佛弟子眾。有得溝港。",
    "X60n1123_001:0469b11": "受溝港證者。有得頻來。受頻來證者。有得不還。受不",
    "X60n1123_001:0469b12": "還證者。有得應真。受應真證者。是為四雙之八輩丈",
    "X60n1123_001:0469b13": "夫。皆為戒成。定成。慧成。度知見成。為聖德。為行具。當",
    "X60n1123_001:0469b14": "為叉手。天上天下尊者福田。是念眾。愚癡惡意怒習",
    "X60n1123_001:0469b15": "悉除。喜心自生。樂眾之業。譬如以湻灰浣衣。垢汙得",
    "X60n1123_001:0469b16": "除。齋念眾者。其德如是。眾人見之。莫不好信。",
    "X60n1123_001:0469b17": "梵語僧伽。此翻和合眾。律中明僧有四種。一。無慚",
    "X60n1123_001:0469b18": "僧。謂破戒者。二。啞羊僧。雖不破戒。昧法律者。三。清",
    "X60n1123_001:0469b19": "淨僧。謂內外七賢。及持戒凡夫。四。真實僧。謂四雙",
    "X60n1123_001:0469b20": "八輩。今令念真實僧也。恭敬約意。親近約身。受教",
    "X60n1123_001:0469b21": "約口。十六心滿。初登聖位。名得溝港。猶云預流。即",
    "X60n1123_001:0469b22": "須陀洹果。八忍具足。智少一分。名受溝港證者。謂",
    "X60n1123_001:0469b23": "無間必當證溝港道。即須陀洹向。斷欲界思六品。",
    "X60n1123_001:0469b24": "名得頻來。猶云一往一來。即斯陀含果。斷五品時。",
    "X60n1123_001:0469c01": "名受頻來證者。即斯陀含向。斷欲界九品思盡。名",
    "X60n1123_001:0469c02": "得不還。猶云不來。即阿那含果。斷八品時。名受不",
    "X60n1123_001:0469c03": "還證者。即阿那含向。斷三界惑盡。名得應真。謂與",
    "X60n1123_001:0469c04": "真諦常相應故。即阿羅漢果。進斷非非想思。名受",
    "X60n1123_001:0469c05": "應真證者。即阿羅漢向。合為四雙。分為八輩。具足",
    "X60n1123_001:0469c06": "智斷。故名丈夫。性遮清淨。無作體不可壞。名為戒",
    "X60n1123_001:0469c07": "成。八解。九次第等。名為定成。見四真諦。名為慧成。",
    "X60n1123_001:0469c08": "於有為諸行得解脫。名為度成。文缺度成二字。分",
    "X60n1123_001:0469c09": "別解脫因果不謬。名為度知見成。具慧行。入正位。",
    "X60n1123_001:0469c10": "名為聖德。具行行。滿足功德。名為行具。以要言之。",
    "X60n1123_001:0469c11": "前三果及四向。是分證五分法身。阿羅漢果是滿",
    "X60n1123_001:0469c12": "證五分法身也。當為叉手。結成能念。舉叉手以攝",
    "X60n1123_001:0469c13": "三業。天上天下尊者福田。結成所念。舉福田以顯",
    "X60n1123_001:0469c14": "德行也。然在家菩薩受齋念眾。於真實僧。固應三",
    "X60n1123_001:0469c15": "業精勤。於清淨僧。亦應禮拜供養。即啞羊及無慚",
    "X60n1123_001:0469c16": "僧。尤不應輕慢毀辱。如象王。羅剎。尚敬服袈裟者。",
    "X60n1123_001:0469c17": "不害不食。況歸依三寶。自稱近事淨行者乎。喜心",
    "X60n1123_001:0469c18": "即善心。湻灰。亦譬念慧。僧寶屬解脫德。故以衣譬。",
    "X60n1123_001:0469c19": "即所謂。解脫服也。又是慚愧莊嚴。又是寂滅上忍。",
    "X60n1123_001:0469c20": "性具僧寶。如身必有衣。念慧除垢。則。解脫清淨。眾",
    "X60n1123_001:0469c21": "德莊嚴。柔和善順矣。",
    "X60n1123_001:0469c22": "四者念戒。身受佛戒。一心奉持。不虧。不犯。不動。不忘。",
    "X60n1123_001:0469c23": "善立慎護。為慧者舉。後無所悔。不以有望。能等教人。",
    "X60n1123_001:0469c24": "是念戒者。愚癡惡意怒習悉除。喜心自生。樂戒統業。",
    "X60n1123_001:0470a01": "如鏡之磨。垢除盛明。齋念戒者。其淨如是。眾人見之。",
    "X60n1123_001:0470a02": "莫不好信。",
    "X60n1123_001:0470a03": "佛戒有七眾。九眾。大小兩門之不同。今云身受佛",
    "X60n1123_001:0470a04": "戒。且據一日一夜所秉八支而言。即此八支戒法。",
    "X60n1123_001:0470a05": "具攝定共。道共。及三聚。五支等戒。故總誡云。一心",
    "X60n1123_001:0470a06": "奉持也。不虧。不犯。即木叉戒。不動。即定共戒。不忘",
    "X60n1123_001:0470a07": "即道共戒。又不虧。不犯。不動即攝律儀戒。不忘。乃",
    "X60n1123_001:0470a08": "至後無所悔。即攝善法戒。不以有望。能等教人。即",
    "X60n1123_001:0470a09": "攝眾生戒。又不虧。謂護持四重。根本無虧。即根本",
    "X60n1123_001:0470a10": "業清淨戒。不犯。謂其餘四支。及根本之等流方便。",
    "X60n1123_001:0470a11": "皆悉無犯。即前後眷屬餘清淨戒。不動。謂不被欲",
    "X60n1123_001:0470a12": "界麤弊五塵所動。即非諸惡覺。覺清淨戒。不忘。謂",
    "X60n1123_001:0470a13": "正念現前。故能善自安立。謹慎護持。設為有智慧",
    "X60n1123_001:0470a14": "者之所舉問。如說能行。如行能說。後無所悔。即護",
    "X60n1123_001:0470a15": "持正念。念清淨戒。不以有望。謂不為自求人天福",
    "X60n1123_001:0470a16": "報。聲聞緣覺。權乘諸位。能等教人。謂惟依最上乘。",
    "X60n1123_001:0470a17": "證菩提心。願與法界眾生。一時同得無上菩提。即",
    "X60n1123_001:0470a18": "迴向具足無上道戒。秪此一日一夜八關戒齋。為",
    "X60n1123_001:0470a19": "所緣境。於中具足定共。道共三聚。五支。無欠無餘。",
    "X60n1123_001:0470a20": "則為具足一切恒沙佛法。無量功德之藏齋戒為",
    "X60n1123_001:0470a21": "法界。一切法趣齋戒。是趣不過。是名為念戒也。一",
    "X60n1123_001:0470a22": "日一夜齋戒。橫豎包羅。尚自如此。況終身五戒。況",
    "X60n1123_001:0470a23": "沙彌戒。況比邱戒。耶而世之蔑視戒律。別求圓妙",
    "X60n1123_001:0470a24": "者。不思甚矣。樂戒統業者。住持三寶。繇戒而存。一",
    "X60n1123_001:0470b01": "體三寶。繇戒而證。故華嚴云。具足受持威儀戒法。",
    "X60n1123_001:0470b02": "能令三寶種性不斷。所以名統業也。鏡明之喻。葢",
    "X60n1123_001:0470b03": "一體三寶。佛為首。法為身。僧為衣。惟戒能炤見之。",
    "X60n1123_001:0470b04": "故戒本云。如人自炤鏡。好醜生欣慼。又云。戒如真",
    "X60n1123_001:0470b05": "寶鏡。炤法盡無遺。",
    "X60n1123_001:0470b06": "五當念天。第一四天王。第二忉利天。鹽天兜術天。不",
    "X60n1123_001:0470b07": "憍樂天。化應聲天。當自念。我以有信。有戒。有聞。有施。",
    "X60n1123_001:0470b08": "有智是念天者。愚癡惡意怒習悉除。喜心自生。樂天",
    "X60n1123_001:0470b09": "統業譬如寶珠。常治清明。齋念天者。其淨如是。",
    "X60n1123_001:0470b10": "果報自然。無所造作。名之為天。四天王。東方持國。",
    "X60n1123_001:0470b11": "南方增長。西方廣目。北方多聞。守護四天下者。居",
    "X60n1123_001:0470b12": "須彌山埵。離地四萬由旬。忉利天。此翻三十三天。",
    "X60n1123_001:0470b13": "居須彌山頂。四方各八天。中為帝釋。統御四洲。離",
    "X60n1123_001:0470b14": "地八萬由旬。鹽天。亦云燄天。亦云須夜摩天。此翻",
    "X60n1123_001:0470b15": "時分。謂日月光明。上炤不及。身自有光。以蓮華開",
    "X60n1123_001:0470b16": "合而為晝夜故。離地十六萬由旬。於虗空中。有地",
    "X60n1123_001:0470b17": "如雲。朗然安住。兜術天。亦云兜率。亦云覩史。此翻",
    "X60n1123_001:0470b18": "知足。謂於五欲。皆知止足故。離地三十二萬由旬。",
    "X60n1123_001:0470b19": "不憍樂。亦云化樂。謂隨意化諸樂境。而無憍縱。離",
    "X60n1123_001:0470b20": "地六十四萬由旬。化應聲天。亦云他化自在。謂所",
    "X60n1123_001:0470b21": "受樂境。不假作意。但任運應現故。離地一百二十",
    "X60n1123_001:0470b22": "八萬由旬。不言色無色界者。且據一日一夜齋戒",
    "X60n1123_001:0470b23": "功德。能感此等六天果報。故就近而略明之。此是",
    "X60n1123_001:0470b24": "念果。次我以有信等。則是念因。繇信三寶及戒故。",
    "X60n1123_001:0470c01": "受持齋法不毀故。聞此大明法門故。能以功德普",
    "X60n1123_001:0470c02": "為眾生故。正慧了了不顛倒故。得生此六天中。受",
    "X60n1123_001:0470c03": "勝妙樂。漸次得涅槃也。諸經多明六念。今以念施",
    "X60n1123_001:0470c04": "攝入念天。又此念天法門。阿含明念六天。謂念繇",
    "X60n1123_001:0470c05": "十善故生天。天亦苦空。無常。無我。華嚴明念兜率",
    "X60n1123_001:0470c06": "天上。一生補處大士功德。涅槃明念第一義天。今",
    "X60n1123_001:0470c07": "經事同阿含。又華嚴明十善為五乘作根本。所以",
    "X60n1123_001:0470c08": "天業統一切也。約福德莊嚴以明天業。故如寶珠。",
    "X60n1123_001:0470c09": "寶殊十種瑩治。則能四洲雨寶。天業數數習念。能",
    "X60n1123_001:0470c10": "助三乘出世善根(五乘。佛。菩薩。緣覺。聲聞。小乘。又人。天。聲聞。緣覺。菩薩。亦名五乘)。",
    "X60n1123_001:0470c11": "奉持八戒。習五思念。為佛法齋。與天參德。滅惡興善。",
    "X60n1123_001:0470c12": "後生天上。終得泥洹。是以智者自力行。出心作福。",
    "X60n1123_001:0470c13": "不墮愛見。名為智者。不倚他人。名自力行。內外一",
    "X60n1123_001:0470c14": "如。名出心作福。若不力行。便同牧牛。若不出心。便",
    "X60n1123_001:0470c15": "是貴文賤質。同彼尼犍。幸審思之。",
    "X60n1123_001:0470c16": "如是維耶。齋之福祐。明譽廣遠。譬是天下。十六大國。",
    "X60n1123_001:0470c17": "是十六國。滿中眾寶。不可稱數。不如一日受佛法齋。",
    "X60n1123_001:0470c18": "如比其福者。則十六國為一豆耳。",
    "X60n1123_001:0470c19": "此文缺略。應云是十六國。滿中眾實。以用布施。所",
    "X60n1123_001:0470c20": "得福德。不如一日受齋福德葢珍寶布施。秪是後",
    "X60n1123_001:0470c21": "世福樂。之因。一日夜齋。決為出世之因。又珍寶秪",
    "X60n1123_001:0470c22": "是財施。齋戒具足法施。無畏施故。",
    "X60n1123_001:0470c23": "天上廣遠。不可稱說。當今人間五十歲。為第一天上",
    "X60n1123_001:0470c24": "一日一夜。第一四天上壽五百歲。彼人間九百萬歲。",
    "X60n1123_001:0471a01": "佛法齋者。得生此天上。",
    "X60n1123_001:0471a02": "天上廣遠。不可稱說。總標六天報勝也。先出第一",
    "X60n1123_001:0471a03": "四王天相。略舉壽命長遠。以顯福勝。餘經明上品",
    "X60n1123_001:0471a04": "十善。得生此天。正法念處經。明不殺功德。得生此",
    "X60n1123_001:0471a05": "天。今明佛法齋。得生此天。十善是輪王世間正法。",
    "X60n1123_001:0471a06": "不殺是一分優婆塞終身之戒。佛法齋是一日一",
    "X60n1123_001:0471a07": "夜精進功德。皆得感此果報。而齋法果報。則不止",
    "X60n1123_001:0471a08": "此具如下文所明。",
    "X60n1123_001:0471a09": "人間百歲。為忉利天上一日一夜。忉利天壽千歲。當",
    "X60n1123_001:0471a10": "人間三千六百萬歲。",
    "X60n1123_001:0471a11": "餘經明上品十善增上。得生此天。正法念處經。明",
    "X60n1123_001:0471a12": "不殺不盜功德。得生此天。今亦明佛法齋得生。",
    "X60n1123_001:0471a13": "人間二百歲。為鹽天上一日一夜。鹽天壽二千歲。當",
    "X60n1123_001:0471a14": "人間一億五千二百萬歲。",
    "X60n1123_001:0471a15": "餘經明上品十善。兼學坐禪。得生此天。正法念處。",
    "X60n1123_001:0471a16": "經。明不殺。不盜不邪婬功德。得生此天。今亦明佛",
    "X60n1123_001:0471a17": "法齋得生。應云一萬萬零四千四百萬歲。恐譯者",
    "X60n1123_001:0471a18": "不善方言。或復傳寫之誤。",
    "X60n1123_001:0471a19": "人間四百歲。為兜術天上一日一夜。兜術天壽四千",
    "X60n1123_001:0471a20": "歲。當人間六億八百萬歲。",
    "X60n1123_001:0471a21": "餘經明上品十善。兼坐禪。得欲界細住。乃生此天。",
    "X60n1123_001:0471a22": "正法念處經。明身三口四功德。得生此天。今亦明",
    "X60n1123_001:0471a23": "佛法齋得生。應云。五萬萬零七千六百萬歲。",
    "X60n1123_001:0471a24": "人間八百歲。為不憍樂天上一日一夜。不憍樂天壽",
    "X60n1123_001:0471b01": "八千歲。當人間二十三億四千萬歲。",
    "X60n1123_001:0471b02": "餘經明上品十善。兼修未到地定。乃生此天。今亦",
    "X60n1123_001:0471b03": "明佛法齋得生。應云二十三萬萬零四百萬歲。",
    "X60n1123_001:0471b04": "人間千六百年。為化應聲天上一日一夜。化應天壽",
    "X60n1123_001:0471b05": "萬六千歲。當人間九十二億一千六百萬歲。",
    "X60n1123_001:0471b06": "餘經明上品十善。兼得未到地定。乃生此天。今亦",
    "X60n1123_001:0471b07": "明佛法齋得生。應云九十二萬萬零一千六百萬",
    "X60n1123_001:0471b08": "歲。",
    "X60n1123_001:0471b09": "若人有信。有戒。有聞。有施。有智。奉佛法齋。當命盡時。",
    "X60n1123_001:0471b10": "其人精神。皆生此六天上。安隱快樂。猗善眾多。我少",
    "X60n1123_001:0471b11": "說耳。凡人行善。魂神上天。受福無量。",
    "X60n1123_001:0471b12": "猗。輕安也。",
    "X60n1123_001:0471b13": "維耶聞佛語。歡喜言。善哉善哉。世尊。齋之福德。甚快",
    "X60n1123_001:0471b14": "無量。願受佛戒。從今以後。月六齋日。竭力作福至死。",
    "X60n1123_001:0471b15": "盡壽名為死。",
    "X60n1123_001:0471b16": "佛說經已。皆歡喜受教。",
    "X60n1123_001:0471b17": "能說人清淨。故歡喜所說法清淨。故歡喜。聞法獲",
    "X60n1123_001:0471b18": "勝益。故歡喜。現在福樂後生善處。終得大泥洹。",
    "X60n1123_001:0471b19": "佛說齋經(終)",
    "X60n1123_001:0471b21": "附受八關齋法(諸經論中。具有八關齋法。葢以一徃判釋。則五戒乃人天因。此一日",
    "X60n1123_001:0471b22": "夜戒齋。方為出世因也。故無論已受五戒未受五戒已至受菩薩優婆塞戒者。皆可隨意受持。或六齋日",
    "X60n1123_001:0471b23": "或生日。諱日或作諸功德日等。並應發心秉受　本經雖合為八支。而秉受時。仍作九支陳說。無過。葢文",
    "X60n1123_001:0471b24": "有開合。義無增減也。此依毗婆沙等。以易方秉白故)○(受此齋法。須一出家人為作證明。不問大小兩",
    "X60n1123_001:0471c01": "乘五眾。但令舉世不非時食者。便可為師。設數里內決無其人。或可對經像前。自誓秉受耳　以不非時",
    "X60n1123_001:0471c02": "食為齋體。餘支助成。蓋生死正因。無如婬欲。生死增上勝緣。無如飲食。是故經云。一切眾生。皆依婬欲。而",
    "X60n1123_001:0471c03": "正性命。又云。一切眾生。皆依食住。而在家五戒。未能永捨家業。眷屬緣累。故令於六齋日。受此八關戒齋。",
    "X60n1123_001:0471c04": "一日一夜。種未來世永出因緣)。",
    "X60n1123_001:0471c05": "先應教受三歸法。",
    "X60n1123_001:0471c06": "我某甲。歸依佛歸依法。歸依僧。一日一夜為淨行優",
    "X60n1123_001:0471c07": "婆(塞。夷。)如來至真等正覺。是我世尊(三說)。",
    "X60n1123_001:0471c08": "我某甲歸依佛竟。歸依法竟。歸依僧竟。一日一夜為",
    "X60n1123_001:0471c09": "淨行優婆(塞。夷。)如來至真等正覺。是我世尊(三說)。",
    "X60n1123_001:0471c10": "次應教受戒齋法(不殺等八支名戒。不非時食名齋。故名八關戒齋)。",
    "X60n1123_001:0471c11": "(據大智度論三歸竟後。應云)。",
    "X60n1123_001:0471c12": "我某甲。若身業不善若口業不善。若意業不善。貪欲",
    "X60n1123_001:0471c13": "瞋恚愚癡故。若今世。若先世有如是罪。今日誠心懺",
    "X60n1123_001:0471c14": "悔。身清淨。口清淨。心清淨。受行八戒。(如是白已。然後云。如諸佛",
    "X60n1123_001:0471c15": "云云)。",
    "X60n1123_001:0472a01": "我今以此八關戒齋功德。四恩總報。三有齊資。普與",
    "X60n1123_001:0472a02": "眾生同生淨土(或各有願求。俱可加入回向。但不可離於佛法)。",
    "X60n1123_001:0472a03": "薩婆多毗婆沙云。受八齋法。應言一日一夜不殺",
    "X60n1123_001:0472a04": "生云云。令語言決絕。莫使與終身戒相亂。佛本制",
    "X60n1123_001:0472a05": "一日一夜。不得過限。若有力能受。一日過已。次第",
    "X60n1123_001:0472a06": "更受。隨力多少。不計日數也。夫受齋法。必從他受。",
    "X60n1123_001:0472a07": "於五眾邊　優婆塞戒經云。若先遣信欲刑戮人。",
    "X60n1123_001:0472a08": "信遲未至。其人尋後發心受齋。當受齋時。信至即",
    "X60n1123_001:0472a09": "殺。雖後一時。以戒力故。不得殺罪。若諸貴人。常敕",
    "X60n1123_001:0472a10": "作惡。若欲受齋。先當敕語。遮先諸惡。乃得成就。若",
    "X60n1123_001:0472a11": "先不遮。輒便受齋者。不名得齋。欲受齋者。先當宣",
    "X60n1123_001:0472a12": "令所屬國境我欲受齋凡是齋日悉斷諸惡罰戮",
    "X60n1123_001:0472a13": "之事。",
    "X60n1123_001:0472a15": "在家律要廣集卷第一"
}