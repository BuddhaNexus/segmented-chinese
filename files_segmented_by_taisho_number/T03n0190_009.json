{
    "T03n0190_009:0692a15": "佛本行集經卷第九",
    "T03n0190_009:0692a17": "隋天竺三藏闍那崛多譯",
    "T03n0190_009:0692a18": "從園還城品下",
    "T03n0190_009:0692a19": "「爾時迦毘羅城，有諸釋種五百大臣，皆悉是",
    "T03n0190_009:0692a20": "於菩薩眷屬，還復造立五百精舍，擬菩薩坐。",
    "T03n0190_009:0692a21": "當於菩薩初入城時，各各立在自家門前，以",
    "T03n0190_009:0692a22": "歡喜心，合掌恭敬而作是言：『願天中天，入我",
    "T03n0190_009:0692a23": "精舍；願大船師，入我精舍；願身金色清淨眾",
    "T03n0190_009:0692a24": "生，入我精舍；願施一切歡喜心者，入我精舍；",
    "T03n0190_009:0692a25": "願名遠聞、無毀缺者，入我精舍；願德最尊、無",
    "T03n0190_009:0692a26": "等等者，入我精舍。』時淨飯王為如是等五百",
    "T03n0190_009:0692a27": "親眷，生憐愍故，將於菩薩，次第巡歷，入其",
    "T03n0190_009:0692a28": "精舍，悉皆周遍，然後始將入於自宮。",
    "T03n0190_009:0692a29": "「爾時菩薩當生之日，即有五百諸釋種子，同",
    "T03n0190_009:0692b01": "日而生，菩薩巍巍，最為初首。",
    "T03n0190_009:0692b02": "「復有五百諸釋種女，亦同日生，耶輸陀羅而",
    "T03n0190_009:0692b03": "為上首。",
    "T03n0190_009:0692b04": "「復有五百諸釋奴僕，亦同日生淨飯王宮，車",
    "T03n0190_009:0692b05": "匿為首。",
    "T03n0190_009:0692b06": "「復有五百釋種婢媵，亦同日生淨飯王宮，侍",
    "T03n0190_009:0692b07": "衛太子。",
    "T03n0190_009:0692b08": "「復有五百鮮白馬駒，亦同日生淨飯王厩，揵",
    "T03n0190_009:0692b09": "陟為首。",
    "T03n0190_009:0692b10": "「復有五百大香象王，色白如雪，齊有六牙，在",
    "T03n0190_009:0692b11": "王宮門，忽然而現。",
    "T03n0190_009:0692b12": "「復有五百大巨伏藏，周匝四面，繞迦毘羅，",
    "T03n0190_009:0692b13": "自然而現。",
    "T03n0190_009:0692b14": "「復有五百妙好園林，流泉浴池，種種花果，",
    "T03n0190_009:0692b15": "皆悉遍滿，並現在於迦毘羅城，四面周匝，悉",
    "T03n0190_009:0692b16": "是太子威德力故。",
    "T03n0190_009:0692b17": "「復有五百大商賈主，積諸錢財，多饒珍寶，相",
    "T03n0190_009:0692b18": "隨來詣迦毘羅城。",
    "T03n0190_009:0692b19": "「復有五百微妙傘蓋、五百金瓶，並是五百粟",
    "T03n0190_009:0692b20": "散諸王，遣使送來，上淨飯王，作如是言：『今以",
    "T03n0190_009:0692b21": "是物，奉獻大王，慶賀太子。』",
    "T03n0190_009:0692b22": "「復有五千諸婆羅門及剎利種大富長者，各",
    "T03n0190_009:0692b23": "持己女，將來奉上於淨飯王。時，淨飯王凡所",
    "T03n0190_009:0692b24": "須者，皆悉備具。",
    "T03n0190_009:0692b25": "「時，淨飯王自心思惟：『我生太子，今作何名？』",
    "T03n0190_009:0692b26": "復更思惟：『彼生之日一切眾事，皆悉自成，",
    "T03n0190_009:0692b27": "今我可為太子立名，名為成利。』時，淨飯王即",
    "T03n0190_009:0692b28": "開藏出百億兩金，供養成利，為立名字。是故",
    "T03n0190_009:0692b29": "偈言：",
    "T03n0190_009:0692c01": "「『如是王宮內，　　眾事悉豐饒，",
    "T03n0190_009:0692c02": "今作太子名，　　應當名成利。』",
    "T03n0190_009:0692c03": "8 相師占看品佛本行集經相師占看品第八上",
    "T03n0190_009:0692c04": "「時，淨飯王即召相師解占觀者，呼使前來，令",
    "T03n0190_009:0692c05": "看太子，作如是言：『汝諸相師婆羅門等，占是",
    "T03n0190_009:0692c06": "太子，在我族中，為好為惡？汝等好看吉凶之",
    "T03n0190_009:0692c07": "相。』",
    "T03n0190_009:0692c08": "「是時諸相師婆羅門等，聞王勅已，一心瞻仰",
    "T03n0190_009:0692c09": "太子形容，各依先聖所有諸論，共相量宜。量",
    "T03n0190_009:0692c10": "宜訖已，白於王言：『大王！今者大得眾利。何以",
    "T03n0190_009:0692c11": "故？此太子者，有大威德，是大眾生，今生王",
    "T03n0190_009:0692c12": "家。大王！當知，此太子身有三十二大丈夫相，",
    "T03n0190_009:0692c13": "凡有一人具三十二丈夫相者，於世間中，則",
    "T03n0190_009:0692c14": "有二種果報不差，更無餘異。何等為二？一若",
    "T03n0190_009:0692c15": "在家受世樂者，則得作於轉輪聖王，王四天",
    "T03n0190_009:0692c16": "下，護持大地，七寶具足，乃至不用刀杖化人，",
    "T03n0190_009:0692c17": "自然如法，遍於海內。若捨王位，出家學道，得",
    "T03n0190_009:0692c18": "成如來、應、正遍知，名稱遠聞，充滿世界。』",
    "T03n0190_009:0692c19": "「時，淨飯王聞是記已，復更重問婆羅門言：『太",
    "T03n0190_009:0692c20": "子何處是大丈夫三十二相？』婆羅門言：『三十",
    "T03n0190_009:0692c21": "二種大人相者：一者太子足下安立，皆悉平",
    "T03n0190_009:0692c22": "滿。二者太子雙足下，有千輻輪相，端正處",
    "T03n0190_009:0692c23": "中，可喜清淨。三者太子手指纖長。四者太子",
    "T03n0190_009:0692c24": "足跟圓好。五者太子足趺高隆。六者太子手",
    "T03n0190_009:0692c25": "足柔軟。七者太子手足指間具足羅網。八者",
    "T03n0190_009:0692c26": "太子踹如鹿王。九者太子正立不曲二手過",
    "T03n0190_009:0692c27": "膝。十者太子陰馬藏相。十一太子皮膚一孔",
    "T03n0190_009:0692c28": "一毛旋生。十二太子身毛上靡。十三太子皮",
    "T03n0190_009:0692c29": "膚細軟如兜羅綿。十四太子身毛金色。十五",
    "T03n0190_009:0693a01": "太子身體淳淨。十六太子口中深好可喜方",
    "T03n0190_009:0693a02": "正。十七太子頰車方正，如師子王。十八太子",
    "T03n0190_009:0693a03": "兩脛廣闊。十九太子身體上下縱橫正等，如",
    "T03n0190_009:0693a04": "尼拘樹。二十太子七處滿好。二十一者具四",
    "T03n0190_009:0693a05": "十齒。二十二者諸齒齊密。二十三者齒不疎",
    "T03n0190_009:0693a06": "缺不𪙉不齵。二十四者四牙白淨。二十五者",
    "T03n0190_009:0693a07": "身體清淨純黃金色。二十六者聲如梵王。二",
    "T03n0190_009:0693a08": "十七者舌廣長大柔軟紅薄。二十八者所食",
    "T03n0190_009:0693a09": "之物皆為上味。二十九者眼目紺青。其三十",
    "T03n0190_009:0693a10": "者太子眉眼𥇒如牛王。三十一者眉間白毫",
    "T03n0190_009:0693a11": "右旋宛轉，具足柔軟清淨光鮮。三十二者頂",
    "T03n0190_009:0693a12": "上肉髻高廣平好。大王！此是太子三十二種",
    "T03n0190_009:0693a13": "大丈夫相，如是具足。若有一人具足此等丈",
    "T03n0190_009:0693a14": "夫相者，是人所得二種果報，在家出家如上",
    "T03n0190_009:0693a15": "所說。』",
    "T03n0190_009:0693a16": "「時，淨飯王聞諸相師說是語已，心大歡喜，遍",
    "T03n0190_009:0693a17": "體踊躍，不能自勝，即出種種百味飲食，設彼",
    "T03n0190_009:0693a18": "相師婆羅門等，令其自恣隨意飽滿。復以種",
    "T03n0190_009:0693a19": "種雜妙衣服，種種諸寶及餘資財，而布施之。",
    "T03n0190_009:0693a20": "時，淨飯王於迦毘羅大城之內，四衢道頭及",
    "T03n0190_009:0693a21": "諸街巷，處處遍滿，立無遮會，凡所須物，皆悉",
    "T03n0190_009:0693a22": "給與，須食與食，須飲與飲，須衣與衣，須香與",
    "T03n0190_009:0693a23": "香，須床敷與床敷，須房舍與房舍，須資財與",
    "T03n0190_009:0693a24": "資財，須駄乘與駄乘，所有功德，皆悉迴施，並",
    "T03n0190_009:0693a25": "為資益於太子身。",
    "T03n0190_009:0693a26": "「是時菩薩，在天臂城嵐毘尼園，從於母胎初",
    "T03n0190_009:0693a27": "出生時，正憶正念，放大光明，遍滿世界，又此",
    "T03n0190_009:0693a28": "大地，六種震動，備十八相。爾時，地居諸天諸",
    "T03n0190_009:0693a29": "仙，見此瑞已，歡喜遍身，不自勝持，揚聲叫",
    "T03n0190_009:0693b01": "喚，發大語言：『今日閻浮嵐毘尼中菩薩出",
    "T03n0190_009:0693b02": "生，為於一切天人世間作大安樂，為諸無明",
    "T03n0190_009:0693b03": "黑闇眾生作大光照。』時四天王，聞彼地居諸",
    "T03n0190_009:0693b04": "天諸仙發大聲已，其四天王所在諸天，傳聞",
    "T03n0190_009:0693b05": "此語，復大歡喜，發大音聲，戲弄衣裳，作如是",
    "T03n0190_009:0693b06": "言：『今於人中，菩薩出生，為諸世間，安樂明",
    "T03n0190_009:0693b07": "故。』三十三天，聞四天王叫喚音聲，亦大歡",
    "T03n0190_009:0693b08": "喜。如是乃至須夜摩天從忉利聞，至兜率陀",
    "T03n0190_009:0693b09": "從夜摩聞，化自樂天從兜率聞，他化自在從",
    "T03n0190_009:0693b10": "化樂聞，展轉復至色界梵天從他化聞，梵眾",
    "T03n0190_009:0693b11": "天從梵天處聞，梵輔天從梵眾天聞，大梵天",
    "T03n0190_009:0693b12": "從梵輔天聞，光天從彼大梵天聞，少光從彼",
    "T03n0190_009:0693b13": "光天處聞，無量光天從少光聞，光音天從無",
    "T03n0190_009:0693b14": "量光聞，淨天從彼光音天聞，少淨天從淨天",
    "T03n0190_009:0693b15": "處聞，無量淨天從少淨，聞遍淨天從無量淨",
    "T03n0190_009:0693b16": "聞，廣天從彼遍淨天聞。從於廣天至少廣天，",
    "T03n0190_009:0693b17": "從少廣天至無量廣，從無量廣至廣果天，從",
    "T03n0190_009:0693b18": "廣果天至於熱天，從於熱天至無熱天，從無",
    "T03n0190_009:0693b19": "熱天至無比天，從無比天至善現天，從善現",
    "T03n0190_009:0693b20": "天如是次第，一剎那頃，乃至到於阿迦尼",
    "T03n0190_009:0693b21": "吒。一切諸天，各各唱言：『今日菩薩，生於世間，",
    "T03n0190_009:0693b22": "為於天人作大安樂，為於黑暗盲冥眾生作",
    "T03n0190_009:0693b23": "大燈明。』「爾時，有一阿私陀仙，在三十三天上",
    "T03n0190_009:0693b24": "安居，見彼諸天，歡喜踊躍，不能自勝，或弄衣",
    "T03n0190_009:0693b25": "裳，揚聲如前。見已即問彼諸天言：『仁者大德！",
    "T03n0190_009:0693b26": "三十三天今以何故，歡喜踊躍，遍滿身中，不",
    "T03n0190_009:0693b27": "能自勝，復大叫喚，手弄衣冠？』說是語已，三十",
    "T03n0190_009:0693b28": "三天報彼仙人阿私陀言：『阿私陀仙大德不",
    "T03n0190_009:0693b29": "聞，今人世間閻浮提地，當於北方雪山之下，",
    "T03n0190_009:0693c01": "有釋種城，名迦毘羅。彼城有王，名為淨飯。彼",
    "T03n0190_009:0693c02": "王最大夫人生子，極大端正，可喜絕殊，身色",
    "T03n0190_009:0693c03": "黃金，頭如傘蓋，鼻高圓直，兩臂下垂，形體端",
    "T03n0190_009:0693c04": "嚴，六根具足，處處皆充，如鑄金挺，具三十",
    "T03n0190_009:0693c05": "二大丈夫相，備八十種微妙之好。大仙！彼之",
    "T03n0190_009:0693c06": "菩薩決定得成阿耨多羅三藐三菩提，成已",
    "T03n0190_009:0693c07": "決定轉於無上清淨法輪。而彼菩薩能於一",
    "T03n0190_009:0693c08": "切天人魔梵、沙門婆羅門等諸世間中，自證",
    "T03n0190_009:0693c09": "諸通。證諸通已，闡揚正法，其法祕密，初中後",
    "T03n0190_009:0693c10": "善，義味深妙，具足說於清淨梵行。彼說法時，",
    "T03n0190_009:0693c11": "所有一切諸眾生等，以聞法故，有生法者，斷",
    "T03n0190_009:0693c12": "絕生法；受老法者，斷其老法；受病法者，得斷",
    "T03n0190_009:0693c13": "病法；受死法者，得斷死法；憂愁苦惱，悉得斷",
    "T03n0190_009:0693c14": "除，滅其根本。』阿私陀仙從彼三十三天聞已，",
    "T03n0190_009:0693c15": "心生重信，即於彼天，隱身來下，現增長林。",
    "T03n0190_009:0693c16": "「爾時，復有說如是言：南天竺地，有一城名優",
    "T03n0190_009:0693c17": "禪耶尼，去城不遠，山名頻陀，於其中間，更有",
    "T03n0190_009:0693c18": "一山，名阿私陀。是時仙人，於彼山居，以彼山",
    "T03n0190_009:0693c19": "故，即稱仙人，名阿私陀。其仙人從忉利天下，",
    "T03n0190_009:0693c20": "在彼山時，阿私陀仙將一侍者，名那羅陀，從",
    "T03n0190_009:0693c21": "彼山中，隱身來此迦毘羅城，去城不遠下而",
    "T03n0190_009:0693c22": "立住，作是思惟：『我昔於此迦毘羅城，聞眾國",
    "T03n0190_009:0693c23": "師及婆羅門云：「淨飯王生菩薩子，彼是天人",
    "T03n0190_009:0693c24": "及我等師，不得輕忽。」若我今於迦毘羅城，現",
    "T03n0190_009:0693c25": "神通入，無有此理。何以故？迦毘羅城，不同往",
    "T03n0190_009:0693c26": "昔。今日若往，應當更現其餘異相。我應敬彼",
    "T03n0190_009:0693c27": "如事尊神，我寧步行，入彼城內。』時阿私陀及",
    "T03n0190_009:0693c28": "其侍者那羅陀身徒步共入迦毘羅城，從小",
    "T03n0190_009:0693c29": "巷裏，私竊欲向淨飯王所，到宮門前。時迦毘",
    "T03n0190_009:0694a01": "羅人民稠閙，處處遍滿，間無有空，為菩薩故，",
    "T03n0190_009:0694a02": "作大莊嚴。",
    "T03n0190_009:0694a03": "「時諸大眾，見彼仙人步行而來，入迦毘羅，復",
    "T03n0190_009:0694a04": "從小巷，趣向淨飯大王宮門，見已無量無邊",
    "T03n0190_009:0694a05": "人民，雲雨而集隨逐仙人，心生驚愕，怪不敢",
    "T03n0190_009:0694a06": "問。以何義故？仙人致此。時彼大眾，城內人",
    "T03n0190_009:0694a07": "民，或在自家門前而立，或在窓邊，或倚构",
    "T03n0190_009:0694a08": "欄，或在臺頭，或在屋上，觀彼仙人，各相謂",
    "T03n0190_009:0694a09": "言：『往昔此仙，來入迦毘羅婆城時，乘大神通",
    "T03n0190_009:0694a10": "騰空而行，到於淨飯大王宮中。今日步行而",
    "T03n0190_009:0694a11": "來入城，我等不知。以何義故，步涉而來？』",
    "T03n0190_009:0694a12": "「時阿私陀至淨飯王宮門前已，語當門人，作",
    "T03n0190_009:0694a13": "如是言：『我婆羅門，久來耆耄，猶如祖父，今日",
    "T03n0190_009:0694a14": "步行，翻似年少二十小兒，及那羅陀童子而",
    "T03n0190_009:0694a15": "來，其那羅陀，年始八歲，汝可為我白淨飯王。』",
    "T03n0190_009:0694a16": "時守門者，語仙人言：『如尊者教，我當奉諮。』即",
    "T03n0190_009:0694a17": "入宮門，漸漸而行，到於王前，具以白王。時淨",
    "T03n0190_009:0694a18": "飯王聞此語已，心大敬仰，歡喜無量，即從",
    "T03n0190_009:0694a19": "座起，語彼通事守門人言：『汝急疾引仙人將",
    "T03n0190_009:0694a20": "來，勿使淹遲。』時守門者還仙人所，而作是",
    "T03n0190_009:0694a21": "言：『大仙知時，宜速入宮。』時阿私陀聞彼語",
    "T03n0190_009:0694a22": "已，即共侍者那羅陀入淨飯王宮。時，淨飯王",
    "T03n0190_009:0694a23": "遙在殿，見阿私陀仙漸漸而行將至王所，是",
    "T03n0190_009:0694a24": "時大王即從座起，詣仙人所，承事迎接，扶",
    "T03n0190_009:0694a25": "持其腋，將好最勝最妙第一希有寶座，安置",
    "T03n0190_009:0694a26": "令坐，坐已禮拜，口唱是言：『我今恭敬禮拜尊",
    "T03n0190_009:0694a27": "者。』是時仙人，口即呪願淨飯王言：『唯願大王！",
    "T03n0190_009:0694a28": "常得安樂。』「時，淨飯王白仙人言：『尊者何求故",
    "T03n0190_009:0694a29": "屈到此？為須衣耶？為須食乎？為復求須其餘",
    "T03n0190_009:0694b01": "諸事？須者但道，我悉備具，必與不違。』時阿私",
    "T03n0190_009:0694b02": "陀，諮白王言：『大王！當知，今我來者，無所乏",
    "T03n0190_009:0694b03": "少，不求衣食，一切諸事，悉所不須。然我今",
    "T03n0190_009:0694b04": "者故從遠來，欲見大王最勝童子。大王慈恩，",
    "T03n0190_009:0694b05": "願當示我善勝童子。』是時童子，在於寶座，睡",
    "T03n0190_009:0694b06": "臥眠寢。淨飯王語阿私陀言：『尊者大仙！少時",
    "T03n0190_009:0694b07": "留心，童子今眠，猶未覺寤，願待須臾。』時阿",
    "T03n0190_009:0694b08": "私陀即白王言：『大王！莫說如是語言，稱童子",
    "T03n0190_009:0694b09": "睡。何以故？我等雖寤，猶如睡人。大王！童子久",
    "T03n0190_009:0694b10": "來斷除，無復眠睡，晝夜恒為諸眾生等，得安",
    "T03n0190_009:0694b11": "樂故、大利益故，而入禪定。』",
    "T03n0190_009:0694b12": "「時，淨飯王知童子眠寤時欲至，即入宮內，勅",
    "T03n0190_009:0694b13": "令莊嚴宮舍殿堂，淨水灑地，掃除糞穢，香水",
    "T03n0190_009:0694b14": "重灑，花散其上，在在處處，安置香鑪，燒雜",
    "T03n0190_009:0694b15": "妙香。復懸種種繒綵幡蓋，垂諸旒蘇，竪大",
    "T03n0190_009:0694b16": "寶幢。復懸無量真珠瓔珞真珠羅網，種種寶",
    "T03n0190_009:0694b17": "鈴，垂覆其上，懸眾雜寶，猶如日月星宿之光。",
    "T03n0190_009:0694b18": "復掛種種妙寶衣裳，喻如飛天，手持花瓔。復",
    "T03n0190_009:0694b19": "懸雜色朱紫紅黃種種眾毦。諸如是等，挍飾",
    "T03n0190_009:0694b20": "精麗莊嚴宮中，如乾闥城一種無異。復召釋",
    "T03n0190_009:0694b21": "種內外眷屬，最大最勝威德尊者，令來入宮，",
    "T03n0190_009:0694b22": "使共摩耶夫人一處。是時摩耶詣童子所，至",
    "T03n0190_009:0694b23": "已持手抱童子頭，令向仙人擬如禮拜仙人",
    "T03n0190_009:0694b24": "之足；是時童子威德力故，其身自轉，足向仙",
    "T03n0190_009:0694b25": "人。時，淨飯王更復共扶迴童子頭，令拜仙",
    "T03n0190_009:0694b26": "人；童子力故，足還自轉，向彼仙人。時，淨飯",
    "T03n0190_009:0694b27": "王復迴童子，頭向仙人，還復轉足，如是至",
    "T03n0190_009:0694b28": "三。其阿私陀遙見童子，是時童子，放常光",
    "T03n0190_009:0694b29": "明照觸大地，童子威德，端正可喜，色純黃",
    "T03n0190_009:0694c01": "金，頭如寶蓋，鼻直而圓，脩臂下垂，支節正",
    "T03n0190_009:0694c02": "等，無缺無減，具足莊嚴。",
    "T03n0190_009:0694c03": "「時阿私陀即從座起，白於王言：『大王！莫將",
    "T03n0190_009:0694c04": "童子聖頭迴向於我。何以故？彼頭不合頂禮",
    "T03n0190_009:0694c05": "我足，我頭應當頂禮彼足。』復唱是言：『希有希",
    "T03n0190_009:0694c06": "有！大人出世，最大希有，大人出世！我本從",
    "T03n0190_009:0694c07": "天所聞之者，即此童子！真實定是，如彼不異。』",
    "T03n0190_009:0694c08": "時阿私陀整理衣服，偏袒右臂，右膝著地，",
    "T03n0190_009:0694c09": "伸其兩手，抱持童子，安其頂上，還復本座。",
    "T03n0190_009:0694c10": "本座坐已，還下童子，置於膝上。是時摩耶國",
    "T03n0190_009:0694c11": "大夫人即白大仙阿私陀言：『仁者尊師！當令",
    "T03n0190_009:0694c12": "童子禮大仙足。』阿私陀仙報夫人言：『國大夫",
    "T03n0190_009:0694c13": "人！莫作是語。今是童子，不應禮我；我及一切",
    "T03n0190_009:0694c14": "諸天世人，應當接足禮拜童子。』",
    "T03n0190_009:0694c15": "「時淨飯王即持種種雜妙珍寶，以用嚫施阿",
    "T03n0190_009:0694c16": "私陀仙。時阿私陀，持自澡罐，以水洗手，受",
    "T03n0190_009:0694c17": "此施物，受已即持迴奉童子。時淨飯王白阿",
    "T03n0190_009:0694c18": "私陀大仙人言：『尊者大仙！我以此物，施於尊",
    "T03n0190_009:0694c19": "者，唯願納受。』仙人報言：『大王施我，我今迴施",
    "T03n0190_009:0694c20": "最勝童子。』淨飯王言：『我知大仙福田勝故，供",
    "T03n0190_009:0694c21": "養大師。』阿私陀仙，復報王言：『我今見是勝因",
    "T03n0190_009:0694c22": "緣故，迴施童子。』淨飯王言：『大聖尊仙！我今不",
    "T03n0190_009:0694c23": "解尊師此意。』仙人復言：『大王！當知，我今身心，",
    "T03n0190_009:0694c24": "深自歸伏於此童子。』淨飯王言：『何因何緣？願",
    "T03n0190_009:0694c25": "為解釋。』時阿私陀即報王言：『大王諦心，善聽",
    "T03n0190_009:0694c26": "是義，我當為王說其本末。大王！當知，我昔在",
    "T03n0190_009:0694c27": "於忉利天上，安居行道，忽見忉利一切諸天，",
    "T03n0190_009:0694c28": "歡喜踊躍，充遍其身，不能自勝，舞弄衣冠，跳",
    "T03n0190_009:0694c29": "躑悅豫。我時於彼，即便問言：「諸天仁者！何",
    "T03n0190_009:0695a01": "因何緣，歡喜騰躍，不能自勝，執持衣冠，舞弄",
    "T03n0190_009:0695a02": "躑䠱？」作是語已，忉利諸天即答我言：「大德",
    "T03n0190_009:0695a03": "仙人！汝今知不？於下世間北方地內雪山之",
    "T03n0190_009:0695a04": "下，有釋種城，名迦毘羅，彼城有王，名為淨",
    "T03n0190_009:0695a05": "飯。彼王最大第一夫人，產一童子，端正可喜，",
    "T03n0190_009:0695a06": "人所樂見。身黃金色，頭圓鼻直，足滿臂長，猶",
    "T03n0190_009:0695a07": "如金像，備具三十二大人相、八十種好，必定",
    "T03n0190_009:0695a08": "得成阿耨多羅三藐三菩提，當轉無上清淨",
    "T03n0190_009:0695a09": "法輪。今此童子，相貌具足，決是無疑。今此童",
    "T03n0190_009:0695a10": "子，以自神力，能知此世及以過去未來世等，",
    "T03n0190_009:0695a11": "天人魔梵、沙門婆羅門等，一切世間，自證知",
    "T03n0190_009:0695a12": "已，分別法相，乃至略說種種苦惱，可解脫者",
    "T03n0190_009:0695a13": "令得解脫。」大王我於彼時，聞是語已故，來至",
    "T03n0190_009:0695a14": "此觀看童子。』時，淨飯王報仙人言：『若如是者，",
    "T03n0190_009:0695a15": "大憐愍我，大饒益我，無覆憂愁。更有何法，",
    "T03n0190_009:0695a16": "過四種行，四行過已，能勝能最。今此童子，既",
    "T03n0190_009:0695a17": "人所生，能於未來，得無上道。』阿私陀仙，復白",
    "T03n0190_009:0695a18": "王言：『大王！當知，彼等一切諸婆羅門，在在處",
    "T03n0190_009:0695a19": "處，云何得勝而證知耶？』時，淨飯王復更諮白",
    "T03n0190_009:0695a20": "於仙人言：『我今在於大仙之前，願為解說，令",
    "T03n0190_009:0695a21": "我樂聞。』時阿私陀答言：『大王！如我相傳婆羅",
    "T03n0190_009:0695a22": "門家，四毘陀經說，往昔有一婆羅門名曰羖",
    "T03n0190_009:0695a23": "羊，復有婆羅門名拔迦利，復有婆羅門名",
    "T03n0190_009:0695a24": "拔伽婆，復有婆羅門名末檀地，復有婆羅門",
    "T03n0190_009:0695a25": "名迦吒囉唎，復有婆羅門名般適尸棄，彼",
    "T03n0190_009:0695a26": "等皆得阿修羅王算計之法，得勝得上。復",
    "T03n0190_009:0695a27": "有仙人名阿帝利耶，復有一王名鉢囉摩檀",
    "T03n0190_009:0695a28": "那，復有一王名闍那迦，此等諸人，皆得除",
    "T03n0190_009:0695a29": "滅身苦方便。大王！當知，如是如是，今此童子，",
    "T03n0190_009:0695b01": "雖生人間，而過於人，得勝人法。大王！往昔復",
    "T03n0190_009:0695b02": "有一王名婆伽羅，大海奔濤，波浪如山，甚",
    "T03n0190_009:0695b03": "難得渡，非祖非父，彼身能渡。大王！諸如是",
    "T03n0190_009:0695b04": "等，雖生人間，有大威德，以威德故，過諸天",
    "T03n0190_009:0695b05": "人。』",
    "T03n0190_009:0695b06": "「時淨飯王報仙人言：『若如尊師所宣說者，我",
    "T03n0190_009:0695b07": "無有疑，但我愛子，其心狹劣，故生驚恐。』阿",
    "T03n0190_009:0695b08": "私陀仙復語王言：『大王所有心狐疑者，今可",
    "T03n0190_009:0695b09": "諮問，悉為決之。』時淨飯王白言：『大師我實",
    "T03n0190_009:0695b10": "懷疑，如彼往昔，有調浮王、多羅求王、知離婆",
    "T03n0190_009:0695b11": "王、達離波王，諸如是等，不曾得見、不曾得",
    "T03n0190_009:0695b12": "知。我此童子，云何得知得見此事？願說因",
    "T03n0190_009:0695b13": "緣。』時阿私陀復報王言：『大王！我亦知王有是",
    "T03n0190_009:0695b14": "疑惑，不得言無。何以故？大王但聞他所說事，",
    "T03n0190_009:0695b15": "以意消息，籌量取之，用自決疑；凡其前後，",
    "T03n0190_009:0695b16": "所作諸王，未必一向有於證驗。大王！彼等諸",
    "T03n0190_009:0695b17": "王，子及父祖，勝劣不同，是故，大王！不可種姓",
    "T03n0190_009:0695b18": "獨取其勝，不可以家獨取其勝，不可以先生",
    "T03n0190_009:0695b19": "故而勝、後為不如；或有後出而勝先生。大王！",
    "T03n0190_009:0695b20": "譬如天曉之時，先現明相，然後出日。論其明",
    "T03n0190_009:0695b21": "相，未能照明，其日後出，普光大地，破一切",
    "T03n0190_009:0695b22": "闇，無有遺餘。大王！世間如是如是，或時生",
    "T03n0190_009:0695b23": "子勝父勝祖。』「時，淨飯王白仙人言：『大德尊師！",
    "T03n0190_009:0695b24": "善以譬喻證明於事，慰解於我，令得決疑，心",
    "T03n0190_009:0695b25": "大安隱。大仙尊師！善攝受我。』時阿私陀復白",
    "T03n0190_009:0695b26": "王言：『大王！當知，我齒衰邁，餘殘無幾。今此童",
    "T03n0190_009:0695b27": "子，幼稚少年，春秋方盛，長大成就，當向山",
    "T03n0190_009:0695b28": "林出家學道；恨我朽耄，不覿慈顏。』時，淨飯王",
    "T03n0190_009:0695b29": "白仙人言：『大仙尊師！今是童子，決出家耶？』阿",
    "T03n0190_009:0695c01": "私陀仙報於王言：『大王今者不須疑慮。』時淨",
    "T03n0190_009:0695c02": "飯王迴頭顧視看國師面，時阿私陀問於王",
    "T03n0190_009:0695c03": "言：『大王內心欲作何語？』淨飯王言：『大德尊",
    "T03n0190_009:0695c04": "仙！此我國師婆羅門等，曾語我言：「今此童子，",
    "T03n0190_009:0695c05": "必定得作轉輪聖王。」』阿私陀仙復白王言：『大",
    "T03n0190_009:0695c06": "王！如我意者，終不虛妄，我今所語，誠實至",
    "T03n0190_009:0695c07": "真。』時淨飯王聞是語已，復更白言：『大仙尊",
    "T03n0190_009:0695c08": "師！若審然者，乃令我心，更大憂愁，切割我",
    "T03n0190_009:0695c09": "心，肝腸惱沸。』時阿私陀復報王言：『大王智",
    "T03n0190_009:0695c10": "慧，勿作是言。大王往昔高曾祖父，以行福業",
    "T03n0190_009:0695c11": "功德緣故，得度眾生到於彼岸，如是匠導，託",
    "T03n0190_009:0695c12": "作王兒，不但獨為治化人民，令得安樂而為",
    "T03n0190_009:0695c13": "王子。』時淨飯王復白仙言：『大師！我意亦然，思",
    "T03n0190_009:0695c14": "惟如是。今此童子，種我王世，荷負重擔，代我",
    "T03n0190_009:0695c15": "所憂，我至老年，出家入山，當修古道。』",
    "T03n0190_009:0695c16": "「時淨飯王復白仙言：『大師！我意欲令我子常",
    "T03n0190_009:0695c17": "在，云何方便？及今幼年，勿使捨我。』阿私陀",
    "T03n0190_009:0695c18": "仙復白王言：『大王！我實不能專正決定說是",
    "T03n0190_009:0695c19": "方便，令作障礙。』",
    "T03n0190_009:0695c20": "「時淨飯王復語仙人，作如是言：『大師善聽！我",
    "T03n0190_009:0695c21": "今當作種種方便，設方便已，不令我子，從今",
    "T03n0190_009:0695c22": "幼稚，及到盛年，不聽暫離，捨我出家。』阿私",
    "T03n0190_009:0695c23": "陀仙即問王言：『大王今者因何事故，說如是",
    "T03n0190_009:0695c24": "語？』時淨飯王報彼仙人阿私陀言：『尊師當知！",
    "T03n0190_009:0695c25": "如我國內，所有相師婆羅門等，皆語我言：「若",
    "T03n0190_009:0695c26": "是童子，在家當作轉輪聖王。」以是因緣，我如",
    "T03n0190_009:0695c27": "是語。』阿私陀仙復白王言：『大王！當知，彼等相",
    "T03n0190_009:0695c28": "師，皆大妄語。何以故？如是勝相，非是轉輪",
    "T03n0190_009:0695c29": "聖王之相。今此童子，有百善相，八十隨形，挺",
    "T03n0190_009:0696a01": "特殊好，分明炳著，皆悉具足。』時淨飯王問仙",
    "T03n0190_009:0696a02": "人言：『大師何等是此童子八十隨形之好？』時",
    "T03n0190_009:0696a03": "阿私陀具白王言：",
    "T03n0190_009:0696a04": "「『大王當知，今此童子兩手掌內有金剛文。",
    "T03n0190_009:0696a05": "「『大王！今是童子諸指爪甲薄而且軟。",
    "T03n0190_009:0696a06": "「『大王！今是童子諸指爪甲其色赤紅猶如銅鍱。",
    "T03n0190_009:0696a07": "「『大王！今是童子諸指爪甲悉皆潤澤。",
    "T03n0190_009:0696a08": "「『大王！今是童子諸指妙色。",
    "T03n0190_009:0696a09": "「『大王！今是童子諸指皆𦟛。",
    "T03n0190_009:0696a10": "「『大王！今是童子踝骨不現。",
    "T03n0190_009:0696a11": "「『大王！今是童子兩膝團圓有大光液。",
    "T03n0190_009:0696a12": "「『大王！今是童子進止雍容安詳徐步。",
    "T03n0190_009:0696a13": "「『大王！是童子行如師子王。",
    "T03n0190_009:0696a14": "「『大王！是童子行猶如牛王。",
    "T03n0190_009:0696a15": "「『大王！是童子行猶如鵝王。",
    "T03n0190_009:0696a16": "「『大王！是童子行安詳徐步猶如耳璫。",
    "T03n0190_009:0696a17": "「『大王！是童子行安庠如住。",
    "T03n0190_009:0696a18": "「『大王！是童子身形體挺直。",
    "T03n0190_009:0696a19": "「『大王！是童子身形體柔軟。",
    "T03n0190_009:0696a20": "「『大王！是童子身形體滑澤。",
    "T03n0190_009:0696a21": "「『大王！是童子身膚體上充。",
    "T03n0190_009:0696a22": "「『大王！是童子身出妙熏香。",
    "T03n0190_009:0696a23": "「『大王！是童子身膚體無上。",
    "T03n0190_009:0696a24": "「『大王！是童子身膚體整肅。",
    "T03n0190_009:0696a25": "「『大王！是童子身支節分解，各自分明。",
    "T03n0190_009:0696a26": "「『大王！是童子身膚體顯現如大梵王。",
    "T03n0190_009:0696a27": "「『大王！是童子身膚體無戾。",
    "T03n0190_009:0696a28": "「『大王！是童子身膚體清淨無有黑䵟古汗切。",
    "T03n0190_009:0696a29": "「『大王！是童子身無有諸病。",
    "T03n0190_009:0696b01": "「『大王！是童子身圓滿正等。",
    "T03n0190_009:0696b02": "「『大王！是童子身七處齊滿。",
    "T03n0190_009:0696b03": "「『大王！是童子身具足諸好。",
    "T03n0190_009:0696b04": "「『大王！是童子身遍體端正。",
    "T03n0190_009:0696b05": "「『大王！是童子身行處淳淨。",
    "T03n0190_009:0696b06": "「『大王！是童子身最勝無垢諸毛清淨。",
    "T03n0190_009:0696b07": "「『大王！是童子身無有垢障能出淨光。",
    "T03n0190_009:0696b08": "「『大王！是童子身常光一尋。",
    "T03n0190_009:0696b09": "「『大王！是童子腰猶如弓弝百雅切。",
    "T03n0190_009:0696b10": "「『大王！是童子腹無有破壞謂其皮不皺欇等。",
    "T03n0190_009:0696b11": "「『大王！是童子䐡深隱妙好。",
    "T03n0190_009:0696b12": "「『大王！是童子䐡團圓不散。",
    "T03n0190_009:0696b13": "「『大王！是童子䐡猶如車輪。",
    "T03n0190_009:0696b14": "「『大王！是童子䐡分明右旋。",
    "T03n0190_009:0696b15": "「『大王！是童子手不麁不澁。",
    "T03n0190_009:0696b16": "「『大王！是童子手如兜羅綿。",
    "T03n0190_009:0696b17": "「『大王！是童子手掌心之中文理畫深。",
    "T03n0190_009:0696b18": "「『大王！是童子手文理冊畫柔軟光澤。",
    "T03n0190_009:0696b19": "「『大王！是童子手文不破散。",
    "T03n0190_009:0696b20": "「『大王！是童子手所有冊文分明次第。",
    "T03n0190_009:0696b21": "「『大王！是童子手兩腕闊大。",
    "T03n0190_009:0696b22": "「『大王！是童子頭猶如踝骨。",
    "T03n0190_009:0696b23": "「『大王！是童子口脣色猶如頻婆羅果。",
    "T03n0190_009:0696b24": "「『大王！是童子面顏貌寂靜。",
    "T03n0190_009:0696b25": "「『大王！是童子舌薄而且長如赤銅色。",
    "T03n0190_009:0696b26": "「『大王！是童子聲深而清亮。",
    "T03n0190_009:0696b27": "佛本行集經卷第九"
}