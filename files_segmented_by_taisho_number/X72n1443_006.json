{
    "X72n1443_006:0764b03": "長慶宗寶獨禪師語錄卷第六",
    "X72n1443_006:0764b05": "丹霞法孫　今釋　重編",
    "X72n1443_006:0764b06": "　　書問",
    "X72n1443_006:0764b07": "與子木方伯",
    "X72n1443_006:0764b08": "昔有僧參雪峯。峯問。什麼處來。僧云覆船。峯云。生死",
    "X72n1443_006:0764b09": "海未渡。為什麼覆却船。僧無語。遂回覆船。舉前話。覆",
    "X72n1443_006:0764b10": "船云。何不道渠無生死。其僧回雪峯。如教而答。雪峯",
    "X72n1443_006:0764b11": "云。須是覆船始得。山僧云。渠無生死。豈有第二人。今",
    "X72n1443_006:0764b12": "人從朝至暮。見聞覺知。一一天真。一一明玅。纔落意",
    "X72n1443_006:0764b13": "根。便千差萬別。居士若要易會。祇在日用處。勿動意",
    "X72n1443_006:0764b14": "根。冷冷地窺看。極是省力。至囑。",
    "X72n1443_006:0764b15": "答黃龍卷居士",
    "X72n1443_006:0764b16": "承謂今人不如古人。未甞不是。然須自己徹悟一回。",
    "X72n1443_006:0764b17": "脚踏實地。是與不是。自然無疑。若心外見有毫釐法",
    "X72n1443_006:0764b18": "可得。便非徹悟矣。所以見有能信之心。所信之法。尚",
    "X72n1443_006:0764b19": "未入信門。真到無心時。佛見法見尚不現前。況世間",
    "X72n1443_006:0764b20": "塵勞煩惱耶。若論實際理地。三世諸佛。歷代祖師。天",
    "X72n1443_006:0764b21": "下善知識。同一鼻孔。若論品位修證。則千差萬別。經",
    "X72n1443_006:0764b22": "云。一切賢聖。皆以無為法。而有差別。豈不聞。迦葉三",
    "X72n1443_006:0764b23": "昧阿難不知。阿難三昧商那和修不知。商那和修三",
    "X72n1443_006:0764b24": "昧優波掬多不知耶。仰山云。如今祇要明得自家性",
    "X72n1443_006:0764c01": "海。如實而修。聖邊事且莫將心凑泊。他時後日。自具",
    "X72n1443_006:0764c02": "去在。好不明明直說。如公所云。古人會得即心是佛",
    "X72n1443_006:0764c03": "時。一時全具五眼六通。且道從上諸祖。幾個全具。若",
    "X72n1443_006:0764c04": "以無通為非。則外道天魔。通亦不少。何得以此為邪",
    "X72n1443_006:0764c05": "正之權衡。自落異見。溈山云。得底人。他自知時。修與",
    "X72n1443_006:0764c06": "不修。是兩頭語。若有從前習氣。未能頓盡。直須教渠",
    "X72n1443_006:0764c07": "淨除現業流識。所以悟後之人。自解作活計。謂悟後",
    "X72n1443_006:0764c08": "習氣依然。則所悟者何物也。承問救療方便。我道別",
    "X72n1443_006:0764c09": "人著力不得。其中絡索。面傾為快。",
    "X72n1443_006:0764c10": "答周五溪太史",
    "X72n1443_006:0764c11": "有身則有病。豈以無病。為敵得生死乎。若以無病為",
    "X72n1443_006:0764c12": "貴。則長生久視之術。足以傲雙林背痛矣。涅槃云。世",
    "X72n1443_006:0764c13": "有二種想。一眾生顛倒想。一世諦流布想。一切眾生。",
    "X72n1443_006:0764c14": "皆具二種想。聖人祇有世諦流布想。無顛倒想。又云。",
    "X72n1443_006:0764c15": "牛。聖人亦喚作牛。馬。聖人亦喚作馬。某年月日。聖人",
    "X72n1443_006:0764c16": "亦喚作某年月日。與常人同。祇無顛倒想耳。顛倒想",
    "X72n1443_006:0764c17": "是病。四百四病非病也。四大本空。五陰非有。佛與眾",
    "X72n1443_006:0764c18": "生。同此一法。故曰。但除其病。而不除法。大慧杲患背",
    "X72n1443_006:0764c19": "瘡不住。喊云痛殺人痛殺人。大眾皆疑。適一禪客至。",
    "X72n1443_006:0764c20": "便問云。還有不痛者麼。大慧云有。進云。如何是不痛",
    "X72n1443_006:0764c21": "者。大慧喊云。痛殺人痛殺人。禪客禮謝。觀此。則病苦",
    "X72n1443_006:0764c22": "呻吟。禪宗作略。未可輕議。禪宗惟論見性。直指即心",
    "X72n1443_006:0764c23": "是佛。一心之外。更無毫釐法可得。若以如來知見治",
    "X72n1443_006:0764c24": "習氣。則心外有法矣。所以此門。悟處深玄。不與教合。",
    "X72n1443_006:0765a01": "其有未悟。只用無義味死貓頭單方絕玅。祇恐不能",
    "X72n1443_006:0765a02": "死心全身裏許。若全身裏許。無有不得者。時節若至。",
    "X72n1443_006:0765a03": "其理自彰。靈驗不靈驗。不必問人矣。",
    "X72n1443_006:0765a04": "答惟己禪人",
    "X72n1443_006:0765a05": "六祖大師云。世人外迷著相。內迷著空。若能於相離",
    "X72n1443_006:0765a06": "相。於空離空。即是內外不迷。本來真性而得出現。夫",
    "X72n1443_006:0765a07": "言相者。外塵境也。空者內意根黑山鬼窟也。經云。縱",
    "X72n1443_006:0765a08": "滅一切見聞覺知。內守幽閒。猶為法塵分別影事。何",
    "X72n1443_006:0765a09": "以故。但有幽閒可守。即是境與意根作對。有意有境。",
    "X72n1443_006:0765a10": "即屬生滅。永嘉云。心是根。法是塵。兩種猶如鏡上痕。",
    "X72n1443_006:0765a11": "痕垢盡除光始現。心法雙忘性即真。所以但有取捨",
    "X72n1443_006:0765a12": "向背。便是執著。有執著便是迷也。如今若要直捷。祇",
    "X72n1443_006:0765a13": "是無事於心。無心於事。公謂。凡遇有事時。不論大小。",
    "X72n1443_006:0765a14": "俱以付清淨本體。不敢起一毫意念。保個清淨本體。",
    "X72n1443_006:0765a15": "豈不是意。依然心境對待。非真也。以紛飛之心。攝入",
    "X72n1443_006:0765a16": "清淨體中。又成藞苴。工夫不是者等做。若直捷做去。",
    "X72n1443_006:0765a17": "內心一毫不放出。外境一毫不放入。思之。",
    "X72n1443_006:0765a18": "答林涵齋銓部",
    "X72n1443_006:0765a19": "普菴云。揑不成團擘不開。何須南嶽又天台。六根門",
    "X72n1443_006:0765a20": "首無人識。引得胡僧特地來。你看。六根門首無人識。",
    "X72n1443_006:0765a21": "好不道破。居士如今。祇要識心。屏息諸緣。莫向外求。",
    "X72n1443_006:0765a22": "內不放出。外不放入。者樣看去。就是生擒活捉。一般",
    "X72n1443_006:0765a23": "容易之極。博山先師。教人看一口氣不來。向什麼處",
    "X72n1443_006:0765a24": "去。正是教人直下認者個本來面目。現前面目還認",
    "X72n1443_006:0765b01": "不得。更說一口氣不來作什麼。于今學人。祇向一口",
    "X72n1443_006:0765b02": "氣不來處討。所以愈求愈遠。未審居士作麼理會。若",
    "X72n1443_006:0765b03": "一時不會。但向不思善不思惡處。冷冷看去。再不怕",
    "X72n1443_006:0765b04": "工夫差池。再不怕用在情識上。極是直指。沒有一些",
    "X72n1443_006:0765b05": "蓋覆。但二六時中。心不異緣。常要頓在面前。自然露",
    "X72n1443_006:0765b06": "躶躶地。迥脫真常。忽然觸著。便是大事了畢。五洩見",
    "X72n1443_006:0765b07": "石頭問云。一言相契即住。不契即去。石頭據坐。五洩",
    "X72n1443_006:0765b08": "便去。頭喚闍黎。洩回首。頭云。從生至死祇是者個。回",
    "X72n1443_006:0765b09": "頭轉腦作麼。洩大悟。你看。他說個什麼。渠又悟個什",
    "X72n1443_006:0765b10": "麼。善知識。但向學人四威儀中。輕輕點他一下。伶俐",
    "X72n1443_006:0765b11": "漢。便當機領略。也不潦草。也不多說。佛眼云。人因心",
    "X72n1443_006:0765b12": "迷。故來山林見善知識。不知就你本人迷中。最是親",
    "X72n1443_006:0765b13": "切。極道得好。圓悟云。古人公案。未必透得。且識了心。",
    "X72n1443_006:0765b14": "不要理他。自己一個心。拋開一邊。却向善知識口邊。",
    "X72n1443_006:0765b15": "討長討短。書本上忖東忖西。有何交涉。且如何是自",
    "X72n1443_006:0765b16": "己底心。心又如何識。僧舉長沙偈。學道之人不識真。",
    "X72n1443_006:0765b17": "祇為從前認識神。無量劫來生死本。癡人喚作本來",
    "X72n1443_006:0765b18": "人。問永明。意作麼生。永明云。楞嚴會上。甚是明白。阿",
    "X72n1443_006:0765b19": "難云。如來現今徵心所在。而我以心推窮尋逐。即能",
    "X72n1443_006:0765b20": "推者。我將為心。佛咄云。此非汝心。此是前塵虗妄相",
    "X72n1443_006:0765b21": "想。惑汝真性。此個便是識神。諸佛諸祖。指得極明。我",
    "X72n1443_006:0765b22": "今重為居士道破。總是者個意根起滅不停。蓋覆真",
    "X72n1443_006:0765b23": "性。遂成生死根本。所以識真。纔得息妄。非遏捺也。四",
    "X72n1443_006:0765b24": "禪八定。皆是用攀緣心去修。所以出不得生死。徹悟",
    "X72n1443_006:0765c01": "真空。方免此患。華嚴云。一切法不生。一切法不滅。若",
    "X72n1443_006:0765c02": "能如是解。諸佛常現前。我與居士。同在大覺海中。也",
    "X72n1443_006:0765c03": "無生死可出。也無法可說。還信得及麼。維摩云。善來",
    "X72n1443_006:0765c04": "文殊師利。不來相而來。不見相而見。文殊云。如是居",
    "X72n1443_006:0765c05": "士。若來矣更不來。若去矣更不去。所可見者。更不可",
    "X72n1443_006:0765c06": "見。山僧淺淺與公下個注脚。維摩是無生緣起。文殊",
    "X72n1443_006:0765c07": "是緣起無生。一念無生。外至山河大地。內至六根六",
    "X72n1443_006:0765c08": "識。俱不可得。一落意根。便生出許多枝節。便見有境",
    "X72n1443_006:0765c09": "緣作對。龐公云。心空及第歸。珍重。",
    "X72n1443_006:0765c10": "復覩者禪人",
    "X72n1443_006:0765c11": "參話頭。當知古人所以教人參話頭之意。從上諸祖。",
    "X72n1443_006:0765c12": "並無教人參話頭之說。當時學人朴實。時時刻刻。以",
    "X72n1443_006:0765c13": "生死為念故。一遇善知識一言半句。便自開通。後世",
    "X72n1443_006:0765c14": "學人。雜念紛飛。橫生知解。教渠尋求自己。便有許多",
    "X72n1443_006:0765c15": "計較。或認昭昭靈靈。或認空空寂寂。種種卜度。愈求",
    "X72n1443_006:0765c16": "愈遠。祖師不得已。示個話頭。乃是直指出本心與人。",
    "X72n1443_006:0765c17": "令人絕盡意識。當下便了。若不能了。則向此中。疑之",
    "X72n1443_006:0765c18": "又疑。是之謂參。須知參話頭。即參自心。疑話頭即疑",
    "X72n1443_006:0765c19": "自心。非有二也。如汝問我。如何是某甲本心。我即云",
    "X72n1443_006:0765c20": "喚作竹篦則觸。不喚作竹篦則背。不得有語。不得無",
    "X72n1443_006:0765c21": "語。我已明明直指個本心與汝也。只是汝不曾自悟。",
    "X72n1443_006:0765c22": "若不能悟。便要向此中疑之又疑。求個出身之路。若",
    "X72n1443_006:0765c23": "稍生意識。謂竹篦子話。只是斷人意識。或欲泯絕念",
    "X72n1443_006:0765c24": "頭。令人念不起。或認取不起光景。或又去究起底源",
    "X72n1443_006:0766a01": "頭。種種計較。差之千里矣。參話頭。如人墮井求出相",
    "X72n1443_006:0766a02": "似。時時刻刻。單有出井一念。繫之於懷。更無別般計",
    "X72n1443_006:0766a03": "較。汝今正要如是時時刻刻。不忘疑情。單單有個求",
    "X72n1443_006:0766a04": "出身之路。繫胸臆間。更不起一毫頭生活之念。亦勿",
    "X72n1443_006:0766a05": "望人為汝指示。如此做去。不久決得徹悟。惟禪勉之",
    "X72n1443_006:0766a06": "勉之。",
    "X72n1443_006:0766a07": "雜著",
    "X72n1443_006:0766a08": "金剛正法眼序",
    "X72n1443_006:0766a09": "達磨大師。秉單傳之旨。謂二祖曰。吾觀此土。惟楞伽",
    "X72n1443_006:0766a10": "四卷。可以印心。至黃梅易為金剛。勸一切人。受持此",
    "X72n1443_006:0766a11": "經。即得見性。則知直指人心。無過於此。自曹溪以後。",
    "X72n1443_006:0766a12": "如洞山聰。黃龍南。汾陽昭。中峯本。諸大宗師。皆以此",
    "X72n1443_006:0766a13": "經為契證。希有哉。豈可謂文字乎。吾子麗中。宿植善",
    "X72n1443_006:0766a14": "根。玅悟上乘。諦觀此論。一字一句。皆般若之精髓也。",
    "X72n1443_006:0766a15": "希有哉。豈可謂今人異於古人乎。或謂空隱老凍膿。",
    "X72n1443_006:0766a16": "猶有鄉情在。予何敢私。金剛正眼現在。具眼者請鑑。",
    "X72n1443_006:0766a17": "重刻擬寒山詩序",
    "X72n1443_006:0766a18": "佛言。若要世間無刀兵。除非眾生不食肉。茲者三災",
    "X72n1443_006:0766a19": "並起。人命危脆。或募兵守城。或遁逃山林。或隱匿海",
    "X72n1443_006:0766a20": "島。以自為計。雖貪生怖死。人之常情。豈知定業有不",
    "X72n1443_006:0766a21": "可逃者。蓋殺生之極。感刀兵災。偷盜之極。感饑饉災。",
    "X72n1443_006:0766a22": "淫邪之極。感疾疫災。非天降。非地湧。非人與。皆眾生",
    "X72n1443_006:0766a23": "自業吸引。因果相酬。如影隨形。如響應聲。欲不受果。",
    "X72n1443_006:0766a24": "惟不造因。因亡則果喪。業空則報亡耳。道獨偶閱慈",
    "X72n1443_006:0766b01": "受禪師擬寒山詩。見其詞語懇切。深錐痛劄今人通",
    "X72n1443_006:0766b02": "病。實對治之良劑。玩味不已。重梓流通。伏冀諸賢詳",
    "X72n1443_006:0766b03": "審。起大慈心。悲愍眾生。不食其肉。齋戒清淨。謹敕身",
    "X72n1443_006:0766b04": "心。眾善奉行。諸惡莫作。一人依之。一人不受業。眾人",
    "X72n1443_006:0766b05": "依之。眾人不受業。斯即善身保家。壽國之良圖也。",
    "X72n1443_006:0766b06": "募誦華嚴經引(福州萬歲寺)",
    "X72n1443_006:0766b07": "諸經惟華嚴最尊。乃如來根本法門。一乘圓頓至教",
    "X72n1443_006:0766b08": "也。一切二乘。不聞此經。佛惟付囑大心凡夫。若能信",
    "X72n1443_006:0766b09": "入。疾得阿耨多羅三藐三菩提。至於禳災集福壽國",
    "X72n1443_006:0766b10": "保家。其緒餘耳。近者三災疊起。人人驚懼。或歸之於",
    "X72n1443_006:0766b11": "業。以為無可逃者。然業有二。有定業。有不定業。定業",
    "X72n1443_006:0766b12": "難逃。不定業則可釋也。又障有三。一曰煩惱。二曰業。",
    "X72n1443_006:0766b13": "三曰報。煩惱可以理遣。心地一明。情念自息也。業可",
    "X72n1443_006:0766b14": "以懺悔。燒香散花。竭誠禮佛。改往修來。則業自消也。",
    "X72n1443_006:0766b15": "惟報難移。必資大法。方能回轉。則無踰此經矣。此經",
    "X72n1443_006:0766b16": "如清涼月。能消熱惱。如善見藥。無病不除。如如意珠。",
    "X72n1443_006:0766b17": "能雨眾寶。如天甘露。能潤焦枯。一言之下。心地開通。",
    "X72n1443_006:0766b18": "立地成佛。一句染神。永為道種。聞而不信。尚作遠因。",
    "X72n1443_006:0766b19": "學而不成。猶勝人天果報。則受持讀誦書寫解說。從",
    "X72n1443_006:0766b20": "可知矣。退菴居士。深明因果。發大悲心。行菩薩道。結",
    "X72n1443_006:0766b21": "期於萬壽禪寺。請僧轉讀。願與一切有情。同種善根。",
    "X72n1443_006:0766b22": "共入毗盧性海。伏冀見聞隨喜。共成勝因。一念尊重",
    "X72n1443_006:0766b23": "恭敬。無論淺深久暫。同乘佛乘。直至道場。決不唐捐。",
    "X72n1443_006:0766b24": "幸勿蹉過。",
    "X72n1443_006:0766c01": "又(長慶寺)",
    "X72n1443_006:0766c02": "一皮較一皮。孫子不如兒。坐禪勝誦經。誦經勝有為。",
    "X72n1443_006:0766c03": "古人恁麼道。也是掉棒打月。接竹點天。總不親切。我",
    "X72n1443_006:0766c04": "道。有一人不誦經。亦不坐禪。還識得此人否。若識得",
    "X72n1443_006:0766c05": "此人。則粗言及細語。皆歸第一義。何必大家團聚。相",
    "X72n1443_006:0766c06": "對喃喃也。雖然。求恁麼人。如星中揀月。且向第二門。",
    "X72n1443_006:0766c07": "按下雲頭。教伊循行讀句。忽然心地開通。義天朗耀。",
    "X72n1443_006:0766c08": "不妨亦得搆去。經云。譬如暗中寶。無燈不能見。佛法",
    "X72n1443_006:0766c09": "無人說。雖慧莫能了。又云。以佛智慧燈。照見所行道。",
    "X72n1443_006:0766c10": "是則誦經。良有益矣。西禪監院某。題誦華嚴尊經。統",
    "X72n1443_006:0766c11": "冀眾檀。共成勝果。如理如事。祇在各人分上。正是一",
    "X72n1443_006:0766c12": "舉一回新耳。",
    "X72n1443_006:0766c13": "修大悲懺法引(法海寺)",
    "X72n1443_006:0766c14": "法華云。若人有福。曾供養佛。六度之中。檀度為首。賢",
    "X72n1443_006:0766c15": "劫千佛名經。無一佛不於往昔因地中。或然燈。或燒",
    "X72n1443_006:0766c16": "香。或散花。或施幢旛寶蓋。無量無邊。然後成佛。經又",
    "X72n1443_006:0766c17": "云。乃至以一花。致敬畫像。或復舉一指。及小低頭。以",
    "X72n1443_006:0766c18": "此供養。皆成佛道。然則人無聖凡。事無大小。其必以",
    "X72n1443_006:0766c19": "福德莊嚴報土必矣。傅大士以彌勒化身。日則躳耕。",
    "X72n1443_006:0766c20": "夜則行道。而況此際三災鼎沸。生死須臾。何不捨不",
    "X72n1443_006:0766c21": "堅之財。修堅固之福。遠播成佛之因。近脫目前之業。",
    "X72n1443_006:0766c22": "至善舉也。聖光上座。欲建大悲懺三年道場。所費浩",
    "X72n1443_006:0766c23": "繁。仰仗眾力。若云淨智玅圓。體自空寂。如是功德。不",
    "X72n1443_006:0766c24": "以世求。又作麼生。我道。已上供通。並是詣實。",
    "X72n1443_006:0767a01": "化齋糧引(長慶寺)",
    "X72n1443_006:0767a02": "金剛經云。爾時世尊。著衣持鉢。入舍衛大城。乞食於",
    "X72n1443_006:0767a03": "其城中。次第乞已。還至本處。飯食訖収衣鉢。洗足已",
    "X72n1443_006:0767a04": "敷坐而坐。看來。何等省事。上古修道之士。巖居穴處。",
    "X72n1443_006:0767a05": "草衣木食。不為口體所累。百丈立叢林。累從此起。山",
    "X72n1443_006:0767a06": "僧曾於匡廬羅浮。開者舖席。甚覺多事。擬休歇去。卸",
    "X72n1443_006:0767a07": "却擔子入閩。所以三四年間。不定踪跡。昨歲偶到長",
    "X72n1443_006:0767a08": "慶禮塔。見僧眾四散。殿宇荒蕪。心甚惻然。因攜數子",
    "X72n1443_006:0767a09": "入寺。就廊廡間。煨一小鐺。棲遲永日。不期撫臺懷東",
    "X72n1443_006:0767a10": "陳居士。興復祖庭。際此因緣。欲辭不可。修造伊始。日",
    "X72n1443_006:0767a11": "給未遑。饒是鐵面禪和。也須裹腹。若云道不及古。何",
    "X72n1443_006:0767a12": "不省事好。山僧只得忍氣吞聲。高明大士。幸亮我也。",
    "X72n1443_006:0767a13": "重鑄開元寺鐘引",
    "X72n1443_006:0767a14": "寶誌公。示化蕭梁。以神通力。現幽途苦相。武帝問以",
    "X72n1443_006:0767a15": "方便。誌公曰。若聞鐘聲。斯苦暫息。於是天下寺。無不",
    "X72n1443_006:0767a16": "置鐘。付法藏云。罽賓王好殺。報千頭魚身。劍輪繞之。",
    "X72n1443_006:0767a17": "隨斫便生。有阿羅漢充維那。依時打鐘。魚聞其聲。劍",
    "X72n1443_006:0767a18": "輪脫落。其餘神驗。援據難盡。然鐘之功德。非但拔苦。",
    "X72n1443_006:0767a19": "消災。尤為入道要徑。楞嚴云。此方真教體。清淨在音",
    "X72n1443_006:0767a20": "聞。欲取三摩提。實從聞中入。所以從文殊門入者。一",
    "X72n1443_006:0767a21": "切山河大地。助汝發機。從普賢門入者。一切運為俯",
    "X72n1443_006:0767a22": "仰。助汝發機。從觀音門入者。一切聲響音韻。助汝發",
    "X72n1443_006:0767a23": "機。溈山有一僧。鋤地次。聞鼓聲呵呵大笑。溈山曰。俊",
    "X72n1443_006:0767a24": "哉。此是觀音入理之門。諸仁者。尋常盡道。西方水鳥",
    "X72n1443_006:0767b01": "樹林。皆演法音。舍此欣彼。當面錯過。豈非心有高下。",
    "X72n1443_006:0767b02": "不依佛慧耶。開元寺鐘。宋天聖間。信士林陶。募五萬",
    "X72n1443_006:0767b03": "餘人。得銅萬五千觔所鑄。紹聖劫運。音聲不振。合郡",
    "X72n1443_006:0767b04": "比丘。捐衣鉢重鑄。茲丁亥。兵燹尤慘。諸宰官居士。爰",
    "X72n1443_006:0767b05": "有今日之舉。予喜開元興復。且將緣起於此也。不禁",
    "X72n1443_006:0767b06": "一言。開元寺在芝山上。全閩靈秀所鍾。十方長者。諸",
    "X72n1443_006:0767b07": "山長老。大家出手。均非分外。他時月朗風清。萬籟潛",
    "X72n1443_006:0767b08": "消。聲聲聒耳。我道。觀世音菩薩來也。莫說獨道人饒",
    "X72n1443_006:0767b09": "舌好。",
    "X72n1443_006:0767b10": "華嚴寶鏡序",
    "X72n1443_006:0767b11": "李長者華嚴論。一乘圓頓。見性成佛之祕典也。諸佛",
    "X72n1443_006:0767b12": "根本不動智。即是眾生分別性。誠無轉摺。祇要當人",
    "X72n1443_006:0767b13": "信得及。若信至滿處。即入十住初心。明見佛性。成等",
    "X72n1443_006:0767b14": "正覺。所以云。纔入信門。便登祖位。或有從來習氣。不",
    "X72n1443_006:0767b15": "過以無作三昧方便應之。於此真智之外。非別有毫",
    "X72n1443_006:0767b16": "頭法增入。亦不論修與不修。亦無成正覺者。蓋一切",
    "X72n1443_006:0767b17": "眾生。已成佛竟。已度生竟。已涅槃竟。何以故。十方諸",
    "X72n1443_006:0767b18": "佛。與大地眾生。情與無情。一切諸法。同此法界性故。",
    "X72n1443_006:0767b19": "無今古自他之相。及成與不成。直下信得及。當體便",
    "X72n1443_006:0767b20": "是。捨此別求。終無得理。經云。若不見真智。累劫修行。",
    "X72n1443_006:0767b21": "不成道果。名假名菩薩。若見真智。即生如來家。為法",
    "X72n1443_006:0767b22": "王真子。希有哉。道獨不知何劫熏得此心。直信無疑。",
    "X72n1443_006:0767b23": "一覧此論。痛哭流涕。以為千生罕遇。而今得遇。萬劫",
    "X72n1443_006:0767b24": "難逢而今得逢。復自踴躍慶幸無已。丙申秋。駐錫海",
    "X72n1443_006:0767c01": "幢。再覧斯論。心意怡然。不忍釋卷。覺年垂耳順。耳目",
    "X72n1443_006:0767c02": "不利。論文浩繁。難於常閱。遂於論內。搜括精義。聯為",
    "X72n1443_006:0767c03": "一篇。目曰華嚴寶鏡。寶鏡者。法界真智也。此智為萬",
    "X72n1443_006:0767c04": "法之體。法界依之而建立。又能洞照萬法。故號為鏡",
    "X72n1443_006:0767c05": "也。中間一字一句。皆是論主心光。道獨不敢臆見。亦",
    "X72n1443_006:0767c06": "述而不作云爾。",
    "X72n1443_006:0767c07": "重刻十明論序",
    "X72n1443_006:0767c08": "通玄長者。未造華嚴論。先造此十明論。乃華嚴論之",
    "X72n1443_006:0767c09": "關鑰也。蓋十二有支。乃一切眾生。輪迴生死苦海。即",
    "X72n1443_006:0767c10": "是毗盧遮那法性海也。眾生苦海。與法性海。元無實",
    "X72n1443_006:0767c11": "性。一念迷。即生死苦海。一念悟。即法性海。其體無二。",
    "X72n1443_006:0767c12": "祇由迷悟而得名。所以云。法無定相。惟心轉變耳。古",
    "X72n1443_006:0767c13": "佛智海。迷在無明。全在當人。以方便三昧力顯之。言",
    "X72n1443_006:0767c14": "方便三昧者。定慧之異稱也。法華云。如來所得法。定",
    "X72n1443_006:0767c15": "慧力莊嚴。以此度眾生。自成無上道。捨定慧而別求",
    "X72n1443_006:0767c16": "方便。則吾未知也。今去聖時遙。人多懈怠。口耳之徒。",
    "X72n1443_006:0767c17": "習以成風。隨流失源。迷而不返。良可痛愍。故重刻此",
    "X72n1443_006:0767c18": "論。與同志者醒目。設若反本知源。亦有補矣。或云此",
    "X72n1443_006:0767c19": "是教乘。宗門別有長處。則道獨自甘負墮也。",
    "X72n1443_006:0767c20": "心經直說總說",
    "X72n1443_006:0767c21": "般若波羅蜜多心經。乃大部般若經之樞要。成佛真",
    "X72n1443_006:0767c22": "宗。無逾此矣。言心者。指眾生玅明心體。心即佛。佛即",
    "X72n1443_006:0767c23": "心。般若乃心之智。心是體。智是用。然體本具智慧之",
    "X72n1443_006:0767c24": "用。不為境緣所奪。聲色所縛。故云到彼岸。心即法身。",
    "X72n1443_006:0768a01": "智即般若。彼岸即解脫。此三德。一心本具。法身不癡",
    "X72n1443_006:0768a02": "即般若。般若無著即解脫。解脫寂滅即法身。觀自在",
    "X72n1443_006:0768a03": "菩薩。行深般若波羅蜜多時。照見五蘊皆空。度一切",
    "X72n1443_006:0768a04": "苦厄。正此意也。言色空者。色無自性。全體是空。空無",
    "X72n1443_006:0768a05": "自性。全體是色。一蘊既空。四蘊亦然。蓋五蘊該盡世",
    "X72n1443_006:0768a06": "間一切萬法。是以云。是諸法空相。諸法空相。非斷滅",
    "X72n1443_006:0768a07": "空。乃般若真空。真空智中。無五蘊十二處十八界生",
    "X72n1443_006:0768a08": "滅法可得。亦無十二因緣流轉還滅可得。無四諦苦",
    "X72n1443_006:0768a09": "集滅道可得。亦無增減智得可得。經云。以無所得故。",
    "X72n1443_006:0768a10": "正是諸法空相。無生法忍。華嚴云。菩薩成就此忍時。",
    "X72n1443_006:0768a11": "佛心涅槃心菩提心。尚不現起。何況世間塵勞之心",
    "X72n1443_006:0768a12": "耶。若人一念與般若空慧相應時。能滅殑伽沙劫重",
    "X72n1443_006:0768a13": "罪。蕭然獨脫。不為報緣所縛。遠離微細心念。念即常",
    "X72n1443_006:0768a14": "住。得見佛性。名為涅槃。非但菩薩。即三世如來。亦依",
    "X72n1443_006:0768a15": "此般若空慧。而成無上正等正覺。故知般若有大威",
    "X72n1443_006:0768a16": "神。具大光明。最尊最上。無與等者。顯密總持。是大陀",
    "X72n1443_006:0768a17": "羅尼門也。龐居士云。心依真智。理逐心行。理智無礙。",
    "X72n1443_006:0768a18": "心亦無生。迷即有我。悟即無情。通達大智。諸法不成。",
    "X72n1443_006:0768a19": "又云。依空默用。即是行深。無有少法。觸目平任。無戒",
    "X72n1443_006:0768a20": "可持。無垢可淨。洞達虗心。法無壽命。若能如是。圓通",
    "X72n1443_006:0768a21": "究竟。希有哉。般若真智。其斯之謂歟。",
    "X72n1443_006:0768a22": "靈泌潤公頌古序",
    "X72n1443_006:0768a23": "靈泌潤。吾胞弟也。童稚便有出塵志。予幼即入道。以",
    "X72n1443_006:0768a24": "老母托之。得無內顧憂。蓋至孝至信人也。比戊辰母",
    "X72n1443_006:0768b01": "卒。遂於靈前落[髟/采]。相將行脚。予庚午掩關金輪。弟苦",
    "X72n1443_006:0768b02": "參滋劇。誓期玅悟。一日偶與二三子。舉風旛話。豁然",
    "X72n1443_006:0768b03": "有省。自此日夜披尋古德機緣。深入玄奧。雖極淆訛。",
    "X72n1443_006:0768b04": "皆能透脫。癸酉。予遷黃巖。執侍關中。春雨蒸濕。予與",
    "X72n1443_006:0768b05": "弟皆大病。尋至海陽就醫。而弟已不可起矣。臨終之",
    "X72n1443_006:0768b06": "際。蕭然獨脫。同學問云。如今作得主麼。答云。我祇是",
    "X72n1443_006:0768b07": "一身疼痛。復如前問。亦如前答。即端坐而逝。簡囊中。",
    "X72n1443_006:0768b08": "惟頌古三十九首。平時得意自著。人無知者。觀其向",
    "X72n1443_006:0768b09": "上透徹處。實從胸襟流出。惜限於年。未能報佛祖恩",
    "X72n1443_006:0768b10": "耳。弟沈靜寡言。不露其所得。人遇之如不慧。予戊寅",
    "X72n1443_006:0768b11": "度嶺。以示首座麗中。麗中視若固然。詢之。則黃巖時",
    "X72n1443_006:0768b12": "麗中已見。且相得若水乳。恒聞其以谷泉普化自命",
    "X72n1443_006:0768b13": "云。噫嘻。末法將來。如吾弟。豈可多得。復念衲子中。有",
    "X72n1443_006:0768b14": "真能致力於此道者。潛符密證。不克永年。不能出世。",
    "X72n1443_006:0768b15": "湮沒而無聞。當不少矣。遂序而傳之。",
    "X72n1443_006:0768b17": "長慶老和尚行狀",
    "X72n1443_006:0768b18": "嗣法門人　圅昰　述",
    "X72n1443_006:0768b19": "師諱道獨。號宗寶。別號空隱。博山無異禪師法嗣。南",
    "X72n1443_006:0768b20": "海陸氏子。生三歲。母攜登樓。覩蜘蛛結網。瞪目久之。",
    "X72n1443_006:0768b21": "悲喜交至。後嘗語人曰。我四五十年。回憶不加毫末。",
    "X72n1443_006:0768b22": "信知師宿根也。六歲失父。隨母居近寺。晨趨禮佛。仰",
    "X72n1443_006:0768b23": "視輙移午。聞梵唄音。過耳成誦。從老僧知見性成佛",
    "X72n1443_006:0768b24": "語。益切嚮慕。逢人輙問。人多戲之無沮色。得六祖壇",
    "X72n1443_006:0768c01": "經。不識字。懷襟袖間。懇禮大士。一夕拜下困極倒地。",
    "X72n1443_006:0768c02": "忽覺起如在空中。汗出浹背。輕快踰常。張燈出經讀",
    "X72n1443_006:0768c03": "之。意某字。詢之人果然。遂數行俱下。自是始辭母入",
    "X72n1443_006:0768c04": "寺。依離念法。每坐達旦。年十四。習定樹下。忽胸中如",
    "X72n1443_006:0768c05": "劈竹。信口成偈云。兀兀圓明體。騰騰物我如。此是無",
    "X72n1443_006:0768c06": "生路。無生更要離。又云。善惡不思處。亦不可追尋。休",
    "X72n1443_006:0768c07": "言云是道。是道是非生。讀語錄。至石壓笋斜出。崖懸",
    "X72n1443_006:0768c08": "花倒生。復礙胸臆。偶山行。舉目巖花大放。始豁然冰",
    "X72n1443_006:0768c09": "釋。師是歲纔十六。依止菴僧無可意者。自攜刀就磐",
    "X72n1443_006:0768c10": "石。禮十方佛剃落。縛茅歸龍山。單丁十餘年。事母至",
    "X72n1443_006:0768c11": "孝。母病須山泉。日肩擔走二十里。及城閫始辨掌紋。",
    "X72n1443_006:0768c12": "母卒。廬墓三月。乃以二十九歲入博山。先有傳師行",
    "X72n1443_006:0768c13": "實至博山者。山異之。凡見粵僧。必問曰。宗寶何不來。",
    "X72n1443_006:0768c14": "此道不到博山得麼。至是聞師至。即呼入方丈。與語",
    "X72n1443_006:0768c15": "竟夕。一日以倒騎牛入佛殿話。命眾下語。師有頌呈",
    "X72n1443_006:0768c16": "曰。貪程不覺曉。愈求愈轉渺。相逢正是渠。纔是猶顛",
    "X72n1443_006:0768c17": "倒。蟻子牽大磨。石人撫掌笑。別是活生機。不落宮商",
    "X72n1443_006:0768c18": "調。一眾環覩。山曰。太麤生。師云。大了當人。向善知識",
    "X72n1443_006:0768c19": "前。作麼開口。山笑視良久云。何消說。師禮拜。山始與",
    "X72n1443_006:0768c20": "易名。登具足戒。一住九越月。辭去。山不許。師住山意",
    "X72n1443_006:0768c21": "決。再三懇辭。山乃訂八月再至。師胡跪牀下曰。某有",
    "X72n1443_006:0768c22": "不是。請和尚勿放過。山連聲曰。是是。汝他時不得辜",
    "X72n1443_006:0768c23": "負山僧。此崇禎庚午四月也。山竟以是年九月示寂。",
    "X72n1443_006:0768c24": "始悟八月再至之語。師時掩關金輪。復徙黃巖。為金",
    "X72n1443_006:0769a01": "內翰正希陳督學雲怡熊督師心開諸公所重。嘗造",
    "X72n1443_006:0769a02": "室問道請說法。師一意巖隈。無出世志。迨瀛山雪公",
    "X72n1443_006:0769a03": "歿。粵孝廉張莂公黎美周。謀諸內閣象岡何公宗伯",
    "X72n1443_006:0769a04": "秋濤陳公。力請師住羅浮。開博山法門。博山道法。不",
    "X72n1443_006:0769a05": "絕如縷。賴師振起。師退處如弗勝。真樸之風。絕去時",
    "X72n1443_006:0769a06": "習。而悲願沁人。略無同異。自節烈文章之士。以至販",
    "X72n1443_006:0769a07": "夫竈婦。無不醉心。咸願出門下。閩人聞其風。以雁湖",
    "X72n1443_006:0769a08": "小剎致師。師亦欣然航海而就。至則雁湖為賊煨燼。",
    "X72n1443_006:0769a09": "師寓南臺。得山林公。克之方公。孔碩林公。一見心折。",
    "X72n1443_006:0769a10": "與闔郡諸大老。請主西禪。撫臺佟公為新之。一時道",
    "X72n1443_006:0769a11": "風徧洽。戶屨常滿。師頗厭勞。因掃墖博山。杖策還粵。",
    "X72n1443_006:0769a12": "抵芥菴。作投閑計。頃惠陽紳士。請說法豐湖。又廣州",
    "X72n1443_006:0769a13": "王臣景慕。往返海幢。幢旛所指。俄成寶坊。師慨然曰。",
    "X72n1443_006:0769a14": "將圖息機。反致疲累矣。順治十七年二月。忽示瘡疾。",
    "X72n1443_006:0769a15": "猶接納無虗日。明年四月。自海幢還芥菴。始謝參請。",
    "X72n1443_006:0769a16": "七月初七日初夜。詔圅昰曰。瘡患延綿。殊可厭惡。吾",
    "X72n1443_006:0769a17": "旦夕且掉臂矣。昰泣懇曰。乞師住世。群生可念。師曰。",
    "X72n1443_006:0769a18": "吾道有汝。重擔可卸。復何戀耶。二十二日晨起。啗粥",
    "X72n1443_006:0769a19": "嚼木如平時。侍者請敷藥。師遽曰。今日不敷藥。顧左",
    "X72n1443_006:0769a20": "右斂目良久。端坐而逝。壽六十二。坐夏三十又三。全",
    "X72n1443_006:0769a21": "身墖於羅浮華首臺西溪之南。師生平以道自守。以",
    "X72n1443_006:0769a22": "悲攝人。遇物純真。不事聲譽。大小淺深各隨所受。凡",
    "X72n1443_006:0769a23": "示誨皆明達曉人。稍有所裨。必喜見眉宇。有乞偈頌。",
    "X72n1443_006:0769a24": "隨口命記。欲易字句。亦笑從之。人有進曰。道法所關。",
    "X72n1443_006:0769b01": "和尚何得輕易。師正色曰。壇經云。彼善知識有大因",
    "X72n1443_006:0769b02": "緣。所謂化度。人根利鈍。不可類齊。但具至誠。豈可辜",
    "X72n1443_006:0769b03": "負。至宗門大法。中下難窺。老僧自有權衡。豈若輩所",
    "X72n1443_006:0769b04": "知耶。故師開法二十餘年。所蒙椎拂記莂自圅昰。圅",
    "X72n1443_006:0769b05": "可而外未嘗濫授。示疾以來。一年有奇。日用鉅細纖",
    "X72n1443_006:0769b06": "介靡遺。獨於臨終告眾。遺囑諸事。絕口不道。博山三",
    "X72n1443_006:0769b07": "十年縝密家風。師真無媿矣。示寂之日。內外弟子。咸",
    "X72n1443_006:0769b08": "悲慟彌月。與大覺雙林一會。哀震梵天。同一悲仰。其",
    "X72n1443_006:0769b09": "慈光入物。真非思議所至。若道法深穩。易見難知。諸",
    "X72n1443_006:0769b10": "錄流通。海內聞見。非圅昰所應言也。",
    "X72n1443_006:0769b12": "長慶空隱獨和尚墖銘",
    "X72n1443_006:0769b13": "禮部尚書虞山　錢謙益　撰",
    "X72n1443_006:0769b14": "博山無異禪師。有法嗣。曰長慶空隱和尚。諱道獨。初",
    "X72n1443_006:0769b15": "字宗寶。南海陸氏子也。生三歲。母抱登樓。觀蜘蛛結",
    "X72n1443_006:0769b16": "網。瞪目久之。悲喜不禁。晚自言。四五十年來。回憶不",
    "X72n1443_006:0769b17": "加毫末。其夙根如此。六歲失父。隨母居近寺。晨趨禮",
    "X72n1443_006:0769b18": "佛瞻視輙移午。聞老僧言見性成佛。遂發深信。如釘",
    "X72n1443_006:0769b19": "入木。得六祖壇經。捧持頂戴。禮大士求識字。疲困倒",
    "X72n1443_006:0769b20": "地。忽覺身騰空中。汗透毛孔。明燈讀經。彷彿認是某",
    "X72n1443_006:0769b21": "字。詢之人果然。遂數行俱下。年十四。辭母入寺。習定",
    "X72n1443_006:0769b22": "樹下。胸次忽如劈竹。衝口說偈。驚動其長老。年十六。",
    "X72n1443_006:0769b23": "自磨刀就磐石上。禮拜剃落。縳茅歸龍山。單丁十餘",
    "X72n1443_006:0769b24": "年。母病渴。晨擔山泉。走二十里。抵城闉始辨掌紋。年",
    "X72n1443_006:0769c01": "二十九。母歿。與其弟靈泌。腰包謁博山。山一見曰。宗",
    "X72n1443_006:0769c02": "寶望汝來久矣。拈倒騎牛入佛殿話勘眾。下語皆不",
    "X72n1443_006:0769c03": "契。師呈頌曰。貪程不覺曉。愈求愈轉渺。相逢正是渠。",
    "X72n1443_006:0769c04": "纔是猶顛倒。蟻子牽大磨。石人撫掌笑。別是活生機。",
    "X72n1443_006:0769c05": "不落宮商調。山微笑云。太麤生。是夕布薩告眾。莫道",
    "X72n1443_006:0769c06": "博山無人。如今也有箇許。為更名登具足戒。住九月",
    "X72n1443_006:0769c07": "而別。囑曰。汝八月再至。不得辜負老僧。是年九月。山",
    "X72n1443_006:0769c08": "示寂。始知為末後付囑也。師掩關金輪。徙黃巖。一意",
    "X72n1443_006:0769c09": "住山。無出世念。粵中宰官。請住羅浮。開博山法門。幡",
    "X72n1443_006:0769c10": "然起應。慈悲普熏。機緣冥應。而世變大作矣。閩人以",
    "X72n1443_006:0769c11": "雁湖延師。復請住西禪。海波觸搏。弓刀擊戞。所至有",
    "X72n1443_006:0769c12": "吉雲擁護。甲午歲。掃博山墖。杖錫還粵。豐湖羊城。頻",
    "X72n1443_006:0769c13": "受參請。牀座禮足。道路布髮。津梁稍疲。微示瘡疾。辛",
    "X72n1443_006:0769c14": "丑四月。由海幢返芥菴。自尅去期。七月二十二日。端",
    "X72n1443_006:0769c15": "坐而逝。世壽六十二。坐夏三十有三。師有二大弟子。",
    "X72n1443_006:0769c16": "曰天然昰公。祖心可公。可公以弘法罹難。坐脫瀋陽",
    "X72n1443_006:0769c17": "之千山。師哭之慟曰。吾道喪矣。踰年師示疾。昰公啟",
    "X72n1443_006:0769c18": "請住世。師笑曰。汝在。吾何死。於是昰公。奉師全身。墖",
    "X72n1443_006:0769c19": "於羅浮華首臺西溪之南。手次行狀。遣侍者今覞。間",
    "X72n1443_006:0769c20": "關五千里。撰書幣而謁銘於余。余惟。師上根利智。多",
    "X72n1443_006:0769c21": "生熏習。見性成佛四字。直是胎藏鈎鎖。即心即佛。守",
    "X72n1443_006:0769c22": "定牢關。非心非佛。斷為增語。於是乎。全提正令。曲指",
    "X72n1443_006:0769c23": "悟門。遮表二詮。則格量永明。法界一心。則懸鏡棗柏。",
    "X72n1443_006:0769c24": "從無一言落夾。片語過頭。如今人執癡符。家懷偽契。",
    "X72n1443_006:0770a01": "販如來法。訶佛祖禪。藥病相沿。狂易莫反。標此正印。",
    "X72n1443_006:0770a02": "柱彼倒瀾。豈非般若之神符。金剛之寶劍歟。師之深",
    "X72n1443_006:0770a03": "心密行。世所未悉者有二。昔者大慧言。吾雖方外。忠",
    "X72n1443_006:0770a04": "君愛國之心。與忠義士大夫等。洪覺範論鹿門燈公。",
    "X72n1443_006:0770a05": "則曰。孝於事師。忠於事佛。此洞上宗風也。師悲智堅",
    "X72n1443_006:0770a06": "密。罏鞴弘廣。植菩提之深根。茂忠孝之芽葉。節烈文",
    "X72n1443_006:0770a07": "章之士。賴以成就正骨。祓濯命根。白蜺碧血。長留佛",
    "X72n1443_006:0770a08": "種。條衣應器。同歸法王。此則其內閟外現。陰翊法運",
    "X72n1443_006:0770a09": "者也。古人道眼分明。師資鄭重。榮名利養。畏如霜雹。",
    "X72n1443_006:0770a10": "有謂深山裏钁頭邊。撈摸一人兩人。為接續者。有謂",
    "X72n1443_006:0770a11": "架大屋養閒漢。所居世界莊嚴。為癡漢者。師每道。博",
    "X72n1443_006:0770a12": "山語我。過後二十年。宗風掃地。土地廟裏也上堂。了",
    "X72n1443_006:0770a13": "不圖親見。此語良為流涕。餐風味道。英特如雲。親承",
    "X72n1443_006:0770a14": "記莂。兩人而已。人謂。師嚴冷孤峭。不走博山一線。豈",
    "X72n1443_006:0770a15": "知其悲愍末法。如救頭然。凜自宗之周阹。立他家之",
    "X72n1443_006:0770a16": "榜樣。有不勝涕淚悲泣者歟。此則其重規疊矩。謹衛",
    "X72n1443_006:0770a17": "法城者也。往余訪憨山大師遺集。致書海幢。師歡喜",
    "X72n1443_006:0770a18": "贊歎。披衣焚香。犍椎以告眾。病中見心經箋。大師轉",
    "X72n1443_006:0770a19": "生辨重加印可。昰公以余霑被法乳。亦菰蘆中幅巾",
    "X72n1443_006:0770a20": "弟子也。故屬之以銘。其何敢辭。銘曰。",
    "X72n1443_006:0770a21": "　毗嵐風吹壞劫初　　崑岡火炎扇洪罏",
    "X72n1443_006:0770a22": "　有大比丘建法旟　　一單坐斷嶺海隅",
    "X72n1443_006:0770a23": "　心月普照身雲舒　　如摩竭龍雨焦枯",
    "X72n1443_006:0770a24": "　分身蜿蜒鱗鬣俱　　矯首蟠尾南北殊",
    "X72n1443_006:0770b01": "　大雲如空覆匡廬　　智電擊爍醫巫閭",
    "X72n1443_006:0770b02": "　中央不動常安居　　頷下自護摩尼珠",
    "X72n1443_006:0770b03": "　黃皮裹骨山澤癯　　緇素旃貉魚貫趨",
    "X72n1443_006:0770b04": "　日月耳環徒縈紆　　刀輪劍葉嗟騶虞",
    "X72n1443_006:0770b05": "　樹下三諍今迴車　　鶴林變白只須臾",
    "X72n1443_006:0770b06": "　蕭然一榻結雙趺　　揮手長揖腥穢區",
    "X72n1443_006:0770b07": "　法幢傾摧法將徂　　葛藤博飯皆沽屠",
    "X72n1443_006:0770b08": "　鳥空鼠即胡為乎　　即心即佛心印孤",
    "X72n1443_006:0770b09": "　宿將嚴警持兵符　　佛祖齊證誰敢誣",
    "X72n1443_006:0770b10": "　魔外竄匿同即且　　丹青樓閣煥毗盧",
    "X72n1443_006:0770b11": "　法座圍繞青蓮敷　　孤峯獨宿我自如",
    "X72n1443_006:0770b12": "　隨身兩膝無剩餘　　龍象蹴踏看二駒",
    "X72n1443_006:0770b13": "　瓣香迥向恩不辜　　我作斯銘三歎吁",
    "X72n1443_006:0770b14": "　博山家風斯世無　　塗青鉛墨老筆疎",
    "X72n1443_006:0770b15": "　逝挽頺波作世模　　剎竿倒却須人扶",
    "X72n1443_006:0770b16": "　後五百年期不渝",
    "X72n1443_006:0770b18": "長慶宗寶獨禪師語錄卷第六(終)"
}