{
    "T30n1579_009:0318a03": "瑜伽師地論卷第九",
    "T30n1579_009:0318a05": "彌勒菩薩說",
    "T30n1579_009:0318a06": "三藏法師玄奘奉　詔譯",
    "T30n1579_009:0318a07": "本地分中有尋有伺等三地之六",
    "T30n1579_009:0318a08": "復次業門云何。此略有二種。一與果門。二損",
    "T30n1579_009:0318a09": "益門。與果門者。有五種應知。一與異熟果。",
    "T30n1579_009:0318a10": "二與等流果。三與增上果。四與現法果。五與",
    "T30n1579_009:0318a11": "他增上果。與異熟果者。謂於殺生親近修習",
    "T30n1579_009:0318a12": "多修習故。於那洛迦中受異熟果。如於殺",
    "T30n1579_009:0318a13": "生。如是於餘不善業道亦爾。是名與異熟",
    "T30n1579_009:0318a14": "果。與等流果者。謂若從彼出來生此間。人",
    "T30n1579_009:0318a15": "同分中壽量短促。資財匱乏。妻不貞良。多",
    "T30n1579_009:0318a16": "遭誹謗。親友乖離。聞違意聲。言不威肅。增",
    "T30n1579_009:0318a17": "猛利貪。增猛利瞋。增猛利癡。是名與等流",
    "T30n1579_009:0318a18": "果。與增上果者。謂由親近修習多修習諸不",
    "T30n1579_009:0318a19": "善業增上力故。所感外分光澤尠少。果不",
    "T30n1579_009:0318a20": "充實果多朽敗。果多變改。果多零落。果不",
    "T30n1579_009:0318a21": "甘美。果不恒常。果不充足。果不便宜。空無",
    "T30n1579_009:0318a22": "果實。當知善業與此相違。與現法果者。有",
    "T30n1579_009:0318a23": "二因緣。善不善業與現法果。一由欲解故。",
    "T30n1579_009:0318a24": "二由事故。應知欲解復有八種。一有顧欲",
    "T30n1579_009:0318a25": "解。二無顧欲解。三損惱欲解。四慈悲欲解。五",
    "T30n1579_009:0318a26": "憎害欲解。六淨信欲解。七棄恩欲解。八知恩",
    "T30n1579_009:0318a27": "欲解。有顧欲解。造不善業受現法果者。謂",
    "T30n1579_009:0318a28": "如有一由增上欲解。顧戀其身。顧戀財物。",
    "T30n1579_009:0318a29": "顧戀諸有。造不善業。無顧欲解。所造善業",
    "T30n1579_009:0318b01": "受現法果者。謂如有一以增上欲解。不顧",
    "T30n1579_009:0318b02": "其身。不顧財物。不顧諸有。造作善業。損",
    "T30n1579_009:0318b03": "惱欲解。造不善業受現法果者。謂如有一",
    "T30n1579_009:0318b04": "於他有情補特伽羅。以增上品損惱欲解。",
    "T30n1579_009:0318b05": "造不善業。慈悲欲解。所造善業受現法果",
    "T30n1579_009:0318b06": "者。謂如有一於他有情補特伽羅。以增上",
    "T30n1579_009:0318b07": "品慈悲欲解造作善業。憎害欲解。造不善",
    "T30n1579_009:0318b08": "業受現法果者。謂如有一於佛法僧。及",
    "T30n1579_009:0318b09": "隨一種尊重處事。以增上品憎害欲解。造",
    "T30n1579_009:0318b10": "不善業。淨信欲解。所造善業受現法果者。",
    "T30n1579_009:0318b11": "謂如有一於佛法僧等。以增上品淨信欲",
    "T30n1579_009:0318b12": "解。造作善業。棄恩欲解。造不善業受現法",
    "T30n1579_009:0318b13": "果者。謂如有一於父母所。及隨一種恩造",
    "T30n1579_009:0318b14": "之處。以增上品背恩欲解。欺誑欲解。酷暴欲",
    "T30n1579_009:0318b15": "解。造不善業。知恩欲解。所造善業受現法",
    "T30n1579_009:0318b16": "果者。謂如有一於父母等。以增上品知恩",
    "T30n1579_009:0318b17": "欲解。報恩欲解。所作善業。由事故者。若不",
    "T30n1579_009:0318b18": "善業。於五無間及彼同分中。亦有受現法",
    "T30n1579_009:0318b19": "果者。五無間業者。一害母二害父。三害阿",
    "T30n1579_009:0318b20": "羅漢。四破僧。五於如來所惡心出血。無間",
    "T30n1579_009:0318b21": "業同分者。謂如有一於阿羅漢尼及於母",
    "T30n1579_009:0318b22": "所。行穢染行。打最後有菩薩。或於天廟衢",
    "T30n1579_009:0318b23": "路市肆。立殺羊法。流行不絕。或於寄託得",
    "T30n1579_009:0318b24": "極委重親友同心耆舊等所。損害欺誑。或於",
    "T30n1579_009:0318b25": "有苦貧窮困乏無依無怙。為作歸依施無",
    "T30n1579_009:0318b26": "畏已。後返加害。或復逼惱。或劫奪僧門。",
    "T30n1579_009:0318b27": "或破壞靈廟。如是等業名無間同分。若諸",
    "T30n1579_009:0318b28": "善業。由事重故。受現法果者。謂如有一",
    "T30n1579_009:0318b29": "母無正信。勸進開化安置建立於具信中。",
    "T30n1579_009:0318c01": "如無正信於具信中。如是犯戒於具戒",
    "T30n1579_009:0318c02": "中。慳悋於具捨中。惡慧於具慧中亦爾。如",
    "T30n1579_009:0318c03": "母父亦爾。或於起慈定者供養承事。如",
    "T30n1579_009:0318c04": "於起慈定者。如是於起無諍定。滅盡定。",
    "T30n1579_009:0318c05": "預流果。阿羅漢果。供養承事亦爾。又親於",
    "T30n1579_009:0318c06": "佛所供養承事。如於佛所如是於學無學",
    "T30n1579_009:0318c07": "僧所亦爾。若即於此尊重事中。與上相違。",
    "T30n1579_009:0318c08": "由損害因緣。起不善業。受現法果。與他增",
    "T30n1579_009:0318c09": "上果者。謂亦由受現法果業。猶如如來所",
    "T30n1579_009:0318c10": "住國邑必無疾疫災橫等起。佛神力故。無量",
    "T30n1579_009:0318c11": "眾生無疾無疫。無有災橫。得安樂住。如",
    "T30n1579_009:0318c12": "佛世尊。如是。轉輪聖王及住慈定菩薩亦",
    "T30n1579_009:0318c13": "爾。若諸菩薩以大悲心。觀察一切貧窮困苦",
    "T30n1579_009:0318c14": "業天所惱眾生。施以飲食財穀庫藏。皆令充",
    "T30n1579_009:0318c15": "足。由此因緣。彼諸眾生得安樂住。如是等",
    "T30n1579_009:0318c16": "類是他增上所生現法受業應知。損益門者。",
    "T30n1579_009:0318c17": "謂於諸有情。依十不善業道。建立八損害",
    "T30n1579_009:0318c18": "門。何等為八。一損害眾生。二損害財物。三",
    "T30n1579_009:0318c19": "損害妻妾。四虛偽友證損害。五損害助伴。",
    "T30n1579_009:0318c20": "六顯說過失損害。七引發放逸損害。八引發",
    "T30n1579_009:0318c21": "怖畏損害。與此相違。依十善業道。建立八",
    "T30n1579_009:0318c22": "利益門應知。業增上云何。謂猛利極重業。",
    "T30n1579_009:0318c23": "當知此業由六種相。一加行故。二串習故。",
    "T30n1579_009:0318c24": "三自性故。四事故。五所治一類故。六所治損",
    "T30n1579_009:0318c25": "害故。加行故者。謂如有一由極猛利貪瞋",
    "T30n1579_009:0318c26": "癡纏。及極猛利無貪無瞋無癡加行。發起諸",
    "T30n1579_009:0318c27": "業。串習故者。謂如有一於長夜中。親近修",
    "T30n1579_009:0318c28": "習若多修習不善善業。自性故者。謂於綺",
    "T30n1579_009:0318c29": "語。麁惡語為大重罪。於麁惡語。離間語為",
    "T30n1579_009:0319a01": "大重罪。於離間語。妄語為大重罪。於欲邪",
    "T30n1579_009:0319a02": "行。不與取為大重罪。於不與取。殺生為大",
    "T30n1579_009:0319a03": "重罪。於貪欲瞋恚為大重罪。於瞋恚邪見",
    "T30n1579_009:0319a04": "為大重罪。又於施性戒性無罪為勝。於",
    "T30n1579_009:0319a05": "戒性修性無罪為勝。於聞性思性無罪為",
    "T30n1579_009:0319a06": "勝。如是等。事故者。謂如有一於佛法僧及",
    "T30n1579_009:0319a07": "隨一種尊重處事。為損為益名重事業。所",
    "T30n1579_009:0319a08": "治一類故者。謂如有一一向受行諸不善",
    "T30n1579_009:0319a09": "業。乃至壽盡無一時善。所治損害故者。謂如",
    "T30n1579_009:0319a10": "有一斷所對治諸不善業。令諸善業離欲清",
    "T30n1579_009:0319a11": "淨。業顛倒云何。此有三種應知。一作用",
    "T30n1579_009:0319a12": "顛倒。二執受顛倒。三憙樂顛倒。作用顛倒",
    "T30n1579_009:0319a13": "者。謂如有一於餘眾生思欲殺害。誤害",
    "T30n1579_009:0319a14": "餘者。當知此中雖有殺生。無殺生罪。然",
    "T30n1579_009:0319a15": "有殺生種類殺生相似同分罪生。若不誤殺",
    "T30n1579_009:0319a16": "其餘眾生。然於非情加刀杖已謂我殺",
    "T30n1579_009:0319a17": "生。當知此中無有殺生。無殺生罪。然有",
    "T30n1579_009:0319a18": "殺生種類殺生相似同分罪生。如殺生業道。",
    "T30n1579_009:0319a19": "如是不與取等一切業道。隨其所應作用顛",
    "T30n1579_009:0319a20": "倒應知。執受顛倒者。謂如有一起如是見",
    "T30n1579_009:0319a21": "立如是論。無施無愛乃至廣說。一切邪",
    "T30n1579_009:0319a22": "見。彼作是執。畢竟無有能殺所殺若不與",
    "T30n1579_009:0319a23": "取乃至綺語。亦無施與受齋修福受學尸羅。",
    "T30n1579_009:0319a24": "由此因緣。無罪無福。又如有一起如是",
    "T30n1579_009:0319a25": "見立如是論。若有眾生。憎梵憎天。憎婆",
    "T30n1579_009:0319a26": "羅門。若彼憎惡唯應殺害。殺彼因緣唯福",
    "T30n1579_009:0319a27": "無罪。又於彼所起不與取乃至綺語唯獲",
    "T30n1579_009:0319a28": "福德。無有非福。憙樂顛倒者。謂如有一不",
    "T30n1579_009:0319a29": "善業道現前行時如遊戲法極為憙樂。",
    "T30n1579_009:0319b01": "業差別云何。謂有作業有不作業。有增長",
    "T30n1579_009:0319b02": "業有不增長業。有故思業有不故思業。",
    "T30n1579_009:0319b03": "如是定異熟業不定異熟業。異熟已熟業。異",
    "T30n1579_009:0319b04": "熟未熟業。善業不善業無記業。律儀所攝業。",
    "T30n1579_009:0319b05": "不律儀所攝業。非律儀非不律儀所攝業。施",
    "T30n1579_009:0319b06": "性業戒性業修性業。福業非福業不動業。順",
    "T30n1579_009:0319b07": "樂受業。順苦受業。順不苦不樂受業。順現",
    "T30n1579_009:0319b08": "法受業。順生受業。順後受業。過去業未來業",
    "T30n1579_009:0319b09": "現在業。欲繫業色繫業無色繫業。學業無學",
    "T30n1579_009:0319b10": "業。非學非無學業。見所斷業修所斷業無斷",
    "T30n1579_009:0319b11": "業。黑黑異熟業。白白異熟業。黑白黑白異熟",
    "T30n1579_009:0319b12": "業。非黑非白無異熟業能盡諸業。曲業。穢業。",
    "T30n1579_009:0319b13": "濁業。清淨業。寂靜業。作業者。謂若思業。若",
    "T30n1579_009:0319b14": "思已所起身業語業。不作業者。謂若不思業。",
    "T30n1579_009:0319b15": "若不思已不起身業語業。增長業者。謂除",
    "T30n1579_009:0319b16": "十種業。何等為十。一夢所作業。二無知所作",
    "T30n1579_009:0319b17": "業。三無故思所作業。四不利不數所作業。五",
    "T30n1579_009:0319b18": "狂亂所作業。六失念所作業。七非樂欲所作",
    "T30n1579_009:0319b19": "業。八自性無記業。九悔所損業。十對治所損",
    "T30n1579_009:0319b20": "業。除此十種。所餘諸業名為增長。不增長",
    "T30n1579_009:0319b21": "業者。謂即所說十種業。故思業者。謂故思已",
    "T30n1579_009:0319b22": "若作業若增長業。不故思業者。謂非故思所",
    "T30n1579_009:0319b23": "作業。順定受業者。謂故思已若作若增長業。",
    "T30n1579_009:0319b24": "順不定受業者。謂故思已作而不增長業。異",
    "T30n1579_009:0319b25": "熟已熟業者。謂已與果業。異熟未熟業者。謂",
    "T30n1579_009:0319b26": "未與果業。善業者。謂無貪無瞋無癡為因緣",
    "T30n1579_009:0319b27": "業。不善業者。謂貪瞋癡為因緣業。無記業",
    "T30n1579_009:0319b28": "者。謂非無貪無瞋無癡為因緣。亦非貪瞋",
    "T30n1579_009:0319b29": "癡為因緣業。律儀所攝業者。謂或別解脫",
    "T30n1579_009:0319c01": "律儀所攝業。或靜慮等至果斷律儀所攝業。",
    "T30n1579_009:0319c02": "或無漏律儀所攝業。不律儀所攝業者。謂十",
    "T30n1579_009:0319c03": "二種不律儀類所攝諸業。何等十二不律儀",
    "T30n1579_009:0319c04": "類。一屠羊。二販鷄。三販猪。四捕鳥。五罝",
    "T30n1579_009:0319c05": "兔。六盜賊七魁膾。八守獄九讒刺。十斷獄",
    "T30n1579_009:0319c06": "十一縛象。十二呪龍。非律儀非不律儀所攝",
    "T30n1579_009:0319c07": "業者。謂除三種律儀業及不律儀類業。所餘",
    "T30n1579_009:0319c08": "一切善不善無記業施性業者。謂若因緣。若",
    "T30n1579_009:0319c09": "等起。若依處。若自性。彼因緣者。謂以無貪",
    "T30n1579_009:0319c10": "無瞋無癡為因緣。彼等起者。謂無貪無瞋無",
    "T30n1579_009:0319c11": "癡俱行能捨所施物。能起身語業思。彼依",
    "T30n1579_009:0319c12": "處者。謂以所施物及受者為依處。彼自性",
    "T30n1579_009:0319c13": "者。謂思所起能捨所施物身業語業。如施性",
    "T30n1579_009:0319c14": "業。如是戒性業修性業。隨其所應應知。此",
    "T30n1579_009:0319c15": "中戒性業因緣等起如前。自性者。謂律儀所",
    "T30n1579_009:0319c16": "攝身語業等。依處者。謂有情非有情數物。修",
    "T30n1579_009:0319c17": "性因緣者。謂三摩地因緣。即無貪無瞋無癡。",
    "T30n1579_009:0319c18": "等起者。謂彼俱行引發定思。自性者謂三摩",
    "T30n1579_009:0319c19": "地。依處者謂十方無苦無樂等有情界。又具",
    "T30n1579_009:0319c20": "施戒修者。所有相貌應知。一切如餘處說。",
    "T30n1579_009:0319c21": "福業者。謂感善趣異熟。及順五趣受善業。",
    "T30n1579_009:0319c22": "非福業者。謂感惡趣異熟。及順五趣受",
    "T30n1579_009:0319c23": "不善業。不動業者。謂感色無色界異熟。及",
    "T30n1579_009:0319c24": "順色無色界受善業。順樂受業者。謂福業及",
    "T30n1579_009:0319c25": "順三靜慮受不動業。順苦受業者。謂非福",
    "T30n1579_009:0319c26": "業。順不苦不樂受業者。謂能感一切處阿賴",
    "T30n1579_009:0319c27": "耶識異熟業。及第四靜慮以上不動業。順現",
    "T30n1579_009:0319c28": "法受業者。謂能感現法果業。順生受業者。",
    "T30n1579_009:0319c29": "謂能感無間生果業。順後受業者。謂能感",
    "T30n1579_009:0320a01": "彼後生果業。過去業者。謂住習氣位。或已",
    "T30n1579_009:0320a02": "與果。或未與果業。未來業者。謂未生未滅業。",
    "T30n1579_009:0320a03": "現在業者。謂已造已思未謝滅業。欲繫業者。",
    "T30n1579_009:0320a04": "謂能感欲界異熟。墮欲界業。色繫業者。謂",
    "T30n1579_009:0320a05": "能感色界異熟。墮色界業。無色繫業者。謂",
    "T30n1579_009:0320a06": "能感無色界異熟。墮無色界業。學業者。謂",
    "T30n1579_009:0320a07": "若異生若非異生。學相續中所有善業。無學",
    "T30n1579_009:0320a08": "業者。謂無學相續中所有善業。非學非無學",
    "T30n1579_009:0320a09": "業者。謂除前二。餘相續中所有善不善無記",
    "T30n1579_009:0320a10": "業。見所斷業者。謂受惡趣不善等業。修所",
    "T30n1579_009:0320a11": "斷業者。謂受善趣善不善無記業。無斷業",
    "T30n1579_009:0320a12": "者。謂世出世諸無漏業。黑黑異熟業者。謂非",
    "T30n1579_009:0320a13": "福業。白白異熟業者。謂不動業。黑白黑白異",
    "T30n1579_009:0320a14": "熟業者。謂福業有不善業為惡對故。由",
    "T30n1579_009:0320a15": "約未斷非福業時所有福業而建立故。非",
    "T30n1579_009:0320a16": "黑非白無異熟業能盡諸業者。謂出世間諸",
    "T30n1579_009:0320a17": "無漏業。是前三業斷對治故。曲業者。謂諸外",
    "T30n1579_009:0320a18": "道善不善業。穢業者。謂即曲業亦名穢業。又",
    "T30n1579_009:0320a19": "有穢業。謂此法異生於聖教中。顛倒見者。",
    "T30n1579_009:0320a20": "住自見取者。邪決定者。猶預覺者所有善不",
    "T30n1579_009:0320a21": "善業。濁業者。謂即曲業穢業。亦名濁業。又",
    "T30n1579_009:0320a22": "有濁業。謂此法異生於聖教中。不決定者。",
    "T30n1579_009:0320a23": "猶預覺者。所有善不善業。又有差別。唯於",
    "T30n1579_009:0320a24": "外道法中。有此三業。由邪解行義故名曲。",
    "T30n1579_009:0320a25": "由此為依。能障所起諸功德義故名穢。能",
    "T30n1579_009:0320a26": "障通達真如義故。名濁應知。清淨業者。謂",
    "T30n1579_009:0320a27": "此法異生於聖教中。正決定者。不猶預覺者。",
    "T30n1579_009:0320a28": "所有善業。寂靜業者。謂住此法非異生者。",
    "T30n1579_009:0320a29": "一切聖者所有學無學業。",
    "T30n1579_009:0320b01": "業過患云何。當知略說有七過患。謂殺生",
    "T30n1579_009:0320b02": "者。殺生為因。能為自害。能為他害。能為",
    "T30n1579_009:0320b03": "俱害。生現法罪。生後法罪。生現法後法罪。",
    "T30n1579_009:0320b04": "受彼所生身心憂苦。云何能為自害。謂為害",
    "T30n1579_009:0320b05": "生發起方便。由此因緣。便自被害。若被繫",
    "T30n1579_009:0320b06": "縛。若遭退失。若被訶毀。然彼不能損害於",
    "T30n1579_009:0320b07": "他。云何能為他害。謂即由此所起方便。能",
    "T30n1579_009:0320b08": "損害他。由此因緣。不自被害乃至訶毀。",
    "T30n1579_009:0320b09": "云何能為俱害。謂即由此所起方便。能損",
    "T30n1579_009:0320b10": "害他。由此因緣。復被他害。若被繫縛乃至",
    "T30n1579_009:0320b11": "訶毀。云何生現法罪。謂如能為自害。云何",
    "T30n1579_009:0320b12": "生後法罪。謂如能為他害。云何生現法後",
    "T30n1579_009:0320b13": "法罪。謂如能為俱害。云何受彼所生身心",
    "T30n1579_009:0320b14": "憂苦。謂為害生發起方便。而不能成六種",
    "T30n1579_009:0320b15": "過失。又不能辦隨欲殺事。彼由所欲不會",
    "T30n1579_009:0320b16": "因緣。便受所生身心憂苦。又有十種過患。",
    "T30n1579_009:0320b17": "依犯尸羅。如經廣說應知。又有四種不善",
    "T30n1579_009:0320b18": "業道。及飲諸酒以為第五。依犯事善男學",
    "T30n1579_009:0320b19": "處。佛薄伽梵說多過患。應知。廣說如闡地",
    "T30n1579_009:0320b20": "迦經。云何生雜染。謂由四種相應知。一由",
    "T30n1579_009:0320b21": "差別故。二由艱辛故。三由不定故。四由",
    "T30n1579_009:0320b22": "流轉故。生差別者。當知復有五種。一界差",
    "T30n1579_009:0320b23": "別。二趣差別。三處所差別。四勝生差別。五自",
    "T30n1579_009:0320b24": "身世間差別。界差別者。謂欲界及色無色界",
    "T30n1579_009:0320b25": "生差別。趣差別者。謂於五趣四生差別。處",
    "T30n1579_009:0320b26": "所差別者。謂欲界中有三十六處生差別。色",
    "T30n1579_009:0320b27": "界中有十八處生差別。無色界中有四處生",
    "T30n1579_009:0320b28": "差別。如是總有五十八生。勝生差別者。謂",
    "T30n1579_009:0320b29": "欲界人中。有三勝生。一黑勝生生。謂如有",
    "T30n1579_009:0320c01": "一生旃荼羅家。若卜羯娑家。若造車家。若",
    "T30n1579_009:0320c02": "竹作家。若生所餘下賤貧窮乏少財物飲食",
    "T30n1579_009:0320c03": "等家。如是名為人中薄福德者二白勝生",
    "T30n1579_009:0320c04": "生。謂如有一生剎帝利大富貴家。若婆羅",
    "T30n1579_009:0320c05": "門大富貴家。若諸長者大富貴家。若生所餘",
    "T30n1579_009:0320c06": "豪貴大富多諸財穀庫藏等家。如是名為",
    "T30n1579_009:0320c07": "人中勝福德者。三非黑非白勝生生。謂如有",
    "T30n1579_009:0320c08": "一非前二種生處中家者。又欲界天中。亦",
    "T30n1579_009:0320c09": "有三種勝生。一非天生。二依地分生。三依",
    "T30n1579_009:0320c10": "虛空宮殿生。又色界中有三種勝生。一者異",
    "T30n1579_009:0320c11": "生無想天生。二者有想天生。三者淨居天生。",
    "T30n1579_009:0320c12": "又無色界中有三勝生。一無量想天生。二無",
    "T30n1579_009:0320c13": "所有想天生。三非想非非想天生。自身世間",
    "T30n1579_009:0320c14": "差別者。謂於十方無量世界中。有無量有情",
    "T30n1579_009:0320c15": "無量生差別應知。",
    "T30n1579_009:0320c16": "生艱辛者。如薄伽梵說。汝等長時馳騁生",
    "T30n1579_009:0320c17": "死。身血流注過四大海。所以者何。汝等長夜",
    "T30n1579_009:0320c18": "或生象馬駝驢。牛羊雞鹿等眾同分中。汝等",
    "T30n1579_009:0320c19": "於彼。多被斫截身諸支分。令汝身血極多",
    "T30n1579_009:0320c20": "流注。如於象等眾同分中。人中亦爾。又復",
    "T30n1579_009:0320c21": "汝等於長夜中。喪失無量父母兄弟姊妹親",
    "T30n1579_009:0320c22": "屬。又復喪失種種財寶諸資生具。令汝洟淚",
    "T30n1579_009:0320c23": "極多流注。如前血量。如血洟淚。如是當知。",
    "T30n1579_009:0320c24": "所飲母乳其量亦爾。如是等類生艱辛苦。無",
    "T30n1579_009:0320c25": "量差別應知。生不定者。如薄伽梵說。假使",
    "T30n1579_009:0320c26": "取於大地所有一切草木根莖枝葉等。截為",
    "T30n1579_009:0320c27": "細籌。如四指量。計算汝等長夜展轉所經",
    "T30n1579_009:0320c28": "父母。如是眾生曾為我母。我亦長夜曾為",
    "T30n1579_009:0320c29": "彼母。如是眾生曾為我父。我亦長夜曾為",
    "T30n1579_009:0321a01": "彼父。如是算計。四指量籌速可窮盡。而我",
    "T30n1579_009:0321a02": "不說汝等長夜所經父母其量邊際。又復說",
    "T30n1579_009:0321a03": "言。汝等有情。自所觀察。長夜展轉。成就第",
    "T30n1579_009:0321a04": "一極重憂苦。今得究竟。汝等當知。我亦曾",
    "T30n1579_009:0321a05": "受如是大苦。如苦樂亦爾。又復說言。我觀",
    "T30n1579_009:0321a06": "大地。無少處所可得汝等長夜於此處所",
    "T30n1579_009:0321a07": "未曾經受無量生死。又復說言。我觀世間",
    "T30n1579_009:0321a08": "有情。不易可得長夜流轉不為汝等若母",
    "T30n1579_009:0321a09": "若父。兄弟姊妹。若軌範師。若親教師。若餘尊",
    "T30n1579_009:0321a10": "重。若等尊重。又如說言。若一補特伽羅於",
    "T30n1579_009:0321a11": "一劫中所受身骨。假使有人。為其積集不",
    "T30n1579_009:0321a12": "爛壞者。其聚量高王舍城側廣博脇山。云何",
    "T30n1579_009:0321a13": "生流轉。謂自身所有緣起。當知此即說為流",
    "T30n1579_009:0321a14": "轉。云何緣起。嗢拕南曰。",
    "T30n1579_009:0321a15": "　體門義差別　　次第難釋詞",
    "T30n1579_009:0321a16": "　緣性分別緣　　攝諸經為後",
    "T30n1579_009:0321a17": "云何緣起體。若略說由三種相建立緣起。",
    "T30n1579_009:0321a18": "謂從前際中際生。從中際後際生。中際生",
    "T30n1579_009:0321a19": "已若趣流轉。若趣清淨究竟。云何從前際",
    "T30n1579_009:0321a20": "中際生。中際生已復趣流轉。謂如有一不",
    "T30n1579_009:0321a21": "了前際無明所攝。無明為緣。於福非福及",
    "T30n1579_009:0321a22": "與不動身語意業。若作若增長。由此隨業",
    "T30n1579_009:0321a23": "識。乃至命終流轉不絕。能為後有相續識",
    "T30n1579_009:0321a24": "因。此識將生果時。由內外貪愛正現在前。",
    "T30n1579_009:0321a25": "以為助伴。從彼前際既捨命已。於現在世",
    "T30n1579_009:0321a26": "自體得生。在母腹中。以因識為緣。相續",
    "T30n1579_009:0321a27": "果識。前後次第而生。乃至羯羅藍等位差別",
    "T30n1579_009:0321a28": "而轉於母胎中。相續果識與名色俱。乃至",
    "T30n1579_009:0321a29": "衰老漸漸增長。爾時感生受業名已與異",
    "T30n1579_009:0321b01": "熟果。又此異熟識。即依名色而轉。由必依",
    "T30n1579_009:0321b02": "託六依轉故。是故經言。名色緣識。俱有依",
    "T30n1579_009:0321b03": "根曰色。等無間滅依根曰名。隨其所應為",
    "T30n1579_009:0321b04": "六識所依。依止彼故。乃至命終。諸識流轉。",
    "T30n1579_009:0321b05": "又五色根。若根所依大種。若根處所。若彼能",
    "T30n1579_009:0321b06": "生大種曰色。所餘曰名。由識執受。諸根墮",
    "T30n1579_009:0321b07": "相續法。方得流轉。故此二種依止於識。相",
    "T30n1579_009:0321b08": "續不斷。由此道理。於現在世。識緣名色。名",
    "T30n1579_009:0321b09": "色緣識。猶如束蘆。乃至命終。相依而轉。如",
    "T30n1579_009:0321b10": "是名為從前際中際諸行緣起生。中際生",
    "T30n1579_009:0321b11": "已流轉不絕。當知此中依胎生者。說流轉",
    "T30n1579_009:0321b12": "次第。若卵生濕生者。除處母胎。餘如前說",
    "T30n1579_009:0321b13": "若於有色有情聚中。謂欲色界受化生者。",
    "T30n1579_009:0321b14": "諸根決定圓滿而生。與前差別。若於無色",
    "T30n1579_009:0321b15": "界。以名為依。及色種子為依。識得生起。以",
    "T30n1579_009:0321b16": "識為依名及色種子轉。從此種子。色雖斷",
    "T30n1579_009:0321b17": "絕。後更得生。與前差別。又由福業生欲界",
    "T30n1579_009:0321b18": "人天。由非福業生諸惡趣。由不動業生色",
    "T30n1579_009:0321b19": "無色界。",
    "T30n1579_009:0321b20": "云何不生。由不生故。趣清淨究竟。云何從",
    "T30n1579_009:0321b21": "中際後際諸行緣起生。謂中際已生補特伽",
    "T30n1579_009:0321b22": "羅。受二種先業果。謂受內異熟果。及境界",
    "T30n1579_009:0321b23": "所生受增上果。此補特伽羅或聞非正法",
    "T30n1579_009:0321b24": "故。或先串習故。於二果愚。由愚內異熟",
    "T30n1579_009:0321b25": "果故。於後有生苦不如實知。由迷後有。",
    "T30n1579_009:0321b26": "後際無明增上力故。如前於諸行若作若增",
    "T30n1579_009:0321b27": "長。由此新所作業故。說此識。名隨業識。",
    "T30n1579_009:0321b28": "即於現法中。說無明為緣故行生。行為緣",
    "T30n1579_009:0321b29": "故識生。此識於現法中名為因識。能攝受",
    "T30n1579_009:0321c01": "後生果識故。又總依一切識。說名六識身。",
    "T30n1579_009:0321c02": "又即此識。是後有名色種子之所隨逐。此",
    "T30n1579_009:0321c03": "名色種子。是後有六處種子之所隨逐。此六",
    "T30n1579_009:0321c04": "處種子是後有觸種子之所隨逐。此種子觸",
    "T30n1579_009:0321c05": "是後有受種子之所隨逐。如是總名於中",
    "T30n1579_009:0321c06": "際中後有引因。應知由此能引識。乃至受",
    "T30n1579_009:0321c07": "一期身。故由先異熟果愚。引後有已。又由",
    "T30n1579_009:0321c08": "第二境界所生受果愚故。起緣境界受愛。",
    "T30n1579_009:0321c09": "由此愛故。或發欲求。或發有求。或執欲",
    "T30n1579_009:0321c10": "取。或執見戒及我語取。由此愛取和合資",
    "T30n1579_009:0321c11": "潤。令前引因轉名為有。即是後有生因所",
    "T30n1579_009:0321c12": "攝。從此無間命既終已。隨先引因。所引識",
    "T30n1579_009:0321c13": "等。受最為後。此諸行生或漸或頓。如是於",
    "T30n1579_009:0321c14": "現法中。無明觸所生受為緣故愛。愛為緣故",
    "T30n1579_009:0321c15": "取。取為緣故有。有為緣故生。生為緣故。老",
    "T30n1579_009:0321c16": "病死等諸苦差別。或於生處次第現前。或復",
    "T30n1579_009:0321c17": "種子隨逐。應知如是於中際中。無明緣行",
    "T30n1579_009:0321c18": "等。受緣愛等。為因緣故。後際諸行生。",
    "T30n1579_009:0321c19": "復有先集資糧。於現法中從他聞音。及",
    "T30n1579_009:0321c20": "於二果諸行。若於彼因彼滅。彼趣滅行。如",
    "T30n1579_009:0321c21": "理作意。由此如理作意為緣。正見得生。從",
    "T30n1579_009:0321c22": "此次第得學無學清淨智見。由此智見。無明",
    "T30n1579_009:0321c23": "及愛。永斷無餘。由此斷故。於彼所緣。不",
    "T30n1579_009:0321c24": "如實知。無明觸所生受。亦復永斷。由此斷",
    "T30n1579_009:0321c25": "故。永離無明。於現法中。證慧解脫。若於無",
    "T30n1579_009:0321c26": "明觸所生受相應心中所有貪愛。即於此心",
    "T30n1579_009:0321c27": "得離繫故。貪愛永滅。於現法中。證心解脫。",
    "T30n1579_009:0321c28": "設彼無明不永斷者。依於識等受最為後。",
    "T30n1579_009:0321c29": "所有諸行。後際應生。由無明滅故。更不復",
    "T30n1579_009:0322a01": "起。得無生法。是故說言無明滅故行滅。次第",
    "T30n1579_009:0322a02": "乃至。異熟生觸滅故異熟生受滅。於現法",
    "T30n1579_009:0322a03": "中。無明滅故無明觸滅。無明觸滅故無明觸",
    "T30n1579_009:0322a04": "所生受滅。無明觸所生受滅故愛滅。愛滅故",
    "T30n1579_009:0322a05": "如前得無生法。由此故說取等惱最為後",
    "T30n1579_009:0322a06": "諸行永滅。如是於現法中。諸行不轉。由不",
    "T30n1579_009:0322a07": "轉故。於現法中。於有餘依界。證得現法涅",
    "T30n1579_009:0322a08": "槃。彼於爾時唯餘清淨識緣名色。名色緣",
    "T30n1579_009:0322a09": "識。乃至有識身在。恒受離繫受。非有繫受。",
    "T30n1579_009:0322a10": "此有識身乃至先業所引壽量。恒相續住。若",
    "T30n1579_009:0322a11": "壽量盡。便捨識所持身。此命根後所有命根。",
    "T30n1579_009:0322a12": "無餘永滅更不重熟。又復此識與一切受。",
    "T30n1579_009:0322a13": "任運滅故。所餘因緣先已滅故。不復相續。永",
    "T30n1579_009:0322a14": "滅無餘。是名無餘依涅槃界究竟寂靜處。亦",
    "T30n1579_009:0322a15": "名趣求涅槃者。於世尊所。梵行已立。究竟",
    "T30n1579_009:0322a16": "涅槃。如是已說由三種相建立緣起。謂從",
    "T30n1579_009:0322a17": "前際中際生。從中際後際生。又於中際。若",
    "T30n1579_009:0322a18": "流轉若清淨。是名緣起體性。",
    "T30n1579_009:0322a19": "緣起門云何。謂依八門緣起流轉。一內識生",
    "T30n1579_009:0322a20": "門。二外稼成熟門。三有情世間死生門。四器",
    "T30n1579_009:0322a21": "世間成壞門。五食任持門。六自所作業增上",
    "T30n1579_009:0322a22": "勢力受用隨業所得愛非愛果門。七威勢門。",
    "T30n1579_009:0322a23": "八清淨門。緣起義云何。謂離有情義。是緣",
    "T30n1579_009:0322a24": "起義。於離有情。復無常義。是緣起義。於無",
    "T30n1579_009:0322a25": "常。復暫住義。是緣起義。於暫住。復依他義。",
    "T30n1579_009:0322a26": "是緣起義。於依他。離作用義。是緣起義。於",
    "T30n1579_009:0322a27": "離作用復因果相續不斷義。是緣起義於",
    "T30n1579_009:0322a28": "因果相續不斷。復因果相似轉義。是緣起義。",
    "T30n1579_009:0322a29": "於因果相似轉。復自業所作義。是緣起義。問",
    "T30n1579_009:0322b01": "為顯何義。建立緣起耶。答為顯因緣所攝",
    "T30n1579_009:0322b02": "染污清淨義故。緣起差別云何。謂於前際",
    "T30n1579_009:0322b03": "無知等。如經廣說。於前際無知云何。謂於",
    "T30n1579_009:0322b04": "過去諸行。起不如理分別。謂我於過去為",
    "T30n1579_009:0322b05": "曾有耶。為曾無耶。曾何體性。曾何種類。所",
    "T30n1579_009:0322b06": "有無知。於後際無知云何。謂於未來諸行。",
    "T30n1579_009:0322b07": "起不如理分別。謂我於未來為當有耶為",
    "T30n1579_009:0322b08": "當無耶。當何體性。當何種類。所有無知。於",
    "T30n1579_009:0322b09": "前後際無知云何。謂於內起不如理猶豫。",
    "T30n1579_009:0322b10": "謂何等是我。我為何等。今此有情。從何所",
    "T30n1579_009:0322b11": "來。於此沒已。當往何所。所有無知。於內無",
    "T30n1579_009:0322b12": "知云何。謂於各別諸行。起不如理作意。謂",
    "T30n1579_009:0322b13": "之為我。所有無知。於外無知云何。謂於外",
    "T30n1579_009:0322b14": "非有情數諸行。起不如理作意。謂為我所。",
    "T30n1579_009:0322b15": "所有無知。於內外無知云何。謂於他相續",
    "T30n1579_009:0322b16": "諸行。起不如理分別。謂怨親中所有無知。於",
    "T30n1579_009:0322b17": "業無知云何。謂於諸業。起不如理分別。謂",
    "T30n1579_009:0322b18": "有作者。所有無知。於異熟無知云何。謂於",
    "T30n1579_009:0322b19": "異熟果所攝諸行。起不如理分別。謂有受",
    "T30n1579_009:0322b20": "者。所有無知。於業異熟無知云何。謂於業",
    "T30n1579_009:0322b21": "及果。起不如理分別。所有無知。於佛無知",
    "T30n1579_009:0322b22": "云何。謂於佛菩提。或不思惟。或邪思惟。或",
    "T30n1579_009:0322b23": "由放逸。或由疑惑。或由毀謗。所有無知。於",
    "T30n1579_009:0322b24": "法無知云何。謂於正法善說性。或不思惟。",
    "T30n1579_009:0322b25": "或邪思惟。或由放逸。或由疑惑。或由毀謗。",
    "T30n1579_009:0322b26": "所有無知。於僧無知云何。謂於僧正行。或",
    "T30n1579_009:0322b27": "不思惟。或邪思惟。或由放逸或由疑惑。或",
    "T30n1579_009:0322b28": "由毀謗。所有無知。於苦無知云何。謂於苦",
    "T30n1579_009:0322b29": "是苦性。或不思惟。或邪思惟。或由放逸。或",
    "T30n1579_009:0322c01": "由疑惑。或由毀謗。所有無知。如於苦。當",
    "T30n1579_009:0322c02": "知於集滅道無知亦爾。於因無知云何。謂",
    "T30n1579_009:0322c03": "起不如理分別。或計無因。或計自在世性士",
    "T30n1579_009:0322c04": "夫中間等不平等因。所有無知。如於因無知。",
    "T30n1579_009:0322c05": "於從因所生諸行亦爾。又彼無罪故名善。",
    "T30n1579_009:0322c06": "有罪故名不善。有利益故名應修習。無利",
    "T30n1579_009:0322c07": "益故名不應修習。黑故名有罪。白故名無",
    "T30n1579_009:0322c08": "罪。雜故名有分。於六觸處如實通達無知",
    "T30n1579_009:0322c09": "云何。謂增上慢者。於所證中。顛倒思惟。所",
    "T30n1579_009:0322c10": "有無知。如是略說十九種無知。",
    "T30n1579_009:0322c11": "復有七種無知。一世愚。二事愚。三移轉愚。",
    "T30n1579_009:0322c12": "四最勝愚。五真實愚。六染淨愚。七增上慢愚。",
    "T30n1579_009:0322c13": "前十九無知。今七無知。相攝云何。謂初三無",
    "T30n1579_009:0322c14": "知攝初一。次三無知攝第二。次三無知攝",
    "T30n1579_009:0322c15": "第三。次三無知攝第四。次四無知攝第五。",
    "T30n1579_009:0322c16": "次二無知攝第六。後一無知攝第七。",
    "T30n1579_009:0322c17": "復有五種愚。一義愚。二見愚。三放逸愚。四",
    "T30n1579_009:0322c18": "真實義愚。五增上慢愚。前十九愚。今五種愚。",
    "T30n1579_009:0322c19": "相攝云何。謂見愚。攝前六及於因所生法",
    "T30n1579_009:0322c20": "無知。放逸愚。攝於業異熟俱無知。真實義",
    "T30n1579_009:0322c21": "愚。攝於佛等乃至道諦無知。增上慢愚攝",
    "T30n1579_009:0322c22": "最後無知。當知義愚通攝一切。復次。無知。",
    "T30n1579_009:0322c23": "無見。無有現觀。黑闇。愚癡。及無明闇。如是",
    "T30n1579_009:0322c24": "六種無明差別。隨前所說七無知事。次第應",
    "T30n1579_009:0322c25": "知。於後二無知事。總合為一。起此最後無",
    "T30n1579_009:0322c26": "明黑闇。復有差別。謂聞思修所成三慧所治",
    "T30n1579_009:0322c27": "差別。如其次第。說前三種。即此所治軟中",
    "T30n1579_009:0322c28": "上品差別。說後三種。如是所治差別故。自",
    "T30n1579_009:0322c29": "性差別故。建立六種差別應知。身行云何。",
    "T30n1579_009:0323a01": "謂身業。若欲界若色界。在下名福非福。在",
    "T30n1579_009:0323a02": "上名不動。語行云何。謂語業。餘如前應知。",
    "T30n1579_009:0323a03": "意行云何。謂意業。若在欲界。名福非福。在",
    "T30n1579_009:0323a04": "上二界。唯名不動。眼識云何。謂於當來依",
    "T30n1579_009:0323a05": "止眼根。了別色境識。所有福非福不動行",
    "T30n1579_009:0323a06": "所熏發種子識。及彼種子所生果識。如眼",
    "T30n1579_009:0323a07": "識如是。乃至意識。應知亦爾。由所依及境",
    "T30n1579_009:0323a08": "界所起了別差別應知。此於欲界具足",
    "T30n1579_009:0323a09": "六種。色界唯四。無色界唯一。受蘊云何。謂一",
    "T30n1579_009:0323a10": "切領納種類。想蘊云何。謂一切了像種類。行",
    "T30n1579_009:0323a11": "蘊云何。謂一切心所造作意業種類。識蘊云",
    "T30n1579_009:0323a12": "何謂一切了別種類。如是諸蘊。皆通三界。",
    "T30n1579_009:0323a13": "四大種云何。謂地水火風界。此皆通二界。四",
    "T30n1579_009:0323a14": "大種所造色云何。謂十色處。及法處所攝色。",
    "T30n1579_009:0323a15": "欲界具十及法處所攝假色。色界有八及法",
    "T30n1579_009:0323a16": "處所攝色。然非一切。此亦二種。謂識種子",
    "T30n1579_009:0323a17": "所攝受種子名色。及於彼所生果名色。",
    "T30n1579_009:0323a18": "眼處云何。謂眼識所依淨色。由此於色已見",
    "T30n1579_009:0323a19": "現見當見。如眼處如是。乃至意處。隨其所",
    "T30n1579_009:0323a20": "應。盡當知。於一切處。應說三時業用差別。",
    "T30n1579_009:0323a21": "此亦二種。謂名色種子所攝受種子六處。及",
    "T30n1579_009:0323a22": "彼所生果六處。五在欲色界。第六通三界。",
    "T30n1579_009:0323a23": "眼觸云何。謂三和所生。能取境界淨妙等義。",
    "T30n1579_009:0323a24": "如是餘觸各隨別境說相應知。此復二種。",
    "T30n1579_009:0323a25": "謂六處種子所攝受種子觸。及彼所生果觸。",
    "T30n1579_009:0323a26": "欲界具六。色界四。無色界一。",
    "T30n1579_009:0323a27": "樂受云何。謂順樂諸根境界為緣所生。適",
    "T30n1579_009:0323a28": "悅受。受所攝。",
    "T30n1579_009:0323a29": "苦受云何。謂順苦二為緣所生。非適悅受。",
    "T30n1579_009:0323b01": "受所攝。",
    "T30n1579_009:0323b02": "不苦不樂受云何。謂順不苦不樂二為緣所",
    "T30n1579_009:0323b03": "生。非適悅非不適悅受。受所攝。欲界三。色",
    "T30n1579_009:0323b04": "界二。第四靜慮以上。乃至非想非非想處。唯",
    "T30n1579_009:0323b05": "有第三不苦不樂。此亦二種。謂觸種子所攝",
    "T30n1579_009:0323b06": "受種子受。及彼所生果受。",
    "T30n1579_009:0323b07": "瑜伽師地論卷第九"
}