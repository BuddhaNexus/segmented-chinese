{
    "T17n0847_002:0944c12": "大乘修行菩薩行門諸經要集卷",
    "T17n0847_002:0944c13": "中",
    "T17n0847_002:0944c15": "大唐至相寺沙門釋智嚴譯",
    "T17n0847_002:0944c16": "第十二第十二",
    "T17n0847_002:0944c17": "出《海慧菩薩所說經》顯說八條行",
    "T17n0847_002:0944c18": "　解菩薩犯戒而能成就六波羅蜜。",
    "T17n0847_002:0944c19": "　解般若波羅蜜深義，挍量聲聞輕重。",
    "T17n0847_002:0944c20": "　解初發菩提心寶忍辱，邪魔不退菩提。",
    "T17n0847_002:0944c21": "　解身、口、意三業成就六波羅蜜。",
    "T17n0847_002:0944c22": "　解成就觀行六波羅蜜念門。",
    "T17n0847_002:0944c23": "　解八種功德與煩惱和雜喻。",
    "T17n0847_002:0944c24": "　解四種善行門。",
    "T17n0847_002:0944c25": "　解菩薩行門有十二種魔障鉤。",
    "T17n0847_002:0944c26": "爾時，有一天子白文殊師利童子言：「文殊師",
    "T17n0847_002:0944c27": "利！頗有初修行菩薩心懷慳悋而能成就檀",
    "T17n0847_002:0944c28": "波羅蜜不？」文殊師利言：「有是行人。」天子白言：",
    "T17n0847_002:0944c29": "「以何義故而有是人？」文殊師利言：「若修行菩",
    "T17n0847_002:0945a01": "薩成熟眾生，不捨菩提故；以不捨故，則是慳",
    "T17n0847_002:0945a02": "悋；以施成熟眾生心故，則能成就檀波羅蜜。」",
    "T17n0847_002:0945a03": "復次，天子白文殊師利言：「頗有修行菩薩若",
    "T17n0847_002:0945a04": "當犯戒而得成就尸羅波羅蜜不？」文殊師利",
    "T17n0847_002:0945a05": "言：「有是行人。」天子白言：「以何義故而有是人？」",
    "T17n0847_002:0945a06": "文殊師利言：「修行菩薩攝護成熟諸眾生故，",
    "T17n0847_002:0945a07": "若不具戒，而得成就尸羅波羅蜜。」",
    "T17n0847_002:0945a08": "復次，天子白文殊師利言：「頗有修行菩薩捨",
    "T17n0847_002:0945a09": "於忍辱而得成就羼提波羅蜜不？」文殊師利",
    "T17n0847_002:0945a10": "答言：「有是行人。」天子白言：「以何義故而有是",
    "T17n0847_002:0945a11": "人？」文殊師利言：「若修行菩薩捨外道行，專習",
    "T17n0847_002:0945a12": "無上菩提法忍而得成就羼提波羅蜜。」",
    "T17n0847_002:0945a13": "復次，天子白文殊師利言：「頗有修行菩薩貢",
    "T17n0847_002:0945a14": "高、我慢而得成就精進波羅蜜不？」文殊師利",
    "T17n0847_002:0945a15": "言：「有是行人。」天子白言：「以何義故而有是人？」",
    "T17n0847_002:0945a16": "文殊師利言：「若修行菩薩不樂辟支、阿羅漢",
    "T17n0847_002:0945a17": "果故，然為顯揚薩婆若智故，樂於大乘而無",
    "T17n0847_002:0945a18": "怠心，積集善念無上菩提而得成就毘梨耶",
    "T17n0847_002:0945a19": "波羅蜜。」",
    "T17n0847_002:0945a20": "復次，天子白文殊師利言：「頗有修行菩薩以",
    "T17n0847_002:0945a21": "散亂心而得成就禪波羅蜜不？」文殊師利言：",
    "T17n0847_002:0945a22": "「有是行人。」天子白言：「以何義故而有是人？」文",
    "T17n0847_002:0945a23": "殊師利言：「若修行菩薩乃至睡眠不樂辟支、",
    "T17n0847_002:0945a24": "阿羅漢果，專求無上菩提而得成就禪波羅",
    "T17n0847_002:0945a25": "蜜。」",
    "T17n0847_002:0945a26": "復次，天子白文殊師利言：「頗有修行菩薩愚",
    "T17n0847_002:0945a27": "癡無智而得成就般若波羅蜜不？」文殊師利",
    "T17n0847_002:0945a28": "言：「有是行人。」天子白言：「以何義故而有是人？」",
    "T17n0847_002:0945a29": "文殊師利言：「若修行菩薩智慧狹劣、見於世",
    "T17n0847_002:0945b01": "俗厭魅呪詛、起屍擾動、驚亂他心，而菩薩無",
    "T17n0847_002:0945b02": "有方便救護之智，然為菩提心故攝念佛地，",
    "T17n0847_002:0945b03": "而得成就般若波羅蜜。」",
    "T17n0847_002:0945b04": "爾時，如來歎文殊師利菩薩言：「善哉，善哉。文",
    "T17n0847_002:0945b05": "殊師利！誠如所說，汝能分別初修行菩薩",
    "T17n0847_002:0945b06": "應作、不作修習行業，真實不虛。所以者何？汝",
    "T17n0847_002:0945b07": "今聽我略說般若波羅蜜圓滿解脫。文殊師",
    "T17n0847_002:0945b08": "利！譬如有人一日之中忍受飢餓，不甞毒食。",
    "T17n0847_002:0945b09": "修行菩薩亦復如是，寧守慳悋、無持戒心、瞋",
    "T17n0847_002:0945b10": "恚、怠慢、不攝念心，不樂聲聞、緣覺道行。若心",
    "T17n0847_002:0945b11": "愛樂修六波羅蜜行則不應爾。何以故？是中",
    "T17n0847_002:0945b12": "菩薩應當有厄。」天子言：「世尊！修行菩薩不應",
    "T17n0847_002:0945b13": "怖畏煩惱。」佛言：「修行菩薩實怖煩惱，恐入聲",
    "T17n0847_002:0945b14": "聞地位。天子！於意云何？譬如有人志存身命，",
    "T17n0847_002:0945b15": "忽被加害，寧當截首？寧截身耶？」天子言：「世尊！",
    "T17n0847_002:0945b16": "若欲存命，寧割身肉，不截其頭。何以故？若存",
    "T17n0847_002:0945b17": "其首，尚得修集功德善蹤，以善蹤故生於天",
    "T17n0847_002:0945b18": "上；若截其首，善蹤俱滅。」佛告天子言：「修行菩",
    "T17n0847_002:0945b19": "薩亦復如是，寧捨威儀、戒行，不退菩提；寧與",
    "T17n0847_002:0945b20": "煩惱相應，不入聲聞，斷煩惱門。」天子言：「世尊！",
    "T17n0847_002:0945b21": "修行菩薩如是修行行業，世間稀有，甚為難",
    "T17n0847_002:0945b22": "信；聲聞、緣覺精進行業，乃如修行菩薩犯戒。」",
    "T17n0847_002:0945b23": "佛言：「誠如所說。譬如貧人家常飯食，若轉輪",
    "T17n0847_002:0945b24": "王暫少甞之如服毒藥。若聲聞除滅煩惱、堅",
    "T17n0847_002:0945b25": "固精進，類於修行菩薩戒行，亦復如是。「復次，",
    "T17n0847_002:0945b26": "譬如有人勤求生業莊飾一身，其人不堪富",
    "T17n0847_002:0945b27": "饒一國，況餘世間？聲聞亦爾，除己煩惱心故，",
    "T17n0847_002:0945b28": "雖行精進，不堪饒益閻浮眾生，況餘世間？「復",
    "T17n0847_002:0945b29": "次，譬如大富商主多諸眷屬、親侍、部從，勤心",
    "T17n0847_002:0945c01": "好施而能饒益無量眾生。天子當知：修行菩",
    "T17n0847_002:0945c02": "薩亦復如是，修習慈悲，悲心精進，是以饒益",
    "T17n0847_002:0945c03": "一切眾生，勝義諦、世俗諦廣施眾生快樂。」",
    "T17n0847_002:0945c04": "爾時，長老摩訶迦葉白佛言：「世尊！若聲聞修",
    "T17n0847_002:0945c05": "道證無為果，修行菩薩乃在有為，以何義故",
    "T17n0847_002:0945c06": "修行菩薩能過無為證果之人？」佛言：「迦葉當",
    "T17n0847_002:0945c07": "知，為汝說喻，智者以喻而速聞解。譬如於",
    "T17n0847_002:0945c08": "四大海滿中成酥，而有人取一牛毛分為百",
    "T17n0847_002:0945c09": "分，以一分毛端取其一滴酥。迦葉！於意云何？",
    "T17n0847_002:0945c10": "彼一分毛端一滴酥量，多彼四大海中酥不？」",
    "T17n0847_002:0945c11": "迦葉言：「不也。世尊！」佛言：「迦葉！於意云何？此二",
    "T17n0847_002:0945c12": "處酥，何者最上、最尊、最多、最貴？」迦葉言：「若以",
    "T17n0847_002:0945c13": "一毛端酥類大海酥，過億百千，是酥實為最",
    "T17n0847_002:0945c14": "上、最尊、最多、最貴，其一滴酥不可為比。」佛言：",
    "T17n0847_002:0945c15": "「迦葉！譬如百分毛端所取得酥，若聲聞於無",
    "T17n0847_002:0945c16": "為智慧類於佛智，亦復如是。修行菩薩修習",
    "T17n0847_002:0945c17": "有為功德、無為行願，普入佛智。迦葉當知：譬",
    "T17n0847_002:0945c18": "如蚊蟻之屬，唯能取得一粒食味。若復有人",
    "T17n0847_002:0945c19": "三月廣種田苗，迦葉！於意云何？何者數多？」迦",
    "T17n0847_002:0945c20": "葉言：「三月所種，若至秋收，其數無量，饒益眾",
    "T17n0847_002:0945c21": "生。其一粒食未能利己，況利眾生？」佛言：「迦葉",
    "T17n0847_002:0945c22": "當知：譬如蚊蟻執一粒食，聲聞亦爾。若三",
    "T17n0847_002:0945c23": "月廣種，收獲甚多。修行菩薩於六波羅蜜并",
    "T17n0847_002:0945c24": "四攝事功德亦復如是，若成熟已，安立利益",
    "T17n0847_002:0945c25": "無量眾生，勝義諦、世俗諦普施快樂，乃得成",
    "T17n0847_002:0945c26": "就無上涅槃。」佛告迦葉：「譬如有琉璃珠百千",
    "T17n0847_002:0945c27": "馱乘般入城邑，復有一顆無價寶珠置於大",
    "T17n0847_002:0945c28": "海舟船之內，若無障礙到閻浮提，是珠普富",
    "T17n0847_002:0945c29": "閻浮眾生，饒益貧苦。迦葉！於意云何？彼百千",
    "T17n0847_002:0946a01": "馱琉璃珠所有價直，頗能過此一寶珠不？」迦",
    "T17n0847_002:0946a02": "葉言：「不也。世尊！」佛言：「彼諸琉璃珠無所直故，",
    "T17n0847_002:0946a03": "聲聞修入無為解脫亦復如是。迦葉當知：譬",
    "T17n0847_002:0946a04": "如無價寶珠猶在海船，若無障礙得到閻浮，",
    "T17n0847_002:0946a05": "則能普富一切眾生。若修行菩薩三寶種性",
    "T17n0847_002:0946a06": "相續無斷而能發起無上菩提，喻得寶珠利",
    "T17n0847_002:0946a07": "益無量。」爾時，佛告海慧菩薩言：「云何初發菩",
    "T17n0847_002:0946a08": "提心寶而能忍辱不退菩提？云何菩提心寶",
    "T17n0847_002:0946a09": "而有障礙？海慧當知：若修行菩薩已發菩提",
    "T17n0847_002:0946a10": "心故，逢惡知識——或魔波旬、或魔眷屬、或事邪",
    "T17n0847_002:0946a11": "魔、或住魔行——被其嬈惱劫奪善心，修行菩薩",
    "T17n0847_002:0946a12": "心有疑惑。是等邪魔來惱菩薩，菩薩爾時心",
    "T17n0847_002:0946a13": "無退散，復不離隔無上菩提、亦不斷絕眾生",
    "T17n0847_002:0946a14": "解脫，以大悲故精進修集，亦不斷絕三寶種",
    "T17n0847_002:0946a15": "性，亦不斷絕一切佛行，亦不斷絕如來三十",
    "T17n0847_002:0946a16": "二相、八十種好，次第修行，顯集功德資糧、顯",
    "T17n0847_002:0946a17": "現清淨諸佛剎土，護持善法修習學故，乃捨",
    "T17n0847_002:0946a18": "身命成熟眾生，不樂染著世間快樂。若修行",
    "T17n0847_002:0946a19": "菩薩為眾生故，大悲忍辱其心堅固，被他輕",
    "T17n0847_002:0946a20": "賤、罵辱不可言說，苦楚打棒皆能忍受，眾生",
    "T17n0847_002:0946a21": "重擔而能荷負，不潛、不縮，精勤不退，其心勇",
    "T17n0847_002:0946a22": "猛至於彼岸亦不疲倦，修持精進，起方便心，",
    "T17n0847_002:0946a23": "專心堅固。他若惱者，自不惱他；有人打罵，自",
    "T17n0847_002:0946a24": "不瞋他。大乘義故，世間殊別，是心正念籌量",
    "T17n0847_002:0946a25": "善路：『為眾生故順三界行，我今勤求逆行；三",
    "T17n0847_002:0946a26": "界眾生違順我故，我應與其相應和合；是等",
    "T17n0847_002:0946a27": "眾生瞋心勇猛，我求忍辱心懷隨順；世間眾",
    "T17n0847_002:0946a28": "生遞相誑惑，我今唯念智慧圓滿。』若有十方",
    "T17n0847_002:0946a29": "眾生來集，各持兵器——刀、劍、槍、矟——隨我而行，各",
    "T17n0847_002:0946b01": "懷是心：『此修行菩薩若行、若立、若坐、若臥，若",
    "T17n0847_002:0946b02": "發菩提心時、若發施心、若發持戒心、若發忍",
    "T17n0847_002:0946b03": "辱心、若發精進心、若發禪定心、若發智慧心、",
    "T17n0847_002:0946b04": "若發習學經典心、若發修持功德心，修行菩",
    "T17n0847_002:0946b05": "薩念此心時，我等則當斬斷其首，細截身分",
    "T17n0847_002:0946b06": "大如棗葉。』是等眾生專懷忿怒，志在殺人。爾",
    "T17n0847_002:0946b07": "時，修行菩薩專心自念：『我今於他無嫌怨心，",
    "T17n0847_002:0946b08": "我以忍辱而無讎惡。以何義故？我今是身從",
    "T17n0847_002:0946b09": "無始三界已來無邊數量轉易生死，無不經",
    "T17n0847_002:0946b10": "歷經於地獄、餓鬼、畜生，受苦無量；或生人中，",
    "T17n0847_002:0946b11": "五欲貪故而無暫捨、或聞非法隨順他心。以",
    "T17n0847_002:0946b12": "是因緣抂失身命，被解支節百段分張，如是",
    "T17n0847_002:0946b13": "苦時彼此總無所益。今既截我身分、斷我命",
    "T17n0847_002:0946b14": "根，若能盡未來劫不休，我常不捨無上菩提。",
    "T17n0847_002:0946b15": "以何義故？我今所受割截支體苦楚難忍，",
    "T17n0847_002:0946b16": "比於地獄苦過此百倍，願我入於地獄不捨",
    "T17n0847_002:0946b17": "菩提，以大慈悲度眾生故。何以故？如來所說：",
    "T17n0847_002:0946b18": "少分心量能成大事。今世間眾生惡友甚多、",
    "T17n0847_002:0946b19": "善友甚少，當知不應惡友為侶。所以者何？我",
    "T17n0847_002:0946b20": "與眾生而無怨惡，不生恨心。他有與人，我有",
    "T17n0847_002:0946b21": "與他；他唯與人瞋、嫉，我唯慈、忍與他。我今應",
    "T17n0847_002:0946b22": "現不殺忍力、不生瞋力，若能捨身命則速得",
    "T17n0847_002:0946b23": "菩提無礙。於身五欲貪愛所染，命斷悉已，自",
    "T17n0847_002:0946b24": "除瞋心；若起，當捨覺除。』「若能入是法門，當知",
    "T17n0847_002:0946b25": "如是修行菩薩則能忍受一切眾生惱亂，不",
    "T17n0847_002:0946b26": "共眾生斷絕，常能忍辱三種苦惱。何者為三？",
    "T17n0847_002:0946b27": "所謂：一者、身惱忍，二者、口惱忍，三者、意惱忍。",
    "T17n0847_002:0946b28": "「復次，何者惱亂身忍？若被割身而能忍受，唯",
    "T17n0847_002:0946b29": "心世法觀念眾生被割身者。若修行菩薩智",
    "T17n0847_002:0946c01": "慧方便，正割體時觀念六波羅蜜，如是觀心",
    "T17n0847_002:0946c02": "捨身命財。施身命故、不悋身故，則能成就檀",
    "T17n0847_002:0946c03": "波羅蜜行。若當被害，悲心普遍，雖有楚痛，心",
    "T17n0847_002:0946c04": "無散亂，則能成就持戒波羅蜜行。若被割身",
    "T17n0847_002:0946c05": "分之時，願度此人忍受無報，則能成就忍辱",
    "T17n0847_002:0946c06": "波羅蜜行。若以堅固精進不捨菩提心故，不",
    "T17n0847_002:0946c07": "厭世間，修諸功德，則能成就精進波羅蜜行。",
    "T17n0847_002:0946c08": "若割身分之時，應當攝念：『是身猶如草木、瓦",
    "T17n0847_002:0946c09": "石、影壁、如幻，無常、無我，須臾壞滅。』如是觀已，",
    "T17n0847_002:0946c10": "則能成就智慧波羅蜜行。海慧當知：若修行",
    "T17n0847_002:0946c11": "菩薩如是善巧方便，則能圓滿六波羅蜜行",
    "T17n0847_002:0946c12": "不退菩提，則是菩薩成就身忍辱行。",
    "T17n0847_002:0946c13": "「復次，何者是修行菩薩口惱忍辱？若修行菩",
    "T17n0847_002:0946c14": "薩被罵不可言說，一切鬪諍、瞋忿、嫌賤、打棒、",
    "T17n0847_002:0946c15": "邪直不可所言，聞他惡口不起瞋怨，皆能忍",
    "T17n0847_002:0946c16": "受，則是菩薩成就口忍辱行。",
    "T17n0847_002:0946c17": "「復次，云何修行菩薩惱亂意忍？若修行菩薩",
    "T17n0847_002:0946c18": "善巧方便智慧相應，被人毀呰、罵辱、瞋責不",
    "T17n0847_002:0946c19": "可言說。菩薩聞已，意能忍辱，則是修行菩薩",
    "T17n0847_002:0946c20": "成就意忍辱行。",
    "T17n0847_002:0946c21": "「復次，海慧！如何修行菩薩善巧方便智慧圓",
    "T17n0847_002:0946c22": "滿而能成就六波羅蜜觀行念門？若修行菩",
    "T17n0847_002:0946c23": "薩聞他被罵，難聞、難忍，惡口瞋責不可言說，",
    "T17n0847_002:0946c24": "菩薩應當觀念是人：『今罵我之人，應是過去",
    "T17n0847_002:0946c25": "慳悋、嫉妬、不遇良緣、不授習學、不曾供養三",
    "T17n0847_002:0946c26": "寶，今者罵我，我今應當除其煩惱、瞋恚、怒心。",
    "T17n0847_002:0946c27": "我今可捨怨惡嫉心，無所貪惜，求善知識，修",
    "T17n0847_002:0946c28": "學善路，親侍善人，禁慎口過。』則能成就檀波",
    "T17n0847_002:0946c29": "羅蜜。",
    "T17n0847_002:0947a01": "「復次，修行菩薩應作是念：『是人犯戒，不識罪",
    "T17n0847_002:0947a02": "咎；我已受戒，不應瞋動。』一心念佛，觀受罪報，",
    "T17n0847_002:0947a03": "則能成就持戒波羅蜜。",
    "T17n0847_002:0947a04": "「復次，修行菩薩應作是念：『是人習性多瞋惡",
    "T17n0847_002:0947a05": "故，是以罵我。我今無怨，慈心相向。』則能成就",
    "T17n0847_002:0947a06": "忍辱波羅蜜。",
    "T17n0847_002:0947a07": "「復次，修行菩薩應作是念：『是人不具善行，是",
    "T17n0847_002:0947a08": "以罵我。我今自當策勵身心，一心正念，不忘",
    "T17n0847_002:0947a09": "菩提。此等惡人利益我故，結大因緣，未調伏",
    "T17n0847_002:0947a10": "者當令調伏、未念善者令其念善、未息惡者",
    "T17n0847_002:0947a11": "令其息惡。』如是心念則能成就禪波羅蜜。",
    "T17n0847_002:0947a12": "「復次，修行菩薩應作是念：『是人自在無智，執",
    "T17n0847_002:0947a13": "見有相、我相、眾生相、貪受財相，是以罵我。我",
    "T17n0847_002:0947a14": "今如法自念，是中有誰？罵者是誰？與、受俱無。』",
    "T17n0847_002:0947a15": "既無自、他，則能除滅一切法相邪行，無怨能",
    "T17n0847_002:0947a16": "忍，則得成就般若波羅蜜。」",
    "T17n0847_002:0947a17": "佛告海慧菩薩：「若修行菩薩具智慧故，聞他",
    "T17n0847_002:0947a18": "惡口、罵詈、毀辱、不堪聞說，菩薩乃能安忍受",
    "T17n0847_002:0947a19": "故，行願圓滿，成就波羅蜜定，不離大乘，則能",
    "T17n0847_002:0947a20": "成就口惱忍辱。」",
    "T17n0847_002:0947a21": "爾時，海慧菩薩言：「何者是修行菩薩被惱意",
    "T17n0847_002:0947a22": "忍？」「一切魔障令其菩薩遠離菩提、勸生退心；",
    "T17n0847_002:0947a23": "一切外道貪利養故修習邪行，令其菩薩遠",
    "T17n0847_002:0947a24": "離菩提。菩薩已悟正行，心無散亂，不離菩提，",
    "T17n0847_002:0947a25": "縱為化現佛身，其心無所退動。復有大力邪",
    "T17n0847_002:0947a26": "魔訶責菩薩令生邪念，語菩薩言：『汝非有力",
    "T17n0847_002:0947a27": "能集大乘，終不成佛，速棄重擔，捨此精進，菩",
    "T17n0847_002:0947a28": "提難得、如來聖德亦復難求。世間無量難忍",
    "T17n0847_002:0947a29": "苦惱，已入涅槃者現受快樂，汝大丈夫宜亦",
    "T17n0847_002:0947b01": "速入涅槃。』「海慧當知：修行菩薩正被勸退菩",
    "T17n0847_002:0947b02": "提之時，菩薩不遂他心、不捨正念。菩薩作是",
    "T17n0847_002:0947b03": "念言：『我定當坐菩提樹下，定當摧伏邪魔軍",
    "T17n0847_002:0947b04": "眾，定當成等正覺轉大法輪，於三千大千世",
    "T17n0847_002:0947b05": "界敷演佛法。我已勸請一切眾生令成正覺，",
    "T17n0847_002:0947b06": "普願於我受淨法施。若一切諸佛、他心賢聖",
    "T17n0847_002:0947b07": "知我誠心菩提行願，我今以此菩提心故，於",
    "T17n0847_002:0947b08": "身忍辱，不敢誑惑諸佛、賢聖及一切眾生，乃",
    "T17n0847_002:0947b09": "至自身。』如是修行菩薩攝心忍受，不退大乘、",
    "T17n0847_002:0947b10": "不斷菩提心寶。「海慧當知：如是發起菩提心",
    "T17n0847_002:0947b11": "寶，既能發起忍辱波羅蜜，復能不退精進波",
    "T17n0847_002:0947b12": "羅蜜，圓滿二行則是菩薩忍辱意惱。」",
    "T17n0847_002:0947b13": "爾時，海慧菩薩白佛言：「世尊！何者是世間相",
    "T17n0847_002:0947b14": "續功德與煩惱和雜而能成熟？我等眾生以",
    "T17n0847_002:0947b15": "何義故名為相續世間功德與煩惱和雜？」佛",
    "T17n0847_002:0947b16": "言：「有八種世間相續功德與煩惱和雜。何者",
    "T17n0847_002:0947b17": "為八？所謂：一者、修行菩薩功德資糧無厭；二",
    "T17n0847_002:0947b18": "者、樂受世間生死；三者、願值諸佛、如來；四者、",
    "T17n0847_002:0947b19": "願成就眾生無惓；五者、守護佛法，修行、習學；",
    "T17n0847_002:0947b20": "六者、勤心攝授眾生善行；七者、深樂佛法，不",
    "T17n0847_002:0947b21": "捨菩提；八者、繫著波羅蜜行而無捨心。海慧",
    "T17n0847_002:0947b22": "當知：世間相續功德和雜煩惱修行如是，而",
    "T17n0847_002:0947b23": "此修行菩薩惡見、煩惱無所染著。」",
    "T17n0847_002:0947b24": "爾時，海慧菩薩白佛言：「是諸功德云何煩惱",
    "T17n0847_002:0947b25": "和雜？」佛言：「當知所立三界皆因煩惱成就，其",
    "T17n0847_002:0947b26": "修行菩薩以善巧方便功德力故願住世間",
    "T17n0847_002:0947b27": "救度眾生，恒在三界攝受煩惱。菩薩不為自",
    "T17n0847_002:0947b28": "身，動亂深故，以是義故，功德和雜煩惱。」",
    "T17n0847_002:0947b29": "爾時，舍利弗白佛言：「世尊！如是無量菩薩行",
    "T17n0847_002:0947c01": "願，依佛、如來不可思議智慧方便，甚希難有。",
    "T17n0847_002:0947c02": "世尊！又見初修行菩薩——如來智故——隨諸眾生",
    "T17n0847_002:0947c03": "修行無量種種行業，甚難甚難，不可聞說。若",
    "T17n0847_002:0947c04": "修行菩薩如是難行難忍、不驚不懼，其事更",
    "T17n0847_002:0947c05": "難。」時舍利弗說是語已，佛告舍利弗言：「舍利",
    "T17n0847_002:0947c06": "弗！於意云何？如師子兒，聞父哮吼有驚怖",
    "T17n0847_002:0947c07": "耶？」舍利弗言：「不也。世尊！」佛言：「舍利弗當知：",
    "T17n0847_002:0947c08": "修行菩薩若聞菩提師子吼聲不驚不懼，若",
    "T17n0847_002:0947c09": "聞眾生種種異類無量行業亦不驚不動。舍",
    "T17n0847_002:0947c10": "利弗！如微小火不懼一切草木叢林，亦不作",
    "T17n0847_002:0947c11": "是念：『我無力燒世間草木。』修行菩薩亦復如",
    "T17n0847_002:0947c12": "是，以少慧火救諸眾生，不懼一切煩惱，亦不",
    "T17n0847_002:0947c13": "作念：『我不堪任除滅眾生世間煩惱。』何以故？",
    "T17n0847_002:0947c14": "若明識一切眾生煩惱，而此煩惱則助慧炬。」",
    "T17n0847_002:0947c15": "佛告舍利弗：「譬如世間一切草木、枝葉、根、莖",
    "T17n0847_002:0947c16": "各相謂言：『却後七日，一切草木宜共火戰，各",
    "T17n0847_002:0947c17": "取為勝。』爾時，此諸草木積聚柴草高如須彌，",
    "T17n0847_002:0947c18": "有告火言：『柴草積集高若須彌，汝火何不集",
    "T17n0847_002:0947c19": "力？必被柴草所勝。』火云：『我不集眾。何以故？",
    "T17n0847_002:0947c20": "草木是我朋友。若草木多，我則有力；若草木",
    "T17n0847_002:0947c21": "少，我當則滅。』舍利弗！修行菩薩亦復如是，以",
    "T17n0847_002:0947c22": "眾生無量煩惱故而能熾然智慧火炬，修行",
    "T17n0847_002:0947c23": "菩薩漸漸力強。若明識煩惱義已，然持煩惱",
    "T17n0847_002:0947c24": "為智慧炬；若修行菩薩不樂煩惱而有捨棄，",
    "T17n0847_002:0947c25": "便墮聲聞、緣覺之地。舍利弗當知：若修行菩",
    "T17n0847_002:0947c26": "薩正念觀察一切煩惱，修行菩薩漸則力強。",
    "T17n0847_002:0947c27": "聞是語已不驚不動，當知菩薩善巧方便智",
    "T17n0847_002:0947c28": "慧成就。",
    "T17n0847_002:0947c29": "「復次，修行菩薩有四種相應善行。何者為四？",
    "T17n0847_002:0948a01": "所謂：一者、精進修習六波羅蜜；二者、以大悲",
    "T17n0847_002:0948a02": "心成熟眾生；三者、堅持功德成就圓滿；四者、",
    "T17n0847_002:0948a03": "無量劫時守護三界亦無疲倦，積集一切功",
    "T17n0847_002:0948a04": "德資糧。若修行菩薩能成如是四種功德，則",
    "T17n0847_002:0948a05": "為決定菩薩行業。」",
    "T17n0847_002:0948a06": "爾時，佛告海慧菩薩言：「善男子！汝識邪魔波",
    "T17n0847_002:0948a07": "旬央俱賒鉤不？」海慧菩薩言：「世尊！我識知是",
    "T17n0847_002:0948a08": "邪魔障鉤。」佛言：「汝今願聞邪魔障鉤解脫義",
    "T17n0847_002:0948a09": "不？」海慧菩薩言：「願樂欲聞。」佛言：「若有菩薩",
    "T17n0847_002:0948a10": "聞是義已，則得解脫邪魔障鉤，而能摧伏一",
    "T17n0847_002:0948a11": "切魔軍，速成阿耨多羅三藐三菩提。」爾時，海",
    "T17n0847_002:0948a12": "慧菩薩白佛言：「我等今者以佛威神欲說十",
    "T17n0847_002:0948a13": "二種邪魔央俱賒鉤初修行菩薩道故。何者",
    "T17n0847_002:0948a14": "十二？所謂：一者、若修行菩薩修檀波羅蜜，所",
    "T17n0847_002:0948a15": "愛之物而生悋心、不愛之物方能捨施。若有",
    "T17n0847_002:0948a16": "親識，意樂施與；若非親識，心無捨施。施者、受",
    "T17n0847_002:0948a17": "者俱生分別，世尊！此是修行菩薩第一障——布",
    "T17n0847_002:0948a18": "施魔鉤。",
    "T17n0847_002:0948a19": "「復次，世尊！若修行菩薩善行精進，堅持戒行，",
    "T17n0847_002:0948a20": "威儀具足，少分所犯則見聞其罪，身心清淨，",
    "T17n0847_002:0948a21": "平等習戒。若見精進比丘及婆羅門而生供",
    "T17n0847_002:0948a22": "養，共其習學；若見犯戒則生瞋心，嫌恨惡賤。",
    "T17n0847_002:0948a23": "所修行業自讚毀他，世尊！此是修行菩薩第",
    "T17n0847_002:0948a24": "二障——持戒魔鉤。",
    "T17n0847_002:0948a25": "「復次，世尊！若修行菩薩身忍、口忍，意心不忍，",
    "T17n0847_002:0948a26": "返生瞋恚。若見倚世豪族，則為顯揚其德為",
    "T17n0847_002:0948a27": "其忍受；若見卑下庶類，則生瞋恨而無忍心。",
    "T17n0847_002:0948a28": "雖暫忍定，心懷高慢，瞋恚無捨。世尊！此是修",
    "T17n0847_002:0948a29": "行菩薩第三障——忍辱魔鉤。",
    "T17n0847_002:0948b01": "「復次，世尊！若修行菩薩勤心習學而化眾生",
    "T17n0847_002:0948b02": "令入聲聞、緣覺乘中，不教大乘；而讚聲聞、辟",
    "T17n0847_002:0948b03": "支佛地；專習俗諦，捨棄勝義諦法門；掩覆大",
    "T17n0847_002:0948b04": "乘，專修世俗名利；幢幡、音樂、花香供養尊容",
    "T17n0847_002:0948b05": "以求聲譽，不覽大乘、不求佛法。世尊！此是修",
    "T17n0847_002:0948b06": "行菩薩第四障——精進魔鉤。",
    "T17n0847_002:0948b07": "「復次，世尊！若修行菩薩起四禪定、三摩鉢低，",
    "T17n0847_002:0948b08": "宴坐寂然，成就禪定，而被毀呰成熟眾生處、",
    "T17n0847_002:0948b09": "毀呰說佛法處、毀呰眾生同居處、毀呰善行",
    "T17n0847_002:0948b10": "有為功德處，不動無為法，少分修習，不求禪",
    "T17n0847_002:0948b11": "定。返見欲界及無色界，樂無色天，以鈍心故",
    "T17n0847_002:0948b12": "願壽長遠。若生無想天上，百千般佛成等正",
    "T17n0847_002:0948b13": "覺，是人無由值遇諸佛、不聞佛法、不值僧徒，",
    "T17n0847_002:0948b14": "不能成就眾生、亦不值受如來妙法、不值積",
    "T17n0847_002:0948b15": "集功德資糧，而無智慧，愚癡、怠慢。若無想天",
    "T17n0847_002:0948b16": "壽生畢已，下生之處少智尫弱。世尊！此是",
    "T17n0847_002:0948b17": "修行菩薩第五障——禪定魔鉤。",
    "T17n0847_002:0948b18": "「復次，世尊！若修行菩薩智慧彌廣，別識習性，",
    "T17n0847_002:0948b19": "知因緣起，所有不立、不行、不住，而乃毀呰有",
    "T17n0847_002:0948b20": "為功德，遂失善巧方便智慧。若布施、持戒、忍",
    "T17n0847_002:0948b21": "辱、精進、禪定俱不修習，唯讚般若波羅蜜，自",
    "T17n0847_002:0948b22": "言：『般若最勝。』於五波羅蜜心生分別，以四攝",
    "T17n0847_002:0948b23": "事、不攝眾生，心常無相無為將為最妙，是人",
    "T17n0847_002:0948b24": "未熟智故却墮邪路。世尊！此是修行菩薩第",
    "T17n0847_002:0948b25": "六障——般若魔鉤。",
    "T17n0847_002:0948b26": "「復次，世尊！若修行菩薩修阿蘭若行，樂住寂",
    "T17n0847_002:0948b27": "靜，獨處山林，無所樂著。逈無儲積，不居道俗，",
    "T17n0847_002:0948b28": "少用功智，不動安然，亦不習學深義、亦不成",
    "T17n0847_002:0948b29": "熟眾生、亦不聽聞佛法、亦不挍量趣路，若",
    "T17n0847_002:0948c01": "有講深義處亦不往就聽聞、亦不求問深教、",
    "T17n0847_002:0948c02": "亦不尋善知識。以其樂住阿蘭若，志存煩惱",
    "T17n0847_002:0948c03": "不動，若不開剝煩惱種子，乃至八聖道路。是",
    "T17n0847_002:0948c04": "修行菩薩雖在獨住，不利他己。世尊！此是",
    "T17n0847_002:0948c05": "修行菩薩第七障——阿蘭若魔鉤。",
    "T17n0847_002:0948c06": "「復次，世尊！若修行菩薩說法深邃、美言悅豫、",
    "T17n0847_002:0948c07": "威德攝眾，若有眾生堪與授法不為授說、",
    "T17n0847_002:0948c08": "若見鈍根愚癡不堪教授則為顯示佛法。世",
    "T17n0847_002:0948c09": "尊！此是修行菩薩第八障——歸依法海魔鉤。",
    "T17n0847_002:0948c10": "「復次，世尊！若修行菩薩習學世間外道疏論，",
    "T17n0847_002:0948c11": "捨棄大乘深義，讚揚外道所說。若見有人明",
    "T17n0847_002:0948c12": "閑外論，樂說聽聞，稱美為德。是時會中有諸",
    "T17n0847_002:0948c13": "天眾，心樂聽聞大乘法故來赴道場，既聞",
    "T17n0847_002:0948c14": "所說外道疏論，心生懊惱而還本宮，發如是",
    "T17n0847_002:0948c15": "言：『此善男子今已滅法。如來善教，如是修行",
    "T17n0847_002:0948c16": "菩薩於法棟樑，何故翻教世間外論？樂戲論",
    "T17n0847_002:0948c17": "故，棄捨大乘。何以故？諸佛、如來為甚深法故",
    "T17n0847_002:0948c18": "成等正覺，不因世俗外道戲論成就菩提。』世",
    "T17n0847_002:0948c19": "尊！是等修行菩薩學說外道種種言論，而乃",
    "T17n0847_002:0948c20": "覆藏如來佛法，如是之人於佛法化成等正",
    "T17n0847_002:0948c21": "覺專行斷滅。世尊！此是修行菩薩第九障——覆",
    "T17n0847_002:0948c22": "蓋甚深佛法讚揚外道戲論魔鉤。",
    "T17n0847_002:0948c23": "「復次，世尊！若修行菩薩逐惡伴侶為善知識，",
    "T17n0847_002:0948c24": "共結朋友，而是惡友專令菩薩棄捨眾生不",
    "T17n0847_002:0948c25": "令成熟、亦復不令扶護佛法，教住空寂少功",
    "T17n0847_002:0948c26": "力處，數為教授聲聞法行，若有大乘相應深",
    "T17n0847_002:0948c27": "義不為宣傳。若修行菩薩習大乘故住寂靜",
    "T17n0847_002:0948c28": "處欲進菩提，惡友為障，令其菩薩攀緣世間，",
    "T17n0847_002:0948c29": "而謂之言：『修行菩薩合攀緣世間俗法。』若應",
    "T17n0847_002:0949a01": "教習世法，他則令住寂靜，為現令悟入於他",
    "T17n0847_002:0949a02": "位，不為顯示菩薩決定無上行門。世尊！何者",
    "T17n0847_002:0949a03": "是菩薩決定無上行門？有其十種。何者為十？",
    "T17n0847_002:0949a04": "所謂：一者、依住信根，受善知識教故；二者、精",
    "T17n0847_002:0949a05": "求妙法如救頭然；三者、於善法教樂住正念，",
    "T17n0847_002:0949a06": "常勤修學；四者、正勤精進，已作法者其心不",
    "T17n0847_002:0949a07": "捨；五者、不樂自樂，唯願成熟眾生；六者、為求",
    "T17n0847_002:0949a08": "法故不惜身命；七者、三十二相、八十種好、淨",
    "T17n0847_002:0949a09": "佛剎土，修諸功德資糧無厭；八者、總持威德",
    "T17n0847_002:0949a10": "圓滿成就；九者、一切凡俗世位心無染故，修",
    "T17n0847_002:0949a11": "習摩訶般若波羅蜜行；十者、過一切聲聞、緣",
    "T17n0847_002:0949a12": "覺位地，善巧方便智慧超進。世尊！是為十種",
    "T17n0847_002:0949a13": "決定無上菩薩行業，修行菩薩應當習學。是",
    "T17n0847_002:0949a14": "諸惡友不為顯示善事，翻令障道，謂菩薩言：",
    "T17n0847_002:0949a15": "『汝若勤苦修行然可成佛，不可怠慢心故得",
    "T17n0847_002:0949a16": "成佛道。汝若八劫乃至十劫不成菩提，更無",
    "T17n0847_002:0949a17": "可求阿耨多羅三藐三菩提。』世尊！修行菩薩",
    "T17n0847_002:0949a18": "苦行精進，被他障道令退入聲聞果位，此是",
    "T17n0847_002:0949a19": "修行菩薩第十障——非善知識魔鉤。",
    "T17n0847_002:0949a20": "「復次，世尊！若修行菩薩貢高、我慢，以貢高故、",
    "T17n0847_002:0949a21": "心不下故，於諸師僧、和尚、威儀羯磨、門徒、檀",
    "T17n0847_002:0949a22": "越乃至父母，心無摧伏。若見修行菩薩已超",
    "T17n0847_002:0949a23": "菩薩行門、悟達善行、已得總持威儀圓滿，不",
    "T17n0847_002:0949a24": "願親近、不共習學，善教亦不尋求請問。若見",
    "T17n0847_002:0949a25": "曾修大乘行人，已被魔鉤鉤著其心。以是義",
    "T17n0847_002:0949a26": "故，是人翻修邪行、愛樂邪伴、專行邪路，退失",
    "T17n0847_002:0949a27": "菩提，如癡母羊無步前進。譬如有人於炕旱",
    "T17n0847_002:0949a28": "時，高原陸地種贍部樹，復不溉灌，縱有流渠",
    "T17n0847_002:0949a29": "堰塞令斷。是人雖種、不溉，不生。世尊！修行菩",
    "T17n0847_002:0949b01": "薩亦復如是，先發菩提，後生貢高、我慢心故，",
    "T17n0847_002:0949b02": "退失善知識教，不聞佛法；已聞受者，更不修",
    "T17n0847_002:0949b03": "治。譬如海水，波浪不動，地勢窪下，水能深厚，",
    "T17n0847_002:0949b04": "所有江、河、泉源湊流就下。世尊！修行菩薩亦",
    "T17n0847_002:0949b05": "復如是，於師僧、父母心為卑下，用少功力獲",
    "T17n0847_002:0949b06": "大深法，隨所記念法入心耳。若貢高、我慢，不",
    "T17n0847_002:0949b07": "伏師僧、父母，當知是人已被魔鉤之所鉤著。",
    "T17n0847_002:0949b08": "世尊！此是修行菩薩第十一障——貢高魔鉤。",
    "T17n0847_002:0949b09": "「復次，世尊！若修行菩薩形貌端嚴，眾所欽仰，",
    "T17n0847_002:0949b10": "富饒高族、部從、眷屬、倉庫珍寶，其數無量。以",
    "T17n0847_002:0949b11": "其端嚴，眾所觀美；富饒高族部從、眾多功德",
    "T17n0847_002:0949b12": "資糧，貴敬遵崇。是菩薩不求集智資糧，以自",
    "T17n0847_002:0949b13": "威嚴富豪力故，醉心怠慢，不見正路。若見出",
    "T17n0847_002:0949b14": "家初修菩薩戒人已出塵勞，精勤修習，集智",
    "T17n0847_002:0949b15": "資糧智慧力故，為法精誠宴坐風日，血肉乾",
    "T17n0847_002:0949b16": "焦，露骨羸瘦，晨昏修習如救頭然。是貢高修",
    "T17n0847_002:0949b17": "行菩薩若見如是行人而生嫌賤，不共為伴、",
    "T17n0847_002:0949b18": "不隨受教，其心愚昧，闇鈍無智。世尊！此是修",
    "T17n0847_002:0949b19": "行菩薩第十二障——我心所醉魔鉤。」",
    "T17n0847_002:0949b20": "爾時，菩薩言：「世尊！是為修行菩薩十二種魔",
    "T17n0847_002:0949b21": "障央俱賒鉤，令其修行菩薩障道。若修行菩",
    "T17n0847_002:0949b22": "薩不覺、不知、不離、不遠如是無明，尚不堪習",
    "T17n0847_002:0949b23": "隨逐菩薩幼童行業，況能得成阿耨多羅三",
    "T17n0847_002:0949b24": "藐三菩提？是以初修行菩薩應當精勤攝心，",
    "T17n0847_002:0949b25": "自覺超過邪魔十二障鉤。」",
    "T17n0847_002:0949b26": "第十三第十三",
    "T17n0847_002:0949b27": "出《戲樂嚴經》顯說一條行",
    "T17n0847_002:0949b28": "　解善巧方便施五欲樂故勸化一切眾生，",
    "T17n0847_002:0949b29": "令發無上菩提。",
    "T17n0847_002:0949c01": "爾時，長老須菩提告夫人言：「善女人！汝之",
    "T17n0847_002:0949c02": "夫婿今在何處？」夫人答言：「須菩提當知：我今",
    "T17n0847_002:0949c03": "非唯一夫。何以故？世間眾生五欲所纏戲樂",
    "T17n0847_002:0949c04": "習故，皆是我夫。」須菩提言：「何者是善巧方便",
    "T17n0847_002:0949c05": "隨意戲樂？」夫人答言：「須菩提當知：若有眾生",
    "T17n0847_002:0949c06": "貪求五欲，我當則以資助奉施，然則勸化令",
    "T17n0847_002:0949c07": "發菩提。若有眾生欲心熾盛，我當迴施恣情",
    "T17n0847_002:0949c08": "戲樂，是以名為善巧方便隨意戲樂。」須菩提",
    "T17n0847_002:0949c09": "言：「如來不許眾生耽欲。」夫人答言：「如聞如",
    "T17n0847_002:0949c10": "來經中所說：『若有比丘受持袈裟、錫杖、臥具、",
    "T17n0847_002:0949c11": "病緣雜藥、什物之屬，不應多畜。是其童子及",
    "T17n0847_002:0949c12": "諸檀越就於聚落所得上妙供具，供養師僧、",
    "T17n0847_002:0949c13": "和尚，同居僧徒隨所樂受，若因此一物惡行",
    "T17n0847_002:0949c14": "滅除而得長道。』以是義故，如來許其比丘受",
    "T17n0847_002:0949c15": "畜是物。」須菩提言：「誠如所說，真實不虛。」夫",
    "T17n0847_002:0949c16": "人言：「一切五欲耽著戲樂，如來以是方便，若",
    "T17n0847_002:0949c17": "有利故亦許不遮。」須菩提言：「善女人！幾何眾",
    "T17n0847_002:0949c18": "生因是善巧方便受諸戲樂成熟無上菩提？」",
    "T17n0847_002:0949c19": "夫人答言：「若三千大千世界虛空所有星辰",
    "T17n0847_002:0949c20": "數量至於邊際，尚知其數。若與我善巧方便",
    "T17n0847_002:0949c21": "受世戲樂調伏勸化故皆發無上菩提，是等",
    "T17n0847_002:0949c22": "眾生其數多於虛空星數。」須菩提言：「善女人！",
    "T17n0847_002:0949c23": "汝何能得令諸眾生而獲安樂？」夫人答言：「須",
    "T17n0847_002:0949c24": "菩提當知：有諸眾生樂事梵天，我以四禪",
    "T17n0847_002:0949c25": "喜樂隨意奉施，然後勸令發菩提心。復有眾",
    "T17n0847_002:0949c26": "生樂事帝釋，我當奉以帝釋快樂，然後勸令",
    "T17n0847_002:0949c27": "發菩提心。復有眾生樂於諸天、龍王、夜叉、修",
    "T17n0847_002:0949c28": "羅、乾闥、及金翅鳥、諸雜大蛇皆以戲樂，我當",
    "T17n0847_002:0949c29": "各隨所樂施奉無闕，然後勸令發菩提心。復",
    "T17n0847_002:0949c30": "有眾生意樂轉輪聖王遊戲，乃至大臣、國邑、",
    "T17n0847_002:0950a01": "聚落族姓之子，及婆羅門中部、下庶，如是眾",
    "T17n0847_002:0950a02": "生各隨意樂悉皆施與，不令闕乏，然後勸令",
    "T17n0847_002:0950a03": "發菩提心。復有眾生樂於色、聲、香、味、觸、法，復",
    "T17n0847_002:0950a04": "有眾生意所貪著花鬘、瓔珞、塗香、末香、衣服、",
    "T17n0847_002:0950a05": "繒綵以為嚴飾，復有眾生貪著錢財、金、銀、珠",
    "T17n0847_002:0950a06": "玉、頗梨、馬瑙、鼓樂絃歌，如是眾生意所樂者，",
    "T17n0847_002:0950a07": "五欲戲樂皆當施與，然後勸令發菩提心。」須",
    "T17n0847_002:0950a08": "菩提言：「善女人當知：是諸五欲障八聖道，涅",
    "T17n0847_002:0950a09": "槃趣路善無所得。是等五欲正受之時，亦有",
    "T17n0847_002:0950a10": "眾生以是緣故於善調伏勸入菩提，此義次",
    "T17n0847_002:0950a11": "第甚為難思。善女人！以大菩薩修行甚難之",
    "T17n0847_002:0950a12": "事令是修行菩薩成就善事，當知甚難。何以",
    "T17n0847_002:0950a13": "故？如是等事皆是眾生障道一種之事，亦有",
    "T17n0847_002:0950a14": "諸類眾生還復因調伏而得入善。」",
    "T17n0847_002:0950a15": "爾時，精舍演法會中有二長者子，曾與夫人",
    "T17n0847_002:0950a16": "交遊，善巧方便隨意戲樂故，勸入無上菩提。",
    "T17n0847_002:0950a17": "是時此二長者子白須菩提言：「須菩提！勿以",
    "T17n0847_002:0950a18": "自智簡擇他智。須菩提！於意云何？若有少分",
    "T17n0847_002:0950a19": "油燈，堪以口吹、手扇而能滅不？」須菩提言：「甚",
    "T17n0847_002:0950a20": "堪吹滅。」長者子言：「若聲聞行善男子、善女人",
    "T17n0847_002:0950a21": "以少智慧明故，以一遊戲智故而能則滅，亦",
    "T17n0847_002:0950a22": "復如是。須菩提當知：譬如劫末之時有七日",
    "T17n0847_002:0950a23": "現，以眾日光世間起大火焰，是火堪以恒河",
    "T17n0847_002:0950a24": "中水滅得以不？」須菩提言：「百千海水尚不能",
    "T17n0847_002:0950a25": "滅，況恒河水能使滅耶？」長者子言：「須菩提當",
    "T17n0847_002:0950a26": "知：菩薩如是無量無邊智慧光明、無量無邊",
    "T17n0847_002:0950a27": "功德光明，若修行菩薩於恒河沙數劫中以",
    "T17n0847_002:0950a28": "五欲遊戲娛樂受世快樂，是修行菩薩智慧",
    "T17n0847_002:0950a29": "光明、功德光明無能堪任而能得滅。譬如有",
    "T17n0847_002:0950b01": "一貧病之人求醫療病，以其貧故醫處單方。",
    "T17n0847_002:0950b02": "於時貧人病願除愈，藥價賤者服之病除。何",
    "T17n0847_002:0950b03": "以故？是貧病人以無力故。聲聞亦爾，十二頭",
    "T17n0847_002:0950b04": "陀修攝心故，獨住阿蘭若，樂弊惡衣，然後解",
    "T17n0847_002:0950b05": "脫世間煩惱。須菩提當知：如貧病人，良醫為",
    "T17n0847_002:0950b06": "其隨機處藥願求病差，聲聞解脫亦復如是。",
    "T17n0847_002:0950b07": "「復次，譬如剎利國王已授灌頂，王若有病，良",
    "T17n0847_002:0950b08": "醫為王和合貴藥，光澤香美，脣口甘甜，四支",
    "T17n0847_002:0950b09": "安泰，堪為王服。王服藥已，奉獻音樂、花香、",
    "T17n0847_002:0950b10": "娛樂將為歡樂，以是方便國王病差。須菩提",
    "T17n0847_002:0950b11": "當知：亦復如是，亦有修行菩薩以善巧方便",
    "T17n0847_002:0950b12": "隨意戲樂受諸五欲，以歡樂乘故而成阿耨",
    "T17n0847_002:0950b13": "多羅三藐三菩提。須菩提當知：如王病服上",
    "T17n0847_002:0950b14": "妙藥者，修行菩薩亦復如是，以善巧方便智",
    "T17n0847_002:0950b15": "慧力故而得解脫。」",
    "T17n0847_002:0950b16": "第十四第十四",
    "T17n0847_002:0950b17": "出《善巧方便經》顯說一條行",
    "T17n0847_002:0950b18": "　為修行菩薩聲聞行故犯重障因。",
    "T17n0847_002:0950b19": "爾時，佛告無上慧菩薩言：「善男子！若有比丘",
    "T17n0847_002:0950b20": "修菩薩行而犯眾重，以善巧方便而能滅除。",
    "T17n0847_002:0950b21": "以是義故，我今為說不犯因緣。」爾時，無上慧",
    "T17n0847_002:0950b22": "菩薩白佛言：「世尊！修行菩薩如何所犯？」佛言：",
    "T17n0847_002:0950b23": "「善男子！若修行菩薩修習聲聞法行，縱使百",
    "T17n0847_002:0950b24": "千劫中服諸藥草根、莖、花、果，及能忍諸眾生",
    "T17n0847_002:0950b25": "善惡言氣，以於聲聞、緣覺行中修習定故，此",
    "T17n0847_002:0950b26": "是修行菩薩重大所犯。善男子！譬如聲聞犯",
    "T17n0847_002:0950b27": "四重已，是五陰現身無復堪任入得涅槃。善",
    "T17n0847_002:0950b28": "男子！亦復如是，若修行菩薩不捨聲聞、不懺",
    "T17n0847_002:0950b29": "其罪，於時修行菩薩無復堪任成等正覺、無",
    "T17n0847_002:0950c01": "能入於佛地無餘涅槃。」",
    "T17n0847_002:0950c02": "第十五第十五",
    "T17n0847_002:0950c03": "出《勝積經》顯說一條行",
    "T17n0847_002:0950c04": "　說修行菩薩退入聲聞行中。",
    "T17n0847_002:0950c05": "「復次，善男子！譬如有人患眼，經過一月，以藥",
    "T17n0847_002:0950c06": "醫療，眼漸開見。然有讎人以畢茇末而撲眼",
    "T17n0847_002:0950c07": "中，是人眼光盲闇如舊。若修行菩薩修大乘",
    "T17n0847_002:0950c08": "時退入聲聞，其根闇鈍。譬如無智之人以白",
    "T17n0847_002:0950c09": "栴檀末和青淤泥塗於身體，是其白檀和惡",
    "T17n0847_002:0950c10": "氣故，其檀本香無復更聞。修行菩薩亦復如",
    "T17n0847_002:0950c11": "是，以習聲聞行故污染功德資糧，難遭佛行，",
    "T17n0847_002:0950c12": "無復更堪集諸菩薩會中清淨位地。」",
    "T17n0847_002:0950c13": "第十六第十六",
    "T17n0847_002:0950c14": "出《如來藏經》顯說一條行",
    "T17n0847_002:0950c15": "　觀念如來因果。",
    "T17n0847_002:0950c16": "爾時，佛告摩訶迦葉言：「譬如有人倒地，若還",
    "T17n0847_002:0950c17": "拓地而得起立。迦葉當知：亦復如是，若於佛",
    "T17n0847_002:0950c18": "法中傾倒，直墮無間地獄；若拓如來聖德，從",
    "T17n0847_002:0950c19": "地獄中還復得起。何者倚拓如來？若能一心",
    "T17n0847_002:0950c20": "念佛聖德，依教修行。」爾時，摩訶迦葉白佛言：",
    "T17n0847_002:0950c21": "「縱無淨心觀察如來，尚能獲大利益，況以淨",
    "T17n0847_002:0950c22": "心觀察如來？其福無量。」佛言：「誠如所說，但種",
    "T17n0847_002:0950c23": "種意行觀察如來，皆當為說趣涅槃路。」爾時，",
    "T17n0847_002:0950c24": "摩訶迦葉言：「我今解如來所教，寧於佛法犯",
    "T17n0847_002:0950c25": "罪，不事外道惡行修學。以何義故？若於如來",
    "T17n0847_002:0950c26": "法中行非法罪，所起惡行皆因涅槃能滅；若",
    "T17n0847_002:0950c27": "事外道所起惡行，皆入地獄、餓鬼、畜生，受諸",
    "T17n0847_002:0950c28": "惡報。」佛言：「誠如所說。迦葉當知：譬如有人罵",
    "T17n0847_002:0950c29": "詈紫檀香木，搥打而擲於地，毀呰不堪受用。",
    "T17n0847_002:0951a01": "迦葉！於意云何？此紫檀香氣更能熏是罵人",
    "T17n0847_002:0951a02": "以不？」迦葉言：「其紫檀香氣熏彼罵人如本無",
    "T17n0847_002:0951a03": "異。」佛言：「迦葉當知：若有眾生專念如來，若見",
    "T17n0847_002:0951a04": "如來、若聞佛名，是等眾生皆得資熏解脫法",
    "T17n0847_002:0951a05": "門，亦復如是。」",
    "T17n0847_002:0951a06": "第十七第十七",
    "T17n0847_002:0951a07": "出《金光上勝毘尼經》顯說一條行",
    "T17n0847_002:0951a08": "　為金光勝童女十種行願請出家因緣。",
    "T17n0847_002:0951a09": "爾時，文殊師利童子語金光勝童女言：「汝如",
    "T17n0847_002:0951a10": "何應聽佛法？」童女言：「樂聞法故，聽法如來所",
    "T17n0847_002:0951a11": "說修行。」爾時，此童女以文殊師利菩薩威神",
    "T17n0847_002:0951a12": "兼自善根智慧功德力故，於其會中相續說",
    "T17n0847_002:0951a13": "法，因其一萬二千眾生而發阿耨多羅三藐",
    "T17n0847_002:0951a14": "三菩提心；復有五百天人先於菩薩藏中修",
    "T17n0847_002:0951a15": "集善根，於時是等菩薩發悟無生法門；又有",
    "T17n0847_002:0951a16": "三萬二千天人遠離煩惱，棄除塵垢，於法眼",
    "T17n0847_002:0951a17": "淨。是時童女說法之際，以其喜悅心故，入隨",
    "T17n0847_002:0951a18": "順深悟解脫法門。既悟法已，則於文殊師利",
    "T17n0847_002:0951a19": "菩薩前五體投地，願請出家：「伏願文殊師利",
    "T17n0847_002:0951a20": "以大慈悲聽聞法故，我願是生得預緇服。」文",
    "T17n0847_002:0951a21": "殊師利菩薩言：「童女當知：若修行菩薩自樂",
    "T17n0847_002:0951a22": "出家，割截身髮，不應如是出家。何以故？先為",
    "T17n0847_002:0951a23": "一切眾生割截煩惱，令其精進，此則名為菩",
    "T17n0847_002:0951a24": "薩出家。「若修行菩薩自樂出家，以湯染色修",
    "T17n0847_002:0951a25": "造衣服、袈裟、臥具，不應如是出家。何以故？先",
    "T17n0847_002:0951a26": "除一切眾生貪、瞋、癡色湯，令其精進，此則名",
    "T17n0847_002:0951a27": "為菩薩出家。「若修行菩薩自樂出家，受具足",
    "T17n0847_002:0951a28": "戒，不應如是出家。何以故？若見犯戒眾生，令",
    "T17n0847_002:0951a29": "其攝行，斷惡修善，此則名為菩薩出家。「若修",
    "T17n0847_002:0951b01": "行菩薩自樂出家，獨住寂靜，不應如是出家。",
    "T17n0847_002:0951b02": "何以故？菩薩先除五趣眾生愚癡，令住智慧，",
    "T17n0847_002:0951b03": "此則名為菩薩出家。「若修行菩薩自樂出家，",
    "T17n0847_002:0951b04": "住威儀相，不應如是出家。何以故？先為眾生",
    "T17n0847_002:0951b05": "發大慈、大悲、喜、捨之心，此則名為菩薩出家。",
    "T17n0847_002:0951b06": "「若修行菩薩自樂出家，剛修精進善根功德，",
    "T17n0847_002:0951b07": "不應如是出家。何以故？勸化眾生發起善根，",
    "T17n0847_002:0951b08": "令修功德，此則名為菩薩出家。「若修行菩薩",
    "T17n0847_002:0951b09": "自樂出家，意求涅槃，不應如是出家。何以故？",
    "T17n0847_002:0951b10": "先為一切眾生堅心為求涅槃趣路，此則名",
    "T17n0847_002:0951b11": "為菩薩出家。「若修行菩薩自樂出家，除己煩",
    "T17n0847_002:0951b12": "惱，不應如是出家。何以故？先為一切眾生勤",
    "T17n0847_002:0951b13": "求精進，除他煩惱，此則名為菩薩出家。「若修",
    "T17n0847_002:0951b14": "行菩薩自樂出家，願悟身心，不應如是出家。",
    "T17n0847_002:0951b15": "何以故？先用成熟諸眾生故，令悟身心，此則",
    "T17n0847_002:0951b16": "名為菩薩出家。「若修行菩薩自樂出家，解脫",
    "T17n0847_002:0951b17": "己厄，不應如是出家。何以故？先救眾生厄難，",
    "T17n0847_002:0951b18": "令得解脫，此則名為菩薩出家。「若修行菩薩",
    "T17n0847_002:0951b19": "自樂出家，厭離煩惱，不應如是出家。何以故？",
    "T17n0847_002:0951b20": "先為成熟一切眾生樂住世間，此則名為菩",
    "T17n0847_002:0951b21": "薩出家。「若修行菩薩自樂出家，願入涅槃，不",
    "T17n0847_002:0951b22": "應如是出家。何以故？先為圓滿如來一切善",
    "T17n0847_002:0951b23": "根功德，此則名為菩薩出家；復願一切眾生",
    "T17n0847_002:0951b24": "速得出家，是名出家；復能不見眾生過失，是",
    "T17n0847_002:0951b25": "名出家；復捨一切過患除滅眾罪，是名出家。",
    "T17n0847_002:0951b26": "夫出家者，繫心屬他；若修行菩薩則非所屬。」",
    "T17n0847_002:0951b27": "童女言：「何故出家名為屬他？」文殊師利菩",
    "T17n0847_002:0951b28": "薩言：「凡出家者當屬禁戒，守護無犯，是名屬",
    "T17n0847_002:0951b29": "他；凡出家者屬禪定故，不應散亂，是名屬他；",
    "T17n0847_002:0951c01": "凡出家者屬智慧，不應愚癡，是名屬他；復屬",
    "T17n0847_002:0951c02": "解脫，是名屬他；不應繫縛，是名屬他。」童女",
    "T17n0847_002:0951c03": "言：「文殊師利！如何修行菩薩則非屬他？」文殊",
    "T17n0847_002:0951c04": "師利菩薩言：「若修行菩薩不受他行，則非屬",
    "T17n0847_002:0951c05": "他；亦不隨他顏色、亦不他智他語，菩薩自有",
    "T17n0847_002:0951c06": "薩婆若智，是以不應屬他。」時文殊師利菩薩",
    "T17n0847_002:0951c07": "說是出家法已，有五百菩薩各脫自身上妙",
    "T17n0847_002:0951c08": "袈裟持奉文殊師利菩薩，挂其身上而作",
    "T17n0847_002:0951c09": "是言：「文殊師利所說出家因緣，誠實不虛，我",
    "T17n0847_002:0951c10": "等從今應當修學。」爾時，金光勝童女得法本",
    "T17n0847_002:0951c11": "源渡達彼岸、得智慧光滅愚癡闇，見生死過、",
    "T17n0847_002:0951c12": "煩惱緣起，則頂禮文殊師利童子，右遶三匝，",
    "T17n0847_002:0951c13": "昇車而還本宮。",
    "T17n0847_002:0951c14": "第十八第十八",
    "T17n0847_002:0951c15": "出《降伏魔經》顯說一條行",
    "T17n0847_002:0951c16": "　魔為修行菩薩說二十種魔障，菩薩",
    "T17n0847_002:0951c17": "應覺不取。",
    "T17n0847_002:0951c18": "爾時，善堅天子在於會中，見魔波旬化現佛",
    "T17n0847_002:0951c19": "形坐在道場，天子問波旬言：「向來文殊師利",
    "T17n0847_002:0951c20": "菩薩所說魔波旬能障修行菩薩行業，當願",
    "T17n0847_002:0951c21": "為說，何者是修行菩薩魔障？」說是語已，是魔",
    "T17n0847_002:0951c22": "波旬蘇失迷却，化本形而白天子言：「修行菩",
    "T17n0847_002:0951c23": "薩凡有二十種魔障。所謂：一者、求於解脫，怖",
    "T17n0847_002:0951c24": "畏世間，習瑜伽諸論，供養修學，當知則是魔",
    "T17n0847_002:0951c25": "障；二者、搜求空相，遠離眾生，當知則是魔障；",
    "T17n0847_002:0951c26": "三者、修無為法，不樂有為善根功德，當知則",
    "T17n0847_002:0951c27": "是魔障；四者、所修禪定不樂世間定門，當",
    "T17n0847_002:0951c28": "知則是魔障；五者、所顯法教不令發大慈心，",
    "T17n0847_002:0951c29": "當知則是魔障；六者、尋求精進有德之徒，於",
    "T17n0847_002:0952a01": "破戒人而生瞋嫌，當知則是魔障；七者、顯揚",
    "T17n0847_002:0952a02": "聲聞道行，覆蓋大乘，當知則是魔障；八者、顯",
    "T17n0847_002:0952a03": "揚世諦所說，若聞大乘空義、無著、無相而能",
    "T17n0847_002:0952a04": "覆蓋，當知則是魔障；九者、已識趣菩薩道更",
    "T17n0847_002:0952a05": "不求六波羅蜜，當知則是魔障；十者、自讚精",
    "T17n0847_002:0952a06": "進，不勸怠慢眾生，當知則是魔障；十一者、修",
    "T17n0847_002:0952a07": "集功德，不念無上菩提，當知則是魔障；十二",
    "T17n0847_002:0952a08": "者、修治鞞鉢舍那正見，不見眾生正見，當知",
    "T17n0847_002:0952a09": "則是魔障；十三者、志求斷煩惱，不願處於三",
    "T17n0847_002:0952a10": "界，當知則是魔障；十四者、雖以智慧觀察慈",
    "T17n0847_002:0952a11": "悲而無習行，當知則是魔障；十五者、所修善",
    "T17n0847_002:0952a12": "行若非善巧方便，當知則是魔障；十六者、不",
    "T17n0847_002:0952a13": "修大乘菩薩藏經，習學外道世論，當知則是",
    "T17n0847_002:0952a14": "魔障；十七者、博達慧學，護惜經法，恐他習解，",
    "T17n0847_002:0952a15": "當知則是魔障；十八者、若緣俗事皆當盡心，",
    "T17n0847_002:0952a16": "若習妙法元無學意，當知則是魔障；十九者、",
    "T17n0847_002:0952a17": "若修行菩薩見說大乘而不敬習、亦不供養，",
    "T17n0847_002:0952a18": "若見聲聞、緣覺乘人，隨其習行相應和合，當",
    "T17n0847_002:0952a19": "知則是魔障；二十者、若修行菩薩得大名聞",
    "T17n0847_002:0952a20": "無所乏少，若當親見釋梵四王、帝主、大臣、長",
    "T17n0847_002:0952a21": "者，若不顯說如來無量聖德、亦不供養、亦不",
    "T17n0847_002:0952a22": "敬承，當知則是魔障。天子當知：修行菩薩有",
    "T17n0847_002:0952a23": "如是二十種最大魔障，應當攝心覺悟。如教",
    "T17n0847_002:0952a24": "修行菩薩則入大乘次位已，發菩提心，修",
    "T17n0847_002:0952a25": "禪波羅蜜定——若在睡眠，尚不樂入聲聞位",
    "T17n0847_002:0952a26": "地。」",
    "T17n0847_002:0952a27": "第十九第十九",
    "T17n0847_002:0952a28": "出《富婁那所問經》顯說一條行",
    "T17n0847_002:0952a29": "　修行菩薩為惡知識故四種因緣退菩提，",
    "T17n0847_002:0952b01": "入聲聞解脫。",
    "T17n0847_002:0952b02": "爾時，佛告聖者富婁那言：「富婁那當知：修行",
    "T17n0847_002:0952b03": "菩薩有四種相應法退失菩提，迴入聲聞位",
    "T17n0847_002:0952b04": "地。何者為四？所謂：一者、若修行菩薩伴惡知",
    "T17n0847_002:0952b05": "識、共習惡行，是等惡友令其遠離佛行，捨棄",
    "T17n0847_002:0952b06": "眾生，而謂菩薩言：『汝可厭足如是行業，三界",
    "T17n0847_002:0952b07": "長遠，苦惱無窮，世間受生、煩惱結集暫無停",
    "T17n0847_002:0952b08": "息。成佛甚難，在家棄俗更復甚難，勞心長遠",
    "T17n0847_002:0952b09": "更勿修習。汝亦未曾授記得成阿耨多羅三",
    "T17n0847_002:0952b10": "藐三菩提，汝今力微尫弱，不堪度五趣路，",
    "T17n0847_002:0952b11": "中途不應斷絕。』修行菩薩聞是語已，心生退",
    "T17n0847_002:0952b12": "縮，潛隱萎垂，則於菩薩行中心無所樂。富婁",
    "T17n0847_002:0952b13": "那當知：是第一法故，修行菩薩而退菩提，翻",
    "T17n0847_002:0952b14": "入聲聞解脫。「二者、若修行菩薩不聞菩薩道",
    "T17n0847_002:0952b15": "行、不聞菩薩藏經、菩薩積集功德、菩薩所說",
    "T17n0847_002:0952b16": "禁戒、趣六波羅蜜路相應法證皆不曾聞，既",
    "T17n0847_002:0952b17": "不曾聞，不能如法習學。不知以何行門修行？",
    "T17n0847_002:0952b18": "以何行門遠離？如何法習業次？如何法不應",
    "T17n0847_002:0952b19": "習？何者聲聞法行？何者菩薩法門？既未明",
    "T17n0847_002:0952b20": "閑，不知如何法則修學，應修而不修行、不應",
    "T17n0847_002:0952b21": "修而更修。如是，修行菩薩菩提漸漸損減，",
    "T17n0847_002:0952b22": "道心漸慢，心意迴惶，捨昔行願，退失菩提。富",
    "T17n0847_002:0952b23": "婁那當知：修行菩薩如是退捨菩提而入聲",
    "T17n0847_002:0952b24": "聞解脫。「三者、若修行菩薩起異見行，厭見己",
    "T17n0847_002:0952b25": "身，執邪、正二邊，不離此行。若聞無上甚深法",
    "T17n0847_002:0952b26": "要，應得開悟，反生誹謗，輕嫌不信。以謗法故，",
    "T17n0847_002:0952b27": "死墮無間地獄，無復見聞佛法、不復更修大",
    "T17n0847_002:0952b28": "乘、不遇善知識。以不值故，退失善行、入於",
    "T17n0847_002:0952b29": "惡行，隔斷善友、和合惡人，忘失本念，棄菩薩",
    "T17n0847_002:0952c01": "乘位，不救三界眾生、不習大乘行業。富婁那",
    "T17n0847_002:0952c02": "當知：此第三法相應故，退失菩提而入聲聞",
    "T17n0847_002:0952c03": "解脫。「四者、若修行菩薩聽聞甚深法要不為",
    "T17n0847_002:0952c04": "眾生解說，怠慢潛縮，心無樂說，少用力處而",
    "T17n0847_002:0952c05": "生修學，慳惜佛法，不攝眾生。以是罪故，所念",
    "T17n0847_002:0952c06": "漸滅；念行滅已，不應籌量法義、亦不堪任更",
    "T17n0847_002:0952c07": "受法分，捨是身命退失菩提。富婁那當知：此",
    "T17n0847_002:0952c08": "第四法相應故，退失菩提而入聲聞解脫。」",
    "T17n0847_002:0952c09": "第二十第二十",
    "T17n0847_002:0952c10": "出《寶童夫人所問經》顯說一條行",
    "T17n0847_002:0952c11": "　修行菩薩四種實語不妄，超越聲聞諸行無",
    "T17n0847_002:0952c12": "厭。",
    "T17n0847_002:0952c13": "爾時，佛告寶童夫人言：「修行菩薩有三種實",
    "T17n0847_002:0952c14": "語不妄。何者為三？所謂：一者、不誑諸佛、如來，",
    "T17n0847_002:0952c15": "不誑一切眾生，亦不誑自身。夫人當知：如何",
    "T17n0847_002:0952c16": "修行菩薩不誑如來、一切眾生、及以自身？若",
    "T17n0847_002:0952c17": "修行菩薩發菩提心已，然後發願樂證聲聞、",
    "T17n0847_002:0952c18": "阿羅漢果，夫人當知：是菩薩則誑如來，及誑",
    "T17n0847_002:0952c19": "眾生，并誑自身。「何者名為不誑？若修行菩薩",
    "T17n0847_002:0952c20": "發菩提心已，縱值種種苦惱逼切，乃至邪魔、",
    "T17n0847_002:0952c21": "外道尼乾調弄罵辱，以口言氣狀若刀、劍、槍、",
    "T17n0847_002:0952c22": "矟刺心，損其所受，毀呰苦楚；若修行菩薩不",
    "T17n0847_002:0952c23": "驚、不動、不潛、不縮、不憂、不悔，皆能忍受，堅固",
    "T17n0847_002:0952c24": "不棄前言菩提心寶，不移、不動，於其三界救",
    "T17n0847_002:0952c25": "度眾生，歸依無等無上菩提，乃至剎那不念",
    "T17n0847_002:0952c26": "餘乘，常念諸佛願轉法輪，攝受眾生生大威",
    "T17n0847_002:0952c27": "力、現大勢力，善行堅固，修治精進，不隨他語，",
    "T17n0847_002:0952c28": "無能摧伏，夫人當知：如是修行菩薩不誑眾",
    "T17n0847_002:0952c29": "生，不誑自身。若有如是，菩薩則是最大無上",
    "T17n0847_002:0953a01": "實語。「復有四種因緣，修行菩薩不誑如來。何",
    "T17n0847_002:0953a02": "者為四？所謂：一者、堅固心；二者、威力心；三者、",
    "T17n0847_002:0953a03": "勢力無怠；四者、持戒精進。「復有四種因不誑",
    "T17n0847_002:0953a04": "一切眾生。何者為四？所謂：一者、堅牢修學；二",
    "T17n0847_002:0953a05": "者、慈心與樂；三者、悲心愍苦；四者、攝受眾生。",
    "T17n0847_002:0953a06": "「復有四種因不誑自身。何者為四？所謂：一者、",
    "T17n0847_002:0953a07": "堅固心；二者、重復堅固心；三者、無諂惑心；四",
    "T17n0847_002:0953a08": "者、無誑心。「夫人當知：修行菩薩則入第一實",
    "T17n0847_002:0953a09": "語位，不捨菩提，過去行願不移、不動。」爾時，寶",
    "T17n0847_002:0953a10": "童夫人白舍利弗言：「汝能以女身為諸眾生",
    "T17n0847_002:0953a11": "演說法不？」舍利弗言：「我今尚厭男子之身，況",
    "T17n0847_002:0953a12": "受女人身耶？」夫人答言：「舍利弗！汝豈厭離是",
    "T17n0847_002:0953a13": "身耶？」舍利弗言：「實厭是身。」夫人言：「以是義",
    "T17n0847_002:0953a14": "故，修行菩薩超越一切眾生。何以故？若聲聞",
    "T17n0847_002:0953a15": "厭者，菩薩殊無厭心；若聲聞所嫌，菩薩無厭；",
    "T17n0847_002:0953a16": "聲聞厭離五陰、六入，菩薩則無厭離；聲聞厭",
    "T17n0847_002:0953a17": "攝身分，菩薩無厭；聲聞厭攝三界，菩薩無厭；",
    "T17n0847_002:0953a18": "聲聞厭世間生死，菩薩無厭；聲聞厭離有為",
    "T17n0847_002:0953a19": "功德，菩薩集功德資糧無厭；聲聞厭與眾生",
    "T17n0847_002:0953a20": "結緣，菩薩成熟眾生心故無厭結緣；聲聞厭",
    "T17n0847_002:0953a21": "離聚落，菩薩無厭入於國邑、聚落、王宮；聲聞",
    "T17n0847_002:0953a22": "厭自煩惱，菩薩能攝眾生不厭煩惱。舍利弗",
    "T17n0847_002:0953a23": "當知：聲聞所嫌厭離諸行，菩薩皆能攝受無",
    "T17n0847_002:0953a24": "厭。」舍利弗言：「如是修行菩薩以何威力、以何",
    "T17n0847_002:0953a25": "氣勢而無厭心？」夫人答言：「修行菩薩八種威",
    "T17n0847_002:0953a26": "力相應而無厭心。何者為八？所謂：一者、於諸",
    "T17n0847_002:0953a27": "眾生慈力無惱；二者、悲力成熟眾生；三者、善",
    "T17n0847_002:0953a28": "修行願無作者；四者、智慧力故為除煩惱；五",
    "T17n0847_002:0953a29": "者、善巧方便力故無倦；六者、功德力故無退；",
    "T17n0847_002:0953b01": "七者、智慧力故愚癡已除；八者、精進力故具",
    "T17n0847_002:0953b02": "足已入，不棄往願。舍利弗當知：修行菩薩有",
    "T17n0847_002:0953b03": "此八種行力相應，皆無厭心。」",
    "T17n0847_002:0953b04": "第二十一第二十一",
    "T17n0847_002:0953b05": "出《寶積經》顯說一條行",
    "T17n0847_002:0953b06": "　修行菩薩校量聲聞道行。",
    "T17n0847_002:0953b07": "爾時，佛告摩訶迦葉言：「如月與星，不可棄月",
    "T17n0847_002:0953b08": "先念諸星。智者亦爾、修行菩薩亦復如是，以",
    "T17n0847_002:0953b09": "習學故，不應棄捨，先念聲聞。復次，譬如諸天",
    "T17n0847_002:0953b10": "世人共力磨治琉璃珠，擬令光潔，無由變為",
    "T17n0847_002:0953b11": "頗梨寶珠，縱數揩磨，還復如故。迦葉當知：聲",
    "T17n0847_002:0953b12": "聞亦復如是，縱使持戒清淨、十二頭陀、一切",
    "T17n0847_002:0953b13": "禪定相應，仍不堪任坐於菩提樹下成等正",
    "T17n0847_002:0953b14": "覺。迦葉！譬如磨治頗梨寶珠，價直無量百千，",
    "T17n0847_002:0953b15": "利益無數。迦葉當知：亦復如是，若修行菩薩",
    "T17n0847_002:0953b16": "道行清淨已，爾時令無量百千聲聞、緣覺而",
    "T17n0847_002:0953b17": "入解脫法門。」",
    "T17n0847_002:0953b18": "大乘修行菩薩行門諸經要集卷中"
}