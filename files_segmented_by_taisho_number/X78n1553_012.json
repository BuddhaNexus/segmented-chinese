{
    "X78n1553_012:0475a01": "天聖廣燈錄卷第十二　　　〔宋勒〕",
    "X78n1553_012:0475a03": "魏府大覺禪師參見臨濟和尚　濟纔見。豎起拂子",
    "X78n1553_012:0475a04": "　師乃展座具　濟擲下拂子　師收座具。參眾去。",
    "X78n1553_012:0475a05": "其時。僧眾云。此僧莫是和尚親故。又不喫棒。又不",
    "X78n1553_012:0475a06": "禮拜　濟聞說。乃令侍者喚適來新到上來　師隨",
    "X78n1553_012:0475a07": "侍者到臨濟處　濟云。師僧道。儞來參長老。又不禮",
    "X78n1553_012:0475a08": "拜。又不喫棒。莫是老僧親故　師乃珍重下去。僧",
    "X78n1553_012:0475a09": "問。如何是本來身　師云。頭枕衡山。脚踏北嶽　問。",
    "X78n1553_012:0475a10": "如何是佛法大意　師云。良馬不窺鞭。側耳知人意。",
    "X78n1553_012:0475a11": "問。如何是鎮國寶　師云。穿耳賣不售。問。如何",
    "X78n1553_012:0475a12": "是毗盧師．法身主　師云。不因天雨下。爭得面師顏。",
    "X78n1553_012:0475a13": "問。香草未生時如何。師云。齅著腦裂　進云。生",
    "X78n1553_012:0475a14": "後如何　師云。腦裂。問。如何是祖師西來意　師",
    "X78n1553_012:0475a15": "云。十字街頭望空啟告。問。如何是大覺　師云。惡",
    "X78n1553_012:0475a16": "覺　進云。乖極　師便打。問。學人仗鏌鎁劒擬取",
    "X78n1553_012:0475a17": "師頭時如何　師便引頸　學云。斬　師便打。問。",
    "X78n1553_012:0475a18": "久在沉淪。如何出得　師云。金鷄冠不露。僧問。軍",
    "X78n1553_012:0475a19": "期急速時如何　師云。日料半斤餐。問。一飽忘百",
    "X78n1553_012:0475a20": "饑時如何　師云。縱遇臨岐食。隨分喫些些。",
    "X78n1553_012:0475a21": "鎮州寶壽沼禪師胡釘鉸來參　師云。莫是胡釘鉸",
    "X78n1553_012:0475a22": "麼　鉸云。不敢　師云。還釘得虗空麼　鉸云。請和",
    "X78n1553_012:0475a23": "尚打破將來　師便打　鉸不肯。到罵於師　師云。",
    "X78n1553_012:0475a24": "已後有多口阿師與汝說去。鉸後參趙州　趙州",
    "X78n1553_012:0475b01": "云。莫是胡釘鉸麼　鉸云。不敢　趙州云。還釘得虗",
    "X78n1553_012:0475b02": "空麼　鉸云。請和尚打破將來　趙州云。且釘者一",
    "X78n1553_012:0475b03": "縫　鉸於言下省悟。遂舉寶壽行棒因緣　趙州云。",
    "X78n1553_012:0475b04": "我恁麼道。與寶壽千里萬里。師問新到。近離什麼",
    "X78n1553_012:0475b05": "處　僧云。崔禪　師云。還將得崔禪喝來麼　僧云。",
    "X78n1553_012:0475b06": "不將得來　師云。恁麼即不從崔禪來　僧便喝。",
    "X78n1553_012:0475b07": "　師拈棒　僧擬議　師便打。師又問新到。近離什",
    "X78n1553_012:0475b08": "麼處　僧云。西山　師云。還見獼猴麼　僧云。見",
    "X78n1553_012:0475b09": "　師云。作箇什麼伎倆　僧云。見某甲。一箇伎倆作不",
    "X78n1553_012:0475b10": "得　師便打。問。一物不將來時如何　師云。放下",
    "X78n1553_012:0475b11": "著。問。如何是祖師西來意　師云。面黑眼精白。",
    "X78n1553_012:0475b12": "問。三教之中。那教最精　師云。無過喫粥後。閴寂無",
    "X78n1553_012:0475b13": "人處。",
    "X78n1553_012:0475b14": "一日。萬壽和尚來訪師　師坐不起　萬壽展座具",
    "X78n1553_012:0475b15": "　師下繩牀　萬壽却坐　師便歸方丈。閉却門。",
    "X78n1553_012:0475b16": "　萬壽坐不起　知事見坐不起。云。請和尚庫下喫茶",
    "X78n1553_012:0475b17": "　萬壽便歸院去。師至來日却去復禮　萬壽坐",
    "X78n1553_012:0475b18": "不起　師展座具　萬壽下繩牀　師却坐　萬壽",
    "X78n1553_012:0475b19": "歸方丈。閉却門　師於侍者寮內取灰。圍却方丈門。",
    "X78n1553_012:0475b20": "便歸院去　萬壽遂開門。見云。我不恁麼。佗却恁麼。",
    "X78n1553_012:0475b21": "僧問。萬境來侵時如何　師云。莫管他　僧便禮",
    "X78n1553_012:0475b22": "拜　師云。莫動著。動著即打折汝腰。問。萬里無雲",
    "X78n1553_012:0475b23": "時如何　師云。青天也須喫棒　學云。未審青天有",
    "X78n1553_012:0475b24": "什麼過　師便打。",
    "X78n1553_012:0475c01": "鎮州三聖院然禪師師參德山。纔展座具　德山云。",
    "X78n1553_012:0475c02": "闍梨。不用展炊巾。者裏無殘羹餿飯　師云。賴遇無。",
    "X78n1553_012:0475c03": "設有。向什麼處著　德山擬議　師下參眾。堂中踢",
    "X78n1553_012:0475c04": "天太為　首座。問云。夫行脚人。須具本道公驗。作麼",
    "X78n1553_012:0475c05": "生是本道公驗　師云。嗄　首座再問　師以座具",
    "X78n1553_012:0475c06": "便打云。者漆桶。前後觸忤多少覽良　首座自後更",
    "X78n1553_012:0475c07": "不勘僧。",
    "X78n1553_012:0475c08": "師到仰山。仰山問。汝名什麼　師云。慧寂　仰云。者",
    "X78n1553_012:0475c09": "箇是我名　師云。我名慧然　仰山笑之。師在仰",
    "X78n1553_012:0475c10": "山會裏。舉有僧問茱萸和尚。如何是沙門行　萸云。",
    "X78n1553_012:0475c11": "行即不無。人覺即乖　僧便休。後到洞山。洞山問。",
    "X78n1553_012:0475c12": "近離什麼處　僧云。茱萸　洞云。茱萸近日有何言",
    "X78n1553_012:0475c13": "句　僧舉前話　洞山聞之。云。少進語在　僧云。如",
    "X78n1553_012:0475c14": "何進語　洞云。何不問未審是什麼行　僧却往彼",
    "X78n1553_012:0475c15": "進語　萸云。佛行。佛行。僧歸。舉似洞山　洞山云。",
    "X78n1553_012:0475c16": "我從來疑者漢。汝問我。我與儞道　僧便問。如何是",
    "X78n1553_012:0475c17": "沙門行　洞云。頭長三尺。項長二寸。洞山令侍者",
    "X78n1553_012:0475c18": "持此語問師　師於侍者手上掐一掐　侍者迴。舉",
    "X78n1553_012:0475c19": "似洞山。洞山肯之。",
    "X78n1553_012:0475c20": "一日。有官人來看仰山　仰山問。官居何位　官云。",
    "X78n1553_012:0475c21": "惟官　仰云。試推老僧看　官人無語。仰山却令",
    "X78n1553_012:0475c22": "大眾下語　眾皆不契　師不安。在涅槃堂將息。",
    "X78n1553_012:0475c23": "　仰山令侍者去問　師云。和尚今日有事　侍者迴。",
    "X78n1553_012:0475c24": "舉似仰山　仰山再令侍者去問。未審有什麼事",
    "X78n1553_012:0476a01": "　師云。再犯不容。仰山晚間上堂。舉此話。有主也。莫",
    "X78n1553_012:0476a02": "道堂中無人。",
    "X78n1553_012:0476a03": "師辭仰山。仰山將拂子與師　師云。某甲有師在",
    "X78n1553_012:0476a04": "　仰山云。是誰　師云。河北臨濟和尚　仰山云。老僧",
    "X78n1553_012:0476a05": "罪過。少留一兩日。備茶筵相送。",
    "X78n1553_012:0476a06": "師離仰山。到洞山。上一頌。",
    "X78n1553_012:0476a07": "　何代隱荒丘　　茆堂獨寢幽　　隨緣三事衲",
    "X78n1553_012:0476a08": "　頓覺萬緣休　　貌古因持戒　　身貧為少求",
    "X78n1553_012:0476a09": "　吾師登鳥量　　物外絕追遊",
    "X78n1553_012:0476a10": "洞山却答一頌。",
    "X78n1553_012:0476a11": "　詩詠人問事　　空門何不刪　　探珠宜靜浪",
    "X78n1553_012:0476a12": "　動水取應難　　名利心須剪　　非朋不用攀",
    "X78n1553_012:0476a13": "　捨邪歸正道　　何慮不閑閑",
    "X78n1553_012:0476a14": "師乃將笠子揮三轉便出。",
    "X78n1553_012:0476a15": "師到道吾　道吾以緋袜額。持袖杖　師見。乃云。逐",
    "X78n1553_012:0476a16": "便祇候　道吾應喏　師參堂了。再上堂頭人事。",
    "X78n1553_012:0476a17": "　道吾却具威儀方丈內坐　師纔近前　道吾云。有",
    "X78n1553_012:0476a18": "事相借問。得麼　師云。也是適來野狐精。便出去",
    "X78n1553_012:0476a19": "　師又到香嚴　香嚴問云。甚處來　師云。臨濟來",
    "X78n1553_012:0476a20": "　嚴云。還將得臨濟喝來麼　師以座具驀口打。",
    "X78n1553_012:0476a21": "師上堂云。我逢人即出。出即不為人。便下座。僧問。如",
    "X78n1553_012:0476a22": "何是祖師西來意　師云。臭肉來蠅。問僧。近離什",
    "X78n1553_012:0476a23": "麼處　僧便喝　師亦喝　僧又喝　師便打。臨",
    "X78n1553_012:0476a24": "濟和尚問僧。什麼處來　僧云。定州來　臨濟拈棒",
    "X78n1553_012:0476b01": "　僧擬議　濟便打　僧不肯　濟云。已後遇明眼",
    "X78n1553_012:0476b02": "人去在。其僧後參師。乃舉前參臨濟因緣　師聞舉。",
    "X78n1553_012:0476b03": "遂拈棒　僧擬議　師便打。",
    "X78n1553_012:0476b04": "齊聳禪師上堂。有僧問。師喝誰家曲。宗風嗣阿誰",
    "X78n1553_012:0476b05": "　師云。橫山截壠人皆訝。水出离宮盡點頭。問。如何",
    "X78n1553_012:0476b06": "是佛　師云。老僧並不知　進云。和尚是大善知識。",
    "X78n1553_012:0476b07": "為什麼却不知　師云。老僧不曾接下機。問。如何",
    "X78n1553_012:0476b08": "是道　師云。往來無障礙　進云。恁麼則學人自在",
    "X78n1553_012:0476b09": "去也　師云。忽遇大海。作麼生過　僧擬議　師便",
    "X78n1553_012:0476b10": "打。問。還丹一顆。點鐵成金。至理一言。轉凡成聖。學",
    "X78n1553_012:0476b11": "人上來請師點　師云。點　進云。點後如何　師云。",
    "X78n1553_012:0476b12": "皓然無隱的。三際不彰名　進云。為什麼不彰名",
    "X78n1553_012:0476b13": "　師云。恐煩紙墨。問。心法雙亡時如何　師云。鳳凰",
    "X78n1553_012:0476b14": "不當座。野鷂且權時。師出世多有語句。今不盡錄。",
    "X78n1553_012:0476b15": "定州崔禪禪師王令公請師於衙內說法　師纔升",
    "X78n1553_012:0476b16": "座。拈起拄杖云。出來打。出來打　僧云。崔禪[妳-女+口]　師",
    "X78n1553_012:0476b17": "擲下拄杖云。久立令公。伏惟珍重。問。如何是祖師",
    "X78n1553_012:0476b18": "西來意　師云。定州礠器似鍾鳴　學人不會意旨",
    "X78n1553_012:0476b19": "如何　師云。口口分明勿喎鈄。",
    "X78n1553_012:0476b20": "鎮州萬壽禪師師升座。僧問。如何是丈六金身　師",
    "X78n1553_012:0476b21": "云。袖上打領。腋下剜襟。問。如何是祖師西來意",
    "X78n1553_012:0476b22": "　師云。拈河覔魚蹤。斬新過來處。問。如何是迦葉上",
    "X78n1553_012:0476b23": "行衣　師云。鶴飛千點雪。雲嶺萬重山。問。僧家究",
    "X78n1553_012:0476b24": "竟事如何　師云。貸來祇是吹灰法。却向壇頭脫却",
    "X78n1553_012:0476c01": "衣。問。欲求真性去。猶被真妄纏。去此之途。如何即",
    "X78n1553_012:0476c02": "是　師云。抹眉裹帽耳齊肩。",
    "X78n1553_012:0476c03": "涿州秀禪師開堂日。郡牧并諸官僚集。有僧出問。人",
    "X78n1553_012:0476c04": "王與法王相見時如何　師云。僧俗各異　進云。恁",
    "X78n1553_012:0476c05": "麼即不相見也　師云。總在者裏　學云。大好各異",
    "X78n1553_012:0476c06": "　師云。許闍梨一隻眼。問。如何是祖師西來意",
    "X78n1553_012:0476c07": "　師云。過海泛舶船　學人不會意旨如何　師云。隻",
    "X78n1553_012:0476c08": "履歸西土。問。欲行千里。一步為初。如何是最初一",
    "X78n1553_012:0476c09": "步　師云。登高人遠望。何須緊繫鞋　進云。便恁麼",
    "X78n1553_012:0476c10": "會去時如何　師云。千里途程在即今。師臨示寂",
    "X78n1553_012:0476c11": "時。沐浴了。喚侍者點茶來。師喫茶了。侍者接盞。師縮",
    "X78n1553_012:0476c12": "却手云。汝還知吾去處麼。侍者云。某甲不知。師便度",
    "X78n1553_012:0476c13": "盞云。去。汝不知吾去處。侍者送盞迴來。見師端然而",
    "X78n1553_012:0476c14": "化。",
    "X78n1553_012:0476c15": "魏府興化存獎禪師行脚往南方。迴在三聖會裏為",
    "X78n1553_012:0476c16": "首座。常垂語云。我南方行脚一帀。拄杖不曾撥著一",
    "X78n1553_012:0476c17": "箇會佛法底人　三聖聞得。問云。汝具箇什麼眼。便恁",
    "X78n1553_012:0476c18": "麼道　師便喝　三聖云。須是儞始得　師便休。",
    "X78n1553_012:0476c19": "　三聖亦休。",
    "X78n1553_012:0476c20": "後大覺聞舉。遂云。作麼生得風吹到大覺門裏來",
    "X78n1553_012:0476c21": "　師後到大覺為院主。依前恁麼道。一日。大覺喚。院主。",
    "X78n1553_012:0476c22": "我聞儞道。向南方行脚一帀。拄杖不曾撥著一箇會",
    "X78n1553_012:0476c23": "佛法底人。儞具箇什麼眼。便漝麼道　師便喝　大",
    "X78n1553_012:0476c24": "覺拈棒　師擬議　大覺便打　師又喝　覺又打",
    "X78n1553_012:0477a01": "　兩家便休。",
    "X78n1553_012:0477a02": "師來日從法堂下過　大覺遂喚。院主　師乃上來",
    "X78n1553_012:0477a03": "　覺云。我直下不疑儞昨日兩喝。儞為我說來　師",
    "X78n1553_012:0477a04": "云。某甲於三聖師兄處。學得箇賓主句。總被師兄折",
    "X78n1553_012:0477a05": "倒了也。與某甲箇安樂法門　覺云。者瞎漢。來者裏",
    "X78n1553_012:0477a06": "納敗闕。脫下衲衣。痛打一頓　師於棒下薦得臨濟",
    "X78n1553_012:0477a07": "先師於黃檗處。喫棒道理。",
    "X78n1553_012:0477a08": "師後開堂。拈香云。此一炷香。本分為三聖師兄。三聖",
    "X78n1553_012:0477a09": "於我太孤。本分為大覺師兄。大覺於我大賖。不如供",
    "X78n1553_012:0477a10": "養臨濟先師。時有僧問。多子塔前。共談何事　師",
    "X78n1553_012:0477a11": "云。一人傳虗。萬人傳實。",
    "X78n1553_012:0477a12": "師一日喚僧　僧應喏　師云。到時不點　又召一",
    "X78n1553_012:0477a13": "僧　僧云。作什麼　師云。點時不到。",
    "X78n1553_012:0477a14": "問。四方八面來時如何　師云。打　僧禮拜　師云。",
    "X78n1553_012:0477a15": "大眾。興化昨日赴。箇村齋。迴到半路。遇卒風暴雨。去",
    "X78n1553_012:0477a16": "神廟裏避得。",
    "X78n1553_012:0477a17": "師舉。三聖僧問。如何是祖師西來意　三聖云。臭肉",
    "X78n1553_012:0477a18": "來蠅　師云。興化即不然。破脊驢上足蒼蠅。",
    "X78n1553_012:0477a19": "師上堂云。我聞三聖道。我逢人即出。出即不為人。興",
    "X78n1553_012:0477a20": "化即不然。我逢人即不出。出即為人。便下座。",
    "X78n1553_012:0477a21": "師上堂云。今日不用如何若何。直須單刀直入。興化",
    "X78n1553_012:0477a22": "與儞證據。時有閩德長老出禮拜。起便喝　師亦喝",
    "X78n1553_012:0477a23": "　閩德又喝　師又喝　閩德禮拜便歸眾　師云。",
    "X78n1553_012:0477a24": "適來若是別人。三十棒一棒也較不得。為他閩德會",
    "X78n1553_012:0477b01": "一喝不作一一用。便下座。",
    "X78n1553_012:0477b02": "師入僧堂。見首座坐禪。師云。我見儞了也　首座便",
    "X78n1553_012:0477b03": "喝　師打露柱一下便出去　首座隨後上去。云。莫",
    "X78n1553_012:0477b04": "怪適來觸悞和尚。師又打地一下。",
    "X78n1553_012:0477b05": "師巡堂次。垂語云。我有一隻聖箭。遇作家即分付。至",
    "X78n1553_012:0477b06": "下間。有一道者云。便請　師云。儞喚什麼作聖箭。",
    "X78n1553_012:0477b07": "　道者把衲衣便拂　師接住云。祇者箇。別更有在。",
    "X78n1553_012:0477b08": "　道者擬議　師便打。",
    "X78n1553_012:0477b09": "師上堂。示眾云。我聞前廊也喝。後廊也喝。儞莫胡喝",
    "X78n1553_012:0477b10": "亂喝。直饒儞喝得興化。向虗空裏撲下來。一點氣也",
    "X78n1553_012:0477b11": "無。待我蘇息起來。向儞道未在。何以如此。未曾向紫",
    "X78n1553_012:0477b12": "羅帳裏撒真珠與汝諸人。",
    "X78n1553_012:0477b13": "師到雲居。問。權借一問以為影草時如何　雲居道",
    "X78n1553_012:0477b14": "不得　師三度舉話頭　雲居無語　師云。情知和",
    "X78n1553_012:0477b15": "尚道不得。且禮三拜。",
    "X78n1553_012:0477b16": "雲居一日上堂。云。我二十年前興化問。當我時機思",
    "X78n1553_012:0477b17": "遲鈍。道不得。為他致得問頭奇持。不敢辜他。如今秖",
    "X78n1553_012:0477b18": "消一箇何必。後有僧舉似師　師云。二十年秖道",
    "X78n1553_012:0477b19": "得箇何必。興化即不然。不消一箇不必。後三聖拈",
    "X78n1553_012:0477b20": "云。二十年道得底是雲居。如今商量。猶較興化半月",
    "X78n1553_012:0477b21": "程。",
    "X78n1553_012:0477b22": "有同參來禮拜師　師纔見上法堂來便喝　同參",
    "X78n1553_012:0477b23": "亦喝。却行三兩步　師又喝　同參亦喝。相次近前",
    "X78n1553_012:0477b24": "　師拈棒　同參又喝　師云。儞看者瞎漢猶作主",
    "X78n1553_012:0477c01": "在　同參擬議　師便打。",
    "X78n1553_012:0477c02": "師見僧來云。儞未恁麼來。山僧早行了也　僧便喝",
    "X78n1553_012:0477c03": "　師云。據全而行　僧又喝　師云。作家　僧又喝",
    "X78n1553_012:0477c04": "　師便打。",
    "X78n1553_012:0477c05": "師謂克賓維那曰。儞不久為喝道之師也　克賓云。",
    "X78n1553_012:0477c06": "我不入儞保社　師云。儞會了不入。不會了不入",
    "X78n1553_012:0477c07": "　克賓云。總不恁麼　師便拈棒　賓擬議　師便打。",
    "X78n1553_012:0477c08": "師白眾云。克賓維那適來法戰不勝。罰錢五貫文。設",
    "X78n1553_012:0477c09": "供一堂。至來日齋時。師白槌云。克賓維那昨日法",
    "X78n1553_012:0477c10": "戰不勝。罰錢五貫文。設供一堂。不得喫飯。便令出院。",
    "X78n1553_012:0477c11": "問。王程有限時如何　師云。日馳五百。",
    "X78n1553_012:0477c12": "同光帝駕幸河北。迴至魏府行宮。帝坐朝。僧錄名員",
    "X78n1553_012:0477c13": "來朝後　帝遂問左右。此間莫有德人否　近臣奏",
    "X78n1553_012:0477c14": "曰。適來僧錄名員皆是德人　帝曰。此是名利之德。",
    "X78n1553_012:0477c15": "莫有道德之人否　近臣奏曰。此間有興化長老。甚",
    "X78n1553_012:0477c16": "是德人　帝乃召之　師來朝見　帝賜座。茶湯畢",
    "X78n1553_012:0477c17": "　帝遂問。朕收下中原。獲得一寶。未曾有人酬價",
    "X78n1553_012:0477c18": "　師云。如何是陛下中原之寶　帝以手舒幞頭脚",
    "X78n1553_012:0477c19": "　師云。君王之寶。誰敢酬價　聖顏大悅。賜紫衣．師號",
    "X78n1553_012:0477c20": "　師皆不受。宣馬一疋與師乘。騎馬忽驚。師遂墜",
    "X78n1553_012:0477c21": "傷足　帝聞。宣藥救療。師喚院主　院主至。侍立",
    "X78n1553_012:0477c22": "次　師云。與我作箇本柺子　院主做了將來　師",
    "X78n1553_012:0477c23": "接得。遶院行。問僧云。汝等還識老僧麼　僧云。和尚",
    "X78n1553_012:0477c24": "爭得不識　師云。癘脚法師說得行不得。又至法",
    "X78n1553_012:0478a01": "堂上。令維那聲鍾上堂。師如前乘示。眾皆無對。師擲",
    "X78n1553_012:0478a02": "下柺子。端然而逝。",
    "X78n1553_012:0478a03": "浙西善權山徹禪師入州赴齋。有僧問。此日一會。是",
    "X78n1553_012:0478a04": "僧是俗總具法身也無　師云。具　進云。如何是法",
    "X78n1553_012:0478a05": "身　師云。百鳥迷巢徑。魚行入混流　進云。為什麼",
    "X78n1553_012:0478a06": "却如此　師云。坐對斜陽日又晡。問。祖意教意。是",
    "X78n1553_012:0478a07": "同是別　師云。冬寒夏熱　進云。冬寒夏熱。此理如",
    "X78n1553_012:0478a08": "何　師云。炎天宜散袒。冬後更深藏。問。貧兒思舊",
    "X78n1553_012:0478a09": "債時如何　師云。熟處難忘　僧云。恁麼即得遇家",
    "X78n1553_012:0478a10": "珍也　師云。棒不打衲僧。問。如何是衲僧關　師",
    "X78n1553_012:0478a11": "云。執手點頭思不出　進云。思得出後如何　師云。",
    "X78n1553_012:0478a12": "撒手那邊別商量　僧禮拜　師云。衲僧關破也。",
    "X78n1553_012:0478a13": "問。擬心即差。動念即乖。不動不念。猶落二途。去此外。",
    "X78n1553_012:0478a14": "請師直指　師云。竿長丈二。鈎長八尺　進云。未審",
    "X78n1553_012:0478a15": "意旨如何　師云。兩手拽不住　進云。為什麼拽不",
    "X78n1553_012:0478a16": "住　師云。橫出海門東。",
    "X78n1553_012:0478a17": "師住後。常居一室。長坐不臥。受一施主供給。年深。師",
    "X78n1553_012:0478a18": "將示化。詣施主家。廳上坐。施主不在。如是三日坐不",
    "X78n1553_012:0478a19": "起。後施主歸　師云。持來報汝　主云。和尚。未審將",
    "X78n1553_012:0478a20": "什麼報弟子　師云。四人舁不起。汝還識麼　主云。",
    "X78n1553_012:0478a21": "弟子不識　師云。汝問眷屬。必有識底　主問眷屬。",
    "X78n1553_012:0478a22": "皆言不識　師云。汝既不識。直須收拾。善自保愛。師",
    "X78n1553_012:0478a23": "言訖。端坐示寂。",
    "X78n1553_012:0478a24": "幽州談空禪師鎮州牧有姑為尼。行脚迴。欲開堂為",
    "X78n1553_012:0478b01": "人。牧云。乞師勘過　師問云。見說汝欲開堂為人。是",
    "X78n1553_012:0478b02": "否　尼云。是　師云。尼是五障之身。汝作麼生為人",
    "X78n1553_012:0478b03": "　尼云。龍女八歲。南方無垢世界成等正覺。又作麼",
    "X78n1553_012:0478b04": "生　師云。儞現一變看。尼云。設便變得。也秖是一",
    "X78n1553_012:0478b05": "箇野狐精　師便打　州主聞舉。云。和尚棒折也。",
    "X78n1553_012:0478b06": "僧問。德山棒。臨濟喝。未審那箇最親　師云。已前在",
    "X78n1553_012:0478b07": "眾裏。老僧也曾商量來　僧便喝　師云。却是汝會",
    "X78n1553_012:0478b08": "　僧云。錯　師便打。",
    "X78n1553_012:0478b09": "師一日上堂。眾集。有僧問。擬問不問時如何　師云。",
    "X78n1553_012:0478b10": "嗄　僧便喝　師云。[囗@力]　僧又喝　師拈拄杖　僧",
    "X78n1553_012:0478b11": "云。瞎　師拋下柱杖云。今日失利　僧云。草賊大敗。",
    "X78n1553_012:0478b12": "便歸眾　師以手向空點一點云。大眾。還有人辨得",
    "X78n1553_012:0478b13": "麼。若有辨得者。出來對眾道看。師良久云。頂門上眼",
    "X78n1553_012:0478b14": "也鑒不破。便下座。",
    "X78n1553_012:0478b16": "天聖廣燈錄卷第十二"
}