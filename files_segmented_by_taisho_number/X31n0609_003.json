{
    "X31n0609_003:0503a12": "法華大意卷下",
    "X31n0609_003:0503a14": "廣陵寶城寺沙門　無相　說",
    "X31n0609_003:0503a15": "吳興天池沙門　法聚　較正",
    "X31n0609_003:0503a16": "長水平林居士葉祺胤　重較",
    "X31n0609_003:0503a17": "玅法蓮華經第三藥草喻品第五",
    "X31n0609_003:0503a18": "此一品經。大意言諸佛大聖人所談之道是一。眾",
    "X31n0609_003:0503a19": "人本具之性是一。但眾人所立之志不同。所領會",
    "X31n0609_003:0503a20": "之意不同。所進修之久近勤怠淺深迷悟亦皆不",
    "X31n0609_003:0503a21": "同。所以證果有小乘中乘大乘之不同也。非佛道",
    "X31n0609_003:0503a22": "有不同。人性有不同者也。故迦葉等四子信解之",
    "X31n0609_003:0503a23": "後。佛乃喻如一雨所霑。一地所產。而若草木各各",
    "X31n0609_003:0503a24": "榮茂。有萬不同。非雨施有不同。地有不同。乃草木",
    "X31n0609_003:0503b01": "各稟受不同者也。舉如意云。會麼。若於此會得。青",
    "X31n0609_003:0503b02": "青翠竹總是真如。鬱鬱黃華無非般若。牕前草是",
    "X31n0609_003:0503b03": "自家意思。園中竹即佛祖玄機。其或不然。須向靜",
    "X31n0609_003:0503b04": "室中與蒲團打合。將三十年工夫專專看個一歸",
    "X31n0609_003:0503b05": "何處。忽爾桶箍自爆。當大悟云。元來十方大聖人",
    "X31n0609_003:0503b06": "與自己共箇鼻孔舊矣。若更遲疑。聽說山偈。翠竹",
    "X31n0609_003:0503b07": "黃華真面目。春風元沒兩般心。既能直下知端的。",
    "X31n0609_003:0503b08": "葉底枝頭總玅音。問曰。如何是春風元沒兩般心。",
    "X31n0609_003:0503b09": "師曰。聽說山偈。大包無外細無內。此理人人不用",
    "X31n0609_003:0503b10": "猜。我許趙州談祖意。庭前栢樹是西來。曰恁麼則",
    "X31n0609_003:0503b11": "頭頭上顯物物上明不須疑也。師曰。更聽山偈。道",
    "X31n0609_003:0503b12": "體既然充宇宙。目前無法不真如。等閑拈起一莖",
    "X31n0609_003:0503b13": "草。即是蓮華七軸書。",
    "X31n0609_003:0503b14": "復講。",
    "X31n0609_003:0503b15": "唯有如來如實見之。明了無礙。大聖人之心大而",
    "X31n0609_003:0503b16": "無外。以大而無外故。盡虗空界之國土風境人物。",
    "X31n0609_003:0503b17": "巨細升沉。無不見其邊際了然明白。大聖人之心",
    "X31n0609_003:0503b18": "細而無內。以細而無內故。盡心性之玄微。奧玅神",
    "X31n0609_003:0503b19": "聖。無不知其念慮洞然明徹。以盡知念慮故。上而",
    "X31n0609_003:0503b20": "諸佛之性覺。下而眾生之性欲。前而往古之劫名",
    "X31n0609_003:0503b21": "始初。後而來今之年號終窮。無有不知其精微者",
    "X31n0609_003:0503b22": "也。以盡見其形狀故。大而天地之圓偏廣狹。小而",
    "X31n0609_003:0503b23": "塵芥之起止聚散。無有不見其的實者也。故華嚴",
    "X31n0609_003:0503b24": "楞嚴方廣大集答諸弟子所問。或世界。或情欲。或",
    "X31n0609_003:0503c01": "半提。或究竟。了無罣礙。故曰如實見之明了無礙。",
    "X31n0609_003:0503c02": "非若拘於一日月所周旋之天地為究竟。止於一",
    "X31n0609_003:0503c03": "元會所該攝之年歲為極則。如以一元會所該攝",
    "X31n0609_003:0503c04": "之年歲為極則。須悟此一元會之先却是何時。以",
    "X31n0609_003:0503c05": "一日月所周旋之天地為究竟。須悟一日月外果",
    "X31n0609_003:0503c06": "是何境。如此自參。必當自識大聖人之知見。竪窮",
    "X31n0609_003:0503c07": "橫遍。無不到於至處。舉如意云。會麼。若於此會得。",
    "X31n0609_003:0503c08": "撮塵雖與天地同體。而實小大逈殊。燈燭雖與日",
    "X31n0609_003:0503c09": "月同明。而實廣狹遼遠。其或不然。請聽山偈。上天",
    "X31n0609_003:0503c10": "下地中人物。億萬斯年幾佛生。唯佛人中為至聖。",
    "X31n0609_003:0503c11": "出言句句盡成經。問曰。如何是句句成經一句。師",
    "X31n0609_003:0503c12": "曰。信則龍女頓成佛。不信善星遭陷墜。曰恁麼則",
    "X31n0609_003:0503c13": "佛語真實當奉行而莫違。曰佛言真實便當學。不",
    "X31n0609_003:0503c14": "學為人成大錯。我見多少遠佛人。眼前事事強摸",
    "X31n0609_003:0503c15": "索。",
    "X31n0609_003:0503c16": "授記品第六",
    "X31n0609_003:0503c17": "授記者。乃大聖人付授記莂。保其人於千萬年劫",
    "X31n0609_003:0503c18": "之後。還如今日之言。無少更變也。葢當人有真信",
    "X31n0609_003:0503c19": "真向。而夙習未忘。故至聖有真見真知。而保必成",
    "X31n0609_003:0503c20": "就。此為佛之能事。悟道之極功。非佛不能。非悟莫",
    "X31n0609_003:0503c21": "及。以世間庶聖預知。不過千年萬年尚不知其的",
    "X31n0609_003:0503c22": "實。以世間穎悟篤守者。不過一生兩生尚有昧其",
    "X31n0609_003:0503c23": "根本。何得知人於百千萬億劫之後。更千百萬億",
    "X31n0609_003:0503c24": "劫。了了分明。不失今日之言。何得領人之命百千",
    "X31n0609_003:0504a01": "萬億生之後。更有千萬億生。一一洞徹。還得今日",
    "X31n0609_003:0504a02": "之記。大哉授記。非大聖人而不能。非真悟者而不",
    "X31n0609_003:0504a03": "獲。真悟者何。悟自己玅性大而無外細而無內前",
    "X31n0609_003:0504a04": "而無始後而無終。大聖者何。證自己玅性後而無",
    "X31n0609_003:0504a05": "終前而無始細而無內大而無外。以證其後也無",
    "X31n0609_003:0504a06": "終。其前也無始。故前後際斷。成一心也。以悟其細",
    "X31n0609_003:0504a07": "也無內。其大也無外。故小大情空。圓一性矣。以圓",
    "X31n0609_003:0504a08": "一性故。自絕生佛之假名。雖百千萬億之變遷。可",
    "X31n0609_003:0504a09": "類浮雲於天。於天何損益乎。以成一心故。自無自",
    "X31n0609_003:0504a10": "他之影迹。雖百千萬億劫之久遠。可比虗泡於海。",
    "X31n0609_003:0504a11": "於海何加減乎。故曰識得一。萬事畢。更何疑哉。舉",
    "X31n0609_003:0504a12": "如意云。會麼。若於此會得。會古今於一念。收剎海",
    "X31n0609_003:0504a13": "於毫端。却是人人固有。不難之事。其或不然。聽說",
    "X31n0609_003:0504a14": "山偈。一年三百零六旬。日日皆是此心覺。若是此",
    "X31n0609_003:0504a15": "心果有遷。已隨三百六旬錯。問曰。如何是已隨三",
    "X31n0609_003:0504a16": "百六旬錯。師曰。食飯不知食飯者。著衣不識著衣",
    "X31n0609_003:0504a17": "人。曰恁麼則六根門首無人會。惹得胡僧特地來。",
    "X31n0609_003:0504a18": "師曰。伶俐闍黎。堪領佛記。",
    "X31n0609_003:0504a19": "化城喻品第七",
    "X31n0609_003:0504a20": "此一品經。申說諸佛開權顯實之大意。葢法周譬",
    "X31n0609_003:0504a21": "喻。既悟一佛乘。如登寶所。恐下根生退。自謂機小",
    "X31n0609_003:0504a22": "而莫及。故引化城喻以曉之。化城。乃化作不實之",
    "X31n0609_003:0504a23": "城。以止息退墮機小之眾耳。既得止息。進力漸生。",
    "X31n0609_003:0504a24": "乃滅化城。復使其進。務到寶所。如佛知人不堪大",
    "X31n0609_003:0504b01": "法。權以變粗形為玅質。易短壽作長年。以漸教之。",
    "X31n0609_003:0504b02": "人心既純。復說大法。令悟本來是佛。此品又謂之",
    "X31n0609_003:0504b03": "因緣周者。謂佛為我等故。曾於往昔經無量劫。以",
    "X31n0609_003:0504b04": "此玅經教化我等。我等今日得聞妙經。若不信。是",
    "X31n0609_003:0504b05": "自昧夙時之正因。亦失見世之好緣者也。舉如意",
    "X31n0609_003:0504b06": "云。會麼。若於此會得。如子見父母。如暗遇燈燭。大",
    "X31n0609_003:0504b07": "通智勝佛却是青州布衫。大聚寶所何別庭前栢",
    "X31n0609_003:0504b08": "樹。仰觀俯察至道縱橫。左顧右盻至神充塞。更說",
    "X31n0609_003:0504b09": "什麼前際後際這邊那邊。其或未然。須向靜室中",
    "X31n0609_003:0504b10": "放下更放下世緣。如紅爐點雪。提起再提起道心。",
    "X31n0609_003:0504b11": "若順水推舟。一旦工夫做熟。當自大悟云。寶所無",
    "X31n0609_003:0504b12": "寶所。成佛非成佛。三千界而物物全真。百萬劫而",
    "X31n0609_003:0504b13": "時時圓覺。到此田地。化城也如空含空。寶所也如",
    "X31n0609_003:0504b14": "鏡照鏡。更何疑哉。請聽山偈。一聲皷響大家聞。却",
    "X31n0609_003:0504b15": "許何人識皷神。識得皷神周徧處。塵塵剎剎是全",
    "X31n0609_003:0504b16": "身。問曰。如何是皷神周徧處。師曰。你還聞麼。曰學",
    "X31n0609_003:0504b17": "人不聞。師曰。你還記得話頭麼。曰學人記不得。師",
    "X31n0609_003:0504b18": "曰。塵塵剎剎是全身。曰請師直捷處道一句看。師",
    "X31n0609_003:0504b19": "曰。聽說山偈。若要直捷莫妄想。妄想恐墮世緣網。",
    "X31n0609_003:0504b20": "須知十方三世間。總是沙門一隻眼。",
    "X31n0609_003:0504b21": "爾時大通智勝如來(至)十二行法輪。",
    "X31n0609_003:0504b22": "此一段經意。大略只是言大通佛既受虔請應機",
    "X31n0609_003:0504b23": "說法。後乃各得悟解。各各成道果。更無他說。然講",
    "X31n0609_003:0504b24": "以悟解為宗。禪以入妙為本。(某)濫叨講肆。亦辱禪",
    "X31n0609_003:0504c01": "門。試以三轉十二法輪重拈一遍。末以禪家眼目",
    "X31n0609_003:0504c02": "略陳梗槩。夫三轉者。示相轉。勸修轉。作證轉。作證",
    "X31n0609_003:0504c03": "轉者。謂我已證。汝亦應證。勸修轉者。示善道路。宜",
    "X31n0609_003:0504c04": "應進學。示相轉者。示四諦法。便知向方。四諦法者。",
    "X31n0609_003:0504c05": "謂苦集滅道四聖諦也。謂之聖諦者。謂此四法皆",
    "X31n0609_003:0504c06": "是大聖人諦實之法也。何以謂之苦。地獄餓鬼畜",
    "X31n0609_003:0504c07": "生三惡趣是也。佛說此三處苦者。以此三處俱受",
    "X31n0609_003:0504c08": "逼迫。不得自在。故名苦諦。何以謂之集。殺盜淫兩",
    "X31n0609_003:0504c09": "舌惡口妄言綺語貪嗔癡十惡是也。佛說此十惡",
    "X31n0609_003:0504c10": "皆是召眾苦之本。故名集諦。何以謂之滅諦。冲虗",
    "X31n0609_003:0504c11": "妙粹清淨常樂是也。佛說此地眾苦不能侵。一靈",
    "X31n0609_003:0504c12": "常寂滅。故名滅諦。何以謂之道諦。三十七品修道",
    "X31n0609_003:0504c13": "名教是也。三十七品者。四念處。四正勤。五根。五力。",
    "X31n0609_003:0504c14": "七覺支。八正道。四如意也。如是三十七品。若講說。",
    "X31n0609_003:0504c15": "入海算沙。總是其體而已矣。如是三轉四諦。成十",
    "X31n0609_003:0504c16": "二行法輪。上根一轉即悟。中根二轉乃明。下根必",
    "X31n0609_003:0504c17": "須三轉。舉如意云。會麼。若於此會得。千山勢向嶽",
    "X31n0609_003:0504c18": "邊止。萬派聲歸海上消。佛法世法打成一片。道念",
    "X31n0609_003:0504c19": "情念融作一心。直得無法可說是名說法。其或不",
    "X31n0609_003:0504c20": "然。山僧有偈。但能不作三途業。三十七般法亦空。",
    "X31n0609_003:0504c21": "無事道人常打睡。任他日月自西東。問曰。如何是",
    "X31n0609_003:0504c22": "無事道人。師曰。不除妄想不求真。曰還了得生死",
    "X31n0609_003:0504c23": "也無。師曰。你喚恁麼作生死。曰恁麼則無明實性",
    "X31n0609_003:0504c24": "即佛性。幻化空身即法身。師曰。如是如是。",
    "X31n0609_003:0505a01": "五百弟子受記品第八",
    "X31n0609_003:0505a02": "此一品經。佛為下根不悟。說因緣一周明夙。世因",
    "X31n0609_003:0505a03": "緣之事。滿慈子等五百領悟。自述云。元來十方不",
    "X31n0609_003:0505a04": "隔。三世不遷。性本圓明。心本靈妙。但當人拘於根",
    "X31n0609_003:0505a05": "塵之偏。囿於形器之小。舊習不消。所以有成佛不",
    "X31n0609_003:0505a06": "成佛之分。授記不授記之別。豈佛心有揀擇而授",
    "X31n0609_003:0505a07": "記諸子有上下乎。舉如意云。會麼。若於此會得。根",
    "X31n0609_003:0505a08": "塵逈脫。不異消片雪於紅爐。夙習頓空。宛若破輕",
    "X31n0609_003:0505a09": "漚於大海。一即一切。盡乾坤是個法身。一切即一。",
    "X31n0609_003:0505a10": "亘古今通為佛智。其或不然。須要靜中獨獨看個",
    "X31n0609_003:0505a11": "無始無終無內無外的竟是何物。工夫純熟。打成",
    "X31n0609_003:0505a12": "一片。必當自悟云。成佛不成佛。俱是辨空華之濃",
    "X31n0609_003:0505a13": "淡。授記不授記。俱是較兔角之短長。如到此地。繫",
    "X31n0609_003:0505a14": "珠之親。親亦我也。醉酒之我。我亦親也。更何貧苦",
    "X31n0609_003:0505a15": "之可拋。何富貴之可得哉。再聽說偈。一個圓明淨",
    "X31n0609_003:0505a16": "覺心。人人本具是他尋。必蒙授記方成佛。總是將",
    "X31n0609_003:0505a17": "金去換金。問曰。如何是授記方成佛之事。師曰。掀",
    "X31n0609_003:0505a18": "天功業世無對。不得封侯也是閒。曰恁麼則理雖",
    "X31n0609_003:0505a19": "圓具。習要漸消。道總已成。還須佛印。師曰。聽說古",
    "X31n0609_003:0505a20": "偈。壯志稜稜鬢未秋。男兒不奮不封侯。翻思清白",
    "X31n0609_003:0505a21": "傳家客。洗耳溪邊不飲牛。曰如是則不除妄想不",
    "X31n0609_003:0505a22": "求真。師曰。一道孤光。洞徹古今。",
    "X31n0609_003:0505a23": "授學無學人記品第九",
    "X31n0609_003:0505a24": "此一品經。授記之說。與前授記品說同。學者。明自",
    "X31n0609_003:0505b01": "本性而漸斷惡習。無學者。得悟自性而舊習滅盡。",
    "X31n0609_003:0505b02": "或曰。得悟本性。習惑滅盡。蒙佛授記。將來成大聖",
    "X31n0609_003:0505b03": "人。宜矣。只如纔欲明性理。纔欲斷惡習。亦蒙授記",
    "X31n0609_003:0505b04": "當來成大聖人。理恐非宜。智人答曰。人之本性。性",
    "X31n0609_003:0505b05": "即理也。元無聖凡之名可稱。元無善惡之迹可指。",
    "X31n0609_003:0505b06": "竪窮三際。橫遍十方。但以當人不知。或隨氣稟而",
    "X31n0609_003:0505b07": "有異。或拘習染而自差。所以有學無學二者之名。",
    "X31n0609_003:0505b08": "果能一念回光。復還天性。則無邊惡業直下頓消。",
    "X31n0609_003:0505b09": "無邊功德一時具足。更說什麼學與無學。故永嘉",
    "X31n0609_003:0505b10": "云。證實相。無人法。剎那滅却阿鼻業。若將妄語誑",
    "X31n0609_003:0505b11": "眾生。自招拔舌塵沙劫。舉如意云。會麼。若於此會",
    "X31n0609_003:0505b12": "得。頭頭總是。物物全彰。大而天地。眾而萬物。微而",
    "X31n0609_003:0505b13": "念慮。無不是祖師西來意。無不是七軸蓮華。無不",
    "X31n0609_003:0505b14": "是道人妙用。其或未委。須向靜中參句萬法歸一",
    "X31n0609_003:0505b15": "一歸何處。工夫久久當自覺悟。十世古今始終不",
    "X31n0609_003:0505b16": "離於當念。無邊剎海自他不隔於毫端。乃自家舊",
    "X31n0609_003:0505b17": "物耳。再聽說偈。夙習未消須要滅。習消學滅總虗",
    "X31n0609_003:0505b18": "言。人言有水皆涵月。我道無雲便是天。問曰。如何",
    "X31n0609_003:0505b19": "是無雲便是天。師曰。聽說山偈。圓明覺體本如然。",
    "X31n0609_003:0505b20": "昧者不知道有言。既肯迷雲都掃盡。緣何不是大",
    "X31n0609_003:0505b21": "青天。曰恁麼則但離妄緣。即如如佛。師曰。闍黎如",
    "X31n0609_003:0505b22": "此。大家迴向。",
    "X31n0609_003:0505b23": "法師品第十(講品名至三菩提兩段)",
    "X31n0609_003:0505b24": "此一品經。推尊弘法之足以為天人師。聞法之人",
    "X31n0609_003:0505c01": "亦必成佛無疑。故曰法師品。(再舉)爾時世尊因藥",
    "X31n0609_003:0505c02": "王菩薩至三菩提。此一段經。廣記二乘八部四眾",
    "X31n0609_003:0505c03": "但聞妙經皆得成佛無疑者也。(再舉)佛告藥王至",
    "X31n0609_003:0505c04": "三菩提記。此一章經。特記濁惡之時聞此妙經。乃",
    "X31n0609_003:0505c05": "至一句。一念隨喜。亦得受佛尊記。然此妙經。即人",
    "X31n0609_003:0505c06": "人自性之理。以人人自性元與十方大聖人無少",
    "X31n0609_003:0505c07": "間隔。以無少間隔。故聖人間出。闡揚至道。莫不皆",
    "X31n0609_003:0505c08": "指此性廣無涯際壽無終始萬善圓具萬理圓通",
    "X31n0609_003:0505c09": "本來是佛者也。以人不明此性。故於此性上起人",
    "X31n0609_003:0505c10": "我見。其見既萌則萬別千差之取舍憎愛。如奔蟻",
    "X31n0609_003:0505c11": "旋磨無有了期。以不悟此心。故於此性上生逆順",
    "X31n0609_003:0505c12": "情。其情既立。則萬種千般之喜怒哀樂似老象溺",
    "X31n0609_003:0505c13": "泥無有出日。良可嘆也。故吾佛大聖人。以四生同",
    "X31n0609_003:0505c14": "體之仁。以萬類同知之智。生大憐愍。演此妙經。直",
    "X31n0609_003:0505c15": "指人人本具妙性本與十方大聖人了無毫髮間",
    "X31n0609_003:0505c16": "隔。欲令人人一同悟入。復元來田地者也。如是。只",
    "X31n0609_003:0505c17": "恐不聞不信。但聞但信。將來成佛。如麵作餅。如白",
    "X31n0609_003:0505c18": "受采。豈難事哉。舉如意云。會麼。若於此會得。全身",
    "X31n0609_003:0505c19": "領荷。萬物一馬也。何真何假。天地一指也。孰是孰",
    "X31n0609_003:0505c20": "非。其或躊蹰。山僧有偈。當人只恐信不篤。信得篤",
    "X31n0609_003:0505c21": "時心即佛。如施五彩白紙中。不須百樣功勞碌。問",
    "X31n0609_003:0505c22": "曰。經云若聞一句亦得當來作佛。未審學人還成",
    "X31n0609_003:0505c23": "佛否。師曰。你道那個不是佛。曰恁麼則人人本具。",
    "X31n0609_003:0505c24": "個個圓成。師曰。闍黎若是更躊蹰。江北江南問王",
    "X31n0609_003:0506a01": "老。",
    "X31n0609_003:0506a02": "若復有人(至)生此人間。",
    "X31n0609_003:0506a03": "此一章經。科家謂之推尊其人。謂惟六種法師也。",
    "X31n0609_003:0506a04": "六種法師者。一受持經。謂領受妙道。永無退失者",
    "X31n0609_003:0506a05": "也。二對本讀經。謂尊道而行。不越毫髮者也。三離",
    "X31n0609_003:0506a06": "本唱誦。謂熟於斯道。左右逢源者也。四為人解說。",
    "X31n0609_003:0506a07": "謂己道既得。以道化人者也。五書寫流通。謂道德",
    "X31n0609_003:0506a08": "既明。萬人取法者也。六供養經卷。謂以道自重。備",
    "X31n0609_003:0506a09": "修眾善者也。然俱稱為法師者。此六種人。皆可為",
    "X31n0609_003:0506a10": "人中模範。海內舟航。堪當恭敬。或曰。佛特推尊之",
    "X31n0609_003:0506a11": "者何。葢此妙經即人人本具之至理。以理不明故。",
    "X31n0609_003:0506a12": "經無量百千劫。於生死海頭出頭沒。無有盡日。今",
    "X31n0609_003:0506a13": "若得聞此經。則經理昭然而不昧。至道條然而不",
    "X31n0609_003:0506a14": "亂。以不亂故。折旋俯仰。皆合先聖威儀。以不昧故。",
    "X31n0609_003:0506a15": "念慮語言。皆是先佛玄妙。玄妙既與先佛相符。威",
    "X31n0609_003:0506a16": "儀又與先聖無異。烏得不以法師稱之。特推尊於",
    "X31n0609_003:0506a17": "眾人之上者哉。舉如意云。會麼。若於此會得。俯仰",
    "X31n0609_003:0506a18": "皆是妙經。鳶也宣揚。魚也宣揚。左右無非妙道。柴",
    "X31n0609_003:0506a19": "也書寫。水也書寫。其或不然。須向靜中看個喜怒",
    "X31n0609_003:0506a20": "哀樂的主人翁畢竟是何面孔。忽地悟來。便不受",
    "X31n0609_003:0506a21": "人瞞。元來如此。元來如此。如若再疑。山僧有偈。竹",
    "X31n0609_003:0506a22": "翠華黃總妙經。讀經真眼許誰明。今朝山野午拈",
    "X31n0609_003:0506a23": "拂。昔日瞿曇曉見星。向上有關時打透。現前無道",
    "X31n0609_003:0506a24": "不圓成。當人於此真能領。萬古天人師可稱。問曰。",
    "X31n0609_003:0506b01": "今朝山野午拈拂一句學人不會。師曰。今日將午。",
    "X31n0609_003:0506b02": "山僧講經。手拈拂子。有什麼不會。曰恁麼則運水",
    "X31n0609_003:0506b03": "搬柴。拈匙舉筋。無不是祖師的的大意也。師曰。金",
    "X31n0609_003:0506b04": "屑雖貴。落眼成塵。曰如何是直捷一句。請師對眾",
    "X31n0609_003:0506b05": "宣揚。師曰。你肯念佛。無人掩住你口。",
    "X31n0609_003:0506b06": "藥王若有人(至)其罪甚重。",
    "X31n0609_003:0506b07": "藥王若有人問至必得作佛。此兩句經。言必得作",
    "X31n0609_003:0506b08": "佛之義。再舉何以故若善男子至種種供養者。此",
    "X31n0609_003:0506b09": "一篇經。言六種法師皆當以佛供養而供養之。以",
    "X31n0609_003:0506b10": "其成佛必矣。再舉藥王當知至廣演此經。此一行",
    "X31n0609_003:0506b11": "經。言如上六種法師皆再來菩薩也。再舉若是善",
    "X31n0609_003:0506b12": "男子至廣為人說。此一段經。極讚說經功德。再舉",
    "X31n0609_003:0506b13": "藥王若有惡人至其罪甚重。此數句經。極稱妙經",
    "X31n0609_003:0506b14": "毀之者其罪甚重。(某)才雖不敏。悟亦有宗。敢以毀",
    "X31n0609_003:0506b15": "佛毀經之罪輕重。拈一遍看。葢諸佛居殊方之國。",
    "X31n0609_003:0506b16": "妙經即當人之妙心也。故毀經是毀自己之心。雖",
    "X31n0609_003:0506b17": "一言而難懺。罵佛乃罵殊方之佛。故惟年久而可",
    "X31n0609_003:0506b18": "消。甚矣欺心之去道。小則墮貪瞋痴之三惡。大乃",
    "X31n0609_003:0506b19": "積殺盜等之萬愚。或狹隘而崇尚偏真。或圓融而",
    "X31n0609_003:0506b20": "輕慢小善。或是一己之一而不知一之至一。或執",
    "X31n0609_003:0506b21": "一己之中而不知中之大中。皆所謂自欺自心而",
    "X31n0609_003:0506b22": "毀妙經者也。心既無始無終。罪亦無休無歇。豈不",
    "X31n0609_003:0506b23": "然乎。舉如意云。會麼。若於此會得。不可毀。不可讚。",
    "X31n0609_003:0506b24": "體若虗空勿厓岸。其或不然。須向靜中看得能看",
    "X31n0609_003:0506c01": "經者竟是何物。於此有悟。當自覺云。天地之塞吾",
    "X31n0609_003:0506c02": "其體。天地之帥吾其性。民吾同胞。妙蓮華。字字分",
    "X31n0609_003:0506c03": "明。物吾與也。蓮華妙。行行顯露。或再有疑。山僧有",
    "X31n0609_003:0506c04": "偈。自心即是妙蓮華。頃刻迷來有萬差。劍樹刀山",
    "X31n0609_003:0506c05": "高岌岌。鑊湯爐炭苦牙牙。披毛戴角輪迴久。冐暑",
    "X31n0609_003:0506c06": "衝寒歲月賖。切忌等閒開口謗。忙忙何日是歸家。",
    "X31n0609_003:0506c07": "問曰。如何是不毀妙經一句。師曰。諸惡莫作。眾善",
    "X31n0609_003:0506c08": "奉行。",
    "X31n0609_003:0506c09": "藥王其有讀法華經(至)三菩提故。",
    "X31n0609_003:0506c10": "此一段經。吾佛大聖人滿口極稱讀誦此妙經之",
    "X31n0609_003:0506c11": "人。且道佛語誠實。而滿口極稱。其必有意。(某)學雖",
    "X31n0609_003:0506c12": "不廣。見則頗真。試以此經深處略發揚看。夫妙經",
    "X31n0609_003:0506c13": "所詮之廣大。即當人自性之廣大。妙經所詮之義",
    "X31n0609_003:0506c14": "理。即當人自性之義理。妙經該始該終而貫徹古",
    "X31n0609_003:0506c15": "今。即當人自性該始該終而貫徹古今。妙經通真",
    "X31n0609_003:0506c16": "通俗而圓融物我。即當人自性通真通俗而圓融",
    "X31n0609_003:0506c17": "物我。良以當人不悟自性。於自性圓融之地生物",
    "X31n0609_003:0506c18": "我見。此見既生。六十二見。乃至萬差。輪迴不已。良",
    "X31n0609_003:0506c19": "以當人不悟自性。於自性貫徹之地立藩籬界。此",
    "X31n0609_003:0506c20": "界既立。萬八千界。乃至無量。區域何窮。嗚呼。不有",
    "X31n0609_003:0506c21": "大聖人演此妙經。直指妙性。使人人頓悟。則藩籬",
    "X31n0609_003:0506c22": "之重重。何日而徹。輪迴之輥輥。何日而休。今既聞",
    "X31n0609_003:0506c23": "此妙性有如是之廣大。有如是之義理。有如是之",
    "X31n0609_003:0506c24": "貫徹。有如是之圓融。則其聞經之人。成佛必矣。佛",
    "X31n0609_003:0507a01": "無二佛。烏得見性之人不為佛所荷擔。性唯一性。",
    "X31n0609_003:0507a02": "豈曰聞經之人不堪如佛恭敬。舉如意云。會麼。若",
    "X31n0609_003:0507a03": "於此會得。如室中之暗。縱百千年。燈能頓破而皆",
    "X31n0609_003:0507a04": "明。如海上之波縱千萬尺。風能頓息而皆水。其或",
    "X31n0609_003:0507a05": "不然。山僧有偈。波即是水。燈即是火。伶俐高人。再",
    "X31n0609_003:0507a06": "莫問我。問曰。既是聞此妙經皆得成佛。且道今日",
    "X31n0609_003:0507a07": "說法。有幾人成佛。師曰。會麼。曰不會。師曰。闍黎早",
    "X31n0609_003:0507a08": "已成佛。只是不知。曰知則如何。師曰。無明實性即",
    "X31n0609_003:0507a09": "佛性。幻化空身即法身。",
    "X31n0609_003:0507a10": "爾時世尊欲重宣此義(至)法華最第一。",
    "X31n0609_003:0507a11": "此六十四句頌。大意只是尊尚此經。又是重拈前",
    "X31n0609_003:0507a12": "尊尚之意。所以佛於此經極口稱讚。欲人盡心敬",
    "X31n0609_003:0507a13": "奉者何。葢人有一人之人。有萬人之人。有天下人",
    "X31n0609_003:0507a14": "之人。佛乃天下人之人。人莫能識也。道有一事之",
    "X31n0609_003:0507a15": "道。有一生之道。有始終究竟之道。此經乃終始究",
    "X31n0609_003:0507a16": "竟之妙道。人莫能悟也。此經為之究竟道者何。直",
    "X31n0609_003:0507a17": "指當人妙心。前前無始。後後無終。大大無外。細細",
    "X31n0609_003:0507a18": "無內。以無外無內故。宇宙洪纖之充塞。肺肝動靜",
    "X31n0609_003:0507a19": "之幾微。無非本然之妙。而當人自不悟也。以無始",
    "X31n0609_003:0507a20": "無終故。元會天地之聚散。頃刻念慮之變更。亦無",
    "X31n0609_003:0507a21": "非本然之妙。而當人自不明也。既悟且明。則往古",
    "X31n0609_003:0507a22": "來今。轉為自心之本寂。四維上下。轉為自性之真",
    "X31n0609_003:0507a23": "常。如是。則此經之功。非掀天勛業可比。葢掀天勛",
    "X31n0609_003:0507a24": "業縱富貴綿遠。不過百年之間。得聞妙道。則直下",
    "X31n0609_003:0507b01": "轉凡成聖。息生死於無窮無際。豈掀天勛業之可",
    "X31n0609_003:0507b02": "比哉。信此經之德。非葢世才能可並。葢世才能。縱",
    "X31n0609_003:0507b03": "與奪自在。不過四海之內。得證妙性。則直下返本",
    "X31n0609_003:0507b04": "還元。明善復初。致中庸於不偏不倚。豈葢世才能",
    "X31n0609_003:0507b05": "之可並哉。此所謂道之妙道也。吾佛為天下人之",
    "X31n0609_003:0507b06": "人者何。生即有目顧四方。手指兩間。週行七步之",
    "X31n0609_003:0507b07": "神氣。長乃具學通萬典。力超三界。量包千聖之天",
    "X31n0609_003:0507b08": "才。七日若不出家。七寶自至。而輪王之位必登。六",
    "X31n0609_003:0507b09": "年既得已辦。六通自在。而諸佛之心圓證。由是談",
    "X31n0609_003:0507b10": "經三百餘會。凡有耳目。莫不聞見。而盡心依學。住",
    "X31n0609_003:0507b11": "世八十一年。凡有血氣。莫不尊親。而盡已依從。度",
    "X31n0609_003:0507b12": "緣既畢。教化亦周。斂神復入光明藏。號曰涅槃。而",
    "X31n0609_003:0507b13": "厥本歸根流芳不已。化火自焚金剛軀。名曰舍利。",
    "X31n0609_003:0507b14": "人間天上建塔猶存。此所謂人之至人也。毀之者",
    "X31n0609_003:0507b15": "是不識至人者也。經亦有謗之者是不悟妙性者",
    "X31n0609_003:0507b16": "也。嗚呼。自天地開闢以來。演唱斯道者孔孟程朱。",
    "X31n0609_003:0507b17": "孔孟未見佛經。且置之而勿論。程朱親見佛經。尚",
    "X31n0609_003:0507b18": "曰夷狄之小法耳。至人豈容易識乎。妙道豈容易",
    "X31n0609_003:0507b19": "悟乎。識人悟道既為難事。宜乎極超誠明之地之",
    "X31n0609_003:0507b20": "至理。一而已矣。法華最第一之語。豈欺世誣民哉。",
    "X31n0609_003:0507b21": "舉如意云。會麼。若於此會得。佛法世法。打成一片。",
    "X31n0609_003:0507b22": "聖情凡情元沒兩般。融釵釧於大冶。頓滅釵釧之",
    "X31n0609_003:0507b23": "名。會溝瀆於大川。頓絕溝瀆之味。其或不然。山僧",
    "X31n0609_003:0507b24": "有偈。莫言伱高。莫說我病。但看末後。安身立命。問",
    "X31n0609_003:0507c01": "曰。如何是安身立命一著。師曰。會。即龍女頓成佛。",
    "X31n0609_003:0507c02": "不會善星遭陷墜。曰學人不會。師曰。見賢思齊。內",
    "X31n0609_003:0507c03": "疚不省。曰恁麼則當人要具眼。不可錯下脚。師曰。",
    "X31n0609_003:0507c04": "萬古乾坤。一朝明月。",
    "X31n0609_003:0507c05": "爾時佛復告藥王(至)當知是人得近阿耨多羅三藐",
    "X31n0609_003:0507c06": "三菩提。",
    "X31n0609_003:0507c07": "爾時佛復告藥王至最為難信難解。此節經意。言",
    "X31n0609_003:0507c08": "妙法理深難解。(再舉)藥王此經至況滅度後。此節",
    "X31n0609_003:0507c09": "經意言非器勿傳。(再舉)藥王當知至手摩其頭。此",
    "X31n0609_003:0507c10": "一節經意。言持經之人功勝。持經即修道精誠。(再",
    "X31n0609_003:0507c11": "舉)藥王在在處處至如來全身。此節經意。言修道",
    "X31n0609_003:0507c12": "之處應敬如佛。(再舉)此塔應以一切至三菩提。此",
    "X31n0609_003:0507c13": "節經意。言非止修道之人可敬。修行道人所居之",
    "X31n0609_003:0507c14": "地亦可敬而生福。(再舉)藥王多有人至三菩提。此",
    "X31n0609_003:0507c15": "節經意。通前大意總是尊尚法華之意。(某)才疎學",
    "X31n0609_003:0507c16": "淺。行欠名輕。特於妙經頗得悟入。試為諸公詳解",
    "X31n0609_003:0507c17": "看。夫此妙經。非此柒卷二十八品。六萬餘言。而別",
    "X31n0609_003:0507c18": "有所謂妙經。葢此妙經。在當人之心謂之性。在性",
    "X31n0609_003:0507c19": "之知覺謂之靈明。在靈明之取舍憎愛謂之情。在",
    "X31n0609_003:0507c20": "情之背向善惡謂之業。在業之前因今果。今因後",
    "X31n0609_003:0507c21": "果謂之數。在數之順受不逃謂之知命。在數之忍",
    "X31n0609_003:0507c22": "受欲逃謂之不知命。在命之貧賤富貴謂之天理。",
    "X31n0609_003:0507c23": "在天理之得失進退謂之因果。明因果則無惡不",
    "X31n0609_003:0507c24": "斷。無善不修。葢善召樂。惡召苦。乃必然之天理也。",
    "X31n0609_003:0508a01": "明天理則不求不恃。不怨不奢。葢求則枉勞。恃則",
    "X31n0609_003:0508a02": "徒望。怨則空背。奢則自費。而不知皆天命也。非人",
    "X31n0609_003:0508a03": "能不能。如是明業。則慎動心於人不知之地。戒行",
    "X31n0609_003:0508a04": "事於人不見之時。葢出乎爾。返乎爾。形直影端。聲",
    "X31n0609_003:0508a05": "和響順。皆自業所感也。如是乃至若靈明。若情性。",
    "X31n0609_003:0508a06": "非理中真有如是之多事。惟當人於此經。明不明。",
    "X31n0609_003:0508a07": "持不持。信不信。之自千差萬別之變也。先哲云。識",
    "X31n0609_003:0508a08": "得一。萬事畢。其間此經之人乎。不能聞此經則不",
    "X31n0609_003:0508a09": "知道。不知道。則觸途成滯。惡作百端。展轉生疑。怨",
    "X31n0609_003:0508a10": "天怨地。每欲求樂。苦向他尋。不悟自家元是道本。",
    "X31n0609_003:0508a11": "所以大聖人於此法師一品廣讚弘經功德。舉如",
    "X31n0609_003:0508a12": "意云。會麼。若於此會得。處處綠楊堪繫馬。家家有",
    "X31n0609_003:0508a13": "路逶長安。其或不然。聽說山偈。此經真妙善為本。",
    "X31n0609_003:0508a14": "不善皆非經上文。大路礙車須去礙。靈臺塵鎻必",
    "X31n0609_003:0508a15": "消塵。裴公綠野堂堪立。文潞香山會可親。今古人",
    "X31n0609_003:0508a16": "皆稱善事。請於善地各留神。問曰。如何是妙經悟",
    "X31n0609_003:0508a17": "處。乞師一指。師曰。天地同根。萬物一體。曰恁麼則",
    "X31n0609_003:0508a18": "莫生二見。即悟妙經。師曰。但無二見無人我。日日",
    "X31n0609_003:0508a19": "無非是誦持。",
    "X31n0609_003:0508a20": "藥王譬如有人(至)說是法華經。",
    "X31n0609_003:0508a21": "此一章經。謂之鑿井喻。大凡鑿井。向濕泥鍬之。知",
    "X31n0609_003:0508a22": "水必近。乾土鑿之。知水必遠。喻修行人得聞此經。",
    "X31n0609_003:0508a23": "悟明至道。成佛近矣。不聞此經。不悟大道。成佛恐",
    "X31n0609_003:0508a24": "難。(再舉)藥王若有善男子至說是法華經。此一章",
    "X31n0609_003:0508b01": "經。言時為法師為人講說。須具三事。三事者。入如",
    "X31n0609_003:0508b02": "來室。著如來衣。坐如來座。是也。葢座者。悟一切法",
    "X31n0609_003:0508b03": "空是。若不悟一切法空。則被一切法之所礙。既有",
    "X31n0609_003:0508b04": "諸法罣礙。死生去就。取舍運為。皆煩惱也。自既煩",
    "X31n0609_003:0508b05": "惱牽纏。何得謂之法主。衣者。真得善人君子柔和",
    "X31n0609_003:0508b06": "忍辱心者是。若無柔和忍辱。在處與人相拒。奮怒",
    "X31n0609_003:0508b07": "百端。既奮怒百端。與常人何異。既與常人不異。何",
    "X31n0609_003:0508b08": "以謂之法師。室者。大慈大悲者是。若不慈則不能",
    "X31n0609_003:0508b09": "與人樂。若不悲。則不能與人拔苦。既不能為拔苦。",
    "X31n0609_003:0508b10": "是無義之人。既不能使人安樂。是不仁之人。既不",
    "X31n0609_003:0508b11": "仁不義。我何以為人談經。三者同具。是真說法。三",
    "X31n0609_003:0508b12": "者缺一。是讚經之人。三者缺二。聞經之人。三者俱",
    "X31n0609_003:0508b13": "缺。是常人也。舉如意云。會麼。若於此會得。不須釋",
    "X31n0609_003:0508b14": "迦授記而成佛無疑。即是彌勒下世而度人可信。",
    "X31n0609_003:0508b15": "其或不然。聽說山偈。莫道法師尊貴好。法師也要",
    "X31n0609_003:0508b16": "具三般。不然大眾俱褒貶。辨似懸河亦自瞞。問曰。",
    "X31n0609_003:0508b17": "如何是亦自瞞。師曰。披蓑救火。掩耳偷鈴。曰恁麼",
    "X31n0609_003:0508b18": "則自成可以成人。自覺可以覺人。師曰。源潔流清。",
    "X31n0609_003:0508b19": "形端表正。",
    "X31n0609_003:0508b20": "藥王我於餘國(至)偈終。",
    "X31n0609_003:0508b21": "藥王我於餘國至令得具足。此一章經。言說經效",
    "X31n0609_003:0508b22": "驗。說經即道德圓具。而人天欽崇。庶類從化。理之",
    "X31n0609_003:0508b23": "自然也。(再舉)爾時世尊欲重宣此義而說偈言至",
    "X31n0609_003:0508b24": "得見恒沙佛。此偈重宣法師品一遍之義。葢妙經",
    "X31n0609_003:0508c01": "圓示一大之至道。法師圓證一大之至人。非至人",
    "X31n0609_003:0508c02": "無以證一大之至理。而闡揚一大之言。非至道無",
    "X31n0609_003:0508c03": "以收一大之至教。而明貫一大之心。一即大。若有",
    "X31n0609_003:0508c04": "二有三有千萬。即不大之理也。大即一。若有彼有",
    "X31n0609_003:0508c05": "此有分別。即不一之理也。既一而大。大而一。同太",
    "X31n0609_003:0508c06": "極而圓常。合大道而冲妙。從此發於言。言妙經也。",
    "X31n0609_003:0508c07": "從此行於事。事妙德也。用此以致君。君堯舜之君",
    "X31n0609_003:0508c08": "也。用此以澤民。民堯舜之民也。如是乃至充塞宇",
    "X31n0609_003:0508c09": "宙。貫徹古今。一一而大大。何莫而非吾心全體大",
    "X31n0609_003:0508c10": "道之妙乎。故記曰喜怒哀樂之未發謂之中。發而",
    "X31n0609_003:0508c11": "皆中節謂之和。中和即一大之理。葢一則自無喜",
    "X31n0609_003:0508c12": "怒哀樂。大則無不中節。天地位而萬物育。誰曰不",
    "X31n0609_003:0508c13": "然。老子曰。天得一以清。地得一以寧。侯王得一以",
    "X31n0609_003:0508c14": "天下和平。鬼神得一以靈。葢天之道。日月有度數。",
    "X31n0609_003:0508c15": "星辰有躔候。風雨有時若。寒暑有節常。無一主之",
    "X31n0609_003:0508c16": "則四者皆亂。而天不清。地不寧。天下不和平矣。如",
    "X31n0609_003:0508c17": "是則一之道乃清寧和平之至道也。舉如意云。會",
    "X31n0609_003:0508c18": "麼。若於此會得。頭頭顯露。法法全真。其或不然。再",
    "X31n0609_003:0508c19": "聽山偈。一大中和會得來。爹爹元沒兩般腮。從儒",
    "X31n0609_003:0508c20": "從道并從釋。關鎻重重自打開。問曰。如何是一大",
    "X31n0609_003:0508c21": "中和會得來之理。師曰。等閒識得東風面。萬紫千",
    "X31n0609_003:0508c22": "紅總是春。曰恁麼則皇天無二道。聖人無兩心。師",
    "X31n0609_003:0508c23": "曰。再聽山偈。此心不必別安排。萬古乾坤一聖胎。",
    "X31n0609_003:0508c24": "除是不求求不得。得時還是一中來。",
    "X31n0609_003:0509a01": "見寶塔品第十一",
    "X31n0609_003:0509a02": "此一品經。三周法備。四眾記圓。法身之談既全。本",
    "X31n0609_003:0509a03": "願之心亦足。故感過去之多寶佛。馳願塔以聽聞。",
    "X31n0609_003:0509a04": "遂致現在釋迦尊。集分身而開塔。三展淨土。會古",
    "X31n0609_003:0509a05": "今於一念。斯時也廓此心元舊之封疆。收剎海於",
    "X31n0609_003:0509a06": "毫端。斯處也實此性本來之面目。舉如意云。會麼。",
    "X31n0609_003:0509a07": "若於此會得。舉首低頭。多寶佛不須開塔。揚眉瞬",
    "X31n0609_003:0509a08": "目。釋迦佛豈用會身。鳶飛魚躍。妙經宣揚。雨施雲",
    "X31n0609_003:0509a09": "行。諸佛出現。其或不然。須向靜中萬緣放下。一念",
    "X31n0609_003:0509a10": "專提。看個父母未生前本來面目。如是工夫久久。",
    "X31n0609_003:0509a11": "必當自悟。本無過去。何有未來。十方諸佛國即是",
    "X31n0609_003:0509a12": "吾心。一切諸眾生即是自己。我人之見既忘。是非",
    "X31n0609_003:0509a13": "之心自息。到此田地。可謂道千江有水千江月。萬",
    "X31n0609_003:0509a14": "里無雲萬里天。更若躊蹰。聽說山偈。法身周遍莫",
    "X31n0609_003:0509a15": "他求。求則分明錯念頭。記得古人曾有語。騎牛不",
    "X31n0609_003:0509a16": "必更尋牛。問曰。經云會集十方諸佛意旨如何。師",
    "X31n0609_003:0509a17": "曰。但莫妄想。曰分身諸佛畢集寶塔乃開意旨如",
    "X31n0609_003:0509a18": "何。師曰。妄窮真現。曰三展淨土廣大莊嚴以容來",
    "X31n0609_003:0509a19": "佛意旨如何。師曰。心中莫存世念。曰恁麼則探珠",
    "X31n0609_003:0509a20": "宜靜裡。動水取應難。師曰。十方三世佛。俱以靜為",
    "X31n0609_003:0509a21": "先。曰只如靜久畢竟如何。師曰。動靜成一。乃為玅",
    "X31n0609_003:0509a22": "處。曰此經闡明一大。如何是一大之妙。師曰。但莫",
    "X31n0609_003:0509a23": "憎愛。洞然明白。",
    "X31n0609_003:0509a24": "若以大地置足甲上(至)偈末。",
    "X31n0609_003:0509b01": "如此偈有一百九十餘句。大略只是廣讚妙經難",
    "X31n0609_003:0509b02": "逢難遇。當生敬仰。當盡心奉持。當熟思而有大覺",
    "X31n0609_003:0509b03": "悟也。或不如此。虗生浪死人也。何以知之。葢此生",
    "X31n0609_003:0509b04": "不聞此妙經。則道無由發明。道既不明。自性不明。",
    "X31n0609_003:0509b05": "性既不明。心之所思。言之所發。日所行事。皆不明",
    "X31n0609_003:0509b06": "矣。此生不明。來生復來生。後世復後世。以至無量",
    "X31n0609_003:0509b07": "恒河沙數生世。料知皆不明矣。何以故。今日之心。",
    "X31n0609_003:0509b08": "萬萬世後之種子也。(某)才荒學淺。見狹悟微。然於",
    "X31n0609_003:0509b09": "此經略有入處。試特以適所舉句復講一遍看。夫",
    "X31n0609_003:0509b10": "此經所談一大之道。即記所指中庸之理。亦道所",
    "X31n0609_003:0509b11": "言一大之妙也。經之一大。偈已具言。記之中庸。眾",
    "X31n0609_003:0509b12": "亦共曉。老子一妙。誰不同知。但於行事之際鮮得",
    "X31n0609_003:0509b13": "中庸。存心之時少見一大。至於取舍去就之頃。行",
    "X31n0609_003:0509b14": "藏念慮之間。非止不一。亦乃千萬。宜乎此經暫讀",
    "X31n0609_003:0509b15": "為難。讀即聞道也。非對紙墨之本為讀也。舉如意",
    "X31n0609_003:0509b16": "云。會麼。若於此會得。野色更無山隔斷。月光常與",
    "X31n0609_003:0509b17": "水相連。其或不然。更聽山偈。妙經一大許誰知。知",
    "X31n0609_003:0509b18": "則中庸可共時。世上事難難却易。此經不遇後難",
    "X31n0609_003:0509b19": "期。問曰。如何是一大之旨。師曰。諸佛法身。當人妙",
    "X31n0609_003:0509b20": "性。曰。恁麼今日說了。為什麼又道難聞。師曰。伱雖",
    "X31n0609_003:0509b21": "聞此說。如不聞一般。曰學人字字明白。為什麼與",
    "X31n0609_003:0509b22": "不聞一般。師曰。便也聞。却信不及。曰信得及時如",
    "X31n0609_003:0509b23": "何。師曰。龍女頓成佛。只在獻受間。",
    "X31n0609_003:0509b24": "提婆達多品第十二",
    "X31n0609_003:0509c01": "此一品經謂之得聞經之機。修道之要。乃成佛甚",
    "X31n0609_003:0509c02": "速者也。葢天下之眾惡。人不能作者。達多能作也。",
    "X31n0609_003:0509c03": "天下之眾善。人不能為者。吾佛能為也。以吾佛能",
    "X31n0609_003:0509c04": "為眾善。故謂之大慈仁。謂之大聖人。具足妙相。天",
    "X31n0609_003:0509c05": "神擁護。飛走欽服。宜其然矣。以達多能為眾惡。故",
    "X31n0609_003:0509c06": "謂之極頑愚。謂之大罪人。具足醜相。天神誅戮。鳥",
    "X31n0609_003:0509c07": "獸銜冤。亦宜其然矣。此法華會上佛亦授記達多",
    "X31n0609_003:0509c08": "作佛者。顯示惡業迹也。佛性本也。本既存而迹可",
    "X31n0609_003:0509c09": "消。罪可滅。而佛可證。故引龍女頓成佛之事以實",
    "X31n0609_003:0509c10": "之。又此經世傳有四句口談正在此品。謂彩雲影",
    "X31n0609_003:0509c11": "裡仙人現。手把紅羅扇遮面。急須著眼看仙人。莫",
    "X31n0609_003:0509c12": "看仙人手中扇。其旨曰。世間逆順百端。皆五彩雲。",
    "X31n0609_003:0509c13": "雲中皆有說此妙經之仙人。以妙經。仙人傳來也。",
    "X31n0609_003:0509c14": "又逆順百端難忍難祛之際。謂之仙人手中紅羅",
    "X31n0609_003:0509c15": "扇。當此之際。會得個大而無外。細而無內。前而無",
    "X31n0609_003:0509c16": "始。後而無終。如海受萬派之聲。嶽止千山之勢。便",
    "X31n0609_003:0509c17": "是仙人說妙法華經。不見手中扇也。大凡修學佛",
    "X31n0609_003:0509c18": "者。果能二六時中刻刻子見。無前際後際。這邊那",
    "X31n0609_003:0509c19": "邊。既無我人眾壽。自無取舍愛憎。到此田地。境即",
    "X31n0609_003:0509c20": "心也。心即境也。我一佛也。佛一我也。龍女成佛。猶",
    "X31n0609_003:0509c21": "是有獻受之遲。當體即真。豈非無記證之別。其或",
    "X31n0609_003:0509c22": "未委。更聽山偈。虗空體本絕雲霞。縱有雲霞見自",
    "X31n0609_003:0509c23": "差。會得虗空本無物。仙人終日說蓮華。問曰。如何",
    "X31n0609_003:0509c24": "是直下頓成佛一句。願師直指。師曰。若要直指。起",
    "X31n0609_003:0510a01": "來禮拜。曰學人每日禮拜。何待起來。名為直指。師",
    "X31n0609_003:0510a02": "曰。只是不肯起來。便是不肯聽此妙經。曰恁麼則",
    "X31n0609_003:0510a03": "隨順是師學。得見恒沙佛。師曰。闍黎肯如是。處處",
    "X31n0609_003:0510a04": "見仙人。",
    "X31n0609_003:0510a05": "持品第十三",
    "X31n0609_003:0510a06": "持者。止於至善之地。不遷不易之正定也。葢人生",
    "X31n0609_003:0510a07": "於兩間萬類之中。必有知覺之心。既有知覺之心。",
    "X31n0609_003:0510a08": "必有好樂恐懼等念。念之發處。必因逆順憎愛之",
    "X31n0609_003:0510a09": "境。逆順憎愛之念不已。必有天堂地獄。絲竹刑杖",
    "X31n0609_003:0510a10": "苦樂之具。此具既有。則最初之元心。心中本具之",
    "X31n0609_003:0510a11": "至理妙道。隨之而變為萬別千差矣。不有大聖人",
    "X31n0609_003:0510a12": "具以知見開示此心。則人人終不能自悟本性妙",
    "X31n0609_003:0510a13": "體。無大無小無始無終之妙也。妙經既開示。當人",
    "X31n0609_003:0510a14": "能悟入。則此心也。充塞宇宙者。皆謂之妙心。皆妙",
    "X31n0609_003:0510a15": "心故。鳶飛魚躍而不疑。日升月落而自一。則此性",
    "X31n0609_003:0510a16": "也。貫徹古今者總謂之妙性。總妙性故。死生聚散",
    "X31n0609_003:0510a17": "而不惑。去來動靜而自如。到此田地。晴夜無風。湖",
    "X31n0609_003:0510a18": "心月影。季春雨過。幽谷華香。亦不足以喻持妙之",
    "X31n0609_003:0510a19": "萬一也。此處持之。不遷不貳。惟一惟中。可以與諸",
    "X31n0609_003:0510a20": "佛鼻孔一般。可以與千聖肺肝一樣。於此不能持。",
    "X31n0609_003:0510a21": "守被塵境移。可謂道春秋成敗知多少。萬載千年",
    "X31n0609_003:0510a22": "卒未休。其或更疑。聽說山偈。持此經時萬慮沉。逢",
    "X31n0609_003:0510a23": "違逆順莫呻吟。工夫做到至誠地。三世十方即一",
    "X31n0609_003:0510a24": "心。問曰。經中謂持此經。師謂持此心。意旨如何。師",
    "X31n0609_003:0510b01": "曰。經是照心之燈濁。心是持經之堪與。曰恁麼則",
    "X31n0609_003:0510b02": "心即經。經即心。莫生二見。事即理。理即事。本是一",
    "X31n0609_003:0510b03": "根。師曰。更聽說偈。了無毫髮念頭來。純一功深心",
    "X31n0609_003:0510b04": "自開。七軸蓮華如此守。十方諸佛嘆奇哉。",
    "X31n0609_003:0510b05": "安樂行品第十四",
    "X31n0609_003:0510b06": "心無他適而自若謂之安。性得其所而圓順謂之",
    "X31n0609_003:0510b07": "樂。久不變動而功高謂之行。如是之行也謂之妙",
    "X31n0609_003:0510b08": "行。如是之樂也謂之妙樂。如是之安也謂之妙安。",
    "X31n0609_003:0510b09": "葢有大道為之主宰者。凡百欺心之順事。違理之",
    "X31n0609_003:0510b10": "順得。逆天之順享。皆不愛也。有妙經為之印證者。",
    "X31n0609_003:0510b11": "凡百本性之眾善。克己之多勞。諸佛之妙德。皆勤",
    "X31n0609_003:0510b12": "修也。以能勤修。如上聖德賢行。始可謂之聞經善",
    "X31n0609_003:0510b13": "人。以能圓契。如前大道妙經。始可謂之修行之善",
    "X31n0609_003:0510b14": "業。修行既善。凡百毀謗輕慢之言自無。灾障汙穢",
    "X31n0609_003:0510b15": "之事自絕。從此光明廣大。道德尊崇。現世為天人",
    "X31n0609_003:0510b16": "師。他日登佛聖地。誰曰無是理哉。舉如意云。會麼。",
    "X31n0609_003:0510b17": "若於此會得。心如皎月。體似虗空。十方無不仰其",
    "X31n0609_003:0510b18": "高。萬姓無不稱其妙。如或不然。須向靜中切切舉",
    "X31n0609_003:0510b19": "個阿彌陀佛。復自驗云念佛者何心。不念佛時何",
    "X31n0609_003:0510b20": "物。工夫打成一片。當自悟云。佛外無心。心外無佛。",
    "X31n0609_003:0510b21": "到此田地。可謂道上天下地彌陀佛。魚躍鳶飛白",
    "X31n0609_003:0510b22": "藕華。更有何人還不悟。痴痴門外問三車。問曰。如",
    "X31n0609_003:0510b23": "何是門外三車。師曰。羊車鹿車大牛之車。曰羊鹿",
    "X31n0609_003:0510b24": "車時如何。大牛車時如何。師曰。葵華向日。柳絮隨",
    "X31n0609_003:0510c01": "風。曰恁麼則信向大乘。莫隨小見。師曰。更聽山偈。",
    "X31n0609_003:0510c02": "要能安樂行無虧。念念心休向外馳。日久功深成",
    "X31n0609_003:0510c03": "一片。大千世界碧琉璃。",
    "X31n0609_003:0510c04": "從地湧出品第十五",
    "X31n0609_003:0510c05": "此一品經。因六萬恒沙菩薩各有六萬恒沙眷屬。",
    "X31n0609_003:0510c06": "一一菩薩眷屬各曾無量劫修習。具黃金相。具清",
    "X31n0609_003:0510c07": "淨梵音。具廣大辯才。具至聖道德。忽從地湧出。敬",
    "X31n0609_003:0510c08": "禮吾師。稱云是我等師。我等慈父。開示我等。得成",
    "X31n0609_003:0510c09": "妙道。時眾皆疑云。吾佛出家未久。成道亦後。何以",
    "X31n0609_003:0510c10": "從地湧出六萬恒沙大菩薩各各領六萬恒沙菩",
    "X31n0609_003:0510c11": "薩眷屬。各來禮敬。稱師稱慈父。譬如百歲老叟稱",
    "X31n0609_003:0510c12": "二十五歲少壯為父。父亦喚百歲老叟為子。是可",
    "X31n0609_003:0510c13": "疑也。葢此疑者。不知吾佛根本。遠自無量不可量",
    "X31n0609_003:0510c14": "之前。悟此妙道。證淨妙身。常居實際之地。常起我",
    "X31n0609_003:0510c15": "人眾壽之四相。起惑作業。妄自升沉。乃示同生滅。",
    "X31n0609_003:0510c16": "演教度人。欲人人還復本源。同歸實際。此吾佛之",
    "X31n0609_003:0510c17": "本意也。如是會得六萬恒沙之廣眾信向。豈為遇",
    "X31n0609_003:0510c18": "哉。乃至盡法界悉同證妙身。同成正覺。亦不為多。",
    "X31n0609_003:0510c19": "於吾佛久近。亦不須疑也。咦。聽說山偈。法身無去",
    "X31n0609_003:0510c20": "亦無來。可嘆時人空自猜。三際十方俱坐斷。乾坤",
    "X31n0609_003:0510c21": "信是眼中埃。問曰。如何是三際十方俱坐斷。師曰。",
    "X31n0609_003:0510c22": "會麼。曰學人不會。曰乾坤信是眼中埃。",
    "X31n0609_003:0510c23": "如來壽量品第十六",
    "X31n0609_003:0510c24": "醫師喻。羅絡始終謂之佛壽。包括空有謂之佛量。",
    "X31n0609_003:0511a01": "得佛之量者。一日月周旋之界。空中一塵。盡空塵",
    "X31n0609_003:0511a02": "之天地。海中一漚。極海漚之廣濶。乃性天之微塵",
    "X31n0609_003:0511a03": "耳。悟佛壽者。一元會該攝之時。劫中一刻。盡劫刻",
    "X31n0609_003:0511a04": "之運世。年中一息。極年息之久長。乃理曆之瞬息",
    "X31n0609_003:0511a05": "耳。葢斯道之體。其前無始。其後無終。大而無外。細",
    "X31n0609_003:0511a06": "而無內者也。以眾人不知。我我間隔。物物偏私。所",
    "X31n0609_003:0511a07": "謂無始無終之圓物。遂離之為元會運世時矣。所",
    "X31n0609_003:0511a08": "謂無內無外之大體。遂裂之為東西南北之方矣。",
    "X31n0609_003:0511a09": "既有方向。外而曰蠻曰夷。內而曰華曰夏。烏得不",
    "X31n0609_003:0511a10": "張王李趙。爾汝比隣乎。既有壽年。近而曰元曰宋。",
    "X31n0609_003:0511a11": "遠而曰羲曰皇。安得不年月日時。往古來今乎。嗚",
    "X31n0609_003:0511a12": "呼。吾佛大聖人宣揚此壽量品。良有以也。將長人",
    "X31n0609_003:0511a13": "之短促而至究竟乎。將廣人之狹小而至太極乎。",
    "X31n0609_003:0511a14": "將欲人人徹悟而叮嚀教誡乎。不然。何以醫師之",
    "X31n0609_003:0511a15": "喻而再四勉旃乎。舉如意云。會麼。若於此會得。不",
    "X31n0609_003:0511a16": "隨往而往者此靈心也。不隨來而來者此靈心也。",
    "X31n0609_003:0511a17": "不隨物而物者此靈心也。其或不然。更聽山偈。自",
    "X31n0609_003:0511a18": "從撞入個胞胎。添却元翁多少獃。若是元翁能大",
    "X31n0609_003:0511a19": "悟。此身天地一微埃。問曰。如何是佛之壽量。師曰。",
    "X31n0609_003:0511a20": "世上算師數不得。曰餘世人與佛本來人還有壽",
    "X31n0609_003:0511a21": "量也無。師曰。伱曾見本來人也未。曰恁麼則元翁",
    "X31n0609_003:0511a22": "無面目。世人徒自猜。師曰。闍黎。",
    "X31n0609_003:0511a23": "分別功德品第十七",
    "X31n0609_003:0511a24": "此經乃宣揚此心之廣大久遠。不滅不生之妙典",
    "X31n0609_003:0511b01": "也。此心既明。則功德無有涯際。豈容有所分別乎。",
    "X31n0609_003:0511b02": "所以有分別者。非此心之理有分別。乃眾人領受",
    "X31n0609_003:0511b03": "之不同。所以功德有淺深多寡也。經中以布施持",
    "X31n0609_003:0511b04": "戒忍辱精進禪定五波羅蜜。精一修行。經八十萬",
    "X31n0609_003:0511b05": "億多劫所修功德。不如一念信受此經功德。以聞",
    "X31n0609_003:0511b06": "此經。必悟圓滿覺性。以悟圓滿覺性故。必能會無",
    "X31n0609_003:0511b07": "始無終於寂然不動之中。必能會無為無變於感",
    "X31n0609_003:0511b08": "而遂通之際。如是則豈有為有變有年有劫之功",
    "X31n0609_003:0511b09": "德可比擬哉。故曰佛子住此地。即是佛受用。舉如",
    "X31n0609_003:0511b10": "意云。會麼。若於此會得。生死永斷。苦樂無端。盡法",
    "X31n0609_003:0511b11": "界總是真常。括古今通為妙性。演之為易。可以趨",
    "X31n0609_003:0511b12": "吉避凶。頌之為詩。可以移風易俗。如是乃至世諦",
    "X31n0609_003:0511b13": "資生。無不化為真如妙理中庸聖行者也。咦。聽說",
    "X31n0609_003:0511b14": "山偈。此經一句信無疑。便是圓融法界時。萬種有",
    "X31n0609_003:0511b15": "為皆費力。吾心頓悟即菩提。問曰。如何是頓悟即",
    "X31n0609_003:0511b16": "菩提之理。師曰。若能頓悟此心。則無聖無凡。非空",
    "X31n0609_003:0511b17": "非有。曰恁麼則本無聖凡。人自迷悟。師曰。杲日卓",
    "X31n0609_003:0511b18": "午雲消盡。具眼何人不見明。",
    "X31n0609_003:0511b19": "隨喜功德品第十八",
    "X31n0609_003:0511b20": "此一品經。極讚聞此妙經功德。無有涯際。不可稱",
    "X31n0609_003:0511b21": "量。故以展教第五十人隨喜功德以讚之耳。葢以",
    "X31n0609_003:0511b22": "資生之具。盡心供養他人以至於老。乃百年之夢",
    "X31n0609_003:0511b23": "事。亦剝他人來世富貴之利劍耳。於自性何益哉。",
    "X31n0609_003:0511b24": "第五十人隨喜此經之功德。雖今生不明斯道。乃",
    "X31n0609_003:0511c01": "已種當來成佛之種子。既有成佛種子。同緣會遇。",
    "X31n0609_003:0511c02": "必得親聞妙經。既得親聞妙經。成佛必矣。既得成",
    "X31n0609_003:0511c03": "佛。逆推今日隨喜之為種。豈資生之幻具。助緣之",
    "X31n0609_003:0511c04": "夢為。可比成佛之大功。了生死。證涅槃之大事乎。",
    "X31n0609_003:0511c05": "舉如意云。會麼。若於此會得。無邊幻妄頓滅無餘。",
    "X31n0609_003:0511c06": "無窮死生頓消無迹。盡大地作沙門一隻眼。了無",
    "X31n0609_003:0511c07": "毫髮之疑。盡十方是箇自身。亦何甞擬議。其或不",
    "X31n0609_003:0511c08": "然。須向靜中自看父母未生已前。今日之思量計",
    "X31n0609_003:0511c09": "較者畢竟在何處安立。看來看去。必然有悟云。我",
    "X31n0609_003:0511c10": "本不生。人何曾滅。眾生諸佛悉是假名。五教三乘",
    "X31n0609_003:0511c11": "皆為虗說。到此田地。可謂道一條大道本無迂。自",
    "X31n0609_003:0511c12": "是當人見識遲。今日肯能真領悟。目前何法不如",
    "X31n0609_003:0511c13": "如。問曰。如何是如如。師曰。綿州附子漢州薑。曰恁",
    "X31n0609_003:0511c14": "麼萬別千差。如如之理何在。師曰。會得時本無千",
    "X31n0609_003:0511c15": "差萬別。曰如是則見自異而自差。體本同而本一。",
    "X31n0609_003:0511c16": "師曰。不可隨語生解。曰畢竟一歸何處。師曰。山僧",
    "X31n0609_003:0511c17": "不知當人自看活套。曰隨喜妙經既有無量功德。",
    "X31n0609_003:0511c18": "且道今日信某禳灾一句作麼生道。師曰。似日消",
    "X31n0609_003:0511c19": "清霜。如火焚枯草。",
    "X31n0609_003:0511c20": "法師功德品第十九",
    "X31n0609_003:0511c21": "此一品經。演出得此經之靈驗。葢妙經所詮者性",
    "X31n0609_003:0511c22": "道也。悟此性道者。形雖凡夫。心即佛也。心既佛之",
    "X31n0609_003:0511c23": "妙心。乃一心上帝則主宰乾坤。化生萬物者也。心",
    "X31n0609_003:0511c24": "既如佛。則一身隨之而妙。身既隨之而妙。則六根",
    "X31n0609_003:0512a01": "能具廣大神妙。六根既妙。則六塵悉能隨神指呼。",
    "X31n0609_003:0512a02": "能一能萬。能短能長。乃至手取天地外之物。如手",
    "X31n0609_003:0512a03": "拈香。眼視往古來今之事。如眼觀掌。亦真圓證本",
    "X31n0609_003:0512a04": "心之常事者也。何法師功德廣大之可疑哉。舉如",
    "X31n0609_003:0512a05": "意云。會麼。若於此會得。佛一我也。我一佛也。彌陀",
    "X31n0609_003:0512a06": "與我不是兩般。我與達多元非二質。融萬象成一",
    "X31n0609_003:0512a07": "法身。會古今即一知見。其或不然。須向蒲團上靜",
    "X31n0609_003:0512a08": "坐二三十年。單單看個大而無外。果有外乎。果無",
    "X31n0609_003:0512a09": "外乎。前而無始。果有始乎。果無始乎。始處得其實。",
    "X31n0609_003:0512a10": "終處亦真。外處得其真。內處亦實。悟到此田地謂",
    "X31n0609_003:0512a11": "之知至。究到此田地謂之物格。眾如有疑。聽說山",
    "X31n0609_003:0512a12": "偈。此心神妙人人佛。自是人人不自知。肯信山僧",
    "X31n0609_003:0512a13": "輕一點。六般神妙任施為。問曰。適云六般神妙任",
    "X31n0609_003:0512a14": "施為。師亦法師。六般神妙還具足也無。師曰。我又",
    "X31n0609_003:0512a15": "不是法師。問什麼具足不具足。曰適來高座敷演。",
    "X31n0609_003:0512a16": "大眾蒙益。為什麼不是法師。師曰。若喚作法師。不",
    "X31n0609_003:0512a17": "值半文錢。曰不喚作法師意旨如何。曰糟粕人間",
    "X31n0609_003:0512a18": "真打透。庖羲畫畫是秦灰。",
    "X31n0609_003:0512a19": "常不輕品第二十",
    "X31n0609_003:0512a20": "此一品經。演唱能行此妙經之妙行。必將成佛者",
    "X31n0609_003:0512a21": "也。葢甞靜思之。人生於天地間。醉生夢死者固不",
    "X31n0609_003:0512a22": "在此論。但有少覺悟者。試為詳裁之。夫妙經乃演",
    "X31n0609_003:0512a23": "人人本具之性理也。圓滿覺性固無欠而無餘。蘊",
    "X31n0609_003:0512a24": "積妄情實有生而有滅。妄情既有。生起消滅之道",
    "X31n0609_003:0512b01": "豈無。故吾佛大聖人引起往昔為凡夫時初得覺",
    "X31n0609_003:0512b02": "悟修行。以為今悟妙性修行模範也。妙行有三。曰",
    "X31n0609_003:0512b03": "平等行。曰無相行。曰無我行。無我則心量廣大。見",
    "X31n0609_003:0512b04": "識淵泉。菩提涅槃而日日增榮。解脫智慧而時時",
    "X31n0609_003:0512b05": "深入。故曰無我而大。大而化之謂之聖。聖而不測",
    "X31n0609_003:0512b06": "謂之神。無明逆順之境忘於外。善惡之機息於內。",
    "X31n0609_003:0512b07": "無好樂憂患之念萌。絕利欲爭奪之念舉。故曰守",
    "X31n0609_003:0512b08": "其無相。相固常有。體其無體。體固全真。平等則雖",
    "X31n0609_003:0512b09": "冤親而不同。實冤親而共性。雖男女而有別。實男",
    "X31n0609_003:0512b10": "女而同根。廓七尺軀為大千沙界。廣一寸心作太",
    "X31n0609_003:0512b11": "極圓圖。故曰心同虗空界。示等虗空法。證得虗空",
    "X31n0609_003:0512b12": "時。無是無非法。如是則萬事紛紜而常一。萬法變",
    "X31n0609_003:0512b13": "化而常真。收萬古於一念慮中。會塵剎於一毫頭",
    "X31n0609_003:0512b14": "上。到此田地。誰曰成佛更有遲疑。果若更疑。聽說",
    "X31n0609_003:0512b15": "山偈。此心平等忘人我。雖未修行佛已成。若道山",
    "X31n0609_003:0512b16": "僧言不當。不輕菩薩可憐生。問曰。不輕菩薩授記",
    "X31n0609_003:0512b17": "一切人是佛。且道蒙授記者還有不成佛者麼。師",
    "X31n0609_003:0512b18": "曰。只你不成。曰學人為什麼不成。師曰。你若肯成。",
    "X31n0609_003:0512b19": "不將再問。曰恁麼則直下承當。更休擬議。師曰。善",
    "X31n0609_003:0512b20": "哉大丈夫。",
    "X31n0609_003:0512b21": "如來神力品第二十一",
    "X31n0609_003:0512b22": "此一品。顯示佛佛具如是神通妙用也。然以世眼",
    "X31n0609_003:0512b23": "觀之。則黃帝乘龍。欒巴噀酒。龐婆入石。長房縮地。",
    "X31n0609_003:0512b24": "皆罕見之難事。誠以道眼觀之。則維摩丈室容百",
    "X31n0609_003:0512c01": "萬之多座。釋尊一時歷百千之長年。一舌抵初禪",
    "X31n0609_003:0512c02": "萬萬里之高。一聲遍十方萬萬界之廣。亦大聖人",
    "X31n0609_003:0512c03": "之末事。何以如此。以吾性無方所年劫者也。此性",
    "X31n0609_003:0512c04": "既無方所年劫。則歷不可數之元會。自心何甞少",
    "X31n0609_003:0512c05": "間。如是則於一念頃經無量恒河沙之大劫。乃至",
    "X31n0609_003:0512c06": "一語一默光照十方。一抑一揚聲宏萬世。皆佛之",
    "X31n0609_003:0512c07": "小事。性之影子耳。舉如意云。會麼。若於此會得。一",
    "X31n0609_003:0512c08": "即一切。一切即一。往古即今。今亦往古。其或不然。",
    "X31n0609_003:0512c09": "必當久靜一二十年。看個已往年歲為什麼此心",
    "X31n0609_003:0512c10": "不隨已往而不存。未來年歲為什麼此心不隨未",
    "X31n0609_003:0512c11": "來而不覺。現在萬物紛紜為什麼此心不隨萬物",
    "X31n0609_003:0512c12": "而獨知。如是反復參究。久久純熟。當自悟云。冲虗",
    "X31n0609_003:0512c13": "妙粹。炳煥靈明。卓然而獨存者也。到此田地。百萬",
    "X31n0609_003:0512c14": "神通妙用。皆運水搬柴之易。又何難之有哉。咦。再",
    "X31n0609_003:0512c15": "聽說偈。運水搬柴一妙神。自家不悟可憐人。今朝",
    "X31n0609_003:0512c16": "頓悟從今後。土塊泥團即法身。問曰。如何是泥團",
    "X31n0609_003:0512c17": "即法身。師曰。天地之塞皆吾體。天地之帥皆吾性。",
    "X31n0609_003:0512c18": "曰如何是要妙一句。師曰。一片寒光。吐吞萬象。",
    "X31n0609_003:0512c19": "囑累品第二十二",
    "X31n0609_003:0512c20": "囑累者。以言托之曰囑。以法系之曰累。欲使傳續",
    "X31n0609_003:0512c21": "妙法。利達無窮。故曰囑累。葢此妙經。三周已畢。大",
    "X31n0609_003:0512c22": "道斯圓。若不付托得。演說一場無益。(某)才荒學淺。",
    "X31n0609_003:0512c23": "固非付托之人。因正緣真。敢任流通之責。試再為",
    "X31n0609_003:0512c24": "詳拈一遍看。夫法者何法也。即吾佛大聖人經無",
    "X31n0609_003:0513a01": "量久遠年劫修習之正法也。此正法之意者何意",
    "X31n0609_003:0513a02": "也。即人人本具之性理也。何謂性理。即吾心竪窮",
    "X31n0609_003:0513a03": "三際。橫遍十方。萬善萬能之實理也。此之實理。雖",
    "X31n0609_003:0513a04": "人物共稟。但不能自主。而隨形器根塵之所幻惑",
    "X31n0609_003:0513a05": "者。靡靡皆是也。故吾佛大聖人最先覺悟。愍眾人",
    "X31n0609_003:0513a06": "之不悟。乃示同生滅。演此妙經。直指當人之性如",
    "X31n0609_003:0513a07": "是而已矣。性理既明。留言可法。故特運大神力。以",
    "X31n0609_003:0513a08": "一手摩萬億多眾之頂。自稱此經難得。具諸佛大",
    "X31n0609_003:0513a09": "道德大神通之秘藏也。宜各受持流布。如法修習。",
    "X31n0609_003:0513a10": "如我無異。是至囑也。舉如意云。會麼。若於此會得。",
    "X31n0609_003:0513a11": "著衣吃飰。二聖寶塔儼然。舉手擡頭。七卷蓮經在",
    "X31n0609_003:0513a12": "爾。其或未委。山僧有偈。一乘義理自家性。七軸蓮",
    "X31n0609_003:0513a13": "華紙上心。我愛普賢曾有說。教人莫向外邊尋。問",
    "X31n0609_003:0513a14": "曰。如何是囑累末後一句。師曰。切忌生疑。曰學人",
    "X31n0609_003:0513a15": "尚不曾信。疑從何生。師曰。信也好。疑也好。曰疑也",
    "X31n0609_003:0513a16": "好時如何。師曰。四生六道劫時長。換面改頭增懊",
    "X31n0609_003:0513a17": "惱。曰信也好時如何。師曰。三賢十聖性天廓。八解",
    "X31n0609_003:0513a18": "六通心地寬。",
    "X31n0609_003:0513a19": "藥王菩薩本事品第二十三",
    "X31n0609_003:0513a20": "此一品經。示藥王燒身煉臂供養此經之迹。以顯",
    "X31n0609_003:0513a21": "此經尊崇玄妙不可得見之難。葢燒身空我相也。",
    "X31n0609_003:0513a22": "煉臂忘我執也。我執既忘始可與之論一大之至",
    "X31n0609_003:0513a23": "理。我相通絕始可與之言一大之真常。舉如意云。",
    "X31n0609_003:0513a24": "會麼。若於此會得。毗盧妙體。與一片白雲橫谷口",
    "X31n0609_003:0513b01": "而無殊。大藏靈文。共幾多歸鳥盡迷巢而不別。其",
    "X31n0609_003:0513b02": "或不然。須盡掃蕩胷中舊習。單單念句阿彌陀佛。",
    "X31n0609_003:0513b03": "初舉之時。雜念紛飛。凡情交錯。久則純熟。一心圓",
    "X31n0609_003:0513b04": "寂。萬境如如。到此田地。必當自悟十世古今始終",
    "X31n0609_003:0513b05": "不離於當念。無邊剎海自他不隔於毫端。燒身也",
    "X31n0609_003:0513b06": "煉譬也如雲去雲來天本淨。此方也他界也若華",
    "X31n0609_003:0513b07": "開華落樹何關。更何疑哉。再聽山偈。只怕此身煉",
    "X31n0609_003:0513b08": "不盡。此身燒盡我無依。是名苦行流通旨。珍重當",
    "X31n0609_003:0513b09": "人善護持。問曰。是名苦行流通旨其意如何。師曰。",
    "X31n0609_003:0513b10": "行不苦則志不堅。意不誠則念不切。曰恁麼則克",
    "X31n0609_003:0513b11": "苦乃入道之初門。無我為成佛之捷徑。師曰。再聽",
    "X31n0609_003:0513b12": "山偈。放逸名為不立身。豈能成佛號圓人。既然要",
    "X31n0609_003:0513b13": "做丈夫漢。須掃從前懈怠塵。曰力進一句再請師",
    "X31n0609_003:0513b14": "道。師曰。若不力行成不得。百年容易暗消磨。不如",
    "X31n0609_003:0513b15": "當下便行去。萬古令人出愛河。",
    "X31n0609_003:0513b16": "妙音菩薩品第二十四",
    "X31n0609_003:0513b17": "妙音者宣揚此經之具也。故吾佛大聖人示此以",
    "X31n0609_003:0513b18": "表揚妙行流通也。夫妙經之旨。在人人分上謂之",
    "X31n0609_003:0513b19": "覺體。在佛佛道上謂之三藐。此謂正等。在人事取",
    "X31n0609_003:0513b20": "舍進退之宜謂之道。在覺體廣大圓融謂之佛。在",
    "X31n0609_003:0513b21": "吾佛隨機應化宣示謂之經。在慮空念寂之地謂",
    "X31n0609_003:0513b22": "之定。在無人無我之時謂之空。在解怒絕慾之頃",
    "X31n0609_003:0513b23": "謂之力。如是乃至動靜紛紜。彼此一萬。有無量百",
    "X31n0609_003:0513b24": "千萬億名。善者皆此經之妙旨。惡則皆凡下之愚",
    "X31n0609_003:0513c01": "情也。故妙音能種種示現。輔贊此經。以表妙行流",
    "X31n0609_003:0513c02": "通也。舉如意云。會麼。若於此會得。任短任長休剪",
    "X31n0609_003:0513c03": "綴。隨高隨下自平治。其或不然。莫道死來真作一。",
    "X31n0609_003:0513c04": "安身立命恐多般。世間多少英靈漢。多少臨終被",
    "X31n0609_003:0513c05": "熱瞞。於此心果未安。還須念句彌陀佛。心心即佛。",
    "X31n0609_003:0513c06": "佛佛惟心。忽地打成一片。當自大悟云。本無生死",
    "X31n0609_003:0513c07": "及升沉。廣大冲虗妙甚深。從今不受人瞞却。萬古",
    "X31n0609_003:0513c08": "乾坤號妙音。問曰。如何是妙音之旨。師曰。一而萬。",
    "X31n0609_003:0513c09": "萬而一。體露堂堂。曰恁麼則無一物不是毗盧之",
    "X31n0609_003:0513c10": "體。無一名不是吾道之名者也。師曰。再聽山偈。乾",
    "X31n0609_003:0513c11": "坤萬別與千差。識得元來只一家。於此既能真會",
    "X31n0609_003:0513c12": "得。何人脚下不蓮華。",
    "X31n0609_003:0513c13": "觀世音菩薩普門品第二十五",
    "X31n0609_003:0513c14": "普門者。示以觀音妙智觀力。契機圓行。而進於妙",
    "X31n0609_003:0513c15": "音。無緣慈濟。響答大千。而普應無盡也。葢人人所",
    "X31n0609_003:0513c16": "具妙性。圓滿十方。洞無隔礙。特以眾生業惑。幻妄",
    "X31n0609_003:0513c17": "迷真。見聞覺知。遂相吳越。而失本元明。塵消覺淨。",
    "X31n0609_003:0513c18": "顯復圓通者。惟聞機最勝。故楞嚴云。一根既返元。",
    "X31n0609_003:0513c19": "六根成解脫。六解一亡。元明不二。心非其心。無一",
    "X31n0609_003:0513c20": "心而非其法。法非其法。無一法而非其心。一多緣",
    "X31n0609_003:0513c21": "起而恒真。千差涉入而無礙。非普門而何。舉如意",
    "X31n0609_003:0513c22": "云。會麼。若於此會得。觀音菩薩常在諸人面門出",
    "X31n0609_003:0513c23": "入。示現神通力。說無等等法。汝若不會。須以妙奢",
    "X31n0609_003:0513c24": "摩他三昧觀力回光自看。看到着眼不及處。驀忽",
    "X31n0609_003:0514a01": "拶透。便知百千手眼。不離自己。苟或不然。試聽山",
    "X31n0609_003:0514a02": "偈。一鏡堂堂萬像俱。大千何處不光暉。逈然不落",
    "X31n0609_003:0514a03": "根塵界。手眼通身却是誰。問曰。如何不落根塵一",
    "X31n0609_003:0514a04": "句。師曰。根塵裡薦取。曰猶是學人疑處。師曰。耳裡",
    "X31n0609_003:0514a05": "青黃眼裡聲。曰恁麼則悟來月滿三期內。迷去雲",
    "X31n0609_003:0514a06": "開六不收。師曰。你喚什麼作月。曰如何是觀音妙",
    "X31n0609_003:0514a07": "智力。能救世間苦。師曰。蒼波海底珊瑚月。紅焰爐",
    "X31n0609_003:0514a08": "中菡萏風。曰是則眾苦所不到。師曰。功德不少。",
    "X31n0609_003:0514a09": "陀羅尼品第二十六",
    "X31n0609_003:0514a10": "此一品經。以陀羅尼標名者。以此妙經理行智果。",
    "X31n0609_003:0514a11": "四大法圓。若不總收。道無究竟。故以此名品也。梵",
    "X31n0609_003:0514a12": "云陀羅尼。此云總持。即總持萬法。圓收萬善之密",
    "X31n0609_003:0514a13": "也。(某)初學此經。以為誦得乃了。既誦得了。又以解",
    "X31n0609_003:0514a14": "其義理為難。既頗曉解。又以行不得為難。既依而",
    "X31n0609_003:0514a15": "行之。不過日用之中。人事之小善耳。來世為人之",
    "X31n0609_003:0514a16": "志。來世如今之解。皆不得決然由我行藏而無少",
    "X31n0609_003:0514a17": "疑也。由是反覆參究。忽地如獲舊物相似。從此徹",
    "X31n0609_003:0514a18": "頭徹尾。了無毫髮進退之疑。從此若彼若此。俱有",
    "X31n0609_003:0514a19": "佛祖取舍之斷。故敢以妙經。為人發明也。夫圓收",
    "X31n0609_003:0514a20": "萬善。總持萬法。果是何道。即人人本具之妙心也。",
    "X31n0609_003:0514a21": "人人既具。何以輪轉六道。汩沒四生。到今不了。復",
    "X31n0609_003:0514a22": "如之何。以人人本具。不遇良友指教。又無自察之",
    "X31n0609_003:0514a23": "才。則終身不明。今既不明。則知萬萬世後萬萬世",
    "X31n0609_003:0514a24": "徒生死。終無了悟之緣。所謂本具妙性徒本具者",
    "X31n0609_003:0514b01": "也。嗚呼。我等夙培善種。幸獲正教。宜當革故鼎新。",
    "X31n0609_003:0514b02": "必究必行必成必了。豈不快然於自心乎。豈不為",
    "X31n0609_003:0514b03": "如來使。往來三界乎。豈不與十方諸佛歷代祖師",
    "X31n0609_003:0514b04": "把手共行乎。豈不謂之圓收萬善總持萬法乎。舉",
    "X31n0609_003:0514b05": "如意云。會麼。若於此會得。可謂道打開華藏重重",
    "X31n0609_003:0514b06": "海。獨露堂堂大覺場。其或不然。須是入祕密關。立",
    "X31n0609_003:0514b07": "總持志。拚三十年工夫。單單念句六字真言。坐與",
    "X31n0609_003:0514b08": "真言共坐。臥與真言共臥。乃至言語作息俱與真",
    "X31n0609_003:0514b09": "言無二。如是則必有融成一片之時。必有三世十",
    "X31n0609_003:0514b10": "方正等之日。必有凡聖悟迷本只一心之見。到此",
    "X31n0609_003:0514b11": "田地。可謂道太湖三萬六千頃。月在波心說向誰。",
    "X31n0609_003:0514b12": "更有人來伸一問。山僧合掌念多醯。問曰。如何是",
    "X31n0609_003:0514b13": "多醯二字。師曰。此是藍婆呪。不須義上疑。曰呪即",
    "X31n0609_003:0514b14": "不聞。究竟總持一句作麼生道。師曰。多醯多醯兜",
    "X31n0609_003:0514b15": "醯醯醯。",
    "X31n0609_003:0514b16": "妙莊嚴王本事品第二十七",
    "X31n0609_003:0514b17": "此妙莊嚴王本事品者。舉古例今。欲使行人以道",
    "X31n0609_003:0514b18": "自衛。消息邪緣。不墮垢染而竟果德。亦以見利行",
    "X31n0609_003:0514b19": "同事。轉邪歸正者。良由受持此妙經力。而不失方",
    "X31n0609_003:0514b20": "便之權也。然則不染而染者。妙莊嚴也。染而不染",
    "X31n0609_003:0514b21": "者淨德也。蘊真如之妙理者淨藏也。破痴暗於智",
    "X31n0609_003:0514b22": "照者淨眼也。故能轉昔日之妙嚴為今日之華德",
    "X31n0609_003:0514b23": "也。且道如何是此妙經力。舉如意云還會麼。若於",
    "X31n0609_003:0514b24": "此會得。五蘊浮雲空去來。三毒水泡虗出沒。如或",
    "X31n0609_003:0514c01": "不然。聽說山偈。邪因正顯正因邪。邪正元來共一",
    "X31n0609_003:0514c02": "家。邪既不生誰是正。寶光匣冷吼青蛇。問曰。昔何",
    "X31n0609_003:0514c03": "謂之莊嚴。師曰。說莊嚴者即非莊嚴。曰今何謂之",
    "X31n0609_003:0514c04": "華德。師曰。即非莊嚴是名莊嚴。曰方便之力其事",
    "X31n0609_003:0514c05": "云何。師曰。劍為不平離寶匣。藥因救病出金缾。曰",
    "X31n0609_003:0514c06": "畢竟如何得法眼淨去。師曰。功德天。黑暗女。有智",
    "X31n0609_003:0514c07": "主人。二俱不受。",
    "X31n0609_003:0514c08": "普賢菩薩勸發品第二十八",
    "X31n0609_003:0514c09": "此品名普賢勸發者。法會既終。進修功畢。智圓覺",
    "X31n0609_003:0514c10": "滿。證佛所證。法化流通。無復自利。直以善入世間",
    "X31n0609_003:0514c11": "三昧無作願力。現無量色身。自在宏化。轉入玅覺",
    "X31n0609_003:0514c12": "向上之道為果後常行也。自是而往。橫身十界。高",
    "X31n0609_003:0514c13": "踏毗盧。泯三世而無際。亦無無際。洞十虗而無方",
    "X31n0609_003:0514c14": "亦無無方。生死涅槃誰忻誰厭。佛窟魔宮無取無",
    "X31n0609_003:0514c15": "舍。如是相。如是性。如是體。如是力。猶涉化機。大無",
    "X31n0609_003:0514c16": "外。小無內。前無始。後無終。未超見量。舉如意云。會",
    "X31n0609_003:0514c17": "麼。於此會得。露柱燈籠頭頭實相。墻壁瓦礫一一",
    "X31n0609_003:0514c18": "光暉。麻三斤栢樹子塞斷玄關。乾屎橛死猫頭掀",
    "X31n0609_003:0514c19": "翻妙寨。如未究竟。再聽末後一偈。鶴出銀籠橫碧",
    "X31n0609_003:0514c20": "海。鳳離金網拂雲衢。秖應不戀長安樂。到處逢人",
    "X31n0609_003:0514c21": "是故知。問曰。如何是到處逢人是故知。師曰。煩惱",
    "X31n0609_003:0514c22": "海中為雨露。無明山上作雲雷。曰此莫便是普賢",
    "X31n0609_003:0514c23": "常行否。師曰。是即是。莫差誤。曰如何得不差誤去。",
    "X31n0609_003:0514c24": "師曰。客來須待。賊來須打。曰如是則覔火和烟得。",
    "X31n0609_003:0515a01": "擔泉帶月歸。師曰。不防靈利。曰恁麼則七軸玄文。",
    "X31n0609_003:0515a02": "宜為剩法。師曰。瘥病不假驢駝藥。曰還有不病者",
    "X31n0609_003:0515a03": "麼。師曰。伱且道誰是病者。曰是則安用勸發。師曰。",
    "X31n0609_003:0515a04": "為汝不薦不病者。曰向上事又作麼生。師曰。早成",
    "X31n0609_003:0515a05": "向下去也。曰學人不會。乞師方便。曰任從滄海變。",
    "X31n0609_003:0515a06": "終不為君通。",
    "X31n0609_003:0515a07": "○附天池沙門法聚頌",
    "X31n0609_003:0515a08": "宗教明明沒兩途。漫從取舍強分疎。衣珠未示珍",
    "X31n0609_003:0515a09": "何失。寶所親登路早迂。鵲噪雅鳴圓極唱。山明水",
    "X31n0609_003:0515a10": "碧露真模。拈華昔日今如意。一種金蓮火裡敷。",
    "X31n0609_003:0515a11": "○附陳白沙寄太虗上人一首(餘不盡錄)",
    "X31n0609_003:0515a12": "太虗石洞居。孤絕少人依。遠客携琴至。逢師乞食",
    "X31n0609_003:0515a13": "歸。一蒲青草上。四面白雲飛。盡日無言說。巖華落",
    "X31n0609_003:0515a14": "滿衣。",
    "X31n0609_003:0515a15": "考誌江都寶勝寺。唐貞觀年間。僧智端啟建於揚",
    "X31n0609_003:0515a16": "子橋。　國朝江水&#;沒。揚州衛指揮李鎧。僧太虗。",
    "X31n0609_003:0515a17": "遷於城東三里。今云寶城。無考。疑即寶勝。侯再詳。",
    "X31n0609_003:0515a19": "法華大意卷下",
    "X31n0609_003:0515b04": "法華大意後序",
    "X31n0609_003:0515b06": "金陵太虗相師。昔與陳白沙章定山諸老先生相友",
    "X31n0609_003:0515b07": "善。既多論述。及見",
    "X31n0609_003:0515b08": "孝宗皇帝復有講章詩篇。若雜文諸稿。維揚士大夫",
    "X31n0609_003:0515b09": "家有藏之者。今不易得也。渭孩時舍名稱師兄者玉",
    "X31n0609_003:0515b10": "北菴。往歲閉關龍南精舍。適鄉人李君良忠過訪。為",
    "X31n0609_003:0515b11": "玉兄道其兄梅峰居士遊維揚時。登太虗樓。訪師所",
    "X31n0609_003:0515b12": "遺。得法華大意本於住僧(某)而歸。玉兄後三年出關。",
    "X31n0609_003:0515b13": "復得是本於王龍溪先生所。而本固缺後三品。適玉",
    "X31n0609_003:0515b14": "兄之師玉芝大師至自武康。足成之。玉兄受之。遂較",
    "X31n0609_003:0515b15": "刻以廣其傳。為卷凡三。字七萬。布施者若干人。費銀",
    "X31n0609_003:0515b16": "若干兩。工再月而成。既成而玉兄持本以來。令渭序",
    "X31n0609_003:0515b17": "其來歷如此。若夫要旨所關。已標指於前序中。雖然",
    "X31n0609_003:0515b18": "如聞六祖之言心悟轉法華。心迷法華轉。然則經且",
    "X31n0609_003:0515b19": "不可恃也。而況於區區之大意。此在眾生誦讀者當",
    "X31n0609_003:0515b20": "自得之。其無以義為讐。以負於著者藏者訪者足者",
    "X31n0609_003:0515b21": "施者刻者之心。",
    "X31n0609_003:0515b22": "嘉靖丁巳歲冬十二月望日山陰徐渭撰",
    "X31n0609_003:0515c04": "重刻太虗禪師法華大意跋",
    "X31n0609_003:0515c06": "乙丑春。湛然大師說法於海鹽。余往瞻覲。時常隨雲",
    "X31n0609_003:0515c07": "集約千眾。柱石梁公率大眾向余作禮。出此大意相",
    "X31n0609_003:0515c08": "囑。余刻華嚴疏鈔功尚未竣。辭。公等切懇。唯唯承當。",
    "X31n0609_003:0515c09": "携至舟中。寓目數行。見其引太極中庸等語。懼為狂",
    "X31n0609_003:0515c10": "慧誤解者之嚆矢。尚懷猶豫。及再讀之。合掌敬仰。知",
    "X31n0609_003:0515c11": "師的的見大意。葢不以文字詮釋法華經。直以法華",
    "X31n0609_003:0515c12": "經為自心註脚者。伶俐漢子見之。便可悟入。急當重",
    "X31n0609_003:0515c13": "較流通無疑矣。遂授之梓以作後人眼目。至其稱引",
    "X31n0609_003:0515c14": "儒家言。亦一時為陳白沙諸老方便。觀者勿竊影響。",
    "X31n0609_003:0515c15": "徒滋混濫以資齒頰。使自誤誤人。墮落不淺。若夫得",
    "X31n0609_003:0515c16": "意忘言者。信知一切世諦文字。無不從法界流出。無",
    "X31n0609_003:0515c17": "障無礙為一味法。余言特饒舌耳。",
    "X31n0609_003:0515c18": "天啟丁卯仲春八日長水葉祺胤識"
}