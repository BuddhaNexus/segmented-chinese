{
    "T15n0588_002:0101c08": "佛說須真天子經卷第二",
    "T15n0588_002:0101c10": "西晉月氏三藏竺法護譯",
    "T15n0588_002:0101c11": "2 答法議品(二)答法議品第二",
    "T15n0588_002:0101c12": "須真天子則語文殊師利童子言：「如來為",
    "T15n0588_002:0101c13": "我發遣三十二事章句法品，惟願重為廣說",
    "T15n0588_002:0101c14": "令解。云何菩薩於此大乘意不忘信？」文殊師",
    "T15n0588_002:0101c15": "利答言：「心自審信不隨他教故。」天子復問：",
    "T15n0588_002:0101c16": "「云何菩薩所作堅強？」答言：「降棄諸欲故。」天子",
    "T15n0588_002:0101c17": "復問：「云何菩薩得最禑之福？」答言：「了知法",
    "T15n0588_002:0101c18": "界而不動故。」天子復問：「云何菩薩得無礙行？」",
    "T15n0588_002:0101c19": "答言：「不為諸入之所惑故。」天子復問：「云何",
    "T15n0588_002:0101c20": "菩薩去離冥塵？」答曰：「知諸法界本皆淨故。」",
    "T15n0588_002:0101c21": "天子復問：「云何菩薩入眾勇辯離諸恐畏？」答",
    "T15n0588_002:0101c22": "言：「選求諸法，不可得貌故。」天子復問：「云何菩",
    "T15n0588_002:0101c23": "薩得所聞義，依而有護？」答言：「知諸法默然",
    "T15n0588_002:0101c24": "故。」天子復問：「云何菩薩得依法議？」答言：",
    "T15n0588_002:0101c25": "「已知住法界故。」天子復問：「云何菩薩而得",
    "T15n0588_002:0101c26": "順教？」答言：「不隨諸音故。」天子復問：「云何",
    "T15n0588_002:0101c27": "菩薩得隨法教？」文殊答言：「得諸解脫故。」天",
    "T15n0588_002:0101c28": "子復問：「云何菩薩得無過者？」答言：「於諸法",
    "T15n0588_002:0101c29": "心不動故。」天子復問：「云何菩薩降伏魔眾？」",
    "T15n0588_002:0102a01": "答言：「以空覺於愛欲而求道故。」天子復問：",
    "T15n0588_002:0102a02": "「云何菩薩智不可逮？」文殊答曰：「得諸佛法",
    "T15n0588_002:0102a03": "悉受持故。」天子復問：「云何菩薩不為世法所",
    "T15n0588_002:0102a04": "污？」答曰：「隨世俗行無能污故。」天子復問：",
    "T15n0588_002:0102a05": "「云何菩薩得諸深行？」答言：「於空法不恐懼故。」",
    "T15n0588_002:0102a06": "天子復問：「云何菩薩知巧便根？」答曰：「於",
    "T15n0588_002:0102a07": "六情悉見諸情之本故。」天子復問：「云何菩薩",
    "T15n0588_002:0102a08": "得至脫門？」答言：「於一切門為說脫教故。」天",
    "T15n0588_002:0102a09": "子復問：「云何菩薩得奇特方便？」答言：「於生",
    "T15n0588_002:0102a10": "死索泥洹求而見之，於泥洹見生死徑故。」天",
    "T15n0588_002:0102a11": "子復問：「云何菩薩所作得因緣方便？」答",
    "T15n0588_002:0102a12": "曰：「住於無數，悉見一切諸法故。」天子復問：",
    "T15n0588_002:0102a13": "「云何菩薩得律方便？」答言：「視一切法無所屬",
    "T15n0588_002:0102a14": "故。」天子復問：「云何菩薩得善權方便？」答言：",
    "T15n0588_002:0102a15": "「隨世所作，不離不著故。」天子復問：「云何菩薩",
    "T15n0588_002:0102a16": "得吉祥願？」答言：「已逮道智故。」天子復問：「云",
    "T15n0588_002:0102a17": "何菩薩得忍辱力？」答言：「從本已來至於泥洹，",
    "T15n0588_002:0102a18": "悉知諸法故。」天子復問：「云何菩薩得度彼岸？」",
    "T15n0588_002:0102a19": "答言：「悉知一切異法故。」天子復問：「云何菩",
    "T15n0588_002:0102a20": "薩得饒益一切？」答言：「悉知無盡法界故。」天",
    "T15n0588_002:0102a21": "子復問：「云何菩薩為眾所愛？」答言：「視諸佛",
    "T15n0588_002:0102a22": "剎無有色故。」天子復問：「云何菩薩得眾稱譽？」",
    "T15n0588_002:0102a23": "答言：「不於諸法言是我所、非我所故。」天子復",
    "T15n0588_002:0102a24": "問：「云何菩薩德不可盡？」答曰：「等知諸法如",
    "T15n0588_002:0102a25": "虛空故。」天子復問：「云何菩薩得堅其本要？」",
    "T15n0588_002:0102a26": "答言：「於法界無所破壞故。」天子復問：「云何",
    "T15n0588_002:0102a27": "菩薩得為豪尊？」答言：「無心悉知一切心故。」",
    "T15n0588_002:0102a28": "天子復問：「云何菩薩而得為師？」答言：「於無念",
    "T15n0588_002:0102a29": "法無所捨故。」天子復問：「云何菩薩得曉知眾",
    "T15n0588_002:0102b01": "事？」答言：「知一切法，無依無怙、無來往故。是",
    "T15n0588_002:0102b02": "故，天子！菩薩得曉了眾事。」爾時文殊師利",
    "T15n0588_002:0102b03": "說是事時，八萬菩薩得無所從生法忍。於是",
    "T15n0588_002:0102b04": "世尊讚文殊師利童子言：「善哉，善哉！如所解",
    "T15n0588_002:0102b05": "說，分別法義，何快如此！」",
    "T15n0588_002:0102b06": "3 法純淑品(二)須真天子經法純淑品第三",
    "T15n0588_002:0102b07": "於是須真天子復問文殊師利言：「仁者！我所",
    "T15n0588_002:0102b08": "問法為純淑不？」答言：「世之所有，欲而無厭，",
    "T15n0588_002:0102b09": "心悉捨離，審於法奧，則為法之純淑。如吾",
    "T15n0588_002:0102b10": "所報卿屬所問，豈復純淑法耶？法乎，天子！無",
    "T15n0588_002:0102b11": "純無淑。所以者何？無像貌故。法乎，天子！不",
    "T15n0588_002:0102b12": "可得見。所以者何？目之所視不極於微，用有",
    "T15n0588_002:0102b13": "著故。法乎，天子！亦無作者。所以者何？用無",
    "T15n0588_002:0102b14": "起故。法乎，天子！無有道徑。所以者何？無吾",
    "T15n0588_002:0102b15": "無我故。法乎，天子！悉皆平等。所以者何？如",
    "T15n0588_002:0102b16": "虛空故。法乎，天子！不可得等。所以者何？用無",
    "T15n0588_002:0102b17": "侶故。法乎，天子！常住，無來無去，無語無言，無",
    "T15n0588_002:0102b18": "毀無譽，離於毀譽；無綺無飾，無醜無陋故。法",
    "T15n0588_002:0102b19": "乎，天子！無穿無漏、無補無納。所以者何？過於",
    "T15n0588_002:0102b20": "魔行故。法乎，天子！無長無養。所以者何？離",
    "T15n0588_002:0102b21": "於起滅故。法乎，天子！無處無住。所以者何？",
    "T15n0588_002:0102b22": "樂於法界故。法乎，天子！無所畏。所以者何？",
    "T15n0588_002:0102b23": "用不惑故。法乎，天子！無所愛。所以者何？離",
    "T15n0588_002:0102b24": "於貢高故。法乎，天子！不貢高。所以者何？習",
    "T15n0588_002:0102b25": "寂然故。法乎，天子！習寂然。所以者何？離諸",
    "T15n0588_002:0102b26": "念故。法乎，天子！無所念。所以者何？降諸異",
    "T15n0588_002:0102b27": "道故。法乎，天子！無有巢窟。所以者何？離婬",
    "T15n0588_002:0102b28": "怒癡故。法乎，天子！空。所以者何？從本以來",
    "T15n0588_002:0102b29": "淨故。法乎，天子！無想。所以者何？無聲名故。",
    "T15n0588_002:0102c01": "法乎，天子！無願。所以者何？不造立識故。法",
    "T15n0588_002:0102c02": "乎，天子！無造立。所以者何？無疆界故。法乎，",
    "T15n0588_002:0102c03": "天子！無所猗。所以者何？用無雙故。法乎，天",
    "T15n0588_002:0102c04": "子！無動搖。所以者何？用堅住故。法乎，天子！",
    "T15n0588_002:0102c05": "無我。所以者何？用不滅故。法乎，天子！無人。",
    "T15n0588_002:0102c06": "所以者何？從本已來無所生故。法乎，天子！無",
    "T15n0588_002:0102c07": "常。所以者何？無所起故。法乎，天子！無所起。",
    "T15n0588_002:0102c08": "所以者何？習無所生故。法乎，天子！無所生。",
    "T15n0588_002:0102c09": "所以者何？無苦器想故。法乎，天子！無有",
    "T15n0588_002:0102c10": "想。所以者何？離諸相故。如是，天子！此則為",
    "T15n0588_002:0102c11": "法之純淑義也。」天子復問：「文殊師利！法無",
    "T15n0588_002:0102c12": "所有亦無所要，云何仁者說純淑法議乎？」",
    "T15n0588_002:0102c13": "答言：「善哉，善哉！如卿所語，誠無有異。無所",
    "T15n0588_002:0102c14": "有者，此則純淑法議。所以者何？無身口意",
    "T15n0588_002:0102c15": "所作，是則法之純淑也。所以然者？天子！",
    "T15n0588_002:0102c16": "法無巢窟故。有巢窟者，身與意而異，則為非",
    "T15n0588_002:0102c17": "時之心施。」",
    "T15n0588_002:0102c18": "天子復問：「云何得知非時之心？」答言：「天子！",
    "T15n0588_002:0102c19": "有身為六衰相所繫而計有常，則知非時",
    "T15n0588_002:0102c20": "之心。知法求名著音聲響而隨邪徑，則知",
    "T15n0588_002:0102c21": "非時之心。知法及僧受道果證，則知非時之",
    "T15n0588_002:0102c22": "心。知愛欲本邪相施與，則知非時之心。知",
    "T15n0588_002:0102c23": "戒而離寂靜，則知非時之心。畢三惡道得",
    "T15n0588_002:0102c24": "出為人，志在天福，則知非時之心。其意不調",
    "T15n0588_002:0102c25": "而欲布施，則知非時之心。意無寂滅，則知",
    "T15n0588_002:0102c26": "非時之心。意有猗怙而欲忍辱，則知非時之",
    "T15n0588_002:0102c27": "心。不淨其意而欲精進，則知非時之心。多",
    "T15n0588_002:0102c28": "念喜忘禪思不定，則知非時之心。自大貢高",
    "T15n0588_002:0102c29": "忽於智慧，則知非時之心。住於我所而欲",
    "T15n0588_002:0103a01": "行慈，則知非時之心。志於猶豫而欲行哀，",
    "T15n0588_002:0103a02": "則知非時之心。行墮四證而欲行喜，則知",
    "T15n0588_002:0103a03": "非時之心。住於有身而欲行護，則知非時之",
    "T15n0588_002:0103a04": "心。無身痛痒意而欲念法不應止，則知非",
    "T15n0588_002:0103a05": "時之心。知諸起滅不應斷，則知非時之心。",
    "T15n0588_002:0103a06": "身意相猗不應神足，則知非時之心。以六情",
    "T15n0588_002:0103a07": "猗於五根，則知非時之心。以所見力依於五",
    "T15n0588_002:0103a08": "力，則知非時之心。知七法無覺意，則知非",
    "T15n0588_002:0103a09": "時之心。念愛欲貪不應八直，則知非時之心。",
    "T15n0588_002:0103a10": "於苦智而有疑，則知非時之心。於習而有",
    "T15n0588_002:0103a11": "疑，則知非時之心。於滅盡而有疑，則知非",
    "T15n0588_002:0103a12": "時之心。齎俗所有欲入於道，則知非時之心。",
    "T15n0588_002:0103a13": "如是，天子！受持淨心用專著故，則知非時之",
    "T15n0588_002:0103a14": "心。」",
    "T15n0588_002:0103a15": "天子復問：「云何得知是時之心？」答言：「天子！",
    "T15n0588_002:0103a16": "心等如虛空，則知是時之心。」復問：「云何心",
    "T15n0588_002:0103a17": "如虛空？」答言：「如虛空無心，心亦如是。如",
    "T15n0588_002:0103a18": "是心，心等如虛空。」復問：「誰當信心等如虛",
    "T15n0588_002:0103a19": "空？」答言：「天子！計有吾我人者則不信。」天子",
    "T15n0588_002:0103a20": "復問：「計吾我人者何所是？」答言：「心等如",
    "T15n0588_002:0103a21": "虛空，而欲增益過出其上。」復問：「云何增益",
    "T15n0588_002:0103a22": "過出其上？」答言：「計有常者便欲出其上，計",
    "T15n0588_002:0103a23": "無常者亦欲出其上；苦者亦欲出其上，樂者",
    "T15n0588_002:0103a24": "亦欲出其上；憂者亦欲出其上，無憂者亦欲",
    "T15n0588_002:0103a25": "出其上；計有身者亦欲出其上，計無身者亦",
    "T15n0588_002:0103a26": "欲出其上；空、無想、無願亦欲出其上；幻、夢、",
    "T15n0588_002:0103a27": "水中月、影、響一切諸法，其譬如是。如是等而",
    "T15n0588_002:0103a28": "復欲出其上。如法有所處便可增益，婬怒癡",
    "T15n0588_002:0103a29": "更相猗，復欲出其上。形此生死不可讚歎泥",
    "T15n0588_002:0103b01": "洹之事，復欲出其上。如是，天子！是為計吾我",
    "T15n0588_002:0103b02": "人者。」復問：「云何得無瞋恚而不佷？」答言：",
    "T15n0588_002:0103b03": "「從生死出，住於泥洹。還世間，滅諸愛欲而",
    "T15n0588_002:0103b04": "淨行。於滅不永滅，於起無所起，諸形音聲不",
    "T15n0588_002:0103b05": "以畏懼。如是滅為習者有所脫，脫習者為已",
    "T15n0588_002:0103b06": "度如是事。一切法不能舉其功、不能勝其德，",
    "T15n0588_002:0103b07": "是為無恚而不恨。」說是法時。三萬二千",
    "T15n0588_002:0103b08": "天子得法眼淨，五千比丘心得解脫，萬二千",
    "T15n0588_002:0103b09": "菩薩得忍辱力。",
    "T15n0588_002:0103b10": "4 聲聞品(二)須真天子經聲聞品第四",
    "T15n0588_002:0103b11": "於是須真天子謂諸大弟子：「仁者所狐疑，",
    "T15n0588_002:0103b12": "可問文殊師利。」長老摩訶迦葉前問文殊師",
    "T15n0588_002:0103b13": "利言：「菩薩云何行八惟務禪？」答言：「菩薩",
    "T15n0588_002:0103b14": "於八惟務禪，本無、無所造立禪，無恚禪等",
    "T15n0588_002:0103b15": "禪，是菩薩禪。」復問：「云何作是說？」答言：「惟",
    "T15n0588_002:0103b16": "迦葉！身本無，無造立於三界者，便起愛欲。已",
    "T15n0588_002:0103b17": "了離欲，是故知身本無，於三界無所造，於",
    "T15n0588_002:0103b18": "欲無所想，已知空而立禪。如是，迦葉！而作",
    "T15n0588_002:0103b19": "此說：八惟務禪，本無、無造立禪，無恚禪等",
    "T15n0588_002:0103b20": "禪，則菩薩禪。」於是迦葉默而無言。賢者舍",
    "T15n0588_002:0103b21": "利弗復問：「云何菩薩得無礙慧？」答言：「菩薩",
    "T15n0588_002:0103b22": "於諸礙而無恚恨，於諸罣礙而無制著，一切",
    "T15n0588_002:0103b23": "愛欲而皆見知而不捨離。所以者何？養護一",
    "T15n0588_002:0103b24": "切故，是故菩薩得無礙慧。」",
    "T15n0588_002:0103b25": "賢者摩訶目犍連復問：「云何菩薩而得神足？」",
    "T15n0588_002:0103b26": "答言：「惟目犍連！菩薩於無為而無所受，",
    "T15n0588_002:0103b27": "度脫一切而降盡之，不於有為有所受。所以",
    "T15n0588_002:0103b28": "者何？將護一切故，是故菩薩得大神足。」",
    "T15n0588_002:0103b29": "長老須菩提復問：「云何菩薩得知他法行？」",
    "T15n0588_002:0103c01": "答言：「惟須菩提！菩薩於一切他異法悉了",
    "T15n0588_002:0103c02": "知之，心於道事而不厭，常樂三昧而無足，諸",
    "T15n0588_002:0103c03": "所作為而示現，是故菩薩得知他法行。」",
    "T15n0588_002:0103c04": "賢者分耨文陀尼子復問：「云何菩薩博採眾",
    "T15n0588_002:0103c05": "義說明慧法？」答言：「惟分耨！菩薩悉示一",
    "T15n0588_002:0103c06": "切諸根，隨所樂喜而說其德，無常、苦、空、非身",
    "T15n0588_002:0103c07": "之義，各令得其所。無數生死百千劫，持是",
    "T15n0588_002:0103c08": "法義而遍教授，無有滅盡。其智如是，是故",
    "T15n0588_002:0103c09": "菩薩博採眾義說明慧法。」",
    "T15n0588_002:0103c10": "賢者離越復問：「云何菩薩如常樂禪。」答",
    "T15n0588_002:0103c11": "言：「惟離越！菩薩習三摩越悉知諸法，於",
    "T15n0588_002:0103c12": "諸亂意者而起大哀，令發無央數行，不禪無",
    "T15n0588_002:0103c13": "所樂，是故菩薩得禪。」",
    "T15n0588_002:0103c14": "賢者憂波離復問：「云何菩薩得持法藏？」答",
    "T15n0588_002:0103c15": "言：「唯憂波離！菩薩悉知諸法奧藏，從本已來",
    "T15n0588_002:0103c16": "泥曰，離愛欲者，已應法藏教授一切，為示愛",
    "T15n0588_002:0103c17": "欲令覺知之。於愛欲中令起道意，是故菩薩",
    "T15n0588_002:0103c18": "得法隩藏。」賢者阿那律復問：「云何菩薩得",
    "T15n0588_002:0103c19": "天眼徹視？」答言：「唯阿那律！菩薩於十方諸",
    "T15n0588_002:0103c20": "色悉照見已，有色習者而為示現於一切",
    "T15n0588_002:0103c21": "法，悉示現無所著，令尋跡而得出，是為菩",
    "T15n0588_002:0103c22": "薩天眼徹視。」",
    "T15n0588_002:0103c23": "賢者薄鳩盧復問：「云何菩薩得諸根寂定？」",
    "T15n0588_002:0103c24": "答言：「菩薩於一切界視如佛界，於佛界視",
    "T15n0588_002:0103c25": "諸界無所有，是故菩薩得諸根寂定。」",
    "T15n0588_002:0103c26": "賢者鴦掘魔復問：「云何菩薩得利諸根？」答",
    "T15n0588_002:0103c27": "言：「菩薩視諸逆惡等之如道，是故菩薩得利",
    "T15n0588_002:0103c28": "諸根。」",
    "T15n0588_002:0103c29": "賢者摩訶迦旃延復問：「云何菩薩得分別知",
    "T15n0588_002:0104a01": "眾經方便？」答言：「菩薩得四等無盡。何等為",
    "T15n0588_002:0104a02": "四？一者、義，二者、法，三者、次第，四者、報答。是",
    "T15n0588_002:0104a03": "為四。以一絕句，於百千劫廣為一切分別",
    "T15n0588_002:0104a04": "演教，而是教不近有為、不有所染，已淨無所",
    "T15n0588_002:0104a05": "却。而是教於諸法界不動轉，於一切受而為",
    "T15n0588_002:0104a06": "作受。是故菩薩得分別知眾經方便。」賢者摩",
    "T15n0588_002:0104a07": "訶拘絺復問：「云何菩薩得義、法、次第、報答",
    "T15n0588_002:0104a08": "四事？」答言：「菩薩於寂然法得此，已義等教",
    "T15n0588_002:0104a09": "授；以住於法，以法等教授；於所為常歡喜而",
    "T15n0588_002:0104a10": "無恨，以等次第教授；而響不可護持，以",
    "T15n0588_002:0104a11": "報答教授。是故菩薩得義、法、次第、報答。」",
    "T15n0588_002:0104a12": "賢者羅雲復問：「云何菩薩得淨其戒？」答言：",
    "T15n0588_002:0104a13": "「惟羅雲！菩薩以淨戒三昧，捨戒犯戒將養",
    "T15n0588_002:0104a14": "一切，是故菩薩而得淨戒。」賢者阿難復問：",
    "T15n0588_002:0104a15": "「云何菩薩而得博聞？」答言：「菩薩一切諸",
    "T15n0588_002:0104a16": "佛所說樂欲聽聞，已聞則受其義，聞已皆",
    "T15n0588_002:0104a17": "持，所聞便以教授，是為菩薩而得博聞。」於",
    "T15n0588_002:0104a18": "是諸大弟子歡喜默然。",
    "T15n0588_002:0104a19": "爾時須真天子謂諸大弟子言：「屬文殊師利",
    "T15n0588_002:0104a20": "所說法，仁寧有是事乎？」諸大弟子言：「吾等尚",
    "T15n0588_002:0104a21": "不能了知一法，何況爾所法耶？」天子言：「仁者！",
    "T15n0588_002:0104a22": "若干種身，各各異類，其道義一也。」大弟子答",
    "T15n0588_002:0104a23": "言：「譬如牛跡中水，諸餘弟子所知如是。若車",
    "T15n0588_002:0104a24": "轂隱地其處受水，吾等之類其譬如是。譬如",
    "T15n0588_002:0104a25": "大海其水廣長，無有邊幅深難得底，於聲",
    "T15n0588_002:0104a26": "聞、辟支佛中，菩薩為尊。」天子讚言：「善哉，善",
    "T15n0588_002:0104a27": "哉！所說至誠而不貢高。」文殊師利言：「如是，天",
    "T15n0588_002:0104a28": "子！弟子所言而不貢高，稱譽菩薩，審諦實",
    "T15n0588_002:0104a29": "爾。」天子問文殊師利：「仁者！云何作是說？」答",
    "T15n0588_002:0104b01": "言：「如是，天子！聲聞、辟支佛為猗貢高？為離貢",
    "T15n0588_002:0104b02": "高？菩薩貢高，出彼輩上，合聚佛法，則是菩薩",
    "T15n0588_002:0104b03": "為行勇悍。」天子復問：「菩薩貢高，欲令他人",
    "T15n0588_002:0104b04": "稱譽耶？」答言：「欲將導一切故。如是，天子！」天",
    "T15n0588_002:0104b05": "子復問：「云何如是？」答言：「天子！是故菩薩方",
    "T15n0588_002:0104b06": "便稱譽佛乘、毀弟子乘。於大眾中，自現身所",
    "T15n0588_002:0104b07": "行及法事。所以者何？欲令一切皆發道意，不",
    "T15n0588_002:0104b08": "欲使人起小道意。所以者何？焦燒佛種故。教",
    "T15n0588_002:0104b09": "一切人皆令遠離。所以者何？不欲令人貪樂",
    "T15n0588_002:0104b10": "故也。如是，天子！欲令菩薩發大乘、滅弟子乘",
    "T15n0588_002:0104b11": "故。」天子復問：「得無過耶？」答言：「天子！稱譽摩",
    "T15n0588_002:0104b12": "尼、琉璃、水精甚淨，無所沾污。寧復過乎？」天",
    "T15n0588_002:0104b13": "子報言：「所說無過。」答言：「如是，天子！菩薩稱",
    "T15n0588_002:0104b14": "譽大乘！毀弟子乘，不增不減也。天子！譬如",
    "T15n0588_002:0104b15": "長者子稱譽轉輪聖王功德，毀呰國中諸貧",
    "T15n0588_002:0104b16": "乞者，豈有不可？」天子言：「無不可也。文殊師",
    "T15n0588_002:0104b17": "利！自如所說耶？」答言：「如是，天子！菩薩稱譽",
    "T15n0588_002:0104b18": "大乘而毀呰弟子乘者，而無所損。」佛爾時",
    "T15n0588_002:0104b19": "讚歎文殊師利言：「善哉，善哉！如是所說為",
    "T15n0588_002:0104b20": "甚快也。何以故？文殊師利！稱譽大乘、毀弟",
    "T15n0588_002:0104b21": "子乘，弟子則毀一切乘矣。所以然者？其大",
    "T15n0588_002:0104b22": "乘者，皆生一切乘故。」",
    "T15n0588_002:0104b23": "佛說須真天子經卷第二"
}