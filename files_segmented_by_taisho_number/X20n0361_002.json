{
    "X20n0361_002:0508c01": "金光明經照解卷下",
    "X20n0361_002:0508c02": "四明石芝沙門　宗曉　述",
    "X20n0361_002:0508c03": "大梵天王此天為三界主居色界初禪第三位十八",
    "X20n0361_002:0508c04": "梵天之一也楞嚴云身心玅圓威儀不闕清淨禁",
    "X20n0361_002:0508c05": "戒加以明悟是人應時能統梵眾為大梵王法華",
    "X20n0361_002:0508c06": "云娑婆世界主梵天王尸棄大梵疏釋云經標梵",
    "X20n0361_002:0508c07": "王復舉尸棄似如兩人今依釋論正以尸棄為王",
    "X20n0361_002:0508c08": "今經舉位顯名恐目一人耳住初禪中間內有覺",
    "X20n0361_002:0508c09": "觀外有言說得主領為王俱舍云梵王無別處所",
    "X20n0361_002:0508c10": "但於梵輔天中高樓閣者名大梵王身白銀色長",
    "X20n0361_002:0508c11": "一踰繕那半宮殿衣服悉是黃金壽一劫半阿含",
    "X20n0361_002:0508c12": "云諸梵來下竝同人形經律異相云梵王顏如童",
    "X20n0361_002:0508c13": "子求法高僧傳云佛下忉利梵王在佛右邊手執",
    "X20n0361_002:0508c14": "白拂佛成道已以宮殿奉佛請轉法輪華嚴謂梵",
    "X20n0361_002:0508c15": "王是八地菩薩示權霆師諸天傳曰梵王諸佛會",
    "X20n0361_002:0508c16": "中列為首者有五意一是三界號令之主二是從",
    "X20n0361_002:0508c17": "佛下生之者三是請轉法輪之首四是諸佛護持",
    "X20n0361_002:0508c18": "之先五以國清百錄標請在初。",
    "X20n0361_002:0508c19": "釋提桓因帝釋有千名此其一也大論云具云釋迦",
    "X20n0361_002:0508c20": "提婆那因釋迦翻能提婆翻天那因翻主即能天",
    "X20n0361_002:0508c21": "主也蓋此天為六欲天主故或翻能天帝俱舍稱",
    "X20n0361_002:0508c22": "釋迦提婆因達羅今華梵略舉但言帝釋耳瓔珞",
    "X20n0361_002:0508c23": "經明天帝釋名拘翼準此釋提桓因等皆位號也",
    "X20n0361_002:0508c24": "雜阿含中比丘白佛何名釋提桓因佛答曰本為",
    "X20n0361_002:0509a01": "人時行於頓施堪作主故何名富蘭陀羅本為人",
    "X20n0361_002:0509a02": "時數數行施故何名摩伽婆本為人時名故何名",
    "X20n0361_002:0509a03": "憍尸迦本為人時姓故何名舍脂盋低舍脂是婦",
    "X20n0361_002:0509a04": "盋低是夫故何名千眼天本為人時聰明一時思",
    "X20n0361_002:0509a05": "千義故淨名疏云昔迦葉佛滅度之後有一女人",
    "X20n0361_002:0509a06": "發心修塔有三十二人助成今則同生忉利梵語",
    "X20n0361_002:0509a07": "忉利此翻三十三此天住須彌山頂頂有四峰一",
    "X20n0361_002:0509a08": "峰八天成三十二中間善法堂帝釋所居為主俱",
    "X20n0361_002:0509a09": "舍明帝釋身長一里具三十二相壽則人間一百",
    "X20n0361_002:0509a10": "年為彼天一日一夜如是三萬六千年為一歲如",
    "X20n0361_002:0509a11": "是滿千歲正法念經云憍尸迦有九十九那由佗",
    "X20n0361_002:0509a12": "天女以為眷屬恭敬圍繞供養帝釋如一女人供",
    "X20n0361_002:0509a13": "給丈夫西域記云佛下忉利帝釋作七寶金階在",
    "X20n0361_002:0509a14": "佛左邊執七寶蓋侍佛而下十地經云第三地菩",
    "X20n0361_002:0509a15": "薩多作忉利天王法華句云帝釋得首楞嚴三昧",
    "X20n0361_002:0509a16": "過賢劫作佛號曰無著。",
    "X20n0361_002:0509a17": "大辯天神最勝經云大辯才天女依高山頂住葺茆",
    "X20n0361_002:0509a18": "為室結草為衣又偈云或居山巖深險處或在坎",
    "X20n0361_002:0509a19": "窟及河道或在大樹諸叢林現為閻羅之長姉身",
    "X20n0361_002:0509a20": "著青色野蠶衣在處常翹於一足常以八臂自莊",
    "X20n0361_002:0509a21": "嚴各持弓箭刀矟斧長杵鐵輪并罥索帝釋諸天",
    "X20n0361_002:0509a22": "常供養皆共讚歎盡歸依師子虎狼恒圍繞牛羊",
    "X20n0361_002:0509a23": "雞等亦相依振大鈴鐸出音聲頻陀山眾皆聞響",
    "X20n0361_002:0509a24": "於一切時常護世亦護一切眾生者疏中釋此天",
    "X20n0361_002:0509b01": "示四種辯謂小辯無量辯雙辯大辯此天隨說一",
    "X20n0361_002:0509b02": "辯若二三四故名大辯又有樂說辯詞辯義辯法",
    "X20n0361_002:0509b03": "辯四明記云四種辯擬於四教圓談十界法法皆",
    "X20n0361_002:0509b04": "中故名大辯經稱不可思量智慧功德成就大辯",
    "X20n0361_002:0509b05": "天此圓乘法無礙辯之稱也此天專以智慧辯才",
    "X20n0361_002:0509b06": "流通聖教故經云是說法者我當益其樂說辯才",
    "X20n0361_002:0509b07": "是也。",
    "X20n0361_002:0509b08": "功德天神梵語室利摩訶提毗耶最勝經譯為吉祥",
    "X20n0361_002:0509b09": "天女此經翻名功德天全稱美號則曰第一威德",
    "X20n0361_002:0509b10": "(言其體德也)成就眾事(示其力用也)大功德天論其住處則",
    "X20n0361_002:0509b11": "曰於此北方毗沙門天王有城名阿尼曼陀其城",
    "X20n0361_002:0509b12": "有園名功德華光於中有最勝園名曰金幢七寶",
    "X20n0361_002:0509b13": "極玅即我住處最勝經云城名有財新記謂二經",
    "X20n0361_002:0509b14": "是華梵互出陀羅尼雜集云作功德天像長一肘",
    "X20n0361_002:0509b15": "一尺三寸五分當用薰陸沈水香和彩色不得用",
    "X20n0361_002:0509b16": "皮膠其身端正顏色赤白瓔珞環釧天衣寶冠左",
    "X20n0361_002:0509b17": "手持如意珠右手施無畏坐寶臺上左邊畫梵摩",
    "X20n0361_002:0509b18": "天手執寶鏡右邊畫帝釋天女散華供養天女背",
    "X20n0361_002:0509b19": "後作七寶山於上出五色雲雲上有六牙白象鼻",
    "X20n0361_002:0509b20": "卷碼碯瓶瓶中傾出種種寶物又於後畫百寶華",
    "X20n0361_002:0509b21": "華上列千葉寶蓋蓋上有自然天樂散華供養底",
    "X20n0361_002:0509b22": "下右邊畫一呪師手執香爐胡跪供養作此像當",
    "X20n0361_002:0509b23": "用正月三月七月依此則尊天歡喜大論云昔有",
    "X20n0361_002:0509b24": "一人事奉此天經十三年感天賜與德瓶瓶中涌",
    "X20n0361_002:0509c01": "諸珍寶此人忽生憍慢以足蹈瓶其瓶即破寶物",
    "X20n0361_002:0509c02": "皆失四明記曰若為自己受五欲樂悕望財寶即",
    "X20n0361_002:0509c03": "輪迴業眾聖所呵尊天寧護今為己佗成菩提道",
    "X20n0361_002:0509c04": "其所剋獲非生死因。",
    "X20n0361_002:0509c05": "堅牢地神疏云上來諸天或住善權方便道為眾生",
    "X20n0361_002:0509c06": "之法父此天住善實智度道為眾生之法母如陰",
    "X20n0361_002:0509c07": "陽覆載卉木智度養育出生眾善亦然也智度無",
    "X20n0361_002:0509c08": "改變故義曰堅牢能荷能生名地德力自在曰神",
    "X20n0361_002:0509c09": "諸天傳云地神乃是總號安住不動故名曰地堅",
    "X20n0361_002:0509c10": "牢乃是別名揀非佗故諸經要集引嘉祥師云堅",
    "X20n0361_002:0509c11": "牢者理體不可毀壞猶如金剛無能破者地是依",
    "X20n0361_002:0509c12": "持出生為義智用造化不測名之曰神此天乃天",
    "X20n0361_002:0509c13": "女之相華卉林木一時競秀地天合掌歡喜諸仙",
    "X20n0361_002:0509c14": "採持華果供養此天專主地味資益說聽此經之",
    "X20n0361_002:0509c15": "人在經可見。",
    "X20n0361_002:0509c16": "散脂鬼神最勝經號僧慎爾耶藥叉大將經中譯為",
    "X20n0361_002:0509c17": "正了知此經題曰散脂大將經中具釋其義乃云",
    "X20n0361_002:0509c18": "我知一切法了一切法等摩耶經云散脂修摩羅",
    "X20n0361_002:0509c19": "神是北方毗沙門天王下輔臣陀羅尼雜集云鬼",
    "X20n0361_002:0509c20": "子母有三子長名唯奢文次名散脂大將小名摩",
    "X20n0361_002:0509c21": "尼跋陀疏云應言散脂修摩此翻為密謂名密行",
    "X20n0361_002:0509c22": "密智密理密此四密義具見經中非深位大權安",
    "X20n0361_002:0509c23": "稱斯號此神乃北方天王下將東方神名樂欲南",
    "X20n0361_002:0509c24": "方名檀帝西方名善現此四大將各有五百眷屬",
    "X20n0361_002:0510a01": "管領二十八部護持流通正教也。",
    "X20n0361_002:0510a02": "二十八部不空所譯孔雀經云復有二十八藥叉大",
    "X20n0361_002:0510a03": "將能於十方世界覆護一切眾生為除衰患之事",
    "X20n0361_002:0510a04": "疏云孔雀經說一方有四部六方則二十四部四",
    "X20n0361_002:0510a05": "維各一部合二十八也又有說云一方有五部謂",
    "X20n0361_002:0510a06": "地水火風空四方則二十部足四王所領八部為",
    "X20n0361_002:0510a07": "二十八巡游世間賞善罰惡皆為散脂所管也。",
    "X20n0361_002:0510a08": "摩醯首羅華嚴音義云摩醯濕筏羅此翻大自在灌",
    "X20n0361_002:0510a09": "頂經翻為威靈帝華嚴號色究竟天法華曰阿迦",
    "X20n0361_002:0510a10": "尼吒此天是十地菩薩大權垂迹見華嚴經大論",
    "X20n0361_002:0510a11": "立三種天主首羅為三界尊極之主玅樂云色究",
    "X20n0361_002:0510a12": "竟天壽一萬六千劫身長一萬六千踰繕那輔行",
    "X20n0361_002:0510a13": "云大自在天居色界之頂三目八臂騎白牛執白",
    "X20n0361_002:0510a14": "拂有大威力能傾覆世界舉世尊以為化本華嚴",
    "X20n0361_002:0510a15": "合論云摩醯首羅一念能知大千世界雨滴之數",
    "X20n0361_002:0510a16": "諸天傳云今古畫像作菩薩相三目八臂執拂持",
    "X20n0361_002:0510a17": "鈴杵并尺結印合掌更有摩醯首羅藥叉下文簡",
    "X20n0361_002:0510a18": "之。",
    "X20n0361_002:0510a19": "金剛密跡金剛刊定記云梵語跋折羅新云縛左羅",
    "X20n0361_002:0510a20": "此翻金剛寶此力士手執此寶以立嘉名故觀音",
    "X20n0361_002:0510a21": "義疏釋執金剛神云金剛非八部數手執此寶護",
    "X20n0361_002:0510a22": "持佛法或言在欲色天中教化諸天即大權神也",
    "X20n0361_002:0510a23": "寶積經中密跡力士廣說如來三密不思議法門",
    "X20n0361_002:0510a24": "故名為密經音義云案梵本都無跡義當以示跡",
    "X20n0361_002:0510b01": "為神故云跡也亦是知佛三密之跡故云密跡諸",
    "X20n0361_002:0510b02": "天記云金剛露袒其身怒目開口徧體赤色頭上",
    "X20n0361_002:0510b03": "有髻手中執杵雙足跣立威楞勇健難可比況太",
    "X20n0361_002:0510b04": "平廣記曰婺州開元寺有二金剛神異鳥雀不敢",
    "X20n0361_002:0510b05": "汙疾病者祈禱即差開元中洲判司於寺樓上宴",
    "X20n0361_002:0510b06": "會眾人諫之司曰金剛土木耳遂以酒肉納其口",
    "X20n0361_002:0510b07": "須臾雲昏雷電酒肉飛颺眾皆驚走其判司曳出",
    "X20n0361_002:0510b08": "樓外數十丈一震而死江西公安有二聖院蓋佛",
    "X20n0361_002:0510b09": "殿塑二金剛最為靈跡故院名因以顯稱院無寸",
    "X20n0361_002:0510b10": "土雲水要衝皆是二聖打供建炎中金人犯其院",
    "X20n0361_002:0510b11": "人傳其靈乃以鐵索拽之力士忽發聲大吼兵眾",
    "X20n0361_002:0510b12": "驚倒而散院像至今猶存蜀僧往返皆經過焉事",
    "X20n0361_002:0510b13": "見諸天傳。",
    "X20n0361_002:0510b14": "摩尼跋陀此神乃鬼子母第三子見上散脂大將下",
    "X20n0361_002:0510b15": "注大經云菩薩初生之時摩尼跋陀鬼神大將執",
    "X20n0361_002:0510b16": "持旛蓋震動無量世界經又云爾時毗沙門天告",
    "X20n0361_002:0510b17": "大將摩尼跋陀言如來今欲詣彼冢間卿可速往",
    "X20n0361_002:0510b18": "平治掃洒安師子座玅華莊嚴等疏云摩尼跋陀",
    "X20n0361_002:0510b19": "此翻威伏行謂此神依佛威神行於世間匡護佛",
    "X20n0361_002:0510b20": "法也。",
    "X20n0361_002:0510b21": "鬼子母及五百鬼子毗奈那雜事云昔王舍城有二",
    "X20n0361_002:0510b22": "藥叉一曰婆多一曰半遮羅婆多生女曰歡喜遮",
    "X20n0361_002:0510b23": "羅生男曰半支迦二人父母先曾指腹為親支迦",
    "X20n0361_002:0510b24": "即娶歡喜為妻始過三日歡喜言我欲食王城男",
    "X20n0361_002:0510c01": "女夫止之不從續生五百子最小曰愛兒五百成",
    "X20n0361_002:0510c02": "立母恃之遂竊食人子眾不知所因卜師云是藥",
    "X20n0361_002:0510c03": "叉所作雖祭之亦不免時有一神示夢云是歡喜",
    "X20n0361_002:0510c04": "藥叉作祟當往告佛眾言彼是惡賊何名歡喜因",
    "X20n0361_002:0510c05": "此遂呼為訶棃帝喃眾往白佛佛乞食次但見愛",
    "X20n0361_002:0510c06": "兒即以盋覆之母歸失子顛狂徧界尋覔不見多",
    "X20n0361_002:0510c07": "聞天言汝若歸佛即得見也遂往白佛佛言汝有",
    "X20n0361_002:0510c08": "幾子答有五百佛言五百失一如是苦惱況佗一",
    "X20n0361_002:0510c09": "子乎母曰乞誨於我佛即為受三歸五戒母又白",
    "X20n0361_002:0510c10": "言我等今何食耶佛言我勅諸弟子每日食次施",
    "X20n0361_002:0510c11": "眾生食并於行末設食一盤呼汝名供之佛又付",
    "X20n0361_002:0510c12": "囑應護僧尼等大藏又有鬼子母經一卷云母有",
    "X20n0361_002:0510c13": "千子皆為鬼王統領萬鬼五百在天嬈於諸天五",
    "X20n0361_002:0510c14": "百在世嬈於人民或稱山林地神等母從佛受戒",
    "X20n0361_002:0510c15": "得須陀洹果自言天上人間無子息者我當與之",
    "X20n0361_002:0510c16": "訶利帝母真言法畫鬼母形當作天女身真金色",
    "X20n0361_002:0510c17": "著天衣頭冠瓔珞坐寶臺上垂雙足於足兩邊畫",
    "X20n0361_002:0510c18": "二子傍立於二膝上各坐一子懷中又抱一子右",
    "X20n0361_002:0510c19": "手執吉祥果。",
    "X20n0361_002:0510c20": "阿耨達龍王須彌藏經云阿耨達為一切馬龍王法",
    "X20n0361_002:0510c21": "華句云阿那婆達多此翻無熱池此龍從池彰名",
    "X20n0361_002:0510c22": "也長阿含云雪山頂有池名阿耨達中有五柱堂",
    "X20n0361_002:0510c23": "龍處其中閻浮諸龍皆有三患一熱風熱砂著身",
    "X20n0361_002:0510c24": "燒皮徹髓為苦二惡風吹壞宮殿失寶飾衣物為",
    "X20n0361_002:0511a01": "苦三諸龍娛樂時金翅入宮摶食龍子此池無此",
    "X20n0361_002:0511a02": "三患若鳥起心欲往即便命終故名無熱惱池準",
    "X20n0361_002:0511a03": "華嚴合論又翻為清涼池。",
    "X20n0361_002:0511a04": "娑竭羅龍王或云娑伽羅娑揭多此翻鹹海乃須彌",
    "X20n0361_002:0511a05": "山外第八重海也法華句云娑伽羅龍從所居海",
    "X20n0361_002:0511a06": "受名舊云因國得名本住智度大海迹處滄溟也",
    "X20n0361_002:0511a07": "諸經要集云婆伽羅是蛇龍王乃其本類餘皆傍",
    "X20n0361_002:0511a08": "類也然此龍宮乃藏過去七佛所說經書昔龍樹",
    "X20n0361_002:0511a09": "於佛法起慢此龍憫之接入龍宮開七寶函示以",
    "X20n0361_002:0511a10": "方等深經龍樹受讀經九十日猶不盡籤題自言",
    "X20n0361_002:0511a11": "所讀已十倍過閻浮提其華嚴經即爾時大士鼻",
    "X20n0361_002:0511a12": "端齅出傳于世事見龍樹傳在大藏晝字函。",
    "X20n0361_002:0511a13": "受持讀誦講說之者法華句明五種法師一受持二",
    "X20n0361_002:0511a14": "讀三誦四解說五書寫無著菩薩金剛論云受者",
    "X20n0361_002:0511a15": "受文字持者持義理大論明六種法師信力故受",
    "X20n0361_002:0511a16": "念力故持看文為讀不忘為誦宣傳為說聖人經",
    "X20n0361_002:0511a17": "書難解須解釋之受持是意業讀誦講說是口業",
    "X20n0361_002:0511a18": "書寫是身業法是軌則師乃訓匠法不自弘通之",
    "X20n0361_002:0511a19": "在人五種通經皆稱師也。",
    "X20n0361_002:0511a20": "多諸疾疫說文曰疫民皆疾也又疫役也鬼行病氣",
    "X20n0361_002:0511a21": "役役不住也呂氏春秋註前歲一日擊鼓驅疫癘",
    "X20n0361_002:0511a22": "之鬼謂之逐除亦曰儺論語疏曰儺逐疫鬼也為",
    "X20n0361_002:0511a23": "陰陽之氣不節疫鬼隨而作禍故天子使方相士",
    "X20n0361_002:0511a24": "黃金為目熊皮為帽口作儺儺之聲以驅疫鬼一",
    "X20n0361_002:0511b01": "年三徧為之禮緯日高陽有三子生而凶去為疫",
    "X20n0361_002:0511b02": "鬼二居江水中為虐一居人宮室區隅中善驚小",
    "X20n0361_002:0511b03": "兒於是以正月十二月命祀官時儺以索室中而",
    "X20n0361_002:0511b04": "驅疫鬼也儺諾何切。",
    "X20n0361_002:0511b05": "彗星現怪漢書天文志曰槍欃棓彗異狀其殃一也",
    "X20n0361_002:0511b06": "必有破國亂君為旱凶飢暴疾漢書音義云妖星",
    "X20n0361_002:0511b07": "曰孛星彗星長星亦曰欃槍爾雅曰彗星欃槍郭",
    "X20n0361_002:0511b08": "璞注曰亦謂之孛言其形孛孛似掃彗也名義云",
    "X20n0361_002:0511b09": "又類散麻故名麻彗大經云譬如黑月彗星夜現",
    "X20n0361_002:0511b10": "暫出還沒眾生見已生不祥想正法念經云彗星",
    "X20n0361_002:0511b11": "是百丈修羅夜叉部眾欲害眾生口中吐氣現光。",
    "X20n0361_002:0511b12": "流星崩落星說曰絕跡而去曰奔星光跡相連曰流",
    "X20n0361_002:0511b13": "星又自上而降曰流星自下而升曰飛星爾雅曰",
    "X20n0361_002:0511b14": "奔星為彴約郭璞注曰流星也譯梵要略謂沸星",
    "X20n0361_002:0511b15": "即流星也唐開元五月二十九夜有大流星如瓮",
    "X20n0361_002:0511b16": "亦如盆大者貫北斗而落小者隨之無數天星盡",
    "X20n0361_002:0511b17": "搖至曉乃止於是襄王崩至十月吐番入隴右掠",
    "X20n0361_002:0511b18": "殺無數。",
    "X20n0361_002:0511b19": "五星諸宿仁王經示金星火星水星風星等謂之五",
    "X20n0361_002:0511b20": "鎮大星各各變現此為國中第二災厄七曜圖曰",
    "X20n0361_002:0511b21": "東方木精歲星南方火精熒惑星西方金精太白",
    "X20n0361_002:0511b22": "星北方水精辰星中央土精鎮星北辰一名天關",
    "X20n0361_002:0511b23": "一名北極即紫微天座也孟康注漢書天文志曰",
    "X20n0361_002:0511b24": "五星之精散為六十四變志記不盡。",
    "X20n0361_002:0511c01": "兩日竝現仁王經列七種可畏之災第一災云日月",
    "X20n0361_002:0511c02": "失度時節反逆或赤日出黑日出二三四五日出",
    "X20n0361_002:0511c03": "或日蝕無光或日輪一重二三四五重輪現等如",
    "X20n0361_002:0511c04": "是災變應講般若以禳之淮南子云帝堯之時十",
    "X20n0361_002:0511c05": "日竝出焦糓稼殺草木民無所食堯乃使羿射之",
    "X20n0361_002:0511c06": "九日俱下萬民皆喜置堯為天子樝菴或對曰晉",
    "X20n0361_002:0511c07": "慜帝建興二年日輪墜地又見三日相承自西而",
    "X20n0361_002:0511c08": "東行河洛記曰隋時李密作亂夫行婦寡父出子",
    "X20n0361_002:0511c09": "孤百川沸騰十日竝出。",
    "X20n0361_002:0511c10": "日月薄食有經本作博字非也谷響鈔云經史皆作",
    "X20n0361_002:0511c11": "食說文作蝕今取蝕字為正釋名曰日月虧曰蝕",
    "X20n0361_002:0511c12": "稍稍侵虧如蟲食草木葉也前漢天文志曰日月",
    "X20n0361_002:0511c13": "薄食張注曰日月無光曰薄韋昭曰氣往迫之曰",
    "X20n0361_002:0511c14": "薄虧缺曰食京房易傳曰日月赤黃為薄或曰不",
    "X20n0361_002:0511c15": "交而食曰薄博物志曰麒麟鬥而日月蝕鯨魚死",
    "X20n0361_002:0511c16": "而彗星出楞嚴云惡業眾生同分妄見遂見日月",
    "X20n0361_002:0511c17": "薄蝕涅槃疏云世有六月一蝕者書云正由運行",
    "X20n0361_002:0511c18": "相過六月一周陰陽相御故有此蝕經云修羅所",
    "X20n0361_002:0511c19": "為又陰陽推步云羅睺計都犯於日月故有蝕之",
    "X20n0361_002:0511c20": "三德指歸釋云故左傳昭公二十一年七月朔日",
    "X20n0361_002:0511c21": "有蝕之公問於梓槙曰禍福何為對曰二至二公",
    "X20n0361_002:0511c22": "(夏至冬至春分秋分)日有蝕之不為災日月之行也分同道",
    "X20n0361_002:0511c23": "也至相過也其佗則為災今云陰陽相御則是二",
    "X20n0361_002:0511c24": "分同道也又杜預準曆家之說謂日光以望時遙",
    "X20n0361_002:0512a01": "奪月光故月蝕日月同會月奄日故日蝕蝕有上",
    "X20n0361_002:0512a02": "下行有高下日光輪存而中蝕者相奄密故日光",
    "X20n0361_002:0512a03": "溢出皆既者正相當而相奄間疎也案白虎通日",
    "X20n0361_002:0512a04": "蝕當鳴鼓於社攻之以陽責陰也或曰月蝕何如",
    "X20n0361_002:0512a05": "曰當鳴鍾可也。",
    "X20n0361_002:0512a06": "白黑惡虹數數出現元命包曰陰陽交為虹蜺虹蜺",
    "X20n0361_002:0512a07": "者陰陽之精雄曰虹雌曰蜺通占曰陰陽之氣和",
    "X20n0361_002:0512a08": "則為雨怒則為風雷妖氣擊作散為虹蜺爾雅曰",
    "X20n0361_002:0512a09": "螮蝀謂之雩螮蝀虹也蜺為挈貳注曰蜺雌虹也",
    "X20n0361_002:0512a10": "見離騷挈貳其別名也見尸子爾雅音義曰雙出",
    "X20n0361_002:0512a11": "鮮盛者為雄雄曰虹暗昧者為雌雌曰蜺蜺亦作",
    "X20n0361_002:0512a12": "霓月令曰陰陽不和婚姻失序即生此氣演孔圖",
    "X20n0361_002:0512a13": "曰蜺者斗之精斗失度則投霓此以星散為虹蜺",
    "X20n0361_002:0512a14": "也李林甫云清明之後十日虹始現此七十二候",
    "X20n0361_002:0512a15": "中一候也孟子曰若大旱之望雲霓趙注曰雨則",
    "X20n0361_002:0512a16": "霓現故大旱而思見之春秋潛潭巴云五色迭至",
    "X20n0361_002:0512a17": "照于宮殿主有兵革之事雜兵書云日暈有白虹",
    "X20n0361_002:0512a18": "貫內出外者從所止處戰勝搜神記曰廬陵巴丘",
    "X20n0361_002:0512a19": "陳濟作州吏其妻秦氏獨在家常有一人著絳袍",
    "X20n0361_002:0512a20": "彩色炫燿相期於山澗間不覺相感秦後有娠生",
    "X20n0361_002:0512a21": "子如人而多肉濟還家秦懼之納兒盆中濟止之",
    "X20n0361_002:0512a22": "時輙風雨鄰人見虹下其庭把兒而去太平廣記",
    "X20n0361_002:0512a23": "曰後魏明帝六月居首陽山忽見晚虹下飲溪水",
    "X20n0361_002:0512a24": "良久化為一女子帝見其少貌異常問之答言我",
    "X20n0361_002:0512b01": "天女也帝欲迫幸之其色甚難教令左右擁抱之",
    "X20n0361_002:0512b02": "出聲如鍾磬忽化為虹而上天。",
    "X20n0361_002:0512b03": "大地震動發大音聲周禮曰陽伏而不能出陰迫而",
    "X20n0361_002:0512b04": "不能升則有地震佛泥洹經云有三因緣則地動",
    "X20n0361_002:0512b05": "一為地倚水上水倚於風風倚於空大風起則水",
    "X20n0361_002:0512b06": "擾水擾則地動二為得道沙門及神玅天現感應",
    "X20n0361_002:0512b07": "故三我作佛時前後已動華嚴合論明地動有四",
    "X20n0361_002:0512b08": "事一大眾得道二智人出現三世間災變四得道",
    "X20n0361_002:0512b09": "歡喜太平廣記曰後漢有張衡造地震儀以銅鑄",
    "X20n0361_002:0512b10": "之圓徑八尺葢合隆起形如酒樽中有都柱傍行",
    "X20n0361_002:0512b11": "八道施關發機外八龍頭各銜銅丸下有蟾蜍張",
    "X20n0361_002:0512b12": "口承之其機隱在樽內如東方地震則東龍丸落",
    "X20n0361_002:0512b13": "佗皆倣此一日一龍發機而地不動人咸怪其無",
    "X20n0361_002:0512b14": "驗經數日而隴西奏地震與機發丸落時同人始",
    "X20n0361_002:0512b15": "服其所作之玅。",
    "X20n0361_002:0512b16": "暴風惡雨無日不有爾雅曰焚輪謂之頺注曰暴風",
    "X20n0361_002:0512b17": "從上下扶搖謂之猋注曰暴風從下上日出而風",
    "X20n0361_002:0512b18": "為暴注曰詩云終風且暴暴雨謂之涷注曰今江",
    "X20n0361_002:0512b19": "東呼夏月暴雨為凍雨離騷云令飄風兮先驅使",
    "X20n0361_002:0512b20": "涷雨兮洒塵是也。",
    "X20n0361_002:0512b21": "穀米勇貴饑饉凍餓爾雅曰穀不熟為饑注曰五穀",
    "X20n0361_002:0512b22": "不成也蔬不熟為饉注曰凡草菜可食者通名為",
    "X20n0361_002:0512b23": "蔬果不熟為荒注曰果木子也仍饑為荐注曰連",
    "X20n0361_002:0512b24": "歲不熟也左傳曰今又荐饑是也穀梁傳曰一穀",
    "X20n0361_002:0512c01": "不升曰歉二穀不升曰饑三穀不升曰饉四穀不",
    "X20n0361_002:0512c02": "升曰康五穀不升曰荒續仙傳曰三川饑餓有青",
    "X20n0361_002:0512c03": "衣童子曰世人厭棄五穀地司收其神矣可相率",
    "X20n0361_002:0512c04": "祈謝穀父蠶母當致豐穰述異記曰漢宣帝時江",
    "X20n0361_002:0512c05": "淮饑饉天雨穀三日秦魏之地失穀二千頃請觀",
    "X20n0361_002:0512c06": "音疏云遠聖不聞道為饑近則為飽無正慧為饑",
    "X20n0361_002:0512c07": "無助道為饉。",
    "X20n0361_002:0512c08": "怨賊侵掠索隱記案史記掠字力尚切謂奪取也又",
    "X20n0361_002:0512c09": "字書曰抄掠音略今準玉篇亦通二音掠謂劫略",
    "X20n0361_002:0512c10": "強取財物也。",
    "X20n0361_002:0512c11": "如諸梵天說出欲論此下明三種論即天竺國外典",
    "X20n0361_002:0512c12": "也出欲論者四韋陀論也摩蹬伽經云初人名梵",
    "X20n0361_002:0512c13": "天造一韋陀次白淨仙變一為四謂讚誦祭祀歌",
    "X20n0361_002:0512c14": "詠禳災也次弗沙鸚鵡善導等漸漸增至千二百",
    "X20n0361_002:0512c15": "六種韋陀皆明梵事出離欲染故云梵天說出欲",
    "X20n0361_002:0512c16": "論也。",
    "X20n0361_002:0512c17": "釋提桓因種種善論即天竺毗伽羅論也亦曰記論",
    "X20n0361_002:0512c18": "婆尼尼造明種種經書世間文字之本典籍之聲",
    "X20n0361_002:0512c19": "莫不宣通四辨訶責世法讚歎出家雖是外論而",
    "X20n0361_002:0512c20": "無邪法也。",
    "X20n0361_002:0512c21": "五通之人神仙之論佛有六通謂天眼天耳佗心宿",
    "X20n0361_002:0512c22": "命如意漏盡也今天竺神仙缺於漏盡故云五通",
    "X20n0361_002:0512c23": "以彼所修暫得長壽報盡還漏落三界故也其論",
    "X20n0361_002:0512c24": "即是僧佉衛世師勒沙婆三論也僧佉此翻數論",
    "X20n0361_002:0513a01": "說諸法從數起故乃劫初黃頭仙所造也衛世師",
    "X20n0361_002:0513a02": "此翻勝論謂諸論中勝故其鵂鵶外道所造勒沙",
    "X20n0361_002:0513a03": "婆此云苦行論以未知出世時節但以名詺所造",
    "X20n0361_002:0513a04": "論也。",
    "X20n0361_002:0513a05": "令心恬靜莊子曰右之治道者以恬養知(音智)生而無",
    "X20n0361_002:0513a06": "以知為也謂之以知養恬知與恬交相養而和理",
    "X20n0361_002:0513a07": "出其性疏曰恬由於知所以能靜知資於靜所以",
    "X20n0361_002:0513a08": "獲真知與恬交相養也則自然之理出和天性。",
    "X20n0361_002:0513a09": "齒白無垢如蓮華根爾雅曰荷芙渠注別名芙蓉江",
    "X20n0361_002:0513a10": "東呼荷其莖茄其葉蕸其本蔤注莖下白蒻在泥",
    "X20n0361_002:0513a11": "中者其華菡萏其實蓮注蓮謂房也其根藕其中",
    "X20n0361_002:0513a12": "的注蓮中子也的中薏注中心苦也。",
    "X20n0361_002:0513a13": "智淵無邊法水具足大經云其智淵深猶如大海管",
    "X20n0361_002:0513a14": "子曰水出而不流曰淵文選曰深乎重淵注曰重",
    "X20n0361_002:0513a15": "淵者海也。",
    "X20n0361_002:0513a16": "足下平滿千輻相現分別功德論云佛身金剛無有",
    "X20n0361_002:0513a17": "諸漏行時其足離地四寸千輻相文現之於地足",
    "X20n0361_002:0513a18": "下諸蟲七日安穩若其命終皆得生天西域記云",
    "X20n0361_002:0513a19": "摩竭陀國波吒釐城精舍中有一大石上有釋迦",
    "X20n0361_002:0513a20": "所履雙跡長一尺八寸廣六寸俱有千輻輪輞十",
    "X20n0361_002:0513a21": "指華紋卍字魚瓶寶劒之狀昔如來北趣拘尸那",
    "X20n0361_002:0513a22": "城入滅迴顧摩竭陀國蹈此石上曰吾留此跡示",
    "X20n0361_002:0513a23": "末世眾生令見者生信滅罪後過百年有無優王",
    "X20n0361_002:0513a24": "匡護三寶遷都廣邑覩此遺跡遂造宮城恒親供",
    "X20n0361_002:0513b01": "養後諸國競欲舉歸眾莫能動又有外道鑿破經",
    "X20n0361_002:0513b02": "宿還合續有設迦賞王毀壞佛法鑿已紋彩如故",
    "X20n0361_002:0513b03": "即移棄殑伽河中尋復本處前後八遭毀滅竟莫",
    "X20n0361_002:0513b04": "能除至大唐玄奘三藏親往天竺覩此靈跡圖之",
    "X20n0361_002:0513b05": "歸奏　太宗皇帝奉勅鐫行今四明延慶猶重刊",
    "X20n0361_002:0513b06": "存焉。",
    "X20n0361_002:0513b07": "足指網縵猶如鵝王玉篇縵莫旦切大文也大論云",
    "X20n0361_002:0513b08": "如來手足指縵網相如鵝王張指則現不張則不",
    "X20n0361_002:0513b09": "現有人言佛相不定隨眾生所好有不貴纖長網",
    "X20n0361_002:0513b10": "縵為水鳥相造事不便如著手衣如罽賓國彌隷",
    "X20n0361_002:0513b11": "力利菩薩手指網縵其父謂怪以刀割之如是不",
    "X20n0361_002:0513b12": "好佛則不現。",
    "X20n0361_002:0513b13": "佛真法身猶如虗空應物現形如水中月大經明八",
    "X20n0361_002:0513b14": "大自在我第八如來徧一切處猶如虗空虗空之",
    "X20n0361_002:0513b15": "性不可得見如來亦爾實不可見以自在故令一",
    "X20n0361_002:0513b16": "切見玅玄云別圓感應水不上升月不下降一月",
    "X20n0361_002:0513b17": "一時普現眾水諸佛不來眾生不往慈善根力見",
    "X20n0361_002:0513b18": "如此事垂裕記云月必依空空喻法身月喻報身",
    "X20n0361_002:0513b19": "影喻應身水喻四機。",
    "X20n0361_002:0513b20": "譬如寶樹出生珍寶此段經文設三種譬以顯玅典",
    "X20n0361_002:0513b21": "出生一切一寶樹二清水三篋器疏記不釋唯護",
    "X20n0361_002:0513b22": "國師分對三觀究其所以亦罔知事實今亦不取",
    "X20n0361_002:0513b23": "所謂寶樹者賢愚經云有一太子入海採寶不覺",
    "X20n0361_002:0513b24": "粮盡偶一樹神告言此樹若祈之令人即得飲食",
    "X20n0361_002:0513c01": "衣服金銀珍寶等太子祈之果得飲食珍寶而免",
    "X20n0361_002:0513c02": "難焉。",
    "X20n0361_002:0513c03": "譬如篋器悉在于手大悲經云若欲種種寶藏者當",
    "X20n0361_002:0513c04": "求菩薩寶篋手古有讚云寶篋還將寶手持指人",
    "X20n0361_002:0513c05": "伏藏遣人知久埋白玉侵塵點乍掘清光出地基",
    "X20n0361_002:0513c06": "鸚鵡盃中含玉蘂珊瑚枝上綴金枝不因菩薩相",
    "X20n0361_002:0513c07": "提援富貴驕奢未有期古今注云篋藤竹所作因",
    "X20n0361_002:0513c08": "魏武帝以軍中用之藏衣服輕便遂作五色篋篇",
    "X20n0361_002:0513c09": "韻謂篋即箱笥也。",
    "X20n0361_002:0513c10": "四王聞已心生悲喜涕戾橫流下善集王於寶冥所",
    "X20n0361_002:0513c11": "聞法亦涕淚橫流梁智者曰我有數行淚不落十",
    "X20n0361_002:0513c12": "餘年今日為君盡併洒西風前今疑四王與善集",
    "X20n0361_002:0513c13": "王皆勇猛丈夫何以聞法而有悲喜涕淚之狀耶",
    "X20n0361_002:0513c14": "曰此義文句已釋葢聞法感激喜極故悲悲昔不",
    "X20n0361_002:0513c15": "聞喜今得聞悲佗不聞喜自得聞既悲互喜不覺",
    "X20n0361_002:0513c16": "橫墜也涕音體橫交橫也。",
    "X20n0361_002:0513c17": "臥具醫藥四分律云臥具謂衾被之類章服儀云比",
    "X20n0361_002:0513c18": "丘三衣亦稱臥具事鈔云報命支持勿過於藥藥",
    "X20n0361_002:0513c19": "名乃通要有四種一者時藥四分云有五種蒲闍",
    "X20n0361_002:0513c20": "尼此云正食謂麨飯乾飲魚肉也五種佉闍尼此",
    "X20n0361_002:0513c21": "云不正食謂枝葉華果細末磨食此局從日至午",
    "X20n0361_002:0513c22": "得食也二者非時藥僧祇云一切豆穀麥煑之頭",
    "X20n0361_002:0513c23": "不卓破之汁得飲明了論云炒米令焦黑飲藥投",
    "X20n0361_002:0513c24": "中釀以為漿亦名非時四分云八種漿謂棃酸棗",
    "X20n0361_002:0514a01": "甘蔗蕤果蒲萄舍樓伽等摩德伽論云要須漉除",
    "X20n0361_002:0514a02": "滓澄清如水若有濁汁與時食雜若咽咽飲犯波",
    "X20n0361_002:0514a03": "逸提此通從旦至二更得食也三者七日藥四分",
    "X20n0361_002:0514a04": "云酪油生酥蜜石蜜等五種世人所識當食當藥",
    "X20n0361_002:0514a05": "摩德伽論云糖漿亦得七日受四分云舍利弗風",
    "X20n0361_002:0514a06": "病醫教服五種脂熊羆猪驢魚等也僧祇云此藥",
    "X20n0361_002:0514a07": "清淨無時食氣一時受七日服四者盡形藥僧祇",
    "X20n0361_002:0514a08": "云胡椒蓽茇呵棃勒等此藥無時食氣頓受病比",
    "X20n0361_002:0514a09": "丘終身服之四分云不任為食者一切鹹苦辛甘",
    "X20n0361_002:0514a10": "等名盡形藥或曰齋罷啜茶屬於何藥曰既苦又",
    "X20n0361_002:0514a11": "無食氣即盡形藥也。",
    "X20n0361_002:0514a12": "如來應供正徧如等大經謂應供者一切人天應以",
    "X20n0361_002:0514a13": "種種香華瓔珞等而供養之準此則應字平呼昔",
    "X20n0361_002:0514a14": "慈恩亦音平聲訓當謂當受人供養故若如天台",
    "X20n0361_002:0514a15": "所釋則曰良福田名應供義當去呼也然此十號",
    "X20n0361_002:0514a16": "乃十方三世諸佛之通名大經廣釋分為十一句",
    "X20n0361_002:0514a17": "其世尊是總結前十若大論中則合無上士調御",
    "X20n0361_002:0514a18": "丈夫為一號并世尊則為十經論不同各有意義",
    "X20n0361_002:0514a19": "但隨人樂欲讀之無不可者法華句云無虗妄名",
    "X20n0361_002:0514a20": "如來良福田名應供知法界名正徧知具三明名",
    "X20n0361_002:0514a21": "明行足不還來名善逝知眾生國土名世間解無",
    "X20n0361_002:0514a22": "與等名無上士調佗心名調御丈夫為眾生眼名",
    "X20n0361_002:0514a23": "天人師知三聚名佛具茲十號名世尊此解應身",
    "X20n0361_002:0514a24": "十號也若論法身十號文在輔行二上。",
    "X20n0361_002:0514b01": "金銀玅宗鈔云胡言生像此翻金銀善見律翻為生",
    "X20n0361_002:0514b02": "色似色似即像也謂金則生為黃色銀則染似於",
    "X20n0361_002:0514b03": "金故云生像然則生像乃此方之言何謂胡耶曰",
    "X20n0361_002:0514b04": "五天之北胡地言音有涉漢者故言生像胡人重",
    "X20n0361_002:0514b05": "譯又却入漢故存胡音大論云金出砂中晉書鄱",
    "X20n0361_002:0514b06": "陽樂安出黃金鑿土十餘丈披砂得之大者如豆",
    "X20n0361_002:0514b07": "小如粟米本草云金生處極多高麗扶南亦有之",
    "X20n0361_002:0514b08": "古稱金為黃金銀為白金銅為赤金說文曰金有",
    "X20n0361_002:0514b09": "五德黃金為長久埋不生衣百鍊不輕從革不違",
    "X20n0361_002:0514b10": "西方之行生於土中爾雅曰白金謂之銀其美者",
    "X20n0361_002:0514b11": "謂之鐐物類相感志曰金精在地千年則晝夜游",
    "X20n0361_002:0514b12": "行光彩燿爚化為黃龍。",
    "X20n0361_002:0514b13": "七寶然經論所列七寶存沒不定葢隨俗宜樂不同",
    "X20n0361_002:0514b14": "是故佛說有異佛地論以金銀瑠璃水精硨磲碼",
    "X20n0361_002:0514b15": "碯赤真珠為七寶法華以金銀玻瓈硨磲碼碯玫",
    "X20n0361_002:0514b16": "瑰瑠璃珠為七寶觀經疏以金銀瑠璃玻瓈珊瑚",
    "X20n0361_002:0514b17": "碼碯硨磲為七寶輔行以金銀瑠璃硨瓈碼碯珊",
    "X20n0361_002:0514b18": "瑚琥珀為七寶此中經文以金銀真珠瑠璃珊瑚",
    "X20n0361_002:0514b19": "琥珀璧玉珂具為七寶或曰古人不貴難得之貨",
    "X20n0361_002:0514b20": "使民不為盜何故佛經頻舉七寶耶曰佛順物機",
    "X20n0361_002:0514b21": "以寶濟世維摩所謂先以欲釣牽後令入佛道是",
    "X20n0361_002:0514b22": "也況乎諸經所說七寶莊嚴而無非一性本具也。",
    "X20n0361_002:0514b23": "真珠大論云真珠生魚腹中竹中蛇腦中今蚌珠專",
    "X20n0361_002:0514b24": "得真珠之名佛地論云赤珠者赤蟲所出或珠體",
    "X20n0361_002:0514c01": "赤名赤真珠爾雅曰西方之美者有霍山之珠玉",
    "X20n0361_002:0514c02": "郭儀恭廣志曰有珠名夜光其至圓者置地終日",
    "X20n0361_002:0514c03": "不停魏略云大秦國出明珠夜光珠白珠後魏書",
    "X20n0361_002:0514c04": "云河釣羌國出金珠華陽國志曰博南縣有光珠",
    "X20n0361_002:0514c05": "穴出光珠神異經云西北荒中有金闕有明月珠",
    "X20n0361_002:0514c06": "徑二尺光照二千里漢書云珠是蚌之陰精遇夜",
    "X20n0361_002:0514c07": "則美麗故婦人以為飾能禦火災故世以為寶孟",
    "X20n0361_002:0514c08": "甞君為合浦太守先時二千石貪汙珠悉逃去及",
    "X20n0361_002:0514c09": "孟甞君至為守廉潔一年之內珠悉還浦自虎通",
    "X20n0361_002:0514c10": "曰德至深淵則海出明珠。",
    "X20n0361_002:0514c11": "瑠璃霅川彌陀疏云琉字書無出正體作瑠經音義",
    "X20n0361_002:0514c12": "云或加吠字或加毗字或言毗頭棃從山為名乃",
    "X20n0361_002:0514c13": "遠山寶也遠山即須彌山也葢此山南邊是青瑠",
    "X20n0361_002:0514c14": "璃寶一切寶皆不可壞亦非烟焰所能鎔鑄唯鬼",
    "X20n0361_002:0514c15": "神有通力者能破壞之又言金翅鳥卵殻即瑠璃",
    "X20n0361_002:0514c16": "鬼神得之出賣與人孤山彌陀疏云瑠璃此言不",
    "X20n0361_002:0514c17": "遠山以西域有山去波羅奈國不遠山出此寶故",
    "X20n0361_002:0514c18": "以名之然則二疏指山不同未知孰是。",
    "X20n0361_002:0514c19": "珊瑚珊思安切洽聞記曰[竺二+拂]蘇國海去都城二千里",
    "X20n0361_002:0514c20": "有飛橋度海而西至且蘭國且蘭積石南有大海",
    "X20n0361_002:0514c21": "海中生珊瑚於水底大船載鐵網沈海中初生時",
    "X20n0361_002:0514c22": "似菌經一年挺出網目間變作黃色枝格交錯小",
    "X20n0361_002:0514c23": "者三尺大者丈餘三年色青以鐵鈔發其根舶人",
    "X20n0361_002:0514c24": "絞車舉網而出之故名其所為珊瑚洲若久而不",
    "X20n0361_002:0515a01": "采即蠹朽矣述異記云鬱林郡有珊瑚市海賈市",
    "X20n0361_002:0515a02": "珊瑚處也珊瑚碧色生海底一株數十枝枝間無",
    "X20n0361_002:0515a03": "葉漢元封二年郡獻珊瑚婦人帝命植於殿前謂",
    "X20n0361_002:0515a04": "之女珊瑚忽柯葉茂盛至靈帝時樹死咸以為漢",
    "X20n0361_002:0515a05": "室將哀之兆也西都雜記曰漢宮積草池中有珊",
    "X20n0361_002:0515a06": "瑚樹高一丈二尺一本三柯上有四百六十三條",
    "X20n0361_002:0515a07": "是南越王趙佗所獻號為烽火樹至夜光彩常欲",
    "X20n0361_002:0515a08": "然晉書曰石崇與王愷奢靡相尚武帝每助愷以",
    "X20n0361_002:0515a09": "珊瑚樹賜之高二尺愷以示崇崇以鐵如意擊碎",
    "X20n0361_002:0515a10": "之愷惋惜崇曰不足多恨乃命左右取六七株三",
    "X20n0361_002:0515a11": "四尺者至愷恍然自失矣。",
    "X20n0361_002:0515a12": "琥珀梵語阿溼摩揭婆此翻琥珀漢書謂罽賓國有",
    "X20n0361_002:0515a13": "琥珀山海經曰黃帝殺蚩尤棄其桎梏變為楓木",
    "X20n0361_002:0515a14": "脂入地千年化為琥珀博物志曰松脂入地一千",
    "X20n0361_002:0515a15": "年化為伏苓伏苓一千年化為琥珀一名紅珠廣",
    "X20n0361_002:0515a16": "志曰琥珀生地中其上及旁不生草木深者八九",
    "X20n0361_002:0515a17": "尺大如斛削去皮中是琥珀有汁初如桃膠凝堅",
    "X20n0361_002:0515a18": "及成其方人用以為密若據名義則曰出琥珀處",
    "X20n0361_002:0515a19": "無松今南海古邏國為珍也此說未詳唐李嶠詩",
    "X20n0361_002:0515a20": "曰曾為老伏苓本是寒松液蚊蚋落其中千年猶",
    "X20n0361_002:0515a21": "可覿余頃見琥珀中有蚊蚋數枚凝結在內信嶠",
    "X20n0361_002:0515a22": "詩不誣也見湘山野錄。",
    "X20n0361_002:0515a23": "璧玉爾雅曰璧大六寸謂之宣注曰漢書所云瑄玉",
    "X20n0361_002:0515a24": "是也肉倍好謂之璧注曰肉邊好孔王者祭天以",
    "X20n0361_002:0515b01": "用之周禮謂蒼璧禮天也說文曰玉字與王字同",
    "X20n0361_002:0515b02": "義別字本無點後人加之京兆記曰藍田出美玉",
    "X20n0361_002:0515b03": "如藍故曰藍玉禮記子貢問於孔子曰敢問君子",
    "X20n0361_002:0515b04": "寶玉而賤碈何也子曰夫玉者君子比德焉溫潤",
    "X20n0361_002:0515b05": "而澤仁也縝密以栗智也廉而不劌義也垂之如",
    "X20n0361_002:0515b06": "墜禮也叩之其聲清越以長樂也瑕不揜瑜瑜不",
    "X20n0361_002:0515b07": "揜瑕忠也孚尹旁達信也氣如白虹天也稱神見",
    "X20n0361_002:0515b08": "于山川地也圭璋特達德也天下莫不貴者道也。",
    "X20n0361_002:0515b09": "珂貝貝博葢切珂之異名也說文曰貝海介蟲也嶺",
    "X20n0361_002:0515b10": "表錄異曰紫具即是砑螺儋振夷蔾海畔採以為",
    "X20n0361_002:0515b11": "貨爾雅曰居陸名贆在水名蜬象形古者貨貝而",
    "X20n0361_002:0515b12": "寶龜玉篇曰大貝如硨磲肉如科斗但有頭尾。",
    "X20n0361_002:0515b13": "爾時當說如是章句說文曰樂歌竟為一章故字從",
    "X20n0361_002:0515b14": "音從十謂從一至十聲數之終也今經言章句者",
    "X20n0361_002:0515b15": "章謂章段句謂句逗凡諸神呪語是祕密不容詮",
    "X20n0361_002:0515b16": "辨譯師立定程式注以句數乃防後世傳寫遺失",
    "X20n0361_002:0515b17": "之患也世人繕寫經卷至於呪詞或單寫者非也。",
    "X20n0361_002:0515b18": "呪音佉丘加切禰奴禮切哆丁可切[口*后]呼豆切隷即",
    "X20n0361_002:0515b19": "計切簸必个切醯呼雞切簁所倚切悕香衣切阿",
    "X20n0361_002:0515b20": "字入聲[口*佗]透河切[少/兔]奴構切。",
    "X20n0361_002:0515b21": "等行眾生及中善根四明記云等行謂具行諸行及",
    "X20n0361_002:0515b22": "中善根謂行一行也準此所解行字當平聲呼之。",
    "X20n0361_002:0515b23": "受持八戒案八關齋戒經於五戒上加不著華香衣",
    "X20n0361_002:0515b24": "不觀聽妓樂不坐高廣牀此八是戒不過中食是",
    "X20n0361_002:0515c01": "齋玅宗解云初開香衣及不上高廣牀以為八戒",
    "X20n0361_002:0515c02": "則齋在八外次合香衣及牀為七不過中食為八",
    "X20n0361_002:0515c03": "則齋在八內法無增減數有開合阿含云牀陛下",
    "X20n0361_002:0515c04": "足高尺六非高也闊四尺非廣也長八尺非大也",
    "X20n0361_002:0515c05": "若過此量名為破戒或問既不著華香衣著何服",
    "X20n0361_002:0515c06": "耶答婆沙云著常所用衣處胎經云八關齋戒者",
    "X20n0361_002:0515c07": "關禁眾生八罪也四明記云八齋戒即在家人一",
    "X20n0361_002:0515c08": "日一夜戒也韓康伯注周易曰洗心曰齋防患曰",
    "X20n0361_002:0515c09": "戒。",
    "X20n0361_002:0515c10": "阿蘭若處或云阿練若練居練兒皆梵音奢切不同",
    "X20n0361_002:0515c11": "也中阿含翻為寂靜處或翻無諍或翻閑靜處經",
    "X20n0361_002:0515c12": "音義云阿言無也練若有二義一言聲謂無人聲",
    "X20n0361_002:0515c13": "及無鼓噪等聲也二言斫謂無斫伐喧鬧聲也大",
    "X20n0361_002:0515c14": "論云蘭若遠離之處最近二里能遠益善律謂去",
    "X20n0361_002:0515c15": "村五百弓即二里也十二頭陀經云佛言阿蘭若",
    "X20n0361_002:0515c16": "處十方諸佛皆共讚歎無量功德皆由此生婆沙",
    "X20n0361_002:0515c17": "論云阿蘭若比丘具足五十法力堪止住不然且",
    "X20n0361_002:0515c18": "須尋師訪道何縱倨傲。",
    "X20n0361_002:0515c19": "若僧坊字林曰僧坊者僧之別屋也韻林曰坊區也",
    "X20n0361_002:0515c20": "謂區院也蘇鶚演義曰坊方也方以類聚居者必",
    "X20n0361_002:0515c21": "求其類今僧類以居之也。",
    "X20n0361_002:0515c22": "若錢四分律云西域之錢有銅錢鉛錫金銀等錢其",
    "X20n0361_002:0515c23": "形亦不同方圓長短亦異字亦隨時隨處十誦律",
    "X20n0361_002:0515c24": "云盜五錢者得重罪管子曰湯七年旱禹五年水",
    "X20n0361_002:0516a01": "湯以莊山禹以歷山之金竝鑄錢以救人困至周",
    "X20n0361_002:0516a02": "太公立九府圓法始名以錢錢圓函方輕重以銖",
    "X20n0361_002:0516a03": "起于禹湯後魏高謙之以為堯遭大水鑄錢前漢",
    "X20n0361_002:0516a04": "食貨志曰太公為周立九府圓法注曰周掌財之",
    "X20n0361_002:0516a05": "宦有九府第五名泉府利於刀注曰名錢為刀以",
    "X20n0361_002:0516a06": "其利於民也流於泉注曰流行如泉也布於布注",
    "X20n0361_002:0516a07": "曰布於民間也周語曰周景王時患錢輕更鑄大",
    "X20n0361_002:0516a08": "錢注曰徑一寸二分重十二銖文曰寶貨以勸農",
    "X20n0361_002:0516a09": "贍不足也通典曰王莽改革漢錢百姓皆不便之",
    "X20n0361_002:0516a10": "華陽國志曰公孫述廢銅錢置鐵錢百姓貨賣不",
    "X20n0361_002:0516a11": "行錢神論曰黃金為父白銀為母鉛為長男錫為",
    "X20n0361_002:0516a12": "適婦天性剛堅須火始終體圓應天孔方傚地。",
    "X20n0361_002:0516a13": "若牛羊酉陽雜爼曰唐奘三藏至西域大雪山嶺下",
    "X20n0361_002:0516a14": "見村人養羊大如驢異物志曰月氏國有大羊稍",
    "X20n0361_002:0516a15": "以供賓古者三牲謂牛羊豕祭禮曰凡祭宗廟之",
    "X20n0361_002:0516a16": "禮牛曰一元大武豕曰剛鬣羊曰柔毛崔豹古今",
    "X20n0361_002:0516a17": "注曰羊一名髯須主簿。",
    "X20n0361_002:0516a18": "其名曰寶勝如來等此下經文列一十七佛菩薩號",
    "X20n0361_002:0516a19": "疏記不釋準玄義判為法性當體受稱故彼文曰",
    "X20n0361_002:0516a20": "法性可尊可貴名法性為金法性寂而常照名光",
    "X20n0361_002:0516a21": "大悲能多利益名明菩薩入此三字法門從法為",
    "X20n0361_002:0516a22": "名即有金光明菩薩等佛究竟此法門即有金燄",
    "X20n0361_002:0516a23": "光明如來等。",
    "X20n0361_002:0516a24": "若山澤空處廣韻澤陂澤也釋名曰山下有水曰澤",
    "X20n0361_002:0516b01": "兗州人以澤為掌言水停處如掌也。",
    "X20n0361_002:0516b02": "常作宿衛謂止宿衛護也王弼注易曰衛者護也廣",
    "X20n0361_002:0516b03": "韻衛者加也國朝所立侍衛馬軍侍衛步軍是也。",
    "X20n0361_002:0516b04": "而此大地深十六萬八千由旬從金剛際至海地上",
    "X20n0361_002:0516b05": "樓炭經云閻浮提地深二十億萬里下有金粟亦",
    "X20n0361_002:0516b06": "二十億萬里下有金剛亦二十億萬里下有水際",
    "X20n0361_002:0516b07": "八十億萬里下有大風深五百二十億萬里護國",
    "X20n0361_002:0516b08": "記云從金剛際者水結成金地極則有金剛際也。",
    "X20n0361_002:0516b09": "增長壽命色力辯安此弘經者感得現在五種勝果",
    "X20n0361_002:0516b10": "也一期受報連持不斷曰壽顏色鮮白曰色勇猛",
    "X20n0361_002:0516b11": "精進曰力樂說無礙曰辯六根調適曰安大經純",
    "X20n0361_002:0516b12": "陀獻佛最後供獲得五果燄口經中由施食故獲",
    "X20n0361_002:0516b13": "得五果竝同此五。",
    "X20n0361_002:0516b14": "應心適意應字去呼如云應念即得也廣韻適從也",
    "X20n0361_002:0516b15": "亦樂也老子曰不言而自應不召而自來即應心",
    "X20n0361_002:0516b16": "適意之謂。",
    "X20n0361_002:0516b17": "閻浮提地縱廣七千由旬縱足容切韓詩外傳曰南",
    "X20n0361_002:0516b18": "北曰縱東西曰橫周禮曰九州之地廣輪之數注",
    "X20n0361_002:0516b19": "曰輪縱也廣橫也長阿含云南州地形南狹北廣",
    "X20n0361_002:0516b20": "縱廣七千由旬人面上廣下狹像地形也俱舍頌",
    "X20n0361_002:0516b21": "云於中大洲相南贍部如車三邊各二千南邊有",
    "X20n0361_002:0516b22": "三半解曰謂東西北各二千由旬南唯三由旬半",
    "X20n0361_002:0516b23": "也以此計數則有六千三百由旬半也此經言七",
    "X20n0361_002:0516b24": "千由旬約大數而舉也。",
    "X20n0361_002:0516c01": "樹木林苑篇韻謂凡木之總名曰樹說文曰平土有",
    "X20n0361_002:0516c02": "叢木者曰林養禽獸園曰苑如佛經言鹿苑是也。",
    "X20n0361_002:0516c03": "河池井泉淮南子曰伯益作井注曰益佐舜初作井",
    "X20n0361_002:0516c04": "世本曰黃帝正名百物始穿井釋名曰井清也泉",
    "X20n0361_002:0516c05": "之清潔者輔行云井字應中心著點四邊象欄中",
    "X20n0361_002:0516c06": "點象瓶像形字也。",
    "X20n0361_002:0516c07": "一四句偈乃至一句增一集云隨取經中要偈之四",
    "X20n0361_002:0516c08": "句如四諦之流是也今謂但是詮合實義至於一",
    "X20n0361_002:0516c09": "句與一部等金剛事苑云古德論四句有文句義",
    "X20n0361_002:0516c10": "句文句則四句成全偈如華嚴有若干偈兩句成",
    "X20n0361_002:0516c11": "半偈如涅槃雪山童子求半偈義句則或說一切",
    "X20n0361_002:0516c12": "法空為半偈更說一切法不空方為全偈如法華",
    "X20n0361_002:0516c13": "玄義十玅前五說自行為半如意珠後五更說化",
    "X20n0361_002:0516c14": "佗方為全如意珠即其類也一句已多強分全半",
    "X20n0361_002:0516c15": "大經云如來演說一偈經無量劫義亦不盡如來",
    "X20n0361_002:0516c16": "爾時都不生念我說彼聽但隨世俗說四句偈一",
    "X20n0361_002:0516c17": "切法性亦無有說以自在故如來演說。",
    "X20n0361_002:0516c18": "心常堅固深信三寶常住真心無能沮壞故曰堅固",
    "X20n0361_002:0516c19": "圓常正信故曰深信三寶有三種一者住持刻像",
    "X20n0361_002:0516c20": "圖形佛也貝多黃卷法也鬀髮染衣僧也二者別",
    "X20n0361_002:0516c21": "相佛即法報應化也法即教理智斷也僧即三乘",
    "X20n0361_002:0516c22": "階次也三者同體佛是真如覺了法是全體軌持",
    "X20n0361_002:0516c23": "僧是事理和合故大經云佛即是法法即是眾。",
    "X20n0361_002:0516c24": "欲界六天乃至宮殿之中有七天女六欲天者一四",
    "X20n0361_002:0517a01": "王二忉利三夜摩四兜率五化樂六佗化自在六",
    "X20n0361_002:0517a02": "天宮殿之中各有天女之多今且以忉利帝釋示",
    "X20n0361_002:0517a03": "之者立世毗曇云帝釋住處四邊寶樓總一百所",
    "X20n0361_002:0517a04": "一一樓中有七天女一一天女有七采女寶樓之",
    "X20n0361_002:0517a05": "內有萬七千房一一房內有七天女一一天女采",
    "X20n0361_002:0517a06": "女亦七竝是帝釋正妃妃及采女合有三十九億",
    "X20n0361_002:0517a07": "五萬九千二百起世經云帝釋受欲樂時根到相",
    "X20n0361_002:0517a08": "觸但出風氣。",
    "X20n0361_002:0517a09": "國邑城郭吳越春秋曰鯀築城以衛君造郭以守民",
    "X20n0361_002:0517a10": "記以為城郭之始管子曰內謂之城外謂之郭孟",
    "X20n0361_002:0517a11": "子曰五里之城七里之郭風俗通曰城之為言宬",
    "X20n0361_002:0517a12": "郭之為言廓謂寬廓宬受也。",
    "X20n0361_002:0517a13": "唯然世尊唯然二字義當兩句唯以水切應聲也若",
    "X20n0361_002:0517a14": "論唯與諾以禮言之諾則應聲之慢唯是應聲之",
    "X20n0361_002:0517a15": "恭故禮記曰父召無諾先生召無諾唯而起注曰",
    "X20n0361_002:0517a16": "唯詞也恭於諾也若孔子應陽貨子貢曰諾若與",
    "X20n0361_002:0517a17": "尊上者言則唯而不諾如曾子之應孔子是也然",
    "X20n0361_002:0517a18": "者玉篇訓應聲猶曰是也若以禮言之是應平交",
    "X20n0361_002:0517a19": "之詞此如孔子應子貢孟子應曹交是也。",
    "X20n0361_002:0517a20": "正解正觀疏云正解能顯體體顯名正觀四明記曰",
    "X20n0361_002:0517a21": "觀達根本無明故云正觀準此觀字當平聲呼。",
    "X20n0361_002:0517a22": "南無歸敬儀云那謨正言般淡唐言我禮亦云歸禮",
    "X20n0361_002:0517a23": "又翻度我謂眾生沒溺愛河念伊拯濟而得出離",
    "X20n0361_002:0517a24": "也善見律翻為歸命悲華經云南無者決定諸佛",
    "X20n0361_002:0517b01": "世尊名號音聲也法華句云調達臨終稱南無未",
    "X20n0361_002:0517b02": "稱佛字便墮地獄佛記其從地獄出作辟支佛號",
    "X20n0361_002:0517b03": "曰南無。",
    "X20n0361_002:0517b04": "正論品疏云正名為聖聖有二種一世聖二出世聖",
    "X20n0361_002:0517b05": "論名覈實覈事理之實此品是先王舊法世世相",
    "X20n0361_002:0517b06": "傳先王傳力尊相王王傳信相太子即先王之法",
    "X20n0361_002:0517b07": "言也王行此法陰陽以之調日月以之順百糓以",
    "X20n0361_002:0517b08": "之豐萬民以之樂社稷以之安治化以之美此之",
    "X20n0361_002:0517b09": "世善本金光明流出即先王至德要道也文心雕",
    "X20n0361_002:0517b10": "龍曰論者倫也倫理無爽使聖意不墜也廣雅曰",
    "X20n0361_002:0517b11": "論道也說文曰論義也。",
    "X20n0361_002:0517b12": "其王有子名曰信相不久當受灌頂之位華嚴第三",
    "X20n0361_002:0517b13": "十九云轉輪聖王所生太子身相具足王令太子",
    "X20n0361_002:0517b14": "坐白象寶玅金之座張大網幔建大法幢然香散",
    "X20n0361_002:0517b15": "華奏諸音樂取四大海水置金瓶內王執此瓶灌",
    "X20n0361_002:0517b16": "太子頂是時即名受王職位即能具足行十善道",
    "X20n0361_002:0517b17": "名轉輪王。",
    "X20n0361_002:0517b18": "告其太子信相韓詩外傳云五帝宦天下三王家天",
    "X20n0361_002:0517b19": "下家以傳子官以傳賢故自唐虞已上經傳無太",
    "X20n0361_002:0517b20": "子稱號夏殷之主雖則傳嗣其文略矣至周始見",
    "X20n0361_002:0517b21": "文王世子之制白虎通曰何以知天子之子稱世",
    "X20n0361_002:0517b22": "子春秋傳曰王世子會于首止是也何以知天子",
    "X20n0361_002:0517b23": "之子稱太子尚書曰太子發升于舟是也或云諸",
    "X20n0361_002:0517b24": "侯之子稱太子則春秋傳云晉有太子申生鄭有",
    "X20n0361_002:0517c01": "太子華齊有太子光由是觀之周制太子世子亦",
    "X20n0361_002:0517c02": "不定也漢制天子嫡嗣稱皇太子諸侯王之嫡稱",
    "X20n0361_002:0517c03": "世子。",
    "X20n0361_002:0517c04": "未曾一念以非法行行字平呼謂未曾一念之間行",
    "X20n0361_002:0517c05": "於非法也如孝經曰非先王之法言不敢言非先",
    "X20n0361_002:0517c06": "王之法服不敢服。",
    "X20n0361_002:0517c07": "諸王和合集金剛山準長阿含明四大神洲地心即",
    "X20n0361_002:0517c08": "須彌山山外有八山九海圍繞其八山除鐵圍山",
    "X20n0361_002:0517c09": "是鐵所成餘七體是金成總謂之七金山故俱舍",
    "X20n0361_002:0517c10": "頌云前七金所成是也七山者一持雙山二持軸",
    "X20n0361_002:0517c11": "山擔木山善見山馬耳山障礙山持地山此云集",
    "X20n0361_002:0517c12": "金剛山者通指前七山也普門品謂墮落金剛山",
    "X20n0361_002:0517c13": "亦是此耳。",
    "X20n0361_002:0517c14": "當為我斷斷字去聲篇韻謂決斷也若作上聲絕也",
    "X20n0361_002:0517c15": "非經意。",
    "X20n0361_002:0517c16": "王領國土故稱人王上王子去聲謂霸王也韓康伯",
    "X20n0361_002:0517c17": "注易曰王盛也盛德之至天下也諡法曰德象天",
    "X20n0361_002:0517c18": "地稱帝仁義所生稱王白虎通曰王者往也天下",
    "X20n0361_002:0517c19": "所歸往也董仲舒曰古之造字三畫而連其中謂",
    "X20n0361_002:0517c20": "之王三畫者天地人也連其中通其道也取其三",
    "X20n0361_002:0517c21": "才而參通之。",
    "X20n0361_002:0517c22": "以天護故復稱天子索隱記曰佛經釋天子名此文",
    "X20n0361_002:0517c23": "最顯而不出三義一處胎天護二生已天護三天",
    "X20n0361_002:0517c24": "與己德在經可見易緯曰天子者繼天治物改政",
    "X20n0361_002:0518a01": "一統各得其宜父天母地以養人至尊之號也援",
    "X20n0361_002:0518a02": "神契曰天覆地載故曰天子說文曰古者神聖母",
    "X20n0361_002:0518a03": "感天而生子故曰天子孔子作春秋則以天子而",
    "X20n0361_002:0518a04": "稱天王所謂天王狩于河陽是也楞嚴疏云昔周",
    "X20n0361_002:0518a05": "室衰微吳楚之君皆僭王號仲尼正名稱周天子",
    "X20n0361_002:0518a06": "曰天王以別之。",
    "X20n0361_002:0518a07": "各以己德分與是人故稱天子最勝經云三十三天",
    "X20n0361_002:0518a08": "主分力助人王護國記云分字平聲呼。",
    "X20n0361_002:0518a09": "半名人王亦名執樂半對亦說半名人王半名執樂",
    "X20n0361_002:0518a10": "也樂逆覺切疏曰王執禮樂使天下和平五日一",
    "X20n0361_002:0518a11": "風十日一雨誰不歸德故執樂名王漢書禮樂志",
    "X20n0361_002:0518a12": "曰六經之道同歸而禮樂之用為急治邦者斯須",
    "X20n0361_002:0518a13": "亡禮則暴嫚入為國者一朝失禮則荒及人函天",
    "X20n0361_002:0518a14": "地陰陽之氣氣有喜怒哀樂之情聖人故象天地",
    "X20n0361_002:0518a15": "而制禮樂所以通神明立人倫也孝經曰導之以",
    "X20n0361_002:0518a16": "禮樂民用和穆。",
    "X20n0361_002:0518a17": "羅殺魁膾能遮諸惡大經云羅剎婦女隨所生子而",
    "X20n0361_002:0518a18": "噉之噉子既盡次噉其夫別行義疏云羅剎是食",
    "X20n0361_002:0518a19": "人鬼人死若臭能以呪養之令鮮即毗沙門天所",
    "X20n0361_002:0518a20": "領之鬼也疏云魁膾名典軍遮制惡鬼之人也鬼",
    "X20n0361_002:0518a21": "畏典軍不敢亂行也新記云魁帥也首也膾者細",
    "X20n0361_002:0518a22": "切肉也王有勢力猶如羅剎魁帥之首細切肉人",
    "X20n0361_002:0518a23": "令一切人不敢為非然此二句經文乃是以劣況",
    "X20n0361_002:0518a24": "勝文隱難見應以上亦名二字貫於羅剎之上義",
    "X20n0361_002:0518b01": "則顯著矣。",
    "X20n0361_002:0518b02": "亦名父母教誨修善薩遮尼乾子經云王者民之父",
    "X20n0361_002:0518b03": "母看民如赤子迴乾就濕不待其言疏云王既制",
    "X20n0361_002:0518b04": "禮作樂誰不歸德故父母名之為王詩曰愷悌君",
    "X20n0361_002:0518b05": "子民之父母注曰言君之有和樂簡易之德則其",
    "X20n0361_002:0518b06": "下尊子如父親之如母也左傳曰視民如子。",
    "X20n0361_002:0518b07": "錢財珍寶共相劫奪說文曰人欲去以力脇止曰劫",
    "X20n0361_002:0518b08": "索隱記云多金寶處必有盜賊孟子曰寶珠玉者",
    "X20n0361_002:0518b09": "殃必及身。",
    "X20n0361_002:0518b10": "譬如狂象蹋蓮華池大經云譬如醉象狂逸暴惡多",
    "X20n0361_002:0518b11": "殺有調象師以大鐵鉤鉤擉其頂即時調順一切",
    "X20n0361_002:0518b12": "眾生亦爾三毒醉故造惡諸菩薩等以聞法鉤擉",
    "X20n0361_002:0518b13": "之即時調伏擉勅角切刺也。",
    "X20n0361_002:0518b14": "屢降惡雨屢良遇切尚書曰屢省乃成孔注曰屢數",
    "X20n0361_002:0518b15": "也前漢書曰成帝建始三年三輔霖雨三十餘日",
    "X20n0361_002:0518b16": "郡國十九凡殺四千餘人壞官寺民舍八萬四千",
    "X20n0361_002:0518b17": "餘所漢書天文志曰迅雷風妖怪雲變氣政失於",
    "X20n0361_002:0518b18": "此則變見於彼是以明君覩之餝身政事思其咎",
    "X20n0361_002:0518b19": "謝其愆則禍除而福至矣。",
    "X20n0361_002:0518b20": "五穀果實下鬼神品云百穀果實今併出之周易曰",
    "X20n0361_002:0518b21": "日月麗于天百穀草木麗于土高氏小史曰炎帝",
    "X20n0361_002:0518b22": "種五穀故謂之神農周書曰凡禾麥居東方黍居",
    "X20n0361_002:0518b23": "南方稻居中央粟居西方菽居北方周官曰太宰",
    "X20n0361_002:0518b24": "以九職任萬民一曰三農生九穀鄭注曰稷秫黍",
    "X20n0361_002:0518c01": "稻麻大小豆大小麥凡王之膳食用六穀鄭注曰",
    "X20n0361_002:0518c02": "稻黍稷梁麥豆也楊泉物理論曰穀氣勝元氣其",
    "X20n0361_002:0518c03": "人肥而不壽養性之術常使穀氣少則病不生矣",
    "X20n0361_002:0518c04": "梁者黍稷之總名稻者溉種之總名菽者眾豆之",
    "X20n0361_002:0518c05": "總名三穀各二十種為六十蔬果之實助穀各二",
    "X20n0361_002:0518c06": "十凡為百穀詩曰播厥百穀者穀種眾種之大名",
    "X20n0361_002:0518c07": "也范子計然曰五穀者萬民之命國之重寶湘山",
    "X20n0361_002:0518c08": "野錄曰真宗皇帝聞占城國稻耐旱遣使以珍寶",
    "X20n0361_002:0518c09": "求其種在處播之始植于後苑今世訛呼為今成",
    "X20n0361_002:0518c10": "非也。",
    "X20n0361_002:0518c11": "由王暴虐虐魚約切尚書曰商王受弗敬上天降災",
    "X20n0361_002:0518c12": "下民沈湎冒色敢行暴虐罪人以族官人以世焚",
    "X20n0361_002:0518c13": "炙忠良刳剔孕婦注曰沈湎嗜酒冐亂女色敢行",
    "X20n0361_002:0518c14": "酷暴虐殺論語曰不教而殺謂之虐不戒視成謂",
    "X20n0361_002:0518c15": "之暴爾雅曰獵虐也注曰淩獵暴虐。",
    "X20n0361_002:0518c16": "兄弟姉妹孤迸流離爾雅曰男子先生為兄後生為",
    "X20n0361_002:0518c17": "弟男子謂女子先生為姉後生為妹迸北諍切字",
    "X20n0361_002:0518c18": "書謂迸散也孟子曰父子不相見兄弟妻子離散。",
    "X20n0361_002:0518c19": "所重大臣捨離薨亡白虎通曰薨奄也謂奄然亡也",
    "X20n0361_002:0518c20": "曲禮曰天子死曰崩諸侯死曰薨大夫死曰卒士",
    "X20n0361_002:0518c21": "死曰不祿庶人曰死爾雅曰崩薨無祿卒殂落殪",
    "X20n0361_002:0518c22": "死也注曰古者死亡尊卑同稱故尚書堯曰殂落",
    "X20n0361_002:0518c23": "舜曰陟方乃死也。",
    "X20n0361_002:0518c24": "象馬車乘車齒牙切說文曰車輿輪之總名釋名曰",
    "X20n0361_002:0519a01": "車古音居言行所以居人也若言車舍也言行者",
    "X20n0361_002:0519a02": "所處如舍也乘食證切周禮曰四馬為乘乘載也",
    "X20n0361_002:0519a03": "古史曰黃帝作車引重致遠自黃帝作車至于少",
    "X20n0361_002:0519a04": "昊駕牛禹時奚仲駕馬及陶唐氏制為彤車乘白",
    "X20n0361_002:0519a05": "馬有虞氏因彤車制鸞車夏后氏因鸞車制鉤車",
    "X20n0361_002:0519a06": "奚仲駕牛建旐以別其君臣之制商曰鉤車而制",
    "X20n0361_002:0519a07": "大輅至今國朝郊禮猶陳五輅。",
    "X20n0361_002:0519a08": "故天降雹說文曰雹雨冰也字從雨包聲左傳曰凡",
    "X20n0361_002:0519a09": "雹皆冬之愆陽夏之伏陰注曰愆陽冬溫也伏陰",
    "X20n0361_002:0519a10": "夏寒也聖人在上無雹雖有不為災洪範五行傳",
    "X20n0361_002:0519a11": "曰陰陽相脇而雹霰盛陰雨雪凝滯而冰寒陽氣",
    "X20n0361_002:0519a12": "薄之不相入則轉而為雹霰者陽脇陰也雹者陰",
    "X20n0361_002:0519a13": "脇陽也漢書武帝元封三年十二月雨雹如馬頭",
    "X20n0361_002:0519a14": "宣帝地節四年五月山陽濟陰雨雹如雞子深二",
    "X20n0361_002:0519a15": "尺五寸殺二千人蜚鳥皆死唐五行志乾符六年",
    "X20n0361_002:0519a16": "五月雨雹如鳥卵人君信讒殺戮無罪則雹毀瓦",
    "X20n0361_002:0519a17": "破車殺牛殺馬神異記曰唐廣明二年夏四月朔",
    "X20n0361_002:0519a18": "大風拔木雨雹如盃棬鳥獸盡死自後黃巾賊入",
    "X20n0361_002:0519a19": "東都陷西京天子入蜀諸夏騷蕩沈存中筆談曰",
    "X20n0361_002:0519a20": "熈寧中河州雨雹大者如雞卵小如蓮芡悉如人",
    "X20n0361_002:0519a21": "頭耳目口鼻皆具次年王師平河州番戎授首者",
    "X20n0361_002:0519a22": "眾。",
    "X20n0361_002:0519a23": "懶惰懈怠怠音待爾雅曰懈者怠也怠者懶也釋名",
    "X20n0361_002:0519a24": "曰懈者解也言骨節解緩也本行經云夫懈怠者",
    "X20n0361_002:0519b01": "眾行之累在家懈怠衣食不供產業不舉出家懈",
    "X20n0361_002:0519b02": "怠不能出離生死世出世間皆由精進而興。",
    "X20n0361_002:0519b03": "如法教詔詔諸曜切元命包曰天垂文象人行其事",
    "X20n0361_002:0519b04": "謂之教教之為言傚也白虎通曰教者傚也上為",
    "X20n0361_002:0519b05": "之下傚之民有質朴不教不成字林詔告也爾雅",
    "X20n0361_002:0519b06": "詔導也釋名詔照也人暗不見事理即有所犯以",
    "X20n0361_002:0519b07": "此示之使照然也。",
    "X20n0361_002:0519b08": "好名善譽譽余恕切廣韻稱美曰譽毛詩傳曰美揚",
    "X20n0361_002:0519b09": "謂之譽古詩曰美譽騰羣聽佳名駭眾觀。",
    "X20n0361_002:0519b10": "善集品最勝經稱善生王疏云此輪王善集六度以",
    "X20n0361_002:0519b11": "如意珠捨四大地即集檀度聽寶冥說法即集智",
    "X20n0361_002:0519b12": "度從行為名也輪王乃有四種此當金輪王也以",
    "X20n0361_002:0519b13": "言捨四天下滿中珍寶故地持經云初地菩薩作",
    "X20n0361_002:0519b14": "金輪王以十善化世在於劫初。",
    "X20n0361_002:0519b15": "般涅槃後涅槃玄義云五天竺國五處語言不同東",
    "X20n0361_002:0519b16": "北中三方奢切少殊西北二方大異如言摩訶摩",
    "X20n0361_002:0519b17": "醯泥曰泥洹此則三方言如言洹隷槃那般涅槃",
    "X20n0361_002:0519b18": "那此則二方言如此間楚夏耳具依梵本應云摩",
    "X20n0361_002:0519b19": "訶般涅槃那此翻大滅度大即法身故此經云所",
    "X20n0361_002:0519b20": "言大者其性廣博猶如虗空其性即法性法性即",
    "X20n0361_002:0519b21": "法身也滅即解脫解脫二種煩惱生死免斯因果",
    "X20n0361_002:0519b22": "患累即解脫也度即般若大論云信為能入度為",
    "X20n0361_002:0519b23": "能度此三字即是三德之異名也。",
    "X20n0361_002:0519b24": "問諸大德毗柰耶云小下苾芻應於長宿處呼為大",
    "X20n0361_002:0519c01": "德增煇記云行滿德高稱為大德事始曰晉朝草",
    "X20n0361_002:0519c02": "堂寺有講經廟臣大德千餘人此土稱大德之始",
    "X20n0361_002:0519c03": "也因話錄云唐元和以來僧道多號大德偶得補",
    "X20n0361_002:0519c04": "署遂為頭銜各因所業以冠之至有名文章大德",
    "X20n0361_002:0519c05": "者。",
    "X20n0361_002:0519c06": "頗有比丘經音義云頗字本普歌切今借為普我切",
    "X20n0361_002:0519c07": "廣雅曰頗少也不也神智補注曰頗有猶言還有",
    "X20n0361_002:0519c08": "也。",
    "X20n0361_002:0519c09": "在一窟中法華謂經行及禪窟光明玄義迴神龍於",
    "X20n0361_002:0519c10": "兔窟爾雅曰兔所息處謂之窟馬援曰狡兔三窟",
    "X20n0361_002:0519c11": "廣雅窟穴也。",
    "X20n0361_002:0519c12": "懸繒旛蓋繒疾陵切說文曰繒者帛也爾雅曰通五",
    "X20n0361_002:0519c13": "色皆名曰繒三蒼曰雜五色帛謂之繒。",
    "X20n0361_002:0519c14": "雨曼陀羅大曼陀羅摩訶曼殊眾寶玅華諸經皆言",
    "X20n0361_002:0519c15": "天雨四華此文但少曼殊沙華句而有眾寶玅華",
    "X20n0361_002:0519c16": "句通收諸華也正法華云意華大意華浦嚮華大",
    "X20n0361_002:0519c17": "補嚮華大般若云適意華大適意華柔軟華大柔",
    "X20n0361_002:0519c18": "軟華法華句云天雨四華舊云小白華大白華小",
    "X20n0361_002:0519c19": "赤華大赤華玅樂記云諸經雖立名不同文多列",
    "X20n0361_002:0519c20": "四大論云天華玅者名曼陀羅華阿育王經云曼",
    "X20n0361_002:0519c21": "陀羅華開時四十里聞香。",
    "X20n0361_002:0519c22": "結加趺坐加應作跏出自釋典儀禮云棊結于趺趺",
    "X20n0361_002:0519c23": "足上也字書以趺坐謂之大坐蓋此方未曉加趺",
    "X20n0361_002:0519c24": "之相但云大坐也輔行云結加者先左後右與兩",
    "X20n0361_002:0520a01": "膝齊新婆沙云以兩足趺加致兩髀如龍蟠結當",
    "X20n0361_002:0520a02": "知此坐江東呼為甲坐江南呼為跘跨大婆沙云",
    "X20n0361_002:0520a03": "佛在菩提樹下結跏趺坐作此威儀魔軍退故異",
    "X20n0361_002:0520a04": "外道故順修定故大論云有多坐法何故但令跏",
    "X20n0361_002:0520a05": "趺答此坐最安隱故攝持手足心不散故魔王怖",
    "X20n0361_002:0520a06": "故不同俗坐及外道翹足等故佛教加趺直身心",
    "X20n0361_002:0520a07": "易正故念誦經云全加是佛所坐半加是菩薩所",
    "X20n0361_002:0520a08": "坐。",
    "X20n0361_002:0520a09": "其心悲悼篇韻謂悼者傷也懼也古秦晉之時以傷",
    "X20n0361_002:0520a10": "為悼傷者損也。",
    "X20n0361_002:0520a11": "心意熈怡說文曰熈怡和悅之貌方言曰怡喜也潭",
    "X20n0361_002:0520a12": "湘之間以懽喜為紛熈或云熈怡華嚴涅槃皆云",
    "X20n0361_002:0520a13": "如來熈怡微笑。",
    "X20n0361_002:0520a14": "爾時即提如意珠玉(乃至)悉雨無量種種珍寶大論云",
    "X20n0361_002:0520a15": "如意珠即古佛舍利法滅之後變為如意珠輪王",
    "X20n0361_002:0520a16": "得之能隨人意雨種種寶或謂金翅鳥心留鐵圍",
    "X20n0361_002:0520a17": "山間帝釋得之名如意珠止觀明不思議境以一",
    "X20n0361_002:0520a18": "念心如如意珠天上勝寶狀似芥粟有大功能稱",
    "X20n0361_002:0520a19": "意豐儉降雨穰穰不添不盡色法尚爾況心神靈",
    "X20n0361_002:0520a20": "玅不具一切法耶別行玄義云如意珠非但雨寶",
    "X20n0361_002:0520a21": "亦能除病如大施太子入海得珠治父母眼即其",
    "X20n0361_002:0520a22": "事也然太子入海求珠經歷苦難不可勝言具見",
    "X20n0361_002:0520a23": "大論。",
    "X20n0361_002:0520a24": "璝琦七寶玉篇璝古回切玉也琦渠羈切埤蒼謂瑰",
    "X20n0361_002:0520b01": "瑋珍琦也。",
    "X20n0361_002:0520b02": "天冠珥璫廣韻曰冠者首飾也說文曰絭也所以絭",
    "X20n0361_002:0520b03": "髮弁冕之總名。",
    "X20n0361_002:0520b04": "以用布施布施有二義一檀攝六度二檀攝眾生故",
    "X20n0361_002:0520b05": "天親金剛論云檀義攝於六資生無畏法大論云",
    "X20n0361_002:0520b06": "一切佛法檀為初門為能攝眾生故又五度不得",
    "X20n0361_002:0520b07": "般若則沒在世界有盡法中若達三事皆空四句",
    "X20n0361_002:0520b08": "叵得則布施一度方趣菩提也三事者一物二施",
    "X20n0361_002:0520b09": "者三受者。",
    "X20n0361_002:0520b10": "百福莊嚴大論問曰幾許為一福耶答有云轉輪王",
    "X20n0361_002:0520b11": "於四天下自在為一福有云帝釋於三十三天自",
    "X20n0361_002:0520b12": "在為一福有云餘除補處餘一切人有所為為一",
    "X20n0361_002:0520b13": "福有云大千眾生共得一福有云大千盲人治差",
    "X20n0361_002:0520b14": "為一福有云大千人死俱救得活為一福有云無",
    "X20n0361_002:0520b15": "可比況良由菩薩入第三僧祇心思大行種相因",
    "X20n0361_002:0520b16": "緣其福無量唯佛能知況復菩薩修於十善各有",
    "X20n0361_002:0520b17": "五心所謂下中上上上上中上初發五心乃至具",
    "X20n0361_002:0520b18": "足五心如是百心名百福百福則成一相也又新",
    "X20n0361_002:0520b19": "婆沙云百福即百思謂菩薩增長善住相業時先",
    "X20n0361_002:0520b20": "起五十思治身器謂十業道各有五思一離殺思",
    "X20n0361_002:0520b21": "二勸導三讚美四隨喜五迴向是名五十思後心",
    "X20n0361_002:0520b22": "復起五十思令其圓滿名為百福。",
    "X20n0361_002:0520b23": "是經甚深初中後善法華句釋經七種善義初中後",
    "X20n0361_002:0520b24": "善者即是序正流通三分名為時節善也若依小",
    "X20n0361_002:0520c01": "乘中則以戒定慧三學為三善今大乘中則以初",
    "X20n0361_002:0520c02": "中後心為三善也。",
    "X20n0361_002:0520c03": "譬喻為比若常途解譬喻二字意則一也若二字分",
    "X20n0361_002:0520c04": "別如玅樂曰以類比況謂之譬開曉令悟謂之喻",
    "X20n0361_002:0520c05": "既兩字雙題應有小別。",
    "X20n0361_002:0520c06": "滿中盛火應從中過最勝經云假使大火聚滿百踰",
    "X20n0361_002:0520c07": "繕那為聽此經故直過無辭苦四明記云火中過",
    "X20n0361_002:0520c08": "者為法亡軀也華嚴中善財參勝熱婆羅門投身",
    "X20n0361_002:0520c09": "火聚即其事也盛字平呼受也。",
    "X20n0361_002:0520c10": "蓮華座上大論云諸牀皆可坐何必蓮華耶答諸牀",
    "X20n0361_002:0520c11": "為世間白衣坐法又蓮華濡淨柔脆欲現神力能",
    "X20n0361_002:0520c12": "坐其上令華不壞故又能莊嚴故。",
    "X20n0361_002:0520c13": "或見佛像西域記云優闐王因佛上升忉利為母說",
    "X20n0361_002:0520c14": "法三月不還乃請目連以神通力接毗首羯磨上",
    "X20n0361_002:0520c15": "于天宮觀佛相好雕旃檀像高五尺下於人間又",
    "X20n0361_002:0520c16": "增一云波斯匿王聞優闐王雕像乃用紫磨金鑄",
    "X20n0361_002:0520c17": "佛像此皆造像之始也垂裕記引大論曰不於泥",
    "X20n0361_002:0520c18": "木生難思想安知像性等虗空界三身宛然四德",
    "X20n0361_002:0520c19": "無減是則相從之心即是真佛。",
    "X20n0361_002:0520c20": "普賢菩薩悲華經云我誓於穢惡世界行菩薩道使",
    "X20n0361_002:0520c21": "得嚴淨我行寶藏佛言以是因緣今改汝字名曰",
    "X20n0361_002:0520c22": "普賢法華句云梵語邲輸颰陀此翻普賢伏道之",
    "X20n0361_002:0520c23": "頂其因周徧曰普斷道之後鄰于極聖曰賢非十",
    "X20n0361_002:0520c24": "地之賢也又普賢觀經名為徧吉徧者普也吉者",
    "X20n0361_002:0521a01": "賢也。",
    "X20n0361_002:0521a02": "文殊師利此菩薩號經典異出或云滿濡或云敬首",
    "X20n0361_002:0521a03": "濡首縛首等舊翻玅德故大經云了了見佛性猶",
    "X20n0361_002:0521a04": "如玅德等西域記云曼殊室利此翻玅吉祥以此",
    "X20n0361_002:0521a05": "菩薩生時感十事吉祥故一光明滿室二甘露盈",
    "X20n0361_002:0521a06": "庭三地涌七珍四神開伏藏五雞生鳳子六猪娩",
    "X20n0361_002:0521a07": "龍豚七馬產麒麟八牛生白澤九倉變金粟十象",
    "X20n0361_002:0521a08": "具六牙釋籤第八明文殊昔為玅光菩薩教化燈",
    "X20n0361_002:0521a09": "明佛八王子轉次授記最後名曰然燈然燈是釋",
    "X20n0361_002:0521a10": "迦授記之師則文殊玅光乃成釋迦九代祖師故",
    "X20n0361_002:0521a11": "處胎經中文殊自言我本能仁師今迹為釋迦弟",
    "X20n0361_002:0521a12": "子首楞嚴經說文殊是過去龍種上尊王佛鴦掘",
    "X20n0361_002:0521a13": "魔羅經謂文殊是北方歡喜藏摩尼寶積佛未來",
    "X20n0361_002:0521a14": "作佛名曰普見此本迹俱高也。",
    "X20n0361_002:0521a15": "彌勒大士維摩疏云彌勒是當來大師次補佛處言",
    "X20n0361_002:0521a16": "彌勒者有云從姓立名今謂非姓恐是名也何者",
    "X20n0361_002:0521a17": "彌勒此翻慈氏過去為曇摩流支慈育國人因姓",
    "X20n0361_002:0521a18": "慈氏自爾至今常名慈氏姓阿逸多此翻無勝有",
    "X20n0361_002:0521a19": "言阿逸多是名既不親見正文未可定執(上皆疏文)西",
    "X20n0361_002:0521a20": "域記云梵語梅呾麗耶唐言慈氏即姓也彌勒下",
    "X20n0361_002:0521a21": "生經云修摩梵王與子立字名曰彌勒彼經又明",
    "X20n0361_002:0521a22": "龍華三會比丘皆姓慈氏。",
    "X20n0361_002:0521a23": "勇捍多力莊子曰勇悍果敢聚眾率兵此下德也諡",
    "X20n0361_002:0521a24": "法曰知死不避曰勇懸命為人曰勇捍音汗廣韻",
    "X20n0361_002:0521b01": "抵捍也猛悍也細詳二字俱通今取捍字為正以",
    "X20n0361_002:0521b02": "下多力之言從手義強也。",
    "X20n0361_002:0521b03": "名聞流布說文名者自命也字從夕從口夕不相見",
    "X20n0361_002:0521b04": "以口自名也聞亡運切廣韻名達曰聞毛詩令聞",
    "X20n0361_002:0521b05": "令望內有德外聞達也。",
    "X20n0361_002:0521b06": "閻摩羅王經音義云閻摩羅即鬼官總司也或云閻",
    "X20n0361_002:0521b07": "羅燄摩琰摩皆聲之轉也具云閻摩羅社此翻雙",
    "X20n0361_002:0521b08": "王蓋兄及妹皆作獄主兄治男事妹治女事故云",
    "X20n0361_002:0521b09": "雙王一名包二人也或云苦樂竝受故曰雙如長",
    "X20n0361_002:0521b10": "阿含云閻摩羅宮縱廣六千由旬王及羣臣盡夜",
    "X20n0361_002:0521b11": "三時有自然銅鑊在前有大獄卒捉王臥熱鐵上",
    "X20n0361_002:0521b12": "洋銅灌口咽腹焦爛受罪既訖還復娛樂婆沙論",
    "X20n0361_002:0521b13": "謂琰摩羅界在贍部洲下起世經謂在鐵圍山外",
    "X20n0361_002:0521b14": "婆沙論顯揚聖教論皆云閻羅是鬼趣攝瑜伽論",
    "X20n0361_002:0521b15": "謂是地獄道收淨土經云閻羅昔為毗沙國王與",
    "X20n0361_002:0521b16": "維陀始王共戰不如因願後世為地獄主治此諸",
    "X20n0361_002:0521b17": "人王有十八大臣等眾皆悉同願毗沙王者今閻",
    "X20n0361_002:0521b18": "羅是十八大臣等眾今諸小王及牛頭阿旁等是",
    "X20n0361_002:0521b19": "搢紳脞說曰唐嚴安之為京兆尹以強明稱民吏",
    "X20n0361_002:0521b20": "畏之一日見一神人鞬櫜致禮甚恭曰五道將軍",
    "X20n0361_002:0521b21": "拜謁今奉天符迎公為閻羅王替韓王也安之是",
    "X20n0361_002:0521b22": "夜果卒冥報記云閻王如人間天子太山府君如",
    "X20n0361_002:0521b23": "尚書令等或立九殿王等乃唐道明和尚入冥見",
    "X20n0361_002:0521b24": "之以立未見聖教。",
    "X20n0361_002:0521c01": "風水諸神火神等神長阿含云有四大神名曰地水",
    "X20n0361_002:0521c02": "火風地神云地中無水火風佛言汝勿作此念皆",
    "X20n0361_002:0521c03": "應有也但地大多故名地耳神聞佛說得法眼淨",
    "X20n0361_002:0521c04": "風神亦云我今以神力游戲作是念時風波即起。",
    "X20n0361_002:0521c05": "韋駄天神此天姓韋名琨乃南方增長天王下八將",
    "X20n0361_002:0521c06": "之一耳四王下合三十二將韋駄為首此天生知",
    "X20n0361_002:0521c07": "聰慧早離欲塵修童真業受佛付囑護出家人比",
    "X20n0361_002:0521c08": "丘雖多犯戒人間臭氣上衝空界四十萬里無不",
    "X20n0361_002:0521c09": "厭之恐違佛制是故須來又佛所制毗尼竝曾聽",
    "X20n0361_002:0521c10": "受昔南山律師戒律精嚴感尊天侍衛於是一一",
    "X20n0361_002:0521c11": "敘問教律中事具載感通靈感二傳此不具述昔",
    "X20n0361_002:0521c12": "天竺四明各制光明懺竝不列韋天熈寧中明智",
    "X20n0361_002:0521c13": "師游學永嘉忠公之室一日告歸忠曰子歸必紹",
    "X20n0361_002:0521c14": "延慶法席余甞夢摩利韋天欲為位於道場殆歸",
    "X20n0361_002:0521c15": "果尸是剎二天預位從是懺法加召天下像設亦",
    "X20n0361_002:0521c16": "取則事見明智塔記然此經諸天名目俱顯獨不",
    "X20n0361_002:0521c17": "言摩利支天今因而載之庶崇奉者得其實也。",
    "X20n0361_002:0521c18": "摩利支天此翻陽燄由此天不可見不可擬火不能",
    "X20n0361_002:0521c19": "燒水不能漂猶如陽燄故藏中舊有摩利支經一",
    "X20n0361_002:0521c20": "卷至大宋　太宗朝又新譯大摩里支經七卷云",
    "X20n0361_002:0521c21": "有菩薩名摩里支恒行日月之前日月不能見不",
    "X20n0361_002:0521c22": "能捉水火不能漂燒離諸怖畏無敢輕慢若人誦",
    "X20n0361_002:0521c23": "持神呪則能隱身路上水火王難盜賊軍陣皆不",
    "X20n0361_002:0521c24": "得便行人當想尊天坐金色猪身著白衣頂載寶",
    "X20n0361_002:0522a01": "塔左手執無憂樹枝外有羣猪圍繞陀羅尼雜集",
    "X20n0361_002:0522a02": "云若人供養摩利支天應用金銀赤銅檀香作天",
    "X20n0361_002:0522a03": "女形左手屈臂向左乳前把天扇扇作天竺卍字",
    "X20n0361_002:0522a04": "曲內作四日形扇上作燄光形右手伸臂五指垂",
    "X20n0361_002:0522a05": "下身長一二寸乃至一肘左右作侍人亦天女相",
    "X20n0361_002:0522a06": "舊經後有記曰相州有人夜夢一鬼牽車羣猪繞",
    "X20n0361_002:0522a07": "之車中盡是文書人問其故鬼答曰此合殺兵戈",
    "X20n0361_002:0522a08": "之籍也看之皆是人名鬼曰欲得免殺當持摩利",
    "X20n0361_002:0522a09": "支經其人因請斯經至誠受持不數月間果有兵",
    "X20n0361_002:0522a10": "戈獨得免脫。",
    "X20n0361_002:0522a11": "及毗紐天紐女九切疏中翻為徧勝阿含謂是色界",
    "X20n0361_002:0522a12": "天俱舍謂是三禪頂天大論云毗紐天臍中生千",
    "X20n0361_002:0522a13": "葉蓮華觀音義疏云韋紐天此翻徧聞身有四臂",
    "X20n0361_002:0522a14": "捉具持輪騎金翅鳥是諸天將。",
    "X20n0361_002:0522a15": "及自在天摩醯首羅疏中謂此摩醯首羅翻為大自",
    "X20n0361_002:0522a16": "在威靈帝等此乃天台指首羅為天主大自在天",
    "X20n0361_002:0522a17": "也而霆師諸天傳則不本此說乃曰經中別有摩",
    "X20n0361_002:0522a18": "醯首羅乃藥叉神此非天主如孔雀經云摩醯首",
    "X20n0361_002:0522a19": "羅藥叉止羅多國住光明鬼神品內先言自在天",
    "X20n0361_002:0522a20": "此即天主首羅也次云大力鬼王那羅延等摩醯",
    "X20n0361_002:0522a21": "首羅即藥叉神也如本行經說佛為悉達太子時",
    "X20n0361_002:0522a22": "合禮天廟以摩醯首羅其神惡而有靈太子至其",
    "X20n0361_002:0522a23": "所擡身下階先禮太子既云神惡必非天主矣所",
    "X20n0361_002:0522a24": "以古來畫像猶豫不決一作菩薩相三目八臂合",
    "X20n0361_002:0522b01": "掌執拂等一作藥叉之相頭髮髼起三目八臂手",
    "X20n0361_002:0522b02": "執弓箭等然霆師此說後賢更審之。",
    "X20n0361_002:0522b03": "五百徒黨釋名曰五百家為黨黨長也一聚所尊長",
    "X20n0361_002:0522b04": "也又輩也論語有夫子鄉黨篇。",
    "X20n0361_002:0522b05": "富那跋陀大經曰菩薩初生之時富那跋陀鬼神大",
    "X20n0361_002:0522b06": "將執持震動無量無邊諸佛世界金色晃燿彌滿",
    "X20n0361_002:0522b07": "虗空疏翻富那跋陀為集至成。",
    "X20n0361_002:0522b08": "及金毗羅摩耶經曰金毗羅神統領一切鬼神是東",
    "X20n0361_002:0522b09": "方天王下輔臣金色髮神是北方天王下輔臣。",
    "X20n0361_002:0522b10": "那羅延此翻鉤鎖力士賓頭盧伽此翻立不動車鉢",
    "X20n0361_002:0522b11": "羅婆此翻忍得脫曇摩跋羅此翻學帝王摩竭羅",
    "X20n0361_002:0522b12": "婆此翻除曲心繡利密多此翻有功勳勒那翅奢",
    "X20n0361_002:0522b13": "此翻調和平劒摩舍帝此翻伏眾根奢羅蜜帝此",
    "X20n0361_002:0522b14": "翻獨處快醯摩跋陀此翻應舍主薩多琦棃此翻",
    "X20n0361_002:0522b15": "大力天波訶棃子此翻威武盛鳩羅檀提此翻戰",
    "X20n0361_002:0522b16": "無敵以上略翻名竝見疏文。",
    "X20n0361_002:0522b17": "禪那英鬼阿羅婆帝黃頭大神質多斯那那羅羅闍",
    "X20n0361_002:0522b18": "祈那娑婆摩尼乾陀及尼楗(渠偃切)陀摩訶伽吒半",
    "X20n0361_002:0522b19": "祈鬼神婆那利神針髮鬼神摩訶婆那及軍陀遮",
    "X20n0361_002:0522b20": "及以茂脂及以楗陀旃陀旃陀利大鬼神女等鳩",
    "X20n0361_002:0522b21": "羅以上一十九鬼神名疏記不翻古今譯梵亦不",
    "X20n0361_002:0522b22": "載準經中總結云一切皆是大菩薩等即知竝是",
    "X20n0361_002:0522b23": "法身大士權現護教也。",
    "X20n0361_002:0522b24": "目真鄰王法華云目真鄰陀山補注翻為石山華嚴",
    "X20n0361_002:0522c01": "經音云目真此翻解脫鄰陀此翻處此龍因聞法",
    "X20n0361_002:0522c02": "而得解脫處也。",
    "X20n0361_002:0522c03": "伊羅盋王法華稱優盋羅添品法華稱漚盋羅法華",
    "X20n0361_002:0522c04": "句云漚盋羅此翻黛色蓮華池龍依池住以得佳",
    "X20n0361_002:0522c05": "名。",
    "X20n0361_002:0522c06": "難陀龍王跋難陀王大經云菩薩初降生時難陀龍",
    "X20n0361_002:0522c07": "王及婆難陀以神通力浴菩薩身楞嚴經謂跋難",
    "X20n0361_002:0522c08": "陀龍無耳而聽張無盡注曰龍耳為聾神而能聽",
    "X20n0361_002:0522c09": "法華句云難陀此翻歡喜跋此翻善此兄弟二龍",
    "X20n0361_002:0522c10": "常護摩竭提國雨澤國無饑年瓶沙王年作一會",
    "X20n0361_002:0522c11": "以報德百姓歡喜從此得名二龍初不信佛佛升",
    "X20n0361_002:0522c12": "忉利為母說法居須彌邊乃言云何禿人從我上",
    "X20n0361_002:0522c13": "過即放火燄目連降之現十四頭龍繞須彌十四",
    "X20n0361_002:0522c14": "帀龍繞七帀又放霹靂目連云設我亦爾閻浮悉",
    "X20n0361_002:0522c15": "皆被害乃化為小蟲鑽嚙龍遂發心出家目連現",
    "X20n0361_002:0522c16": "身於龍睫上行龍曰何苦相惱目連曰汝何云禿",
    "X20n0361_002:0522c17": "耶龍曰願為弟子龍至佛所佛為說法等。",
    "X20n0361_002:0522c18": "波利羅睺此修羅名也法華句翻為障持障持日月",
    "X20n0361_002:0522c19": "者也種是畜生身長八萬四千由旬日放光明照",
    "X20n0361_002:0522c20": "其眼舉手障日世人咸言日蝕障月亦爾或作大",
    "X20n0361_002:0522c21": "聲世人咸言天獸吼怖日月時倍大其身氣呵日",
    "X20n0361_002:0522c22": "月日月失光即來告佛佛勅之彼即支節戰動遂",
    "X20n0361_002:0522c23": "放日月。",
    "X20n0361_002:0522c24": "毗摩質多經音義云毗摩此翻徧空質多此翻種種",
    "X20n0361_002:0523a01": "嚴備言此修羅與帝釋戰時嚴備兵仗徧空而列",
    "X20n0361_002:0523a02": "也觀佛三昧經云光音天生此地使有欲人入海",
    "X20n0361_002:0523a03": "洗浴不淨落泥變為卵八千歲生一女千頭少一",
    "X20n0361_002:0523a04": "二十四手此女戲于水水精入身八千歲生毗摩",
    "X20n0361_002:0523a05": "質多二十四頭千手少一娶乾闥婆女為妻生舍",
    "X20n0361_002:0523a06": "脂夫人嫁帝釋天舍脂一日讒其父與釋天交戰",
    "X20n0361_002:0523a07": "帝釋以般若力不能為害起世經云須彌東海下",
    "X20n0361_002:0523a08": "有質多國縱廣八千由旬。",
    "X20n0361_002:0523a09": "睒摩利子睒式冉切疏中翻為英雄德諸天傳指為",
    "X20n0361_002:0523a10": "摩利支天是梵音楚夏今詳此說有三不便一梵",
    "X20n0361_002:0523a11": "語未全不可妄認二據天台翻名不言陽燄三案",
    "X20n0361_002:0523a12": "下經結文自云是等皆是阿修羅王。",
    "X20n0361_002:0523a13": "佉羅騫陀疏中翻為吼如雷法華句云佉羅騫駄此",
    "X20n0361_002:0523a14": "翻廣肩胛亦云惡陰此阿修羅力能湧大海水。",
    "X20n0361_002:0523a15": "種植園林植亦作殖左傳曰我有田疇子產殖之會",
    "X20n0361_002:0523a16": "通曰下子曰種移根曰植植者立也說文曰樹果",
    "X20n0361_002:0523a17": "曰園眾木曰林。",
    "X20n0361_002:0523a18": "能令地味悉出地上婆沙論云成劫之初有地味生",
    "X20n0361_002:0523a19": "猶如稀蜜有人宿習躭味取食爾時有情名初受",
    "X20n0361_002:0523a20": "段食次有地皮地餅等生焉然此經說地味非劫",
    "X20n0361_002:0523a21": "初事今引上文顯地下有地味等耳。",
    "X20n0361_002:0523a22": "百草樹木淮南子曰神農甞百草之滋味莊子曰春",
    "X20n0361_002:0523a23": "氣發而百草生。",
    "X20n0361_002:0523a24": "無有斜戾戾力計切字林曰字從犬出戶而身曲戾",
    "X20n0361_002:0523b01": "蓋象形字也。",
    "X20n0361_002:0523b02": "優盋羅華波頭摩華拘物頭華經音義云優盋羅正",
    "X20n0361_002:0523b03": "云尼羅烏盋羅尼羅此翻青烏盋羅此翻蓮華十",
    "X20n0361_002:0523b04": "六觀經勢至頂上肉髻如盋頭摩華正云盋特摩",
    "X20n0361_002:0523b05": "亦曰波頭摩此翻赤蓮華拘物頭此翻黃蓮華唐",
    "X20n0361_002:0523b06": "太宗實錄云罽賓國進拘物頭華香聞數里。",
    "X20n0361_002:0523b07": "分陀利華玅玄七云叡師曰未敷名屈摩羅將落名",
    "X20n0361_002:0523b08": "迦摩羅處中盛名分陀利遠師云分陀利加是蓮",
    "X20n0361_002:0523b09": "華開喻體逐時遷名隨色變故有三名大經曰人",
    "X20n0361_002:0523b10": "中蓮華分陀利華既二名竝列應有通別今取蓮",
    "X20n0361_002:0523b11": "華是通名分陀利是別號朗師曰或翻鮮白色或",
    "X20n0361_002:0523b12": "翻赤色或翻最香皆是開盛之義舉分陀利則兼",
    "X20n0361_002:0523b13": "之也。",
    "X20n0361_002:0523b14": "除諸雲霧元命包曰陰陽聚而為雲說文曰雲山川",
    "X20n0361_002:0523b15": "氣也從雨云象回轉形也春秋說題曰雲之為言",
    "X20n0361_002:0523b16": "運動陰路觸石而起公羊傳曰觸石而起膚寸而",
    "X20n0361_002:0523b17": "合不崇朝而雨者唯泰山雲乎元命包曰霧陰陽",
    "X20n0361_002:0523b18": "之氣陰陽怒而為風亂而為霧爾雅曰天氣下地",
    "X20n0361_002:0523b19": "不應曰雺注曰蒙昧也地氣發天不應曰霧霧謂",
    "X20n0361_002:0523b20": "之晦注曰言晦冥也世紀曰凡重霧三日必大雨",
    "X20n0361_002:0523b21": "雨未降其霧不可冐行也博物志曰王肅張衡馬",
    "X20n0361_002:0523b22": "均俱冐重霧行一人無恙一人病一人死問其故",
    "X20n0361_002:0523b23": "無恙者云我飲酒病者飽食死者空腹望氣經曰",
    "X20n0361_002:0523b24": "十月癸巳霧赤為兵青為殃抱朴子曰白霧四面",
    "X20n0361_002:0523c01": "圍城不出百日大兵至城下西京記曰太平之代",
    "X20n0361_002:0523c02": "霧不塞望侵淫被泊而已。",
    "X20n0361_002:0523c03": "日王赫燄放千光明閻浮檀金以為宮殿起世經云",
    "X20n0361_002:0523c04": "日天子宮殿以閻浮檀金為玅輦輿高十六由旬",
    "X20n0361_002:0523c05": "莊嚴殊勝天子眷屬在彼輦中受大快樂日天子",
    "X20n0361_002:0523c06": "身及輦宮殿有千光明五百傍照五百下照月天",
    "X20n0361_002:0523c07": "子宮殿水精輦輿亦千光明五百傍照五百正照",
    "X20n0361_002:0523c08": "又阿含經明日天子寶座方二十里其日天子身",
    "X20n0361_002:0523c09": "有光明照曜宮殿宮殿光明照曜城郭城郭光明",
    "X20n0361_002:0523c10": "顯於下土。",
    "X20n0361_002:0523c11": "開敷種種諸池蓮華大經云譬如蓮華為日所照無",
    "X20n0361_002:0523c12": "不開敷釋籤云白蓮青蓮竝因日而開有人云白",
    "X20n0361_002:0523c13": "蓮因日開故諸天用華開合以表晝夜以龍眠龍",
    "X20n0361_002:0523c14": "起以表春秋輔行云青蓮因月開赤因日開。",
    "X20n0361_002:0523c15": "正法像法然諸佛出世皆有正像末三時今且以釋",
    "X20n0361_002:0523c16": "迦出世三時以示其相者摭華鈔云釋迦滅後有",
    "X20n0361_002:0523c17": "三種時正法像法各一千年正者聖也具有教行",
    "X20n0361_002:0523c18": "理證理則真如之體凡聖所依從此流出十二分",
    "X20n0361_002:0523c19": "教皆所詮之行依教修行必獲果證像者似也似",
    "X20n0361_002:0523c20": "於正故但有教行理少有果證後一萬年名為末",
    "X20n0361_002:0523c21": "法去聖逾遠人根漸鈍獨有教典不肯修行但有",
    "X20n0361_002:0523c22": "教理全無行證法已微末故名末法。",
    "X20n0361_002:0523c23": "次補佛處觀音義記云補處猶儲君之義說文曰儲",
    "X20n0361_002:0523c24": "偫也偫待也蔡邕勸學曰儲君者副君也發真鈔",
    "X20n0361_002:0524a01": "云補處者補前佛之生處也玅宗鈔云藏通補處",
    "X20n0361_002:0524a02": "彰佛有量別圓補處彰佛無量。",
    "X20n0361_002:0524a03": "爾時道場菩提樹神名等增益菩提樹神是通名等",
    "X20n0361_002:0524a04": "增益是別號以別簡通顯道場之神多也故華嚴",
    "X20n0361_002:0524a05": "合論云道場在摩竭陀國彼處有一萬道場神守",
    "X20n0361_002:0524a06": "護是也準西域記菩提樹即畢盋羅樹一切諸佛",
    "X20n0361_002:0524a07": "盡在樹下成菩提道因名菩提樹此神守護其處",
    "X20n0361_002:0524a08": "以立喜名此經對告此神凡該四品最後又能以",
    "X20n0361_002:0524a09": "偈讚佛觀其所證不淺故諸天傳曰菩提樹者依",
    "X20n0361_002:0524a10": "實相理地出生一切種智而為根本道品三十七",
    "X20n0361_002:0524a11": "種以為枝葉開萬行之因華結四十二位之玅果",
    "X20n0361_002:0524a12": "常以四攝覆護眾生故現神身而佐法會也。",
    "X20n0361_002:0524a13": "硨磲梵語牟婆落揭拉婆此翻青白間色寶文選江",
    "X20n0361_002:0524a14": "賦曰洪蚶專車紫魧文貝爾雅曰具居陸贆在水",
    "X20n0361_002:0524a15": "者蜬注曰水陸異名也貝中肉如科斗但有頭尾",
    "X20n0361_002:0524a16": "耳大者魧注曰書大傳言大貝如車渠車渠謂車",
    "X20n0361_002:0524a17": "輞即魧屬小者鰿注曰今細貝亦有紫色者出日",
    "X20n0361_002:0524a18": "南虞衡志曰硨磲似大蚌沿海人磨治其殻因其",
    "X20n0361_002:0524a19": "形而為荷葉杯膚理瑩潔如珂玉其尤大者琢其",
    "X20n0361_002:0524a20": "根柢為杯椀有厚三寸者脫落碎瑣猶為環佩校",
    "X20n0361_002:0524a21": "具按佛書以此為至寶今乃海錯耳不知是古硨",
    "X20n0361_002:0524a22": "磲否然古字本單作後人加二石故玉篇曰硨磲",
    "X20n0361_002:0524a23": "石次玉也。",
    "X20n0361_002:0524a24": "碼碯經音義云梵語謨薩羅揭婆此翻杵藏或翻胎",
    "X20n0361_002:0524b01": "藏此取堅實為名即碼碯也舊云摩婆羅伽隷此",
    "X20n0361_002:0524b02": "翻碼碯蓋此寶色如馬之腦因以為名其色赤白",
    "X20n0361_002:0524b03": "硺成器皿有紋如纏絲故但諸字書傍加二石謂",
    "X20n0361_002:0524b04": "之石次王也王子年拾遺曰帝顓頊時丹丘之國",
    "X20n0361_002:0524b05": "獻馬腦瓮以盛甘露馬腦石類南方者為上其善",
    "X20n0361_002:0524b06": "別者馬死則扣其腦而視之其色如血者則日行",
    "X20n0361_002:0524b07": "萬里腦色黃者日行千里腦色青者嘶聞數百里",
    "X20n0361_002:0524b08": "腦色黑者日行五百里腦色白者多力而駑今為",
    "X20n0361_002:0524b09": "器皿多用赤色者其國人聽馬嘶則別其寶色也。",
    "X20n0361_002:0524b10": "奴婢僕使風俗通曰古制本無奴婢即犯事者或原",
    "X20n0361_002:0524b11": "之臧者被臧沒入為官奴婢獲者逃亡獲得為奴",
    "X20n0361_002:0524b12": "婢也方言曰臧甬侮獲奴婢賤稱也荊淮海岱并",
    "X20n0361_002:0524b13": "齊之間罵奴曰臧罵婢曰獲周禮曰奚三百人鄭",
    "X20n0361_002:0524b14": "玄注曰古者從坐男女沒入縣官曰奴婢其少才",
    "X20n0361_002:0524b15": "智者以為奚今時侍史官婢是也。",
    "X20n0361_002:0524b16": "孝養父母禮記曾子曰身也者父母之遺體也行父",
    "X20n0361_002:0524b17": "母之遺體敢不敬乎居處不莊非孝也事君不忠",
    "X20n0361_002:0524b18": "非孝也莅官不敬非孝也朋友不信非孝也戰陣",
    "X20n0361_002:0524b19": "無勇非孝也五者不遂災及於親敢不敬乎夫孝",
    "X20n0361_002:0524b20": "置之而塞乎天地敷之而橫乎四海斷一樹殺一",
    "X20n0361_002:0524b21": "獸不以其時非孝也禮又曰孝體有三大孝尊親",
    "X20n0361_002:0524b22": "其次弗辱其下能養。",
    "X20n0361_002:0524b23": "有一長者經音義云天竺國俗多以商賈為業游雲",
    "X20n0361_002:0524b24": "涉險不憚艱辛彌積年歲必獲珍異上者奉王餘",
    "X20n0361_002:0524c01": "皆入己財盈一億德行崇高稱曰長者法華句明",
    "X20n0361_002:0524c02": "長者須具十德謂姓貴位高大富威猛智深年耆",
    "X20n0361_002:0524c03": "行淨禮備上歎下歸。",
    "X20n0361_002:0524c04": "名曰持水善知醫方說文曰巫彭初作醫世紀曰黃",
    "X20n0361_002:0524c05": "帝使岐伯甞味草木典醫療疾今經方本草之書",
    "X20n0361_002:0524c06": "咸出焉物理論曰夫醫者非仁愛不可託也非聰",
    "X20n0361_002:0524c07": "明理遠不可任也非廉潔淳良不可信也是以古",
    "X20n0361_002:0524c08": "之用醫必選名姓之後唐書方技傳許胤宗曰醫",
    "X20n0361_002:0524c09": "特意耳思慮精則得之脈候幽而難明吾意能解",
    "X20n0361_002:0524c10": "古之上醫視脈唯用一藥攻之而愈今人度病多",
    "X20n0361_002:0524c11": "其藥譬獵不知兔廣絡原野冀一獲之也輔行云",
    "X20n0361_002:0524c12": "醫術此方如華陀岐伯扁鵲神農西方如耆婆持",
    "X20n0361_002:0524c13": "水等。",
    "X20n0361_002:0524c14": "受性聰敏史記云聰明敏捷人之美材也劉劭人物",
    "X20n0361_002:0524c15": "志曰夫聖賢之所美莫美於聰明聰明之所貴莫",
    "X20n0361_002:0524c16": "貴於知人左傳注曰敏達也。",
    "X20n0361_002:0524c17": "種種技藝周禮保氏云掌養國子教之六藝一五禮",
    "X20n0361_002:0524c18": "二六樂三五射四五馭五六書六九數注曰五禮",
    "X20n0361_002:0524c19": "謂吉凶軍賓嘉六樂謂雲門大咸大韶大夏大漢",
    "X20n0361_002:0524c20": "大武五射謂白矢參連剡注襄尺井儀五馭謂鳴",
    "X20n0361_002:0524c21": "和鸞逐水曲過君表舞交衢逐禽左六書謂象形",
    "X20n0361_002:0524c22": "會意轉注處事假借諧聲九數謂方田粟米差分",
    "X20n0361_002:0524c23": "少廣商功均輸方程盈不足旁要華嚴說難勝地",
    "X20n0361_002:0524c24": "中菩薩為利生故世間技藝靡不該習所謂算數",
    "X20n0361_002:0525a01": "圖印地水火風方藥文書讚詠等咸悉開悟令住",
    "X20n0361_002:0525a02": "佛法。",
    "X20n0361_002:0525a03": "書疏算計天竺之書即毗伽羅論此論明文字之本",
    "X20n0361_002:0525a04": "典藉之聲思益經說天竺外道經書有十八種類",
    "X20n0361_002:0525a05": "此土之書即三墳五典八索九丘經史子集也疏",
    "X20n0361_002:0525a06": "謂疎通決擇為義疎通上之典籍決擇一切事理",
    "X20n0361_002:0525a07": "也昔晉律歷志曰黃帝使隷首作算數後漢鄭康",
    "X20n0361_002:0525a08": "傳曰九章算術周公所作即前周禮中九數也四",
    "X20n0361_002:0525a09": "分律云有年少比丘不解時事聽用算子記數。",
    "X20n0361_002:0525a10": "年已衰邁說文曰衰減也損也禮記曰年五十始衰",
    "X20n0361_002:0525a11": "毛詩曰日月其邁傳曰邁行也廣雅曰邁者歸往",
    "X20n0361_002:0525a12": "也謂壯力已往也。",
    "X20n0361_002:0525a13": "老耄枯悴耄彌告切禮記曰二十曰弱冠三十曰莊",
    "X20n0361_002:0525a14": "有室四十曰強而仕五十曰艾服官政艾老也六",
    "X20n0361_002:0525a15": "十曰耆指使謂指事使人也七十曰老而傳謂傳",
    "X20n0361_002:0525a16": "家任子孫也八十九十曰耄謂老耄惛忘也七年",
    "X20n0361_002:0525a17": "曰悼謂憐愛也悼與耄雖有罪不加刑焉謂愛幼",
    "X20n0361_002:0525a18": "而尊老也。",
    "X20n0361_002:0525a19": "羸瘦顫掉羸力為切顫之膳切通俗文曰四肢寒動",
    "X20n0361_002:0525a20": "謂之顫[又*頁]蒼頡篇曰頭不正謂之顫掉掉徒吊切",
    "X20n0361_002:0525a21": "振也搖也。",
    "X20n0361_002:0525a22": "要因几杖几亦作机四明記曰坐則凭机行則執杖",
    "X20n0361_002:0525a23": "也漢李尤几銘曰軒轅恐事有闕作輿几之法几",
    "X20n0361_002:0525a24": "始於黃帝也禮記曰大夫七十而致事則賜之几",
    "X20n0361_002:0525b01": "杖前漢哀帝賜孔光靈壽杖。",
    "X20n0361_002:0525b02": "諮問治病左傳曰訪問於善為諮諮親為詢注曰問",
    "X20n0361_002:0525b03": "善道也。",
    "X20n0361_002:0525b04": "四大諸根衰損代謝而得諸病醫方經云四大不調",
    "X20n0361_002:0525b05": "者一曰寠魯謂地增令身沈重也二曰變跛謂水",
    "X20n0361_002:0525b06": "大積涕唾乖常也三曰畢哆謂火大盛頭胸壯熱",
    "X20n0361_002:0525b07": "也四曰婆哆謂風大動氣息衝擊也此四乃當神",
    "X20n0361_002:0525b08": "洲沈重痰痾熱重發之異名耳維摩疏云一大不",
    "X20n0361_002:0525b09": "調百一病動四大不調四百四病因身而發。",
    "X20n0361_002:0525b10": "若食食已論語曰食夫稻衣夫錦於汝安乎注曰食",
    "X20n0361_002:0525b11": "音寺衣去呼垂裕記解澡浴衣食云若未受用可",
    "X20n0361_002:0525b12": "作平入呼若正受用應竝去呼若衣食字平入呼",
    "X20n0361_002:0525b13": "則澡浴字應云湯水以未受用故準孤山此說此",
    "X20n0361_002:0525b14": "文上食字是未受用可作入聲下食字是正受用",
    "X20n0361_002:0525b15": "宜作去聲。",
    "X20n0361_002:0525b16": "三月是夏三月是秋三月是冬三月是春若據最勝",
    "X20n0361_002:0525b17": "經則春夏秋冬次第而舉此經則夏為首疏中釋",
    "X20n0361_002:0525b18": "曰而初言夏者或可趣作此言或問答之時正是",
    "X20n0361_002:0525b19": "於夏是故在初。",
    "X20n0361_002:0525b20": "是十二月三三而說疏云一時有三月謂孟仲季也",
    "X20n0361_002:0525b21": "佛法則不言於秋時則有四何言三三說耶此意",
    "X20n0361_002:0525b22": "須帶下文三三本攝以明之。",
    "X20n0361_002:0525b23": "若二二說足滿六時疏云俗法四時時本二月只是",
    "X20n0361_002:0525b24": "陰陽正二是木王四五是火王七八是金王十十",
    "X20n0361_002:0525c01": "一是水王土寄四季各十八日臘月三月是陽土",
    "X20n0361_002:0525c02": "寄王六九是陰土寄王論本月亦二二說論寄王",
    "X20n0361_002:0525c03": "亦二二說故言六時佛法三時時有四月從臘月",
    "X20n0361_002:0525c04": "十六至二月十五是春初分從二月十六至四月",
    "X20n0361_002:0525c05": "十五是春後分夏冬各四亦然故言六時西域用",
    "X20n0361_002:0525c06": "十六日為月朔故以十六日起初。",
    "X20n0361_002:0525c07": "三三本攝疏云俗論正月是春本攝後兩月四月為",
    "X20n0361_002:0525c08": "夏本七月為秋本十月為冬本竝各攝二月故云",
    "X20n0361_002:0525c09": "三三本攝佛法無秋即以秋之三月各攝入三時",
    "X20n0361_002:0525c10": "時則四月論本則三論攝則一也。",
    "X20n0361_002:0525c11": "三月將養調和六大疏曰犯觸生病乃有六種謂多",
    "X20n0361_002:0525c12": "坐多睡多行多倚多語多淫於食得病有六謂過",
    "X20n0361_002:0525c13": "量食少食過飢食逆時食未飢強食有妨食不曾",
    "X20n0361_002:0525c14": "食而食醫經鈔云生病有十事謂久坐不臥食無",
    "X20n0361_002:0525c15": "貸憂愁疲極淫佚瞋恚忍大小便制上下風。",
    "X20n0361_002:0525c16": "熱病下藥服訶棃勒本草曰訶棃勒出西域及交廣",
    "X20n0361_002:0525c17": "地主風虗熱氣形似柰黃色核圓有六七楞經音",
    "X20n0361_002:0525c18": "義云梵語訶棃勒此翻天王持來事物記原曰南",
    "X20n0361_002:0525c19": "海諸番出訶棃勒後趙時避石勒諱改曰訶子寄",
    "X20n0361_002:0525c20": "歸傳云訶棃勒若能每日咽一顆則終身無病嶺",
    "X20n0361_002:0525c21": "南異物志曰廣洲法性寺殿前有呵子樹五十餘",
    "X20n0361_002:0525c22": "株子極小味不澁有六楞每歲熟進貢凡熟時客",
    "X20n0361_002:0525c23": "至則僧摘以煎湯延之其法用呵子五枚甘草一",
    "X20n0361_002:0525c24": "寸俱碎汲井水煎之色若新茶其樹至今猶存六",
    "X20n0361_002:0526a01": "七株。",
    "X20n0361_002:0526a02": "悉令除愈愈正作瘉以主切差也勝也說文曰病瘳",
    "X20n0361_002:0526a03": "曰愈孟子曰若藥不瞑眩厥疾不瘳。",
    "X20n0361_002:0526a04": "時長者子即以玅藥授之令服服已除差大經云譬",
    "X20n0361_002:0526a05": "如有人身遇重病到良醫所隨病說藥是人善受",
    "X20n0361_002:0526a06": "醫教合藥服之服已病愈身得安樂病人喻諸菩",
    "X20n0361_002:0526a07": "薩醫者喻善知識良醫所說喻方等經善受醫教",
    "X20n0361_002:0526a08": "喻善思惟隨教合藥喻修行道品服已病愈喻滅",
    "X20n0361_002:0526a09": "諸煩惱身得安樂喻得涅槃。",
    "X20n0361_002:0526a10": "狐犬說文曰狐妖獸也鬼所乘有三德其色中和小",
    "X20n0361_002:0526a11": "前大後死則守丘狐死守丘蓋不忘本也靈鬼志",
    "X20n0361_002:0526a12": "曰千秊之狐能以車入冢冢口無損車亦不壞玄",
    "X20n0361_002:0526a13": "中記曰狐五十歲能變為婦人百歲能變為美女",
    "X20n0361_002:0526a14": "神巫或為文夫與女人交能知千里外事善蠱魅",
    "X20n0361_002:0526a15": "人廣韻曰狗有懸蹄者曰犬準此則無蹄者為狗",
    "X20n0361_002:0526a16": "矣。",
    "X20n0361_002:0526a17": "是諸禽獸爾雅曰二足而羽謂之禽四足而毛謂之",
    "X20n0361_002:0526a18": "獸。",
    "X20n0361_002:0526a19": "見有一池多有諸魚事始曰孫子有金城湯池之說",
    "X20n0361_002:0526a20": "後人因此開地為池以養魚鼈記為池沼之始孫",
    "X20n0361_002:0526a21": "子吳王闔閭之臣春秋末人也。",
    "X20n0361_002:0526a22": "隨名定實莊子曰吾將為名乎名者實之賓也白虎",
    "X20n0361_002:0526a23": "通曰人必有名所以吐情自紀也人生三月目煦",
    "X20n0361_002:0526a24": "能笑故因其始有知而名之。",
    "X20n0361_002:0526b01": "為有幾所幾者幾何也所猶數也文選所謂多歷秊",
    "X20n0361_002:0526b02": "所是也。",
    "X20n0361_002:0526b03": "將入死門魚以水為命水竭魚死死門難向何類不",
    "X20n0361_002:0526b04": "然釋名曰死者澌也消澌也論衡曰人死猶火之",
    "X20n0361_002:0526b05": "滅人病且死與火之滅何異火滅光消而燭在人",
    "X20n0361_002:0526b06": "死精亡而形存。",
    "X20n0361_002:0526b07": "心生恃賴毛詩曰無父何怙無母何恃注曰怙賴也",
    "X20n0361_002:0526b08": "恃依也亦賴也。",
    "X20n0361_002:0526b09": "為捕此魚說文曰漁捕魚也捉魚於水也尸子曰燧",
    "X20n0361_002:0526b10": "人之世天下多水故教人以漁捕文子曰堯使人",
    "X20n0361_002:0526b11": "水處者漁舜漁於雷澤之中。",
    "X20n0361_002:0526b12": "沒棄其水廣韻沒古穴切俗作決流行也斷也破也",
    "X20n0361_002:0526b13": "廣雅曰決穿也北史曰旱則決溝為雨。",
    "X20n0361_002:0526b14": "借二十大象爾雅曰南方之美者有梁山之犀象南",
    "X20n0361_002:0526b15": "州異物志曰象之為獸形體特詭身倍數牛目不",
    "X20n0361_002:0526b16": "喻豕鼻為口役望頭若尾馴良承教聽言則跪素",
    "X20n0361_002:0526b17": "牙王潔載籍所美服重致遠行如丘徙俗傳象牙",
    "X20n0361_002:0526b18": "歲脫猶愛惜之掘地以藏人欲取當作假牙潛往",
    "X20n0361_002:0526b19": "易之覺則不藏故處物類志曰象身具十二少肉",
    "X20n0361_002:0526b20": "其膽則隨月遷改正月建寅膽則在虎肉內餘肉",
    "X20n0361_002:0526b21": "藏膽終而復始其牙縠紋因雷而致故古詩云犀",
    "X20n0361_002:0526b22": "因翫月紋生角象被雷驚華入牙。",
    "X20n0361_002:0526b23": "即勅大臣文心雕龍曰漢初定制有四品謂策書制",
    "X20n0361_002:0526b24": "書詔書戒勅勅戒州群詔誥百官制施赦令策封",
    "X20n0361_002:0526c01": "侯王要言曰勅者正也謂王言發下正羣臣無敢",
    "X20n0361_002:0526c02": "違者唐高宗詔曰詔勅比用白帋多有蟲蠧今後",
    "X20n0361_002:0526c03": "須用黃帋臣者伏也男子賤稱春秋說曰正氣為",
    "X20n0361_002:0526c04": "帝間氣為臣。",
    "X20n0361_002:0526c05": "至象廐中廄居祐切俗作廐馬舍也釋名曰廄聚也",
    "X20n0361_002:0526c06": "生馬之所聚也周禮曰馬二百六十疋為廄詩曰",
    "X20n0361_002:0526c07": "乘馬在廄然則安象處本名坊蓋譯師借用其名",
    "X20n0361_002:0526c08": "也。",
    "X20n0361_002:0526c09": "從治城人最勝經云又於酒家多借皮囊此云治城",
    "X20n0361_002:0526c10": "者不知何謂今以三義測之一恐天自在光王所",
    "X20n0361_002:0526c11": "治城內之人二恐修治城雉之人三恐是城之名",
    "X20n0361_002:0526c12": "如云鳳城鄞城也。",
    "X20n0361_002:0526c13": "彷徉而行彷步光切徉興章切亦曰[彳*褱]徉廣雅曰彷",
    "X20n0361_002:0526c14": "徉徙倚也亦徘徊也楚辭曰聊彷徉以逍遙。",
    "X20n0361_002:0526c15": "解說甚深十二因緣法界次第云是十二法展轉能",
    "X20n0361_002:0526c16": "感果故名因互相由藉而有名緣因緣相續生死",
    "X20n0361_002:0526c17": "往來之名也玅玄云十二因緣經中或稱十二牽",
    "X20n0361_002:0526c18": "連以更相拘帶故亦名十二重城亦名十二棘林",
    "X20n0361_002:0526c19": "四明記云十二因緣經稱甚深驗三歸十號皆是",
    "X20n0361_002:0526c20": "圓說讖本雖無三歸最勝經則有授法之儀缺之",
    "X20n0361_002:0526c21": "不可此十二支或約三世論或約二世論或約一",
    "X20n0361_002:0526c22": "念論雖三不同皆以十二而對三道無明愛取屬",
    "X20n0361_002:0526c23": "煩惱道行有屬業道餘六屬苦道。",
    "X20n0361_002:0526c24": "有二種人一者深信大乘方等二者毀呰不生信樂",
    "X20n0361_002:0527a01": "呰將此切亦作訾訿口毀也說文苛也詩曰翕翕",
    "X20n0361_002:0527a02": "呰呰玅宗鈔云其心安住中道不為二邊所動故",
    "X20n0361_002:0527a03": "名深信然佛所說法徒眾必有信毀兩端此事今",
    "X20n0361_002:0527a04": "古皆然故法華句云五千起去非是當機是結緣",
    "X20n0361_002:0527a05": "人昔大通時亦有無量眾生心生疑惑說大經時",
    "X20n0361_002:0527a06": "萬五千億人不生信心金光明中時閻浮提有二",
    "X20n0361_002:0527a07": "種人亦是其例。",
    "X20n0361_002:0527a08": "所謂無明緣行等四明記云無明謂不了六受即空",
    "X20n0361_002:0527a09": "假中行謂依不了心動作業行識謂業牽中陰託",
    "X20n0361_002:0527a10": "於母胎名色謂赤白二滴為色心但有名六入謂",
    "X20n0361_002:0527a11": "名色增長成六入根觸謂六根對外為塵所觸受",
    "X20n0361_002:0527a12": "謂三受苦受樂受不苦不樂受也愛謂於三受染",
    "X20n0361_002:0527a13": "著取謂愛染纏緜四方求索有謂由取造業須有",
    "X20n0361_002:0527a14": "來報生謂有業既熟未來陰興老死等謂生死變",
    "X20n0361_002:0527a15": "滅悲惱縈纏。",
    "X20n0361_002:0527a16": "醉酒而臥大論十三云酒有三種一穀米酒二果酒",
    "X20n0361_002:0527a17": "謂蒲萄阿棃咤果等合酒也三藥草酒謂種種藥",
    "X20n0361_002:0527a18": "草合和米麴等略說若乾若濕若清若濁能令人",
    "X20n0361_002:0527a19": "心動放逸者竝名為酒問酒能破冷益身令心歡",
    "X20n0361_002:0527a20": "喜何故佛戒所制答益少損多譬如美食中有毒",
    "X20n0361_002:0527a21": "也(論文下列三十六失)戰國策曰帝女狄儀造酒淵明酒詩",
    "X20n0361_002:0527a22": "序曰狄儀造酒杜康潤色之。",
    "X20n0361_002:0527a23": "時十千魚同日命終四明記云十千魚由戒緩故受",
    "X20n0361_002:0527a24": "鱗介身由乘急故得遇大乘知識受食得命即表",
    "X20n0361_002:0527b01": "真常依寶勝佛獲天報財(云云)。",
    "X20n0361_002:0527b02": "生忉利天華嚴音義云忉利之名訛略具足應云怛",
    "X20n0361_002:0527b03": "唎耶怛唎奢此翻三十三謂須彌山頂有四峰一",
    "X20n0361_002:0527b04": "峰八天成三十二諦釋居中央成三十三也其三",
    "X20n0361_002:0527b05": "十二天名諸經不言唯正法念經二十五卷謂住",
    "X20n0361_002:0527b06": "善法堂天(即帝釋天)住峰天住山頂天善見城天盋私",
    "X20n0361_002:0527b07": "陀天住俱吒天雜殿天住歡喜園天光明天波利",
    "X20n0361_002:0527b08": "樹天險岸天住雜險岸天住摩尼藏天旋行天金",
    "X20n0361_002:0527b09": "殿天鬘影處天住柔輭地天雜莊嚴天如意地天",
    "X20n0361_002:0527b10": "微細行天歌音樂天威德輪天月行天閻摩婆羅",
    "X20n0361_002:0527b11": "天速行天影照天智慧行天眾分天住輪天上行",
    "X20n0361_002:0527b12": "天威德顏天威德炎輪天清淨天廣明天身壽量",
    "X20n0361_002:0527b13": "住處具在彼經。",
    "X20n0361_002:0527b14": "露臥眠睡臥謂尸臥即仰臥也字從臣人取其伏義",
    "X20n0361_002:0527b15": "釋名曰目絕瞻視曰眠止觀云心神昏昏為睡六",
    "X20n0361_002:0527b16": "識闇塞四肢倚放曰眠。",
    "X20n0361_002:0527b17": "卿可往至彌陀指歸云古之相謂為卿後世制斷君",
    "X20n0361_002:0527b18": "王命臣下之稱。",
    "X20n0361_002:0527b19": "善言誘喻誘音酉人多悞作去聲廣韻誘者導也引",
    "X20n0361_002:0527b20": "也教也喻曉也。",
    "X20n0361_002:0527b21": "積聚成[卄/積]廣韻[卄/積]子智切草之積聚也。",
    "X20n0361_002:0527b22": "今羅睺羅是有經或稱羅雲法華謂羅睺羅是佛之",
    "X20n0361_002:0527b23": "子又是十世界微塵數諸佛之子法華句云羅睺",
    "X20n0361_002:0527b24": "羅此翻覆障由昔塞一鼠穴今報在母胎六年故",
    "X20n0361_002:0527c01": "又佛本行集經謂生時正值羅睺脩羅以手障月",
    "X20n0361_002:0527c02": "母即立名覆障未曾有經佛言我法如月此兒障",
    "X20n0361_002:0527c03": "我不即出家故。",
    "X20n0361_002:0527c04": "今阿難是法華句云阿難此翻歡喜或云慶喜以淨",
    "X20n0361_002:0527c05": "飯王悉達太子棄國出家王憂愁殆絕魔來告云",
    "X20n0361_002:0527c06": "太子已死王即哀泣復有天來報曰汝子已成佛",
    "X20n0361_002:0527c07": "王猶未信須臾報曰昨夜太子成佛王大歡喜忽",
    "X20n0361_002:0527c08": "白飯王奏云生子舉國忻忻父母作字名曰歡喜",
    "X20n0361_002:0527c09": "中阿含云四眾若聞阿難所說無不歡喜觀彼四",
    "X20n0361_002:0527c10": "儀亦皆歡喜。",
    "X20n0361_002:0527c11": "捨身品疏云薩埵太子捨身有財有位有壽有命獨",
    "X20n0361_002:0527c12": "言捨身者受者須身故大論云菩薩行檀見餓虎",
    "X20n0361_002:0527c13": "以身布施父母失子虎得殺羅但滿菩薩檀波羅",
    "X20n0361_002:0527c14": "蜜自得福報也。",
    "X20n0361_002:0527c15": "即現神足法蘊足論云玅用難測故名神能為彼依",
    "X20n0361_002:0527c16": "故名足法華句云神謂神通足即是定故對法論",
    "X20n0361_002:0527c17": "云由已成滿三摩地力發起種種神通事故。",
    "X20n0361_002:0527c18": "六種震動華嚴經明六種謂動起涌震吼覺也一中",
    "X20n0361_002:0527c19": "各有三相謂直動為動四天下動為徧動大千世",
    "X20n0361_002:0527c20": "界動為等徧動餘五亦皆三相合十八相也玅樂",
    "X20n0361_002:0527c21": "記云前三是形後三是聲而言震動者形聲中各",
    "X20n0361_002:0527c22": "舉一也湘山野錄云真廟甞御製法音集詺學僧",
    "X20n0361_002:0527c23": "二十一人箋注一僧注六種震動有三百字時楊",
    "X20n0361_002:0527c24": "大年充注釋院事覽之俱抹去自注二句曰地體",
    "X20n0361_002:0528a01": "本靜動必有變其簡當若此。",
    "X20n0361_002:0528a02": "於大講堂增一阿含明自在天子為雞頭梵志造大",
    "X20n0361_002:0528a03": "講堂佛為化成世所希有普賢觀謂重閣講堂說",
    "X20n0361_002:0528a04": "文曰講和解也論語曰學之不講是吾憂也蘇鶚",
    "X20n0361_002:0528a05": "演義曰堂者當也當正陽之屋也。",
    "X20n0361_002:0528a06": "有七寶塔發軫鈔云說文謂塔字元無乃徐鉉新加",
    "X20n0361_002:0528a07": "西域之浮圖也葛洪字苑曰塔佛堂也此解甚疎",
    "X20n0361_002:0528a08": "分陀利經謂七寶浮圖此以塔為浮圖若廣弘明",
    "X20n0361_002:0528a09": "集則云浮圖者聖瑞靈圖浮海而來故云浮圖吳",
    "X20n0361_002:0528a10": "中石佛汎海儵來即其事也經音義云或言塔婆",
    "X20n0361_002:0528a11": "藪斗波等皆訛略也或云方墳或云聚相正云窣",
    "X20n0361_002:0528a12": "堵波此翻廟廟者貌也佛之形貌也雜心論謂有",
    "X20n0361_002:0528a13": "舍利者名塔無舍利者名支提。",
    "X20n0361_002:0528a14": "爾時世尊禮拜是塔輔行云金光明中佛起禮骨塔",
    "X20n0361_002:0528a15": "為報法恩故故知雖得佛果敬稟教身是故禮之",
    "X20n0361_002:0528a16": "昔人寓意作天人禮枯骨頌亦其餘意也頌曰汝",
    "X20n0361_002:0528a17": "是前生我我今天眼開寶衣隨念至玉食自還來",
    "X20n0361_002:0528a18": "謝汝昔勤苦令吾今快哉散華頻頂禮人世莫驚",
    "X20n0361_002:0528a19": "猜。",
    "X20n0361_002:0528a20": "我身舍利經音義云正云設利羅訛為舍利珠林云",
    "X20n0361_002:0528a21": "舍利此翻靈骨恐濫凡夫死人之骨故存梵音應",
    "X20n0361_002:0528a22": "知舍利有二不同一全身二碎身碎身有三種一",
    "X20n0361_002:0528a23": "骨舍利白色二肉舍利紅色三髮舍利黑色唯佛",
    "X20n0361_002:0528a24": "舍利具足五色有大神變不能毀壞西域記云佛",
    "X20n0361_002:0528b01": "所遺骨分通名舍利世人既爇唯尋碎粟而棄遺",
    "X20n0361_002:0528b02": "骨一何謬哉應知粟體聖凡俱有但熏修有優劣",
    "X20n0361_002:0528b03": "堅壞不同殊不可專以碎粟為奇也金剛事苑云",
    "X20n0361_002:0528b04": "此方人火浴之後骨分之中或有珠顆雜色舍利",
    "X20n0361_002:0528b05": "出自方寸一時顯驗佛之堅固不可同日而語昔",
    "X20n0361_002:0528b06": "康僧會為吳帝孫權所請而得者是事見梁弘明",
    "X20n0361_002:0528b07": "集。",
    "X20n0361_002:0528b08": "六波羅蜜禪門云波羅蜜有三翻一翻到彼岸生死",
    "X20n0361_002:0528b09": "為此岸涅槃為彼岸煩惱為中流菩薩以智定舟",
    "X20n0361_002:0528b10": "航從生死此岸到涅槃彼岸二大論翻為事究竟",
    "X20n0361_002:0528b11": "謂菩薩之人為眾生故徧修一切事行滿足也三",
    "X20n0361_002:0528b12": "瑞應經翻為度無極通論事理悉有幽遠之義合",
    "X20n0361_002:0528b13": "而言之故曰度無極布施持戒忍辱精進禪定皆",
    "X20n0361_002:0528b14": "須智慧照了方名波羅蜜不然則但是有漏有為",
    "X20n0361_002:0528b15": "之業則不能升出三界也。",
    "X20n0361_002:0528b16": "是戒定慧楞嚴經云攝心為戒因戒生定因定發慧",
    "X20n0361_002:0528b17": "是名三無漏學歸敬儀云元立三學同傾一惑戒",
    "X20n0361_002:0528b18": "如捉賊定如縛賊慧如殺賊明喻即目何用深思",
    "X20n0361_002:0528b19": "明喻乃三約賊唯一如佛立戒無境不修戒名警",
    "X20n0361_002:0528b20": "策是為戒學安心此學非定不行名定學也深思",
    "X20n0361_002:0528b21": "此學為滅倒情縱而不學還順生死力勵徵責名",
    "X20n0361_002:0528b22": "慧學也。",
    "X20n0361_002:0528b23": "最上福田華嚴云譬如大地一隨種各生芽於彼無",
    "X20n0361_002:0528b24": "怨親佛福田亦然又玅善長者言如來出世是大",
    "X20n0361_002:0528c01": "福田我欲於中而下種子。",
    "X20n0361_002:0528c02": "摩訶羅陀疏翻為大無罪最勝經翻為大車疏翻摩",
    "X20n0361_002:0528c03": "訶波那羅為大度注云未詳又最勝經翻為大渠",
    "X20n0361_002:0528c04": "新記云疏謂未詳蓋莫究所翻之意大度大渠乃",
    "X20n0361_002:0528c05": "梵音楚夏耳摩訶提婆此經下文翻為大天。",
    "X20n0361_002:0528c06": "憩駕止息廣韻憩去例切亦作愒說文憩息也廣韻",
    "X20n0361_002:0528c07": "駕乘也行也說文謂駕者馬在軛中也。",
    "X20n0361_002:0528c08": "第一王子心甚怖懅廣韻懅強魚切又通其據切怯",
    "X20n0361_002:0528c09": "也廣雅謂懼也第三王子獨無怖懅者以彼捨身",
    "X20n0361_002:0528c10": "時至大心宏發離死怖畏故。",
    "X20n0361_002:0528c11": "山中空寂神仙所讚此經不廣譯神仙事準投身餓",
    "X20n0361_002:0528c12": "虎經時有五百神仙在巖窟中修行太子入山見",
    "X20n0361_002:0528c13": "之諸仙為說大法心大歡喜自此厭世捨身釋名",
    "X20n0361_002:0528c14": "曰老而不死曰仙仙者遷也遷入山也故制字從",
    "X20n0361_002:0528c15": "人從山參同契曰懷玄抱真體服九鼎累積久長",
    "X20n0361_002:0528c16": "變形而仙抱朴子曰求仙當以忠孝仁信為本若",
    "X20n0361_002:0528c17": "但務方術終不得也。",
    "X20n0361_002:0528c18": "見有一虎說文曰虎山獸之君也或名白額侯方言",
    "X20n0361_002:0528c19": "謂陳魏宋楚之間以虎為李父江淮南楚以虎為",
    "X20n0361_002:0528c20": "李耳亦曰於菟見左傳準玄奘三藏傳西域虎稱",
    "X20n0361_002:0528c21": "烏擇(音徙)遯齋閑覽云虎食一人則耳生一缺汀州",
    "X20n0361_002:0528c22": "西山有虎為獵所殺兩耳如鋸焉虎性甚靈不妄",
    "X20n0361_002:0528c23": "食人蓋命所值或宿冤也酉陽雜爼曰虎害人能",
    "X20n0361_002:0528c24": "令死屍自起解衣方食虎有威如乙字長三寸在",
    "X20n0361_002:0529a01": "脇兩旁皮內取得佩之臨官則能威眾虎夜視一",
    "X20n0361_002:0529a02": "目放光一目看物獵人射之光墜入地成白石主",
    "X20n0361_002:0529a03": "小兒驚茆亭客話曰凡虎傷之死魂曰倀(勅良切狂也)",
    "X20n0361_002:0529a04": "鬼月暈虎必交虎食狗必醉狗虎之酒也虎不傷",
    "X20n0361_002:0529a05": "醉人事見朝野簽議。",
    "X20n0361_002:0529a06": "虎產七日不得求食投身餓虎經云崖下一虎新生",
    "X20n0361_002:0529a07": "七子時天降雪不得求食懼凍其子守餓不去。",
    "X20n0361_002:0529a08": "我從昔來多棄是身餓虎經云太子當捨身時自言",
    "X20n0361_002:0529a09": "吾昔誓願捨一千身已捨九百九十九今此悉當",
    "X20n0361_002:0529a10": "滿足然則千身猶存數量法華則曰我觀三千大",
    "X20n0361_002:0529a11": "千世界無芥子地非是菩薩捨身命處。",
    "X20n0361_002:0529a12": "然復不免無常敗壞大經明九想觀一者脹想乃至",
    "X20n0361_002:0529a13": "第九燒想智人觀此庶不為幻身所瞞也唐楊衡",
    "X20n0361_002:0529a14": "九想圖詩曰一世枯榮無異同百年哀樂盡歸空",
    "X20n0361_002:0529a15": "野干鳥鵲爭喧處林下何人在定中。",
    "X20n0361_002:0529a16": "可惡如賊猶若行廁惡烏故切憎也說文曰廁者圊",
    "X20n0361_002:0529a17": "也釋名曰廁者雜也言人雜廁其上也。",
    "X20n0361_002:0529a18": "於生死海中作大橋梁六度經云為道者當施立法",
    "X20n0361_002:0529a19": "橋令一切得入說文曰楚人謂橋為圯凡橋有木",
    "X20n0361_002:0529a20": "梁石梁舟梁舟梁即浮橋也毛詩所謂造(七到切)舟",
    "X20n0361_002:0529a21": "為梁謂從舟至舟相編為橋也。",
    "X20n0361_002:0529a22": "則捨無量癕疽瘭疾廣韻癰於容切癤也腫也亦作",
    "X20n0361_002:0529a23": "癕疽七余切瘭必遙切說文曰瘭疽久癰也廣雅",
    "X20n0361_002:0529a24": "曰癰成為瘭瘭起也。",
    "X20n0361_002:0529b01": "是身不堅如水上沫維摩經曰身如聚沫不可撮摩",
    "X20n0361_002:0529b02": "疏曰水流衡擊成沫一往似有撮之即無智者觀",
    "X20n0361_002:0529b03": "身非實亦爾。",
    "X20n0361_002:0529b04": "是身不淨多諸蟲戶大經曰身有三百六十骨節髓",
    "X20n0361_002:0529b05": "有九十九重於此骨間復有諸蟲四頭四口九十",
    "X20n0361_002:0529b06": "九尾五臟葉葉相覆猶如蓮華有八萬戶蟲於中",
    "X20n0361_002:0529b07": "止住互相使役音聲語言去來動息。",
    "X20n0361_002:0529b08": "無常變異首楞嚴經云變化密移寒暑遷流我觀現",
    "X20n0361_002:0529b09": "前念念遷謝新新不住如火成灰漸漸消殞決知",
    "X20n0361_002:0529b10": "此身當從滅盡。",
    "X20n0361_002:0529b11": "無諸塵累經音義云累盈偽切鄭玄謂累者係也六",
    "X20n0361_002:0529b12": "境汙心如塵坌人即此係縛不得出離故言塵累。",
    "X20n0361_002:0529b13": "日無精光如羅睺羅捉持障蔽大經云譬如日月為",
    "X20n0361_002:0529b14": "烟塵雲霧及羅睺羅之所覆蔽令諸眾生不能得",
    "X20n0361_002:0529b15": "見。",
    "X20n0361_002:0529b16": "諸佛所讚常樂住處常樂我淨佛之四德此中不言",
    "X20n0361_002:0529b17": "我淨人不曉者往往樂字作去聲呼非也餓虎經",
    "X20n0361_002:0529b18": "云太子上山崖上發願捨身救眾生命願成菩提",
    "X20n0361_002:0529b19": "得金剛身常樂我淨無為法身。",
    "X20n0361_002:0529b20": "涕泣悲歎涕音體毛詩曰泣涕漣漣傳曰自目曰涕",
    "X20n0361_002:0529b21": "自鼻曰泗崔皓注漢紀曰淚下無聲曰泣。",
    "X20n0361_002:0529b22": "被服衣裳易曰黃帝堯舜垂衣裳而天下治世本曰",
    "X20n0361_002:0529b23": "胡曹作衣裳衣依也形軀依之也白虎通曰衣隱",
    "X20n0361_002:0529b24": "也裳障也隱形障蔽也輔行曰在上者為衣在下",
    "X20n0361_002:0529c01": "者為裳。",
    "X20n0361_002:0529c02": "布散狼藉說文曰狼似犬銳頭白額高前廣後音義",
    "X20n0361_002:0529c03": "指歸曰狼性獷暴凡食物即藉地以故鄉人呼食",
    "X20n0361_002:0529c04": "處為狼藉也。",
    "X20n0361_002:0529c05": "流血處處徧汙其地奘三藏傳云北印度東南二百",
    "X20n0361_002:0529c06": "里至大石門是薩埵捨身飼烏擇處其地及草木",
    "X20n0361_002:0529c07": "先為王子身血所染今猶絳赤。",
    "X20n0361_002:0529c08": "見已悶絕悶莫困切易曰遯世無悶說文曰悶懣也。",
    "X20n0361_002:0529c09": "不自勝持勝音升謂舉也。",
    "X20n0361_002:0529c10": "號天而哭號胡刀切爾雅曰號大呼也釋名曰號者",
    "X20n0361_002:0529c11": "以其善惡呼名之也易曰先號跳而後哭莊子曰",
    "X20n0361_002:0529c12": "老聃死泰矢弔之三號而出。",
    "X20n0361_002:0529c13": "我弟幼稚廣雅曰稚直利切小也晚也字從禾禾之",
    "X20n0361_002:0529c14": "幼者為稚世稱稚子即其義也。",
    "X20n0361_002:0529c15": "才能過人過字平呼謂越也玉篇能謂多技藝也廣",
    "X20n0361_002:0529c16": "韻曰能獸名也熊之屬足似鹿漢書漢高帝初起",
    "X20n0361_002:0529c17": "沛眾欲立沛公高帝曰吾能薄注曰能獸之雄猛",
    "X20n0361_002:0529c18": "者述異記曰水居者曰能陸居者曰羆。",
    "X20n0361_002:0529c19": "我寧在此併命一處說文曰寧願詞也論語曰禮與",
    "X20n0361_002:0529c20": "其奢也寧儉尚書云寧失不經竝訓不如也或作",
    "X20n0361_002:0529c21": "奴定切呼之非也。",
    "X20n0361_002:0529c22": "朋友知識禮記曰同門曰朋同志曰友白虎通曰朋",
    "X20n0361_002:0529c23": "黨也友有也詩序曰伐木燕朋友故舊也自天子",
    "X20n0361_002:0529c24": "至于庶人未有不須朋友以成者也唐明皇雜錄",
    "X20n0361_002:0530a01": "云劉晏以十歲神童為正字上問曰汝為正字正",
    "X20n0361_002:0530a02": "得幾字晏曰天下字皆正唯朋字未正得。",
    "X20n0361_002:0530a03": "今者我天為何所在蓋王子所將侍從依怙王子如",
    "X20n0361_002:0530a04": "同父母父天母地故云我天為何所在也。",
    "X20n0361_002:0530a05": "得三鴿雛一為鷹食爾雅曰生哺鷇注曰鳥子須母",
    "X20n0361_002:0530a06": "食之也生噣雛注曰能自食者也易通卦驗曰鷹",
    "X20n0361_002:0530a07": "者鷙殺之鳥此中鷹能奪鴿王妃夢中事爾若論",
    "X20n0361_002:0530a08": "實事如昔佛為尸毗王割肉濟鷹留鴿是也。",
    "X20n0361_002:0530a09": "目睫瞤動睫子葉切說文曰目毛也瞤如倫切說文",
    "X20n0361_002:0530a10": "曰目睫動也然則目睫瞤動此中致凶之兆故修",
    "X20n0361_002:0530a11": "真祕訣曰若目瞤耳鳴心動面熱必有災患若言",
    "X20n0361_002:0530a12": "致吉之兆如西京雜記陸賈曰目瞤得酒食燈結",
    "X20n0361_002:0530a13": "華得錢財蓋吉凶雖異動必有變也。",
    "X20n0361_002:0530a14": "時有青衣最勝經云時有侍女蓋青衣女童也。",
    "X20n0361_002:0530a15": "傳聞外人傳字經史通三音今取知戀切為此中文",
    "X20n0361_002:0530a16": "意故釋名曰傳傳也人所止息去後復來轉轉相",
    "X20n0361_002:0530a17": "傳無常人也。",
    "X20n0361_002:0530a18": "悲哽苦惱抆淚而言經音義云哽古文作骾骾鯁皆",
    "X20n0361_002:0530a19": "同古幸切噎也輔行云鯁謂魚骨鯁喉如是傷痛",
    "X20n0361_002:0530a20": "之甚也抆武粉切拭也。",
    "X20n0361_002:0530a21": "我念宿命六通中宿命通也法界次第云於深禪定",
    "X20n0361_002:0530a22": "中發宿命智能知過去百千萬劫事今是果佛知",
    "X20n0361_002:0530a23": "無量劫中捨身飼虎事也。",
    "X20n0361_002:0530a24": "是王有子能大布施此經不譯薩埵布施事準餓虎",
    "X20n0361_002:0530b01": "經曰過去有乾陀尸利王王有太子名栴檀摩提",
    "X20n0361_002:0530b02": "太子見貧窮老病從父乞求寶藏布施父王不許",
    "X20n0361_002:0530b03": "即便潛往裴提舍國賣身於婆羅門家得直千金",
    "X20n0361_002:0530b04": "布施奴因入山斫樵乃得牛頭栴檀爾時國王癩",
    "X20n0361_002:0530b05": "病欲要此香勅言有者當與半國奴即奉香王得",
    "X20n0361_002:0530b06": "病愈召奴與分半國問其所來奴言我本乾陀王",
    "X20n0361_002:0530b07": "太子以好施故來此賣身王聞敬重即與半國太",
    "X20n0361_002:0530b08": "子不願但求王庫藏布施滿五十日王許之施已",
    "X20n0361_002:0530b09": "還國父母歡喜次便入山見虎飢餓遂乃捨身是",
    "X20n0361_002:0530b10": "時諸天空中讚言摩訶薩埵不久當坐道場等然",
    "X20n0361_002:0530b11": "彼經太子本名栴檀摩提後因天讚方稱摩訶薩",
    "X20n0361_002:0530b12": "埵蓋摩訶薩埵此翻大心此經專從德立名也佛",
    "X20n0361_002:0530b13": "地論云薩埵是勇猛義精進勇猛求大菩提故。",
    "X20n0361_002:0530b14": "自躃於地自塗坌身廣韻躃旁益切倒也坌蒲悶切",
    "X20n0361_002:0530b15": "[土*孛]土曰坌也。",
    "X20n0361_002:0530b16": "亦生悲慟慟音洞論語曰顏淵死子哭之慟焉注曰",
    "X20n0361_002:0530b17": "慟哀過也。",
    "X20n0361_002:0530b18": "王妃是時兩乳汁出博物志曰嬰兒號而母乳出蠶",
    "X20n0361_002:0530b19": "弭絲而商弦絕宋書載朱循之守滑臺為虜所圍",
    "X20n0361_002:0530b20": "母聞之悲惱忽一旦乳出母言此必我兒沒矣及",
    "X20n0361_002:0530b21": "得報果此日城陷此皆母子天性相關如是也。",
    "X20n0361_002:0530b22": "煩惋心亂靡知所在惋烏貫切字略謂驚歎也靡母",
    "X20n0361_002:0530b23": "彼切謂無也。",
    "X20n0361_002:0530b24": "氣力惙然廣韻曰惙陟劣切疲也憂也聲類謂惙者",
    "X20n0361_002:0530c01": "氣短之貌也。",
    "X20n0361_002:0530c02": "無常大鬼奄便吞食根本毗奈耶云佛在羯蘭鐸迦",
    "X20n0361_002:0530c03": "竹園勅諸苾蒭於寺門壁當畫五趣生死輪輪中",
    "X20n0361_002:0530c04": "畫五趣十二支(云云)其頂上畫無常大鬼髼髮張口",
    "X20n0361_002:0530c05": "長舒兩手抱其輪輞於鬼兩畔書二偈一曰汝當",
    "X20n0361_002:0530c06": "求出離於佛教勤修降伏生死軍如象摧草舍二",
    "X20n0361_002:0530c07": "曰於此法律中常為不放逸能竭煩惱海當盡苦",
    "X20n0361_002:0530c08": "邊際復於鬼頂上畫一白圓相以表涅槃圓淨之",
    "X20n0361_002:0530c09": "像奄便者猶忽然也。",
    "X20n0361_002:0530c10": "憂苦逼切心肝分裂江令公集云遠法師幼時善弩",
    "X20n0361_002:0530c11": "射甞射殺一鶴雛其母飛來忽不動翔觀之已死",
    "X20n0361_002:0530c12": "破腹看之心膓寸斷師從此發心出家物類雖異",
    "X20n0361_002:0530c13": "挍之喪子肝膓斷絕事同也。",
    "X20n0361_002:0530c14": "輸頭檀是本行集經云師子頰王生四子一名閱頭",
    "X20n0361_002:0530c15": "檀二名白飯王三名斛飯王四名甘露飯王梵語",
    "X20n0361_002:0530c16": "閱頭檀此翻淨飯玅玄云淨飯王非獨為釋迦佛",
    "X20n0361_002:0530c17": "之父亦為賢劫千佛之父。",
    "X20n0361_002:0530c18": "今摩耶是或翻天后或翻大術瑞應經翻大智母華",
    "X20n0361_002:0530c19": "嚴五十三知識摩耶居一得菩薩大願智解脫門",
    "X20n0361_002:0530c20": "於淨飯王家右脇而生悉達太子成佛無量諸佛",
    "X20n0361_002:0530c21": "悉為其母當來賢劫千佛亦為其母。",
    "X20n0361_002:0530c22": "今調達是亦曰提婆達多此翻天熱乃斛飯王子出",
    "X20n0361_002:0530c23": "家誦六萬法聚滿十二韋陀為利養故往佛學通",
    "X20n0361_002:0530c24": "佛不為說阿難是兄授與通法語闍王言我作新",
    "X20n0361_002:0531a01": "佛汝作新王從是闍王殺父弑母捧三十肘石擲",
    "X20n0361_002:0531a02": "佛山神手遮小石迸傷佛足又教闍王放醉象蹋",
    "X20n0361_002:0531a03": "佛拳殺華色比丘尼又安毒十爪去禮佛足中傷",
    "X20n0361_002:0531a04": "於佛從此生陷地獄行此五逆生時天心熱故名",
    "X20n0361_002:0531a05": "為天熱。",
    "X20n0361_002:0531a06": "今瞿夷是據本生經中悉達太子有二夫人一名瞿",
    "X20n0361_002:0531a07": "毗耶是寶女不孕二名耶輸陀羅即羅睺羅之母",
    "X20n0361_002:0531a08": "也瞿夷此翻明女是太子之正妃也太子外家去",
    "X20n0361_002:0531a09": "城八百里姓瞿夷氏舍夷長者名水光婦名月藏",
    "X20n0361_002:0531a10": "居近城邊生女之時日欲將沒餘光照其家皆明",
    "X20n0361_002:0531a11": "故字瞿夷。",
    "X20n0361_002:0531a12": "今五比丘法華句云悉達太子入山學道父王思念",
    "X20n0361_002:0531a13": "遣五人追侍一拘鄰二頞鞞三跋提亦名摩訶男",
    "X20n0361_002:0531a14": "四十力迦葉五拘利太子玅樂云頞鞞摩男拘利",
    "X20n0361_002:0531a15": "是父親餘二是母親若準法華句第五乃列陳如",
    "X20n0361_002:0531a16": "頞鞞跋提十力迦葉摩訶男拘利太子此文若列",
    "X20n0361_002:0531a17": "跋提應除摩男以文句前文言是異名故若依五",
    "X20n0361_002:0531a18": "分律本行集則摩男是斛飯王子跋提是甘露飯",
    "X20n0361_002:0531a19": "王子既是二人又成六矣異同若此未知孰是。",
    "X20n0361_002:0531a20": "及舍利弗法華句云舍利弗羅此翻珠其母於女人",
    "X20n0361_002:0531a21": "中聰明第一聰明之相在於眼珠珠之所生故云",
    "X20n0361_002:0531a22": "珠子又翻身此女好形身身之所生故言身子以",
    "X20n0361_002:0531a23": "子顯母故作此號尊者之姓本拘栗陀是婆羅門",
    "X20n0361_002:0531a24": "種也華嚴音義云應言奢利補怛羅奢利此翻鶖",
    "X20n0361_002:0531b01": "鷺鳥補怛羅此翻子尊者之母其眼黑白分明流",
    "X20n0361_002:0531b02": "利如鶖鷺眼依母以得其名舊翻身子訛也雲間",
    "X20n0361_002:0531b03": "譯梵曰一翻身子一翻鶖鷺此雙收二家也。",
    "X20n0361_002:0531b04": "目犍連是法華句云大目犍連姓也此翻讚誦文殊",
    "X20n0361_002:0531b05": "問經翻萊茯根真諦云勿伽羅此翻胡豆二物古",
    "X20n0361_002:0531b06": "仙所嗜因以命族大論佛告目伽路子度此佛呼",
    "X20n0361_002:0531b07": "目連也垂裕記云萊力何切茯蒲北切世人未達",
    "X20n0361_002:0531b08": "往往作來伏音呼之可笑也正應作蘆菔音與上",
    "X20n0361_002:0531b09": "同今時人寫作蘿蔔俗字也詳釋此名相具見爾",
    "X20n0361_002:0531b10": "雅。",
    "X20n0361_002:0531b11": "收其舍利即於此處起七寶塔餓虎經云太子飼虎",
    "X20n0361_002:0531b12": "已羣臣白王宜收骸骨出山平地闍維收取舍利",
    "X20n0361_002:0531b13": "起塔供養此乃往昔所起之塔此品之初從地涌",
    "X20n0361_002:0531b14": "出者是法顯三藏傳云西域有國名竺剎利東行",
    "X20n0361_002:0531b15": "二日至薩埵投身餧虎處此處有塔眾寶挍飾王",
    "X20n0361_002:0531b16": "臣供養不絕又餓虎經後記云爾時國王聞佛說",
    "X20n0361_002:0531b17": "法即於此處起菩薩投身餓虎塔今塔現在東面",
    "X20n0361_002:0531b18": "山下中有精舍安五千僧以上二師所見之塔乃",
    "X20n0361_002:0531b19": "今日國王所建者非昔捨身時塔以昔之塔雖云",
    "X20n0361_002:0531b20": "從地涌出而品末自云即沒不現故。",
    "X20n0361_002:0531b21": "五體投地長阿含云二肘二膝并頭謂之五輪輪是",
    "X20n0361_002:0531b22": "圓轉之義也珠林云今見西域僧禮拜乃褰衣露",
    "X20n0361_002:0531b23": "膝先下至地然後以肘按地兩掌承空示有接足",
    "X20n0361_002:0531b24": "之相此五體投地之義也請觀音疏云地是一實",
    "X20n0361_002:0531c01": "相地與薩婆若相應名為投地。",
    "X20n0361_002:0531c02": "如紫金山爾雅曰黃金謂之盪其美者謂之鏐注曰",
    "X20n0361_002:0531c03": "鏐即紫磨金也初學記云上金為紫磨其色通明",
    "X20n0361_002:0531c04": "鮮潔又號揚邁金請觀音經云一切佛出世明照",
    "X20n0361_002:0531c05": "如日月身出大智光如燒紫金山。",
    "X20n0361_002:0531c06": "六種清淨微玅音聲法界次第列八種音聲此中言",
    "X20n0361_002:0531c07": "六不必遠求一其音清徹二玅如梵聲三師子吼",
    "X20n0361_002:0531c08": "聲四大雷之聲五迦陵頻伽六孔雀之聲華嚴謂",
    "X20n0361_002:0531c09": "梵王語音清玅一切梵眾各謂梵王獨與己合近",
    "X20n0361_002:0531c10": "遠同等法華句云如來梵音遠聽如在佛邊目連",
    "X20n0361_002:0531c11": "欲知佛聲過西方恒河沙國土其聲如本不異。",
    "X20n0361_002:0531c12": "迦陵頻伽或云羯羅頻伽迦蘭陀此翻玅聲楞嚴云",
    "X20n0361_002:0531c13": "迦陵仙音徧十方界華嚴音義云此鳥本出雪山",
    "X20n0361_002:0531c14": "其在殻中即便能鳴其聲和雅聽者無厭其形如",
    "X20n0361_002:0531c15": "鵲羣集多棲竹林正法念經云迦陵頻伽出玅音",
    "X20n0361_002:0531c16": "聲一切天人緊那羅等諸玅音聲無能及者唯除",
    "X20n0361_002:0531c17": "如來音聲。",
    "X20n0361_002:0531c18": "盡思度量廣韻盡即忍切竭也終也思息茲切說文",
    "X20n0361_002:0531c19": "曰深謀遠慮曰思度徒各切廣雅曰度者揆也測",
    "X20n0361_002:0531c20": "也量謂籌量也。",
    "X20n0361_002:0531c21": "光明赫奕廣雅曰赫赫明也廣韻曰奕者大也盛也",
    "X20n0361_002:0531c22": "有經本奕作奕非也葢博弈字也。",
    "X20n0361_002:0531c23": "希有希有護國記曰希有重言者稱讚之極也與善",
    "X20n0361_002:0531c24": "哉重言義同也。",
    "X20n0361_002:0532a01": "如優曇華時一現耳玅樂記云優曇華新云鄔曇鉢",
    "X20n0361_002:0532a02": "羅此翻瑞應華亦曰靈瑞此華三千年一現現乃",
    "X20n0361_002:0532a03": "金輪王出世泥洹經云閻浮提內有尊樹王名優",
    "X20n0361_002:0532a04": "曇鉢此樹有實無華若開金華也乃有佛佛若不",
    "X20n0361_002:0532a05": "出即有金輪王王世。",
    "X20n0361_002:0532a06": "而復游入善寂大城大經云譬如大城唯有一門守",
    "X20n0361_002:0532a07": "者聰明有智可放則放可遮則遮城喻涅槃門喻",
    "X20n0361_002:0532a08": "八正守者喻於如來。",
    "X20n0361_002:0532a09": "推本性相亦皆空寂玅樂云一實理上性相二空無",
    "X20n0361_002:0532a10": "性性空即無四性無性亦空即是相空。",
    "X20n0361_002:0532a11": "燄幻響化大經云小兒見熱時燄謂之為水有智人",
    "X20n0361_002:0532a12": "見終不生於實水之想譬如幻師幻作四兵乃至",
    "X20n0361_002:0532a13": "山林河井小兒覩之為實智人知是幻力惑人譬",
    "X20n0361_002:0532a14": "如山谷因聲有響小兒聞之謂是實有有智之人",
    "X20n0361_002:0532a15": "解無定實法界次第云若諸得神通者能有變化",
    "X20n0361_002:0532a16": "化人無生老病死以是空故谷響鈔云佛常以燄",
    "X20n0361_002:0532a17": "幻等為喻者以眾生不曉依正等法是空故以燄",
    "X20n0361_002:0532a18": "幻等易解之空喻彼難解之空令達身心猶如燄",
    "X20n0361_002:0532a19": "幻等不實也。",
    "X20n0361_002:0532a20": "如水中月次第云月在空中影現於水凡夫心水中",
    "X20n0361_002:0532a21": "有我我所相現是故如水中月小兒見水中有月",
    "X20n0361_002:0532a22": "歡喜欲取大人見之則笑。",
    "X20n0361_002:0532a23": "如夢所見次第云夢中無實覺已自笑人亦如是諸",
    "X20n0361_002:0532a24": "結使眠中實無而著有得道覺時乃知無實而便",
    "X20n0361_002:0532b01": "自笑。",
    "X20n0361_002:0532b02": "五通神仙楞嚴云有人不依正覺修三摩地別修妄",
    "X20n0361_002:0532b03": "念存想固形游於山林人不及處壽千萬歲有十",
    "X20n0361_002:0532b04": "種仙謂地行仙飛行仙照行仙等斯亦輪迴妄想",
    "X20n0361_002:0532b05": "流轉報盡還入諸趣。",
    "X20n0361_002:0532b06": "及諸聲聞瑜伽論云諸佛言教聲為最上或從師友",
    "X20n0361_002:0532b07": "所聞聲教展轉修證求出世間小行小果故名聲",
    "X20n0361_002:0532b08": "聞。",
    "X20n0361_002:0532b09": "一切緣覺大論云辟支迦羅此翻因緣覺亦名獨覺",
    "X20n0361_002:0532b10": "出值佛世聞十二因緣名為緣覺出無佛世自然",
    "X20n0361_002:0532b11": "得道名為獨覺。",
    "X20n0361_002:0532b12": "從三昧起經音義云三昧正言三摩地此翻等持謂",
    "X20n0361_002:0532b13": "等持諸功德也或翻正定謂任緣一切境常正定",
    "X20n0361_002:0532b14": "也大論云一切禪定心皆名三摩地秦言正心行",
    "X20n0361_002:0532b15": "處是心無始常曲入正行處心則端直如蛇行常",
    "X20n0361_002:0532b16": "曲入筒則直也。",
    "X20n0361_002:0532b17": "○九問答釋疑",
    "X20n0361_002:0532b18": "疑是解之津解是疑之濟上來雖已通諸事相而未",
    "X20n0361_002:0532b19": "甞商挍經中意義關涉處此故稽古設問於前然",
    "X20n0361_002:0532b20": "後約文約旨而敷暢之如是者凡三十六段得不",
    "X20n0361_002:0532b21": "為是經之津濟乎。",
    "X20n0361_002:0532b22": "一問耆闍崛山在王舍城內耶外耶若在外者不應",
    "X20n0361_002:0532b23": "云住若在內者何故信相夜夢金鼓過夜至旦出王",
    "X20n0361_002:0532b24": "舍城往耆闍崛山耶。",
    "X20n0361_002:0532c01": "釋曰所謂王城須曉二重一以五山圍繞為城即",
    "X20n0361_002:0532c02": "法華句所列天王穴七葉穴蛇神山獨力山耆闍",
    "X20n0361_002:0532c03": "崛山也二者雉壘為城即王臣庶民居止處也故",
    "X20n0361_002:0532c04": "奘三藏傳云王舍城四面皆山峻峭如削周一百",
    "X20n0361_002:0532c05": "五十餘里內有山城基周圍三十里宮城東行四",
    "X20n0361_002:0532c06": "五里至耆闍崛山又西域記云王城崇山四周以",
    "X20n0361_002:0532c07": "為外城子城有三十里準此則知信相云出城者",
    "X20n0361_002:0532c08": "出王舍子城也往耆闍崛山者行四五里至於佛",
    "X20n0361_002:0532c09": "所也葢佛游化乞食在於王城目之曰住若常所",
    "X20n0361_002:0532c10": "居乃在耆山故大論云耆山以近城故乞食不疲",
    "X20n0361_002:0532c11": "故佛多住得上諸文山城向背雖不及游觀殆如",
    "X20n0361_002:0532c12": "指掌矣。",
    "X20n0361_002:0532c13": "二問文句釋經前五事乃謂此經缺第五同聞眾若",
    "X20n0361_002:0532c14": "然莫也此經佛獨對阿難一人說耶。",
    "X20n0361_002:0532c15": "釋曰此經列眾有無應存二意初天台通經一往",
    "X20n0361_002:0532c16": "雖無二往則有故疏云此經缺同聞眾謂時有五",
    "X20n0361_002:0532c17": "處有四耆山眾不聞信相室說信相室眾不聞夢",
    "X20n0361_002:0532c18": "中說夢中說眾不聞夢覺已說眾非一座故不列",
    "X20n0361_002:0532c19": "之疏又云此經天龍集信相室不聞前序不聞後",
    "X20n0361_002:0532c20": "夢亦得是同聞眾亦非同聞眾同聞眾少不次第",
    "X20n0361_002:0532c21": "耳一梵本實有讖譯略去故玄義破古中云或以",
    "X20n0361_002:0532c22": "不例同聞為疑胡本尚多何止四卷其文未度耳",
    "X20n0361_002:0532c23": "至唐譯最勝經果有列眾所謂九萬八千苾芻百",
    "X20n0361_002:0532c24": "千萬億菩薩四萬二千天子以上二義甄之眾之",
    "X20n0361_002:0533a01": "有無實不可一途。",
    "X20n0361_002:0533a02": "三問懺悔品云能作如是所說懺悔便得超越六十",
    "X20n0361_002:0533a03": "劫罪且一行懺悔云何便能滅如是多劫之罪耶。",
    "X20n0361_002:0533a04": "釋曰茲乃無生理觀滅罪之功也故疏云觀無生",
    "X20n0361_002:0533a05": "懺能滅無明如翻大地根葉皆枯矧觀無量壽佛",
    "X20n0361_002:0533a06": "經有所謂滅除五萬劫生死之罪玅宗示其意云",
    "X20n0361_002:0533a07": "滅罪多少皆是佛智如量言之故非初心可能思",
    "X20n0361_002:0533a08": "議況圓頓教罪無輕重悔則皆滅也若了彼意則",
    "X20n0361_002:0533a09": "悉斯文矣。",
    "X20n0361_002:0533a10": "四問此經讚歎品說如來舌相廣長最勝經言舌徧",
    "X20n0361_002:0533a11": "大千且佛昔以實語故所感舌相如是世人多以太",
    "X20n0361_002:0533a12": "長為疑今何以通。",
    "X20n0361_002:0533a13": "釋曰此應二義一約佛力加被說如大論佛為婆",
    "X20n0361_002:0533a14": "羅門出舌覆面門至髮際斯為小法今說般若故",
    "X20n0361_002:0533a15": "舌覆大千或曰人目所睹不過數里今言大千無",
    "X20n0361_002:0533a16": "乃難信答佛以方便借其神力加被令見至於畜",
    "X20n0361_002:0533a17": "生亦知佛若不加十信亦不知也二約隨所示現",
    "X20n0361_002:0533a18": "說良由圓教行人修中觀用業識見佛住中道理",
    "X20n0361_002:0533a19": "雖丈六四八身相一一無邊離分齊相即起信論",
    "X20n0361_002:0533a20": "隨所示現即無有邊之義也。",
    "X20n0361_002:0533a21": "五問此經龍尊讚佛有圓光一尋之言若然佛身為",
    "X20n0361_002:0533a22": "尊特報身耶為丈六劣應身耶若云尊特一尋之言",
    "X20n0361_002:0533a23": "非大若云劣應疏中何云圓光一尋下今經正讚尊",
    "X20n0361_002:0533a24": "特耶。",
    "X20n0361_002:0533b01": "釋曰龍尊所讚不過三十二相若定勝劣古今稍",
    "X20n0361_002:0533b02": "多異論今直以四明示現尊特以伸之故記曰圓",
    "X20n0361_002:0533b03": "光面各一丈此言一尋是約佛說此既常光驗知",
    "X20n0361_002:0533b04": "諸相皆是常相云讚尊特者故知不須身大相多",
    "X20n0361_002:0533b05": "但是業識依中理見即名尊特應知丈六若其量",
    "X20n0361_002:0533b06": "度即不得際如淨名室但是一丈而能容受三萬",
    "X20n0361_002:0533b07": "二千師子之座今即常身歎尊特相義豈不然乎。",
    "X20n0361_002:0533b08": "六問空品說吹大法螺擊大法鼓螺鼓皆自殺生而",
    "X20n0361_002:0533b09": "來佛令不殺以何意故而復取此為法器耶。",
    "X20n0361_002:0533b10": "釋曰樝菴或對甞伸此義云吹螺擊鼓此寓言耳",
    "X20n0361_002:0533b11": "戰必吹擊戒軍前驅以類菩薩與生死魔軍勍敵",
    "X20n0361_002:0533b12": "也縱不取此意則螺牛有自死者或無自死亦有",
    "X20n0361_002:0533b13": "不見不聞殺者佛亦許用以展轉離殺者手故。",
    "X20n0361_002:0533b14": "七問胡跪一名前篇順古申釋已竟先哲甞言近代",
    "X20n0361_002:0533b15": "獨鄙胡稱今若存之莫遭斯斥乎。",
    "X20n0361_002:0533b16": "釋曰夫欲定義必先正名胡跪一名不正久矣今",
    "X20n0361_002:0533b17": "試究之乃有二失一棄本逐末然跪佛之相肇自",
    "X20n0361_002:0533b18": "於梵土葢佛降生於彼四眾設敬故有斯儀若從",
    "X20n0361_002:0533b19": "處彰名應稱梵跪但因聖教東傳經涉胡地而來",
    "X20n0361_002:0533b20": "而便受胡稱此乃棄本逐末之過矣故輔行甄之",
    "X20n0361_002:0533b21": "曰蔥嶺已西竝屬梵種鐵門之左皆屬胡鄉準此",
    "X20n0361_002:0533b22": "斷然胡地與梵王不同矣二循習舊訛當知此失",
    "X20n0361_002:0533b23": "非獨今日始者東晉道安法師悞以梵音而為胡",
    "X20n0361_002:0533b24": "語自此循習至唐方革其弊故昔人有痛責彌天",
    "X20n0361_002:0533c01": "之說何緣今日經論之外猶存各各胡跪之言豈",
    "X20n0361_002:0533c02": "非循習舊訛乎。",
    "X20n0361_002:0533c03": "八問四王於此經中六番白佛流通大教自誓護國",
    "X20n0361_002:0533c04": "不知自古已來果有守護之神驗否。",
    "X20n0361_002:0533c05": "釋曰四王發誓護國其於冥密守護人固不得而",
    "X20n0361_002:0533c06": "知今姑錄其顯者二事一如舊西域記說古有一",
    "X20n0361_002:0533c07": "寺多藏珍寶以期營葺乃塑四王以鎮之時有突",
    "X20n0361_002:0533c08": "厥王貪其財寶將欲伐之忽夢天王以戟刺其心",
    "X20n0361_002:0533c09": "而崩二唐天寶十三年西蕃大石康居三國來寇",
    "X20n0361_002:0533c10": "西京時玄宗詔不空三藏為救空誦呪請四王護",
    "X20n0361_002:0533c11": "國上忽見人神五百許在殿上上問空答曰毗沙",
    "X20n0361_002:0533c12": "門子領兵救安西也及得安西奏果是日雲霧中",
    "X20n0361_002:0533c13": "有神兵現蕃部驚潰又有金鼠咬弓弩弦皆斷又",
    "X20n0361_002:0533c14": "有天王現於門樓上蕃師大奔上大悅勅天下營",
    "X20n0361_002:0533c15": "寨城樓置像供事之。",
    "X20n0361_002:0533c16": "九問經說若有人主聽是經時鄰國怨敵當具四兵",
    "X20n0361_002:0533c17": "壞彼國土是經力故兵眾自此不到不知是經果能",
    "X20n0361_002:0533c18": "如是弭兵否。",
    "X20n0361_002:0533c19": "釋曰不患天力不祐但患世乏其人耳昔摩騰法",
    "X20n0361_002:0533c20": "師止天竺附庸小國時王請講此經俄而鄰國興",
    "X20n0361_002:0533c21": "師相伐踐境之際輙有事礙而止密令探之乃見",
    "X20n0361_002:0533c22": "王臣安坐從僧聽經於是心喜便來請和復從求",
    "X20n0361_002:0533c23": "法從此兩國免爭此非聽經者能弭兵乎。",
    "X20n0361_002:0533c24": "十問疏釋人王奉香則曰以智慧火然實相香起戒",
    "X20n0361_002:0534a01": "定慧烟故徹照無礙然此香徧事耶理耶若言事則",
    "X20n0361_002:0534a02": "不應云然實相香若言理則不應云香葢金光於事",
    "X20n0361_002:0534a03": "於理請試決之。",
    "X20n0361_002:0534a04": "釋曰離事之理則麤全理之事方玅玅體本融二",
    "X20n0361_002:0534a05": "無二也所謂圓教行人以圓解詮圓理以圓一實",
    "X20n0361_002:0534a06": "三觀一大弘誓體而導之達此事理合一而進一",
    "X20n0361_002:0534a07": "切趣香香即法界所供三寶亦即法界只一法界",
    "X20n0361_002:0534a08": "無二法界一塵不動萬法苑然同常寂光無非法",
    "X20n0361_002:0534a09": "界故法智曰行者三業供養之際離於謂實之心",
    "X20n0361_002:0534a10": "若香若華體是法界能供所供性本真空者量徧",
    "X20n0361_002:0534a11": "周出生無盡能了斯文依俙識徧。",
    "X20n0361_002:0534a12": "十一問此經具列諸天護法若論天主的指誰耶若",
    "X20n0361_002:0534a13": "依法華則云娑婆世界主尸棄大梵為主若依章安",
    "X20n0361_002:0534a14": "涅槃疏則以首羅為主故彼曰摩醯首羅一面三目",
    "X20n0361_002:0534a15": "主領大千梵王其實只領小千而已經家美之云世",
    "X20n0361_002:0534a16": "界主私謂此是大千之中得為大千之主降此不得",
    "X20n0361_002:0534a17": "(私謂下是荊溪所說)二文所說天主不同畢竟主歸誰耶。",
    "X20n0361_002:0534a18": "釋曰要有所歸須明二義一是統王為主即梵王",
    "X20n0361_002:0534a19": "也良由此天居于初禪內有覺觀外有言說號令",
    "X20n0361_002:0534a20": "是故法華指之為主其二禪以上無語言覺觀不",
    "X20n0361_002:0534a21": "得為主故輔行云大梵為三界主餘皆屬臣是也",
    "X20n0361_002:0534a22": "二以報勝為主即二禪以上加修四無量心名報",
    "X20n0361_002:0534a23": "勝為主則無統王義也以報勝義故所以涅槃取",
    "X20n0361_002:0534a24": "首羅為主以此報勝刑梵王之報劣故有經家美",
    "X20n0361_002:0534b01": "之之言剋論統王還歸梵王故荊溪下降此不得",
    "X20n0361_002:0534b02": "之語二義甄之主有所歸矣。",
    "X20n0361_002:0534b03": "十二問準索隱記釋經金剛密跡引正法念經法意",
    "X20n0361_002:0534b04": "王子願為密跡金剛護千兄教法據經唯一今狀門",
    "X20n0361_002:0534b05": "首二者應變無方也又譯梵師謂楞嚴中烏芻瑟摩",
    "X20n0361_002:0534b06": "金剛亦為護法與密跡金剛作對者是二師說義若",
    "X20n0361_002:0534b07": "此還允當否。",
    "X20n0361_002:0534b08": "釋曰孤山說義葢有而弗遵也且諸經所列金剛",
    "X20n0361_002:0534b09": "稍多何假應變如孔雀經五方各有金剛圓覺摧",
    "X20n0361_002:0534b10": "碎等八百金剛楞嚴十恒河沙金剛又佛成道時",
    "X20n0361_002:0534b11": "感得五百金剛等譯梵所指亦無而強用也且楞",
    "X20n0361_002:0534b12": "嚴烏芻金剛雖有護法之言而無門首作對之說",
    "X20n0361_002:0534b13": "今來議者當知密跡金剛乃佛法隨處擁護之神",
    "X20n0361_002:0534b14": "固非定列三門之像若論門首設像之緣須本乎",
    "X20n0361_002:0534b15": "鼻奈耶律故彼曰給孤長者造寺成問佛佛答言",
    "X20n0361_002:0534b16": "於門兩頰應畫執杖藥叉此佛親令安立豈可弗",
    "X20n0361_002:0534b17": "遵而強用也。",
    "X20n0361_002:0534b18": "十三問四王品列三種論謂如諸梵天說出欲論等",
    "X20n0361_002:0534b19": "然此三論乃是西域世法校之此經則是出世間法",
    "X20n0361_002:0534b20": "故曰是金光明於中最勝若然次文何云所造世論",
    "X20n0361_002:0534b21": "皆因此經耶。",
    "X20n0361_002:0534b22": "釋曰不言此經最勝則佛法便與世法雷同不言",
    "X20n0361_002:0534b23": "世論皆因此經則法性體無通徧此二相承方操",
    "X20n0361_002:0534b24": "至玅也然通徧之義本疏不言止觀第六云金光",
    "X20n0361_002:0534c01": "明說世間之論皆因此經乃世法即是佛法也如",
    "X20n0361_002:0534c02": "輪王十善即佛之五戒五常五行亦義似五戒但",
    "X20n0361_002:0534c03": "凡愚不知聖人託迹說之又淨名玄義云法身菩",
    "X20n0361_002:0534c04": "薩生人天中造作經書此即從無住本立一切法",
    "X20n0361_002:0534c05": "也若曉斯旨則下正論品亦是世法即出世間法",
    "X20n0361_002:0534c06": "解一千從矣。",
    "X20n0361_002:0534c07": "十四問功德大辯為法門主經中安品則以大辯居",
    "X20n0361_002:0534c08": "先懺儀列位則以功德居先至散脂品又先功德如",
    "X20n0361_002:0534c09": "此先後不定還有意義否。",
    "X20n0361_002:0534c10": "釋曰霆師諸天傳甞伸此義曰若是安品次第乃",
    "X20n0361_002:0534c11": "是正助為資次良由大辯主慧為正功德主福是",
    "X20n0361_002:0534c12": "助以助助於正也若散脂品與懺儀所列者乃直",
    "X20n0361_002:0534c13": "以福慧為資次良以世出世間皆以福為先故。",
    "X20n0361_002:0534c14": "十五問功德大天能以財寶資益講誦之人以故佛",
    "X20n0361_002:0534c15": "令祈請奉之若準大經明功德天所至能益財寶經",
    "X20n0361_002:0534c16": "文續云復於門外更有一妹其形醜陋名曰黑暗所",
    "X20n0361_002:0534c17": "至能令耗散二女共居未甞捨離然則既云二女共",
    "X20n0361_002:0534c18": "居不捨則今請召其姉妹隨散之亦何所益耶。",
    "X20n0361_002:0534c19": "釋曰此義從來說者亦多四明記解曰大權垂形",
    "X20n0361_002:0534c20": "表報非一彼對黑暗表生必死此對大辯表福資",
    "X20n0361_002:0534c21": "智今用雙亡生死弘經之心感功德天所獲資財",
    "X20n0361_002:0534c22": "離我我所姉尚不著妹豈能來耶或有說云當知",
    "X20n0361_002:0534c23": "光明所請功德乃是實事若彼大經二女相隨乃",
    "X20n0361_002:0534c24": "是以生對於死說菩薩用觀則雙遣之故經有有",
    "X20n0361_002:0535a01": "智主人二俱不受之言然彼二女一好一惡葢是",
    "X20n0361_002:0535a02": "寓言設譬其實無人故章安涅槃疏云初往復有",
    "X20n0361_002:0535a03": "之實無行人問答假設賓主即無姉妹矣四明作",
    "X20n0361_002:0535a04": "有而不來釋次作寓言譬喻釋在理或當請試擇",
    "X20n0361_002:0535a05": "之。",
    "X20n0361_002:0535a06": "十六問此功德尊天與人一切所須其間有曰若牛",
    "X20n0361_002:0535a07": "羊若糓米牛可耕稼羊但充食莫也天神資人口腹",
    "X20n0361_002:0535a08": "使人殺生耶。",
    "X20n0361_002:0535a09": "釋曰樝菴或對伸此乃言天乎無心而應萬物苟",
    "X20n0361_002:0535a10": "有人能通佛經而乏所須天亦與牛羊而供給之",
    "X20n0361_002:0535a11": "如經中佛化魚山魚米以濟飢者如偽唐時民飢",
    "X20n0361_002:0535a12": "取大湖蠯蚌而食明年豐稼猶采之不已忽獲一",
    "X20n0361_002:0535a13": "蚌吐佛一軀取者方已此則化現終令不殺天與",
    "X20n0361_002:0535a14": "羊亦此類耳。",
    "X20n0361_002:0535a15": "十七問堅牢品說若聞是經一句之義命終之時隨",
    "X20n0361_002:0535a16": "意往生三十三天然此經是諸佛之所游過菩薩之",
    "X20n0361_002:0535a17": "所行何以聞經但生天耶。",
    "X20n0361_002:0535a18": "釋曰佛意固欲令人一超直入但以機生負德不",
    "X20n0361_002:0535a19": "獲已而施漸化是故且令聞經者生天然後使之",
    "X20n0361_002:0535a20": "究竟出離故此品末即云聽是經已未來之世值",
    "X20n0361_002:0535a21": "遇諸佛疾成菩提是也矧聞經生天一切大教皆",
    "X20n0361_002:0535a22": "爾法華謂書寫是經當生忉利天上梵網言受持",
    "X20n0361_002:0535a23": "菩薩戒者當生人道天中若了今文亦悉彼中意",
    "X20n0361_002:0535a24": "矣。",
    "X20n0361_002:0535b01": "十八問準俱舍論則云上界不行瞋此經正論品何",
    "X20n0361_002:0535b02": "以言三十三天各生瞋恨耶。",
    "X20n0361_002:0535b03": "釋曰佛教所分三界三十三天屬下欲界俱舍不",
    "X20n0361_002:0535b04": "瞋言色無色界耳若然何以玅樂云瞋通三界耶",
    "X20n0361_002:0535b05": "曰上二界論瞋有無乃小乘所計之異若成實空",
    "X20n0361_002:0535b06": "宗明瞋則三界俱有毗曇有宗謂上二界無瞋故",
    "X20n0361_002:0535b07": "維摩疏云數人明初禪無障葢若成實論則貪瞋",
    "X20n0361_002:0535b08": "通上二界又復須知上二瞋之有無亦小乘一期",
    "X20n0361_002:0535b09": "權計若大乘說則無所不至故玅樂云然諸煩惱",
    "X20n0361_002:0535b10": "輕重雖殊尚至等覺豈隔無色即其文也。",
    "X20n0361_002:0535b11": "十九問正論品說人王暴虐故使世間三異竝起新",
    "X20n0361_002:0535b12": "記護國竝以水火風三災釋之又以日月星三種變",
    "X20n0361_002:0535b13": "異釋以此兩說義還允當否。",
    "X20n0361_002:0535b14": "釋曰取長其理不取乎情當知二師所說若日月",
    "X20n0361_002:0535b15": "星三災消文則粗可若水火風三異解義則不然",
    "X20n0361_002:0535b16": "以經文上下此三竝不涉言故今觀文之來刀當",
    "X20n0361_002:0535b17": "以饑饉疾疫刀兵三事消文則文體宛順故經曰",
    "X20n0361_002:0535b18": "由王捨正使國饑饉人民飢餓多諸疾疫互相劫",
    "X20n0361_002:0535b19": "奪刀兵而死是也但此三災因乎王臣不道縱惡",
    "X20n0361_002:0535b20": "陵善時災暫起如是固不同俱舍所明於一減劫",
    "X20n0361_002:0535b21": "之末小三災之數也。",
    "X20n0361_002:0535b22": "二十問按鬼神品所列皆是天龍八部之眾云何捨",
    "X20n0361_002:0535b23": "勝從劣獨以鬼神而標品題耶。",
    "X20n0361_002:0535b24": "釋曰尸子云天神曰靈地神曰祇人神曰鬼據此",
    "X20n0361_002:0535c01": "則神之一字亦通矣而所謂以鬼神標品者疏文",
    "X20n0361_002:0535c02": "曰此品通列天龍江海日月諸神上已天題品竟",
    "X20n0361_002:0535c03": "無容再出雖通列諸道而鬼神文多故以名品即",
    "X20n0361_002:0535c04": "斯意也。",
    "X20n0361_002:0535c05": "二十一問佛以大慈為主以故制戒不殺若然何以",
    "X20n0361_002:0535c06": "鬼神品言入陣得勝則心生歡喜耶。",
    "X20n0361_002:0535c07": "釋曰此難樝菴亦甞辯論稍有眉目故今具用之",
    "X20n0361_002:0535c08": "彼或曰孔子謂軍旅之事未之學老子曰兵者不",
    "X20n0361_002:0535c09": "祥之器且二聖尚恥言其兵而佛反言入陣得勝",
    "X20n0361_002:0535c10": "是則釋尊誘人殺人耶對曰閻浮十萬輪王以十",
    "X20n0361_002:0535c11": "善統之皆偃戈下武昔魯仲連一談笑間却秦軍",
    "X20n0361_002:0535c12": "四十里不傷一卒善戰者不陣即入陣得勝之謂",
    "X20n0361_002:0535c13": "也然佛語多含乃言與生死魔軍戰耳葢以戒為",
    "X20n0361_002:0535c14": "前驅定為籌策慧為干櫓生擒六賊揮智劒而斬",
    "X20n0361_002:0535c15": "之使心王得安無謂釋尊誘人殺人也。",
    "X20n0361_002:0535c16": "二十二問鬼神品曰訶利帝南鬼子母等懺儀因之",
    "X20n0361_002:0535c17": "亦列二句由此二句故塑繪者帝南作男相鬼母作",
    "X20n0361_002:0535c18": "女相如此所作還應名實否。",
    "X20n0361_002:0535c19": "釋曰此不諳聖教者妄造也當知經列二句其實",
    "X20n0361_002:0535c20": "只目一人但是華梵兼舉耳故譯梵曰梵語訶利",
    "X20n0361_002:0535c21": "帝南梁言鬼子母是也此兼舉義經論多之如云",
    "X20n0361_002:0535c22": "懺摩此翻悔過今言懺悔亦兼稱也欲知鬼母得",
    "X20n0361_002:0535c23": "名訶利帝南詳見四王品鬼子母下注。",
    "X20n0361_002:0535c24": "二十三問此經除病一品乃先聖博施濟眾之道也",
    "X20n0361_002:0536a01": "若爾何故遺教經中佛制比丘合和湯藥等皆不應",
    "X20n0361_002:0536a02": "作耶。",
    "X20n0361_002:0536a03": "釋曰遺教經疏亦甞難此彼通之曰流水廣說治",
    "X20n0361_002:0536a04": "病與此土方術相符而此經不許者以壽夭由於",
    "X20n0361_002:0536a05": "業報不在醫術故總而言之不出三意為損智故",
    "X20n0361_002:0536a06": "屬性命故多虗妄故此孤山說也今更示之者當",
    "X20n0361_002:0536a07": "知此品雖是事醫意含法藥下文自見若直就事",
    "X20n0361_002:0536a08": "上論之醫藥家流實是外法若大乘人出假化物",
    "X20n0361_002:0536a09": "於中若能忘悕望無取捨則事無必固故楞嚴藥",
    "X20n0361_002:0536a10": "王藥上因中徧甞草木以救病由此得證圓通又",
    "X20n0361_002:0536a11": "本草序載藥王子韋古元疎勒國人身披毳衲腰",
    "X20n0361_002:0536a12": "纏數百胡蘆於唐開元中人多病患徧施湯劑遇",
    "X20n0361_002:0536a13": "者悉差又神仙傳言自堯舜來藥王凡五度化身",
    "X20n0361_002:0536a14": "來救貧病其後黑犬化為黑龍負師而去覩此神",
    "X20n0361_002:0536a15": "異非大士利佗之行而何若遺教經所制意者斯",
    "X20n0361_002:0536a16": "乃小乘約孤調自度邊說是故醫方等事例不應",
    "X20n0361_002:0536a17": "為也。",
    "X20n0361_002:0536a18": "二十四問此經除病既是用凡藥療治即世醫也若",
    "X20n0361_002:0536a19": "準大經佛治眾生心病即出世間醫也畢竟此經還",
    "X20n0361_002:0536a20": "具出世醫不。",
    "X20n0361_002:0536a21": "釋曰此品吾祖疏文先依真諦廣示方藥治世間",
    "X20n0361_002:0536a22": "病續云三毒等分等是病數息不淨等是藥但此",
    "X20n0361_002:0536a23": "藥病猶是託事論醫未是的明從行醫方故至止",
    "X20n0361_002:0536a24": "觀廣示十境十乘治三惑二死之病即引此品證",
    "X20n0361_002:0536b01": "曰直聞是言病即除愈即初乘觀法觀不思議境",
    "X20n0361_002:0536b02": "復有重者至長者所合藥治病即後九乘觀法意",
    "X20n0361_002:0536b03": "爾玅哉佛祖肘後神方有如是者後世能服餌者",
    "X20n0361_002:0536b04": "幾何人哉。",
    "X20n0361_002:0536b05": "二十五問準玄文判教相乃引流水品有一比丘讀",
    "X20n0361_002:0536b06": "誦大乘方等經典遂判此經屬第三方等時教然則",
    "X20n0361_002:0536b07": "方等之言有事有理請指其要。",
    "X20n0361_002:0536b08": "釋曰四教俱說事方等也三諦竝談理方等也天",
    "X20n0361_002:0536b09": "台判教既引此文即知事方等方廣也等平也良",
    "X20n0361_002:0536b10": "由華嚴秪談別圓鹿苑但藏般若說三唯第三時",
    "X20n0361_002:0536b11": "四教俱談故受廣平之謂其理方等既是三諦俱",
    "X20n0361_002:0536b12": "談五時唯除鹿苑餘悉有之是則約理通而不局",
    "X20n0361_002:0536b13": "以四時中俱有圓故約事局而復通以事方等中",
    "X20n0361_002:0536b14": "圓即理方等故。",
    "X20n0361_002:0536b15": "二十六問諸經所說十二因緣纔說生相即談滅相",
    "X20n0361_002:0536b16": "如法華大通所轉者是也而此經流水長者子救魚",
    "X20n0361_002:0536b17": "只說生相不談滅相若然云何便使諸魚解了生滅",
    "X20n0361_002:0536b18": "而得上生耶。",
    "X20n0361_002:0536b19": "釋曰疏記不言今以二義答之一則翻譯之略要",
    "X20n0361_002:0536b20": "知梵本須有恐讖師略而不譯如四明示缺三歸",
    "X20n0361_002:0536b21": "中云懺本雖無三歸最勝經則有準此則非但略",
    "X20n0361_002:0536b22": "去三歸亦復不翻因緣滅相明矣二者根利不談",
    "X20n0361_002:0536b23": "大抵說法被機物機宜略是故不陳良由諸魚昔",
    "X20n0361_002:0536b24": "有大緣一聞十號緣生即達不生不滅玅悟本空",
    "X20n0361_002:0536c01": "是故超脫茲所謂聞一以知二快馬見鞭影之謂",
    "X20n0361_002:0536c02": "也。",
    "X20n0361_002:0536c03": "二十七問釋教論酒由犯失招報故制涓滴不飲若",
    "X20n0361_002:0536c04": "然何故佛昔為流水救魚既救之後還家待賓醉酒",
    "X20n0361_002:0536c05": "而臥觀此所為得在大悲救物失在飲酒破戒何耶。",
    "X20n0361_002:0536c06": "釋曰此難從來今以二義伸之一者約事吾佛爾",
    "X20n0361_002:0536c07": "時既是示迹同凡凡夫世諦未能免俗故有待賓",
    "X20n0361_002:0536c08": "飲酒之事現之以同類攝也二者約理若論聖人",
    "X20n0361_002:0536c09": "遮那久證則行於非道通達佛道所謂以真空瓶",
    "X20n0361_002:0536c10": "盛實相酒實相無相飲者何人故淨名曰入於酒",
    "X20n0361_002:0536c11": "家自立其志亦立佗志即其意也。",
    "X20n0361_002:0536c12": "二十八問薩埵一旦乍入山林見虎而有七子方產",
    "X20n0361_002:0536c13": "七日寒雪凍餓乃便捨身且虎不能言太子焉知產",
    "X20n0361_002:0536c14": "娩七日耶。",
    "X20n0361_002:0536c15": "釋曰此難天台已自伸了文有四意一引山海經",
    "X20n0361_002:0536c16": "虎生一日頭生一斑今有七斑知方七日又七日",
    "X20n0361_002:0536c17": "眼開今眼始開故又七日不食則死虎子垂死故",
    "X20n0361_002:0536c18": "或云鬼神示之如樹神現半身示魚數向流水也。",
    "X20n0361_002:0536c19": "二十九問虎者猛獸也非血肉而不食今王子捨身",
    "X20n0361_002:0536c20": "餧虎異日數虎害物不鮮王子何不思此耶。",
    "X20n0361_002:0536c21": "釋曰眾生互相吞噉何獨虎耶但太子目擊餓虎",
    "X20n0361_002:0536c22": "苟不救之豈曰慈悲斯葢為欲滿足檀波羅所以",
    "X20n0361_002:0536c23": "垂救云爾。",
    "X20n0361_002:0536c24": "三十問準唐奘三藏傳北印度東南有大石山是薩",
    "X20n0361_002:0537a01": "埵捨身處其地與草木為王子身血所染今猶絳赤",
    "X20n0361_002:0537a02": "且王子捨身之時經中自言我於往昔無量劫中既",
    "X20n0361_002:0537a03": "經爾許劫數大三災起時世界尚無云何得言草木",
    "X20n0361_002:0537a04": "與地猶絳赤耶。",
    "X20n0361_002:0537a05": "釋曰昔南山律師亦疑此嘗請問於天神天答曰",
    "X20n0361_002:0537a06": "有師云此乃如來神力由菩薩志行三災不可除",
    "X20n0361_002:0537a07": "也更有難者曰三災之化鄰虗尚盡今云塔在豈",
    "X20n0361_002:0537a08": "不乖乎答但非聖跡一鄰亦不住今聖力加被欲",
    "X20n0361_002:0537a09": "令後代慕仰使之得道世界住已所有往劫遺蹤",
    "X20n0361_002:0537a10": "隨何佛次第一一現之五不思議中即佛力不思",
    "X20n0361_002:0537a11": "議也文見靈感傳。",
    "X20n0361_002:0537a12": "三十一問讚佛品曰爾時無量百千萬億菩薩從此",
    "X20n0361_002:0537a13": "世界至金寶葢山王如來國土到彼土已而讚歎曰",
    "X20n0361_002:0537a14": "此文蘊乎二疑一疑既至彼國莫是稱讚彼佛乎二",
    "X20n0361_002:0537a15": "疑佛國甚多云何此中列眾獨至彼國耶。",
    "X20n0361_002:0537a16": "釋曰非讚彼佛讚釋迦也故疏示此意曰一經善",
    "X20n0361_002:0537a17": "始令終初中後竟故諸菩薩讚揚教主記曰至金",
    "X20n0361_002:0537a18": "寶葢國土者欲張大其眾滿中菩薩皆讚釋迦疏",
    "X20n0361_002:0537a19": "記非暗何疑讚彼佛耶所言列眾至金寶葢國土",
    "X20n0361_002:0537a20": "者信相當來成佛之國也所以列眾至彼者一表",
    "X20n0361_002:0537a21": "為信相因中說果二表信相得記取土不虗人不",
    "X20n0361_002:0537a22": "知此意徒生穿鑿云。",
    "X20n0361_002:0537a23": "三十二問此經序分佛游法性是曰入定後說經竟",
    "X20n0361_002:0537a24": "則云從三昧起是知此經始終在定說也若爾何以",
    "X20n0361_002:0537b01": "捨身品佛從座起禮薩埵故塔耶。",
    "X20n0361_002:0537b02": "釋曰既云起禮非定亦應難言定中云何說經今",
    "X20n0361_002:0537b03": "併伸之葢所難者以小難大也良由小乘教徧行",
    "X20n0361_002:0537b04": "拙曾無中道為應本纔云入定則不可有動靜說",
    "X20n0361_002:0537b05": "法等事金剛般若所謂說諸法斷滅相是也今大",
    "X20n0361_002:0537b06": "乘之定動散常一去來體同故法華曰安禪合掌",
    "X20n0361_002:0537b07": "以千萬偈讚諸法王華嚴曰一切諸佛恒在正定",
    "X20n0361_002:0537b08": "中普為眾生廣說玅法是則不起滅定現諸威儀",
    "X20n0361_002:0537b09": "但此境界龍象促踏而非驢之所堪也。",
    "X20n0361_002:0537b10": "三十三問佛說諸大乘經且無入定宜說之言何緣",
    "X20n0361_002:0537b11": "此經特云入定耶。",
    "X20n0361_002:0537b12": "釋曰若論佛之自行則非出入靜散之異但為逗",
    "X20n0361_002:0537b13": "化物機偏好故異常途良由方等一類機緣心樂",
    "X20n0361_002:0537b14": "禪定而得入道是以佛大聖人俯而順之。",
    "X20n0361_002:0537b15": "三十四問此經如來所入之定事耶理耶若云事者",
    "X20n0361_002:0537b16": "自云如來游於無量甚深法性若云理者疏文何云",
    "X20n0361_002:0537b17": "佛欲應機故示軌儀豈非事乎。",
    "X20n0361_002:0537b18": "釋曰草菴師甞通此義乃云凡言定者有三一事",
    "X20n0361_002:0537b19": "二理三即理而事光明之定即理而事者也須知",
    "X20n0361_002:0537b20": "圓宗事理非但非獨舉事則事外無理舉理則理",
    "X20n0361_002:0537b21": "外無事以相即故佛順機緣全法性以示軌儀軌",
    "X20n0361_002:0537b22": "儀之外無別法性祖不云乎大覺頓圓照而常寂",
    "X20n0361_002:0537b23": "今之入定蓋示軌儀令人樂定實其文也。",
    "X20n0361_002:0537b24": "三十五問茲經佛在定中宣揚義已明矣且唐譯最",
    "X20n0361_002:0537c01": "勝經序中何云爾時薄伽梵於日晡時從三昧起觀",
    "X20n0361_002:0537c02": "察大眾而便說頌既曰一經異譯何以一出一入如",
    "X20n0361_002:0537c03": "是不同耶。",
    "X20n0361_002:0537c04": "釋曰當知彼經亦應始末在定但咫尺千里人不",
    "X20n0361_002:0537c05": "能知故彼序云清淨之境如來所居此經序云是",
    "X20n0361_002:0537c06": "時如來游於無量甚深法性此二經敘佛入定之",
    "X20n0361_002:0537c07": "文同也彼經末云惟願如來哀慜我常令覩見大",
    "X20n0361_002:0537c08": "悲身此經末云惟願慈悲為我現身此二經樹神",
    "X20n0361_002:0537c09": "請佛出定之文同也如此比挍彼經佛亦始終在",
    "X20n0361_002:0537c10": "定本無異說所謂彼經於日晡時從三昧起者天",
    "X20n0361_002:0537c11": "台所謂如來入游法性出敘經王之意也四明曰",
    "X20n0361_002:0537c12": "出敘者實未示於出定寂不妨照故云出耳經云",
    "X20n0361_002:0537c13": "從三昧起天台言入游出敘四明說寂不妨照三",
    "X20n0361_002:0537c14": "種言異意義俱一是則天台四明雖弘讖經而不",
    "X20n0361_002:0537c15": "妨兼通淨本暗與經合不獨彌天高論。",
    "X20n0361_002:0537c16": "三十六問此經自古于今流通最盛其間効驗靈跡",
    "X20n0361_002:0537c17": "之事可得聞乎。",
    "X20n0361_002:0537c18": "釋曰教無虗設理必感通斯經自佛宣揚之後讖",
    "X20n0361_002:0537c19": "師翻譯而來實迷途之日月乃苦海之津梁神功",
    "X20n0361_002:0537c20": "偉跡僧傳世典莫不載之要盡所聞事須別錄今",
    "X20n0361_002:0537c21": "因所問聊紀一二者秦少游書戒殺文曰溫州張",
    "X20n0361_002:0537c22": "居道死三日而甦始為人追去謂曰汝命未盡但",
    "X20n0361_002:0537c23": "所殺生欲對冤耳居道求免使者教以造金光明",
    "X20n0361_002:0537c24": "經一部居道曰諾有頃至王所呼所對冤無一至",
    "X20n0361_002:0538a01": "者吏曰是日善司報居道造經眾冤以是脫去王",
    "X20n0361_002:0538a02": "忻然曰汝可亟還勿復殺生也類說記陳堯咨泊",
    "X20n0361_002:0538a03": "舟三山磯有叟曰來日午後有大風舟行必覆宜",
    "X20n0361_002:0538a04": "慎之來日天晴無雲舟人請解纜公遲之同行舟",
    "X20n0361_002:0538a05": "一時離岸至日午俄黑雲大風暴至怒濤若山往",
    "X20n0361_002:0538a06": "船多傾覆公又見前叟曰某實非人乃江之游奕",
    "X20n0361_002:0538a07": "將也以公當位宰相固當奉告公曰何以報德叟",
    "X20n0361_002:0538a08": "曰願得金光明經一部某乘其力薄有遷職公許",
    "X20n0361_002:0538a09": "之既至京師覓經三部遣人詣三山磯投之夢前",
    "X20n0361_002:0538a10": "叟曰本秪祈一公賜以三幸連升數帙也於是再",
    "X20n0361_002:0538a11": "拜而去夷堅志曰紹興末淮陰有小民喪女經寒",
    "X20n0361_002:0538a12": "食恨無以為薦其母截髮賣錢六伯將欲請僧看",
    "X20n0361_002:0538a13": "經會有五僧過門遂迎請皆轉相推託良久一僧",
    "X20n0361_002:0538a14": "肯之即訪諸鄰得金光明經一部僧讀就齋宣疏",
    "X20n0361_002:0538a15": "而去街上忽偶向之四僧邀共酒家方就座忽聞",
    "X20n0361_002:0538a16": "窻外有女子呼轉經僧名遂問何人女泣曰我看",
    "X20n0361_002:0538a17": "經家亡女也淪滯冥塗久之蒙師課經方得脫免",
    "X20n0361_002:0538a18": "冥官已勅生處師若飲酒破齋其功盡廢實可痛",
    "X20n0361_002:0538a19": "傷幸垂憐憫言已不見僧慚而退。",
    "X20n0361_002:0538a20": "○十境觀修顯",
    "X20n0361_002:0538a21": "荊溪禪師曰固蔽理觀深微但以事相消文稱弘法",
    "X20n0361_002:0538a22": "華者遠矣余總括羣典助解斯經深惟先訓無以",
    "X20n0361_002:0538a23": "自勵謹案山家教部略述觀心法要自印其心或",
    "X20n0361_002:0538a24": "有見聞能隨喜否。",
    "X20n0361_002:0538b01": "原夫此經法性之理如來之所游歷葢聖人果證之",
    "X20n0361_002:0538b02": "法也若欲開發自己寶藏應希驥思齊即聞而修觀",
    "X20n0361_002:0538b03": "成理顯方為善美故四明師曰心雖本玅觀未成時",
    "X20n0361_002:0538b04": "但名陰入是也今欲造修初心之人當用佛眼種智",
    "X20n0361_002:0538b05": "解了金光明三字法門是法非譬即我現前第六識",
    "X20n0361_002:0538b06": "心此心即所觀之境亦即能觀之觀當處不可思議",
    "X20n0361_002:0538b07": "微玅尊貴即是中觀此中寂而常照能發智照理即",
    "X20n0361_002:0538b08": "法性之光是曰空觀智既照理則行人任運膚色充",
    "X20n0361_002:0538b09": "潔乃法性能多利益使心王心數皆明斯為假觀然",
    "X20n0361_002:0538b10": "此三觀遠稟釋尊近承龍樹全由性發匪假修成秪",
    "X20n0361_002:0538b11": "於一心宛有三用一空一切空若假若中而俱空則",
    "X20n0361_002:0538b12": "三觀悉彰蕩相也一假一切假若空若中而俱假則",
    "X20n0361_002:0538b13": "三觀悉明立法也一中一切中若空若假而俱中則",
    "X20n0361_002:0538b14": "三觀悉成絕待也如是修者終日遣蕩而諸法皆成",
    "X20n0361_002:0538b15": "終日立法而纖塵必盡終日絕待而二諦宛然泯情",
    "X20n0361_002:0538b16": "慮亡竝別破一切相即一切法稱性而觀寂爾而照",
    "X20n0361_002:0538b17": "能所俱泯諦觀無二既達此已對一切境以此觀而",
    "X20n0361_002:0538b18": "照了之立一切行以此觀導達之辦一切事以此觀",
    "X20n0361_002:0538b19": "成就之起一切教以此觀敷演之捨此則便同眾魔",
    "X20n0361_002:0538b20": "離此則未起諸外故大論曰除諸法實相餘皆落魔",
    "X20n0361_002:0538b21": "事迦葉言未聞大涅槃前皆是邪見人也大矣哉一",
    "X20n0361_002:0538b22": "心三觀之玅宗也如此人能於金光明三字之中修",
    "X20n0361_002:0538b23": "無所修修乎三觀破無所破破乎三惑顯無所顯顯",
    "X20n0361_002:0538b24": "乎三諦證無所證證乎三德自行化佗安住如來祕",
    "X20n0361_002:0538c01": "密藏中究竟於斯總題既爾別文亦然體宗用教附",
    "X20n0361_002:0538c02": "法觀心王舍耆山託事觀心一十八品隨聞一句攝",
    "X20n0361_002:0538c03": "事成觀言言朝法性字字會經王此所謂明靜工夫",
    "X20n0361_002:0538c04": "幽深境界唯人自得其道方親也。",
    "X20n0361_002:0538c06": "金光明經照解卷下(終)"
}