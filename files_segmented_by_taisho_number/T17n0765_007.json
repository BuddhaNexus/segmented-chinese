{
    "T17n0765_007:0694a11": "2本事經卷第七",
    "T17n0765_007:0694a13": "大唐三藏法師玄奘奉　詔譯",
    "T17n0765_007:0694a14": "三法品第三之二",
    "T17n0765_007:0694a15": "吾從世尊聞如是語：「苾芻當知！於此世間子",
    "T17n0765_007:0694a16": "有三種。云何為三？一者等子；二者勝子；三者",
    "T17n0765_007:0694a17": "劣子。云何等子？謂有一類父母具戒，成調善",
    "T17n0765_007:0694a18": "法，能離殺生、離不與取、離欲邪行、離虛誑語、",
    "T17n0765_007:0694a19": "離飲諸酒生放逸處。子亦具戒，成調善法，能",
    "T17n0765_007:0694a20": "離殺生、離不與取、離欲邪行、離虛誑語、離飲",
    "T17n0765_007:0694a21": "諸酒生放逸處，是名等子。云何勝子？謂有一",
    "T17n0765_007:0694a22": "類父母犯戒，成諸惡法，樂行殺生、行不與取、",
    "T17n0765_007:0694a23": "行欲邪行、行虛誑語、行飲諸酒生放逸處。子",
    "T17n0765_007:0694a24": "能持戒，成調善法，能離殺生、離不與取、離欲",
    "T17n0765_007:0694a25": "邪行、離虛誑語、離飲諸酒生放逸處，是名",
    "T17n0765_007:0694a26": "勝子。云何劣子？謂有一類父母具戒，成調",
    "T17n0765_007:0694a27": "善法，能離殺生、離不與取、離欲邪行、離虛誑",
    "T17n0765_007:0694a28": "語、離飲諸酒生放逸處。其子犯戒，成諸惡法，",
    "T17n0765_007:0694a29": "樂行殺生、行不與取、行欲邪行、行虛誑語、行",
    "T17n0765_007:0694b01": "飲諸酒生放逸處，是名劣子。如是名為於此",
    "T17n0765_007:0694b02": "世間子有三種。」爾時，世尊重攝此義而說頌",
    "T17n0765_007:0694b03": "曰：",
    "T17n0765_007:0694b04": "「世間聰慧人，　　欣樂等、勝子，",
    "T17n0765_007:0694b05": "不欣樂劣子，　　勿損壞家門。",
    "T17n0765_007:0694b06": "應知三子中，　　一劣二為勝，",
    "T17n0765_007:0694b07": "佛正覺而說，　　諸賢聖亦然；",
    "T17n0765_007:0694b08": "二俱信尸羅，　　聰慧無慳悋，",
    "T17n0765_007:0694b09": "如晴夜滿月，　　處眾曜威光，",
    "T17n0765_007:0694b10": "應親近供養，　　諸佛所稱揚，",
    "T17n0765_007:0694b11": "遠離諸垢塵，　　所行無怖畏。」",
    "T17n0765_007:0694b12": "吾從世尊聞如是語：「苾芻當知！若有苾芻，尊",
    "T17n0765_007:0694b13": "重正法、愛樂正法，欣正法樂，精進修行，愛",
    "T17n0765_007:0694b14": "樂法行。如是苾芻隨念正法，常樂永斷貪",
    "T17n0765_007:0694b15": "不善根，無貪善根修令圓滿；常樂永斷瞋不",
    "T17n0765_007:0694b16": "善根，無瞋善根修令圓滿；常樂永斷癡不",
    "T17n0765_007:0694b17": "善根，無癡善根修令圓滿。修三善根得圓滿",
    "T17n0765_007:0694b18": "已，修四念住亦令圓滿。修四念住得圓滿",
    "T17n0765_007:0694b19": "已，修四正斷亦令圓滿。修四正斷得圓滿",
    "T17n0765_007:0694b20": "已，修四神足亦令圓滿。修四神足得圓滿",
    "T17n0765_007:0694b21": "已，修習五根亦令圓滿。修習五根得圓滿",
    "T17n0765_007:0694b22": "已，修習五力亦令圓滿。修習五力得圓滿",
    "T17n0765_007:0694b23": "已，修七覺支亦令圓滿。修七覺支得圓滿",
    "T17n0765_007:0694b24": "已，修八聖道支亦令圓滿。修八聖道支得圓",
    "T17n0765_007:0694b25": "滿已，明及解脫皆得圓滿。」爾時，世尊重攝",
    "T17n0765_007:0694b26": "此義而說頌曰：",
    "T17n0765_007:0694b27": "「尊重法樂法，　　欣法樂法行，",
    "T17n0765_007:0694b28": "於法常隨念，　　能不退正法。",
    "T17n0765_007:0694b29": "法念修善業，　　不念行惡行，",
    "T17n0765_007:0694c01": "行法定能招，　　此世他世樂。",
    "T17n0765_007:0694c02": "法護行法人，　　如雨時大傘，",
    "T17n0765_007:0694c03": "行法獲法利，　　定不墜三塗。」",
    "T17n0765_007:0694c04": "吾從世尊聞如是語：「苾芻當知！世間略有三",
    "T17n0765_007:0694c05": "種尋思，有學苾芻未得心者，欣求無上安樂",
    "T17n0765_007:0694c06": "法時，能令退失。云何為三？一者親里相應尋",
    "T17n0765_007:0694c07": "思；二者利養相應尋思；三者妬勝相應尋思。",
    "T17n0765_007:0694c08": "如是略說三種尋思，有學苾芻未得心者，",
    "T17n0765_007:0694c09": "欣求無上安樂法時，能令退失。是故汝等",
    "T17n0765_007:0694c10": "應如是學：我當云何不起親里相應尋思？不",
    "T17n0765_007:0694c11": "起利養相應尋思？不起妬勝相應尋思？汝等",
    "T17n0765_007:0694c12": "苾芻，應如是學。」爾時，世尊重攝此義而說頌",
    "T17n0765_007:0694c13": "曰：",
    "T17n0765_007:0694c14": "「依耽嗜尋思，　　略說有三種，",
    "T17n0765_007:0694c15": "學求無上樂，　　為障必無疑。",
    "T17n0765_007:0694c16": "依親里相應，　　利養及妬勝，",
    "T17n0765_007:0694c17": "去大樂大淨，　　結盡甚為遙。",
    "T17n0765_007:0694c18": "捨親屬利養，　　及妬勝尋思，",
    "T17n0765_007:0694c19": "攝止觀勤修，　　速能盡眾苦。」",
    "T17n0765_007:0694c20": "吾從世尊聞如是語：「苾芻當知！略有三法，有",
    "T17n0765_007:0694c21": "學苾芻未得心者，欣求無上安樂法時，能令",
    "T17n0765_007:0694c22": "退失。云何為三？一者苾芻喜樂事業、貪愛事",
    "T17n0765_007:0694c23": "業、耽著事業；二者苾芻喜樂談話、貪愛談話、",
    "T17n0765_007:0694c24": "耽著談話；三者苾芻喜樂睡眠、貪愛睡眠、",
    "T17n0765_007:0694c25": "耽著睡眠。如是三法，有學苾芻未得心者，欣",
    "T17n0765_007:0694c26": "求無上安樂法時，能令退失。是故汝等應如",
    "T17n0765_007:0694c27": "是學：我當云何不樂事業、不愛事業、不著",
    "T17n0765_007:0694c28": "事業？我當云何不樂談話、不愛談話、不著談",
    "T17n0765_007:0694c29": "話？我當云何不樂睡眠、不愛睡眠、不著睡眠？",
    "T17n0765_007:0695a01": "汝等苾芻，應如是學。」爾時，世尊重攝此義而",
    "T17n0765_007:0695a02": "說頌曰：",
    "T17n0765_007:0695a03": "「求無上果時，　　有三法令退，",
    "T17n0765_007:0695a04": "樂愛著事業、　　談話及睡眠。",
    "T17n0765_007:0695a05": "有學諸苾芻，　　若具此三法，",
    "T17n0765_007:0695a06": "終不能證得，　　最勝三菩提。",
    "T17n0765_007:0695a07": "若欲求速證，　　最勝三菩提，",
    "T17n0765_007:0695a08": "應少事、話、眠，　　正勤修止觀。」",
    "T17n0765_007:0695a09": "吾從世尊聞如是語：「苾芻當知！有三種法和",
    "T17n0765_007:0695a10": "合現前，能令淨信諸善男子生無量福。云何",
    "T17n0765_007:0695a11": "為三？一者淨信和合現前，能令淨信諸善男",
    "T17n0765_007:0695a12": "子生無量福。二者施物和合現前，能令淨信",
    "T17n0765_007:0695a13": "諸善男子生無量福。三者福田和合現前，能",
    "T17n0765_007:0695a14": "令淨信諸善男子生無量福。是名三法和合",
    "T17n0765_007:0695a15": "現前，能令淨信諸善男子生無量福。」爾時，世",
    "T17n0765_007:0695a16": "尊重攝此義而說頌曰：",
    "T17n0765_007:0695a17": "「三法合現前，　　能生無量福，",
    "T17n0765_007:0695a18": "謂淨信、施物，　　及真淨福田。",
    "T17n0765_007:0695a19": "具慧具尸羅，　　善調伏三毒，",
    "T17n0765_007:0695a20": "修沙門梵行，　　名真淨福田。",
    "T17n0765_007:0695a21": "具慧具淨信，　　手持如法財，",
    "T17n0765_007:0695a22": "奉施良福田，　　必當獲大果。",
    "T17n0765_007:0695a23": "身四威儀中，　　於三寶四諦，",
    "T17n0765_007:0695a24": "正順無瑕穢，　　名為淨信心。",
    "T17n0765_007:0695a25": "於諸惠施中，　　法施為最勝，",
    "T17n0765_007:0695a26": "淨心演正法，　　諸佛所稱譽。」",
    "T17n0765_007:0695a27": "吾從世尊聞如是語：「苾芻當知！諸有智者，應",
    "T17n0765_007:0695a28": "以三種不堅之法貿易三堅。云何為三？一者",
    "T17n0765_007:0695a29": "應以不堅之財貿易堅財；二者應以不堅之",
    "T17n0765_007:0695b01": "身貿易堅身；三者應以不堅之命貿易堅命。",
    "T17n0765_007:0695b02": "「云何應以不堅之財貿易堅財？謂有淨信諸",
    "T17n0765_007:0695b03": "善男子或善女人，如法精勤，勞役手足，竭",
    "T17n0765_007:0695b04": "力流汗，所獲珍財，應自供身、奉上父母，賑",
    "T17n0765_007:0695b05": "給妻子、奴婢、僕使、朋友、眷屬，晝夜集會，歡娛",
    "T17n0765_007:0695b06": "受樂。而遇沙門或婆羅門——具淨尸羅，成調善",
    "T17n0765_007:0695b07": "法，勤修梵行，除去憍逸，忍辱、柔和，履正直",
    "T17n0765_007:0695b08": "路，棄諸邪道，趣涅槃城——以淨信心歡喜恭",
    "T17n0765_007:0695b09": "敬，如應如時，持用布施，遠求無上安樂涅",
    "T17n0765_007:0695b10": "槃，或希當來人天樂果，是名應以不堅之財",
    "T17n0765_007:0695b11": "貿易堅財。「云何應以不堅之身貿易堅身？謂",
    "T17n0765_007:0695b12": "有淨信諸善男子或善女人，成就正見，能離",
    "T17n0765_007:0695b13": "殺生，究竟圓滿無犯清淨；離不與取，究竟",
    "T17n0765_007:0695b14": "圓滿無犯清淨；離欲邪行，究竟圓滿無犯",
    "T17n0765_007:0695b15": "清淨；離虛誑語，究竟圓滿無犯清淨；離飲諸",
    "T17n0765_007:0695b16": "酒生放逸處，究竟圓滿無犯清淨。如是等",
    "T17n0765_007:0695b17": "類，是名應以不堅之身貿易堅身。「云何應以",
    "T17n0765_007:0695b18": "不堅之命貿易堅命？謂我法中諸聖弟子，",
    "T17n0765_007:0695b19": "如實了知是為苦諦；如實了知是苦集諦；如",
    "T17n0765_007:0695b20": "實了知是苦滅諦；如實了知是能趣向苦滅",
    "T17n0765_007:0695b21": "道諦。是名應以不堅之命貿易堅命。「如是名",
    "T17n0765_007:0695b22": "為諸有智者，應以三種不堅之法貿易三堅。」",
    "T17n0765_007:0695b23": "爾時，世尊重攝此義而說頌曰：",
    "T17n0765_007:0695b24": "「如世有智人，　　以賤而貿貴，",
    "T17n0765_007:0695b25": "正見者亦爾，　　以不堅易堅。",
    "T17n0765_007:0695b26": "知此財、身、命，　　不淨不堅牢，",
    "T17n0765_007:0695b27": "求清淨堅牢，　　世出世間樂。",
    "T17n0765_007:0695b28": "天上財、身、命，　　是世淨堅牢，",
    "T17n0765_007:0695b29": "證常樂涅槃，　　是真淨堅法。」",
    "T17n0765_007:0695c01": "吾從世尊聞如是語：「苾芻當知！根有三種，其",
    "T17n0765_007:0695c02": "性甚深、顯了甚深，其性難見、顯了難見。云何",
    "T17n0765_007:0695c03": "為三？一者未知當知根；二者知根；三者具知",
    "T17n0765_007:0695c04": "根。「何等名為未知當知根？謂我法中諸聖弟",
    "T17n0765_007:0695c05": "子，於未見知諸苦聖諦，為見為知，發生樂",
    "T17n0765_007:0695c06": "欲，策勵精進，攝心持心。於未見知苦集聖",
    "T17n0765_007:0695c07": "諦，為見為知，發生樂欲，策勵精進，攝心持",
    "T17n0765_007:0695c08": "心。於未見知苦滅聖諦，為見為知，發生樂",
    "T17n0765_007:0695c09": "欲，策勵精進，攝心持心。於未見知能趣苦滅",
    "T17n0765_007:0695c10": "真道聖諦，為見為知，發生樂欲，策勵精進，攝",
    "T17n0765_007:0695c11": "心持心，是名未知當知根。「何等名為知根？",
    "T17n0765_007:0695c12": "謂我法中諸聖弟子，如實了知：是苦聖諦，是",
    "T17n0765_007:0695c13": "苦集聖諦，是苦滅聖諦，是能趣苦滅真道聖",
    "T17n0765_007:0695c14": "諦。是名知根。「何等名為具知根？謂我法中諸",
    "T17n0765_007:0695c15": "聖弟子，諸漏已盡，得真無漏，心善解脫，慧善",
    "T17n0765_007:0695c16": "解脫，能正了知：我生已盡，梵行已立，所作已",
    "T17n0765_007:0695c17": "辦，不受後有。是名具知根。「如是名為根有三",
    "T17n0765_007:0695c18": "種，其性甚深、顯了甚深，其性難見、顯了難",
    "T17n0765_007:0695c19": "見。」爾時，世尊重攝此義而說頌曰：",
    "T17n0765_007:0695c20": "「於我正法中，　　聖弟子有學，",
    "T17n0765_007:0695c21": "順修正直路，　　是名第一根。",
    "T17n0765_007:0695c22": "正知苦聖諦，　　及苦集苦滅，",
    "T17n0765_007:0695c23": "能趣苦滅道，　　是名第二根。",
    "T17n0765_007:0695c24": "第三根當知，　　諸漏皆永盡，",
    "T17n0765_007:0695c25": "證得真無漏，　　心慧善解脫，",
    "T17n0765_007:0695c26": "知我生已盡，　　及梵行已立，",
    "T17n0765_007:0695c27": "所作皆已辦，　　不受後有身。",
    "T17n0765_007:0695c28": "身心常寂靜，　　善攝護諸根，",
    "T17n0765_007:0695c29": "任持最後身，　　降伏魔所使。」",
    "T17n0765_007:0696a01": "吾從世尊聞如是語：「苾芻當知！略有三種補",
    "T17n0765_007:0696a02": "特伽羅，為義利故應當親近。云何為三？一、有",
    "T17n0765_007:0696a03": "一類補特伽羅，成就劣戒、劣定、劣慧；二、有一",
    "T17n0765_007:0696a04": "類補特伽羅，成就等戒、等定、等慧；三、有一類",
    "T17n0765_007:0696a05": "補特伽羅，成就勝戒、勝定、勝慧。「諸有一類補",
    "T17n0765_007:0696a06": "特伽羅，成就劣戒、劣定、劣慧，為何義利應",
    "T17n0765_007:0696a07": "當親近？謂於此類補特伽羅，無所希求，唯深",
    "T17n0765_007:0696a08": "悲愍，勸令勝進；為此義利應當親近。「諸有一",
    "T17n0765_007:0696a09": "類補特伽羅，成就等戒、等定、等慧，為何義",
    "T17n0765_007:0696a10": "利應當親近？謂於此類補特伽羅，作是思",
    "T17n0765_007:0696a11": "惟：彼當為我說相似戒，我當為彼說相似戒。",
    "T17n0765_007:0696a12": "更互聽聞，令得相續，多有所作。作是思惟：彼",
    "T17n0765_007:0696a13": "當為我說相似定，我當為彼說相似定。更互",
    "T17n0765_007:0696a14": "聽聞，令得相續，多有所作。作是思惟：彼當為",
    "T17n0765_007:0696a15": "我說相似慧，我當為彼說相似慧。更互聽聞，",
    "T17n0765_007:0696a16": "令得相續，多有所作。為此義利應當親近。「諸",
    "T17n0765_007:0696a17": "有一類補特伽羅，成就勝戒、勝定、勝慧，為何",
    "T17n0765_007:0696a18": "義利應當親近？謂於此類補特伽羅，作是",
    "T17n0765_007:0696a19": "思惟：我當依彼，所有戒蘊，若未圓滿，修令圓",
    "T17n0765_007:0696a20": "滿；若已圓滿，內攝正念，堅固任持。作是思",
    "T17n0765_007:0696a21": "惟：我當依彼，所有定蘊，若未圓滿，修令圓",
    "T17n0765_007:0696a22": "滿；若已圓滿，內攝正念，堅固任持。作是思惟：",
    "T17n0765_007:0696a23": "我當依彼，所有慧蘊，若未圓滿，修令圓滿；",
    "T17n0765_007:0696a24": "若已圓滿，內攝正念，堅固任持。為此義利應",
    "T17n0765_007:0696a25": "當親近。「如是名為略有三種補特伽羅，應當",
    "T17n0765_007:0696a26": "親近。」爾時，世尊重攝此義而說頌曰：",
    "T17n0765_007:0696a27": "「親劣為慈悲，　　親等為相益，",
    "T17n0765_007:0696a28": "親勝為已德，　　圓滿或堅持。",
    "T17n0765_007:0696a29": "親下士德劣，　　親中士德中，",
    "T17n0765_007:0696b01": "親上士德勝，　　故應親上士。」",
    "T17n0765_007:0696b02": "吾從世尊聞如是語：「苾芻當知！應於其身住",
    "T17n0765_007:0696b03": "不淨觀；應於其息住隨息念；應於諸行住無",
    "T17n0765_007:0696b04": "常觀、苦、無我觀。若能於身住不淨觀，便於淨",
    "T17n0765_007:0696b05": "界，當斷貪欲。若能於息住隨息念，便能斷外",
    "T17n0765_007:0696b06": "尋思障品。若能於行住無常觀、苦、無我觀，",
    "T17n0765_007:0696b07": "便於諸有能斷有愛。斷有愛故，便於世間無",
    "T17n0765_007:0696b08": "所執受；無執受故，便無怖畏；無怖畏故，便自",
    "T17n0765_007:0696b09": "內證究竟涅槃。證涅槃已，便自了知：我生已",
    "T17n0765_007:0696b10": "盡，梵行已立，所作已辦，不受後有。」爾時，世",
    "T17n0765_007:0696b11": "尊重攝此義而說頌曰：",
    "T17n0765_007:0696b12": "「於身觀不淨，　　於息住隨念，",
    "T17n0765_007:0696b13": "觀諸行無常，　　及與苦、無我；",
    "T17n0765_007:0696b14": "達諸行性空，　　得最勝寂靜，",
    "T17n0765_007:0696b15": "愛盡無執受，　　證究竟涅槃。」",
    "T17n0765_007:0696b16": "吾從世尊聞如是語：「苾芻當知！諸有情身，常",
    "T17n0765_007:0696b17": "為三種勇健怨賊隨逐切害。云何為三？一者",
    "T17n0765_007:0696b18": "衰老勇健怨賊；二者疾病勇健怨賊；三者無",
    "T17n0765_007:0696b19": "常勇健怨賊。如是三種勇健怨賊，常隨切害",
    "T17n0765_007:0696b20": "諸有情身。有情身中，略有三法：一者壽命；二",
    "T17n0765_007:0696b21": "者煖氣；三者心識。如是三法，遠離身時，名為",
    "T17n0765_007:0696b22": "死沒。臭穢屍骸，棄在塚間，無所復用。所以者",
    "T17n0765_007:0696b23": "何？是身虛偽，諸法合成，其中勝者，謂壽、煖、",
    "T17n0765_007:0696b24": "識。而此諸法依因緣生，無常無強、無堅無",
    "T17n0765_007:0696b25": "力、迅速滅壞。老病死賊常隨不捨，而諸愚",
    "T17n0765_007:0696b26": "夫無明所覆，寶愛耽著無厭捨心。我聖弟",
    "T17n0765_007:0696b27": "子，能於如是假合成身，如實知見多諸過患，",
    "T17n0765_007:0696b28": "便於一切內外身中能深厭背；深厭背故，能",
    "T17n0765_007:0696b29": "離貪欲；離貪欲故，便得解脫。得解脫已，便",
    "T17n0765_007:0696c01": "自了知：我生已盡，梵行已立，所作已辦，不受",
    "T17n0765_007:0696c02": "後有。」爾時，世尊重攝此義而說頌曰：",
    "T17n0765_007:0696c03": "「一切有情身，　　三怨賊隨害，",
    "T17n0765_007:0696c04": "所謂老、病、死，　　曾無暫捨時。",
    "T17n0765_007:0696c05": "眾法合成身，　　虛偽無堅實，",
    "T17n0765_007:0696c06": "若捨壽、煖、識，　　棄之於塚間。",
    "T17n0765_007:0696c07": "愚夫無所知，　　常寶愛耽著，",
    "T17n0765_007:0696c08": "賢聖有智見，　　厭之踰糞坑。",
    "T17n0765_007:0696c09": "修無漏聖道，　　斷三賊因緣，",
    "T17n0765_007:0696c10": "證常樂涅槃，　　永解脫三賊。",
    "T17n0765_007:0696c11": "世間有智者，　　當深厭自身，",
    "T17n0765_007:0696c12": "求常樂涅槃，　　精勤勿放逸。」",
    "T17n0765_007:0696c13": "吾從世尊聞如是語：「苾芻當知！諸福業事略",
    "T17n0765_007:0696c14": "有三種，應修、應習、應多修習。云何為三？一者",
    "T17n0765_007:0696c15": "施福業事；二者戒福業事；三者修福業事。「何",
    "T17n0765_007:0696c16": "等名為施福業事？謂有淨信諸善男子或善",
    "T17n0765_007:0696c17": "女人，能施種種飲食餚饍、香鬘衣服、車乘臥",
    "T17n0765_007:0696c18": "具、堂宇室宅、燈燭庭燎、諸資生具，如是名為",
    "T17n0765_007:0696c19": "施福業事。「何等名為戒福業事？謂有淨信",
    "T17n0765_007:0696c20": "諸善男子或善女人，能離殺生，究竟圓滿",
    "T17n0765_007:0696c21": "無犯清淨；離不與取，究竟圓滿無犯清淨；離",
    "T17n0765_007:0696c22": "欲邪行，究竟圓滿無犯清淨；離虛誑語，究竟",
    "T17n0765_007:0696c23": "圓滿無犯清淨；離飲諸酒生放逸處，究竟圓",
    "T17n0765_007:0696c24": "滿無犯清淨。如是名為戒福業事。「云何名為",
    "T17n0765_007:0696c25": "修福業事？謂有淨信諸善男子或善女人，修",
    "T17n0765_007:0696c26": "慈俱心，遍滿一方，具足安住。如是第二、第三、",
    "T17n0765_007:0696c27": "第四、上下方維，一切世界悉皆遍滿，具足安",
    "T17n0765_007:0696c28": "住，令慈俱心廣大無量，無怨無害，遍滿而住。",
    "T17n0765_007:0696c29": "修悲俱心，遍滿一方，具足安住。如是第二、",
    "T17n0765_007:0697a01": "第三、第四、上下方維，一切世界悉皆遍滿，具",
    "T17n0765_007:0697a02": "足安住，令悲俱心廣大無量，無怨無害，遍滿",
    "T17n0765_007:0697a03": "而住。修喜俱心，遍滿一方，具足安住。如是第",
    "T17n0765_007:0697a04": "二、第三、第四、上下方維，一切世界悉皆遍滿，",
    "T17n0765_007:0697a05": "具足安住，令喜俱心廣大無量，無怨無害，遍",
    "T17n0765_007:0697a06": "滿而住。修捨俱心，遍滿一方，具足安住。如是",
    "T17n0765_007:0697a07": "第二、第三、第四、上下方維，一切世界悉皆遍",
    "T17n0765_007:0697a08": "滿，具足安住，令捨俱心廣大無量，無怨無害，",
    "T17n0765_007:0697a09": "遍滿而住。如是名為修福業事。「於此所說三",
    "T17n0765_007:0697a10": "福業事，應修、應習、應多修習。」爾時，世尊重攝",
    "T17n0765_007:0697a11": "此義而說頌曰：",
    "T17n0765_007:0697a12": "「有三法應修、　　應習、多修習，",
    "T17n0765_007:0697a13": "能得三種樂，　　所謂施、戒、修。",
    "T17n0765_007:0697a14": "修施感多財，　　修戒得長壽，",
    "T17n0765_007:0697a15": "修慈悲喜捨，　　當生清淨天。",
    "T17n0765_007:0697a16": "世間有智人，　　欲求殊勝樂，",
    "T17n0765_007:0697a17": "應修此三福，　　定當得無疑。」",
    "T17n0765_007:0697a18": "吾從世尊聞如是語：「苾芻當知！世間最勝，略",
    "T17n0765_007:0697a19": "有三種。云何為三？一、於一切施設有情，無足、",
    "T17n0765_007:0697a20": "二足、四足、多足，有色、無色，有想、無想及與非",
    "T17n0765_007:0697a21": "想非非想中，佛為最勝，所謂如來、應、正等覺、",
    "T17n0765_007:0697a22": "明行圓滿、善逝、世間解、無上丈夫、調御士、天人",
    "T17n0765_007:0697a23": "師、佛、薄伽梵。若於佛所起淨信心，於諸信中",
    "T17n0765_007:0697a24": "最為第一。如是淨信所感果報，於天人中",
    "T17n0765_007:0697a25": "最為第一。二、於一切施設法門——世出世間、為",
    "T17n0765_007:0697a26": "無為等諸法門中，涅槃最勝，諸離憍慢，息",
    "T17n0765_007:0697a27": "諸渴愛，滅阿賴耶，斷諸徑路，愛盡離欲，寂",
    "T17n0765_007:0697a28": "靜涅槃。若於如是涅槃法中起淨信心，於諸",
    "T17n0765_007:0697a29": "信中最為第一。如是淨信所感果報，於天人",
    "T17n0765_007:0697b01": "中最為第一。三、於一切施設徒眾，朋侶邑",
    "T17n0765_007:0697b02": "義，諸集會中，佛聖弟子僧為最勝，謂四向、四",
    "T17n0765_007:0697b03": "果八補特伽羅，諸有情中，為真、為妙，為最第",
    "T17n0765_007:0697b04": "一。應奉延請、恭敬供養、稱揚讚歎，不悋身",
    "T17n0765_007:0697b05": "財，是諸世間人天等眾無上福田。若於如是",
    "T17n0765_007:0697b06": "賢聖僧中起淨信心，於諸信中最為第一。",
    "T17n0765_007:0697b07": "如是淨信所感果報，於天人中最為第一。如",
    "T17n0765_007:0697b08": "是名為三種最勝。」爾時，世尊重攝此義而",
    "T17n0765_007:0697b09": "說頌曰：",
    "T17n0765_007:0697b10": "「最勝有三種，　　所謂佛、法、僧，",
    "T17n0765_007:0697b11": "依生淨信心，　　能見最勝法。",
    "T17n0765_007:0697b12": "依佛生淨信，　　知兩足中尊，",
    "T17n0765_007:0697b13": "證無上菩提，　　天人等應供。",
    "T17n0765_007:0697b14": "依法生淨信，　　知離欲中尊，",
    "T17n0765_007:0697b15": "證無上涅槃，　　寂靜常安樂。",
    "T17n0765_007:0697b16": "依僧生淨信，　　知諸眾中尊，",
    "T17n0765_007:0697b17": "證無上福田，　　天人等應供。",
    "T17n0765_007:0697b18": "施最勝良田，　　生最勝功德，",
    "T17n0765_007:0697b19": "感最勝安樂，　　壽色力名聞；",
    "T17n0765_007:0697b20": "供養最勝人，　　修行最勝法，",
    "T17n0765_007:0697b21": "得最勝安樂，　　天上或人中。",
    "T17n0765_007:0697b22": "施三寶福田，　　名最勝施者，",
    "T17n0765_007:0697b23": "所在常安樂，　　後當證涅槃。」",
    "T17n0765_007:0697b24": "重攝前經嗢柁南曰：",
    "T17n0765_007:0697b25": "子、尊重、二學　　福、堅、根、補羅",
    "T17n0765_007:0697b26": "不淨等及怨　　福業事、最勝",
    "T17n0765_007:0697b27": "吾從世尊聞如是語：「苾芻當知！有三大師出",
    "T17n0765_007:0697b28": "現世間，利益、安樂無量眾生，哀愍世間天人",
    "T17n0765_007:0697b29": "大眾，令得無量義利、安樂。云何為三？「所謂",
    "T17n0765_007:0697c01": "如來、應、正等覺、明行圓滿、善逝、世間解、無上丈",
    "T17n0765_007:0697c02": "夫、調御士、天人師、佛、薄伽梵出現世間，為諸",
    "T17n0765_007:0697c03": "眾生開闡正法，初、中、後善，文義巧妙，示現純",
    "T17n0765_007:0697c04": "滿、清白梵行。謂是苦諦、是苦集諦、是苦滅",
    "T17n0765_007:0697c05": "諦、是能趣向苦滅道諦。如是名為第一大",
    "T17n0765_007:0697c06": "師出現世間，利益、安樂無量眾生，哀愍世間",
    "T17n0765_007:0697c07": "天人大眾，令得無量義利、安樂。「復有如來、應、",
    "T17n0765_007:0697c08": "正等覺無學弟子——是阿羅漢，諸漏已盡，梵",
    "T17n0765_007:0697c09": "行已立，所作已辦，棄諸重擔，得自義利，盡諸",
    "T17n0765_007:0697c10": "有結，已正奉行如來聖教、已得解脫、已證",
    "T17n0765_007:0697c11": "遍知——出現世間，為諸眾生開闡正法，初、中、後",
    "T17n0765_007:0697c12": "善，文義巧妙，示現純滿、清白梵行，謂是苦",
    "T17n0765_007:0697c13": "諦、是苦集諦、是苦滅諦、是能趣向苦滅道",
    "T17n0765_007:0697c14": "諦。如是名為第二大師出現世間，利益、安樂",
    "T17n0765_007:0697c15": "無量眾生，哀愍世間天人大眾，令得無量義",
    "T17n0765_007:0697c16": "利、安樂。「復有如來、應、正等覺有學弟子——具",
    "T17n0765_007:0697c17": "修梵行，具正多聞，所謂正聞契經、應頌、記別、",
    "T17n0765_007:0697c18": "伽陀、無問自說、本事、本生、方廣、希法，善知其",
    "T17n0765_007:0697c19": "義——出現世間，為諸眾生開闡正法，初、中、後",
    "T17n0765_007:0697c20": "善，文義巧妙，示現純滿、清白梵行，謂是苦",
    "T17n0765_007:0697c21": "諦、是苦集諦、是苦滅諦、是能趣向苦滅道",
    "T17n0765_007:0697c22": "諦。「如是名為第三大師出現世間，利益、安樂",
    "T17n0765_007:0697c23": "無量眾生，哀愍世間天人大眾，令得無量義",
    "T17n0765_007:0697c24": "利、安樂。如是名為有三大師出現世間，利益、",
    "T17n0765_007:0697c25": "安樂無量眾生，哀愍世間天人大眾，令得無",
    "T17n0765_007:0697c26": "量義利、安樂。」爾時，世尊重攝此義而說頌",
    "T17n0765_007:0697c27": "曰：",
    "T17n0765_007:0697c28": "「有三種大師，　　若出現於世，",
    "T17n0765_007:0697c29": "能利益安樂，　　天人等世間。",
    "T17n0765_007:0698a01": "一者謂如來，　　二無學弟子，",
    "T17n0765_007:0698a02": "三有學弟子，　　具淨戒多聞。",
    "T17n0765_007:0698a03": "如是三大師，　　天人等應供，",
    "T17n0765_007:0698a04": "能宣說正法，　　廣開甘露門，",
    "T17n0765_007:0698a05": "令無量眾生，　　永盡諸有結，",
    "T17n0765_007:0698a06": "解脫生死苦，　　證常樂涅槃。",
    "T17n0765_007:0698a07": "譬如善導師，　　能示人善道，",
    "T17n0765_007:0698a08": "正順而行者，　　得安樂無疑。",
    "T17n0765_007:0698a09": "如是三大師，　　示眾生四諦，",
    "T17n0765_007:0698a10": "修行無放逸，　　定超生死邊。」",
    "T17n0765_007:0698a11": "吾從世尊聞如是語：「苾芻當知！有三時中，諸",
    "T17n0765_007:0698a12": "天集會，歡喜詳議，更相勸勵來降人間。云何",
    "T17n0765_007:0698a13": "為三？「謂我弟子，或少資財，或多資財，或少眷",
    "T17n0765_007:0698a14": "屬，或多眷屬，或姓尊貴，或姓卑微，初發淨",
    "T17n0765_007:0698a15": "信，厭背家法，欣樂出家。爾時，諸天歡喜集",
    "T17n0765_007:0698a16": "會，咸相謂言：『天仙當知，今佛弟子與惡魔",
    "T17n0765_007:0698a17": "軍將興戰諍，我等宜應帥諸天眾往降人間，",
    "T17n0765_007:0698a18": "冥加祐助增彼信心，令無障難。』作是語已，來",
    "T17n0765_007:0698a19": "降人間，作所應作。如是名為第一時中，諸天",
    "T17n0765_007:0698a20": "集會歡喜詳議，更相勸勵來降人間。「又我弟",
    "T17n0765_007:0698a21": "子，剃除鬚髮，被服袈裟，以正信心，棄捨家",
    "T17n0765_007:0698a22": "法，出趣非家，與諸苾芻同修和敬，安住守護",
    "T17n0765_007:0698a23": "別解脫戒，軌範所行無不圓滿，於微少罪見",
    "T17n0765_007:0698a24": "大怖畏，受學一切所應學處，成就清淨身、語、",
    "T17n0765_007:0698a25": "意業，成就淨命，成就淨見。爾時，諸天歡喜",
    "T17n0765_007:0698a26": "集會，咸相謂言：『天仙當知，今佛弟子與惡魔",
    "T17n0765_007:0698a27": "軍正興戰諍，我等宜應帥諸天眾往降人間，",
    "T17n0765_007:0698a28": "冥加祐助增彼威力，令勝魔軍。』作是語已，來",
    "T17n0765_007:0698a29": "降人間，作所應作。如是名為第二時中，諸天",
    "T17n0765_007:0698b01": "集會歡喜詳議，更相勸勵來降人間。「又我弟",
    "T17n0765_007:0698b02": "子，諸漏永盡，證真無漏，心善解脫，慧善解",
    "T17n0765_007:0698b03": "脫，於現法中，自證通慧，具足安住，能自了",
    "T17n0765_007:0698b04": "知：我生已盡，梵行已立，所作已辦，不受後",
    "T17n0765_007:0698b05": "有。爾時，諸天歡喜集會，咸相謂言：『天仙當",
    "T17n0765_007:0698b06": "知，今佛弟子與惡魔軍已興戰諍，已斷魔",
    "T17n0765_007:0698b07": "首、已碎魔軍，已自稱言：「我生已盡，梵行已",
    "T17n0765_007:0698b08": "立，所作已辦，不受後有。」我等宜應帥諸天眾",
    "T17n0765_007:0698b09": "持妙香花，往降人間禮拜供養，稱揚讚歎，請",
    "T17n0765_007:0698b10": "說正法，度脫己身生老病死。』作是語已，來",
    "T17n0765_007:0698b11": "降人間，作所應作。如是名為第三時中，諸天",
    "T17n0765_007:0698b12": "集會歡喜詳議，更相勸勵來降人間。「苾芻",
    "T17n0765_007:0698b13": "當知！若有國土城邑聚落，有淨信心求出家",
    "T17n0765_007:0698b14": "者，有剃鬚髮正出家者，有出家已諸漏盡者，",
    "T17n0765_007:0698b15": "於彼國土城邑等中，諸大天仙及善神等皆",
    "T17n0765_007:0698b16": "來降下，勤加守護令其豐樂，風雨順時無",
    "T17n0765_007:0698b17": "諸疾疫；其中眾生慈心相向，同修善業，現",
    "T17n0765_007:0698b18": "在、當來長夜安隱，速證無上常樂涅槃。如",
    "T17n0765_007:0698b19": "是名為有三時中，諸天集會歡喜詳議，更",
    "T17n0765_007:0698b20": "相勸勵來降人間。」爾時，世尊重攝此義而",
    "T17n0765_007:0698b21": "說頌曰：",
    "T17n0765_007:0698b22": "「諸天於三時，　　歡喜共集會，",
    "T17n0765_007:0698b23": "詳議相勸帥，　　來降於人間。",
    "T17n0765_007:0698b24": "最初求出家，　　第二剃鬚髮，",
    "T17n0765_007:0698b25": "第三漏永盡，　　摧伏諸魔軍。",
    "T17n0765_007:0698b26": "諸天見出家，　　能永盡諸漏，",
    "T17n0765_007:0698b27": "咸恭敬供養，　　如是讚頌言：",
    "T17n0765_007:0698b28": "『歸命殊勝人，　　歸命最上士，",
    "T17n0765_007:0698b29": "歸命摧魔眾，　　獲得大名聞。』",
    "T17n0765_007:0698c01": "諸天歡喜心，　　祐助修供養，",
    "T17n0765_007:0698c02": "希求剃鬚髮，　　漏盡證無生。",
    "T17n0765_007:0698c03": "是故應正勤，　　繫念樂靜慮，",
    "T17n0765_007:0698c04": "勇猛無放逸，　　摧伏諸魔軍。",
    "T17n0765_007:0698c05": "於佛法律中，　　正信出家者，",
    "T17n0765_007:0698c06": "能解脫諸漏，　　永盡眾苦邊。」",
    "T17n0765_007:0698c07": "吾從世尊聞如是語：「苾芻當知！略有三事，天",
    "T17n0765_007:0698c08": "勝於人。云何為三？一者長壽；二者端嚴；三者",
    "T17n0765_007:0698c09": "快樂。如是三事，天勝於人，百千萬倍不可稱",
    "T17n0765_007:0698c10": "計。所以者何？「如此人間五十年量，當彼天上",
    "T17n0765_007:0698c11": "四天王天一日一夜。如是日夜數至三十以",
    "T17n0765_007:0698c12": "為一月，積十二月以為一年。以如是年，四天",
    "T17n0765_007:0698c13": "王天壽量五百，當於人間九百萬歲。「如此人",
    "T17n0765_007:0698c14": "間一百年量，當彼天上三十三天一日一夜。",
    "T17n0765_007:0698c15": "如是日夜數至三十以為一月，積十二月以",
    "T17n0765_007:0698c16": "為一年。以如是年，三十三天壽量千歲，當",
    "T17n0765_007:0698c17": "於人間三千六百萬歲。「如此人間二百年量，",
    "T17n0765_007:0698c18": "當彼天上夜摩天中一日一夜。如是日夜數",
    "T17n0765_007:0698c19": "至三十以為一月，積十二月以為一年。以如",
    "T17n0765_007:0698c20": "是年，夜摩天中壽量二千歲，當於人間一",
    "T17n0765_007:0698c21": "億四千四百萬歲。「如此人間四百年量，當彼",
    "T17n0765_007:0698c22": "天上覩史多天一日一夜。如是日夜數至三",
    "T17n0765_007:0698c23": "十以為一月，積十二月以為一年。以如是",
    "T17n0765_007:0698c24": "年，覩史多天壽量四千，當於人間五億七千",
    "T17n0765_007:0698c25": "六百萬歲。「如此人間八百年量，當彼天上樂",
    "T17n0765_007:0698c26": "變化天一日一夜。如是日夜數至三十以",
    "T17n0765_007:0698c27": "為一月，積十二月以為一年。以如是年，樂變",
    "T17n0765_007:0698c28": "化天壽量八千，當於人間二十三億四百萬",
    "T17n0765_007:0698c29": "歲。「如此人間千六百年，當彼天上他化自在",
    "T17n0765_007:0699a01": "天一日一夜。如是日夜數至三十以為一月，",
    "T17n0765_007:0699a02": "積十二月以為一年。以如是年，他化自在天",
    "T17n0765_007:0699a03": "壽量一萬有六千歲，當於人間九十二億一",
    "T17n0765_007:0699a04": "千六百萬歲此中算數萬萬為億。「如是名為諸天長壽。諸",
    "T17n0765_007:0699a05": "天端嚴、諸天快樂，人間所有不可為喻。如是",
    "T17n0765_007:0699a06": "諸天三種勝事，一切皆是無常無恒，不可保",
    "T17n0765_007:0699a07": "信，變壞之法，死力所吞，繫屬於死。彼諸天",
    "T17n0765_007:0699a08": "眾臨命終時，有餘天眾來詣其所，教授教誡",
    "T17n0765_007:0699a09": "言：『諸天仙當願汝等往生善趣，生善趣已",
    "T17n0765_007:0699a10": "獲得善利，得善利已有所成辦。』此中諸天往",
    "T17n0765_007:0699a11": "何善趣？得何善利？何所成辦？謂彼諸天既命",
    "T17n0765_007:0699a12": "終已來生人中、得人同分，名往善趣。至人趣",
    "T17n0765_007:0699a13": "已，於佛所說法毘柰耶獲得正信，名得善",
    "T17n0765_007:0699a14": "利。如是正信增長、廣大，根深堅固，世間沙",
    "T17n0765_007:0699a15": "門或婆羅門，諸天魔梵，無能如法引令退",
    "T17n0765_007:0699a16": "轉，故名成辦。由成辦故，於佛法中多有所",
    "T17n0765_007:0699a17": "作，謂淨信心，出家受戒，修奢摩他、毘鉢舍",
    "T17n0765_007:0699a18": "那，觀四聖諦，永斷諸漏，證得涅槃，盡苦邊",
    "T17n0765_007:0699a19": "際。」爾時，世尊重攝此義而說頌曰：",
    "T17n0765_007:0699a20": "「諸天三事勝，　　長壽、端嚴、樂，",
    "T17n0765_007:0699a21": "人中與挍量，　　算數甚難及。",
    "T17n0765_007:0699a22": "如是三勝事，　　非常亦非恒，",
    "T17n0765_007:0699a23": "難保變壞法，　　死魔力所繫。",
    "T17n0765_007:0699a24": "天將捨命時，　　餘天集其所，",
    "T17n0765_007:0699a25": "善教授教誡，　　令生歡喜心。",
    "T17n0765_007:0699a26": "當願汝天仙，　　往生於善趣，",
    "T17n0765_007:0699a27": "得預人同分，　　生中國聰明，",
    "T17n0765_007:0699a28": "於佛法律中，　　獲得於正信，",
    "T17n0765_007:0699a29": "增長根堅固，　　邪教不能轉。",
    "T17n0765_007:0699b01": "身語意惡行，　　能方便棄捨，",
    "T17n0765_007:0699b02": "彼所生過失，　　亦能方便除。",
    "T17n0765_007:0699b03": "多修身語意，　　三殊勝善業，",
    "T17n0765_007:0699b04": "如理正思惟，　　令無量廣大。",
    "T17n0765_007:0699b05": "修諸福業事，　　謂施戒多聞，",
    "T17n0765_007:0699b06": "於佛正法中，　　出家修梵行，",
    "T17n0765_007:0699b07": "正信修法行，　　恒忍辱柔和，",
    "T17n0765_007:0699b08": "或生天人中，　　或證涅槃樂。",
    "T17n0765_007:0699b09": "如是諸天仙，　　來教誡教授，",
    "T17n0765_007:0699b10": "將捨命天眾，　　如母愍於子。",
    "T17n0765_007:0699b11": "諸天常發願，　　善趣轉增益，",
    "T17n0765_007:0699b12": "令阿素洛等，　　退散永無增。」",
    "T17n0765_007:0699b13": "本事經卷第七"
}