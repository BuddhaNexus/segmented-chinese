{
    "X39n0709_012:0445b21": "毗尼止持會集卷第十二",
    "X39n0709_012:0445b23": "金陵寶華山弘律沙門　讀體　集",
    "X39n0709_012:0445b24": "第五十八藏他物戒",
    "X39n0709_012:0445c01": "若比丘藏他比丘衣鉢坐具鍼筒。若自藏教人藏。下",
    "X39n0709_012:0445c02": "至戲笑者。波逸提。",
    "X39n0709_012:0445c03": "緣起　佛在舍衛國給孤獨園。有居士請僧。明日",
    "X39n0709_012:0445c04": "食夜辦供已。明日清旦往白時至。爾時十七羣持",
    "X39n0709_012:0445c05": "衣鉢坐具鍼筒。著一面經行。彷徉望食時到。六羣",
    "X39n0709_012:0445c06": "伺彼背向時取而藏之。時到尋覓不得見。六羣在",
    "X39n0709_012:0445c07": "前調弄。餘比丘察知嫌責。白佛結戒。由調戲事不",
    "X39n0709_012:0445c08": "寂靜煩惱。制斯學處。乃初篇盜根本種類。",
    "X39n0709_012:0445c09": "釋義　藏者(密舉也)。衣者(三衣及餘衣也)。鉢者(鐵瓦二種應量之器)。坐",
    "X39n0709_012:0445c10": "具者(敷以坐臥)。鍼筒者(貯鍼之器此等皆是比丘要用隨身之六物也)。下至戲",
    "X39n0709_012:0445c11": "笑者(若故令他生惱而藏。或戲弄取笑而藏)。",
    "X39n0709_012:0445c12": "結罪　是中犯者。若自藏。若教人藏。下至戲笑者",
    "X39n0709_012:0445c13": "波逸提。",
    "X39n0709_012:0445c14": "此戒具三緣。方成本罪。一調弄心藏。二須是比丘",
    "X39n0709_012:0445c15": "六物。三彼人尋覓不獲。",
    "X39n0709_012:0445c16": "兼制　比丘尼波逸提(同制同學)。式叉摩那沙彌沙彌",
    "X39n0709_012:0445c17": "尼突吉羅。是為犯。",
    "X39n0709_012:0445c18": "隨開　不犯者。若實知彼人物相體悉而取舉。若",
    "X39n0709_012:0445c19": "在露地為風雨所飄漬取舉。若物主為人性慢。狼",
    "X39n0709_012:0445c20": "藉六物。為欲戒勅彼。故而舉之。若借衣著。而彼不",
    "X39n0709_012:0445c21": "收攝。恐失便舉之。或以此衣鉢諸物故。有命難梵",
    "X39n0709_012:0445c22": "行難。及最初未制戒等。是為不犯。",
    "X39n0709_012:0445c23": "會採　五分律云。藏餘四眾。乃至畜生物。突吉羅",
    "X39n0709_012:0445c24": "　尼藏二眾物。波逸提　藏餘三眾物。皆突吉羅。",
    "X39n0709_012:0446a01": "十誦律云。彼若覓得。突吉羅　覓不得。波逸提",
    "X39n0709_012:0446a02": "　若藏空鍼筒覓不得。突吉羅。",
    "X39n0709_012:0446a03": "律攝云。但是沙門合畜之物藏。得墮罪　不合畜",
    "X39n0709_012:0446a04": "者。得惡作　若犯捨墮物及不淨三衣減量衣授",
    "X39n0709_012:0446a05": "學人物。外道婆羅門等物。輙藏舉者。咸得惡作。",
    "X39n0709_012:0446a06": "根本律云。若苾芻寄與餘苾芻。彼但藏自衣。不藏",
    "X39n0709_012:0446a07": "他衣。被賊盜去。不犯。",
    "X39n0709_012:0446a08": "此戒大乘同學。",
    "X39n0709_012:0446a09": "第五十九輙著淨施衣戒",
    "X39n0709_012:0446a10": "若比丘與比丘比丘尼式叉摩那沙彌沙彌尼衣。後",
    "X39n0709_012:0446a11": "不語主還取著。波逸提。",
    "X39n0709_012:0446a12": "緣起　佛在舍衛國給孤獨園。六羣真實施親厚",
    "X39n0709_012:0446a13": "比丘衣已。後不語主還取著。諸比丘聞。有少欲慚",
    "X39n0709_012:0446a14": "愧者嫌責。白佛結戒。由衣事及廢闕煩惱。制斯學",
    "X39n0709_012:0446a15": "處。乃初篇盜根本種類。",
    "X39n0709_012:0446a16": "釋義　文分二節。與比丘下明施衣有主。後不語",
    "X39n0709_012:0446a17": "下結成所犯。律云。衣有十種如上。與衣者。淨施衣",
    "X39n0709_012:0446a18": "有二種。一者真實淨施。言此是我長衣未作淨。今",
    "X39n0709_012:0446a19": "為淨故與長老。作真實淨。二者展轉淨施(展轉淨施法。於",
    "X39n0709_012:0446a20": "作持中明。此中約真實淨施制也)。",
    "X39n0709_012:0446a21": "結罪　是中犯者。若真實施衣不語主而取著者。",
    "X39n0709_012:0446a22": "波逸提。",
    "X39n0709_012:0446a23": "此戒具三緣。方成本罪。一是真實淨。二不語主知。",
    "X39n0709_012:0446a24": "三私取輒用。",
    "X39n0709_012:0446b01": "兼制　比丘尼波逸提(同制同學)式叉摩那沙彌沙彌",
    "X39n0709_012:0446b02": "尼突吉羅。是為犯。",
    "X39n0709_012:0446b03": "隨開　不犯者。若真實淨施。語主取著。展轉淨施。",
    "X39n0709_012:0446b04": "語以不語隨意取著。及最初未制戒等。是為不犯。",
    "X39n0709_012:0446b05": "此戒大乘同學。",
    "X39n0709_012:0446b06": "第六十衣不壞色戒",
    "X39n0709_012:0446b07": "若比丘得新衣。應三種壞色。一一色中隨意壞。若青",
    "X39n0709_012:0446b08": "若黑若木蘭若不壞色著餘新衣。波逸提。",
    "X39n0709_012:0446b09": "緣起　佛在舍衛國給孤獨園。六羣比丘著白色",
    "X39n0709_012:0446b10": "衣。時諸居士見共皆譏嫌。謂如似王大臣。有慚愧",
    "X39n0709_012:0446b11": "比丘聞知。白佛結戒。由衣服事譏嫌煩惱。制斯學",
    "X39n0709_012:0446b12": "處。",
    "X39n0709_012:0446b13": "釋義　文分二節。得新衣下明其正制。若不壞下",
    "X39n0709_012:0446b14": "結成所犯。律云。衣有十種如上。新者。若是新衣。若",
    "X39n0709_012:0446b15": "初從人得者。盡名新衣。若青者(非大深青及純青也亦要壞其正青",
    "X39n0709_012:0446b16": "之色)。若黑者(謂是泥染。然亦不聽用純烏泥皂以類外道故。宜兼赤土樹皮染之可也)。若",
    "X39n0709_012:0446b17": "木蘭者(木蘭樹名也。亦名林蘭。其染衣色赤。又云紫淡色。非正赤色也)。",
    "X39n0709_012:0446b18": "結罪　是中犯者。若得新衣。不染作三種色著者。",
    "X39n0709_012:0446b19": "波逸提　若得重衣。若得輕衣。不作淨而畜者。盡",
    "X39n0709_012:0446b20": "突吉羅　若非衣鉢囊革屣囊鍼線囊禪帶腰帶",
    "X39n0709_012:0446b21": "帽襪巾等。不作淨畜者。一切突吉羅(此謂非說淨。是百一中數",
    "X39n0709_012:0446b22": "應點作淨也)。若以未染衣寄白衣家。突吉羅",
    "X39n0709_012:0446b23": "此戒具三緣。方成本罪。一是純白及正上色衣。二",
    "X39n0709_012:0446b24": "不以三種色染壞亦不點淨而畜。三作三衣中數",
    "X39n0709_012:0446c01": "於現處著用。",
    "X39n0709_012:0446c02": "兼制　比丘尼波逸提(同制同學)。式叉摩那沙彌沙彌",
    "X39n0709_012:0446c03": "尼突吉羅。是為犯。",
    "X39n0709_012:0446c04": "隨開　不犯者。不違上制。若衣色脫更染。及最初",
    "X39n0709_012:0446c05": "未制戒等。是為不犯。",
    "X39n0709_012:0446c06": "會採　十誦律云。若得青衣應泥茜淨(泥即黑色也。茜音倩。",
    "X39n0709_012:0446c07": "染絳之草也)。得泥衣應青茜淨。得茜衣應青泥淨。得黃",
    "X39n0709_012:0446c08": "衣赤衣白衣應青泥茜三種淨。",
    "X39n0709_012:0446c09": "五分律云。應三種色作誌。若不作誌著著。波逸提",
    "X39n0709_012:0446c10": "　若不著。宿宿波逸提。",
    "X39n0709_012:0446c11": "律攝云。下至拭鉢巾拂足巾鉢囊腰絛等。咸須壞",
    "X39n0709_012:0446c12": "色點淨而畜。",
    "X39n0709_012:0446c13": "薩婆多論云。除三衣餘一切衣但作三點淨著。無",
    "X39n0709_012:0446c14": "過　若非純青淺青及碧作點淨得作衣裏。舍勒",
    "X39n0709_012:0446c15": "外不現相得著(舍勒此云內衣。似短裙也)。若作現處衣。盡不得",
    "X39n0709_012:0446c16": "著赤黃白色。色不純大者亦如是　除富羅革屣",
    "X39n0709_012:0446c17": "餘一切衣臥具等。盡應三點淨著。不點淨著用。皆",
    "X39n0709_012:0446c18": "墮罪　若如法色衣以五大色作點淨者。惡作。",
    "X39n0709_012:0446c19": "除五大色。有純黃藍鬱金青黛。及一切青亦不得",
    "X39n0709_012:0446c20": "著　若黃赤白雖三點淨。著亦惡作。",
    "X39n0709_012:0446c21": "僧祗律云。作淨時極大。齊四指。極小如豌豆。或一",
    "X39n0709_012:0446c22": "或三或五或七或九不得如華形　若得多雜碎",
    "X39n0709_012:0446c23": "新物合補一處者。一處作淨。各各補者。一一作淨",
    "X39n0709_012:0446c24": "　若作新衣趣一角作淨　若一條半條補者亦",
    "X39n0709_012:0447a01": "作淨。",
    "X39n0709_012:0447a02": "此戒大乘同制。",
    "X39n0709_012:0447a03": "第六十一殺生命戒",
    "X39n0709_012:0447a04": "若比丘故殺畜生命者。波逸提。",
    "X39n0709_012:0447a05": "緣起　此戒有二制。佛在舍衛國祗園精舍。迦留",
    "X39n0709_012:0447a06": "陀夷不喜。見烏作竹弓射之。時諸居士來入園中。",
    "X39n0709_012:0447a07": "禮拜佛僧。見已譏嫌云。沙門釋子不知慚愧。無有",
    "X39n0709_012:0447a08": "慈心。諸比丘聞之。啟白世尊。此初結戒也。佛結戒",
    "X39n0709_012:0447a09": "已。時諸比丘坐起行來。多殺細小蟲。其中或有作",
    "X39n0709_012:0447a10": "波逸提懺者。或有畏慎者。佛言不知不犯。更加故",
    "X39n0709_012:0447a11": "殺之語。復為僧第二結戒也。此是性罪。由生命事",
    "X39n0709_012:0447a12": "無悲煩惱。制斯學處。乃初篇殺根本種類。",
    "X39n0709_012:0447a13": "釋義　律云。畜生者。不能變化者。殺者。謂斷其命。",
    "X39n0709_012:0447a14": "若自斷。若教人斷。乃至毒藥安殺具等(殺言故者謂有心害",
    "X39n0709_012:0447a15": "物非無意錯誤也)。廣如初篇殺波羅夷中所釋",
    "X39n0709_012:0447a16": "結罪　是中犯者。若故有殺心殺者。波逸提　方",
    "X39n0709_012:0447a17": "便殺而不死。突吉羅。",
    "X39n0709_012:0447a18": "此戒具四緣。方成本罪。一有殺心。二是畜生。三畜",
    "X39n0709_012:0447a19": "生想。四必令命斷。",
    "X39n0709_012:0447a20": "兼制　比丘尼波逸提(同制同學)式叉摩那沙彌沙彌",
    "X39n0709_012:0447a21": "尼突吉羅。是為犯。",
    "X39n0709_012:0447a22": "隨開　不犯者。不故殺。或以瓦石刀杖擲餘處。而",
    "X39n0709_012:0447a23": "誤斷命。若比丘經營作房舍。手失瓦石而誤殺。若",
    "X39n0709_012:0447a24": "土墼杖木。若屋枉椽。如是手不禁墮而殺者。若扶",
    "X39n0709_012:0447b01": "病起臥出入房時。一切無有害心而死。及最初未",
    "X39n0709_012:0447b02": "制戒等。是為不犯。",
    "X39n0709_012:0447b03": "會採　五分律云。畜生者除龍。餘畜生是(龍雖是畜。而能",
    "X39n0709_012:0447b04": "變化。具神力。守護國土。保綏正法。其功用與諸天相類。故所殺龍者。犯偷蘭遮。本律亦云。不能變化者義",
    "X39n0709_012:0447b05": "皆同此。故爾除之)。",
    "X39n0709_012:0447b06": "根本律云。若苾芻作殺害心。乃至以一指損害旁",
    "X39n0709_012:0447b07": "生因。此命終者。得墮罪　或當時不死。後時因此",
    "X39n0709_012:0447b08": "死者。亦得墮罪　若後時不死者。得惡作罪。",
    "X39n0709_012:0447b09": "律攝云。若使癲狂者。行殺害時。彼雖無犯。教者本",
    "X39n0709_012:0447b10": "罪　旁生旁生想。墮罪　旁生疑　旁生非旁生",
    "X39n0709_012:0447b11": "想　非旁生旁生想　非旁生疑。皆得惡作罪",
    "X39n0709_012:0447b12": "　薩婆多摩得勒伽云。欲斫藤。誤斫蛇。不犯　欲斫",
    "X39n0709_012:0447b13": "蛇。誤斫藤。惡作　欲殺此蟲。而誤殺彼蟲　欲斫",
    "X39n0709_012:0447b14": "蟲。而斫地　欲搦蟲而搦土。皆得惡作罪。",
    "X39n0709_012:0447b15": "此戒大乘同制。菩薩以護眾生。凡有命者。一切不",
    "X39n0709_012:0447b16": "得殺。殺者犯重。",
    "X39n0709_012:0447b17": "附考　律攝云。若守房廊鳥雀棲宿為喧閙者。應",
    "X39n0709_012:0447b18": "使人檢察巢。無兒卵應即除棄。有者待去方除",
    "X39n0709_012:0447b19": "　若有蜂窠。無兒應除。有者以線縷纏之。便不增長。",
    "X39n0709_012:0447b20": "大論云。好殺之人。有命之屬。皆不喜見。若不好殺。",
    "X39n0709_012:0447b21": "一切眾生皆樂依附故。持戒之人命欲終時。其心",
    "X39n0709_012:0447b22": "安樂。無疑無悔。若生天上。若在人中。常得長壽。是",
    "X39n0709_012:0447b23": "為得道因緣。乃至得佛住壽無量。殺生之人今世",
    "X39n0709_012:0447b24": "後世受種種身心苦痛。不殺之人無此眾苦。是則",
    "X39n0709_012:0447c01": "殺他。還是自殺。其有智者肯自殺乎。",
    "X39n0709_012:0447c02": "第六十二飲用蟲水戒",
    "X39n0709_012:0447c03": "若比丘知水有蟲飲用。波逸提。",
    "X39n0709_012:0447c04": "緣起　此戒有二制。佛在舍衛國給孤獨園。六羣",
    "X39n0709_012:0447c05": "比丘取雜蟲水而飲用。諸居士見已譏嫌。有少欲",
    "X39n0709_012:0447c06": "比丘聞知白佛。此初結戒也。爾時諸比丘不知有",
    "X39n0709_012:0447c07": "蟲無蟲。後乃知。或作波逸提懺者。或有畏慎者。佛",
    "X39n0709_012:0447c08": "言不知不犯故。更加知水有蟲。復為僧第二結戒",
    "X39n0709_012:0447c09": "也。此是性罪。由受用水時。害眾生命。制斯學處。乃",
    "X39n0709_012:0447c10": "初篇殺根本種類。",
    "X39n0709_012:0447c11": "釋義　知者。或自知或他告。水有蟲者。蟲有二種。",
    "X39n0709_012:0447c12": "一謂纔觀即見。二謂羅漉方見。水謂一切河池泉",
    "X39n0709_012:0447c13": "井溝瀆等水。用水有二。一內受用。謂是內身所有",
    "X39n0709_012:0447c14": "受用。洗浴飲噉嚼齒木。或洗手足。此乃內用。二外",
    "X39n0709_012:0447c15": "受用。如前第十九戒中所明(此准根本律釋之)。",
    "X39n0709_012:0447c16": "結罪　是中犯者。知是雜蟲水飲用者。及飲用雜",
    "X39n0709_012:0447c17": "蟲漿醋等。波逸提。",
    "X39n0709_012:0447c18": "有蟲水有蟲水想。波逸提　有蟲水疑　無蟲水",
    "X39n0709_012:0447c19": "有蟲想　無蟲水疑。皆突吉羅。",
    "X39n0709_012:0447c20": "此戒具四緣。方成本罪。一是雜蟲水。二有蟲想。三",
    "X39n0709_012:0447c21": "不觀漉。四飲用入咽。",
    "X39n0709_012:0447c22": "兼制　比丘尼波逸提(同制同學)式叉摩那沙彌沙彌",
    "X39n0709_012:0447c23": "尼突吉羅。是為犯。",
    "X39n0709_012:0447c24": "隨開　不犯者。若先不知有蟲無蟲想。若麤蟲觸",
    "X39n0709_012:0448a01": "水使去。若漉水飲者。及最初未制戒等。是為不犯。",
    "X39n0709_012:0448a02": "此戒大乘同制。",
    "X39n0709_012:0448a03": "引證　僧祗律云。波羅脂國有二比丘。共伴來詣",
    "X39n0709_012:0448a04": "舍衛國。問訊世尊。中路渴乏無水。前到一井。一比",
    "X39n0709_012:0448a05": "丘汲水便飲。一比丘看水見蟲。不飲飲水比丘問",
    "X39n0709_012:0448a06": "言。汝何不飲。答言。世尊制戒不得飲蟲水故。彼復",
    "X39n0709_012:0448a07": "勸言。長老但飲。勿令渴死不得見佛。答言。我寧喪",
    "X39n0709_012:0448a08": "身。不毀佛戒。遂便渴死。飲水比丘漸到佛所。佛問",
    "X39n0709_012:0448a09": "汝從何來。又問汝有伴不。彼即具以事答。佛言。癡",
    "X39n0709_012:0448a10": "人。汝不見我。謂得見我。彼死比丘已先見我(十誦律云",
    "X39n0709_012:0448a11": "彼持戒者不飲便死。即生三十三天。得天身具足。先到佛所。禮佛聞法。得法眼淨。受三皈依。故曰已先見",
    "X39n0709_012:0448a12": "我也。根本律中其事亦同)。若比丘放逸懈怠不攝諸根。雖共我",
    "X39n0709_012:0448a13": "一處。彼離我遠。彼雖見我。我不見彼。若有比丘在",
    "X39n0709_012:0448a14": "海彼岸。能不放逸。精進不怠斂攝諸根。雖去我遠。",
    "X39n0709_012:0448a15": "我常見彼。彼常近我(此約界論也。若約世論。則放逸之人雖生聖世。不異末法。",
    "X39n0709_012:0448a16": "不放逸者雖生末世。不異正法。佛身真常。本無出世及與滅度。願深信智者。莫起像法法滅盡想。而自委",
    "X39n0709_012:0448a17": "棄。誓當精進不懈善攝諸根。嚴淨毗尼。勿輕小過。常如面奉慈顏親承明誨。修持不已。當見靈山一會儼",
    "X39n0709_012:0448a18": "然未散也)。",
    "X39n0709_012:0448a19": "附考　僧祗律云。蟲者。非魚鼈等。謂小小倒孑諸",
    "X39n0709_012:0448a20": "蟲。乃至極微細形。眼所見者。不應以天眼看。亦不",
    "X39n0709_012:0448a21": "得使闇眼人看。下至能見掌中細文者。得使看水",
    "X39n0709_012:0448a22": "不得太速太久。當如大象一迴頃。若水中蟲極細。",
    "X39n0709_012:0448a23": "不得就用洗手面及大小行(孑音結餘也。說文云。人無右臂。今取義。謂",
    "X39n0709_012:0448a24": "此蟲乃無足而倒行也)。",
    "X39n0709_012:0448b01": "律攝云。有五種眼。不應觀水。一患瘡眼。二睛翳眼。",
    "X39n0709_012:0448b02": "三狂亂眼。四老病眼。五天眼。齊幾許時應觀水。謂",
    "X39n0709_012:0448b03": "六牛車迴轉頃。若順河流一度觀水無蟲。齊一拘",
    "X39n0709_012:0448b04": "羅舍。隨意飲用。然須中間無別河入(一拘羅舍謂五里也。或云",
    "X39n0709_012:0448b05": "二里)。　若下流水及逆流河一度觀時。齊一尋內得",
    "X39n0709_012:0448b06": "用(八尺為一尋也)。　有五種淨水。一僧伽淨。二別人淨。三",
    "X39n0709_012:0448b07": "漉羅淨。四涌泉淨。五井水淨。若知彼人是持戒者。",
    "X39n0709_012:0448b08": "存護生命。縱不觀察。得彼水時。飲用無犯。凡一切",
    "X39n0709_012:0448b09": "觀水。始從日出。迄至明相未出。咸隨受用　應知",
    "X39n0709_012:0448b10": "漉物有其五種。一謂方羅。二謂法瓶。三謂君持。四",
    "X39n0709_012:0448b11": "謂酌羅。五謂衣角。",
    "X39n0709_012:0448b12": "第四分云。不應無漉水囊行。乃至半由旬若無應",
    "X39n0709_012:0448b13": "以僧伽梨角漉木。",
    "X39n0709_012:0448b14": "五分律云。亦聽畜漉水筒。用銅鐵竹木瓦石作之。",
    "X39n0709_012:0448b15": "以細衣縵口。不聽用糞掃衣。",
    "X39n0709_012:0448b16": "根本雜事云。以絹繫君。持口細繩繫項。沉放水中。",
    "X39n0709_012:0448b17": "擡頭半出(口若全。沉水則難入)。待滿引出。仍須察蟲。但是綽",
    "X39n0709_012:0448b18": "口瓶瓨。無問大小。以絹縵口。隨時取水。極是省事",
    "X39n0709_012:0448b19": "(綽昌入聲。寬也。瓨與缸同)。",
    "X39n0709_012:0448b20": "緇門警訓漉囊教意云。出家之人修慈為本。慈名",
    "X39n0709_012:0448b21": "與樂。無殺為先。物類雖微。保命無異。此乃行慈之",
    "X39n0709_012:0448b22": "具。濟物之緣。大行由是而生。至道因茲而尅(所以匿王",
    "X39n0709_012:0448b23": "大將梨師達多及富羅那受居家五禁。凡奉王命征討時。弓稍恒掛漉水囊。況僧慈護。豈容乏之)。",
    "X39n0709_012:0448b24": "第六十三故惱他戒",
    "X39n0709_012:0448c01": "若比丘故惱他比丘。令須臾間不樂。波逸提。",
    "X39n0709_012:0448c02": "緣起　此戒有二制。佛在舍衛國給孤獨園。時十",
    "X39n0709_012:0448c03": "七羣比丘往問。六羣長老云何入初禪第二第三",
    "X39n0709_012:0448c04": "第四禪。云何入空無相無願。云何得須陀洹果斯",
    "X39n0709_012:0448c05": "陀含果阿那含果阿羅漢果耶。六羣報言。如汝等",
    "X39n0709_012:0448c06": "所說者。即已犯波羅夷法。非比丘。十七羣便往上",
    "X39n0709_012:0448c07": "座比丘所問言。若有諸比丘。作如是問。云何入初",
    "X39n0709_012:0448c08": "禪乃至得阿羅漢果。為犯何罪。上座報言。無犯。即",
    "X39n0709_012:0448c09": "察知。此六羣與十七羣作疑惱。往白世尊。此初結",
    "X39n0709_012:0448c10": "戒也。如是結戒已。時諸比丘集在一處。共論法律。",
    "X39n0709_012:0448c11": "有一比丘退去。而心有疑。作是言。彼諸比丘與我",
    "X39n0709_012:0448c12": "作疑。諸比丘白佛。佛言不故作者無犯。此第二結",
    "X39n0709_012:0448c13": "戒也。由戲弄事掉舉煩惱。制斯學處(按根本律。烏陀夷苾芻見",
    "X39n0709_012:0448c14": "十七群受近圓已。作惱亂心。而告之曰。汝等雖蒙作法。實不得戒。何用勞心。更求學業。故制)。",
    "X39n0709_012:0448c15": "釋義　律云。疑惱者。若為生。若為年歲。若受戒。若",
    "X39n0709_012:0448c16": "為羯磨。若為犯。故為法也。為生時疑者。問言。汝生",
    "X39n0709_012:0448c17": "來幾時耶。報言。我生來爾所時。語言。汝不爾所時",
    "X39n0709_012:0448c18": "生。汝如餘人生。非爾所時生。是謂問生時疑　問",
    "X39n0709_012:0448c19": "年歲時疑者。問言汝幾歲。報言。我爾所歲。語言。汝",
    "X39n0709_012:0448c20": "非爾所歲。如餘受戒者。汝未爾所歲。是謂問年歲",
    "X39n0709_012:0448c21": "時生疑　問受戒生疑者。問言汝受戒。既年不滿",
    "X39n0709_012:0448c22": "二十。又界內別眾。是謂問受戒時生疑　問羯磨",
    "X39n0709_012:0448c23": "時生疑者。問言。汝受戒時。白不成羯磨。不成非法",
    "X39n0709_012:0448c24": "別眾。是謂問羯磨生疑　於犯生疑者。語言汝犯",
    "X39n0709_012:0449a01": "波羅夷僧伽婆尸沙波逸提波羅提提舍尼偷蘭",
    "X39n0709_012:0449a02": "遮突吉羅惡說。是謂於犯生疑　於法生疑者。汝",
    "X39n0709_012:0449a03": "等所問法者。則犯波羅夷。非比丘是謂於法生疑。",
    "X39n0709_012:0449a04": "令須臾間不樂者(三十須臾為一晝夜。謂令他少時間。情不安隱也)。",
    "X39n0709_012:0449a05": "結罪　是中犯者。若比丘故。為比丘作疑。若以生",
    "X39n0709_012:0449a06": "時若為年歲。乃至法時疑。說而了了者。波逸提",
    "X39n0709_012:0449a07": "　說而不了了者。突吉羅。",
    "X39n0709_012:0449a08": "此戒具三緣。方成本罪。一前人是比丘。二故有疑",
    "X39n0709_012:0449a09": "惱心。三說聽了了。",
    "X39n0709_012:0449a10": "兼制　比丘尼波逸提(同制同學)。式叉摩那沙彌沙彌",
    "X39n0709_012:0449a11": "尼突吉羅。是為犯。",
    "X39n0709_012:0449a12": "隨開　不犯者。其事實爾。不故作惱。或戲笑語。或",
    "X39n0709_012:0449a13": "疾疾語。或獨語。或夢中語。或欲說此錯說彼。及最",
    "X39n0709_012:0449a14": "初未制戒等。是為不犯。",
    "X39n0709_012:0449a15": "會採　僧祗律云。若有人來欲受具足戒。若滿二",
    "X39n0709_012:0449a16": "十與受具足。若不滿者。語言。且住待滿。若彼便於",
    "X39n0709_012:0449a17": "彼處受具足來。不得語疑悔。語者越毗尼罪　若",
    "X39n0709_012:0449a18": "諸根不具及病。亦爾(此上二句謂總攝百遮等人是也)。",
    "X39n0709_012:0449a19": "五分律云。令餘四眾疑悔。突吉羅　尼令二眾疑",
    "X39n0709_012:0449a20": "悔。波逸提　令餘三眾疑悔。突吉羅。",
    "X39n0709_012:0449a21": "薩婆多論云。若更以餘事欲令疑悔故。語者突吉",
    "X39n0709_012:0449a22": "羅。所謂語比丘言。汝多眠多食多語等　是人非",
    "X39n0709_012:0449a23": "比丘。非沙門。非釋子。令疑悔者。突吉羅。",
    "X39n0709_012:0449a24": "此戒大乘同學。",
    "X39n0709_012:0449b01": "第六十四覆他麤罪戒",
    "X39n0709_012:0449b02": "若比丘知他比丘犯麤罪覆藏者。波逸提。",
    "X39n0709_012:0449b03": "緣起　此戒有二制。佛在舍衛國給孤獨園。跋難",
    "X39n0709_012:0449b04": "陀數犯罪。向一親厚比丘說之。囑令勿語人。後二",
    "X39n0709_012:0449b05": "人共鬬。彼比丘即向餘比丘說其所犯。餘比丘聞",
    "X39n0709_012:0449b06": "知白佛。此初結戒也。時有比丘。聞佛結戒已。不知",
    "X39n0709_012:0449b07": "犯麤不犯麤。後乃知麤罪。或作波逸提懺者。或有",
    "X39n0709_012:0449b08": "疑者。佛言不知無犯。復更與結戒也。此是性罪。由",
    "X39n0709_012:0449b09": "舊伴屬事覆藏煩惱。制斯學處。",
    "X39n0709_012:0449b10": "釋義　律云。麤罪者。四波羅夷十三僧殘。覆藏者",
    "X39n0709_012:0449b11": "(謂掩蔽其過。而不說也　薩婆多論云。覆藏罪令佛法。不清淨。長養惡法故)。",
    "X39n0709_012:0449b12": "結罪　是中犯者。小食知食後說　食後知至初",
    "X39n0709_012:0449b13": "夜說　初夜知至中夜說。盡突吉羅。",
    "X39n0709_012:0449b14": "中夜知至。後夜欲說。而未說。明相出時。波逸提",
    "X39n0709_012:0449b15": "　除麤罪覆餘罪者。突吉羅　自覆藏麤罪。突吉羅",
    "X39n0709_012:0449b16": "(此是經夜展轉名從生小罪也)。除比丘比丘尼覆餘人麤罪。突吉",
    "X39n0709_012:0449b17": "羅(餘人謂出家下三眾。及居家受戒者二眾)。",
    "X39n0709_012:0449b18": "麤罪麤罪想。波逸提　麤罪疑　非麤罪麤罪想",
    "X39n0709_012:0449b19": "　非麤罪疑。盡突吉羅。",
    "X39n0709_012:0449b20": "此戒具四緣。方成本罪。一是受具戒人。二所犯是",
    "X39n0709_012:0449b21": "麤罪。三麤罪想為他人覆。四覆經明相已出。",
    "X39n0709_012:0449b22": "兼制　比丘尼波逸提(同制同學)。式叉摩那沙彌沙彌",
    "X39n0709_012:0449b23": "尼突吉羅。是為犯(問准尼律。比丘尼覆藏。他尼棄罪。犯波羅夷。此定波逸提。二義",
    "X39n0709_012:0449b24": "何從。答少有差別。若尼覆他尼行婬。一事得重。餘戒從輕。故爾結墮)。",
    "X39n0709_012:0449c01": "隨開　不犯者。先不知麤罪不麤罪想。若向人說。",
    "X39n0709_012:0449c02": "或無人可向說。發心言。我當說未說之間。明相已",
    "X39n0709_012:0449c03": "出若或。說有命難梵行難不說。及最初未制戒等。",
    "X39n0709_012:0449c04": "是為不犯。",
    "X39n0709_012:0449c05": "會採　薩婆多論云。覆他麤罪有三種。一覆他四",
    "X39n0709_012:0449c06": "棄僧殘。得墮罪　二覆出佛身血壞僧倫。得對首",
    "X39n0709_012:0449c07": "偷蘭遮　三覆下三篇。得突吉羅。",
    "X39n0709_012:0449c08": "十誦律云。見他犯罪。向一人說。便止。若聞若疑不",
    "X39n0709_012:0449c09": "須說。",
    "X39n0709_012:0449c10": "僧祗律云。不得趣向人說。當向善比丘說。若彼罪",
    "X39n0709_012:0449c11": "比丘兇暴。或依王力大臣力起奪命因緣。傷梵行",
    "X39n0709_012:0449c12": "者。應作是念。彼罪行業必自有報。彼自應知。喻如",
    "X39n0709_012:0449c13": "失火。但自救身。焉知餘事。斯則無罪。",
    "X39n0709_012:0449c14": "根本律云。恐與為障礙之事。或緣此令僧破壞者。",
    "X39n0709_012:0449c15": "覆皆無犯。",
    "X39n0709_012:0449c16": "此戒大乘同制。與不教悔罪戒一也。",
    "X39n0709_012:0449c17": "附考　第三分云。內有五法。應舉他以時不以非",
    "X39n0709_012:0449c18": "時。真實不以不實。有益不以損減。柔軟不以麤獷。",
    "X39n0709_012:0449c19": "慈心不以瞋恚。",
    "X39n0709_012:0449c20": "第四分云。佛告優波離。身威儀不清淨。言不清淨。",
    "X39n0709_012:0449c21": "命不清淨。寡聞不知修多羅。寡聞不誦毗尼。言辯",
    "X39n0709_012:0449c22": "不了喻。若白羊是不應舉他。若諸法具足。應以時",
    "X39n0709_012:0449c23": "以法舉他罪　又復此比丘有愛恭敬。於我則應",
    "X39n0709_012:0449c24": "舉罪。或無愛有恭敬。或無恭敬有愛。應舉。或雖無",
    "X39n0709_012:0450a01": "恭敬。能令捨惡就善應舉。或彼有所重比丘尊敬",
    "X39n0709_012:0450a02": "信樂者。能令捨惡行善應舉。若都無者。僧應都捨",
    "X39n0709_012:0450a03": "置驅棄。語言。長老隨汝所去處。彼當為汝作舉。作",
    "X39n0709_012:0450a04": "憶念。作自言遮出罪。遮說戒。遮自恣。譬如調馬師",
    "X39n0709_012:0450a05": "惡馬。難調即合韁杙驅棄。如此比丘不應先從其",
    "X39n0709_012:0450a06": "求聽。即此是聽。",
    "X39n0709_012:0450a07": "薩婆多論云。天眼舉他罪。突吉羅。天耳舉亦如是。",
    "X39n0709_012:0450a08": "第六十五授戒不如法戒",
    "X39n0709_012:0450a09": "年滿二十。應受大戒。若比丘知年不滿二十。與受大",
    "X39n0709_012:0450a10": "戒。此人不得戒。彼比丘可訶癡故。波逸提。",
    "X39n0709_012:0450a11": "緣起　此戒有二制。佛在羅閱城迦蘭陀竹園。時",
    "X39n0709_012:0450a12": "城中有十七羣童子。先為親友。最大者年十七。最",
    "X39n0709_012:0450a13": "小者年十二。共求出家。諸比丘即度令出家。與受",
    "X39n0709_012:0450a14": "大戒。時諸童子小來習樂。不堪一食。至於夜半患",
    "X39n0709_012:0450a15": "饑。高聲大喚啼哭言。與我食來。與我食來。諸比丘",
    "X39n0709_012:0450a16": "語言。少待須天明。若眾僧有食。當與共食。若無食",
    "X39n0709_012:0450a17": "者。當共乞。此間都無作食處。佛聞知而故問。阿難",
    "X39n0709_012:0450a18": "具以事白。佛言。不應授年未滿二十者大戒。此初",
    "X39n0709_012:0450a19": "結戒也。時彼比丘聞結戒已。不知年滿二十。不滿",
    "X39n0709_012:0450a20": "二十後。乃知不滿二十。或作波逸提懺者。或有疑",
    "X39n0709_012:0450a21": "者佛言。不知無犯。此第二結戒也。由近圓事攝眾",
    "X39n0709_012:0450a22": "煩惱。制斯學處。",
    "X39n0709_012:0450a23": "釋義　文分二節。年滿二十應受大戒明其正制。",
    "X39n0709_012:0450a24": "若比丘知年不滿下結成所犯。律云年不滿二十",
    "X39n0709_012:0450b01": "者。不堪忍寒熱饑渴暴風蚊虻毒虫。及不忍惡言。",
    "X39n0709_012:0450b02": "若身有種種病苦痛。不能堪忍。又復不堪持戒。不",
    "X39n0709_012:0450b03": "堪一食。與受大戒者(與是能授之者。謂壇上三師及七位證盟僧也。受謂求具",
    "X39n0709_012:0450b04": "足戒之人)。此人不得戒者(謂所受人年既不滿。三師七證。雖如法秉宣白四羯磨。而",
    "X39n0709_012:0450b05": "彼不成比丘性。戒體不圓。名非具足。葢佛為諸法之王。深知眾生業性差別。而諸佛子從佛口生。從法化",
    "X39n0709_012:0450b06": "生。是故依制則比丘性具違教則戒法匪成也)。彼比丘可訶癡故者(謂不但所",
    "X39n0709_012:0450b07": "受者不得戒。而能授者亦招愆。以癡無智慧不知戒法故　律攝云。滿足十夏。方住師位。復須成就五法。",
    "X39n0709_012:0450b08": "一知有犯。二知無犯。三知輕。四知重。五於別解脫經。廣能開解。於諸學處。創結隨開。若遇難緣。善知通塞。",
    "X39n0709_012:0450b09": "常誦戒本。能決他疑。戒見多聞。自他俱利。威儀行法無有虧犯。具如是德。名親教師。由其親能教。出離法",
    "X39n0709_012:0450b10": "故　若苾芻雖近圓已。於諸學處不識重輕。設六十夏。仍須仗託。明德依止而住。若師小者。唯除禮拜。自",
    "X39n0709_012:0450b11": "餘咸作。此即名為老小苾芻。不得與他出家及受近圓也)。",
    "X39n0709_012:0450b12": "結罪　是中犯者。和尚若知年未滿二十。眾中問",
    "X39n0709_012:0450b13": "言。汝年滿二十。未受戒人報言。或滿二十。或未滿",
    "X39n0709_012:0450b14": "二十。或疑。或不知年數。或默然。或眾僧不問授大",
    "X39n0709_012:0450b15": "戒三羯磨竟。波逸提　白已二羯磨竟。三突吉羅",
    "X39n0709_012:0450b16": "　白已一羯磨竟。二突吉羅　白竟。一突吉羅",
    "X39n0709_012:0450b17": "　和尚疑年未滿。得罪亦爾　若未白為作方便。若",
    "X39n0709_012:0450b18": "剃髮(淨壇敷座。是為作方便。剃髮者。非出家時。凡登壇受具。必須相同比丘。不得長髮俗衣。故",
    "X39n0709_012:0450b19": "當先剃髮也)。若欲集眾。若眾僧已集和尚。一切突吉羅",
    "X39n0709_012:0450b20": "　眾僧若知若疑年未滿二十不問。一切突吉羅。",
    "X39n0709_012:0450b21": "此戒具三緣。方成本罪。一是授具和尚。二知年未",
    "X39n0709_012:0450b22": "滿。三羯磨已竟。",
    "X39n0709_012:0450b23": "兼制　比丘尼波逸提(同制同學)式叉摩那沙彌沙彌",
    "X39n0709_012:0450b24": "尼突吉羅。是為犯(下三眾犯突吉羅者。彼非大僧。無登壇作師之位。若受居家八",
    "X39n0709_012:0450c01": "戒等法。不遵律制。豈無違越毗尼之咎)。",
    "X39n0709_012:0450c02": "隨開　不犯者。先不知信受戒人語。若旁人證。若",
    "X39n0709_012:0450c03": "信父母。若受戒已。疑聽數胎中年月及閏月。若數",
    "X39n0709_012:0450c04": "一切十四日說戒。以為年數(半月半月說戒。每年共有二十四次。白月",
    "X39n0709_012:0450c05": "及黑月。大皆十五日說戒。若黑月小則十四日說戒。一年僅有六次。十四日說戒。當有十八次。是十五日",
    "X39n0709_012:0450c06": "說戒。今以方便皆約十四日說戒。以算日數。則每年省出一十八日。十年便有百八十日。儻其人是十九",
    "X39n0709_012:0450c07": "歲共省三百四十二日又可算作一年。即可名為滿二十歲矣)。",
    "X39n0709_012:0450c08": "會採　律攝云。若有人近圓時。年實未滿。而作滿",
    "X39n0709_012:0450c09": "想。後有親屬。報云。不滿應數胎月閏月若滿者善",
    "X39n0709_012:0450c10": "斯名善受。若不滿者退為求寂。應更與受近圓。若",
    "X39n0709_012:0450c11": "不爾者。同前賊住　若有人年滿十九。作二十心。",
    "X39n0709_012:0450c12": "而受近圓。後經一年。親屬來見。報云不滿。或自憶",
    "X39n0709_012:0450c13": "知不滿。或年十八而受近圓。後經二歲。同前憶知。",
    "X39n0709_012:0450c14": "斯等皆名善受。正教難逢。是開聽故(本部未滿。更開數一切十",
    "X39n0709_012:0450c15": "四日說戒。律攝未滿。但聽數胎月閏月以足之。若不足者。退為求寂。須知上根受具。應准本部機。若下劣",
    "X39n0709_012:0450c16": "律攝當依。然斯乃受具已後有疑。佛慈聽開。若未登壇。先算此而為滿歲者。則法犯相似人墮。全非斷不",
    "X39n0709_012:0450c17": "可例此。宜應欽遵於此)。",
    "X39n0709_012:0450c18": "此戒大乘比丘同學。",
    "X39n0709_012:0450c19": "第六十六發起諍事戒",
    "X39n0709_012:0450c20": "若比丘知諍事。如法懺悔已。後更發起者。波逸提。",
    "X39n0709_012:0450c21": "緣起　此戒有二制。佛在舍衛國給孤獨園。時六",
    "X39n0709_012:0450c22": "羣比丘鬬諍僧如法滅已。後更發起。作如是言。汝",
    "X39n0709_012:0450c23": "不善觀。不成觀。不善解。不成解。不善滅。不成滅。令",
    "X39n0709_012:0450c24": "僧未有諍事。而有諍事起。已有諍事。而不除滅。諸",
    "X39n0709_012:0451a01": "比丘察知其故。具白世尊。此初結戒也。與結戒已。",
    "X39n0709_012:0451a02": "時諸比丘不知諍事如法滅。不如法滅。後乃知如",
    "X39n0709_012:0451a03": "法滅。或作波逸提懺者。或有疑者。佛言。不知無犯。",
    "X39n0709_012:0451a04": "此第二結戒也。由起諍事不忍煩惱。制斯學處。",
    "X39n0709_012:0451a05": "釋義　律云。諍者有四種。言諍覓諍犯諍事諍(詳如",
    "X39n0709_012:0451a06": "後七滅諍法中釋)。如法者。如法如毗尼如佛所教。懺悔已",
    "X39n0709_012:0451a07": "者(謂善滅諍法)。後更發起者(謂其諍已滅。復以不善心而舉發。令眾諍論不息也)。",
    "X39n0709_012:0451a08": "結罪　是中犯者。知如法滅已。後更發起。作如是",
    "X39n0709_012:0451a09": "言。不善觀。不成觀。不善解。不成解。不善滅。不成滅。",
    "X39n0709_012:0451a10": "說而了了。波逸提(言觀解者。謂稱量得宜。應與何法。當與何法也。不成觀解者。謂",
    "X39n0709_012:0451a11": "法不應諍與毗尼相乖也)。",
    "X39n0709_012:0451a12": "觀作觀想者。波逸提　觀疑　不成觀有觀想",
    "X39n0709_012:0451a13": "　不成觀疑。盡突吉羅。",
    "X39n0709_012:0451a14": "此戒具四緣。方成本罪。一見比丘諍事。二如法滅",
    "X39n0709_012:0451a15": "已。三觀作觀想而更發起。四說而了了。",
    "X39n0709_012:0451a16": "兼制　比丘尼波逸提(同制同學)式叉摩那沙彌沙彌",
    "X39n0709_012:0451a17": "尼突吉羅。是為犯。",
    "X39n0709_012:0451a18": "隨開　不犯者。若先不知。若觀作不觀想。若事實",
    "X39n0709_012:0451a19": "爾言。不善觀。乃至不成滅。若戲笑語。若疾疾語。若",
    "X39n0709_012:0451a20": "夢中語欲說此錯說彼。及最初未制戒等。是為不",
    "X39n0709_012:0451a21": "犯。",
    "X39n0709_012:0451a22": "會採　律攝云。若眾為眾作羯磨。得窣吐羅罪。以",
    "X39n0709_012:0451a23": "是破僧方便故。",
    "X39n0709_012:0451a24": "薩婆多論云。若是僧制不入佛法。發起得突吉羅",
    "X39n0709_012:0451b01": "罪。",
    "X39n0709_012:0451b02": "此戒大乘同制。為菩薩不能善和。鬬諍而反亂。眾",
    "X39n0709_012:0451b03": "鬬諍罪結輕垢。",
    "X39n0709_012:0451b04": "第六十七同賊伴行戒",
    "X39n0709_012:0451b05": "若比丘知賊伴。結要共同道行。乃至一村間。波逸提。",
    "X39n0709_012:0451b06": "緣起　此戒有二制。佛在舍衛國給孤獨園。有眾",
    "X39n0709_012:0451b07": "多比丘。從舍衛至毗舍離。有私度關賈客。欲為伴",
    "X39n0709_012:0451b08": "與之同行。俱為守關者所捉。將至波斯匿王。王問",
    "X39n0709_012:0451b09": "其故。諸尊實知此人不輸王稅。是賊賈不。答言知。",
    "X39n0709_012:0451b10": "王言。若實知者法應死。復作念云。豈宜殺沙門釋",
    "X39n0709_012:0451b11": "子耶。但以訶責放去。臣眾不服。有少欲比丘。聞知",
    "X39n0709_012:0451b12": "白佛。此初結戒也。時諸比丘不知是賊非賊伴行。",
    "X39n0709_012:0451b13": "後乃知是賊伴。或作波逸提懺者。或生疑者。佛言。",
    "X39n0709_012:0451b14": "不知無犯故。有第二結戒也。此是遮罪。由行路事",
    "X39n0709_012:0451b15": "譏嫌煩惱。制斯學處。乃初篇盜根本種類。",
    "X39n0709_012:0451b16": "釋義　律云。賊伴者。若作賊還。若方欲去。結要者。",
    "X39n0709_012:0451b17": "共要至城。若至村道者。村間處處道。",
    "X39n0709_012:0451b18": "結罪　是中犯者。知是賊伴。共要同道。行至村間。",
    "X39n0709_012:0451b19": "處處道行。一一波逸提　無村曠野無界處共道",
    "X39n0709_012:0451b20": "行波逸提。",
    "X39n0709_012:0451b21": "若共村間半道　若無村曠野行減十里。皆突吉",
    "X39n0709_012:0451b22": "羅　若村間一道行　若方便欲去而不去　共",
    "X39n0709_012:0451b23": "要去而不去。一切突吉羅。",
    "X39n0709_012:0451b24": "此戒具三緣。方成本罪。一實知是賊。二結要同行。",
    "X39n0709_012:0451c01": "三行處不減。",
    "X39n0709_012:0451c02": "兼制　比丘尼波逸提(同制同學)式叉摩那沙彌沙彌",
    "X39n0709_012:0451c03": "尼突吉羅。是為犯。",
    "X39n0709_012:0451c04": "隨開　不犯者。若先不知。不共結伴。逐行安隱(謂無",
    "X39n0709_012:0451c05": "恐怖也)若力勢所持。若被繫縛將去。若命難梵行難。",
    "X39n0709_012:0451c06": "及最初未制戒等。是為不犯。",
    "X39n0709_012:0451c07": "會採　僧祗律云。若比丘欲行時。當求車伴。賊相",
    "X39n0709_012:0451c08": "貌有三事可知。香。色。莊嚴。香者在空處食生熟肉",
    "X39n0709_012:0451c09": "氣。色者常恐怖色。莊嚴者終日結束。面黑髮黃。兇",
    "X39n0709_012:0451c10": "惡似閻羅人。若賊詐稱作好人。著好衣服。到空迴",
    "X39n0709_012:0451c11": "處。展轉相語。今日當入聚落。破墻壁。劫奪財物。不",
    "X39n0709_012:0451c12": "問沙門婆羅門一切盡取。當知是賊不得。即便捨",
    "X39n0709_012:0451c13": "離。宜隨順去。若近聚落。方便捨去。若賊覺者。應語",
    "X39n0709_012:0451c14": "言。長壽我正到此。若與偷金賊共行。波逸提(金乃七寶",
    "X39n0709_012:0451c15": "之首攝餘可知)與叛負債人共行。越毗尼罪",
    "X39n0709_012:0451c16": "十誦律云。若險難處。賊迭度者。不犯。",
    "X39n0709_012:0451c17": "根本律云。若迷失道。彼來指示。雖同行。不犯。",
    "X39n0709_012:0451c18": "五分律云。共惡比丘期行。突吉羅。若諸難緣不犯。",
    "X39n0709_012:0451c19": "此戒大乘同制。",
    "X39n0709_012:0451c20": "第六十八惡見不捨戒",
    "X39n0709_012:0451c21": "若比丘作如是說。我知佛所說法。行婬欲非障道法。",
    "X39n0709_012:0451c22": "彼比丘諫此比丘言。大德。莫作是語。莫謗世尊。謗世",
    "X39n0709_012:0451c23": "尊者不善。世尊不作是語。世尊無數方便。說犯婬欲。",
    "X39n0709_012:0451c24": "是障道法。彼比丘諫此比丘時。堅持不捨。彼比丘乃",
    "X39n0709_012:0452a01": "至三諫。捨此事故。若再三諫。捨者善。不捨者波逸提。",
    "X39n0709_012:0452a02": "緣起　佛在舍衛國給孤獨園。有阿梨吒比丘。生",
    "X39n0709_012:0452a03": "是惡見。諸比丘聞。欲除去彼惡見。故諫而不捨。往",
    "X39n0709_012:0452a04": "白世尊。世尊以無數方便。訶責阿梨吒已。告諸比",
    "X39n0709_012:0452a05": "丘。聽眾僧為彼作訶諫白四羯磨。捨此事。若有餘",
    "X39n0709_012:0452a06": "比丘。作如是言。亦應訶諫白四羯磨。故結此戒。由",
    "X39n0709_012:0452a07": "邪思事僻執煩惱。制斯學處(此並下二戒。於三破中。皆名破見也)。",
    "X39n0709_012:0452a08": "釋義　文分三節。若比丘作如是說等明所生之",
    "X39n0709_012:0452a09": "惡見。彼比丘諫此比丘言乃至犯婬欲是障道法",
    "X39n0709_012:0452a10": "等明所諫之詞。彼比丘諫此比丘時堅持不捨等",
    "X39n0709_012:0452a11": "結成所犯。作是說者(謂謬引佛語。以證己見。由見居家善信士女受持三皈五",
    "X39n0709_012:0452a12": "戒。唯斷邪婬。雖有妻室。而亦能證須陀洹。乃至亦得阿那含果。故生如是惡見)。我知者(謂自",
    "X39n0709_012:0452a13": "能解知非他告知也)。佛所說法者(所說是彰義。法有二種。一是佛親說。二是弟子說。雖",
    "X39n0709_012:0452a14": "弟子說。由承佛教故。亦名法也)。行婬欲者(是鄙惡事也)。非障道法者(謂習",
    "X39n0709_012:0452a15": "行其事而不能障礙諸賢聖道法也)。彼比丘諫此比丘言者(謂作下別諫之",
    "X39n0709_012:0452a16": "詞)。大德者(是如律尊稱之詞)。莫作是語者(謂不可作是惡見之言也)。莫",
    "X39n0709_012:0452a17": "謗世尊者(謂佛所說法。離欲清淨。寂滅無為。若言欲非障道。即違反佛說。是誹謗世尊。謗",
    "X39n0709_012:0452a18": "者謂出非理之言也)。不善者(謂當來定招惡果報也)。世尊不作是語者",
    "X39n0709_012:0452a19": "(謂佛不說婬非障道法也)。世尊無數方便說犯婬欲是障道者",
    "X39n0709_012:0452a20": "(謂世尊以種種言詞說法。教斷欲想。除愛欲所燒。度於愛結。欲如火坑如火炬。欲如枯骨如段肉如夢所",
    "X39n0709_012:0452a21": "見。欲是不淨法。是有漏法。是障諸賢聖道果法)。彼比丘諫時堅持不捨者",
    "X39n0709_012:0452a22": "(謂一比丘於屏處別諫之時。固執邪見。不受諫語也)。彼比丘乃至三諫等者",
    "X39n0709_012:0452a23": "(謂別諫不從。當鳴椎集僧白四羯磨。其羯磨全法。於作持中明。向下唯明諫詞結罪)。",
    "X39n0709_012:0452a24": "結罪　是中犯者。彼比丘諫此比丘言。乃至無數",
    "X39n0709_012:0452b01": "方便說行婬欲是障道法。汝今可捨此事。莫為僧",
    "X39n0709_012:0452b02": "所訶更犯重罪。若受語者善(此是一比丘別諫也)。不隨語者",
    "X39n0709_012:0452b03": "應白(此是集僧訶諫。凡作羯磨。皆先有白)。白已當語言。我已白竟。餘",
    "X39n0709_012:0452b04": "有羯磨在。汝可捨此事。莫為眾僧所訶責更犯罪。",
    "X39n0709_012:0452b05": "若隨語者善(言善者。僅免本罪。其方便罪仍當懺除)。",
    "X39n0709_012:0452b06": "不隨語者。作初羯磨。作初羯磨已。當語言。我已白",
    "X39n0709_012:0452b07": "初羯磨竟。餘有二羯磨在。汝當捨此事。莫為僧所",
    "X39n0709_012:0452b08": "訶責犯罪。若隨語者善。",
    "X39n0709_012:0452b09": "若不隨語者。當作第二羯磨。第二羯磨已。當語言。",
    "X39n0709_012:0452b10": "已作白二羯磨竟。餘有一羯磨在。汝可捨是事。莫",
    "X39n0709_012:0452b11": "為眾僧所訶犯罪。若隨語者善。",
    "X39n0709_012:0452b12": "若不隨語者。唱三羯磨竟。波逸提。",
    "X39n0709_012:0452b13": "作白已二羯磨竟捨者。三突吉羅　作白已一羯",
    "X39n0709_012:0452b14": "磨竟捨者。二突吉羅　作白已捨者。一突吉羅",
    "X39n0709_012:0452b15": "　若白未竟捨者。突吉羅。",
    "X39n0709_012:0452b16": "若未作白作是語。我知佛所說法。行婬欲非障道",
    "X39n0709_012:0452b17": "法。一切突吉羅(此謂別諫時。及未曾別諫之前也)。",
    "X39n0709_012:0452b18": "彼比丘諫此比丘時。餘比丘遮。若比丘尼遮者。若",
    "X39n0709_012:0452b19": "有餘人遮。汝莫捨此事。眾僧諫與不諫遮者。一切",
    "X39n0709_012:0452b20": "突吉羅。",
    "X39n0709_012:0452b21": "此戒具四緣。方成本罪。一堅持惡見。二頻諫不捨。",
    "X39n0709_012:0452b22": "三羯磨如法。四三番白竟。",
    "X39n0709_012:0452b23": "兼制　比丘尼波逸提(同制同學)式叉摩那沙彌沙彌",
    "X39n0709_012:0452b24": "尼突吉羅。是為犯。",
    "X39n0709_012:0452c01": "隨開　不犯者。若初語時捨(謂最初別諫時。一聞諫語即捨)若非",
    "X39n0709_012:0452c02": "法別眾諫。若非法和合諫。法別眾。法相似別眾。法",
    "X39n0709_012:0452c03": "相似和合。非法。非毗尼。非佛所教諫。若無諫者。及",
    "X39n0709_012:0452c04": "最初未制戒等。是為不犯。",
    "X39n0709_012:0452c05": "會採　律攝云。若苾芻心生惡見。謂為正見云。我",
    "X39n0709_012:0452c06": "所解最為殊勝。實不從佛聞如是語。但出自意說",
    "X39n0709_012:0452c07": "其文義。不生慚愧。邪說誑他。餘苾芻見時。應為屏",
    "X39n0709_012:0452c08": "諫。若不捨者。得惡作罪。次羯磨諫。作初白竟。乃至",
    "X39n0709_012:0452c09": "第二羯磨竟。若不捨者。一一皆得惡作之罪。第三",
    "X39n0709_012:0452c10": "竟時。便得墮罪。應於眾中。說悔其罪(然懺單墮皆對首作法。即",
    "X39n0709_012:0452c11": "得除滅。今准律攝云。眾中說悔者。其義有二。一以眾為證。更不再生如是邪見故。二治此一人。以誡眾人。",
    "X39n0709_012:0452c12": "令正思惟故)。",
    "X39n0709_012:0452c13": "此戒大乘犯重。攝謗法戒故。",
    "X39n0709_012:0452c14": "引證　大般若經云。若染色欲。於生梵天尚能為",
    "X39n0709_012:0452c15": "障。況得無上正等菩提。是故菩薩斷欲出家。能得",
    "X39n0709_012:0452c16": "無上菩提。非不斷者　又云。菩薩摩訶薩於五欲",
    "X39n0709_012:0452c17": "中。深生厭患。不為五欲過失所染。以無量門。訶毀",
    "X39n0709_012:0452c18": "諸欲。欲為熾火。燒身心故。欲為穢惡。染自他故。欲",
    "X39n0709_012:0452c19": "為魁膾。於去來今常為害故。欲為怨敵。長夜伺求",
    "X39n0709_012:0452c20": "作衰損故。欲如草炬。欲如苦果。欲如利劒。欲如火",
    "X39n0709_012:0452c21": "聚。欲如毒器。欲如幻惑。欲如闇井。欲如詐親旃陀",
    "X39n0709_012:0452c22": "羅等。舍利子。諸菩薩摩訶薩。以如是等無量過門。",
    "X39n0709_012:0452c23": "訶毀諸欲。",
    "X39n0709_012:0452c24": "第六十九黨惡見不捨戒",
    "X39n0709_012:0453a01": "若比丘知如是語人未作法。如是邪見而不捨。供給",
    "X39n0709_012:0453a02": "所須。共同羯磨止宿言語者。波逸提。",
    "X39n0709_012:0453a03": "緣起　此戒有二制。佛在舍衛國給孤獨園。阿梨",
    "X39n0709_012:0453a04": "吒生惡見。眾僧訶諫。而故執不捨。諸比丘嫌責白",
    "X39n0709_012:0453a05": "佛。佛令僧與作惡見不捨舉白四羯磨。此初結戒",
    "X39n0709_012:0453a06": "也(即前戒是)。時六羣比丘供給所須。共同羯磨。止宿言",
    "X39n0709_012:0453a07": "語。有知足頭陀比丘。訶責白佛。此第二結戒也。亦",
    "X39n0709_012:0453a08": "由邪思事僻執煩惱。制斯學處。",
    "X39n0709_012:0453a09": "釋義　律云。如是語者。作如是語。我聞世尊說法。",
    "X39n0709_012:0453a10": "行婬欲非障道法。未作法者。若被舉未與解羯磨。",
    "X39n0709_012:0453a11": "如是邪見不捨者。眾僧訶責。而未捨惡見。供給所",
    "X39n0709_012:0453a12": "須者。有二種。若法若財。法者教修習增上戒增上",
    "X39n0709_012:0453a13": "意增上智。學問誦經。財者供給衣服飲食牀座臥",
    "X39n0709_012:0453a14": "具病瘦醫藥。同羯磨者同說戒。止宿者。屋有四壁。",
    "X39n0709_012:0453a15": "一切覆。或一切覆不一切障。或一切障不一切覆。",
    "X39n0709_012:0453a16": "言語者(謂教授及與評論善惡等事也)。",
    "X39n0709_012:0453a17": "結罪　是中犯者。若比丘先入屋。後有如是語人",
    "X39n0709_012:0453a18": "來。若如是語人先入。比丘後來。若二人俱入宿。隨",
    "X39n0709_012:0453a19": "脇著地。一切波逸提。",
    "X39n0709_012:0453a20": "此戒具三緣。方成本罪。一知是惡邪見人。二知僧",
    "X39n0709_012:0453a21": "作舉不捨。三供給所須止宿。",
    "X39n0709_012:0453a22": "兼制　比丘尼波逸提(准尼律。若隨順被舉比丘。三諫不捨者。波羅夷。是尼",
    "X39n0709_012:0453a23": "發起之本制也。此乃比丘發起之兼制也)。式叉摩那沙彌沙彌尼突吉",
    "X39n0709_012:0453a24": "羅。是為犯。",
    "X39n0709_012:0453b01": "隨開　不犯者。不知有如是語人在中宿。若屋不",
    "X39n0709_012:0453b02": "盡覆障。若露地。若病倒地。若為勢力所持。若被繫",
    "X39n0709_012:0453b03": "閉。或命難。梵行難。及最初未制戒等。是為不犯。",
    "X39n0709_012:0453b04": "會採　五分律云。共語。語語波逸提。共坐。坐坐波",
    "X39n0709_012:0453b05": "逸提。共宿。宿宿波逸提。共事。事事波逸提　雖捨",
    "X39n0709_012:0453b06": "惡見。僧未解羯磨。亦波逸提　若作惡見。僧未羯",
    "X39n0709_012:0453b07": "磨。突吉羅　若不知及不如法羯磨。不犯。",
    "X39n0709_012:0453b08": "十誦律云。若教他法。若從受法。若與他財。若取他",
    "X39n0709_012:0453b09": "財。若共宿。一切波逸提。",
    "X39n0709_012:0453b10": "根本律云。若彼身病看侍。無犯　或同居令捨惡",
    "X39n0709_012:0453b11": "見。此亦無犯。",
    "X39n0709_012:0453b12": "此戒大乘同制。",
    "X39n0709_012:0453b13": "第七十畜被擯沙彌戒",
    "X39n0709_012:0453b14": "若比丘知沙彌作如是言。我從佛聞法。行婬欲非障",
    "X39n0709_012:0453b15": "道法。彼比丘諫此沙彌。如是言。汝莫誹謗世尊。謗世",
    "X39n0709_012:0453b16": "尊者不善。世尊不作是語。沙彌。世尊無數方便。說婬",
    "X39n0709_012:0453b17": "欲是障道法。彼比丘諫此沙彌時。堅持不捨。彼比丘",
    "X39n0709_012:0453b18": "應乃再三訶諫。令捨此事故。乃至三諫而捨者善。不",
    "X39n0709_012:0453b19": "捨者。彼比丘應語彼沙彌言。汝自今已去。不得言佛",
    "X39n0709_012:0453b20": "是我世尊。不得隨逐餘比丘。如諸沙彌得與餘比丘",
    "X39n0709_012:0453b21": "二三宿。汝今無是事。汝出去滅去。不應住此。若比丘",
    "X39n0709_012:0453b22": "知如是眾中被擯沙彌。而誘將畜養共止宿者。波逸",
    "X39n0709_012:0453b23": "提。",
    "X39n0709_012:0453b24": "緣起　此戒有二制。佛在舍衛國給孤獨園。跋難",
    "X39n0709_012:0453c01": "陀有二沙彌。共行不淨。自相謂言。我等從佛聞法。",
    "X39n0709_012:0453c02": "其行婬欲。非障道法。聞中有少欲比丘白佛。佛敕",
    "X39n0709_012:0453c03": "諸比丘。置此二沙彌於眾僧前。眼見不聞處立。作",
    "X39n0709_012:0453c04": "訶諫白四羯磨。捨此事故。而彼故不捨。乃令僧如",
    "X39n0709_012:0453c05": "前置立。作不捨滅擯白四羯磨(此乃不現前羯磨法也。若諫訶則呼",
    "X39n0709_012:0453c06": "之近前而令聽。若羯磨則遣之遠立而不聞)。時六羣比丘知僧為此二",
    "X39n0709_012:0453c07": "沙彌作惡見不捨滅擯羯磨。而便誘將畜養。同共",
    "X39n0709_012:0453c08": "止宿。諸比丘嫌責六羣。啟白世尊。此初結戒也。如",
    "X39n0709_012:0453c09": "是結戒已。彼二沙彌城中擯出。便往外村。城外擯",
    "X39n0709_012:0453c10": "出。還入城中。時諸比丘亦不知此是滅擯不滅擯。",
    "X39n0709_012:0453c11": "後乃方知是滅擯。或作波逸提懺者。或有疑者。佛",
    "X39n0709_012:0453c12": "言。不知者無犯。此第二結戒也。亦由邪思事僻執",
    "X39n0709_012:0453c13": "煩惱。制斯學處。",
    "X39n0709_012:0453c14": "釋義　文分四節。若比丘知沙彌作如是言等明",
    "X39n0709_012:0453c15": "沙彌所起邪見。彼比丘諫此沙彌如是言等明訶",
    "X39n0709_012:0453c16": "諫白四羯磨。彼比丘應語沙彌言自今已去等明",
    "X39n0709_012:0453c17": "不捨滅擯白四羯磨。若比丘知如是眾中被擯沙",
    "X39n0709_012:0453c18": "彌等結成所犯。律云。滅擯者。僧與作滅擯羯磨(滅謂",
    "X39n0709_012:0453c19": "滅除擯謂擯棄)。誘者。若自誘若教人誘(謂以財法勸動。引誘將去也)。畜",
    "X39n0709_012:0453c20": "養者。若自畜。若與人畜(畜謂攝受與作依止。養謂教授學問經法。並給飲食",
    "X39n0709_012:0453c21": "也)共止宿者(謂同餘比丘一處居止。共房二三宿也　羯磨法於作持中明)。",
    "X39n0709_012:0453c22": "結罪　是中犯者。若比丘先入宿。滅擯者後至。若",
    "X39n0709_012:0453c23": "滅擯者先入。比丘後至。或二人俱至。隨脇著地轉",
    "X39n0709_012:0453c24": "側。一切波逸提。",
    "X39n0709_012:0454a01": "此戒具三緣。方成本罪。一是惡邪被擯。二明知誘",
    "X39n0709_012:0454a02": "引。三同宿畜養。",
    "X39n0709_012:0454a03": "兼制　比丘尼波逸提(同制同學)式叉摩那沙彌沙彌",
    "X39n0709_012:0454a04": "尼突吉羅。是為犯。",
    "X39n0709_012:0454a05": "隨開　不犯者。先不知。若比丘先至。滅擯者後至。",
    "X39n0709_012:0454a06": "比丘不知。若房四無障上有覆。若顛發倒地。若病",
    "X39n0709_012:0454a07": "動轉。或為勢力所持被繫閉。若命難。梵行難。及最",
    "X39n0709_012:0454a08": "初未制戒等。是為不犯。",
    "X39n0709_012:0454a09": "會採　十誦律云。通夜坐不臥。亦波逸提。",
    "X39n0709_012:0454a10": "律攝云。若與依止。及教讀誦。皆得墮罪　凡不見",
    "X39n0709_012:0454a11": "罪等。被捨置人。共為受用。皆得惡作罪(此謂凡是三舉二擯",
    "X39n0709_012:0454a12": "等人。若共同受用。皆不應故)。",
    "X39n0709_012:0454a13": "根本律云。若是親族或時帶病。或復令彼冀捨惡",
    "X39n0709_012:0454a14": "見。雖權攝教。並皆無犯。",
    "X39n0709_012:0454a15": "此戒大乘同制。",
    "X39n0709_012:0454a16": "附考　僧祗律云。若有人為和尚阿闍黎所嫌。餘",
    "X39n0709_012:0454a17": "比丘不得誘引言。我與汝四事。汝當在我邊住。受",
    "X39n0709_012:0454a18": "經誦經　若觀彼人。必當捨戒就俗者。得誘取已。",
    "X39n0709_012:0454a19": "當教言。汝當知。二師恩甚重難報。汝應還彼目下",
    "X39n0709_012:0454a20": "住。",
    "X39n0709_012:0454a22": "毗尼止持會集卷第十二",
    "X39n0709_012:0454b01": "音義",
    "X39n0709_012:0454b02": "彷徉上音旁。下音羊。彷徉猶徘徊也。又彷徉以",
    "X39n0709_012:0454b03": "逍遙也。",
    "X39n0709_012:0454b04": "關與鑰同。關令不能開。",
    "X39n0709_012:0454b05": "漉音六。淋也。水下也。",
    "X39n0709_012:0454b06": "畜生梵語底栗車。此云畜生。立世論云。由因諂",
    "X39n0709_012:0454b07": "曲業故。於中受生。復說此道眾生。多覆身行故。名",
    "X39n0709_012:0454b08": "底栗車。婆沙論云。生謂眾生。畜謂畜養。謂彼橫",
    "X39n0709_012:0454b09": "生稟性愚癡。不能自立。為他畜養。故名畜生。問",
    "X39n0709_012:0454b10": "若以畜養名畜生者。如諸龍水陸空行。豈可為人",
    "X39n0709_012:0454b11": "所養。名為畜生耶。答養者義寬。且滿人世及以六",
    "X39n0709_012:0454b12": "天。不養者處狹。唯在人中山野澤內。又古昔諸龍",
    "X39n0709_012:0454b13": "亦為人養。具在文史。今從畜養偏多。故名畜生。",
    "X39n0709_012:0454b14": "綏音雖。安也。",
    "X39n0709_012:0454b15": "搦音諾。按也。",
    "X39n0709_012:0454b16": "溝瀆水注川曰谿。注谿曰谷。注谷曰溝。注溝曰",
    "X39n0709_012:0454b17": "澮。注澮曰瀆。又田間之水曰溝。又水瀆廣四",
    "X39n0709_012:0454b18": "尺深四尺曰瀆。",
    "X39n0709_012:0454b19": "一尋四尺謂之仞。倍仞謂之尋。又云舒兩臂為",
    "X39n0709_012:0454b20": "一尋。",
    "X39n0709_012:0454b21": "天眼此眼諸天因修禪定而得也。能見遠近前",
    "X39n0709_012:0454b22": "後內外晝夜上下。皆悉見之。以無色質障礙。故名",
    "X39n0709_012:0454b23": "天眼。通非礙也。",
    "X39n0709_012:0454b24": "得法眼淨證須陀洹果。斷三界分別惑。見真諦",
    "X39n0709_012:0454c01": "理。名法眼淨。",
    "X39n0709_012:0454c02": "阿梨吒比丘阿梨吒。亦名阿利吒。此云無相。是",
    "X39n0709_012:0454c03": "人所以生此邪見者。言須陀洹斯陀含皆有妻室。",
    "X39n0709_012:0454c04": "亦不障道。牽此自比。故生邪見。言婬欲非障道法",
    "X39n0709_012:0454c05": "也。薩婆多論云。此人先是外道弟子。外道邪見",
    "X39n0709_012:0454c06": "師遣入佛法中。倒亂佛法。其人聰明利根。不經少",
    "X39n0709_012:0454c07": "時。通達三藏。即便倒說云。行障道法。不能障道。盡",
    "X39n0709_012:0454c08": "其智辯。不能令成。"
}