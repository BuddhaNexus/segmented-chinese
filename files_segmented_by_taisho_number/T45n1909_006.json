{
    "T45n1909_006:0946a22": "慈悲道場懺法卷第六",
    "T45n1909_006:0946a24": "解怨結之餘",
    "T45n1909_006:0946a25": "今日道場同業大眾。先向四生六道懺身惡",
    "T45n1909_006:0946a26": "業。經言。有身則苦生。無身則苦滅。而此身者",
    "T45n1909_006:0946a27": "眾苦之本。三途劇報皆由身得。未見他作我",
    "T45n1909_006:0946a28": "受我作他受。自作其因。自受其果。若一業成",
    "T45n1909_006:0946a29": "罪無邊際。何況終身所起惡業。今唯知有我",
    "T45n1909_006:0946b01": "身。不知有他身。唯知有我苦。不知有他苦。唯",
    "T45n1909_006:0946b02": "知我求安樂。不知他亦求安樂。以愚癡故起",
    "T45n1909_006:0946b03": "吾我心。生怨親想。所以怨對遍於六道。若",
    "T45n1909_006:0946b04": "不解結。於六道中何時免離。從劫至劫豈不",
    "T45n1909_006:0946b05": "痛哉。相與今日起勇猛心。起大慚愧作大懺",
    "T45n1909_006:0946b06": "悔。必使一念感十方佛。一拜斷除無量怨結",
    "T45n1909_006:0946b07": "等。一痛切五體投地。歸依世間大慈悲父。",
    "T45n1909_006:0946b08": "南無彌勒佛　南無釋迦牟尼佛　南無月",
    "T45n1909_006:0946b09": "面佛　南無寶燈佛　南無寶相佛　南無",
    "T45n1909_006:0946b10": "上名佛　南無作名佛　南無無量音佛",
    "T45n1909_006:0946b11": "　南無違藍佛　南無師子身佛　南無明意",
    "T45n1909_006:0946b12": "佛　南無無能勝佛　南無功德品佛　南",
    "T45n1909_006:0946b13": "無月相佛　南無得勢佛　南無無邊行佛",
    "T45n1909_006:0946b14": "　南無開華佛　南無淨垢佛　南無見一切",
    "T45n1909_006:0946b15": "義佛　南無勇力佛　南無富足佛　南無",
    "T45n1909_006:0946b16": "福德佛　南無隨時佛　南無廣意佛　南",
    "T45n1909_006:0946b17": "無功德敬佛　南無善寂滅佛　南無財",
    "T45n1909_006:0946b18": "天佛",
    "T45n1909_006:0946b19": "南無大勢至菩薩　南無常精進菩薩　南",
    "T45n1909_006:0946b20": "無無邊身菩薩　南無觀世音菩薩",
    "T45n1909_006:0946b21": "又復歸依如是十方盡虛空界一切三寶。",
    "T45n1909_006:0946b22": "願以佛力法力諸菩薩力一切賢聖力。令四",
    "T45n1909_006:0946b23": "生六道一切眾怨同到道場。各各懺謝心念",
    "T45n1909_006:0946b24": "口言作如是說。某甲等從無始無明住地已來",
    "T45n1909_006:0946b25": "至于今日。以身惡業因緣。或於天道人道起",
    "T45n1909_006:0946b26": "諸怨結。或於阿脩羅道地獄道起諸怨結。或",
    "T45n1909_006:0946b27": "於餓鬼道畜生道起諸怨結。願以佛力法力諸",
    "T45n1909_006:0946b28": "菩薩力一切賢聖力。令四生六道三世眾怨。",
    "T45n1909_006:0946b29": "若對非對。若輕若重。以今懺法所懺除滅所",
    "T45n1909_006:0946c01": "悔清淨。三界苦果永不復受。在所生處常值",
    "T45n1909_006:0946c02": "諸佛。又復今日同懺悔者。從無始生死已來",
    "T45n1909_006:0946c03": "至于今日。以身惡業因緣。於惡道中備起怨",
    "T45n1909_006:0946c04": "結。或以瞋恚。或以貪愛。或以愚癡。從三毒根",
    "T45n1909_006:0946c05": "造十惡行。好殺禽獸斷牛羊等。或為田業。或",
    "T45n1909_006:0946c06": "為舍宅。或為錢財。更相殺害。又無始已來至",
    "T45n1909_006:0946c07": "于今日。或為利養謬刺眾生。或欺妄作醫針",
    "T45n1909_006:0946c08": "灸百姓。如是等罪怨對無量。今日懺悔願乞",
    "T45n1909_006:0946c09": "除滅。又無始已來至于今日。或飢餓眾生。或",
    "T45n1909_006:0946c10": "奪人糧食。或逼眾生醎苦。或斷人水漿。如是",
    "T45n1909_006:0946c11": "種種惡業怨對。今日懺悔願乞除滅。又無始",
    "T45n1909_006:0946c12": "已來至于今日。或殺害眾生噉食其肉。或縱",
    "T45n1909_006:0946c13": "三毒鞭打眾生。或以毒食飼殺眾生。如是怨",
    "T45n1909_006:0946c14": "對無量無邊。今日懺悔願乞除滅。又無始已",
    "T45n1909_006:0946c15": "來至于今日。遠離明師親近惡友。從身三業",
    "T45n1909_006:0946c16": "起種種罪。肆情殺害抂夭無辜。或發撤湖",
    "T45n1909_006:0946c17": "池壅塞溝渠。惱害水性諸餘細蟲。或焚燒山",
    "T45n1909_006:0946c18": "野。或設網張羅。水陸眾生備加殺害如是怨",
    "T45n1909_006:0946c19": "對無量無邊。今日懺悔願乞除滅。又無始已",
    "T45n1909_006:0946c20": "來至于今日。無慈悲心乖平等行。斗秤欺誑",
    "T45n1909_006:0946c21": "侵凌下劣。或破他城邑抄掠劫奪。或偷盜他",
    "T45n1909_006:0946c22": "財以自供給。無有誠信更相殺害。如是怨對",
    "T45n1909_006:0946c23": "無量無邊。今日懺悔願乞除滅。又無始已來",
    "T45n1909_006:0946c24": "至于今日。無慈悲行。在六道中於一切眾",
    "T45n1909_006:0946c25": "生備加楚毒。或鞭打眷屬不以其道。或繫或",
    "T45n1909_006:0946c26": "縛鎖械幽閉。或考掠側立刺射傷毀。或斬截",
    "T45n1909_006:0946c27": "殘害剝炙燒煮。如是怨對無量無邊。今日懺",
    "T45n1909_006:0946c28": "悔願乞除滅。又無始已來至于今日。身三惡",
    "T45n1909_006:0946c29": "業口四惡業意三惡業四重五逆。諸餘不善",
    "T45n1909_006:0947a01": "無不備作。自恃年命不畏鬼神。唯恐我不勝",
    "T45n1909_006:0947a02": "人。人莫及我。或以華門望族傲物。凌人作",
    "T45n1909_006:0947a03": "如是怨。或以識達凌人傲物。作如是怨。或以",
    "T45n1909_006:0947a04": "篇章技藝凌人傲物。作如是怨。或以誇豪奢",
    "T45n1909_006:0947a05": "侈凌人傲物。作如是怨。或以辯口利辭凌人",
    "T45n1909_006:0947a06": "傲物。作如是怨。如是眾怨。或於尊像福田邊",
    "T45n1909_006:0947a07": "起。或於和尚闍梨邊起。或於同住上中下座邊",
    "T45n1909_006:0947a08": "起。或於同學眷屬邊起。或於父母親戚邊起。",
    "T45n1909_006:0947a09": "如是怨對無量無邊。今日懺悔願乞除滅。又",
    "T45n1909_006:0947a10": "無始已來至于今日。或經於天道人道起諸",
    "T45n1909_006:0947a11": "怨結。或於阿脩羅道地獄道起諸怨結。或於",
    "T45n1909_006:0947a12": "畜生道餓鬼道乃至十方一切眾生邊起諸怨",
    "T45n1909_006:0947a13": "結。如是罪惡無量無邊。今日懺悔願乞除滅。",
    "T45n1909_006:0947a14": "某甲等又復無始已來至于今日。或為嫉妬。",
    "T45n1909_006:0947a15": "或為諂曲自求升進。或為名譽。或為利養。隨",
    "T45n1909_006:0947a16": "逐邪見無有慚愧。如是怨結若輕若重。罪因",
    "T45n1909_006:0947a17": "苦果數量多少。唯有諸佛菩薩盡知盡見。諸",
    "T45n1909_006:0947a18": "佛世尊當慈念我。若我前生從無始生死",
    "T45n1909_006:0947a19": "已來。所作眾罪若教他作。見作隨喜。若三寶",
    "T45n1909_006:0947a20": "物自取教他取。見取隨喜。或有覆藏。或不覆",
    "T45n1909_006:0947a21": "藏。如諸佛菩薩所知所見罪量多少。應墮地",
    "T45n1909_006:0947a22": "獄餓鬼畜生。及諸惡趣邊地下賤。受怨對者。",
    "T45n1909_006:0947a23": "今皆懺悔願乞除滅。諸佛神力不可思議。願",
    "T45n1909_006:0947a24": "以慈悲心救護一切。受某甲等今日向四生六",
    "T45n1909_006:0947a25": "道。父母師長一切眷屬。懺悔往罪解怨釋結。",
    "T45n1909_006:0947a26": "願令六道怨對各各歡喜。一切捨施無怨親",
    "T45n1909_006:0947a27": "想。一切無礙猶如虛空。從今日去至于菩提。",
    "T45n1909_006:0947a28": "結習煩惱畢竟斷除。三業清淨眾怨永盡。天",
    "T45n1909_006:0947a29": "宮寶殿隨意往生。四無量心六波羅蜜常能",
    "T45n1909_006:0947b01": "修行。百福嚴身萬善具足。住首楞嚴三昧得",
    "T45n1909_006:0947b02": "金剛身。以一念頃遍應六道。更相濟度使無",
    "T45n1909_006:0947b03": "遺餘。同坐道場成等正覺。",
    "T45n1909_006:0947b04": "今日道場同業大眾。相與已得懺悔身罪。身",
    "T45n1909_006:0947b05": "業雖淨所餘口過。復是一切怨禍之門。故諸",
    "T45n1909_006:0947b06": "佛誡。不得兩舌惡口妄言綺語。當知諂曲華",
    "T45n1909_006:0947b07": "辭構扇。是非故言之為患招報實重。夫人",
    "T45n1909_006:0947b08": "處世心懷毒念。口施毒言身行毒業。以此三",
    "T45n1909_006:0947b09": "事加害眾生。眾生被毒即結怨恨。誓心欲報。",
    "T45n1909_006:0947b10": "或現世獲願。或終後從心。如是怨結備居六",
    "T45n1909_006:0947b11": "道。更相報復無有窮盡。皆由宿命非空所得。",
    "T45n1909_006:0947b12": "當知身口。實眾惡之源。處俗者恣之不孝",
    "T45n1909_006:0947b13": "死入泰山。便有湯火之酷。出家者不樂佛",
    "T45n1909_006:0947b14": "法。所生之處常與惡會。如此惡對皆資三",
    "T45n1909_006:0947b15": "業。三業之中口業實重。乃至獲報備諸楚毒。",
    "T45n1909_006:0947b16": "難曉之夜不覺不知。",
    "T45n1909_006:0947b17": "今日道場同業大眾。我等所以輪迴六道者。",
    "T45n1909_006:0947b18": "皆由口業。或復輕言肆語。脆口利辭浮虛假",
    "T45n1909_006:0947b19": "飾。言行相乖。自招其報歷劫無免。豈得不",
    "T45n1909_006:0947b20": "人人悚然。增到懺洗此過。相與從有識神已",
    "T45n1909_006:0947b21": "來。至于今日。口業不善。於四生六道父母師",
    "T45n1909_006:0947b22": "長一切眷屬邊。靡惡不宣。出言麁獷發語毀",
    "T45n1909_006:0947b23": "暴。朋遊聚話無義而說。指空為有。指有言",
    "T45n1909_006:0947b24": "空。見言不見。不見言見。聞言不詳。不聞言",
    "T45n1909_006:0947b25": "聞。作言不作。不作言作。如是顛倒反天易地。",
    "T45n1909_006:0947b26": "自利傷物更相讒謗。言己則靡德不歸。說他",
    "T45n1909_006:0947b27": "則何惡不往。乃至品詳聖賢。裁量君父。譏",
    "T45n1909_006:0947b28": "說師長。背善知識。無道無義。無所顧難。世",
    "T45n1909_006:0947b29": "有幽厄傷形喪命。未來楚痛永劫嬰報。直戲",
    "T45n1909_006:0947c01": "笑之頃。便能具足無量重罪。何況苦言以加",
    "T45n1909_006:0947c02": "一切。眾等相與。無始已來至于今日。以惡口",
    "T45n1909_006:0947c03": "業。於天道人道有怨對者。於阿脩羅道地獄",
    "T45n1909_006:0947c04": "道。有怨對者。於餓鬼道畜生道。有怨對者。",
    "T45n1909_006:0947c05": "若於父母師長一切眷屬。有怨對者。某甲等",
    "T45n1909_006:0947c06": "以慈悲心。同菩薩行同菩薩願。普皆奉為歸",
    "T45n1909_006:0947c07": "命敬禮大慈悲父。",
    "T45n1909_006:0947c08": "南無彌勒佛　南無釋迦牟尼佛　南無淨",
    "T45n1909_006:0947c09": "斷疑佛　南無無量持佛　南無妙樂佛",
    "T45n1909_006:0947c10": "　南無不負佛　南無無住佛　南無得叉迦",
    "T45n1909_006:0947c11": "佛　南無眾首佛　南無世光佛　南無多",
    "T45n1909_006:0947c12": "德佛　南無弗沙佛　南無無邊威德佛",
    "T45n1909_006:0947c13": "　南無義意佛　南無藥王佛　南無斷惡佛",
    "T45n1909_006:0947c14": "　南無無熱佛　南無善調佛　南無名德佛",
    "T45n1909_006:0947c15": "　南無華德佛　南無勇德佛　南無金剛軍",
    "T45n1909_006:0947c16": "佛　南無大德佛　南無寂滅意佛　南無",
    "T45n1909_006:0947c17": "香象佛　南無那羅延佛　南無善住佛",
    "T45n1909_006:0947c18": "　南無不休息菩薩　南無妙音菩薩　南無",
    "T45n1909_006:0947c19": "無邊身菩薩　南無觀世音菩薩",
    "T45n1909_006:0947c20": "又復歸命如是十方盡虛空界一切三寶。",
    "T45n1909_006:0947c21": "願以佛力法力菩薩力賢聖力。令四生六道",
    "T45n1909_006:0947c22": "一切眾生。重使覺悟同到道場。若有身形拘",
    "T45n1909_006:0947c23": "礙有心。不得到者。願以佛力法力賢聖力。",
    "T45n1909_006:0947c24": "攝其精神一切同到。受某甲等懺口業罪。從",
    "T45n1909_006:0947c25": "無始無明住地已來至于今日。以口惡業因",
    "T45n1909_006:0947c26": "緣。於六道中備起怨結。願以三寶神力。令四",
    "T45n1909_006:0947c27": "生六道三世怨對。所懺除斷所悔永滅。某甲",
    "T45n1909_006:0947c28": "等從無始已來至于今日。或以瞋恚。或以貪",
    "T45n1909_006:0947c29": "愛。或以愚癡。從三毒根造十惡行。以口四惡",
    "T45n1909_006:0948a01": "起無量罪。或以惡口。惱亂父母及一切眷屬。",
    "T45n1909_006:0948a02": "或於父母起妄語業。或於親戚眷屬起妄語",
    "T45n1909_006:0948a03": "業。或於師長起妄語業。於諸眾生起妄語",
    "T45n1909_006:0948a04": "業。或復見言不見。不見言見。或聞言不聞。",
    "T45n1909_006:0948a05": "不聞言聞。或知言不知。不知言知。或為驕",
    "T45n1909_006:0948a06": "慢。或為嫉妬。起妄語業。如是罪惡無量無",
    "T45n1909_006:0948a07": "邊。今日懺悔願乞除滅。又無始已來至于今",
    "T45n1909_006:0948a08": "日。起兩舌業。受他惡言不能覆藏。向彼說",
    "T45n1909_006:0948a09": "此。向此說彼。使人離散令他嬰苦。或口",
    "T45n1909_006:0948a10": "戲笑鬪諍兩家。讒亂君臣忿擾一切離人",
    "T45n1909_006:0948a11": "骨肉破他眷屬如是等罪無量無邊。今日懺",
    "T45n1909_006:0948a12": "悔願乞除滅。又無始已來至于今日。造綺語",
    "T45n1909_006:0948a13": "罪。說無義語無利益語。或惱父母。或惱師",
    "T45n1909_006:0948a14": "長。或惱同學。乃至六道一切眾生。皆起惱",
    "T45n1909_006:0948a15": "害。如是口業所起怨對。無量無邊今日懺",
    "T45n1909_006:0948a16": "悔。願乞除滅。願以佛力法力諸菩薩力一切",
    "T45n1909_006:0948a17": "賢聖力。受某甲等今日懺悔。令四生六道三世",
    "T45n1909_006:0948a18": "眾怨一切怨結。畢竟解脫一切罪業。皆悉",
    "T45n1909_006:0948a19": "斷除畢竟不復起諸怨結。更入三途。畢竟",
    "T45n1909_006:0948a20": "不復於六道中。楚毒相加。從今日去一切捨",
    "T45n1909_006:0948a21": "施。無怨親想。一切和合猶如水乳。一切歡喜",
    "T45n1909_006:0948a22": "猶如初地。永為法親慈悲眷屬。從今已去乃",
    "T45n1909_006:0948a23": "至菩提。三界果報永不復受。斷三障業無五",
    "T45n1909_006:0948a24": "怖畏。四無量心六波羅蜜各自深修行大乘",
    "T45n1909_006:0948a25": "道入佛智慧。一切願海皆能滿足。六通三達",
    "T45n1909_006:0948a26": "無不明了。得佛三密具五分身。登金剛慧成",
    "T45n1909_006:0948a27": "種智果。",
    "T45n1909_006:0948a28": "今日道場同業大眾。相與已得懺身口罪竟。",
    "T45n1909_006:0948a29": "次復應須清淨意業。一切眾生。輪轉生死不",
    "T45n1909_006:0948b01": "得解脫者。皆由意業結集牢固。十惡五逆必",
    "T45n1909_006:0948b02": "由意造。故佛誡言。不得貪欲瞋恚愚癡邪見。",
    "T45n1909_006:0948b03": "後墮地獄受苦無窮。今日相與共見心之驅",
    "T45n1909_006:0948b04": "役諸識。亦猶君之總策其臣。口發惡言身行",
    "T45n1909_006:0948b05": "重逆。於六道中能招劇報。當知滅身事由心",
    "T45n1909_006:0948b06": "造。今欲改悔。先挫其心。次折其意。何以故",
    "T45n1909_006:0948b07": "爾。經言。制之一處無事不辦。當知潔心是解",
    "T45n1909_006:0948b08": "脫之本。清淨意業則進趣有期三途劇報",
    "T45n1909_006:0948b09": "不來惡道苦受不往。然身口業麁易遣。意",
    "T45n1909_006:0948b10": "地微細難除。如來大聖一切智人。於身口意",
    "T45n1909_006:0948b11": "始得不護。況凡惑愚夫。而不守慎。若不折",
    "T45n1909_006:0948b12": "挫未見其善。經云。防意如城。守口如瓶。相",
    "T45n1909_006:0948b13": "與無始世界已來。及此一形。無明起愛增長",
    "T45n1909_006:0948b14": "生死。亦能具足十二苦事。八邪八難三途六",
    "T45n1909_006:0948b15": "道。輪迴流轉無不經歷。如是諸處受無量苦。",
    "T45n1909_006:0948b16": "皆由意業搆起怨對。念念攀緣未曾暫捨。扇",
    "T45n1909_006:0948b17": "動六情。馳役五體。輕重惡業無不備造。或身",
    "T45n1909_006:0948b18": "口不遂心增忿毒。更相殺害無憐愍心。若微",
    "T45n1909_006:0948b19": "有痛癢不可抑忍。比至在他唯恐楚毒不深。",
    "T45n1909_006:0948b20": "見人之過。意願宣說。自有愆失不喜他聞。",
    "T45n1909_006:0948b21": "有如是心。實可慚愧。又意地起瞋大道怨賊。",
    "T45n1909_006:0948b22": "所以經言。劫功德賊無過瞋恚。又華嚴經云。",
    "T45n1909_006:0948b23": "佛子。若起一瞋恚心。一切惡中無過此惡。何",
    "T45n1909_006:0948b24": "以故爾。起一瞋恚心。則受百千障礙。所謂",
    "T45n1909_006:0948b25": "不見菩提障。不聞法障。生惡道障。多疾病障。",
    "T45n1909_006:0948b26": "被謗毀障。生闇鈍障。失正念障。少智慧障。近",
    "T45n1909_006:0948b27": "惡知識障。不樂賢善障。遠正見障。離佛正",
    "T45n1909_006:0948b28": "教。入魔境界。不見善知識。諸根不具。乃至",
    "T45n1909_006:0948b29": "生惡業家。生於邊地。如是等障不可具說。我",
    "T45n1909_006:0948c01": "等無始已來至于今日。已有無量無邊瞋恚",
    "T45n1909_006:0948c02": "惡心。乃至起瞋不避親族。何況六道諸眾生",
    "T45n1909_006:0948c03": "等。及其煩惱猛毒不復自知。但事不得為心",
    "T45n1909_006:0948c04": "想。何所不念。若使得遂心意。則誰不被困",
    "T45n1909_006:0948c05": "故天子一怒伏屍萬里。降斯已還自空粉擾。",
    "T45n1909_006:0948c06": "鞭楚捶縛有諸罪苦。當此之時何處應言。",
    "T45n1909_006:0948c07": "我違善戒唯恐苦酷。不深不重。是意地惡",
    "T45n1909_006:0948c08": "通於有識。智愚不免豪賤共有。未嘗一日慚",
    "T45n1909_006:0948c09": "愧改悔今日道場同業大眾。瞋恚苦惱意慮",
    "T45n1909_006:0948c10": "情深。雖復欲捨對境。以發動與惡俱念念",
    "T45n1909_006:0948c11": "相觸。何時當得免離斯苦。大眾相與既知",
    "T45n1909_006:0948c12": "其罪。豈得晏然而不改悔。相與今日懇到披",
    "T45n1909_006:0948c13": "誠。懺滅此罪。宜各人人等一痛切。五體投地。",
    "T45n1909_006:0948c14": "歸依世間大慈悲父。",
    "T45n1909_006:0948c15": "南無彌勒佛　南無釋迦牟尼佛　南無無",
    "T45n1909_006:0948c16": "所負佛　南無月相佛　南無電相佛　南",
    "T45n1909_006:0948c17": "無恭敬佛　南無威德守佛　南無智日佛",
    "T45n1909_006:0948c18": "　南無上剎佛　南無須彌頂佛　南無治",
    "T45n1909_006:0948c19": "怨賊佛　南無蓮華佛　南無應讚佛　南",
    "T45n1909_006:0948c20": "無知次佛　南無離憍佛　南無那羅延",
    "T45n1909_006:0948c21": "佛　南無常樂佛　南無不少國佛　南無",
    "T45n1909_006:0948c22": "天名佛　南無見有邊佛　南無甚良佛",
    "T45n1909_006:0948c23": "　南無多功德佛　南無寶月佛　南無師子",
    "T45n1909_006:0948c24": "相佛　南無樂禪佛　南無無所少佛　南",
    "T45n1909_006:0948c25": "無遊戲佛",
    "T45n1909_006:0948c26": "南無師子遊戲菩薩　南無師子奮迅菩薩",
    "T45n1909_006:0948c27": "　南無無邊身菩薩　南無觀世音菩薩",
    "T45n1909_006:0948c28": "又復歸依如是十方盡虛空界一切三寶。",
    "T45n1909_006:0948c29": "願以慈悲力無量無邊自在力。受某甲等今日",
    "T45n1909_006:0949a01": "向四生六道。父母師長一切眷屬。懺意所起",
    "T45n1909_006:0949a02": "一切怨對。若對非對若輕若重。已起之怨願",
    "T45n1909_006:0949a03": "懺除滅。未起之怨不敢復作。仰願以三寶力。",
    "T45n1909_006:0949a04": "同加攝受哀愍覆護。令得解脫。某甲等從無始",
    "T45n1909_006:0949a05": "已來至于今日。以意惡業因緣。於四生六道。",
    "T45n1909_006:0949a06": "父母師長一切眷屬。起諸怨對。若輕若重今",
    "T45n1909_006:0949a07": "日慚愧。發露懺悔。一切怨對。願乞除滅。又無",
    "T45n1909_006:0949a08": "始已來至于今日。依三毒根起於貪心。因於",
    "T45n1909_006:0949a09": "貪使起於貪業。若幽若顯盡空法界。他所有",
    "T45n1909_006:0949a10": "物。起於惡念。我當取之。乃至父母師長物。",
    "T45n1909_006:0949a11": "一切眷屬物一切眾生物諸天諸仙物。如是",
    "T45n1909_006:0949a12": "一切皆念屬己。如是罪惡無量無邊。今日懺",
    "T45n1909_006:0949a13": "悔願乞除滅。又無始已來至于今日。起於瞋",
    "T45n1909_006:0949a14": "業晝夜燒然。一時一刻無暫休息。小不適意便",
    "T45n1909_006:0949a15": "大瞋怒。取諸眾生種種惱害。或加鞭杖。或復",
    "T45n1909_006:0949a16": "沈溺乃至飢餓懸縛幽繫。如是瞋罪無量怨",
    "T45n1909_006:0949a17": "對。今日懺悔願乞除滅。又無始已來至于今",
    "T45n1909_006:0949a18": "日。隨逐無明起於癡業。無惡不造無有正慧。",
    "T45n1909_006:0949a19": "信於邪言受於邪法。如是癡業造諸怨對。無",
    "T45n1909_006:0949a20": "量無邊。今日懺悔。願乞除滅。又無始已來至",
    "T45n1909_006:0949a21": "于今日。行十邪道無怨不結。無業不造。念念",
    "T45n1909_006:0949a22": "攀緣。未曾暫捨。扇動六情起諸結業。或身口",
    "T45n1909_006:0949a23": "不遂其事而心增毒厲。乃至戲笑。搆起是",
    "T45n1909_006:0949a24": "非。不以直心與人。從事恒懷諂曲。無有慚愧。",
    "T45n1909_006:0949a25": "如是等罪無量無邊。於六道中受大苦惱。今",
    "T45n1909_006:0949a26": "日懺悔願乞除滅。某甲等從無始已來至于今",
    "T45n1909_006:0949a27": "日。以身業不善口業不善意業不善。如是惡",
    "T45n1909_006:0949a28": "業。於佛邊起一切罪障。於法邊起一切罪障。",
    "T45n1909_006:0949a29": "於一切菩薩賢聖邊起一切罪障。如是罪障",
    "T45n1909_006:0949b01": "無量無邊。今日至誠求哀懺悔。願乞除滅。又",
    "T45n1909_006:0949b02": "無始已來至于今日。身三口四意三惡業。五",
    "T45n1909_006:0949b03": "逆四重無罪不作。今日懺悔願乞除滅。又無",
    "T45n1909_006:0949b04": "始已來至于今日。六根六塵六識妄想顛倒。",
    "T45n1909_006:0949b05": "攀緣諸境造一切罪。今日懺悔願乞除滅。又",
    "T45n1909_006:0949b06": "無始已來至于今日。於攝大威儀戒攝善法",
    "T45n1909_006:0949b07": "戒攝眾生戒多有毀犯。身壞命終墮三惡道。",
    "T45n1909_006:0949b08": "在地獄中。受無量無邊恒沙等苦。又墮餓鬼",
    "T45n1909_006:0949b09": "無所識知。恒抱飢渴受寒熱惱。又墮畜生受",
    "T45n1909_006:0949b10": "無量苦。飲食不淨飢寒困苦。又出生人中墮",
    "T45n1909_006:0949b11": "邪見家。心常諂曲。信於邪言。失於正道。沒",
    "T45n1909_006:0949b12": "生死海。永無出期。三世一切眾惡怨對。不可",
    "T45n1909_006:0949b13": "稱計。唯有諸佛。盡知盡見劑如諸佛。所知所",
    "T45n1909_006:0949b14": "見罪報多少。今日懺悔願乞除滅。願以諸佛",
    "T45n1909_006:0949b15": "大慈悲力。大神通力。如法調伏諸眾生力。令",
    "T45n1909_006:0949b16": "某甲等今日懺悔。一切怨對即得除滅。六道四",
    "T45n1909_006:0949b17": "生今日。已受對者。未受對者。願以諸佛大地",
    "T45n1909_006:0949b18": "菩薩。一切賢聖大慈悲力。令此眾怨畢竟解",
    "T45n1909_006:0949b19": "脫。從今日去至于菩提。一切罪障畢竟清淨。",
    "T45n1909_006:0949b20": "捨惡道生得淨土生。捨怨對命得智慧命。捨",
    "T45n1909_006:0949b21": "怨對身。得金剛身。捨惡道苦得涅槃樂。念",
    "T45n1909_006:0949b22": "惡道苦發菩提心。四等六度常得現前。四辯",
    "T45n1909_006:0949b23": "六通如意自在。勇猛精進不休不息。乃至進",
    "T45n1909_006:0949b24": "修滿十地行。還度無邊一切眾生。",
    "T45n1909_006:0949b25": "4 發願發願第四",
    "T45n1909_006:0949b26": "今日道場同業大眾。過去現在四生六道。窮",
    "T45n1909_006:0949b27": "未來際一切眾生。願以今懺法同得清淨同",
    "T45n1909_006:0949b28": "得解脫。具足智慧神力自在。願諸眾生。從今",
    "T45n1909_006:0949b29": "日去至于菩提。常見十方盡虛空界。諸佛法",
    "T45n1909_006:0949c01": "身。常見諸佛三十二相。紫磨之身。常見諸佛",
    "T45n1909_006:0949c02": "八十種好。分形散體遍滿十方。救眾生身常",
    "T45n1909_006:0949c03": "見諸佛。眉間白毫大光。普照濟地獄苦。又",
    "T45n1909_006:0949c04": "願今日道場同業大眾。以今懺悔清淨功德",
    "T45n1909_006:0949c05": "因緣。從今日去捨身受身。不經地獄道鑊湯",
    "T45n1909_006:0949c06": "鑪炭割炙之苦。不經餓鬼道烊銅灌口焦",
    "T45n1909_006:0949c07": "爛之苦。不經畜生道。剝裂楚毒之苦。若在",
    "T45n1909_006:0949c08": "人道不經四百四病觸身之苦。不經大熱大",
    "T45n1909_006:0949c09": "寒難耐之苦。不經刀杖毒藥加害之苦。不經",
    "T45n1909_006:0949c10": "飢渴困乏之苦。又願大眾從今日去。奉戒清",
    "T45n1909_006:0949c11": "淨無點污心。常修仁義。念報恩心供養父",
    "T45n1909_006:0949c12": "母。如視世尊奉敬師長。如對諸佛敬重國王",
    "T45n1909_006:0949c13": "如真法身。於餘一切皆如己想。又願大眾從",
    "T45n1909_006:0949c14": "今日去。乃至菩提達深法義智無所畏。明解",
    "T45n1909_006:0949c15": "大乘了見正法。即自開解不由他悟。一向堅",
    "T45n1909_006:0949c16": "固志求佛道。還度無邊一切眾生。等與如來",
    "T45n1909_006:0949c17": "俱成正覺。",
    "T45n1909_006:0949c18": "今日道場幽顯大眾。賜為證明今日微願",
    "T45n1909_006:0949c19": "某甲等正願。願生聖人所居之處。常能建立",
    "T45n1909_006:0949c20": "道場。興顯供養為一切眾生作大利益。常蒙",
    "T45n1909_006:0949c21": "三寶慈悲攝受。常有勢力化導。得行常修精",
    "T45n1909_006:0949c22": "進。不著世樂。知一切法空。於非怨親同以",
    "T45n1909_006:0949c23": "善化。乃至菩提心無退轉。從今日去。一毫之",
    "T45n1909_006:0949c24": "善悉資願力。某甲等又願若生人中生修善家。",
    "T45n1909_006:0949c25": "更立道場。供養三寶。一毫之善悉施一切。",
    "T45n1909_006:0949c26": "願與和上闍黎。不相捨離。自然蔬食絕愛染",
    "T45n1909_006:0949c27": "心。不須妻子。忠信清直仁恕和平。損己濟物",
    "T45n1909_006:0949c28": "不求名利。某甲等又願若捨此身。不蒙解脫。生",
    "T45n1909_006:0949c29": "鬼神中。願為大力護法善神濟苦善神不須",
    "T45n1909_006:0950a01": "衣食。自然溫飽。某甲等又願捨此身命。不蒙",
    "T45n1909_006:0950a02": "解脫。墮畜生中。常處深山。食草飲水。無諸苦",
    "T45n1909_006:0950a03": "事。出則為瑞不被籠縶。某甲等又願捨此身命。",
    "T45n1909_006:0950a04": "不蒙解脫。墮餓鬼中。願身心安樂無諸熱惱。",
    "T45n1909_006:0950a05": "化諸同苦。皆令悔過。發菩提心。某甲等又願捨",
    "T45n1909_006:0950a06": "此身命。不蒙解脫。墮在地獄。自識宿命化諸",
    "T45n1909_006:0950a07": "同苦。皆令悔過發菩提心。某甲等亦自憶菩提",
    "T45n1909_006:0950a08": "心。令菩提心相續不斷。仰願十方一切諸佛。",
    "T45n1909_006:0950a09": "大地菩薩一切聖人。以慈悲心現為我證。又",
    "T45n1909_006:0950a10": "願諸天諸仙。護世四王。主善罰惡。守護持呪。",
    "T45n1909_006:0950a11": "五方龍王。龍神八部。同為證明。重復至誠歸",
    "T45n1909_006:0950a12": "依三寶。",
    "T45n1909_006:0950a13": "讚佛呪願讚佛呪願",
    "T45n1909_006:0950a14": "大聖世尊　　巍巍堂堂　　三達洞照",
    "T45n1909_006:0950a15": "眾聖中王　　分身濟物　　現坐道場",
    "T45n1909_006:0950a16": "天人歸仰　　飡稟未央　　八音遠被",
    "T45n1909_006:0950a17": "群魔驚遑　　威震大千　　慈化流芳",
    "T45n1909_006:0950a18": "以慈悲力　　普攝十方　　長辭八苦",
    "T45n1909_006:0950a19": "到菩提鄉",
    "T45n1909_006:0950a20": "故號如來應供正遍知明行足善逝世間解無",
    "T45n1909_006:0950a21": "上士調御丈夫天人師佛世尊。度人無量。拔",
    "T45n1909_006:0950a22": "生死苦。以今懺悔清淨讚佛功德因緣。願四",
    "T45n1909_006:0950a23": "生六道一切眾生。從今日去至于菩提。以佛",
    "T45n1909_006:0950a24": "神力隨心自在。",
    "T45n1909_006:0950a25": "慈悲道場懺法卷第六"
}