{
    "T36n1736_046:0355a02": "大方廣佛華嚴經隨疏演義鈔卷",
    "T36n1736_046:0355a03": "第四十六",
    "T36n1736_046:0355a05": "唐清涼山大華嚴寺沙門澄觀述",
    "T36n1736_046:0355a06": "第六施藏。疏如月光王施頭等者。即賢愚經",
    "T36n1736_046:0355a07": "第五卷說月光王施頭。二十八經中因說如來",
    "T36n1736_046:0355a08": "受波旬請却後三月當般涅槃。舍利弗聞便",
    "T36n1736_046:0355a09": "白世尊。不忍見佛入般涅槃。當先涅槃。",
    "T36n1736_046:0355a10": "佛便許之涅槃訖。佛告阿難。舍利弗非但",
    "T36n1736_046:0355a11": "今日不忍見我入般涅槃先取滅度昔亦",
    "T36n1736_046:0355a12": "如是。阿難請佛為說其事。佛便廣引經文",
    "T36n1736_046:0355a13": "浩博今略意引。佛告阿難。過去久遠無量無",
    "T36n1736_046:0355a14": "數不可思議阿僧祇劫。此閻浮提有一國王。",
    "T36n1736_046:0355a15": "名旃陀婆羅脾(晉言月光)統閻浮提八萬四千國。",
    "T36n1736_046:0355a16": "第一夫人名須摩檀(晉言華施)一萬大臣其第一",
    "T36n1736_046:0355a17": "者名摩訶旃陀(晉言大月)有五百太子。大者曰",
    "T36n1736_046:0355a18": "尸羅跋陀(晉言戒賢)王所住城名跋陀耆婆(晉言",
    "T36n1736_046:0355a19": "賢壽)廣說莊嚴王思善因廣行大施。告令",
    "T36n1736_046:0355a20": "國內悉令大捨。時邊遠有一小國王。名曰",
    "T36n1736_046:0355a21": "毘摩思那。心生嫉妬廣詔外人。乞取王頭",
    "T36n1736_046:0355a22": "無肯從者。後復廣詔云。得月光王頭分國",
    "T36n1736_046:0355a23": "半治以女妻之。有婆羅門名勞度叉。應詔",
    "T36n1736_046:0355a24": "乞頭月光王。國先有變怪。大月大臣復得",
    "T36n1736_046:0355a25": "惡夢。城神遮之不令得入。時首陀天託夢",
    "T36n1736_046:0355a26": "令知月光睡覺。詔令見已。大月大臣思以",
    "T36n1736_046:0355a27": "五百七寶頭換之。不得心裂七分死於王",
    "T36n1736_046:0355a28": "前。王許其頭却後七日。而遍告國內。國內",
    "T36n1736_046:0355a29": "皆至擗地請留。王不受之。言我計死所經",
    "T36n1736_046:0355b01": "地獄。一日之中捨身無數竟無所益。今日施",
    "T36n1736_046:0355b02": "頭持是功德。誓求佛道當度汝等。言訖入",
    "T36n1736_046:0355b03": "園繫髮於樹。樹神以手搏婆羅門。王語",
    "T36n1736_046:0355b04": "樹神。我此樹下已捨九百九十九頭。今當",
    "T36n1736_046:0355b05": "滿千。汝莫遮我無上大道。樹神依之。婆羅",
    "T36n1736_046:0355b06": "門斬下王頭。地六震動施頭之聲聲遍天下。",
    "T36n1736_046:0355b07": "時毘摩羨王聞此語已喜踊驚愕心擗裂死。",
    "T36n1736_046:0355b08": "時婆羅門嫌頭腥臭。擲地脚踏人又呵之。迴",
    "T36n1736_046:0355b09": "來在道無施給者飢餓委悴。聞毘摩羨王",
    "T36n1736_046:0355b10": "已復命終。懊惱憤憤心裂七分吐血而死。王",
    "T36n1736_046:0355b11": "及婆羅門墮阿鼻地獄。其餘人民感激死者",
    "T36n1736_046:0355b12": "皆得生天。月光王者我身是也。毘摩羨王波",
    "T36n1736_046:0355b13": "旬是也。勞度叉者調達是也。其樹神者目連",
    "T36n1736_046:0355b14": "是也。大月大臣者舍利弗是也釋曰。此即世",
    "T36n1736_046:0355b15": "尊本行故云賢行。此明世尊無不能捨。則",
    "T36n1736_046:0355b16": "令施心須成恐無巧慧不善籌量故。云未",
    "T36n1736_046:0355b17": "全可準。奪萬姓之歡施二人之死向引已具。",
    "T36n1736_046:0355b18": "疏若不爾下。成上須量之義。菩薩能施。而不",
    "T36n1736_046:0355b19": "施者明是不宜即善量也(八中)疏不自安處",
    "T36n1736_046:0355b20": "求勝樂者。初發心住已會此文。疏非有處",
    "T36n1736_046:0355b21": "所者與理冥故者。即明淨土四句之義。謂",
    "T36n1736_046:0355b22": "有質不成無質不成等。如世界成就品。疏",
    "T36n1736_046:0355b23": "十萬等殊者。十萬即阿彌陀經。從此西方十",
    "T36n1736_046:0355b24": "萬佛土有世界名曰極樂故。等者。等於餘",
    "T36n1736_046:0355b25": "土遠近之數。疏若約通論未來法可以意",
    "T36n1736_046:0355b26": "得者。未來未至故非有處所。緣會當成聖",
    "T36n1736_046:0355b27": "智所知故。非無處所未來故非內。由心",
    "T36n1736_046:0355b28": "故非外。未至何有遠近。疏異生果中此最",
    "T36n1736_046:0355b29": "勝故者。上五聖居故。疏已得上品雜修靜慮",
    "T36n1736_046:0355c01": "者。謂漏與無漏間雜而修故名雜修。俱舍",
    "T36n1736_046:0355c02": "賢聖品論云前說上流雜修靜慮為因能往",
    "T36n1736_046:0355c03": "色究竟天。先應雜修何等靜慮(一問)由何等",
    "T36n1736_046:0355c04": "位知雜修成(二問)復有何緣雜修靜慮(三問)偈",
    "T36n1736_046:0355c05": "云。先雜修第四(答第一問)成由一念雜(答第二問)為",
    "T36n1736_046:0355c06": "受生現樂及遮煩惱過(答第三問)釋曰。初句明夫",
    "T36n1736_046:0355c07": "欲雜修必先修第四靜慮。由第四靜慮最",
    "T36n1736_046:0355c08": "堪能故。二答成位。謂阿羅漢或是不還。成",
    "T36n1736_046:0355c09": "由一念雜者。謂彼必先入第四靜慮。多念無",
    "T36n1736_046:0355c10": "漏相續現前。從此引生多念有漏。後復多念",
    "T36n1736_046:0355c11": "無漏現前。如是旋環後後漸減。乃至最後二",
    "T36n1736_046:0355c12": "念無漏。次引二念有漏現前無間。復生二",
    "T36n1736_046:0355c13": "念無漏名雜修定加行成滿。次復唯有一",
    "T36n1736_046:0355c14": "念無漏。次復引起一念有漏。無間復生一念",
    "T36n1736_046:0355c15": "無漏。中間有漏前後無漏以相間雜故名雜",
    "T36n1736_046:0355c16": "修。此一念雜名根本成修第四已乘此勢",
    "T36n1736_046:0355c17": "力亦能雜修下三靜慮。答何緣云雜修靜",
    "T36n1736_046:0355c18": "慮。總有三緣。一為受生生淨居天故。二為",
    "T36n1736_046:0355c19": "現樂受現法樂故。三為遮煩惱過。若不還",
    "T36n1736_046:0355c20": "一修由前三緣。若羅漢修除受生一。從此",
    "T36n1736_046:0355c21": "第六明淨居處何唯有五。論頌云。由雜修",
    "T36n1736_046:0355c22": "有五。生有五淨居。釋曰。由雜修第四有五",
    "T36n1736_046:0355c23": "品故。一下品有三心。初起無漏次起有漏。",
    "T36n1736_046:0355c24": "復起無漏。二是中品亦同上修三心。并前",
    "T36n1736_046:0355c25": "成六。三是上品四上勝品。五上極品。亦皆同",
    "T36n1736_046:0355c26": "初各起三心。三五便成一十五心。如次五",
    "T36n1736_046:0355c27": "品感五淨居。應知此中無漏勢力。熏修有",
    "T36n1736_046:0355c28": "漏感五淨居非無漏感。今善現天是第四",
    "T36n1736_046:0355c29": "品。第五善見是極上品。故障至微。疏一旦背",
    "T36n1736_046:0356a01": "恩如小兒故者。即智論文審諦觀此身終",
    "T36n1736_046:0356a02": "畢歸死處。難御無反復背恩如小兒。疏故",
    "T36n1736_046:0356a03": "智論云由無我故下。亦同此卷已前亦引。",
    "T36n1736_046:0356a04": "第七慧藏。疏今初以四諦慧等者。疏文有四。",
    "T36n1736_046:0356a05": "一料揀句數開合。二釋如實知義。三隨文",
    "T36n1736_046:0356a06": "解釋。四結彈古義。今初有二。一攝十為五。",
    "T36n1736_046:0356a07": "後三即為三。故今初言以四諦慧等者。即",
    "T36n1736_046:0356a08": "無作四諦也。故下四諦差別門中云。若約菩",
    "T36n1736_046:0356a09": "薩能觀皆無作也。二收此五下。攝五為二",
    "T36n1736_046:0356a10": "自有四門。一凡聖差別。二又若後三就果下。",
    "T36n1736_046:0356a11": "四諦差別門。三又初二流轉下。是流轉還滅",
    "T36n1736_046:0356a12": "門。四又前是所知下能所知見門。於四門中",
    "T36n1736_046:0356a13": "前三皆約所知。後一方具能所。四諦之義已",
    "T36n1736_046:0356a14": "見本品。疏前有滅道下。此通妨難。謂有難",
    "T36n1736_046:0356a15": "言。初二流轉即五蘊有支而皆有四諦。謂色",
    "T36n1736_046:0356a16": "滅色道等滅道即是還滅。何言流轉。後有苦",
    "T36n1736_046:0356a17": "集亦然。故今通云。前五陰等中有滅道者。",
    "T36n1736_046:0356a18": "於蘊等中方始修道期得滅耳。若已證滅",
    "T36n1736_046:0356a19": "則無蘊等言後有苦集者。即三乘中亦以",
    "T36n1736_046:0356a20": "四諦。則有苦集既是還滅何得有之。故今",
    "T36n1736_046:0356a21": "答云。雖是聖人苦集未盡。無餘涅槃方始",
    "T36n1736_046:0356a22": "盡故。疏又前是所知下。第四門中二。先正明。",
    "T36n1736_046:0356a23": "後人中有法下通妨。經云聲聞法如實知。緣",
    "T36n1736_046:0356a24": "覺法如實知等。何言但是能知之人。故為此",
    "T36n1736_046:0356a25": "通。謂三乘聖人歷前諸法成三乘耳。歷於",
    "T36n1736_046:0356a26": "四諦下。示其以法成人之相。其四諦之法",
    "T36n1736_046:0356a27": "遍在前七。所緣有支即無明有愛。能如實知",
    "T36n1736_046:0356a28": "諸法故名菩薩。疏皆言如實知下。第二總",
    "T36n1736_046:0356a29": "釋如實知可解。疏十中前七下。第三隨文",
    "T36n1736_046:0356b01": "解釋。於中二。先解前七。後解後三。前中先",
    "T36n1736_046:0356b02": "總後別。總中云。無明與愛有漏性下釋妨。謂",
    "T36n1736_046:0356b03": "有問言。無明與愛此是煩惱。云何而言七皆",
    "T36n1736_046:0356b04": "是苦。故為此通。明三義是苦緣生是集。七",
    "T36n1736_046:0356b05": "皆緣生無性。是滅七皆無性。結是理滅。顯滅",
    "T36n1736_046:0356b06": "為道者顯無性理。言從詮顯者。釋上顯滅",
    "T36n1736_046:0356b07": "為道。謂緣生之法是顯滅之詮。若不從緣不",
    "T36n1736_046:0356b08": "知無性故。亦如修行止觀顯得滅理故。",
    "T36n1736_046:0356b09": "次結云此則總說及就理滅。疏若別說者下。",
    "T36n1736_046:0356b10": "歷色等七一一別明四諦之相可以思準。",
    "T36n1736_046:0356b11": "言由他言說等皆瑜伽意義皆可知。不正思",
    "T36n1736_046:0356b12": "惟亦涅槃意六地當明。謂無明觸為緣等",
    "T36n1736_046:0356b13": "者。亦瑜伽意。大般若等皆說眼觸。眼觸為",
    "T36n1736_046:0356b14": "緣所生諸受等。如眼根境識三和合名觸。",
    "T36n1736_046:0356b15": "若以明為緣不成有支。由無明迷而受諸",
    "T36n1736_046:0356b16": "受。樂受生愛故是愛因。疏十二支中唯舉二",
    "T36n1736_046:0356b17": "下。釋文略妨。先牒從發業下。解釋略引",
    "T36n1736_046:0356b18": "三文。唯識生引門說。無明發業。愛能潤業",
    "T36n1736_046:0356b19": "能引有。二但舉無明能潤有。三但舉於愛",
    "T36n1736_046:0356b20": "已攝取有。二從癡下。引淨名釋。三從涅槃",
    "T36n1736_046:0356b21": "下。引涅槃經證。即是北經當三十四。南",
    "T36n1736_046:0356b22": "經三十二明二十一對諍論之中。此當第十",
    "T36n1736_046:0356b23": "四有心數無心數義。此文稍略。若具引者經",
    "T36n1736_046:0356b24": "云。善男子。我於經中作如是說。聖人色陰",
    "T36n1736_046:0356b25": "乃至識陰。皆是無明因緣所出。一切凡夫亦",
    "T36n1736_046:0356b26": "復如是。從無明生愛當知是愛即是無明。",
    "T36n1736_046:0356b27": "從愛生取。當知是取即無明愛。從取生有。",
    "T36n1736_046:0356b28": "是有即是無明愛取。從有生受。當知是受",
    "T36n1736_046:0356b29": "即是行有。從受因緣生於名色無明愛取有",
    "T36n1736_046:0356c01": "行受觸識六入等。是故受者即十二支。善男",
    "T36n1736_046:0356c02": "子。我諸弟子聞是說已不解我意。唱言。如",
    "T36n1736_046:0356c03": "來說無心數。釋曰。此中有三。先明聖人五",
    "T36n1736_046:0356c04": "陰從無明生。二例凡夫。三就凡中明心法",
    "T36n1736_046:0356c05": "展轉相生更無別數。此中即三世十二因緣",
    "T36n1736_046:0356c06": "隱顯互論。文中先列後結。列中先明過去之",
    "T36n1736_046:0356c07": "因從無明生。言從無明生愛。當知是愛即",
    "T36n1736_046:0356c08": "是無明者。謂無明之心對境染著。即名為",
    "T36n1736_046:0356c09": "愛。是故此愛即是無明。言從愛生取當知是",
    "T36n1736_046:0356c10": "取即無明愛者。即前愛心取著境界。即名為",
    "T36n1736_046:0356c11": "取體性不殊。是故此取即無明愛。言從取",
    "T36n1736_046:0356c12": "生有。當知是有即是無明愛取者。前取心起",
    "T36n1736_046:0356c13": "業名有。是故此有即無明等。次論現果。云",
    "T36n1736_046:0356c14": "從有生受。當知此受即是行有者。此詺識",
    "T36n1736_046:0356c15": "支。以之為受。識支即是現報之體。從因緣",
    "T36n1736_046:0356c16": "得故名為受。即前有支轉為此受。是故此",
    "T36n1736_046:0356c17": "受即前行有。亦應即前無明愛取。就近言",
    "T36n1736_046:0356c18": "之耳。言從受因緣生於名色者。受增為名。",
    "T36n1736_046:0356c19": "所託識立以之為色。從受生於無明愛取有",
    "T36n1736_046:0356c20": "行者。從現報受起後因也。從受因緣生於",
    "T36n1736_046:0356c21": "愛觸識六入等者。從現報色轉。起未來生",
    "T36n1736_046:0356c22": "老死也。亦應宣說名色即是受。乃至宣說",
    "T36n1736_046:0356c23": "六入即受。而文略耳。以下經云是故受者",
    "T36n1736_046:0356c24": "即十二支故。故此末句即是總結。無別受",
    "T36n1736_046:0356c25": "外心法。向前即於過去無明愛等。向後即於",
    "T36n1736_046:0356c26": "名色等故。受即十二支。以今疏引但引初",
    "T36n1736_046:0356c27": "段。證無明愛是十二支本。其即無明愛等。等",
    "T36n1736_046:0356c28": "字等餘經文。然其彼經本意為明無別心",
    "T36n1736_046:0356c29": "法。非成無明及愛是有支本。故疏結言亦",
    "T36n1736_046:0357a01": "似斯義。疏又約三際無明為本下。即瑜伽",
    "T36n1736_046:0357a02": "論。至下六地當廣分別。今且略釋無明橫",
    "T36n1736_046:0357a03": "起是本可知。不了第一義諦名無明故。",
    "T36n1736_046:0357a04": "言愛取為際者。即現在所起。若更起愛取",
    "T36n1736_046:0357a05": "則有未來生老死支。若不起者當苦不生。",
    "T36n1736_046:0357a06": "有無由之故名為際。言是二中間有識等",
    "T36n1736_046:0357a07": "五者。是無明支後愛取支。前中間五果。言",
    "T36n1736_046:0357a08": "及生老死者。即愛取支。後望未來世未起",
    "T36n1736_046:0357a09": "愛取支。前為中間耳。以未來更起展轉無",
    "T36n1736_046:0357a10": "窮故。疏今悟無明下。出愛取為際之由。義",
    "T36n1736_046:0357a11": "如上釋。疏後三約淨下。第二釋後三段。於",
    "T36n1736_046:0357a12": "中三。初案文釋。二又知聲聞即是知苦者。",
    "T36n1736_046:0357a13": "會通四諦。以前標云以四諦慧照十法故。",
    "T36n1736_046:0357a14": "三前釋通因下。會通二釋。雖因果云異亦",
    "T36n1736_046:0357a15": "不殊四諦之意也。疏若定以前二為分段",
    "T36n1736_046:0357a16": "下。第四結彈古義。即刊定記釋。疏先敘之。",
    "T36n1736_046:0357a17": "後則小乘三果下。示其過相。後之三乘通",
    "T36n1736_046:0357a18": "因通果。今為變易則三果已受變易。變易",
    "T36n1736_046:0357a19": "入無餘竟方始受之。何得三果便受變易。",
    "T36n1736_046:0357a20": "又此三果非此所知。三果是分段故。言直往",
    "T36n1736_046:0357a21": "七地等者。迴小入大初地已上容受變易。",
    "T36n1736_046:0357a22": "直往菩薩八地已上方受變易。今總為變易",
    "T36n1736_046:0357a23": "故。七地已還非此所知。亦可直往七地已前",
    "T36n1736_046:0357a24": "應受變易各有二過。疏文影略耳。然分段",
    "T36n1736_046:0357a25": "變易者。勝鬘經云。有二種死。何等為二。謂",
    "T36n1736_046:0357a26": "分段死。不思議變易死。分段死者。謂虛偽凡",
    "T36n1736_046:0357a27": "夫。不思議變易死者。謂阿羅漢辟支佛大力",
    "T36n1736_046:0357a28": "菩薩意生身。乃至究竟無上菩提。釋曰。據",
    "T36n1736_046:0357a29": "此明知小乘三果。七地已還未受變易",
    "T36n1736_046:0357b01": "也。四變易義前已廣說。疏亦顯所知之相者",
    "T36n1736_046:0357b02": "所知者即下性相。要顯所知方識能知耳。",
    "T36n1736_046:0357b03": "疏知相知性下。此中有三。一知相。二知",
    "T36n1736_046:0357b04": "性。三知無障礙。無障礙有二。一上性相無",
    "T36n1736_046:0357b05": "礙。二以性融相重重無礙。即四法界是此所",
    "T36n1736_046:0357b06": "知。言無知之知者。是菩薩能知也。即般若",
    "T36n1736_046:0357b07": "無知對緣而照耳。疏又二段中。含前五類等",
    "T36n1736_046:0357b08": "者。謂前以如實知。一一歷前五類之法。在",
    "T36n1736_046:0357b09": "文昭著。今明文中義含前法故疏具示。疏",
    "T36n1736_046:0357b10": "自色已上種智已還者。大品略列八十餘科。",
    "T36n1736_046:0357b11": "大般若更廣。謂色為首是五蘊初故。次歷四",
    "T36n1736_046:0357b12": "蘊。次歷十二入十八界。次眼等觸等所生諸",
    "T36n1736_046:0357b13": "受。次四念住四諦四禪八解脫陀羅尼十地",
    "T36n1736_046:0357b14": "五眼十力大慈大悲四等相好無忘失法一切",
    "T36n1736_046:0357b15": "種智四果菩薩行無上菩提。釋曰。上即所歷",
    "T36n1736_046:0357b16": "也。疏現見諸法猶如聚沫等者。舉五蘊不",
    "T36n1736_046:0357b17": "實破壞之義。以難不壞釋意前已頻有。疏",
    "T36n1736_046:0357b18": "皆已無得等為少方便者。疏以無得釋",
    "T36n1736_046:0357b19": "少方便。下經云以無所得而為方便。若準",
    "T36n1736_046:0357b20": "大般若。亦以無生為方便。無住為方便。無",
    "T36n1736_046:0357b21": "依為方便。皆般若相也。然為方便略有二",
    "T36n1736_046:0357b22": "意。一為入有方便。令有無所得等。二為",
    "T36n1736_046:0357b23": "入空方便亦不住無得。故今正取為入有",
    "T36n1736_046:0357b24": "方便。疏亦如上酥無不入者。解深密經歎",
    "T36n1736_046:0357b25": "真實智無不入也。第八念藏。疏十一分教",
    "T36n1736_046:0357b26": "今當略釋者。即第五演教也。文中三。一釋",
    "T36n1736_046:0357b27": "總名。二各有二相下釋相。三料揀通局。二",
    "T36n1736_046:0357b28": "中先總明。後修多羅者下別釋之。此一部",
    "T36n1736_046:0357b29": "分二。先辨二相。其長行綴緝等者。次下當",
    "T36n1736_046:0357c01": "知。二然更有下。辨異名。便彰三相。於中二",
    "T36n1736_046:0357c02": "先列四名。亦如初卷。後言法本下。別釋。於",
    "T36n1736_046:0357c03": "中二。一正述遠公釋。二以彼立下。為出所",
    "T36n1736_046:0357c04": "以。即立三相。以五中後三即三修多羅相",
    "T36n1736_046:0357c05": "故。於中先列。後總。不異前下釋。於中二。一",
    "T36n1736_046:0357c06": "正釋三相總不異前二相中總也。餘二可",
    "T36n1736_046:0357c07": "知。然其後二下。遮破會通。以刊定記自立",
    "T36n1736_046:0357c08": "兩重總別。如第一疏鈔不許立三。彼第一",
    "T36n1736_046:0357c09": "疏中破云。隋遠法師雖說修多羅總別略三。",
    "T36n1736_046:0357c10": "初順涅槃。二無聖教亦乖正理。三違雜集。",
    "T36n1736_046:0357c11": "雜集論云。修多羅者。謂長行綴緝略說所",
    "T36n1736_046:0357c12": "應說義。彼自釋云。略說所應說義即是長行",
    "T36n1736_046:0357c13": "綴緝。曾無先略標舉後廣釋之相。言略者",
    "T36n1736_046:0357c14": "總之異名。謂修多羅一分是總。餘十一分是",
    "T36n1736_046:0357c15": "別。今修多羅依藏部。中總相業用而立其",
    "T36n1736_046:0357c16": "名。餘藏部名依藏部中別相業用。所以者",
    "T36n1736_046:0357c17": "何。修多羅業用能貫攝故。故餘藏餘部所詮",
    "T36n1736_046:0357c18": "所化。由此貫攝彼方成故。故涅槃云。始從",
    "T36n1736_046:0357c19": "如是我聞終至歡喜奉行皆修多羅攝。釋",
    "T36n1736_046:0357c20": "曰。此即彼之立破。今疏知其所立但是總相",
    "T36n1736_046:0357c21": "更不敘之。言違雜集故。為辨相却用雜",
    "T36n1736_046:0357c22": "集故云不違。此成別相故云長行綴緝。是",
    "T36n1736_046:0357c23": "十一所不攝者。恐義未顯故引涅槃。賢首",
    "T36n1736_046:0357c24": "品示之以總長行綴緝即是總相。總相何得",
    "T36n1736_046:0357c25": "揀偈頌耶。疏其略說所應說義。通略相",
    "T36n1736_046:0357c26": "修多羅。即雜集論文而為兩段。出別略之",
    "T36n1736_046:0357c27": "據。只用上賢首品一文雙證二義。如云",
    "T36n1736_046:0357c28": "爾時文殊師利說無濁亂清淨行大功德已",
    "T36n1736_046:0357c29": "者。但是長行綴緝。若云欲顯示菩提心功德",
    "T36n1736_046:0358a01": "故即略示相。標下文之所說故。次明不",
    "T36n1736_046:0358a02": "違成實可知。從斯則通十二分者。明略",
    "T36n1736_046:0358a03": "相通也。不同別相十一不攝。疏若十二分",
    "T36n1736_046:0358a04": "中修多羅下。雙結藏部二修多羅通局之",
    "T36n1736_046:0358a05": "異。此文正為刊定立二總別。彼云但藏部立",
    "T36n1736_046:0358a06": "名各有兩重總別。一謂三藏十二部為總名。",
    "T36n1736_046:0358a07": "修多羅等為別稱。二謂修多羅為總號。毘柰",
    "T36n1736_046:0358a08": "耶應頌等為別目。自古相傳唯辨前門不",
    "T36n1736_046:0358a09": "論其後。釋曰。其後一總別彼為挺拔。今正",
    "T36n1736_046:0358a10": "破之。彼意云。既契理合機名修多羅。則律",
    "T36n1736_046:0358a11": "與論皆有契合。豈不得名修多羅耶。故今",
    "T36n1736_046:0358a12": "示云。二藏有契合者即十二部中修多羅耳。",
    "T36n1736_046:0358a13": "此約義該何須更立兩重總別。則三藏修",
    "T36n1736_046:0358a14": "多羅唯局總相。十二分中却分三相故。從總",
    "T36n1736_046:0358a15": "相立於經藏揀異二藏也。疏但開雜集下。",
    "T36n1736_046:0358a16": "結示遠公之據。疏有不曉下。結彈。刊定違",
    "T36n1736_046:0358a17": "雜集言却在彼已餘十二分文並可知。然",
    "T36n1736_046:0358a18": "隨一一分便引當經為證。則顯此經具十",
    "T36n1736_046:0358a19": "二分耳(二中)疏涅槃云。佛昔為諸比丘等者。即",
    "T36n1736_046:0358a20": "十五經云。長行具云何等名為祇夜經。佛告",
    "T36n1736_046:0358a21": "諸比丘。昔我與汝愚無智慧不能如實見",
    "T36n1736_046:0358a22": "四真諦。是故流轉久處生死沒大苦海。何等",
    "T36n1736_046:0358a23": "為四苦集滅道。如佛昔日為諸比丘說契",
    "T36n1736_046:0358a24": "經竟。下全同疏。疏後等字有二。一等餘偈。",
    "T36n1736_046:0358a25": "更有一偈云。若能見四諦。即得斷生死。",
    "T36n1736_046:0358a26": "諸有既已盡。更不受諸有。是名祇夜經",
    "T36n1736_046:0358a27": "是也。二等取餘經文。疏如記彌勒者。涅槃",
    "T36n1736_046:0358a28": "云。何等名為授記經。如有經律如來說。時",
    "T36n1736_046:0358a29": "為諸天人受佛記別。汝阿逸多未來有王名",
    "T36n1736_046:0358b01": "曰穰佉。當於是世而成佛道。號曰彌勒。",
    "T36n1736_046:0358b02": "是名授記經。四伽陀。涅槃中引諸惡莫作",
    "T36n1736_046:0358b03": "偈。二相即是二意立偈(五中)疏二因事方說知",
    "T36n1736_046:0358b04": "本末故。涅槃云。何等名為尼陀那經。如諸",
    "T36n1736_046:0358b05": "經偈。所因根本為他演說。如舍衛國有一",
    "T36n1736_046:0358b06": "丈夫。羅網捕鳥得已籠繫。隨與水草而復",
    "T36n1736_046:0358b07": "還放。世尊知其本末因緣。而說偈言。莫輕",
    "T36n1736_046:0358b08": "小罪以為無殃。水滴雖微漸盈大器。疏七",
    "T36n1736_046:0358b09": "本事二相中。瑜伽八十一但有初相。云本",
    "T36n1736_046:0358b10": "事者。說佛前際所有事。後際所生事。雜集",
    "T36n1736_046:0358b11": "但有後意論。云本事者。謂宣說聖弟子等",
    "T36n1736_046:0358b12": "前世相應事。疏八本生等。一說如來者。涅槃",
    "T36n1736_046:0358b13": "云。如佛世尊本為菩薩時。修諸苦行。所謂",
    "T36n1736_046:0358b14": "比丘當知。我於過去作鹿作羆作麞作兔",
    "T36n1736_046:0358b15": "作粟散王轉輪聖王龍金翅鳥。如是等行",
    "T36n1736_046:0358b16": "菩薩道時捨所可愛身。疏九方廣可知。所",
    "T36n1736_046:0358b17": "引雜集皆第十一。開總菩薩藏相應言為四。",
    "T36n1736_046:0358b18": "并總為五餘即可知。疏此之十二於大小",
    "T36n1736_046:0358b19": "下。第二料揀通局。於中三。一揀通局大",
    "T36n1736_046:0358b20": "小。次通會。後揀十二互有互無。今初言涅",
    "T36n1736_046:0358b21": "槃第三云護大乘者受持九部者義引經云。",
    "T36n1736_046:0358b22": "若有比丘。供身之具亦常豐足。復能護持所",
    "T36n1736_046:0358b23": "受禁戒能師子吼演說妙法。謂修多羅祇夜",
    "T36n1736_046:0358b24": "授記伽陀憂陀那伊帝目多伽闍陀伽毘佛略",
    "T36n1736_046:0358b25": "阿浮達磨以如是等九部經典。為他廣說利",
    "T36n1736_046:0358b26": "益安樂諸眾生故等。疏法華第一即是方便",
    "T36n1736_046:0358b27": "品。後偈下半云。入大乘為本以故說是經。",
    "T36n1736_046:0358b28": "下引瑜伽小唯十一。疏然諸經下會通可知。",
    "T36n1736_046:0358b29": "疏然契經等下。料揀互有互無餘可知。第",
    "T36n1736_046:0358c01": "九持藏可知。第十辨藏。明七辨十地廣明。",
    "T36n1736_046:0358c02": "第四會竟。",
    "T36n1736_046:0358c03": "升兜率天宮品第二十三(第五會)疏。菩薩大乘藏",
    "T36n1736_046:0358c04": "經者。或單名菩薩藏經。唯一卷。亦名禮佛",
    "T36n1736_046:0358c05": "懺悔隨喜等。後廣說迴向等功德。先明七寶",
    "T36n1736_046:0358c06": "布施滿恒河沙三千大千世界供養於佛。後",
    "T36n1736_046:0358c07": "云行此迴向功德勝前功德等。即引無量",
    "T36n1736_046:0358c08": "果乃是義引耳。疏迴向心為大利故。即暗",
    "T36n1736_046:0358c09": "引淨名佛道品。普現色身菩薩之偈。偈云。",
    "T36n1736_046:0358c10": "富有七財寶。教授以滋息。如所說修行。迴",
    "T36n1736_046:0358c11": "向為大利。言故行後明之者。迴前行故。疏",
    "T36n1736_046:0358c12": "亦有三義者。一約處名兜率天宮會。二約",
    "T36n1736_046:0358c13": "人名金剛幢菩薩會。三約法名十迴向會。",
    "T36n1736_046:0358c14": "疏處此說下。此句徵。從表位下答。答有六",
    "T36n1736_046:0358c15": "意。一前行在夜摩。今迴向超前故居兜率",
    "T36n1736_046:0358c16": "上。但約次第。二取知足天名。三約天主說",
    "T36n1736_046:0358c17": "之。四再就知足釋之。前約自利足。此約",
    "T36n1736_046:0358c18": "利他足。五約中道說之。六約均平釋。言又",
    "T36n1736_046:0358c19": "生此天而修三福者。即涅槃三十二。應言修",
    "T36n1736_046:0358c20": "施戒者得上下天身。修施戒定得兜率天",
    "T36n1736_046:0358c21": "身。疏三約功用滿等者。故第八地初有總",
    "T36n1736_046:0358c22": "明方便集作地分。集前七地為八地方便。",
    "T36n1736_046:0358c23": "四十地初有方便作滿足地分是也。疏未必",
    "T36n1736_046:0358c24": "起神境通等者。此亦即前第十二經初。各",
    "T36n1736_046:0358c25": "隨其類為現神通。餘說四會等例可知",
    "T36n1736_046:0358c26": "(大文二中)疏或可第二段明迴向者。以初約位。",
    "T36n1736_046:0358c27": "是十住三明十度全同十行。故二配迴向。四",
    "T36n1736_046:0358c28": "配十地則豎位具足。以第二段中神通不壞",
    "T36n1736_046:0358c29": "等亦有迴向意。第四段普入佛剎等亦有十",
    "T36n1736_046:0359a01": "地體勢故為此配。由二三前却二四不顯",
    "T36n1736_046:0359a02": "故。前正釋後三通諸位(正報中)疏情動於中",
    "T36n1736_046:0359a03": "故形於言等者。即子夏詩序。具云。情動於",
    "T36n1736_046:0359a04": "中而形於言。言之不足故嗟嘆之。嗟嘆之",
    "T36n1736_046:0359a05": "不足。故詠歌之。詠歌之不足。故不知手",
    "T36n1736_046:0359a06": "之舞之足之蹈之也。第五觀佛勝德。疏而",
    "T36n1736_046:0359a07": "此文義兼廣者。以離世間品初歎佛有名無",
    "T36n1736_046:0359a08": "釋。今文有釋無名。四紙餘經次第具釋二",
    "T36n1736_046:0359a09": "十一德。故云文義兼廣。四紙餘經文廣。其中",
    "T36n1736_046:0359a10": "句義該收諸論異釋無遺故云義廣。由此",
    "T36n1736_046:0359a11": "故於此中引於諸論。將論釋經將經證論",
    "T36n1736_046:0359a12": "故云隨便。古人亦引諸論在離世間。既",
    "T36n1736_046:0359a13": "無經文論無憑據。由此無名。故古德同迷",
    "T36n1736_046:0359a14": "藏和尚以下總結十句分為十段。刊定以",
    "T36n1736_046:0359a15": "十六三業配之。並如下引今並不用。疏離",
    "T36n1736_046:0359a16": "世間品名妙悟皆滿者。上釋經中總句。此",
    "T36n1736_046:0359a17": "下會其總句異名。然攝論本論即無著所造。",
    "T36n1736_046:0359a18": "世親無性二俱有釋。唐三藏俱譯皆有十卷。",
    "T36n1736_046:0359a19": "此並當第五。今依無性釋。所知相中因云。",
    "T36n1736_046:0359a20": "若欲釋大乘法。略由三相。一由說緣起。",
    "T36n1736_046:0359a21": "二由說從緣所生法相。三由說語義。論曰。",
    "T36n1736_046:0359a22": "說語義者。謂說初句後以餘句分別顯示。",
    "T36n1736_046:0359a23": "或由德處。或由義處。釋中云。已得在已圓",
    "T36n1736_046:0359a24": "滿饒益故名為德。未得在已隨順趣求故",
    "T36n1736_046:0359a25": "名為義。論曰德處者。謂說佛功德即二十一",
    "T36n1736_046:0359a26": "種殊勝功德。釋中云最清淨覺即是初句。由",
    "T36n1736_046:0359a27": "所餘句開顯其義疏。親光釋云者。親光即",
    "T36n1736_046:0359a28": "佛地經論主。二本攝論不解總句。此菩薩解",
    "T36n1736_046:0359a29": "自有三釋。疏便以義揀斷釋之。然此三釋",
    "T36n1736_046:0359b01": "有其二意。一別釋總句。一釋正字。二釋最",
    "T36n1736_046:0359b02": "清淨字。三釋等字。彼無等字義符今經。二",
    "T36n1736_046:0359b03": "者於所覺法影略出之。一為無為為所應",
    "T36n1736_046:0359b04": "覺境。二云一切為所應覺境。三以如所有性",
    "T36n1736_046:0359b05": "等為所應覺。故小異也。又一為與無為總",
    "T36n1736_046:0359b06": "明所覺不出二故。二一切法曲盡差別故。",
    "T36n1736_046:0359b07": "三如所有等通能所故。其如所有性等今當",
    "T36n1736_046:0359b08": "略說。即雜集論第十一云。事邊際所緣者。謂",
    "T36n1736_046:0359b09": "一切法盡所有性。如所有性。彼疏釋云。事",
    "T36n1736_046:0359b10": "邊際等者。事有二種。一是自相事。二是共相",
    "T36n1736_046:0359b11": "事。初能緣心盡法分量。後能緣心如諸經中",
    "T36n1736_046:0359b12": "所有共體俱稱邊際。此中事即是境。就文",
    "T36n1736_046:0359b13": "分三。初標章。次開二義。後別釋。此上是初",
    "T36n1736_046:0359b14": "二段下即別釋。論云盡所有性者。謂蘊界處",
    "T36n1736_046:0359b15": "為顯所知諸法體事。唯有爾所分量邊際。",
    "T36n1736_046:0359b16": "是故建立蘊界處三。彼疏釋云。謂盡有為無",
    "T36n1736_046:0359b17": "為諸法自相。論云。如所有性者。謂四聖諦十",
    "T36n1736_046:0359b18": "六行。真如一切行。無常一切行。苦一切法無",
    "T36n1736_046:0359b19": "我涅槃寂靜等。空無相無願。彼疏釋云。此中",
    "T36n1736_046:0359b20": "略明四種共相。第一諦門。謂四聖諦。第二行",
    "T36n1736_046:0359b21": "門。謂十六行及真如。第三鄔陀南門。謂一切",
    "T36n1736_046:0359b22": "行無常至寂靜。第四解脫門。謂空無相無願。",
    "T36n1736_046:0359b23": "本論舉境不舉能了。論云。由如是等義差",
    "T36n1736_046:0359b24": "別門。了所知境故名如所有性。疏先釋通",
    "T36n1736_046:0359b25": "名次別釋此初也。謂由如是四諦十六行等。",
    "T36n1736_046:0359b26": "是盡所有性中差別義。其能緣心如諸法中",
    "T36n1736_046:0359b27": "所有差別。皆悉了知故。名如所有性。論或",
    "T36n1736_046:0359b28": "以諦門了所知境。彼疏云。謂即前所說諸",
    "T36n1736_046:0359b29": "蘊界處。隨其所應了知是苦乃至是道。彼",
    "T36n1736_046:0359c01": "疏釋四差別即為四段此初文也。謂總觀",
    "T36n1736_046:0359c02": "前盡所有性中蘊界處。有漏者觀於苦集。其",
    "T36n1736_046:0359c03": "無漏者觀其滅道。故云隨其所應。論云或",
    "T36n1736_046:0359c04": "以行門了所知境。說一一諦各有四行。及",
    "T36n1736_046:0359c05": "一切法無有差別皆真如行。彼疏云。前諦",
    "T36n1736_046:0359c06": "及法門約所緣得稱。此下就能緣得稱。即",
    "T36n1736_046:0359c07": "是四諦各別有四行即是。前總作諦解而",
    "T36n1736_046:0359c08": "了蘊等。今約一一諦中。別作四相解。而起",
    "T36n1736_046:0359c09": "四行。及一切法作總相。真如緣而起真如",
    "T36n1736_046:0359c10": "行。即名了無常及真如等行解名行。即前",
    "T36n1736_046:0359c11": "十六行是緣安立行處。後真如行是緣非安",
    "T36n1736_046:0359c12": "立行。論或以諸法鄔陀南門了所知境。即",
    "T36n1736_046:0359c13": "諸行無常乃至涅槃寂靜。彼疏鄔陀南門者。",
    "T36n1736_046:0359c14": "舊為憂陀那訛也。正翻為說。義當無問自",
    "T36n1736_046:0359c15": "說。隨義作名。亦總略義。或名標相義。謂一",
    "T36n1736_046:0359c16": "切行無常是有為標相。涅槃寂靜是無為標",
    "T36n1736_046:0359c17": "相。論或解脫門了所知境。謂空無相無願",
    "T36n1736_046:0359c18": "如是等。彼疏云。謂離繫涅槃稱為解脫。空",
    "T36n1736_046:0359c19": "定諸心所是趣入涅槃所依之門。此中即以",
    "T36n1736_046:0359c20": "空等三空門。以了前境即了所知諸法是空",
    "T36n1736_046:0359c21": "及無相。釋曰。二性之義已略備矣。其盡所有",
    "T36n1736_046:0359c22": "唯是世諦。其如所有通於二諦。則顯如來自",
    "T36n1736_046:0359c23": "相共相。若教所說。若法本性。無不證知如",
    "T36n1736_046:0359c24": "實覺故。故疏中但云雙照二諦平等覺故。然",
    "T36n1736_046:0359c25": "二諦平等則二性無礙。無所不收。既無不",
    "T36n1736_046:0359c26": "知即是遍義。疏謂雙照下。疏釋第二義。彼",
    "T36n1736_046:0359c27": "經無正等下會四。經文言有影略。總皆含具",
    "T36n1736_046:0359c28": "於中。先例四別。後妙者微妙下會釋。疏妙",
    "T36n1736_046:0359c29": "正遍最名義俱別。所揀異故者。妙揀取相。",
    "T36n1736_046:0360a01": "正揀於邪。遍揀不周。最揀未極。如初會說",
    "T36n1736_046:0360a02": "餘義可了。疏今各句句配屬者。以論中三節",
    "T36n1736_046:0360a03": "各一時併舉。謂第一列經二十一句。第二本",
    "T36n1736_046:0360a04": "論一時立二十一德之名。第三釋論次第一",
    "T36n1736_046:0360a05": "時牒釋故。今各配摘成二十段。疏中文各",
    "T36n1736_046:0360a06": "有二。先釋名義。後釋經文。今初不二現行。",
    "T36n1736_046:0360a07": "先釋名義中具指經論及釋三段可知。但",
    "T36n1736_046:0360a08": "無性釋論中先牒本論功德之名。後方指經",
    "T36n1736_046:0360a09": "如此段云。謂於所知一向無障轉功德者。",
    "T36n1736_046:0360a10": "此即開示不二現行。下皆準此。世親則先牒",
    "T36n1736_046:0360a11": "經。今疏皆先牒經。後引本論立名故。釋名",
    "T36n1736_046:0360a12": "義中。且分為二。一牒經立名。二引釋論。",
    "T36n1736_046:0360a13": "釋初中其即觀察如來五字。是疏義加。順於",
    "T36n1736_046:0360a14": "此經觀佛德故。餘皆是彼論文。今初不二現",
    "T36n1736_046:0360a15": "行。先牒經立名可知。疏無性二釋下。即第",
    "T36n1736_046:0360a16": "二引釋論釋。於中三。初無性釋。二會二論。",
    "T36n1736_046:0360a17": "三無性生起。今初第一釋內又三。初是論釋。",
    "T36n1736_046:0360a18": "二此約離所知障下。疏取下生起中意以",
    "T36n1736_046:0360a19": "出德體。三非如下疏釋論。第二釋中此釋二",
    "T36n1736_046:0360a20": "處下。疏會二義。疏世親同於後釋者文全",
    "T36n1736_046:0360a21": "同也。然世親有四。一牒經名。二自解釋。三",
    "T36n1736_046:0360a22": "舉本論帖。四重釋。如此段云。此中不二現",
    "T36n1736_046:0360a23": "行者(一牒經)謂二現行中無有是故名不二現",
    "T36n1736_046:0360a24": "行(二釋義)即是於所知一向無障礙轉功德(三舉",
    "T36n1736_046:0360a25": "本論帖)非聲聞獨覺智亦有障亦無障故(四重釋也)文",
    "T36n1736_046:0360a26": "多如此。疏親光下。會親光釋一同此消",
    "T36n1736_046:0360a27": "文。疏無性生起云下。第三段此是無性釋論。",
    "T36n1736_046:0360a28": "總畢重復牒初生起次第。而不曉者謂為",
    "T36n1736_046:0360a29": "再釋。今亦摘其生起為二十段。句句別配",
    "T36n1736_046:0360b01": "此即躡前總句生此別中第一句也。故前",
    "T36n1736_046:0360b02": "釋云。此經約離所知障不染無知。即所知",
    "T36n1736_046:0360b03": "障體揀異染污無知耳。疏文中二下。二釋",
    "T36n1736_046:0360b04": "文雙用二論。初廣利樂是親光意。離所知",
    "T36n1736_046:0360b05": "故即無性意。下離煩惱即唯親光意。若約",
    "T36n1736_046:0360b06": "親光不二現行。雙離二障雙異凡小。疏定",
    "T36n1736_046:0360b07": "慧莊嚴生物善根者。釋經以佛莊嚴至安住",
    "T36n1736_046:0360b08": "善根。言定慧者。即法華第一云。佛自住大",
    "T36n1736_046:0360b09": "乘如其所得法。定慧力莊嚴。以此度眾生",
    "T36n1736_046:0360b10": "故。疏能住所住二俱廣大者。所住即法界身",
    "T36n1736_046:0360b11": "遍一切處故。廣大智稱法身等。彼真性如",
    "T36n1736_046:0360b12": "日光合空。疏具上二義下。結歸總句兼例",
    "T36n1736_046:0360b13": "下文。疏第二智慧下。第二德中亦二。先牒經",
    "T36n1736_046:0360b14": "立名。後無性下引釋論釋。於中又二。一",
    "T36n1736_046:0360b15": "明無性生起。即無住涅槃五字是疏。餘皆",
    "T36n1736_046:0360b16": "是論。二然無相法下。疏取釋論釋。然疏雙",
    "T36n1736_046:0360b17": "用二釋論文消經及本論名。理無不盡。而",
    "T36n1736_046:0360b18": "文或取捨無性具云謂此真如有圓成相。無",
    "T36n1736_046:0360b19": "遍計所執相。由此道理明無二相。無有無",
    "T36n1736_046:0360b20": "相是實有故。無有有相所執無故。最勝清",
    "T36n1736_046:0360b21": "淨能入功德者。謂即真如最勝清淨一切法",
    "T36n1736_046:0360b22": "中最第一故。遠離一切客塵垢故。於此真",
    "T36n1736_046:0360b23": "如自覺能入。亦令他入。是故說名最勝清",
    "T36n1736_046:0360b24": "淨能入功德。世親釋云。趣無相法者。謂清淨",
    "T36n1736_046:0360b25": "真如名無相法。趣謂趣入即是於有無無",
    "T36n1736_046:0360b26": "二相。真如最勝清淨能入功德。謂此真如非",
    "T36n1736_046:0360b27": "是有相。諸法無性以為相故。亦非無相自",
    "T36n1736_046:0360b28": "相有故。於此無相真如最勝清淨能入故。",
    "T36n1736_046:0360b29": "釋曰。觀上二論以對疏文昭然可見。疏遍",
    "T36n1736_046:0360c01": "住物身心真如性者。如有偈云。我今解了",
    "T36n1736_046:0360c02": "如來性。如來今在我身中。我與如來無差",
    "T36n1736_046:0360c03": "別。如來即是我真如。疏為欲得上下。第二引",
    "T36n1736_046:0360c04": "釋論釋但有生起義在釋文之中。疏文中",
    "T36n1736_046:0360c05": "下。釋文為二。從多而言。前段即釋經。後段",
    "T36n1736_046:0360c06": "即釋論。在文易了。而取論意。若具引釋",
    "T36n1736_046:0360c07": "論者。無性論云。謂不作功用於諸佛事有",
    "T36n1736_046:0360c08": "情等中能無間斷。隨其所應恒正安住聖",
    "T36n1736_046:0360c09": "天梵住。非如聲聞要作功用。方能成辦利",
    "T36n1736_046:0360c10": "有情事。非如外道雖有所住而非殊勝。天",
    "T36n1736_046:0360c11": "住謂四種靜慮。梵住即是悲等無量。聖住即",
    "T36n1736_046:0360c12": "是空無相等。世親云。謂住佛所住無所住",
    "T36n1736_046:0360c13": "處(性空也)謂此住中常作佛事無有休息(大悲也)",
    "T36n1736_046:0360c14": "今用二論以釋經文。疏大悲性空是佛家",
    "T36n1736_046:0360c15": "故者。大悲是利他家。性空是自利家故。法華",
    "T36n1736_046:0360c16": "經明大悲為室淨名云畢竟空寂舍。況二相",
    "T36n1736_046:0360c17": "導真實家也。故雙安住從故能不住下。即上",
    "T36n1736_046:0360c18": "大悲般若所輔翼故。疏如上佛住下。無性生",
    "T36n1736_046:0360c19": "起也。疏一切諸佛下。躡上生起以為問端。",
    "T36n1736_046:0360c20": "故今答云和雜而住此亦釋經。從一切諸",
    "T36n1736_046:0360c21": "佛下。釋論此但標名。文中別釋三事。皆",
    "T36n1736_046:0360c22": "先牒名舉釋論釋。後隨經別解。初中放大",
    "T36n1736_046:0360c23": "已下是。疏二中普使之言下是。疏三中先明",
    "T36n1736_046:0360c24": "下是。疏此德世親但配屬而已。疏利他之中",
    "T36n1736_046:0360c25": "下。無性生起。謂已慣習下。釋功德名。全是",
    "T36n1736_046:0360c26": "無性論文。從故論詺為修治者。是疏釋。又",
    "T36n1736_046:0360c27": "已到下。復是無性論釋。疏將屬經故結云",
    "T36n1736_046:0360c28": "二文互顯。從文中下。疏取釋論意以釋經",
    "T36n1736_046:0360c29": "文。疏由有上能治下。無性生起。從謂教證",
    "T36n1736_046:0361a01": "下是無性釋。疏顯示如來下。生起謂世八風",
    "T36n1736_046:0361a02": "下釋即疏取意略釋兼會親光。以色等五塵",
    "T36n1736_046:0361a03": "是魔境故。至釋文中方出釋論。文中言不",
    "T36n1736_046:0361a04": "以無信生盲等而不現者。即第一迴向中",
    "T36n1736_046:0361a05": "意。疏如有頌云。即無性論。疏由依前方便",
    "T36n1736_046:0361a06": "下。生起。從謂十二下。即疏取論意釋。無性",
    "T36n1736_046:0361a07": "具云謂契經等十二分教名所安立。安立彼",
    "T36n1736_046:0361a08": "自相共相故。如是安立非諸愚夫覺所行",
    "T36n1736_046:0361a09": "故。出世間故。此所安立不可思議即是功德。",
    "T36n1736_046:0361a10": "疏云以上加行下生起。謂於三世下釋義。即",
    "T36n1736_046:0361a11": "無性釋。然前更有文云。謂於三世平等法",
    "T36n1736_046:0361a12": "性能遍遊涉。謂於三世平等下。全同彼論。",
    "T36n1736_046:0361a13": "故下經下。證成以遊三世。經不明顯故以",
    "T36n1736_046:0361a14": "餘義文中具之。疏顯上利益下生起。義在",
    "T36n1736_046:0361a15": "文中易故不釋。無性云。謂隨所化遍諸世",
    "T36n1736_046:0361a16": "界示現兩身利樂彼故。疏第十一下以於",
    "T36n1736_046:0361a17": "上十方下。生起。諸於諸境下。釋義全無性",
    "T36n1736_046:0361a18": "論。文中二疑亦是論文。論但有兩句云非",
    "T36n1736_046:0361a19": "於諸法自不決定能決他疑(此反釋也)非離決",
    "T36n1736_046:0361a20": "定能斷疑(順也)疏但用上句。若準梁論。具",
    "T36n1736_046:0361a21": "四無礙智能自決疑。具四無礙辨能決他",
    "T36n1736_046:0361a22": "疑。疏菩薩智光月者。即五十九經偈。疏亦可",
    "T36n1736_046:0361a23": "屬上現受用身者。此文通二勢。上約屬十",
    "T36n1736_046:0361a24": "一為自斷疑。亦通第十其身流布一切世",
    "T36n1736_046:0361a25": "間。則別斷他疑方屬第十一。以屬後為",
    "T36n1736_046:0361a26": "正故云亦可屬前。疏深入緣起疑見亡故",
    "T36n1736_046:0361a27": "者。故淨名云。深入緣起斷諸邪見。有無二",
    "T36n1736_046:0361a28": "邊無復餘習。寶積偈云。說法不有亦不無。",
    "T36n1736_046:0361a29": "以因緣故諸法生故。由見因緣能斷疑故。",
    "T36n1736_046:0361b01": "疏由所化生性有差別者。即生起也。謂入種",
    "T36n1736_046:0361b02": "種下。釋義二論易故但以經屬論而已。今疏",
    "T36n1736_046:0361b03": "釋意以成就大覺屬所知。即隨種種心行",
    "T36n1736_046:0361b04": "差別化之。究竟至於一切智故。如釋文中。",
    "T36n1736_046:0361b05": "故以法華開示悟入意釋耳。疏由即於前下。",
    "T36n1736_046:0361b06": "生起。謂聖聲聞下釋義。皆無性意。疏如求度",
    "T36n1736_046:0361b07": "者遠劫採薪者。即大莊嚴論第九。因說供",
    "T36n1736_046:0361b08": "養聲聞得無量福。何況如來。便引此緣。昔",
    "T36n1736_046:0361b09": "有一人因緣力故發心出家。往至僧坊值",
    "T36n1736_046:0361b10": "佛不在詣身子所。身子觀其無少善根。詣",
    "T36n1736_046:0361b11": "諸比丘。比丘先問誰不度汝。云舍利弗。如",
    "T36n1736_046:0361b12": "是展轉皆不度之。如來大慈至僧坊門為",
    "T36n1736_046:0361b13": "說偈云。一切種智身。大悲以為體。佛於三",
    "T36n1736_046:0361b14": "界中見諸受化子。猶如牛求犢愛念無休",
    "T36n1736_046:0361b15": "息。以手摩頂。其人悲泣。具說不度因緣。佛",
    "T36n1736_046:0361b16": "說偈云。身子舍利弗。彼非一切智。亦不",
    "T36n1736_046:0361b17": "解體性。不盡知中下。彼識有齊限。不能",
    "T36n1736_046:0361b18": "深解了。無有智能知微細之業報。遂牽入",
    "T36n1736_046:0361b19": "僧坊與度得道。身子問云。我觀此人無少",
    "T36n1736_046:0361b20": "善因。云何與度便得道耶。佛言。汝智微淺。此",
    "T36n1736_046:0361b21": "人過去無量劫前為一貧人。入阿蘭若。山林",
    "T36n1736_046:0361b22": "取薪為虎所逼。以怖畏故稱南無佛。種子",
    "T36n1736_046:0361b23": "今熟故吾度之得羅漢耳。故上云微少善根",
    "T36n1736_046:0361b24": "種子所隨。疏。則第十一是自斷疑者。若準",
    "T36n1736_046:0361b25": "無性世親。皆十一斷他疑。今順親光故為",
    "T36n1736_046:0361b26": "此說。疏由上善巧別知下。生起。此上是疏躡",
    "T36n1736_046:0361b27": "前生後。無性但云即於所化有情邪正俱行",
    "T36n1736_046:0361b28": "中。所應現相不可分別耳。義在文中。疏而",
    "T36n1736_046:0361b29": "無性云下。會通釋論。然無性具云。謂隨有",
    "T36n1736_046:0361c01": "情種種勝解現金色等。雖現此身而無分",
    "T36n1736_046:0361c02": "別。如摩尼珠等及簫笛等。廣說如彼如來",
    "T36n1736_046:0361c03": "密經。釋曰故疏斷之則順今文。疏瞿波觀",
    "T36n1736_046:0361c04": "佛毛孔即七十五經。疏。第十五中從為欲引",
    "T36n1736_046:0361c05": "發下。生起。從言等所求下。是疏釋經義",
    "T36n1736_046:0361c06": "在釋文。於中言此所求智即是無量菩薩",
    "T36n1736_046:0361c07": "所依者。即無性釋。而言道下是疏釋經。疏",
    "T36n1736_046:0361c08": "謂由無量菩薩至獲得妙智。皆無性釋。本論",
    "T36n1736_046:0361c09": "此下更有文云。異類菩薩攝受付囑。展轉相",
    "T36n1736_046:0361c10": "續無間而轉。由此證得一切菩薩等所求智。",
    "T36n1736_046:0361c11": "釋曰。此即疏中所成之智。謂依此智化生令",
    "T36n1736_046:0361c12": "生。成於此智故菩薩皆求。疏為遮所化下。",
    "T36n1736_046:0361c13": "生起。從由滿諸度下。疏取意答前疑也。從",
    "T36n1736_046:0361c14": "言無二者。即無性菩薩以彼經文會於本",
    "T36n1736_046:0361c15": "論。從平等有二下。釋義二義皆無性論。論",
    "T36n1736_046:0361c16": "云。依平等法身波羅蜜多果位成滿故即前",
    "T36n1736_046:0361c17": "意也。論云。或平等者無減無增。於法身中",
    "T36n1736_046:0361c18": "波羅蜜多一切成滿。其中無有或增或減。非",
    "T36n1736_046:0361c19": "如於彼菩薩地中波羅蜜多有增有減。釋",
    "T36n1736_046:0361c20": "曰。即後意也。二中前義平等屬於法身。後義",
    "T36n1736_046:0361c21": "平等屬於諸度。然依法身是所滿。諸度是能",
    "T36n1736_046:0361c22": "滿。下親光法身即是波羅蜜多。世親同無性",
    "T36n1736_046:0361c23": "前義。疏和合識破即起信意。前文已有下復",
    "T36n1736_046:0361c24": "重明。疏以外人聞下。生起。謂一切如下釋",
    "T36n1736_046:0361c25": "義。此是疏家總釋經中不間雜義。疏但經云",
    "T36n1736_046:0361c26": "如來解脫下。會經論異。於中第一引二",
    "T36n1736_046:0361c27": "釋論明本論同經。故云勝解名為解脫。云",
    "T36n1736_046:0361c28": "何勝解得名解脫。勝解於境印持為性。如",
    "T36n1736_046:0361c29": "於大地作黃金解便成黃金。一作多解便",
    "T36n1736_046:0362a01": "為多矣。斯則不思議作用解脫。如淨名云",
    "T36n1736_046:0362a02": "得是解脫能令須彌入芥子等。二又勝解",
    "T36n1736_046:0362a03": "下。通能所化可知。三親光下明離障解脫。",
    "T36n1736_046:0362a04": "四觀今經下總收諸論。五加佛自離障者。",
    "T36n1736_046:0362a05": "以親光但令眾生離故。疏所以名不間雜",
    "T36n1736_046:0362a06": "下。隨難別釋。即是釋經於中先問。後故所",
    "T36n1736_046:0362a07": "屬不同下。釋所屬不同即無雜義。如千燈",
    "T36n1736_046:0362a08": "各異重重皆遍。是無間義。如光光涉入故上",
    "T36n1736_046:0362a09": "總言如冥室千燈。疏上則心有高下。即淨",
    "T36n1736_046:0362a10": "名經意。螺髻語舍利弗。仁者心有高下。不",
    "T36n1736_046:0362a11": "依佛慧故見此土為不淨耳。今指上化",
    "T36n1736_046:0362a12": "土是隨心高下。今見受用是依佛慧。疏由",
    "T36n1736_046:0362a13": "疑上如來妙智下。生起。此但發揮前義耳。",
    "T36n1736_046:0362a14": "疏言方處者。即下疏略會彼本論及經。從",
    "T36n1736_046:0362a15": "此無中邊略有四義下。總會論以釋其義。",
    "T36n1736_046:0362a16": "初之四釋皆無性意。然此四意者。一以世",
    "T36n1736_046:0362a17": "界為喻。二佛身滿世界中。上二皆用世界。",
    "T36n1736_046:0362a18": "三法身遍佛地中。四以契中道故。然疏取",
    "T36n1736_046:0362a19": "意義則已周。若具無性之文云。謂如世界",
    "T36n1736_046:0362a20": "無中邊。佛地亦爾。功德方處無有分限。或",
    "T36n1736_046:0362a21": "復世界方處無邊。諸佛三身即於其中稱",
    "T36n1736_046:0362a22": "世界量。平等遍滿以法身即住如是諸世界",
    "T36n1736_046:0362a23": "中非餘處故。或法身等於佛地中。平等遍",
    "T36n1736_046:0362a24": "滿無中無邊無有分限。或此法身等遍一",
    "T36n1736_046:0362a25": "切處。為諸眾生現作饒益。然非自性無中",
    "T36n1736_046:0362a26": "無邊。釋曰。以疏四段對之可知。則親光意",
    "T36n1736_046:0362a27": "同後一。疏以無礙智身無所依故者。即",
    "T36n1736_046:0362a28": "引出現品。成大圓鏡智是無依義智。故彼",
    "T36n1736_046:0362a29": "文云。一切佛法依慈悲。慈悲又依方便立。",
    "T36n1736_046:0362b01": "方便依智智依慧。無礙慧身無所依。然無礙",
    "T36n1736_046:0362b02": "慧即根本智。收根本智收大圓鏡故。餘轉",
    "T36n1736_046:0362b03": "依等義如十地說。四智之義已如前說。疏因",
    "T36n1736_046:0362b04": "惑為種下。釋法身清淨。清淨字兩遍用之。",
    "T36n1736_046:0362b05": "故云悉已。謂七識在因四惑相應。但能領",
    "T36n1736_046:0362b06": "攬內緣內熏而成種子。今無四惑即此七",
    "T36n1736_046:0362b07": "識能生自在。更不內熏故云爾也。疏總上",
    "T36n1736_046:0362b08": "諸義則有十身者。一就覺他翻明自覺是",
    "T36n1736_046:0362b09": "菩提身。二成就法身及顯如如即法身。三",
    "T36n1736_046:0362b10": "四智即智身。四莊嚴妙好即相好莊嚴身。五",
    "T36n1736_046:0362b11": "無能映奪即威勢身。六無數功德即福德身。",
    "T36n1736_046:0362b12": "七或現菩薩等即意生身。八令生離惑即是",
    "T36n1736_046:0362b13": "願身。及九變化身。十業行所成現於世間。即",
    "T36n1736_046:0362b14": "力持身。故云具十。疏以上言無中邊相",
    "T36n1736_046:0362b15": "下。生起。謂此法界下。釋義即無性釋。疏以",
    "T36n1736_046:0362b16": "斯則法界言下。疏會二論以就經文。常即",
    "T36n1736_046:0362b17": "前無性意。清淨即親光意。疏如來亦爾下。善",
    "T36n1736_046:0362b18": "友七事略無次第義無不具。前三通諸教。",
    "T36n1736_046:0362b19": "四從此已下即法華意。則於一佛乘分別",
    "T36n1736_046:0362b20": "說三。為權覆實會三歸一示真實相。即以",
    "T36n1736_046:0362b21": "實覆虛上即法說周意。五著弊垢衣即信解",
    "T36n1736_046:0362b22": "品意。謂不說十蓮華藏之相。故云脫珍御",
    "T36n1736_046:0362b23": "服而說三十二相等。為著弊垢衣。久證菩",
    "T36n1736_046:0362b24": "提示以三十四心斷結等。為執除糞器。六",
    "T36n1736_046:0362b25": "即安樂行品輪王解髻明珠喻。一乘圓旨",
    "T36n1736_046:0362b26": "喻若明珠。昔為權覆如在髻中。開權顯實",
    "T36n1736_046:0362b27": "為解髻與珠。七意亦通。疏謂於上利樂下。",
    "T36n1736_046:0362b28": "生起。從深密佛地下。疏辨開合。於中六。一",
    "T36n1736_046:0362b29": "約經論開合。二親光開。三無著義合。四世親",
    "T36n1736_046:0362c01": "下二論皆開。五同顯無盡下。疏斷開合。六今",
    "T36n1736_046:0362c02": "文下顯今經意。雖合具無性二利義故。前",
    "T36n1736_046:0362c03": "段中已顯常隨不捨者。謂無性即自利。無",
    "T36n1736_046:0362c04": "盡虛空下。二句明二利無盡。今顯極於法",
    "T36n1736_046:0362c05": "界。中已有利樂無盡。從為順二論下釋文。",
    "T36n1736_046:0362c06": "疏降老死怨者。淨名云。譬如勝怨乃可為",
    "T36n1736_046:0362c07": "勇。如是兼除老病死者。菩薩之謂也。今借",
    "T36n1736_046:0362c08": "用之。疏。如涅槃說純陀施福者。經云我今",
    "T36n1736_046:0362c09": "所供養雖復微少下。佛令汝具足檀波羅",
    "T36n1736_046:0362c10": "蜜。為果多也。疏則是如來最清淨覺者。以",
    "T36n1736_046:0362c11": "在最後故復結之。句句亦皆合結也。疏。上",
    "T36n1736_046:0362c12": "所引下總顯用文之意。兼結彈古人。疏若",
    "T36n1736_046:0362c13": "別配屬義成偏近者。五彈賢首以後十結",
    "T36n1736_046:0362c14": "句科上二十一德之經。彼云然此所現佛法",
    "T36n1736_046:0362c15": "界身豈有限量。今且依下結文分為十門。",
    "T36n1736_046:0362c16": "於中二。先顯十門之德。後如是下正結",
    "T36n1736_046:0362c17": "十門之名。前中即為十段。然案後結文少",
    "T36n1736_046:0362c18": "不次第。從初至清淨善根來超明第十見",
    "T36n1736_046:0362c19": "佛示現不可思議自在神力門。彼約晉經與",
    "T36n1736_046:0362c20": "今小異。恐尋不曉會取今經。今經即至功",
    "T36n1736_046:0362c21": "德善根悉已清淨為第一段神通自在第二",
    "T36n1736_046:0362c22": "已去全依今經。謂第二從色相第一下。却",
    "T36n1736_046:0362c23": "明第一如是信解門。第三獲一切智放大光",
    "T36n1736_046:0362c24": "下。第二觀察正覺門。第四示現色身不思議",
    "T36n1736_046:0362c25": "下。明入智慧門。第五恒以佛日普照法界下。",
    "T36n1736_046:0362c26": "第四入功德海門。第六以大慈悲現不可說",
    "T36n1736_046:0362c27": "無量佛身下。明第七正念現前觀察門。第七",
    "T36n1736_046:0362c28": "以智慧月下。明第五普至虛空智慧門。第八",
    "T36n1736_046:0362c29": "放光明網普照十方下。即第八觀察如來諸",
    "T36n1736_046:0363a01": "業相好門。第九為大法王如日普照下。却明",
    "T36n1736_046:0363a02": "第六如是而知眾生福田門。第十清淨第一",
    "T36n1736_046:0363a03": "離垢光明下。却明第九如是觀佛普現世間",
    "T36n1736_046:0363a04": "門。釋曰。此即賢首解為十門。以其總名收",
    "T36n1736_046:0363a05": "其別義。皆不盡理故云偏近。況結中不出",
    "T36n1736_046:0363a06": "內德外相。內德不出福智。如何攝得前文。",
    "T36n1736_046:0363a07": "諸德又刊定記科為十六三業。而段段之中",
    "T36n1736_046:0363a08": "三業多闕。亦消文不盡。故皆偏近。依今之",
    "T36n1736_046:0363a09": "釋一句無遺矣。疏句各一位者。初信位。二",
    "T36n1736_046:0363a10": "增長是住位。三清淨是行位。四成熟是向位。",
    "T36n1736_046:0363a11": "五調伏是地位。疏亦稱五號者。一世尊。二",
    "T36n1736_046:0363a12": "善逝。三如來。四應供。五正遍知。然尋常略",
    "T36n1736_046:0363a13": "舉下三。今加上二故為五德。疏有云下。敘",
    "T36n1736_046:0363a14": "刊定破經二未必然也總非。三謂初請入下。",
    "T36n1736_046:0363a15": "出其正理。彼破意云。謂入殿即坐。坐竟方",
    "T36n1736_046:0363a16": "歎。故合迴文。今明初入殿竟。次即歎處請",
    "T36n1736_046:0363a17": "坐。後方受請。於理何失。",
    "T36n1736_046:0363a18": "大方廣佛華嚴經隨疏演義鈔卷第四十六"
}