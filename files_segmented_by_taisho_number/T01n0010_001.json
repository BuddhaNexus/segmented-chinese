{
    "T01n0010_001:0216b10": "佛說白衣金幢二婆羅門緣起經",
    "T01n0010_001:0216b11": "卷上",
    "T01n0010_001:0216b13": "西天譯經三藏朝奉大夫試光祿卿傳",
    "T01n0010_001:0216b14": "法大師賜紫沙門臣施護等奉　詔譯",
    "T01n0010_001:0216b15": "如是我聞：一時，世尊在舍衛國故廢園林鹿",
    "T01n0010_001:0216b16": "母堂中。是時，彼處有白衣、金幢二婆羅門，",
    "T01n0010_001:0216b17": "去佛近住，樂求出家，成苾芻相。",
    "T01n0010_001:0216b18": "爾時，世尊，日後分時，自房而出，詣鹿母堂，",
    "T01n0010_001:0216b19": "旋復經行。時，白衣婆羅門，見佛世尊詣鹿母",
    "T01n0010_001:0216b20": "堂旋復經行已，即謂金幢婆羅門言：「金幢！",
    "T01n0010_001:0216b21": "世間嬉戲，諸所樂法悉是戲論。我雖所作，",
    "T01n0010_001:0216b22": "竟無其實，若身若心，旋生懈倦。以其身心",
    "T01n0010_001:0216b23": "有懈倦故，即起失念。此失念因，即是無常、",
    "T01n0010_001:0216b24": "是不堅牢、是不究竟、是散壞法。汝今不應",
    "T01n0010_001:0216b25": "如是修作戲樂法者，謂即施設事火之法。」金",
    "T01n0010_001:0216b26": "幢婆羅門言：「汝云何知？」白衣答言：「我從尊",
    "T01n0010_001:0216b27": "者瞿曇所聞。而彼瞿曇，有大辯才，善知是",
    "T01n0010_001:0216b28": "義。彼所說言，事火之法，謂從古仙之所傳",
    "T01n0010_001:0216b29": "習，乃至所有事火法教，彼亦皆知。彼有一類",
    "T01n0010_001:0216c01": "仙人，於沙門婆羅門所，起過失意，故作火",
    "T01n0010_001:0216c02": "事。其過失者，謂互相憎嫉，伺求其短，由此",
    "T01n0010_001:0216c03": "互起過失因故，而諸有情，壽命滅沒。又復",
    "T01n0010_001:0216c04": "有情，於別界中，壽命盡已，而來生此。若能",
    "T01n0010_001:0216c05": "清淨，捨家出家，若行增修，真實相應，正",
    "T01n0010_001:0216c06": "善作意，如其色心，入三摩地，隨等引心，即",
    "T01n0010_001:0216c07": "能記念，彼宿住事。是等有情，不樂互相憎",
    "T01n0010_001:0216c08": "嫉伺短，由不起彼過失因故，是即常住、是",
    "T01n0010_001:0216c09": "即堅牢、是即究竟、是不散壞法。若復有情，",
    "T01n0010_001:0216c10": "互相伺短，由彼互起過失因故，是即無常、",
    "T01n0010_001:0216c11": "是不堅牢、是不究竟、是散壞法。是故諸婆",
    "T01n0010_001:0216c12": "羅門，不應如是修作，勿起過失意，施設事",
    "T01n0010_001:0216c13": "火法。金幢！汝可知不？此佛世尊，日後分時，",
    "T01n0010_001:0216c14": "自房而出，詣鹿母堂，旋復經行。汝今可能",
    "T01n0010_001:0216c15": "同我往詣佛世尊所，頭面禮足，佛經行時，",
    "T01n0010_001:0216c16": "隨從經行。彼佛世尊，必為我等，隨宜說法。」",
    "T01n0010_001:0216c17": "時，金幢婆羅門言：「善哉，我往。」",
    "T01n0010_001:0216c18": "爾時，白衣金幢二婆羅門，互言議已，同詣佛",
    "T01n0010_001:0216c19": "所。到已，俱時頭面禮足，隨佛經行。",
    "T01n0010_001:0216c20": "爾時，世尊告白衣、金幢二婆羅門言：「汝等當",
    "T01n0010_001:0216c21": "知，諸婆羅門，自謂了達三明，名稱上族，種",
    "T01n0010_001:0216c22": "姓清淨，從事火天勝族中生，父淨母淨，善",
    "T01n0010_001:0216c23": "生善種，乃至七世，父母尊高，種族殊勝，無",
    "T01n0010_001:0216c24": "罪無謗，是等皆因種姓淨故。又謂洞達明了",
    "T01n0010_001:0216c25": "五種記論，一本母法等究竟三明、二諸物定",
    "T01n0010_001:0216c26": "名、三該吒婆那、四文字章句、五戲笑妙言。",
    "T01n0010_001:0216c27": "是等記論，諸圍陀典，本師婆羅門，悉善了",
    "T01n0010_001:0216c28": "知。白衣！諸婆羅門，於三明中，豈無輕毀凌辱",
    "T01n0010_001:0216c29": "及譏謗邪？」白衣、金幢二婆羅門，俱白佛言：",
    "T01n0010_001:0217a01": "「世尊！諸婆羅門，於三明中，云何得無輕毀",
    "T01n0010_001:0217a02": "凌辱及諸譏謗？而婆羅門，三明典中，作如",
    "T01n0010_001:0217a03": "是言：『諸婆羅門，如是清淨，是真婆羅門，是",
    "T01n0010_001:0217a04": "梵王子，清淨口生，梵王種類，梵王所化，梵",
    "T01n0010_001:0217a05": "王所授。是故，諸婆羅門，如是清淨，是真婆",
    "T01n0010_001:0217a06": "羅門。』世尊！而我白衣、金幢，亦以眷屬所纏，",
    "T01n0010_001:0217a07": "不得解脫，減失善法，增長惡法。世尊！此亦是",
    "T01n0010_001:0217a08": "為我婆羅門三明典中輕毀凌辱譏謗等事。」",
    "T01n0010_001:0217a09": "佛告白衣、金幢二婆羅門言：「汝等當知，諸婆",
    "T01n0010_001:0217a10": "羅門，於三明中，所招輕毀及譏謗者，為以婆",
    "T01n0010_001:0217a11": "羅門有如是言：『諸婆羅門，如是清淨，是真婆",
    "T01n0010_001:0217a12": "羅門是梵王子，清淨口生，梵王種類，梵王",
    "T01n0010_001:0217a13": "所化，梵王所授，是故諸婆羅門，如是清淨，",
    "T01n0010_001:0217a14": "是真婆羅門。』白衣！彼諸婆羅門，雖作是說，",
    "T01n0010_001:0217a15": "返為破壞，劣弱自身而復損失。彼婆羅門",
    "T01n0010_001:0217a16": "所破壞者，為以不實起諸執著，返於正法",
    "T01n0010_001:0217a17": "而生訶厭，由是即起互相諍論。何以故？白",
    "T01n0010_001:0217a18": "衣！或有婆羅門，謂所生時，時分別異，胎中",
    "T01n0010_001:0217a19": "亦異，執彼所見，生時異故，乃為清淨。而諸婆",
    "T01n0010_001:0217a20": "羅門，亦同如是清淨所生，是故作如是言：『諸",
    "T01n0010_001:0217a21": "婆羅門，是梵王子，清淨口生，梵王種類，梵",
    "T01n0010_001:0217a22": "王所化，梵王所授，是故諸婆羅門，如是清",
    "T01n0010_001:0217a23": "淨，是真婆羅門。』白衣！當知有四種類，即為",
    "T01n0010_001:0217a24": "四族。何等為四？所謂剎帝利族、婆羅門族、",
    "T01n0010_001:0217a25": "毘舍族、首陀族。白衣！於是四族中，造黑業",
    "T01n0010_001:0217a26": "者，感黑業報，非勝所作，智者訶厭，死墮惡",
    "T01n0010_001:0217a27": "趣。又四族中，有造白業者，感白業報，是勝",
    "T01n0010_001:0217a28": "所作，智者稱讚，死生天趣。白衣！云何黑業？",
    "T01n0010_001:0217a29": "所謂殺生、偷盜、邪染、妄言、綺語、兩舌、惡口、貪",
    "T01n0010_001:0217b01": "瞋、邪見，此是黑業。云何白業？謂不殺生、不",
    "T01n0010_001:0217b02": "偷盜、不邪染、不妄言、不綺語、不兩舌、不惡口、不",
    "T01n0010_001:0217b03": "貪、不瞋、正見，此是白業。",
    "T01n0010_001:0217b04": "「復次，白衣！汝勿起是意，謂殺生等，此諸黑",
    "T01n0010_001:0217b05": "業，感黑業報，非勝所作，智者訶厭。彼剎帝",
    "T01n0010_001:0217b06": "利、毘舍、首陀，諸族類中，皆有是事；而婆羅",
    "T01n0010_001:0217b07": "門，獨無是事。」白衣、金幢二婆羅門白佛言：「世",
    "T01n0010_001:0217b08": "尊！云何作此說？是事不然。若造黑業者，感",
    "T01n0010_001:0217b09": "黑業報，諸剎帝利、婆羅門、毘舍、首陀，皆有是",
    "T01n0010_001:0217b10": "事；而婆羅門，何獨無邪？」",
    "T01n0010_001:0217b11": "佛言：「白衣！汝又勿起是意，謂諸黑業，婆羅",
    "T01n0010_001:0217b12": "門無，餘三族有，此說即為三明典中相應之",
    "T01n0010_001:0217b13": "語。以婆羅門是梵王子，清淨口生，梵王種",
    "T01n0010_001:0217b14": "類，梵王所化，梵王所授，本生清淨，故是真",
    "T01n0010_001:0217b15": "婆羅門。",
    "T01n0010_001:0217b16": "「白衣！汝又勿起是意，若四族中皆有黑業，",
    "T01n0010_001:0217b17": "此說即為三明典中不相應語。復次，白衣！汝",
    "T01n0010_001:0217b18": "勿起是意，謂不殺生等，此諸白業，感白業",
    "T01n0010_001:0217b19": "報，是勝所作，智者稱讚。彼剎帝利、毘舍、首",
    "T01n0010_001:0217b20": "陀，諸族類中，皆無是事；而婆羅門，獨有是",
    "T01n0010_001:0217b21": "事。」白衣、金幢二婆羅門白佛言：「世尊！云何",
    "T01n0010_001:0217b22": "作此說？是事不然。若造白業者，感白業報。",
    "T01n0010_001:0217b23": "諸剎帝利、婆羅門、毘舍、首陀，皆有是事；而婆",
    "T01n0010_001:0217b24": "羅門，何獨有邪？」",
    "T01n0010_001:0217b25": "佛言：「白衣！汝又勿起是意，謂諸白業，婆羅",
    "T01n0010_001:0217b26": "門有，餘三族無，此說即為三明典中相應之",
    "T01n0010_001:0217b27": "語。以婆羅門是梵王子，清淨口生，梵王種",
    "T01n0010_001:0217b28": "類，梵王所化，梵王所授，本生清淨，故是真",
    "T01n0010_001:0217b29": "婆羅門。",
    "T01n0010_001:0217c01": "「白衣！汝又勿起是意，若四族中，皆有白業，",
    "T01n0010_001:0217c02": "此說即為三明典中不相應語。復次，白衣！汝",
    "T01n0010_001:0217c03": "勿起是意，謂剎帝利、毘舍、首陀，諸族類中，",
    "T01n0010_001:0217c04": "造殺生等諸黑業故，身壞命終，墮於地獄；",
    "T01n0010_001:0217c05": "而婆羅門，獨無是事。」白衣、金幢二婆羅門白",
    "T01n0010_001:0217c06": "佛言：「世尊！云何作此說？是事不然。諸剎帝",
    "T01n0010_001:0217c07": "利、婆羅門、毘舍、首陀，造黑業者，身壞命終皆",
    "T01n0010_001:0217c08": "墮地獄；而婆羅門，何獨無邪？」",
    "T01n0010_001:0217c09": "佛言：「白衣！汝又勿起是意，謂造黑業，墮於",
    "T01n0010_001:0217c10": "地獄，婆羅門無，餘三族有，此說即為三明",
    "T01n0010_001:0217c11": "典中相應之語。以婆羅門是梵王子，清淨口",
    "T01n0010_001:0217c12": "生，梵王種類，梵王所化，梵王所授，本生清",
    "T01n0010_001:0217c13": "淨，故是真婆羅門。",
    "T01n0010_001:0217c14": "「白衣！汝又勿起是意，若四族中，有黑業故，皆",
    "T01n0010_001:0217c15": "墮地獄，此說即為三明典中不相應語。",
    "T01n0010_001:0217c16": "「復次，白衣！汝勿起是意，謂造不殺生等諸白",
    "T01n0010_001:0217c17": "業故，身壞命終，生於天趣。彼剎帝利、毘舍、首",
    "T01n0010_001:0217c18": "陀，皆無是事；而婆羅門，獨有是事。」白衣、金幢",
    "T01n0010_001:0217c19": "二婆羅門白佛言：「世尊！云何作此說？是事不",
    "T01n0010_001:0217c20": "然。諸剎帝利、婆羅門、毘舍、首陀，造白業者，",
    "T01n0010_001:0217c21": "身壞命終，皆生天趣；而婆羅門，何獨有邪？」",
    "T01n0010_001:0217c22": "佛言：「白衣！汝又勿起是意，謂造白業生於",
    "T01n0010_001:0217c23": "天趣，婆羅門有，餘三族無，此說即為三明典",
    "T01n0010_001:0217c24": "中相應之語。以婆羅門是梵王子，清淨口生，",
    "T01n0010_001:0217c25": "梵王種類，梵王所化，梵王所授，本生清淨，",
    "T01n0010_001:0217c26": "故是真婆羅門。",
    "T01n0010_001:0217c27": "「白衣！汝又勿起是意，若四族中，有白業故，",
    "T01n0010_001:0217c28": "皆生天趣，此說即為三明典中不相應語。復",
    "T01n0010_001:0217c29": "次，白衣！我向所說，是等法中，若善、若不善、",
    "T01n0010_001:0218a01": "若黑、若白，若有罪、若無罪，若淨分、若染分，",
    "T01n0010_001:0218a02": "若勝、若劣，若寬、若狹，如是諸法，隨應轉時。",
    "T01n0010_001:0218a03": "諸婆羅門，一向堅執。我說是人真實癡者，",
    "T01n0010_001:0218a04": "以自識心，而為知解。白衣！又諸婆羅門，或",
    "T01n0010_001:0218a05": "起種姓言論、或族氏言論、或自教言論。又",
    "T01n0010_001:0218a06": "起是意，他人所應，為我設座，汲水獻供，前",
    "T01n0010_001:0218a07": "起承迎，合掌問訊；我即不應，於其他人，作",
    "T01n0010_001:0218a08": "如是事。起是意者，我說是人不見正法。",
    "T01n0010_001:0218a09": "「復次，白衣！或有沙門、或婆羅門，計著種姓",
    "T01n0010_001:0218a10": "族氏言論，或復計著自教言論者，我說此為",
    "T01n0010_001:0218a11": "非真出離沙門，非真出離婆羅門。白衣！或",
    "T01n0010_001:0218a12": "有沙門、或婆羅門，不計著彼種姓言論、亦",
    "T01n0010_001:0218a13": "不計著族氏言論、又不計著自教言論，我說",
    "T01n0010_001:0218a14": "此為真得出離、正了知者、沙門、婆羅門。",
    "T01n0010_001:0218a15": "「復次，白衣！彼憍薩羅主勝軍大王，見釋種子",
    "T01n0010_001:0218a16": "沙門瞿曇，從釋族中，捨家出家。彼勝軍王，",
    "T01n0010_001:0218a17": "於其釋子，歡喜慰安，恭敬禮拜前起承迎，",
    "T01n0010_001:0218a18": "合掌問訊。白衣！彼憍薩羅主勝軍大王，於",
    "T01n0010_001:0218a19": "佛如來，歡喜慰安，恭敬禮拜，前起承迎，合",
    "T01n0010_001:0218a20": "掌問訊者。其王不以沙門瞿曇是高勝族，王",
    "T01n0010_001:0218a21": "亦不起高勝族意；不以沙門瞿曇相好端嚴，",
    "T01n0010_001:0218a22": "王亦不起相好之意；不以沙門瞿曇有大名",
    "T01n0010_001:0218a23": "稱，王亦不起名稱之意。由此應知，法爾如",
    "T01n0010_001:0218a24": "是。白衣！是法本來，最上最大，最極高勝。",
    "T01n0010_001:0218a25": "如是正見，諸法本母，是即增上，畢竟歸趣。",
    "T01n0010_001:0218a26": "「復次，白衣！若人於我，安住正信，是人即得",
    "T01n0010_001:0218a27": "堅固增長，根本出生，不壞淨信。何以故？謂",
    "T01n0010_001:0218a28": "若沙門、若婆羅門、若天魔梵，三界一切，悉",
    "T01n0010_001:0218a29": "是我子，皆同一法，而無差別。正法口生，同",
    "T01n0010_001:0218b01": "一法種，從法所化，是真法子。白衣！或有問",
    "T01n0010_001:0218b02": "言：『汝等一切，各各父母，種姓族氏，何故棄",
    "T01n0010_001:0218b03": "捨？』返作是言：『我等皆是，沙門釋子。』白衣當",
    "T01n0010_001:0218b04": "知，法爾如是，是法本來，最上最大，最極高",
    "T01n0010_001:0218b05": "勝。如是正見，諸法本母，是即增上，畢竟歸",
    "T01n0010_001:0218b06": "趣。",
    "T01n0010_001:0218b07": "佛說白衣金幢二婆羅門緣起經卷上"
}