{
    "T30n1584_003:1029a22": "決定藏論卷下",
    "T30n1584_003:1029a24": "梁天竺三藏真諦譯",
    "T30n1584_003:1029a25": "心地品之三",
    "T30n1584_003:1029a26": "如經中說。六種勝智。謂陰入界四諦因緣二",
    "T30n1584_003:1029a27": "十二根。如是勝智云何分別。",
    "T30n1584_003:1029a28": "欝陀南。",
    "T30n1584_003:1029a29": "　相義及分別　　次第攝受依",
    "T30n1584_003:1029b01": "　依此六種法　　了知陰入等",
    "T30n1584_003:1029b02": "何者色相。謂十一種。眼等及觸。法入中色有。",
    "T30n1584_003:1029b03": "依四大有是四大。皆是礙相。何者受相。謂有",
    "T30n1584_003:1029b04": "六種眼等觸生。又三種受有二種依。謂色及",
    "T30n1584_003:1029b05": "心依色身受。何以故。五根色故。若根有色依",
    "T30n1584_003:1029b06": "眼等受。是名身受。何故五根不名為身。答曰。",
    "T30n1584_003:1029b07": "根自相故用各異故。若異相故不同身相。是",
    "T30n1584_003:1029b08": "故根受不名身受。答曰。不離身故。有眼等",
    "T30n1584_003:1029b09": "根。依根生受故。名身受。此說無過。若說不離",
    "T30n1584_003:1029b10": "言無過者心不離身。是故心受亦名身受。凡",
    "T30n1584_003:1029b11": "一切受皆名身受。答曰。身與諸根不得相離。",
    "T30n1584_003:1029b12": "心不如是。如有眾生生無色處離身有心。是",
    "T30n1584_003:1029b13": "故根受得名身受。心得離身故名心受。是一",
    "T30n1584_003:1029b14": "切受得有二名。謂一切受皆是用相三種因",
    "T30n1584_003:1029b15": "緣。一者是塵勝力。二者思惟勝力。三者自在",
    "T30n1584_003:1029b16": "勝力。",
    "T30n1584_003:1029b17": "何者想相六種如前。又六種生有相想無相",
    "T30n1584_003:1029b18": "想小想大想無量想無用想。此一切想得二",
    "T30n1584_003:1029b19": "種異。一者世間。二出世間。緣於欲界是名小",
    "T30n1584_003:1029b20": "想。緣於色界是名大想。緣空識處名無量想。",
    "T30n1584_003:1029b21": "緣無所用處是無用想。此欲界等是名有相",
    "T30n1584_003:1029b22": "想。非想非非想是無相想。出世間想。謂諸學",
    "T30n1584_003:1029b23": "人及無學人。是一切相分別想相。何者行相。",
    "T30n1584_003:1029b24": "如前六種復五種事。一者為與諸塵。二者得",
    "T30n1584_003:1029b25": "共俱故。三者有為遠離。四者起煩惱業。五者",
    "T30n1584_003:1029b26": "心得自在。略說三種善不善無記。一切牽果。",
    "T30n1584_003:1029b27": "是名行相。",
    "T30n1584_003:1029b28": "何者識相。亦有六種所謂眼識乃至意識。是",
    "T30n1584_003:1029b29": "識相分復有三種。一者用分。二者緣多分境。",
    "T30n1584_003:1029c01": "三者住諸異分。用分有三。境分有六。住分亦",
    "T30n1584_003:1029c02": "三。如此等分。分別十八取塵為相。是五陰",
    "T30n1584_003:1029c03": "相。",
    "T30n1584_003:1029c04": "何者陰義。色者過去未來現在。乃至近遠一",
    "T30n1584_003:1029c05": "切諸色。總名陰義。如是等色乃至於識如是",
    "T30n1584_003:1029c06": "總攝一切和合皆名陰義。何故佛說和合陰",
    "T30n1584_003:1029c07": "義。以此諸陰唯是和合無有實我。是故佛說",
    "T30n1584_003:1029c08": "名為陰義。何者色陰。分別有六。一者隨類。二",
    "T30n1584_003:1029c09": "者隨相。三者識依不依。四者離識不離識。五",
    "T30n1584_003:1029c10": "者想塵。六者色究竟處。此一切色所謂四大",
    "T30n1584_003:1029c11": "及依四大。是名隨類。色相三種。一者淨色。二",
    "T30n1584_003:1029c12": "者淨塵。三者心塵。共相者皆是質礙。一切諸",
    "T30n1584_003:1029c13": "色皆是共相。何者識。依不依是眾生數。名",
    "T30n1584_003:1029c14": "之為依。復有色處。識初入乃至生受。是名識",
    "T30n1584_003:1029c15": "依。離如是色名為不依。何者離識不離識。色",
    "T30n1584_003:1029c16": "不離說名自分。共識。同用故。又復離識名",
    "T30n1584_003:1029c17": "不自分。相似相續能生於觸名為自分。雖",
    "T30n1584_003:1029c18": "相似相續不生於觸名不自分。有三種想名",
    "T30n1584_003:1029c19": "為色塵。一者色想。二者礙想。三者種種想。色",
    "T30n1584_003:1029c20": "想者三相。一者顯現色。二者礙色。三者聚色。",
    "T30n1584_003:1029c21": "此三相塵如次第故取青黑等名為色想。妨",
    "T30n1584_003:1029c22": "人遊行名為礙想。取於男女田宅等相名種",
    "T30n1584_003:1029c23": "種想。塵色色究竟者。略說有二。下界墮欲界",
    "T30n1584_003:1029c24": "色界業增上緣。若四空處。依於作業則無有",
    "T30n1584_003:1029c25": "色。依自在定有妙光色。何故一切色種得自",
    "T30n1584_003:1029c26": "在智。修現定故是妙定色。何者受陰。分別有",
    "T30n1584_003:1029c27": "五。一者受類。二者自相。三者生處。四者思",
    "T30n1584_003:1029c28": "惟分別。五者滅處。何者受類用處法。何者自",
    "T30n1584_003:1029c29": "相苦樂不苦不樂。樂受者生樂住樂壞苦愛",
    "T30n1584_003:1030a01": "著因緣。苦受者生苦住苦壞樂離愛因緣。不",
    "T30n1584_003:1030a02": "苦不樂者行苦故苦解脫愛緣。此一切受皆",
    "T30n1584_003:1030a03": "悉是苦名受共相。何者生處。從十六觸受陰",
    "T30n1584_003:1030a04": "得生。何者十六。謂六根觸礙觸依言觸苦觸",
    "T30n1584_003:1030a05": "樂觸不苦不樂觸欲觸瞋觸無明觸明觸非明",
    "T30n1584_003:1030a06": "無明觸。依根取塵名六根觸。依塵思惟生於",
    "T30n1584_003:1030a07": "礙觸。依心出言名依言觸。三種受觸依縛依",
    "T30n1584_003:1030a08": "解。欲瞋癡觸則依於縛。明非明無明觸依於",
    "T30n1584_003:1030a09": "解脫。何者思惟分別。一切諸佛八種分別幾",
    "T30n1584_003:1030a10": "種受。何者受集。何者受滅。何者受集行道。何",
    "T30n1584_003:1030a11": "者受滅行道。何者受味。何者受過。何者受滅",
    "T30n1584_003:1030a12": "處。生相分別有三種受。有觸集故則有受集。",
    "T30n1584_003:1030a13": "廣說如經。是八種相分別受陰。一者自相分",
    "T30n1584_003:1030a14": "別。二者現因分別。三者因滅分別。四者現在",
    "T30n1584_003:1030a15": "未來分別。五者受滅道分別。六者濁用分別。",
    "T30n1584_003:1030a16": "七者清淨分別。八者受滅處分別。名分別。何",
    "T30n1584_003:1030a17": "者滅處。初禪滅憂根。二禪滅苦根。三禪滅喜",
    "T30n1584_003:1030a18": "根。四禪滅樂根滅盡定滅捨根是名受滅。處",
    "T30n1584_003:1030a19": "分別。",
    "T30n1584_003:1030a20": "何者想陰。分別有五。一者隨類。二者隨相。三",
    "T30n1584_003:1030a21": "者顛倒。四者不顛倒。五者決定。取境別相能",
    "T30n1584_003:1030a22": "生想法是名隨類。隨相有六。已如前釋。取境",
    "T30n1584_003:1030a23": "雖異皆想共相名為隨相。凡夫無智無明覆",
    "T30n1584_003:1030a24": "心。起邪思惟。依二見半出四顛倒。依於無",
    "T30n1584_003:1030a25": "常謂以為常。是修常想。為依見取出二顛倒。",
    "T30n1584_003:1030a26": "謂苦中計樂。不淨計淨。依於身見出我顛",
    "T30n1584_003:1030a27": "倒。於無我中取法我相。復有在家名心顛倒。",
    "T30n1584_003:1030a28": "如出家人名見顛倒。分別又有異想顛倒。於",
    "T30n1584_003:1030a29": "四種類生邪修想名想顛倒。於四種類生決",
    "T30n1584_003:1030b01": "定智起信分別名見顛倒。何者不顛倒想。諸",
    "T30n1584_003:1030b02": "有智人無有無明。起正思惟。於無常境見於",
    "T30n1584_003:1030b03": "無常。於苦見苦。於不淨境見於不淨。於無我",
    "T30n1584_003:1030b04": "境見於無我。起正修想名不顛倒想。於此四",
    "T30n1584_003:1030b05": "種能起信樂是名心不顛倒。於此四種正見",
    "T30n1584_003:1030b06": "正知名見不顛倒。是名想不顛倒。何者決定。",
    "T30n1584_003:1030b07": "分別有五。一塵決定。二用決定。三者假名決",
    "T30n1584_003:1030b08": "定。四者不實決定。五者實義決定。取塵自相",
    "T30n1584_003:1030b09": "取似相是塵決定。於塵生受取別異相名用",
    "T30n1584_003:1030b10": "決定。依於自他是名是生是姓等相。隨世",
    "T30n1584_003:1030b11": "俗語作想境界是名假名決定。顛倒取塵名",
    "T30n1584_003:1030b12": "不實決定。如實取塵是名實義決定。",
    "T30n1584_003:1030b13": "何者行陰。分別有五。一者謂塵。二者別住。三",
    "T30n1584_003:1030b14": "者不淨。四者清淨。五者事。六種思聚勝力牽",
    "T30n1584_003:1030b15": "果是名行塵。生老住等不相應行和合積聚",
    "T30n1584_003:1030b16": "名別住行。何以故。各各異故名別住行。三毒",
    "T30n1584_003:1030b17": "等行名為不淨。信等善根名為淨行。如前五",
    "T30n1584_003:1030b18": "種。知與塵等是名為事。",
    "T30n1584_003:1030b19": "何者識陰。分別亦五。一者入處。二者不淨。三",
    "T30n1584_003:1030b20": "者依故。四者住故。五者多種。欲界中識依外",
    "T30n1584_003:1030b21": "色入名為入處。色界淨天依於自陰是為名",
    "T30n1584_003:1030b22": "色。識入處則有二入。四空處識依自四陰說",
    "T30n1584_003:1030b23": "名入處。是入處分別。此凡夫識依二種樂生",
    "T30n1584_003:1030b24": "於不淨。依現塵用樂故不淨。依於未來生老",
    "T30n1584_003:1030b25": "等苦樂故不淨。名不淨。識依有六種。是生識",
    "T30n1584_003:1030b26": "依。眼等六入識依得生故得六名。譬如依糠",
    "T30n1584_003:1030b27": "火牛糞等火。亦復如是。是名依故。分別四識",
    "T30n1584_003:1030b28": "住處。如經中說。陰依境界為心住處。有色中",
    "T30n1584_003:1030b29": "識住。廣說如經。乃至我說識不至東。餘方亦",
    "T30n1584_003:1030c01": "爾。於現世中不樂涅槃。自至寂靜清涼得梵",
    "T30n1584_003:1030c02": "自在。我說如是此如來說經中所攝。四識住",
    "T30n1584_003:1030c03": "處後當廣說。復略說三有緣住處究竟有緣",
    "T30n1584_003:1030c04": "住靜。佛說此三顯四識住。煩惱境類煩惱依",
    "T30n1584_003:1030c05": "住。是說名為煩惱執著。以此二種名執著境。",
    "T30n1584_003:1030c06": "一者是境。二者取。境者煩惱緣愛言是我物",
    "T30n1584_003:1030c07": "即是執境。我見煩惱思惟是我。又有四種貪",
    "T30n1584_003:1030c08": "等身結。是業因緣即是取境。如上所執是心",
    "T30n1584_003:1030c09": "住處。何以故諸煩惱境依心得住。猶如濕衣",
    "T30n1584_003:1030c10": "諸塵易住。如肥田中種子增長。諸凡夫人未",
    "T30n1584_003:1030c11": "得厭離。愛欲對治受所牽識。未來世中即得",
    "T30n1584_003:1030c12": "受生悉令具足。乃至未捨凡夫之性。此所受",
    "T30n1584_003:1030c13": "生令具足者是名能住。此相續生是名生死",
    "T30n1584_003:1030c14": "所。餘如前說於住緣。如此一切名有緣住處。",
    "T30n1584_003:1030c15": "有色界中諸識來去。無色界中說心沒生。此",
    "T30n1584_003:1030c16": "三處住乃至壽遣。如前二處得生增長及於",
    "T30n1584_003:1030c17": "壯大。如是量故得知諸識住處究竟。若有說",
    "T30n1584_003:1030c18": "言異於此義。唯文字殊理則無別。何以故。文",
    "T30n1584_003:1030c19": "字義別無分別故。若有問者則不能答。即便",
    "T30n1584_003:1030c20": "思惟。我云何對脫。若有答。後更思惟我實愚",
    "T30n1584_003:1030c21": "癡。自不知解而答他問。是故智人從一切色",
    "T30n1584_003:1030c22": "乃至行陰愛等諸結暫伏故無能生業結。有",
    "T30n1584_003:1030c23": "智慧故根本永盡。何以知之。諸在家人依貪",
    "T30n1584_003:1030c24": "瞋結則能作業塵味因緣恐憎因緣。於出家",
    "T30n1584_003:1030c25": "人戒取實結而能生業。戒取煩惱與貪同相",
    "T30n1584_003:1030c26": "願求生天。實結煩惱與瞋同相故謗涅槃。如",
    "T30n1584_003:1030c27": "此諸結依於心地從思惟生。此諸煩惱對治",
    "T30n1584_003:1030c28": "滅故。欲取色等以為境者即得永滅。以此滅",
    "T30n1584_003:1030c29": "故。諸識有惑於四住處則不復住。諸對治識",
    "T30n1584_003:1031a01": "實清淨故。如是得知住處寂靜。以緣滅故。於",
    "T30n1584_003:1031a02": "未來世當生具足應得相續不復更生。是名",
    "T30n1584_003:1031a03": "有緣住。靜阿摩羅識對治世識甚深清淨說",
    "T30n1584_003:1031a04": "名不住。復次此識不為緣生。空解脫門善修",
    "T30n1584_003:1031a05": "習故不能生業。無願解脫門善修習故則能",
    "T30n1584_003:1031a06": "知足。無相解脫門善修習故住於不動如前",
    "T30n1584_003:1031a07": "四義得正解脫。觀行於塵於我我所無所取",
    "T30n1584_003:1031a08": "著。是故色等諸塵滅壞心無渴愛。如此諸相",
    "T30n1584_003:1031a09": "心極清淨。識清淨故不自滅壞。亦復不為他",
    "T30n1584_003:1031a10": "緣所滅。無相續故。於十方處不更入生。於命",
    "T30n1584_003:1031a11": "於死無貪欲故。說無求欲。心譬如樹受喻如",
    "T30n1584_003:1031a12": "影。於時二無。是故無樹。是故無影。世心滅",
    "T30n1584_003:1031a13": "故。說現盡滅。是無漏心學解脫故。前次第說",
    "T30n1584_003:1031a14": "得寂靜。無學解脫故得清淨。四餘滅故得梵",
    "T30n1584_003:1031a15": "自在。問何故不說識識住處。答曰。言不自相",
    "T30n1584_003:1031a16": "故識得不淨。何以故。如來說心自相清淨。四",
    "T30n1584_003:1031a17": "處不爾。一切煩惱極不淨故。知貪欲等微細",
    "T30n1584_003:1031a18": "難見。色等不爾非煩惱因。不如色等無有眾",
    "T30n1584_003:1031a19": "生於一識處而起愛著。如於色等。是故佛說",
    "T30n1584_003:1031a20": "識非住處是名識陰住處分別。多種分別者",
    "T30n1584_003:1031a21": "此說有三。一者有欲心無欲心有瞋無瞋。廣",
    "T30n1584_003:1031a22": "說如經。乃至未得解脫及正解脫。此如來說",
    "T30n1584_003:1031a23": "則名第一。是離分別界分別故。於欲界中心",
    "T30n1584_003:1031a24": "有四種。有善不善染污不染污。於色界中心",
    "T30n1584_003:1031a25": "有三種除去不善。無色亦爾。無漏有二。謂學",
    "T30n1584_003:1031a26": "無學。欲界善心分別有二。生得學得。不染污",
    "T30n1584_003:1031a27": "四果報威儀工巧變化。欲界變化一種生得。",
    "T30n1584_003:1031a28": "如天龍鬼無修慧果。於色界中無有工巧。無",
    "T30n1584_003:1031a29": "色界中但有果報。善心如下登高是名第二",
    "T30n1584_003:1031b01": "依界分別。又有異心多種分別煩惱種故。欲",
    "T30n1584_003:1031b02": "界中五。苦集滅道修道破故。色無色界五種",
    "T30n1584_003:1031b03": "亦爾則有十五。及無漏心復有十六。是名第",
    "T30n1584_003:1031b04": "三滅故分別第一是離。復更分別三品助分",
    "T30n1584_003:1031b05": "為三摩提。一者使動。二不使動。一不得定。二",
    "T30n1584_003:1031b06": "者得定。一不正淨。二者正淨。於第一品。有染",
    "T30n1584_003:1031b07": "心人欲等障心。又於一時有善心人無記心",
    "T30n1584_003:1031b08": "人欲等不起。如是分別有欲等心無欲等心。",
    "T30n1584_003:1031b09": "於第二品。或復有時依內於定安心一處。境",
    "T30n1584_003:1031b10": "念滅故而於五塵心生散亂。極令沒故嬾墮。",
    "T30n1584_003:1031b11": "覆障。為滅嬾墮。於喜樂境不正安故一時浮",
    "T30n1584_003:1031b12": "動。正取境故心不浮動。沈沒浮動為煩惱障",
    "T30n1584_003:1031b13": "心不寂靜。沈等滅故即得寂靜。正思惟故得",
    "T30n1584_003:1031b14": "根本禪。是名心定離前定相。是不定心。至究",
    "T30n1584_003:1031b15": "竟道是故正修。至滅究竟故正解脫。離前二",
    "T30n1584_003:1031b16": "相不正修習不正解脫。取諸定相知第三品。",
    "T30n1584_003:1031b17": "是名識陰分別。何者說陰。次第有八種陰。",
    "T30n1584_003:1031b18": "一者生作。二者治道。三者染因所作。四者住",
    "T30n1584_003:1031b19": "作。五者分別作。六者如處作。七者如麁作。八",
    "T30n1584_003:1031b20": "者如器等作。何者生作。依根依色生於眼識。",
    "T30n1584_003:1031b21": "依意依法亦皆如是。如次第經。前說色陰心",
    "T30n1584_003:1031b22": "數所依後說識陰受等心數在於中。說是名",
    "T30n1584_003:1031b23": "生作次第。何者治道次第。除四顛倒說四念",
    "T30n1584_003:1031b24": "處。於色不淨橫計為淨說身念處。於受計樂",
    "T30n1584_003:1031b25": "說受念處。依於想行無我計我說法念處。依",
    "T30n1584_003:1031b26": "心無常橫計為常說心念處。何者染因所作",
    "T30n1584_003:1031b27": "次第。男見女色起於愛染。何故受味愛故。受",
    "T30n1584_003:1031b28": "味愛者依想顛倒。想顛倒者依行煩惱。行煩",
    "T30n1584_003:1031b29": "惱者依於識陰依於根塵。塵用生受取多種",
    "T30n1584_003:1031c01": "塵。是名為想。現世塵用生諸煩惱。名之為行。",
    "T30n1584_003:1031c02": "依諸煩惱生不淨識善不善業於未來處生等",
    "T30n1584_003:1031c03": "苦故。更得不淨說識在後。何者住作次第。識",
    "T30n1584_003:1031c04": "住四處。一者色。二者受。三者想。四者行。何",
    "T30n1584_003:1031c05": "以故。欲界中色是色住處。於欲界中具足色",
    "T30n1584_003:1031c06": "故。於色界中說為受住。何以故。受顯現故。於",
    "T30n1584_003:1031c07": "三無色說想住處。何以故。想顯現故。於第四",
    "T30n1584_003:1031c08": "空說行住處。何以故。大思現故八萬大劫。是",
    "T30n1584_003:1031c09": "思果故說住四處。是名住作次第。分別作次",
    "T30n1584_003:1031c10": "第者。以色陰故見色聽聲則知他人。以受陰",
    "T30n1584_003:1031c11": "故心有高下生於苦樂。以想陰故知名生姓。",
    "T30n1584_003:1031c12": "以行陰故分別愚智。以識陰故陰中計我。是",
    "T30n1584_003:1031c13": "名分別作次第。如處作次第者。如在家人色",
    "T30n1584_003:1031c14": "受因緣起於鬪諍。若出家人想行因緣亦生",
    "T30n1584_003:1031c15": "鬪諍。識於二處並為因緣。如麁作次第者。色",
    "T30n1584_003:1031c16": "最為麁。六識境故。次明受陰。有三受故。男女",
    "T30n1584_003:1031c17": "等相相可知故。貪瞋癡等自可知故。離受想",
    "T30n1584_003:1031c18": "行識難知故。如器等作次第者。色譬如器。盛",
    "T30n1584_003:1031c19": "三受故。受譬飲食。損益身故。想譬鮭[鮥口+虫]。取",
    "T30n1584_003:1031c20": "異受故。行喻食至。與苦樂故。識譬食者。用受",
    "T30n1584_003:1031c21": "等故。何者攝受。幾陰幾入幾界幾因緣分幾",
    "T30n1584_003:1031c22": "處非處幾根攝受。如色陰等乃至識陰。色陰",
    "T30n1584_003:1031c23": "一陰十入十界法入法界說於少分。六緣少",
    "T30n1584_003:1031c24": "分。於處非處亦說少分。根則有七。受陰攝受",
    "T30n1584_003:1031c25": "者。一陰法入法界。各說少分。一因緣分三緣",
    "T30n1584_003:1031c26": "少分處非處分根中有五。想陰攝受者。一陰",
    "T30n1584_003:1031c27": "法入法界各說少分三緣少分處非處分根則",
    "T30n1584_003:1031c28": "不攝。行陰攝受者。一陰法入法界亦說少分",
    "T30n1584_003:1031c29": "四因緣分五緣少分處非處。分根中具六三",
    "T30n1584_003:1032a01": "根少分。識陰攝受者。一陰一入七界二因",
    "T30n1584_003:1032a02": "緣分三緣少分處非處。分根中說一三根少",
    "T30n1584_003:1032a03": "分。如是陰入乃至於根。交互相攝。又異攝有",
    "T30n1584_003:1032a04": "十陰等諸法攝自種子。是名異攝。陰等諸法",
    "T30n1584_003:1032a05": "自共相攝。是名相攝。陰等諸法遍一切處是",
    "T30n1584_003:1032a06": "名生攝。陰等諸法樂受等住。名別住攝。如陰",
    "T30n1584_003:1032a07": "等一時俱起。名不離攝。諸陰等法在於三世。",
    "T30n1584_003:1032a08": "名為時攝。諸陰等法依處得生。名為處攝。諸",
    "T30n1584_003:1032a09": "陰等法五種等故。名具足攝。諸陰等法分分",
    "T30n1584_003:1032a10": "不具。名少分攝。陰等諸法如如相故。是名真",
    "T30n1584_003:1032a11": "攝。如陰至根合十六攝。又有三種攝一切法。",
    "T30n1584_003:1032a12": "色陰法界意入。",
    "T30n1584_003:1032a13": "何者陰。依幾種色色陰得生。依幾種處名攝",
    "T30n1584_003:1032a14": "陰生。依於六處色陰得生。一者依處。二者住",
    "T30n1584_003:1032a15": "處。三者臥具處。四者根處。五者根依處。六者",
    "T30n1584_003:1032a16": "如行能故諸定地處。識依七處名攝陰生。一",
    "T30n1584_003:1032a17": "者欲。二者色。三者塵。四者覺。五者觀察。六",
    "T30n1584_003:1032a18": "者淨行方便。七者清淨。欲等四處說在家人。",
    "T30n1584_003:1032a19": "觀察之處則是出家精勤持戒。淨行方便者。",
    "T30n1584_003:1032a20": "得未來禪。七者清淨得根本禪。為四種人說",
    "T30n1584_003:1032a21": "七為四。色陰分別後當廣說依色分別。",
    "T30n1584_003:1032a22": "欝陀南。",
    "T30n1584_003:1032a23": "　物種及隣虛　　生形與相續",
    "T30n1584_003:1032a24": "　業等剎那獨　　境雜說有十",
    "T30n1584_003:1032a25": "復有幾物色陰攝眼攝根一物眼識所依。是",
    "T30n1584_003:1032a26": "色清淨不離攝故。則有七物。謂眼身地色香",
    "T30n1584_003:1032a27": "味觸。三界攝故說有十物。七種如前。及水火",
    "T30n1584_003:1032a28": "風。如眼物等耳鼻及舌亦復如是。離四種根",
    "T30n1584_003:1032a29": "身根九物。何以故。離四根故身得獨生。復有",
    "T30n1584_003:1032b01": "聲界。不久住故。是故別說有處有聲。則有十",
    "T30n1584_003:1032b02": "一色等塵物分別。如細滑等至健皆是觸入。",
    "T30n1584_003:1032b03": "依四大地制於別名。依四大淨說於滑觸。依",
    "T30n1584_003:1032b04": "堅生重不淨。不堅生於麁輕為淨。不合生於",
    "T30n1584_003:1032b05": "軟觸。依風水雜則生冷觸。持因不具生於飢",
    "T30n1584_003:1032b06": "渴亦生羸劣。持因具足依大平等力飽觸生",
    "T30n1584_003:1032b07": "依大不適。飲食難消生諸病觸。依身轉變四",
    "T30n1584_003:1032b08": "大不調。生於老觸。命根轉變四大不調。生於",
    "T30n1584_003:1032b09": "死觸。依血不等生過患故。食飲毒惡有暫死",
    "T30n1584_003:1032b10": "觸。地水相雜則生濁觸。去來動轉心起煩惱",
    "T30n1584_003:1032b11": "生疲惓觸。離上因緣生消息觸。四大調和身",
    "T30n1584_003:1032b12": "色不減。生休健觸和合諸觸。四大別住說有",
    "T30n1584_003:1032b13": "六種。謂淨四大共不淨。大堅共不堅。不攝及",
    "T30n1584_003:1032b14": "雜。不等平等。一切諸塵色等至觸。以二識知",
    "T30n1584_003:1032b15": "自識心識。或同時知或不同時。於色界中現",
    "T30n1584_003:1032b16": "無香味。非無種本。無有摶食。離食欲故。香味",
    "T30n1584_003:1032b17": "二塵摶食攝故。鼻舌二識無現用故。亦有種",
    "T30n1584_003:1032b18": "本。色陰攝色則有九物。四大依大五塵。一切",
    "T30n1584_003:1032b19": "他色假名說陰。法入中色得有二種。物有假",
    "T30n1584_003:1032b20": "有依定自在。定中觀色名為物有。是定果化",
    "T30n1584_003:1032b21": "定共識塵。戒非戒色皆是假名。又定塵色處",
    "T30n1584_003:1032b22": "果。定處色相應故。依於定大得生世法。依有",
    "T30n1584_003:1032b23": "漏定及無漏定色。是世法非出世法。何以故。",
    "T30n1584_003:1032b24": "有相思惟定因緣故。一切定人有能生色不",
    "T30n1584_003:1032b25": "能生色。猶如化生。若不思惟依前自在無有",
    "T30n1584_003:1032b26": "闇障。得淨光明自然而至現在世。生是名物",
    "T30n1584_003:1032b27": "有思惟。思惟解脫力故得見諸色。色未現前",
    "T30n1584_003:1032b28": "是假名有。非出世定境界之塵出世定色。不",
    "T30n1584_003:1032b29": "可思惟欲色界色。云何為異色界中色。極大",
    "T30n1584_003:1032c01": "清淨出光明故。極妙微細非下根塵。無有苦",
    "T30n1584_003:1032c02": "受過苦受故。不可思惟。住隣虛塵無妨礙故。",
    "T30n1584_003:1032c03": "隨於心想得有麁細。是五種異。略說色陰有",
    "T30n1584_003:1032c04": "六種相。自相共相依依者相關相用相業相",
    "T30n1584_003:1032c05": "妙相。地水等大堅潤熱動四大自相。眼等諸",
    "T30n1584_003:1032c06": "根淨是自相。是名自相。皆有障礙是色共相。",
    "T30n1584_003:1032c07": "四大是依依者五塵。是相關相。內入有色用",
    "T30n1584_003:1032c08": "增上故外塵得生多種。有一色聚得名堅觸。",
    "T30n1584_003:1032c09": "有潤有熱有動有雜為內入用。是名用相。地",
    "T30n1584_003:1032c10": "等四大依攝熟牽。是事業相。復有別業後當",
    "T30n1584_003:1032c11": "廣說。隣虛細色是名妙相。妙相三種。分破極",
    "T30n1584_003:1032c12": "細有生極細。自在極細分破故。隣虛極微生",
    "T30n1584_003:1032c13": "極細故。風等諸微至中陰色。色界中色無色",
    "T30n1584_003:1032c14": "界色自在細故得名極微。如佛經說。人生中",
    "T30n1584_003:1032c15": "住得平等心。修學自心莊嚴自心作自在心。",
    "T30n1584_003:1032c16": "共一處住不相妨礙。亦無惱害。若於此後生",
    "T30n1584_003:1032c17": "色究竟大梵自在。是其生處下閻浮提。為聽",
    "T30n1584_003:1032c18": "法故。破一毛頭作十六分。地如一分眾天共",
    "T30n1584_003:1032c19": "住無相妨礙。名自在極微。如是色陰物種思",
    "T30n1584_003:1032c20": "惟隣虛色相幾種分別。略說有五。後當廣說。",
    "T30n1584_003:1032c21": "如經本地智分破故。種分別故。獨自分故。共",
    "T30n1584_003:1032c22": "伴分故。無方分故。折色究竟智決定故。是",
    "T30n1584_003:1032c23": "隣虛分非身量故。是故隣虛不生不滅。是故",
    "T30n1584_003:1032c24": "色聚非隣虛生。分別隣虛有十五種。眼等五",
    "T30n1584_003:1032c25": "根色等五塵四大法色。自相分別是名獨分。",
    "T30n1584_003:1032c26": "和合隣虛是共伴分。何以故。地等隣虛不相",
    "T30n1584_003:1032c27": "離故。何故有障礙法不離一處。共伴住故。不",
    "T30n1584_003:1032c28": "無障礙。如心大地合根相似故。諸事用生為",
    "T30n1584_003:1032c29": "相似業。增上緣故諸色和合。共為根用故得",
    "T30n1584_003:1033a01": "生起。若不如是非諸和合。眼識等塵根塵無",
    "T30n1584_003:1033a02": "用。是故共伴不得相離。有一種色或礙不礙。",
    "T30n1584_003:1033a03": "如中陰等乃至梵色。名共伴分。色究竟故。",
    "T30n1584_003:1033a04": "諸隣虛色無有方分。不和合故。和合諸色隣",
    "T30n1584_003:1033a05": "虛方分離一方處無隣虛色。如前所說五種",
    "T30n1584_003:1033a06": "隣虛。有五種眼。肉天聖慧法眼似佛眼。五種",
    "T30n1584_003:1033a07": "隣虛幾眼境界。肉天二眼所不能見。餘三眼",
    "T30n1584_003:1033a08": "見。何以故。唯色和合天眼得見內外上下前",
    "T30n1584_003:1033a09": "後明闇。不見隣虛。智分別故。隣虛色相非體",
    "T30n1584_003:1033a10": "別故。何故隣虛不生不滅可知可說。答具足",
    "T30n1584_003:1033a11": "和合前得生故。未至後時未得別體。於中滅",
    "T30n1584_003:1033a12": "故。譬如水渧。五種相故。隣虛思惟得知不",
    "T30n1584_003:1033a13": "正。於色和合以自體故隣虛得住。是為第一。",
    "T30n1584_003:1033a14": "不正思惟隣虛生滅。是為第二。隣虛色住共",
    "T30n1584_003:1033a15": "伴離伴。是名第三。唯隣虛中色和合住。是名",
    "T30n1584_003:1033a16": "第四。隣虛和合能生他色。他色得生異於隣",
    "T30n1584_003:1033a17": "虛。如是隣虛不正思惟。如正心人又取諸相。",
    "T30n1584_003:1033a18": "離前五種不正思惟。隣虛思惟正故。得起五",
    "T30n1584_003:1033a19": "種功德。和合色處隣虛分故。用行修道。於諸",
    "T30n1584_003:1033a20": "境界無疑惑因所作自在。是一功德。身見滅",
    "T30n1584_003:1033a21": "道漸漸增勝。是二功德。我慢滅道方便得生。",
    "T30n1584_003:1033a22": "是三功德。諸煩惱起起而暫止心得清淨。是",
    "T30n1584_003:1033a23": "四功德。為空無相二解脫門便得修慧。是五",
    "T30n1584_003:1033a24": "功德。",
    "T30n1584_003:1033a25": "生者略說色物有五種生。依生種生牽生長",
    "T30n1584_003:1033a26": "生壞生。何者依生。於四大依造色得生。是故",
    "T30n1584_003:1033a27": "四大不名造色。是四大虛造色得生。此色和",
    "T30n1584_003:1033a28": "合是四大依。知色自相。於和合中得知有色。",
    "T30n1584_003:1033a29": "復更有虛不見自相。知無別色。略說得知有",
    "T30n1584_003:1033b01": "相非有相。若虛不見而言有者。譬喻得知。若",
    "T30n1584_003:1033b02": "有共依為得同物。為不同物義有二種。量故",
    "T30n1584_003:1033b03": "力故。若不同量應得小知。小知不得則無是",
    "T30n1584_003:1033b04": "義。若有力故依物不同。離自相故則無別力。",
    "T30n1584_003:1033b05": "此力不同亦無是義。是名依生。何者種生。從",
    "T30n1584_003:1033b06": "自種生譬如穀子。至多因緣芽肉等界地灰",
    "T30n1584_003:1033b07": "等生。遇諸因緣堅物得軟。軟物得堅。不熱",
    "T30n1584_003:1033b08": "得熱。熱得不熱。不動得動動得不動。如是好",
    "T30n1584_003:1033b09": "色及不好色有自相故。為自種子多種得生。",
    "T30n1584_003:1033b10": "是名種生。何者牽生。內入業增不動外物而",
    "T30n1584_003:1033b11": "能得生。譬如世器。宿業牽故內入得生。譬如",
    "T30n1584_003:1033b12": "為業五道入生外諸色物。三種業牽。一者如",
    "T30n1584_003:1033b13": "欝單越依報自生。四天王天至第四天。二者",
    "T30n1584_003:1033b14": "現業自牽外色得生如第五天。三者依他念",
    "T30n1584_003:1033b15": "業外色得生如第六天。是名牽生。何者增長",
    "T30n1584_003:1033b16": "生。具足因緣多種得生。謂色增長漸漸具足。",
    "T30n1584_003:1033b17": "水雨溉灌芽等增長。是名長生。離增長生是",
    "T30n1584_003:1033b18": "名壞生。造色生者。如多種物石磨和合不可",
    "T30n1584_003:1033b19": "分別。知別相故。不如麻豆麥等諸物一處積",
    "T30n1584_003:1033b20": "聚種別可知。何以故。猶如生相能生事用。為",
    "T30n1584_003:1033b21": "因增上造色得生。若一切行從自種本後便",
    "T30n1584_003:1033b22": "得生。何故依四大色說造色生。答四大增減。",
    "T30n1584_003:1033b23": "造色隨大亦有損益。猶如眼識離於四大。不",
    "T30n1584_003:1033b24": "別生故。譬如大地。四大持故。如綖持衣。三",
    "T30n1584_003:1033b25": "因緣故。大地增減。方便能令造色增減。工",
    "T30n1584_003:1033b26": "用因故。業因緣故。定自在故。地大能造色增",
    "T30n1584_003:1033b27": "減。三種力故。何者三種。能破增力。能受器",
    "T30n1584_003:1033b28": "力。能生因力。水大者能潤力故。火能熟故。風",
    "T30n1584_003:1033b29": "能燥故。是功用故。四大增減能令造色增減。",
    "T30n1584_003:1033c01": "前業相似諸四大生而得相似。是故造色似",
    "T30n1584_003:1033c02": "於四大。是名業因緣故。定自在者前至大地。",
    "T30n1584_003:1033c03": "後時能令造色增減。如能轉變四大造色。以",
    "T30n1584_003:1033c04": "地為水以水為地。是定自在。又復略說五種",
    "T30n1584_003:1033c05": "因緣。異相四大使生異果。四大力故。功用力",
    "T30n1584_003:1033c06": "故。呪術力故。神通力故。業行力故。從於此後",
    "T30n1584_003:1033c07": "未至生處。於中陰中諸色和合。何因何緣自",
    "T30n1584_003:1033c08": "種子因能牽生業。是增上緣。以何義故有中",
    "T30n1584_003:1033c09": "陰生。云何可信。於後無依心心數法更生他",
    "T30n1584_003:1033c10": "處。不可至故。若如思惟喻於聲響。是義不",
    "T30n1584_003:1033c11": "然。根亂故有如見二月。若如思惟無中陰者",
    "T30n1584_003:1033c12": "譬鏡中影。是亦不然。面不減故。影譬不然。",
    "T30n1584_003:1033c13": "若復思惟如心取境無中間識。汝喻不然。心",
    "T30n1584_003:1033c14": "不去故。若是等譬破無中陰。是義不然。是故",
    "T30n1584_003:1033c15": "中陰實有可信是名色陰。生分思惟已生色",
    "T30n1584_003:1033c16": "陰。何者前去取於生處他色處生。答四大在",
    "T30n1584_003:1033c17": "前向受生處。四大依故。於處造色與大共生。",
    "T30n1584_003:1033c18": "四大處生處障故生。又復造色自相遍故。不",
    "T30n1584_003:1033c19": "離大故。能障生處。地等四大麁細可知。如次",
    "T30n1584_003:1033c20": "第說。地界持故能作事業得說有果。水火風",
    "T30n1584_003:1033c21": "界流燒吹等。是三大業。一切諸聲唯生滅。於",
    "T30n1584_003:1033c22": "色和合不久相續。於內外二處得知依。一時",
    "T30n1584_003:1033c23": "生處處得聞悉皆遍滿。如焰光至無前後無",
    "T30n1584_003:1033c24": "遲疾故。此風二種。謂動不動。輪者不動。空行",
    "T30n1584_003:1033c25": "則動。行於物者恒為隨順持於幻化。持幻化",
    "T30n1584_003:1033c26": "者則是不動。異此皆動。虛空界者。明闇所攝",
    "T30n1584_003:1033c27": "皆是造色。是名空界。離明闇等空界別相不",
    "T30n1584_003:1033c28": "可知故。亦是不動。於眾生處有恒光明。有恒",
    "T30n1584_003:1033c29": "闇冥。此中不動。若異此處則名為動。依色和",
    "T30n1584_003:1034a01": "合清淨虛朗光明所攝。不清朗者亦是色攝。",
    "T30n1584_003:1034a02": "形者。謂長短等。為是實法為假名耶。答此是",
    "T30n1584_003:1034a03": "假名。何以故。以聚集故。言此是處。言此是",
    "T30n1584_003:1034a04": "形。唯言語故。唯度量故。於八相中無別義故。",
    "T30n1584_003:1034a05": "若以看視於可視者。體性雜故。猶如車等。慧",
    "T30n1584_003:1034a06": "有異故。故說假名。復於法入禪定果色唯得",
    "T30n1584_003:1034a07": "有色。何以故。餘香味觸生因無故。無復用故。",
    "T30n1584_003:1034a08": "如是於空行風諸香等塵無共生者。以相近",
    "T30n1584_003:1034a09": "故風中有香。復於光中出輪外者。若諸大法",
    "T30n1584_003:1034a10": "及香等塵不復得現。禪定果色於法入中依",
    "T30n1584_003:1034a11": "禪定生。非四大生。似本色故亦說造色。不依",
    "T30n1584_003:1034a12": "四大。從色陰中有幾種法。是可見者有障礙",
    "T30n1584_003:1034a13": "者。答一者二種眼識行處離法入色。所餘諸",
    "T30n1584_003:1034a14": "色皆不可見。亦有障礙如是分者於色陰中",
    "T30n1584_003:1034a15": "是形。思惟相續者。於色陰中有幾種流。答有",
    "T30n1584_003:1034a16": "三種。一者依。二者報生。三者長養。依者有",
    "T30n1584_003:1034a17": "四。報依長養依不等依體性依。報依者二",
    "T30n1584_003:1034a18": "種。一者前品。二者相續前品。是報等所牽故。",
    "T30n1584_003:1034a19": "次報後生是名相續。長養有二。滿處長養相",
    "T30n1584_003:1034a20": "增長養。滿處者。有色增長。飲食眠臥梵行禪",
    "T30n1584_003:1034a21": "定依此增長。復相增者。從依飲食依滿處故",
    "T30n1584_003:1034a22": "恒受樂故。依時熟故。而得增長。諸有色法依",
    "T30n1584_003:1034a23": "此二種而得增長。於無色法唯相增故而得",
    "T30n1584_003:1034a24": "增長。欲界諸色四食長養。何者為四。思識摶",
    "T30n1584_003:1034a25": "觸。前二種食未牽牽故是生因緣。後二種食",
    "T30n1584_003:1034a26": "是住因緣。觸食是受陰等住緣。所餘眠等亦",
    "T30n1584_003:1034a27": "能增長於色界色。不依摶食。不依眠臥。不依",
    "T30n1584_003:1034a28": "梵行。而得增長。諸有色根而隨二流。離此二",
    "T30n1584_003:1034a29": "種無別依流。果報相續增長壯大有時得見。",
    "T30n1584_003:1034b01": "何故是報所攝不名長養。答此果報色如安",
    "T30n1584_003:1034b02": "置處。不增不減而得住故。養相續者。依報相",
    "T30n1584_003:1034b03": "續有違從故。有增有減。非根色者。皆有三流。",
    "T30n1584_003:1034b04": "心心數法依於依流依於報流。若依相增而",
    "T30n1584_003:1034b05": "有增長。於法入色無有報生。所餘諸法如心",
    "T30n1584_003:1034b06": "心數而可得知。於欲界中諸內外色得果報",
    "T30n1584_003:1034b07": "生。於色界中離於香味。餘者是報。復欲界中",
    "T30n1584_003:1034b08": "諸根不具亦是果報。於色界中諸根具足皆",
    "T30n1584_003:1034b09": "是果報。是聲界者亦是果報。非是聲故是名",
    "T30n1584_003:1034b10": "色陰。相續思惟。",
    "T30n1584_003:1034b11": "業者。色陰中攝。持界幾業乃至風界。一切四",
    "T30n1584_003:1034b12": "大有五種業。於此地界開發轉業。處所持業。",
    "T30n1584_003:1034b13": "為作依業。互相違業。平等增業。水界業者。流",
    "T30n1584_003:1034b14": "攝濕潤違及增長。是為五種。火界業者。光熟",
    "T30n1584_003:1034b15": "破壞違及增長。亦有五種。風界業者。輕動令",
    "T30n1584_003:1034b16": "慘違及增長。是名風業。又有四大於造色生。",
    "T30n1584_003:1034b17": "亦有五業。何者為五。一者能生。二者與依。三",
    "T30n1584_003:1034b18": "者住處。四者勝持。五者增長。何以故。於開發",
    "T30n1584_003:1034b19": "生前得至故。是名能生。已得生者不離處故。",
    "T30n1584_003:1034b20": "是名與依。於增壞等相似性故。是名住處。如",
    "T30n1584_003:1034b21": "量不減能勝持故。是名勝持。令增長故。是名",
    "T30n1584_003:1034b22": "增長。何故眼耳塵色有善不善餘塵不爾。答",
    "T30n1584_003:1034b23": "略說有三。軟中上思。何者為軟。思惟時思。決",
    "T30n1584_003:1034b24": "定時思。作業時思。為善不善身口業生。依極",
    "T30n1584_003:1034b25": "上思二色生故。是故業色有善不善。是故餘",
    "T30n1584_003:1034b26": "塵不得如此。從色和合動搖異相為不異相。",
    "T30n1584_003:1034b27": "答說不異相。何以故。於此物處已生未生已",
    "T30n1584_003:1034b28": "壞未壞。動義不然。若動已生而後得動。無有",
    "T30n1584_003:1034b29": "自相。若未生者則無有動。若已壞者不能得",
    "T30n1584_003:1034c01": "動。未生同故。若不壞者則無行相分明別體。",
    "T30n1584_003:1034c02": "至彼因緣是義不然。是故動搖無別實有。是",
    "T30n1584_003:1034c03": "名色陰業分思惟剎那者此具足故。色陰剎",
    "T30n1584_003:1034c04": "那剎那滅故。何以故。行法得生滅無障故。此",
    "T30n1584_003:1034c05": "時生因即是滅因是義不然。何以故。一因異",
    "T30n1584_003:1034c06": "果不得生故。已生住因別相不現故。是故",
    "T30n1584_003:1034c07": "行法自滅不緣於地。行念滅無有障礙。如火",
    "T30n1584_003:1034c08": "等物為破壞因。若是思惟此義不然。共行火",
    "T30n1584_003:1034c09": "等同生滅故。不似前生。唯因能造。是火等事",
    "T30n1584_003:1034c10": "滅者滅因。是義不然。何以故。滅者與行不共",
    "T30n1584_003:1034c11": "俱故。滅若已有於行滅中。諸行相續已斷滅",
    "T30n1584_003:1034c12": "故。以是義故不得共俱。滅者滅無為體能作",
    "T30n1584_003:1034c13": "滅因。是故不然。若滅為滅因。不得一時滅。作",
    "T30n1584_003:1034c14": "滅因前後無異故。諸相續法永應不生。若滅",
    "T30n1584_003:1034c15": "異體從滅異義。別有滅相即不可得。是故不",
    "T30n1584_003:1034c16": "然。復次若與火等滅伴能滅。作是思惟。是故",
    "T30n1584_003:1034c17": "心心數等諸燈焰等。有自體滅即應不有。是",
    "T30n1584_003:1034c18": "故不然。復次若力更互相成二能滅故。此是",
    "T30n1584_003:1034c19": "所滅。此是能滅。則無分別。是故不然。復次若",
    "T30n1584_003:1034c20": "二種法各有能分共滅具足。而此二種各有",
    "T30n1584_003:1034c21": "半能各有半不能。是故不然。如是等分於色",
    "T30n1584_003:1034c22": "陰中剎那思惟自體滅故。諸大等法遮滅因",
    "T30n1584_003:1034c23": "故。遮二種滅因故。何以知之。一切諸行心為",
    "T30n1584_003:1034c24": "果故。如心可知皆有剎那。",
    "T30n1584_003:1034c25": "獨者。從諸四大造色別相為當不別。答曰。",
    "T30n1584_003:1034c26": "有別。何以故。見別相故。如此別相。謂異根",
    "T30n1584_003:1034c27": "境。餘根大境。餘造色境度不度故。從諸花香",
    "T30n1584_003:1034c28": "度於麻中等不度變不變故。如蘇等中煎煮",
    "T30n1584_003:1034c29": "和合色味等變。堅等不然。是故知有別相造",
    "T30n1584_003:1035a01": "色。四大造色有於別相而體是一。譬如見株",
    "T30n1584_003:1035a02": "起於二智。取相有異而體是一。一者疑智境",
    "T30n1584_003:1035a03": "故。二者決智境故。是喻不然。雖有別相而作",
    "T30n1584_003:1035a04": "一體。於四大中亦應如是。何以知之。是諸四",
    "T30n1584_003:1035a05": "大各自別相。若定如是四大一體不應有四。",
    "T30n1584_003:1035a06": "此義不然。是故造色與大別體。是名獨不獨",
    "T30n1584_003:1035a07": "義。思惟境者。一切諸法色。所攝者幾根幾塵。",
    "T30n1584_003:1035a08": "答五色是根。六色是塵。云何根者諸塵成境。",
    "T30n1584_003:1035a09": "根不破者廣說如經。於初地中幾種因緣。諸",
    "T30n1584_003:1035a10": "根破壞不破壞者。答有二種。一者羸劣。二者",
    "T30n1584_003:1035a11": "皆失。不如此義皆是成根。略說有四變異因",
    "T30n1584_003:1035a12": "緣。一者從外緣生。云何知之。用諸外塵有逆",
    "T30n1584_003:1035a13": "從故。他損傷故。治損傷故。是名外緣。二者",
    "T30n1584_003:1035a14": "從於內緣。如在於內不善思惟。所生欲等諸",
    "T30n1584_003:1035a15": "根損減。從正思惟三摩提等諸根增益。三者",
    "T30n1584_003:1035a16": "業緣得生。如昔業緣有強弱故。諸可愛及不",
    "T30n1584_003:1035a17": "可愛。四者從自體生。一切諸根依自相故時",
    "T30n1584_003:1035a18": "損時益。復次心根破壞有幾。答曰。有四。一者",
    "T30n1584_003:1035a19": "從蓋所作。於五蓋中隨一覆心。亂心所作。亂",
    "T30n1584_003:1035a20": "心作者。如著鬼等。所求未得。如四空定及六",
    "T30n1584_003:1035a21": "神通。未得之時自謂言得。起邪心故。名求未",
    "T30n1584_003:1035a22": "得。未了所作。如未多聞及諸工巧依是四義",
    "T30n1584_003:1035a23": "心得破壞。復次云何色等諸塵於根明了。色",
    "T30n1584_003:1035a24": "不至眼於眼明了。不極微細見亦明了。及可",
    "T30n1584_003:1035a25": "見色無覆障者。有光明處又不過遠。對眼前",
    "T30n1584_003:1035a26": "塵於眼明了。有諸眾生於闇室中亦得了色。",
    "T30n1584_003:1035a27": "唯一種不可見色。如前諸塵肉眼不見。皆天",
    "T30n1584_003:1035a28": "眼見。聲者不至無障。若有至者若光闇中不",
    "T30n1584_003:1035a29": "過微細。住於境處即得明了。香味及觸至於",
    "T30n1584_003:1035b01": "自根住境處者。是諸天眼可見色者。雖復微",
    "T30n1584_003:1035b02": "細有障及遠至住境處皆得明了。不住境處",
    "T30n1584_003:1035b03": "不能得見。復諸聖人聖慧眼者。一切種色皆",
    "T30n1584_003:1035b04": "悉明了。如初地說六種境界。云何解釋。第一",
    "T30n1584_003:1035b05": "境者。諸色皆得入眾生世及於世器。二者依",
    "T30n1584_003:1035b06": "三種性皆有分別。一者相分別。二者事分別。",
    "T30n1584_003:1035b07": "三者住分別。如是分別青赤白等。乃至廣說。",
    "T30n1584_003:1035b08": "事分別者。作無作色。戒非戒色。非戒非非戒",
    "T30n1584_003:1035b09": "色。住分別者。是如意色及不如意及有捨處",
    "T30n1584_003:1035b10": "名色分別。聲分別者。眾生數因。非眾生因。眾",
    "T30n1584_003:1035b11": "生非眾生因。事分別者。是口所作。住分別者。",
    "T30n1584_003:1035b12": "如前說。香分別者。謂根莖皮心葉華果。是香",
    "T30n1584_003:1035b13": "分別。香味觸中無事分別。住分別者。如前色",
    "T30n1584_003:1035b14": "說。味相分別者。謂甜苦等。住亦如前。觸有多",
    "T30n1584_003:1035b15": "種分別如前。第三境者。於十方中即可得知。",
    "T30n1584_003:1035b16": "第四境者。三世分別。第五者。實不實取分別",
    "T30n1584_003:1035b17": "可知。第六境者。於一邊處得取具足。如是自",
    "T30n1584_003:1035b18": "分諸有色塵明了分別。何者思惟能生識者。",
    "T30n1584_003:1035b19": "於共於諸根不破壞者。與明了塵同興發心。",
    "T30n1584_003:1035b20": "如此思惟能生諸識。是名色陰境分思惟。",
    "T30n1584_003:1035b21": "雜思惟者。於欲界陰入住是處色界色生於",
    "T30n1584_003:1035b22": "此身。云何上界諸色與下界共別處而住不",
    "T30n1584_003:1035b23": "別處也。答曰。不別處住猶如沙水。是名色陰",
    "T30n1584_003:1035b24": "雜分思。非色陰分別思惟究竟。",
    "T30n1584_003:1035b25": "決定藏論卷下"
}