{
    "T15n0643_010:0693a08": "佛說觀佛三昧海經卷第十",
    "T15n0643_010:0693a10": "東晉天竺三藏佛陀跋陀羅譯",
    "T15n0643_010:0693a11": "10 念七佛品(一〇)念七佛品第十",
    "T15n0643_010:0693a12": "佛告阿難：「若有眾生觀像心成，次當復觀過",
    "T15n0643_010:0693a13": "去七佛像。觀七佛者當勤精進，晝夜六時勤",
    "T15n0643_010:0693a14": "行六法，端坐正受當樂少語，除讀誦經廣演",
    "T15n0643_010:0693a15": "法教，終不宣說無義之語，常念諸佛心心相",
    "T15n0643_010:0693a16": "續，乃至無有一念之間不見佛時，心專精故",
    "T15n0643_010:0693a17": "不離佛日。「過去久遠有佛世尊，名毘婆尸佛，",
    "T15n0643_010:0693a18": "身高顯長六十由旬，其佛圓光百二十由旬，",
    "T15n0643_010:0693a19": "身紫金色八萬四千相，一一相中八萬四千",
    "T15n0643_010:0693a20": "好；一一好中無數金光；一一光中有恒沙化",
    "T15n0643_010:0693a21": "佛；一一化佛有恒沙色光；一一光中無數諸",
    "T15n0643_010:0693a22": "天、聲聞、比丘、菩薩大眾，以為侍者。人人各",
    "T15n0643_010:0693a23": "持一大寶華，華上皆有百千億寶摩尼網豔，",
    "T15n0643_010:0693a24": "網豔相次高百千丈以為佛光。是時佛身益",
    "T15n0643_010:0693a25": "更明顯，如百千日照紫金山，光明豔起化佛",
    "T15n0643_010:0693a26": "無數，一一化佛猶如百億日月俱出，令行者",
    "T15n0643_010:0693a27": "見。毘婆尸佛偏袒右肩出金色臂摩行者",
    "T15n0643_010:0693a28": "頂告言：『法子！汝行觀佛三昧，得念佛心故",
    "T15n0643_010:0693a29": "我來證汝，汝今可觀我真色身，從一一相次",
    "T15n0643_010:0693b01": "第觀之，汝當至心立金剛誓，我等先昔行佛",
    "T15n0643_010:0693b02": "道時與汝無異。』",
    "T15n0643_010:0693b03": "「爾時毘婆尸佛慰行人已，即時化作大寶蓮",
    "T15n0643_010:0693b04": "華如須彌山，佛在華上結加趺坐，為於行",
    "T15n0643_010:0693b05": "者說念佛念法，及說百億旋陀羅尼。行者見",
    "T15n0643_010:0693b06": "已倍加歡喜敬禮彼佛。彼佛告曰：『若有眾",
    "T15n0643_010:0693b07": "生聞我名者、禮拜我者，除却五百億劫生死",
    "T15n0643_010:0693b08": "之罪，汝今見我消除諸障，得無量億旋陀羅",
    "T15n0643_010:0693b09": "尼，於未來世當得作佛。』」",
    "T15n0643_010:0693b10": "佛告阿難：「爾時行者見毘婆尸心歡喜故，",
    "T15n0643_010:0693b11": "我與六佛現其人前。上座毘婆尸，為此法子",
    "T15n0643_010:0693b12": "說念佛三昧。尸棄世尊身長四十二由旬，身",
    "T15n0643_010:0693b13": "紫金色，圓光四十五由旬，通身光明一百由",
    "T15n0643_010:0693b14": "旬，其光網中無數化佛，及諸菩薩聲聞大眾，",
    "T15n0643_010:0693b15": "諸天眷屬以為圍遶，隨從佛後右旋宛轉。是",
    "T15n0643_010:0693b16": "時行者見尸棄佛，復更增益無量百千陀羅",
    "T15n0643_010:0693b17": "尼門；復更增廣得見百千無數化佛。於未來",
    "T15n0643_010:0693b18": "世過算數劫，於其中間恒得值遇諸佛世尊，",
    "T15n0643_010:0693b19": "生菩薩家。」說是語時，復有無數百千天子，聞",
    "T15n0643_010:0693b20": "是事已見佛色身端嚴微妙，同時皆發三菩",
    "T15n0643_010:0693b21": "提心。",
    "T15n0643_010:0693b22": "「毘舍世尊舉身放光住行者前，其佛身長三",
    "T15n0643_010:0693b23": "十二由旬，圓光四十二由旬，通身光六十二",
    "T15n0643_010:0693b24": "由旬，身紫金色，光明威相如前無異。見此佛",
    "T15n0643_010:0693b25": "已復更增進諸陀羅尼三昧門，於未來世必",
    "T15n0643_010:0693b26": "定不疑生諸佛家。",
    "T15n0643_010:0693b27": "「拘留孫佛亦放光明住行者前，其佛身長二",
    "T15n0643_010:0693b28": "十五由旬，圓光三十二由旬，通身光五十由",
    "T15n0643_010:0693b29": "旬，相好具足如紫金山。見此佛者，常生淨",
    "T15n0643_010:0693c01": "國不處胞胎，臨命終時，諸佛世尊必來迎",
    "T15n0643_010:0693c02": "接。",
    "T15n0643_010:0693c03": "「拘那含牟尼佛放大光明住行者前，其佛身",
    "T15n0643_010:0693c04": "長二十由旬，圓光三十由旬，舉身光長四十",
    "T15n0643_010:0693c05": "由旬，光相具足。見此佛者，即得百億諸三昧",
    "T15n0643_010:0693c06": "門無數陀羅尼。若出定時，常得諸佛現前三",
    "T15n0643_010:0693c07": "昧，如此三昧證明行者，所以名諸佛現前三",
    "T15n0643_010:0693c08": "昧者。得此三昧，出定、入定、行、住、坐、臥，恒得",
    "T15n0643_010:0693c09": "覩見一切諸佛，以妙色身現其人前。",
    "T15n0643_010:0693c10": "「迦葉世尊放大光明住其人前，佛長十六丈，",
    "T15n0643_010:0693c11": "身紫金色相好具足。見此佛者，得寂滅光無",
    "T15n0643_010:0693c12": "言相三昧，於未來世恒住大空三昧海中。",
    "T15n0643_010:0693c13": "「釋迦牟尼佛身長丈六，放紫金光住行者前。",
    "T15n0643_010:0693c14": "彌勒世尊身長十六丈。如是諸佛各入普現",
    "T15n0643_010:0693c15": "色身三昧現其人前，令其行者心得歡喜，以",
    "T15n0643_010:0693c16": "歡喜故是諸化佛各申右手摩行者頂。見七",
    "T15n0643_010:0693c17": "佛已見於彌勒，見彌勒已賢劫菩薩，一一次",
    "T15n0643_010:0693c18": "第逮及樓至，各放光明住行者前。時千菩薩",
    "T15n0643_010:0693c19": "各各讚歎念佛三昧，及為行者說諸菩薩性、",
    "T15n0643_010:0693c20": "說諸菩薩解脫、說諸菩薩慧，是名因觀像",
    "T15n0643_010:0693c21": "心得念佛三昧。」佛告阿難：「佛滅度後佛諸弟",
    "T15n0643_010:0693c22": "子，如是觀者是名正觀，若異觀者名為邪觀。",
    "T15n0643_010:0693c23": "修此三昧者，雖具煩惱不為煩惱之所使也，",
    "T15n0643_010:0693c24": "以是念佛三昧力故，十方諸佛放大光明現",
    "T15n0643_010:0693c25": "其人前，光明無比三界特尊。」佛說是語已，時",
    "T15n0643_010:0693c26": "梵天王復更勸請：「願佛世尊！說十方佛住行",
    "T15n0643_010:0693c27": "者前光明色相。」",
    "T15n0643_010:0693c28": "11 念十方佛品(一〇)念十方佛品第十一",
    "T15n0643_010:0693c29": "佛告阿難：「云何行者觀十方佛？觀十方佛者：",
    "T15n0643_010:0694a01": "東方為始，東方有世界，國名寶安隱，無量",
    "T15n0643_010:0694a02": "億寶有億千色以用合成，佛號善德，亦放無",
    "T15n0643_010:0694a03": "數光普照百千國；亦與無數億分身諸化佛",
    "T15n0643_010:0694a04": "住於行者前。身色如金山端嚴甚無比，坐大",
    "T15n0643_010:0694a05": "金剛窟，無數雜寶光莊嚴為堂閣，一一堂閣",
    "T15n0643_010:0694a06": "前無量微塵數百億諸寶樹；一一寶樹下八",
    "T15n0643_010:0694a07": "萬四千師子座；一一師子座有一分身佛，結",
    "T15n0643_010:0694a08": "加趺坐三昧坐於寶樹下。善德佛世尊身長",
    "T15n0643_010:0694a09": "二百五十億那由他由旬，一一身毛孔無數",
    "T15n0643_010:0694a10": "億微塵一切勝相好；一一相好中有無數化",
    "T15n0643_010:0694a11": "佛；一一化佛高顯巍巍如須彌山，放大光明",
    "T15n0643_010:0694a12": "坐寶蓮華住虛空中。分身諸佛各各開現微",
    "T15n0643_010:0694a13": "妙光明，顯出無數百千化佛；一一化佛坐寶",
    "T15n0643_010:0694a14": "蓮華；一一蓮華有千幢幡；一一幢幡演出百",
    "T15n0643_010:0694a15": "億微妙音聲，是諸聲中教觀十方無數佛身。",
    "T15n0643_010:0694a16": "此相現時，見十方界猶如金剛，百億寶色不",
    "T15n0643_010:0694a17": "滅不壞，見此相已於諸佛前受法王子位，如",
    "T15n0643_010:0694a18": "是境界名性地菩薩。",
    "T15n0643_010:0694a19": "「南方栴檀德佛，身相高顯，其佛國土琉璃為",
    "T15n0643_010:0694a20": "地恒沙寶色，於佛光中亦有無數百千堂閣，",
    "T15n0643_010:0694a21": "寶樹行列敷師子座，座上諸佛結加趺坐，",
    "T15n0643_010:0694a22": "寶幢幡蓋說法音聲，如佛海三昧說。「西方無",
    "T15n0643_010:0694a23": "量明佛，國土清淨黃金為地，五百億寶色佛",
    "T15n0643_010:0694a24": "身光明，重閣講堂寶樹行列寶師子座，分身",
    "T15n0643_010:0694a25": "諸佛結加趺坐坐寶樹下，寶幢幡中亦說念",
    "T15n0643_010:0694a26": "佛海。「北方相德佛，其地頗梨色，有五百億",
    "T15n0643_010:0694a27": "寶光，寶樹行列，寶師子座重閣講堂幢幡光",
    "T15n0643_010:0694a28": "明，與向無異。",
    "T15n0643_010:0694a29": "「東南方無憂德佛，其地七寶色，一一色上有",
    "T15n0643_010:0694b01": "七百億雜色，寶樹行列重閣光明百億萬",
    "T15n0643_010:0694b02": "種，一一光明說佛功德海，如佛海說。",
    "T15n0643_010:0694b03": "「西南方寶施佛，其地五寶色，一一寶上五百",
    "T15n0643_010:0694b04": "億光明；一一光明化為五百億蓮華雲；一一",
    "T15n0643_010:0694b05": "蓮華雲上有百億重閣；一一重閣如百千萬",
    "T15n0643_010:0694b06": "億梵王宮；一一梵王宮中無數床座，光明",
    "T15n0643_010:0694b07": "蓮華所共合成，是諸座上有諸分身佛結加",
    "T15n0643_010:0694b08": "趺坐，演說諸佛大慈悲法，光明幢幡亦說佛",
    "T15n0643_010:0694b09": "海。",
    "T15n0643_010:0694b10": "「西北方華德佛，其佛國土琉璃頗梨色，一一",
    "T15n0643_010:0694b11": "色上有無數百千光；一一光化為五百億寶",
    "T15n0643_010:0694b12": "窟；一一窟中無數寶蓋；一一蓋中百億光明；",
    "T15n0643_010:0694b13": "一一光中無數分身佛，結加趺坐放大光明，",
    "T15n0643_010:0694b14": "其光明中說念佛三昧，因念佛三昧中，復更",
    "T15n0643_010:0694b15": "得見無數諸佛。",
    "T15n0643_010:0694b16": "「東北方三乘行佛，其佛國土純白銀色百億",
    "T15n0643_010:0694b17": "萬光，光有千色，莊嚴國界極令清淨，分身化",
    "T15n0643_010:0694b18": "佛寶樹幢幡，行列莊嚴數不可知。",
    "T15n0643_010:0694b19": "「上方廣眾德佛，其地五百億寶色，一一寶色",
    "T15n0643_010:0694b20": "無數光明；一一光明化為無數百億化佛；一",
    "T15n0643_010:0694b21": "一佛光中無量寶樹行列莊嚴；一一樹下百",
    "T15n0643_010:0694b22": "億寶師子座。諸佛在上結加趺坐，無數菩薩",
    "T15n0643_010:0694b23": "以為侍者，一切大眾皆悉住佛光明雲中。「下",
    "T15n0643_010:0694b24": "方明德佛，其地金色、金光、金雲，於光雲中無",
    "T15n0643_010:0694b25": "數金堂七寶樓閣，百寶行樹羅列莊嚴。寶幢",
    "T15n0643_010:0694b26": "幡蓋數億千萬，一一樹下百億寶座諸堂樓",
    "T15n0643_010:0694b27": "閣，無數坐具狀如寶華，無數分身一切諸佛，",
    "T15n0643_010:0694b28": "坐寶樹下琉璃座上，眾華色間無數佛會。是",
    "T15n0643_010:0694b29": "諸世尊皆悉講說菩薩行法，如是十方無數",
    "T15n0643_010:0694c01": "化佛，一一化佛顯現光明。「時十方佛各各",
    "T15n0643_010:0694c02": "悉坐金剛窟中，身量光明如善德佛及諸化",
    "T15n0643_010:0694c03": "佛，威神國土令行者見，如於明鏡自見面像，",
    "T15n0643_010:0694c04": "了了分明，見十方佛心歡喜故，不染諸法住",
    "T15n0643_010:0694c05": "於初心。時十方佛廣為行者各說相似六波",
    "T15n0643_010:0694c06": "羅蜜，聞是法已於初地下十心境界無有疑",
    "T15n0643_010:0694c07": "慮。見此事者，必聞諸佛說般若波羅蜜，聞",
    "T15n0643_010:0694c08": "第一義空心不驚疑，於諸法中得入空三昧，",
    "T15n0643_010:0694c09": "是名相似空相三昧。」",
    "T15n0643_010:0694c10": "佛告阿難：「佛滅度後，佛諸弟子欲觀十方",
    "T15n0643_010:0694c11": "佛者，於念佛三昧中但知麁相，當自然知無",
    "T15n0643_010:0694c12": "量妙相。如是觀者是名正觀，若異觀者名為",
    "T15n0643_010:0694c13": "邪觀。得此觀者見佛無數不可限量，入此定",
    "T15n0643_010:0694c14": "者名見一切諸佛色身，亦得漸漸入三空門。",
    "T15n0643_010:0694c15": "遊此空者諸佛力故心不著空，於未來世當",
    "T15n0643_010:0694c16": "成阿耨多羅三藐三菩提，得不退轉，是名不",
    "T15n0643_010:0694c17": "忘菩提之心正順佛道。」說觀十方佛時，十方",
    "T15n0643_010:0694c18": "佛坐金剛山百寶窟中，各申右手摩阿難頂",
    "T15n0643_010:0694c19": "告言：「法子！汝持佛語，為未來世諸眾生等，當",
    "T15n0643_010:0694c20": "廣宣說慎勿妄傳，當為堅發三菩提心行念",
    "T15n0643_010:0694c21": "佛定正受者說。」",
    "T15n0643_010:0694c22": "佛告阿難：「此念佛三昧若成就者，有五因緣。",
    "T15n0643_010:0694c23": "何等為五？一者、持戒不犯。二者、不起邪見。",
    "T15n0643_010:0694c24": "三者、不生憍慢。四者、不恚不嫉。五者、勇猛精",
    "T15n0643_010:0694c25": "進如救頭然。行此五事，正念諸佛微妙色身",
    "T15n0643_010:0694c26": "令心不退，亦當讀誦大乘經典，以此功德念",
    "T15n0643_010:0694c27": "佛力故，疾疾得見無量諸佛。「見諸佛者，獨",
    "T15n0643_010:0694c28": "一心淨不與他共，應當供養十方諸佛。云何",
    "T15n0643_010:0694c29": "供養？是人出定、入塔見像、念持經時，若禮",
    "T15n0643_010:0695a01": "一佛當作是念：『正遍知諸佛心智無有限礙，",
    "T15n0643_010:0695a02": "我今禮一佛即禮一切佛；若思惟一佛即見",
    "T15n0643_010:0695a03": "一切佛；見一一佛前有一行者，接足為禮皆",
    "T15n0643_010:0695a04": "是己身。』若以一華供養佛時，當作是念：『諸佛",
    "T15n0643_010:0695a05": "法身功德無量，不住不壞湛然常安，我今以",
    "T15n0643_010:0695a06": "華奉獻諸佛，願佛受之。』作是念已復當起想：",
    "T15n0643_010:0695a07": "『我所執華從草木生，持此供養可用擬想。』即",
    "T15n0643_010:0695a08": "當作想身諸毛孔，令一毛孔出無數華雲，以",
    "T15n0643_010:0695a09": "此華雲運想擬意供一切佛，一一佛上化成",
    "T15n0643_010:0695a10": "華臺諸佛受之，於十方界施作佛事，供養",
    "T15n0643_010:0695a11": "香時亦復如是！香烟香雲於十方界施作佛",
    "T15n0643_010:0695a12": "事，作佛事已還成金臺在行者前。若凡夫人",
    "T15n0643_010:0695a13": "欲供養者，手擎香爐執華供養，亦當起意作",
    "T15n0643_010:0695a14": "華香想，當發是願：『願此華香滿十方界，供",
    "T15n0643_010:0695a15": "養一切佛、化佛并菩薩、無數聲聞眾，受此香",
    "T15n0643_010:0695a16": "華雲以為光明臺，廣於無邊界無邊作佛事。』",
    "T15n0643_010:0695a17": "禮佛若坐禪，起是供養心，常當發是願。繒",
    "T15n0643_010:0695a18": "蓋、幢幡、音樂、偈頌，當作是願：『我今設此少分",
    "T15n0643_010:0695a19": "供具，願此供具遍供十方一切諸佛，諸佛受",
    "T15n0643_010:0695a20": "之，於幢幡中化光明雲；於妓樂中、偈頌之",
    "T15n0643_010:0695a21": "中演妙法音。』作是願已坐時應想，令身毛孔",
    "T15n0643_010:0695a22": "一一孔中作無量幢幡想；一一幢幡中作",
    "T15n0643_010:0695a23": "無量偈頌雲想。作是想時心如香爐，流出",
    "T15n0643_010:0695a24": "金色香烟香雲，身毛孔中如好華樹，踊出",
    "T15n0643_010:0695a25": "阿僧祇無量雜華雲，是諸華雲，於十方界諸",
    "T15n0643_010:0695a26": "佛之上，化為一切諸供養具。爾時當於身心",
    "T15n0643_010:0695a27": "分中，起一切供養具想。若得食飲、若施人一",
    "T15n0643_010:0695a28": "錢，當起空、無我想檀波羅蜜。如是等無量供",
    "T15n0643_010:0695a29": "養，皆當起心從心想出，供養十方一切諸",
    "T15n0643_010:0695b01": "佛，是名坐時無量功德從心想海生。如是坐",
    "T15n0643_010:0695b02": "時，入深禪定無量境界諸三昧海，但於心中，",
    "T15n0643_010:0695b03": "出息、入息、念念想想相續不絕；於一心中運",
    "T15n0643_010:0695b04": "其心意，作無數供具雲。上供諸佛下施一",
    "T15n0643_010:0695b05": "切，作是念者名學普施。此想成時，漸漸減",
    "T15n0643_010:0695b06": "消諸煩惱結，觀法無相，無相力故，當得甚",
    "T15n0643_010:0695b07": "深六波羅蜜。」",
    "T15n0643_010:0695b08": "12 觀佛密行品(一〇)觀佛密行品第十二",
    "T15n0643_010:0695b09": "佛告阿難：「未來眾生其有得是念佛三昧者、",
    "T15n0643_010:0695b10": "觀諸佛相好者、得諸佛現前三昧者，當教",
    "T15n0643_010:0695b11": "是人密身口意，莫起邪命、莫生貢高。若起",
    "T15n0643_010:0695b12": "邪命及貢高法，當知此人是增上慢破滅佛",
    "T15n0643_010:0695b13": "法，多使眾生起不善心，亂和合僧顯異惑眾，",
    "T15n0643_010:0695b14": "是惡魔伴。如是惡人，雖復念佛失甘露味，此",
    "T15n0643_010:0695b15": "人生處，以貢高故身恒卑小，生下賤家貧窮",
    "T15n0643_010:0695b16": "諸衰，無量惡業以為嚴飾，如此種種眾多惡",
    "T15n0643_010:0695b17": "事，當自防護令永不生。若起如是邪命業",
    "T15n0643_010:0695b18": "者，此邪命業猶如狂象壞蓮華池，此邪命",
    "T15n0643_010:0695b19": "業亦復如是壞敗善根。」",
    "T15n0643_010:0695b20": "佛告阿難：「有念佛者，當自防護勿令放逸。念",
    "T15n0643_010:0695b21": "佛三昧人，若不防護生貢高者，邪命惡風吹",
    "T15n0643_010:0695b22": "憍慢火燒滅善法。善法者：所謂一切無量禪",
    "T15n0643_010:0695b23": "定。諸念佛法從諸心想生，是名功德藏。」",
    "T15n0643_010:0695b24": "佛告阿難：「譬如長者多財饒寶，唯有一",
    "T15n0643_010:0695b25": "子，長者自知將死不久，以諸庫藏委付其子。",
    "T15n0643_010:0695b26": "其子得已隨意遊戲，忽於一時值有王難，無",
    "T15n0643_010:0695b27": "量眾賊從四面來，競取藏物不能遮護。惟",
    "T15n0643_010:0695b28": "有一金乃是閻浮檀那紫金，重十六兩，金挺",
    "T15n0643_010:0695b29": "長短亦十六寸，此金一兩價直餘寶百千萬",
    "T15n0643_010:0695c01": "兩，為賊所逼無奈金何，即以穢物纏裹真金",
    "T15n0643_010:0695c02": "置泥團中，眾賊見已不識是金脚踐而去。賊",
    "T15n0643_010:0695c03": "去之後財主得金心大歡喜。念佛三昧亦復",
    "T15n0643_010:0695c04": "如是，當密藏之。」",
    "T15n0643_010:0695c05": "「復次阿難！譬如有人貧窮薄福，依諸豪賢以",
    "T15n0643_010:0695c06": "存性命。時有王子，遇行出遊執大寶瓶，於",
    "T15n0643_010:0695c07": "寶瓶內藏王印綬。是時貧者詐來親附，得王",
    "T15n0643_010:0695c08": "寶瓶擎持逃走。王子覺已，遺六大兵乘六",
    "T15n0643_010:0695c09": "黑象，手執利劍疾往追之。時持瓶人，走入",
    "T15n0643_010:0695c10": "深草空野澤中，見曠野澤滿中毒蛇，四面吐",
    "T15n0643_010:0695c11": "毒吸持瓶者。時貧窮人慞惶驚怖馳走東西，",
    "T15n0643_010:0695c12": "蛇亦隨之無藏避處，於空澤中見一大樹，蓊",
    "T15n0643_010:0695c13": "蔚扶踈甚適其意，頭戴寶瓶攀樹而上。既",
    "T15n0643_010:0695c14": "上樹已，六兵乘象駃疾如風尋復來至，貧",
    "T15n0643_010:0695c15": "人見已吞王寶印，持瓶冠頭以手覆面，坐貪",
    "T15n0643_010:0695c16": "惜故不忍見之。時六黑象以鼻絞樹令樹倒",
    "T15n0643_010:0695c17": "躄，貧人落地身體散壞唯金印在，寶瓶現光",
    "T15n0643_010:0695c18": "諸蛇見光四散馳走。」佛告阿難：「住念佛者心",
    "T15n0643_010:0695c19": "印不壞，亦復如是！",
    "T15n0643_010:0695c20": "「復次阿難！譬如長者多饒財寶，無諸子息唯",
    "T15n0643_010:0695c21": "有一女。是時長者年過百歲，自知朽邁將死",
    "T15n0643_010:0695c22": "不久：『我此財寶無男兒故財應屬王。』作是思",
    "T15n0643_010:0695c23": "惟，喚其女子密告之言：『今有妙寶寶中上",
    "T15n0643_010:0695c24": "者當用遺汝，汝得此寶密藏令堅莫令王知。』",
    "T15n0643_010:0695c25": "女受父勅，持摩尼珠及諸珍寶藏之糞穢，室",
    "T15n0643_010:0695c26": "家大小皆亦不知。值世飢饉女夫告妻：『我家",
    "T15n0643_010:0695c27": "貧窮困於衣食，汝可他行求自活處。』妻白夫",
    "T15n0643_010:0695c28": "言：『我父長者臨命終時，以寶賜我，今在某處",
    "T15n0643_010:0695c29": "君可取之。』時夫掘取大獲珍寶并如意珠，持",
    "T15n0643_010:0696a01": "如意珠，燒香禮拜先發願言：『為我雨食。』隨語",
    "T15n0643_010:0696a02": "即雨百味飲食，如是種種隨意得寶。時夫得",
    "T15n0643_010:0696a03": "已告其妻言：『卿如天女能賜我寶，汝藏此寶",
    "T15n0643_010:0696a04": "我尚不知，況復他人？』」佛告阿難：「念佛三昧堅",
    "T15n0643_010:0696a05": "心不動，亦復如是！",
    "T15n0643_010:0696a06": "「復次阿難！譬如有王暴虐違道，民罹其毒人",
    "T15n0643_010:0696a07": "怨神怒，國大亢旱求請神祇不能得雨。有臣",
    "T15n0643_010:0696a08": "白言：『大王當知，今此境內林藪之中，有一仙",
    "T15n0643_010:0696a09": "士五通無礙，王可祈請令其呪龍。』大王聞已",
    "T15n0643_010:0696a10": "欣踊無量，遣人詣林祈請仙人。神仙飛",
    "T15n0643_010:0696a11": "往大王殿前，高聲唱言：『大王無道，諸天龍",
    "T15n0643_010:0696a12": "神皆四散去不護王國，云何使我令請雨也？』",
    "T15n0643_010:0696a13": "王聞此語極懷慚愧，改悔先行所作惡事。仙",
    "T15n0643_010:0696a14": "人知王心已軟善，應念誦呪，神通力故天降",
    "T15n0643_010:0696a15": "甘露，地出湧泉潤澤一切。」佛告阿難：「欲念",
    "T15n0643_010:0696a16": "佛者如王棄惡，得念佛者如善呪人。",
    "T15n0643_010:0696a17": "「復次阿難！譬如力士自恃大力數犯王法，王",
    "T15n0643_010:0696a18": "遣五人收捕力士幽閉囹圄。五處枷鎖極令",
    "T15n0643_010:0696a19": "牢固，奮力大怒舉體血現，枷鎖摧折踰牆逃",
    "T15n0643_010:0696a20": "逝，到海岸邊解髻明珠持雇船師，船師語言：",
    "T15n0643_010:0696a21": "『如此白石海中無數，我用是為？』力士長跪白",
    "T15n0643_010:0696a22": "船師言：『我此明珠有六種色。』即以黃繒裹珠",
    "T15n0643_010:0696a23": "置之水中，水即金色；復還收珠以白繒裹置之",
    "T15n0643_010:0696a24": "水中，水即變白；收取復以綠繒裹置之水中，",
    "T15n0643_010:0696a25": "水色變作綠琉璃色；收取以碧繒裹置之水",
    "T15n0643_010:0696a26": "中，水即變作真金精色；收取復以絳繒裹置",
    "T15n0643_010:0696a27": "之水中，水即變作車𤦲色；收取復以紫繒裹",
    "T15n0643_010:0696a28": "置之水中，水即變成天金剛色，水上復有紫",
    "T15n0643_010:0696a29": "摩尼光。船師見已，即取寶珠以大寶輿，輿",
    "T15n0643_010:0696b01": "勇猛士置大船上，望風舉帆疾如射箭到於",
    "T15n0643_010:0696b02": "彼岸。到彼岸已，心意泰然安隱無懼，大取珍",
    "T15n0643_010:0696b03": "寶報船師恩。」佛告阿難：「行念佛者如大力",
    "T15n0643_010:0696b04": "士，𢱍心王枷鎖到慧彼岸。「復次阿難！譬如",
    "T15n0643_010:0696b05": "劫欲盡時二日竝出，山林樹木河池枯涸；三",
    "T15n0643_010:0696b06": "日出時，眾色火起；四日出時，大海消減三分",
    "T15n0643_010:0696b07": "留一；五日出時，大海竭盡；六日出時，須彌崩",
    "T15n0643_010:0696b08": "倒；七日出時，大地烔然乃至色界，唯金剛山",
    "T15n0643_010:0696b09": "不可摧破還住本際。念佛三昧亦復如是，行",
    "T15n0643_010:0696b10": "是定者，住過去佛實際海中。」",
    "T15n0643_010:0696b11": "佛告阿難：「吾今欲與十方諸佛報念佛三昧",
    "T15n0643_010:0696b12": "恩。」爾時世尊說是語已，及十方諸佛賢劫菩",
    "T15n0643_010:0696b13": "薩，入一切色身光明三昧。時諸佛身一一毛",
    "T15n0643_010:0696b14": "孔，踊出眾多不可稱數妙化佛雲，是諸化",
    "T15n0643_010:0696b15": "佛結加趺坐住立空中。如是無數一切化佛，",
    "T15n0643_010:0696b16": "各申右手摩阿難頂，及勅釋提桓因：「汝等二",
    "T15n0643_010:0696b17": "人持是妙法慎莫忘失，為未來世濁惡眾",
    "T15n0643_010:0696b18": "生滅眾罪障故。如來正遍知今於大眾中",
    "T15n0643_010:0696b19": "說一切佛身相。」爾時尊者阿難即從座起，頂",
    "T15n0643_010:0696b20": "禮佛足白佛言：「世尊！當何名此經？此法之要",
    "T15n0643_010:0696b21": "當云何持？」",
    "T15n0643_010:0696b22": "佛告阿難：「此經名『繫想不動』，如是受持；亦名",
    "T15n0643_010:0696b23": "『觀佛白毫相』，如是受持；亦名『逆順觀如來",
    "T15n0643_010:0696b24": "身分』；亦名『一一毛孔分別如來身分』；亦名『觀",
    "T15n0643_010:0696b25": "三十二相八十隨形好諸智慧光明』；亦名『觀",
    "T15n0643_010:0696b26": "佛三昧海』；亦名『念佛三昧門』；亦名『諸佛妙華",
    "T15n0643_010:0696b27": "莊嚴色身』；亦名『說戒、定、慧、解脫、解脫知見、十",
    "T15n0643_010:0696b28": "力、四無所畏、十八不共法，果報所得微妙色身",
    "T15n0643_010:0696b29": "經』，汝好受持，慎勿忘失。」佛說是語時，比丘、比",
    "T15n0643_010:0696c01": "丘尼、優婆塞、優婆夷，及菩薩大眾、天龍八部、",
    "T15n0643_010:0696c02": "一切鬼神，聞佛說是微妙身相，有得須陀洹、",
    "T15n0643_010:0696c03": "斯陀含、阿那含、有得阿羅漢者，有種辟支佛",
    "T15n0643_010:0696c04": "道因緣者，有發阿耨多羅三藐三菩提心者，",
    "T15n0643_010:0696c05": "有得無生法忍者，數甚眾多不可稱說。時諸",
    "T15n0643_010:0696c06": "大眾聞佛說法恭敬頂禮，奉行佛語作禮求",
    "T15n0643_010:0696c07": "退。是時阿難即從座起，合掌長跪白言：「世",
    "T15n0643_010:0696c08": "尊！如來今者一切身相皆已說竟，唯不顯說",
    "T15n0643_010:0696c09": "無見頂相。唯願天尊！少說頂相光明瑞應，令",
    "T15n0643_010:0696c10": "未來世凡愚眾生知佛勝相。」爾時世尊即入",
    "T15n0643_010:0696c11": "頂三昧海，令佛頂上肉髻之中一一毛孔踊",
    "T15n0643_010:0696c12": "出琉璃光，其光如水䗍文右旋，遍滿十方無",
    "T15n0643_010:0696c13": "數世界，如百億世界微塵數海，如是八萬四",
    "T15n0643_010:0696c14": "千諸毛髮中，皆出是水相；一一水相復過",
    "T15n0643_010:0696c15": "是百千萬倍數不可知。是諸琉璃水上，生眾",
    "T15n0643_010:0696c16": "多天寶蓮華，華有無數百千億葉，葉作無",
    "T15n0643_010:0696c17": "數百千億寶色，葉極小者遍覆三千大千世",
    "T15n0643_010:0696c18": "界。如是華上，一一鬚間有無量阿僧祇百千",
    "T15n0643_010:0696c19": "萬億恒河沙化佛；一一化佛頂肉髻相，流出",
    "T15n0643_010:0696c20": "眾光亦復如是。時諸佛身量同虛空不可得",
    "T15n0643_010:0696c21": "知；如是諸佛，佛佛相次盡世界海際。此相現",
    "T15n0643_010:0696c22": "時，於十方面，各有百億微塵數菩薩，身昇虛",
    "T15n0643_010:0696c23": "空現大神變，至釋迦牟尼佛所。時諸菩薩以",
    "T15n0643_010:0696c24": "佛神力故，暫見一毛孔中少分瑞相，應時即",
    "T15n0643_010:0696c25": "得無量百千金剛相陀羅尼。佛現是相時，",
    "T15n0643_010:0696c26": "賢劫千菩薩及十方諸佛皆現此相。時會大",
    "T15n0643_010:0696c27": "眾見此少分相者，須陀洹人如剎那頃成阿",
    "T15n0643_010:0696c28": "羅漢；觀因緣者不緣諸緣成阿羅漢；發心",
    "T15n0643_010:0696c29": "菩薩超越境界，增進甚深三昧海門住於",
    "T15n0643_010:0697a01": "性地；無生菩薩倍加增進無量勝法，住首楞",
    "T15n0643_010:0697a02": "嚴三昧。",
    "T15n0643_010:0697a03": "佛告阿難：「佛滅度後濁惡世中，若有眾生聞",
    "T15n0643_010:0697a04": "佛勝相，心不驚疑不生怖畏，當知是人能滅",
    "T15n0643_010:0697a05": "一切煩惱業障。聞佛勝相生隨喜者，除却千",
    "T15n0643_010:0697a06": "億劫極重惡業，後世生處，不落三塗不生八",
    "T15n0643_010:0697a07": "難處。」佛說是語時，長老憍陳如等諸大比丘，",
    "T15n0643_010:0697a08": "彌勒等諸大菩薩、無量大眾，聞佛所說，皆大",
    "T15n0643_010:0697a09": "歡喜，頂戴奉行。",
    "T15n0643_010:0697a10": "佛說觀佛三昧海經卷第十"
}