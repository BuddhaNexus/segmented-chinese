{
    "X22n0427_003:0755c10": "彌陀經疏鈔演義定本卷三",
    "X22n0427_003:0755c12": "疏。華樂交輝。華。有天華樹華。樂。有天作自作。",
    "X22n0427_003:0755c13": "鈔。初引大本。是諸天所作。次引。是虗空自作。三引",
    "X22n0427_003:0755c14": "觀經。雙具天作自作。以是下。結歸異世樂也。清暢。是",
    "X22n0427_003:0755c15": "不澀。嘹喨。是不滯。微妙。是不麤。和雅。是不俗。",
    "X22n0427_003:0755c16": "疏。樂可以養人之性情。而蕩滌其邪穢。消融其渣",
    "X22n0427_003:0755c17": "滓。是有和融之義。",
    "X22n0427_003:0755c18": "鈔。如實空。如實不空。即起信心真如門。空如來藏。",
    "X22n0427_003:0755c19": "不空如來藏。如。謂真如。實。謂實相。如實空者。謂此真",
    "X22n0427_003:0755c20": "如實相之中。空無妄染。非謂如實自空。此則如實之",
    "X22n0427_003:0755c21": "空也。不空有二義。一異妄無體故。二具足無漏性功",
    "X22n0427_003:0755c22": "德故。",
    "X22n0427_003:0755c23": "調和而克諧不悖者。舜典云八音克諧。無相奪倫。今",
    "X22n0427_003:0755c24": "茲萬德亦然。常樂我淨。不悖真實識知。徧照法界。不",
    "X22n0427_003:0756a01": "悖清涼不變。不離。不斷。不異。不思議。即克諧不悖也",
    "X22n0427_003:0756a02": "融液而一味無乖者。清濁高下。如五味之相濟而後",
    "X22n0427_003:0756a03": "和。今茲萬德亦然。雖實有此諸功德義。而無差別之",
    "X22n0427_003:0756a04": "相。等同一味。唯一真如也。",
    "X22n0427_003:0756a05": "忍進相與低昂者。忍進。六度之二也。忍者。惡罵捶打。",
    "X22n0427_003:0756a06": "皆悉能忍。猶如大地。猶如橋梁。任一切踐踏。而不起",
    "X22n0427_003:0756a07": "一念。故曰低。進者。曉夜忘疲。精進不懈。猶如一人與",
    "X22n0427_003:0756a08": "萬人敵。勇猛直前。故曰昂。言相與者。正忍辱時。正精",
    "X22n0427_003:0756a09": "進。愈精進時。愈忍辱也。塤鳴篪奏者。塤。土為之。篪。",
    "X22n0427_003:0756a10": "竹為之。二器互相唱和。詩云。伯氏吹塤。仲氏吹篪。今",
    "X22n0427_003:0756a11": "此忍進。低昂互造。如塤篪之互為高下也。",
    "X22n0427_003:0756a12": "止觀雙成定慧者。止觀是因。定慧是果。止者。止其散。",
    "X22n0427_003:0756a13": "止之既久。則成定。觀者。觀其昏。觀之既久。則成慧。曰",
    "X22n0427_003:0756a14": "雙成者。因中止觀雙修。果上定慧不二。玉振金聲",
    "X22n0427_003:0756a15": "者。金。鐘也。聲。宣也。八音未作。則先擊鎛鐘。以宣其聲。",
    "X22n0427_003:0756a16": "玉。磬也。振。收也。俟其既闋。後擊特磬。以收其韻。今茲",
    "X22n0427_003:0756a17": "禪定。如彼玉振。今茲觀慧。如彼金聲。迭相始終也。",
    "X22n0427_003:0756a18": "慈悲喜捨。四無量心也。慈者。與眾生樂。悲者。拔眾生",
    "X22n0427_003:0756a19": "苦。喜者。喜眾生離苦得樂也。捨者。一法不著。萬緣皆",
    "X22n0427_003:0756a20": "捨也。哀而不傷樂而不泆者。詩人言文王未得后妃。",
    "X22n0427_003:0756a21": "則寤寐反側以求之。是哀其所當哀。不害於和也。既",
    "X22n0427_003:0756a22": "得后妃。則琴瑟鐘鼓以樂之。是樂其所當樂。不失其",
    "X22n0427_003:0756a23": "正也。今茲慈悲。乃無緣之慈悲。非愛見之慈悲。喜捨。",
    "X22n0427_003:0756a24": "乃性德之喜捨。非情識之喜捨。何傷何泆。",
    "X22n0427_003:0756b01": "非唯不鼓兼復無聲者。觀經云。如天寶幢。不鼓自鳴。",
    "X22n0427_003:0756b02": "今乃非唯不鼓自鳴。兼復無聲可聽。自性之樂。非五",
    "X22n0427_003:0756b03": "眼能窺。二聽所聞故。羽寂宮沈響天震地者。宮羽。",
    "X22n0427_003:0756b04": "五音之二。雖五音沈寂。吼動乾坤。古云。沈沈寂寂絕",
    "X22n0427_003:0756b05": "施為。觸著無端吼似雷。是也。",
    "X22n0427_003:0756b06": "鈔。下有金剛等。是明地下莊嚴。琉璃地上等。是明",
    "X22n0427_003:0756b07": "地上莊嚴。",
    "X22n0427_003:0756b08": "鈔。無雜無穢。是真義。無變無遷。是如義。萬劫常新。",
    "X22n0427_003:0756b09": "是金義。不增不減。是平義。不高不下。是等義。千聖",
    "X22n0427_003:0756b10": "共履。是地義。",
    "X22n0427_003:0756b11": "毗舍下。是引證。楞嚴云。持地菩薩。於普光佛時。為比",
    "X22n0427_003:0756b12": "丘。平填道路。至毗舍如來時。因國大王。設齋延佛。爾",
    "X22n0427_003:0756b13": "時菩薩。平地待佛。佛摩頂云。當平心地。則世界地一",
    "X22n0427_003:0756b14": "切皆平。",
    "X22n0427_003:0756b15": "維摩云。舍利弗言。我見土石諸山。穢惡充滿。螺髻梵",
    "X22n0427_003:0756b16": "王言。仁者心有高下。不依佛慧。故見此土為不淨耳。",
    "X22n0427_003:0756b17": "於是佛以足指按地。即時大千世界珍寶嚴飾。",
    "X22n0427_003:0756b18": "鈔。晝則始東洲半六句。言日之旋環也。古云。南贍",
    "X22n0427_003:0756b19": "部洲日當午。北俱盧洲打三鼓。東勝神洲日將晡。西",
    "X22n0427_003:0756b20": "牛貨洲開門戶。是也。",
    "X22n0427_003:0756b21": "鈔。世人行善諸天歡喜者。以人修戒善。則天多眷",
    "X22n0427_003:0756b22": "屬。天喜眷屬。故生喜也。又諸天皆好善。人修善。則上",
    "X22n0427_003:0756b23": "合天心。故喜也。",
    "X22n0427_003:0756b24": "鈔。及至小萎亂風吹去者。法華云。香風吹萎華。更",
    "X22n0427_003:0756c01": "雨新好者。是也。或難曰。極樂所有華木。皆七寶成。不",
    "X22n0427_003:0756c02": "以春生。不以秋瘁。今乃萎者。何也。答。此有二義。一者",
    "X22n0427_003:0756c03": "隨順此方故。二者是表法故。以華表菩薩之因行。稍",
    "X22n0427_003:0756c04": "有懈怠。如華之小萎。則鼓以般若之風。去其懈怠。重",
    "X22n0427_003:0756c05": "加精進。如吹去萎華更雨新好也。",
    "X22n0427_003:0756c06": "疏。自性開覺是華義者。以圓覺之心。如華開。明照",
    "X22n0427_003:0756c07": "十方剎故。佛地論云。如大夢覺。如蓮華開。是也。",
    "X22n0427_003:0756c08": "鈔。如華尚蕋者。迷則一無所覺故。如華正開者。悟",
    "X22n0427_003:0756c09": "則萬法朗然故。",
    "X22n0427_003:0756c10": "神靈通達。亦復如是者。以十法界依正色心。循業發",
    "X22n0427_003:0756c11": "現。無主持者。無造作者。無分析者。皆自性任運。不思",
    "X22n0427_003:0756c12": "議之無作妙用如是也。",
    "X22n0427_003:0756c13": "經。前經文云。過十萬億佛土。今經文亦云。供養他",
    "X22n0427_003:0756c14": "方十萬億佛。則知十萬億者。是表數之極多。猶華嚴",
    "X22n0427_003:0756c15": "之以十表無盡也。",
    "X22n0427_003:0756c16": "疏。眾生持取供佛。亦可約理。如華嚴。以萬行因華",
    "X22n0427_003:0756c17": "莊嚴一乘妙果。以眾生屬因。佛屬果故。",
    "X22n0427_003:0756c18": "鈔。三種意生身者。一入三昧樂意生身。屬聲聞。二",
    "X22n0427_003:0756c19": "覺法自性性意生身。屬菩薩。三種類俱生無行作意",
    "X22n0427_003:0756c20": "生身。屬佛。謂之意生者。喻如意去。速疾無礙也。入",
    "X22n0427_003:0756c21": "三昧樂者。謂從三三昧中。發起神通之用。覺法自性",
    "X22n0427_003:0756c22": "者。覺諸法自性。從此自性發起妙用。即名意生身。種",
    "X22n0427_003:0756c23": "類者。十法界依正色心。俱在我一念心中顯現。本無",
    "X22n0427_003:0756c24": "遷流之行。亦無有為之作。",
    "X22n0427_003:0757a01": "疏。佛真法身。猶若虗空。孰受供養。故自性自嚴。是",
    "X22n0427_003:0757a02": "盛華供養義。法身無為。不墮諸數。何云十萬億。故",
    "X22n0427_003:0757a03": "自性自徧。是十萬億義。心體不動。本絕去來。何云",
    "X22n0427_003:0757a04": "時還。故自性自空。是食時還義。心體徧周。本無對",
    "X22n0427_003:0757a05": "待。何云本國。故自性自住。是本國義。",
    "X22n0427_003:0757a06": "鈔。心本具含萬德還以萬德嚴心者。所謂自體有",
    "X22n0427_003:0757a07": "大智慧光明義。徧照法界義。真實識知義。常樂我淨",
    "X22n0427_003:0757a08": "義等。即以所含之萬德。嚴我能含之一心。德無所",
    "X22n0427_003:0757a09": "德嚴無所嚴者。以對恒沙煩惱。顯恒沙性德。自性之",
    "X22n0427_003:0757a10": "煩惱本空。德從何立。則德無所德。既以即心之德。嚴",
    "X22n0427_003:0757a11": "此即德之心。全心即德。則嚴無所嚴。心德兩忘。能所",
    "X22n0427_003:0757a12": "不立。一念不生。是真供養也。誰能供養佛通達無",
    "X22n0427_003:0757a13": "生者。佛者。覺也。覺體無生。不達無生。何處覔佛。故唯",
    "X22n0427_003:0757a14": "寂滅現前。乃能同佛慈力。不然。以生滅心。著相覔佛。",
    "X22n0427_003:0757a15": "隨逐妄緣。非真供養故。",
    "X22n0427_003:0757a16": "如理思惟即是供養如來者。金剛經云。如來者。即諸",
    "X22n0427_003:0757a17": "法如義。不思真如之義。不能供養如來故。真如非有。",
    "X22n0427_003:0757a18": "不以有思。真如非無。不以無思。真如非亦有亦無。不",
    "X22n0427_003:0757a19": "以雙亦思。真如非非有非無。不以雙非思。離四句。絕",
    "X22n0427_003:0757a20": "百非思。思至無思。思盡還源。方名親供養如來也。",
    "X22n0427_003:0757a21": "無前無後一時供養者。維摩經善德長者言。憶念我",
    "X22n0427_003:0757a22": "昔。自於父舍。設大施會。供養一切。期滿七日。維摩詰",
    "X22n0427_003:0757a23": "來入會中。謂我言。長者子。夫大施會。不當如汝所設。",
    "X22n0427_003:0757a24": "當為法施之會。何用財施會為。我言居士。何為法施",
    "X22n0427_003:0757b01": "之會。詰言。法施會者。無前無後。一時供養。釋曰。夫以",
    "X22n0427_003:0757b02": "方會人。不可以一息期。以財濟物。不可以一時周。是",
    "X22n0427_003:0757b03": "以會通無隅者。彌綸而不漏。法澤冥被者。不易時而",
    "X22n0427_003:0757b04": "同覆。故能即無疆為一會。而道無不潤也。",
    "X22n0427_003:0757b05": "心體本空者。以心無形相。十方求之。終不可得故。",
    "X22n0427_003:0757b06": "空無來往者。畢竟空中。無形無住。無處無著。不動不",
    "X22n0427_003:0757b07": "起故。",
    "X22n0427_003:0757b08": "心源湛寂常住不遷者。心源。謂染心之源。即性淨也。",
    "X22n0427_003:0757b09": "又麤相之源。即生相也。此在佛地。方了其源。若法身",
    "X22n0427_003:0757b10": "大士。覺未至源。猶有生相。動彼靜心。業識起滅。故不",
    "X22n0427_003:0757b11": "云常住。至生相都盡。無明風止。性海浪歇。湛然常住",
    "X22n0427_003:0757b12": "也。然此是約生滅門說。若約真如門。則從本以來。離",
    "X22n0427_003:0757b13": "諸名相。無有變異。不可破壞。湛然常住也。",
    "X22n0427_003:0757b14": "金剛本處。即此經本國者。如起信言本覺。楞嚴言本",
    "X22n0427_003:0757b15": "心。梵網言本源。圓覺言本際。皆指自性而言也。本處",
    "X22n0427_003:0757b16": "本國。何獨不然。此之謂務本者。論語謂。君子務本。",
    "X22n0427_003:0757b17": "然彼以孝悌為本。未真務本也。必也了萬法之非真。",
    "X22n0427_003:0757b18": "達本源之一致。蕩生滅之妄計。會常住之真。心返本",
    "X22n0427_003:0757b19": "還源。為真務本也。",
    "X22n0427_003:0757b20": "鈔。教開四種三昧。一曰常行者。出般舟三昧經",
    "X22n0427_003:0757b21": "亦名佛立三昧。成時。見十方佛在空中立。以九十日",
    "X22n0427_003:0757b22": "為一期。二曰常坐者。出文殊□□□說□般若經。",
    "X22n0427_003:0757b23": "亦名一行三昧。唯專念法界故也。亦以九十日為一",
    "X22n0427_003:0757b24": "期。三曰半行半坐者。出法華方等二經。法華三七",
    "X22n0427_003:0757c01": "日為一期。方等不限時節。四非行非坐者。亦名隨",
    "X22n0427_003:0757c02": "自意。意起即觀故也。方法出請觀音等諸大乘經。通",
    "X22n0427_003:0757c03": "於四儀及諸作務。公私怱遽。亦不礙修也。",
    "X22n0427_003:0757c04": "疏。自性常定者。那伽常在定。無有不定時。又云。心",
    "X22n0427_003:0757c05": "地無散自性定。自性常慧者。一切眾生。皆具如來智",
    "X22n0427_003:0757c06": "慧德相。又云。心地無癡自性慧。",
    "X22n0427_003:0757c07": "鈔。禪悅為食定有食義者。禪定資神。輕安適悅故。",
    "X22n0427_003:0757c08": "智能運轉慧有行義者。智體無住。運用活潑故。",
    "X22n0427_003:0757c09": "如論之論。是往生論。如論頌云下。是引證。食有六段",
    "X22n0427_003:0757c10": "行有一段。諸佛菩薩能說能受者。非諸佛不能說。",
    "X22n0427_003:0757c11": "以具四無礙辯。得大無畏故。非菩薩不能受。以最極",
    "X22n0427_003:0757c12": "利根。堪能擔荷故。",
    "X22n0427_003:0757c13": "又正體智受真如味者。正體智。即根本智。亦名如理",
    "X22n0427_003:0757c14": "智。此智能證真如。如空合空。似水投水。理智一如。長",
    "X22n0427_003:0757c15": "無斷絕。從體起用。長養萬法。如食之能持色身長養",
    "X22n0427_003:0757c16": "萬事也。",
    "X22n0427_003:0757c17": "禪定資神下。次第釋前五食。食有資悅義。今禪定",
    "X22n0427_003:0757c18": "持心。遠離麤重。悅體舒神。即為食義。食有增長義。",
    "X22n0427_003:0757c19": "今願力堅強。執持正法。法身增長。即為食義。食能",
    "X22n0427_003:0757c20": "成辦諸事。今念力能明記不忘。成辦聖道。即為食義。",
    "X22n0427_003:0757c21": "食能解除飢渴。今解脫能斷除三障。資益法身。即",
    "X22n0427_003:0757c22": "為食義。食能暢悅身心。今法喜能得大歡喜。飽滿",
    "X22n0427_003:0757c23": "充足。即為食義。",
    "X22n0427_003:0757c24": "未發大乘意。是未入正定聚眾生。修行信心者。已發",
    "X22n0427_003:0758a01": "意。是信成就發心以後三賢菩薩。得忍者。是證發心",
    "X22n0427_003:0758a02": "十地菩薩。一生補處。即等覺是。食此食者。皆摶真如",
    "X22n0427_003:0758a03": "之理以為食也。問。既曰真如之理為食。而真如一味",
    "X22n0427_003:0758a04": "平等。無增無減。萬古不磨。而文中深淺階位。屢食屢",
    "X22n0427_003:0758a05": "消者。何也。答。真如雖曰一味萬古不磨。而乃隨智淺",
    "X22n0427_003:0758a06": "深。以下位未證上位理時。則一心緣此理境。名食此",
    "X22n0427_003:0758a07": "食。已證此理時。則此理化為烏有。名曰乃消。如人未",
    "X22n0427_003:0758a08": "至廬山。則有廬山可緣。已至盧山。則廬山化為烏有。",
    "X22n0427_003:0758a09": "故曰不見廬山真面目。只因身在此山中也。",
    "X22n0427_003:0758a10": "如來行處是無行處者。行者。心行乎境也。凡夫行有。",
    "X22n0427_003:0758a11": "二乘行空。大乘菩薩行中道。如來則有處全空。非行",
    "X22n0427_003:0758a12": "有也。空處全有。不行空也。中道即二邊。不行中也。離",
    "X22n0427_003:0758a13": "四句行。絕百非行。威音那畔行。法身向上行。不可行",
    "X22n0427_003:0758a14": "處行也。故知下。結勸。",
    "X22n0427_003:0758a15": "鈔。釋迦調達宿因者。釋迦佛與調達。往昔為共命",
    "X22n0427_003:0758a16": "鳥。一為調達者睡。一為釋迦者醒。醒者因取香果而",
    "X22n0427_003:0758a17": "食。香氣芬然。睡者覺而惡曰。何瞞我而食也。吾當以",
    "X22n0427_003:0758a18": "毒菓害之。遂食毒菓。二命俱喪。黃鍾。是陽六律之",
    "X22n0427_003:0758a19": "首。大呂。是陰六律之首。",
    "X22n0427_003:0758a20": "鈔。大乘菩提分乃有多種者。涅槃云。三十七品。為",
    "X22n0427_003:0758a21": "涅槃因。非大涅槃因。無量阿僧祇道品。為大涅槃因",
    "X22n0427_003:0758a22": "故。",
    "X22n0427_003:0758a23": "三十七品無所不攝者。以法雖同。由心成異故。如一",
    "X22n0427_003:0758a24": "四諦。有無量相。而皆攝在四諦之中。道品亦然。但心",
    "X22n0427_003:0758b01": "行大小不同。而成異故。道場者。得道之處。即是道",
    "X22n0427_003:0758b02": "場。道品是法身因者。淨名云。佛身者。即法身也。從",
    "X22n0427_003:0758b03": "無量功德生。乃至從三十七道品生等。道品是寶",
    "X22n0427_003:0758b04": "炬陀羅尼者。寶炬。謂德炬。能爍破一切無明黑暗。故",
    "X22n0427_003:0758b05": "名寶炬。攝一切法。名陀羅尼。若人能觀八正道者。",
    "X22n0427_003:0758b06": "涅槃云。善男子。眾生佛性。不異諸佛。若有能修八聖",
    "X22n0427_003:0758b07": "道者。當知是人則得明見。善男子。雪山有草。名曰忍",
    "X22n0427_003:0758b08": "辱。牛若食者。即成醍醐。眾生佛性。亦復如是。",
    "X22n0427_003:0758b09": "智有二種。智字。是三十七品中之一分。分別諸陰",
    "X22n0427_003:0758b10": "有無量相者。有凡夫五陰。三乘五陰。諸佛五陰。凡夫",
    "X22n0427_003:0758b11": "五陰。分段生死也。三乘五陰。變易生死也。諸佛五陰。",
    "X22n0427_003:0758b12": "即真常之體。故曰因滅是色。獲得常色。受想行識。亦",
    "X22n0427_003:0758b13": "復如是。又復分別諸陰。有無量相。即是別教觀無",
    "X22n0427_003:0758b14": "量四諦。而亦可通圓人。如星羅十門。月滿三觀。得一",
    "X22n0427_003:0758b15": "空三昧。即得無量空三昧等。",
    "X22n0427_003:0758b16": "疏。一信二進。是十一善心所攝。三念四定五慧。是",
    "X22n0427_003:0758b17": "五別境心所所攝。",
    "X22n0427_003:0758b18": "鈔。持其所已得者。如草木有根。則已得之枝葉華",
    "X22n0427_003:0758b19": "果持而不失。行人具足五根。則已得功德。亦持而不",
    "X22n0427_003:0758b20": "失也。生其所未得者。未生之枝葉華果。漸漸能生。",
    "X22n0427_003:0758b21": "行人具足五根。則未生功德。亦漸漸能生也。然始入",
    "X22n0427_003:0758b22": "佛法。即有信心。未有定慧。不得名根。今由前三科。則",
    "X22n0427_003:0758b23": "信不可拔。故得成根。下四亦然。諦理。即真俗中。以",
    "X22n0427_003:0758b24": "通大小乘故。",
    "X22n0427_003:0758c01": "信等五法各有體用。信者。於實德能深忍樂欲心淨",
    "X22n0427_003:0758c02": "為性。對治不信樂善為業。進者。於善惡品修斷事中",
    "X22n0427_003:0758c03": "勇悍為性。對治懈怠滿善為業。念者。於曾習境令心",
    "X22n0427_003:0758c04": "明記不忘為性。定依為業。定者。於所觀境令心專注",
    "X22n0427_003:0758c05": "不散為性。智依為業。慧者。於所觀境揀擇為性。斷疑",
    "X22n0427_003:0758c06": "為業。",
    "X22n0427_003:0758c07": "俱舍三義。即上文二義。最勝者。即上持其所已得。而",
    "X22n0427_003:0758c08": "自分不失也。自在者。即上生其所未得。而勝進上求",
    "X22n0427_003:0758c09": "也。光顯體用雙彰者。即上即體起用。即用顯體也。",
    "X22n0427_003:0758c10": "二十二根者。信。進。念。定。慧。憂。喜。苦。樂。捨。眼。耳。鼻。舌。身。",
    "X22n0427_003:0758c11": "意。共十六根。男根。女根。未知欲知根。已知根。具知根。",
    "X22n0427_003:0758c12": "命根。",
    "X22n0427_003:0758c13": "鈔。如瑜伽下。引證力有二義。後之所證出世法者。",
    "X22n0427_003:0758c14": "即覺支正道。住行向地等法。難制伏。是不為邪外所",
    "X22n0427_003:0758c15": "伏。此是證不為他伏也。下二句。是證又能伏他。一切",
    "X22n0427_003:0758c16": "諸魔。即四魔八魔等。",
    "X22n0427_003:0758c17": "深信諦理轉更增長者。前雖具信根。若未有力。則疑",
    "X22n0427_003:0758c18": "惑能搖。邪外能亂。煩惱能侵。今既有力。則疑不能搖。",
    "X22n0427_003:0758c19": "以有信獅子。能制疑兕故。邪外不能亂。以有信珠。能",
    "X22n0427_003:0758c20": "清邪濁故。煩惱不能侵。以有信日。能破煩惱霜故。",
    "X22n0427_003:0758c21": "進根增長者。前雖有進根。若未有力。則無始來不修",
    "X22n0427_003:0758c22": "三學六度。種種懈怠種子。猶能發生。墮出世種種事",
    "X22n0427_003:0758c23": "業。今得進力。則精進猛將。能伏懈怠魔軍。成辦三學",
    "X22n0427_003:0758c24": "六度諸事業故。",
    "X22n0427_003:0759a01": "念根增長者。前雖有念根。若未有力。則世間五欲六",
    "X22n0427_003:0759a02": "塵邪念猶未盡除。出世之三寶施戒等正念。猶未成",
    "X22n0427_003:0759a03": "就。今得念力之鎧。雖入五欲陣中。不為所損。能破種",
    "X22n0427_003:0759a04": "種邪念魔軍故。",
    "X22n0427_003:0759a05": "定根增長者。前雖有定根。繫緣一境。若未有力。則微",
    "X22n0427_003:0759a06": "細雜念。猶未得除。四禪八定。九次第定。十六特勝等。",
    "X22n0427_003:0759a07": "事理諸禪。猶未發起。今既得力。則定能澄清亂想之",
    "X22n0427_003:0759a08": "垢。能現諸禪之珠故。又不明諦理。但得世間禪。名",
    "X22n0427_003:0759a09": "曰事禪。深明諦理。得出世間禪。及出世上上禪。名曰",
    "X22n0427_003:0759a10": "理禪。又小乘緣空直入。乃至圓人直心正念真如名",
    "X22n0427_003:0759a11": "曰理禪。小乘帶事兼修。乃至圓人從行託事附法。三",
    "X22n0427_003:0759a12": "種觀法。皆事理兼修。名事理禪。種種不一。故云諸也。",
    "X22n0427_003:0759a13": "慧根增長者。前雖具慧根。止觀分明。決擇是非。若未",
    "X22n0427_003:0759a14": "有力。則九十五種邪外之見。偏乘小教權理之執。猶",
    "X22n0427_003:0759a15": "或現前。今既有力。則慧劒當空。一切邪外偏小之絲。",
    "X22n0427_003:0759a16": "無不盡斷故。",
    "X22n0427_003:0759a17": "疏。七覺自體。即擇法等。此之為用。為斷見道諸邪",
    "X22n0427_003:0759a18": "見故。",
    "X22n0427_003:0759a19": "鈔。分分隨宜而用者。謂應用擇法。則用擇法。應用",
    "X22n0427_003:0759a20": "精進。則用精進。隨其所宜。無差謬也。",
    "X22n0427_003:0759a21": "諸已證入正位者。正位。即正性。以由前根力。能破一",
    "X22n0427_003:0759a22": "切見執。不墮斷常。覺法正性。正性者。即四諦如實性。",
    "X22n0427_003:0759a23": "即用此如實覺慧。以為支分。合宜則用也。即四諦",
    "X22n0427_003:0759a24": "如實性者。性即苦為逼迫性。集為招感性等。如實。即",
    "X22n0427_003:0759b01": "是生滅。無生。無量。無作。此四各稱當教之理。名曰如",
    "X22n0427_003:0759b02": "實。",
    "X22n0427_003:0759b03": "觀諸法時善能覺了揀別真偽者。四聖諦理為真。外",
    "X22n0427_003:0759b04": "道邪諦為偽。此二差別。在毫釐間。今觀法時。善能覺",
    "X22n0427_003:0759b05": "了。不以偽為真。以真為偽故。",
    "X22n0427_003:0759b06": "善能覺了不謬行於無益苦行者。以擇法後。次即修",
    "X22n0427_003:0759b07": "道。故云修道法時。然外道久受勤苦。精進修行。不成",
    "X22n0427_003:0759b08": "聖果者。以不達真性。惟用妄識修行。名曰精進。實同",
    "X22n0427_003:0759b09": "懈怠。今須覺了是正是邪。勿行外道之謬行故。",
    "X22n0427_003:0759b10": "得法喜時善能覺了等者。以既修道法。必得法喜。然",
    "X22n0427_003:0759b11": "果見真性。乃稱法喜。若乃認奴作郎。將彼魚目。當我",
    "X22n0427_003:0759b12": "明珠。則為大錯。故得法喜時。善須覺了。勿墮顛倒之",
    "X22n0427_003:0759b13": "法生喜故。",
    "X22n0427_003:0759b14": "除諸見煩惱時善須覺了等者。既得法喜。即斷諸見",
    "X22n0427_003:0759b15": "煩惱。然貪等昏煩之法。體是虗偽。故須斷除。若信等",
    "X22n0427_003:0759b16": "五根。及發宿世善根。乃出世真正善根。若亦斷除。錯",
    "X22n0427_003:0759b17": "謬非小。故須覺了真偽。勿錯謬故。",
    "X22n0427_003:0759b18": "捨所見念著等者。既以除諸見煩惱。則名捨所見境",
    "X22n0427_003:0759b19": "捨所念著境時。然捨。乃對取而言。取既虗偽。捨豈得",
    "X22n0427_003:0759b20": "真。并捨亦捨。弗令追憶故。",
    "X22n0427_003:0759b21": "發諸禪定等者。既捨所見之境。則能發諸禪定。然禪",
    "X22n0427_003:0759b22": "悅資神。能生愛著。故須覺了禪定虗偽。以定。對動而",
    "X22n0427_003:0759b23": "有。動既是妄。定豈是真。勿生耽樂故。",
    "X22n0427_003:0759b24": "修出世道時等者。既得禪定。乃修出世之道。則有二",
    "X22n0427_003:0759c01": "病。定勝慧。則沈。慧勝定。則浮。必須定慧均平。乃證寂",
    "X22n0427_003:0759c02": "照不二。故用前六支。或起或伏。俱調和中適。勿墮二",
    "X22n0427_003:0759c03": "病。故此覺支之用。能斷三界見惑。以為其果也。",
    "X22n0427_003:0759c04": "疏。八正道者。由前七支擇法。乃斷見惑。即入聖道。",
    "X22n0427_003:0759c05": "聖者。證也。故亦名正。八聖自體。即正見等。此之為用。",
    "X22n0427_003:0759c06": "為斷修道諸煩惱故。",
    "X22n0427_003:0759c07": "鈔。一正見者。若修覺支。所得真覺。以智安立。我所",
    "X22n0427_003:0759c08": "得者。與修多羅合耶。不與修多羅合耶。必令諦理分",
    "X22n0427_003:0759c09": "明。無有錯謬故。",
    "X22n0427_003:0759c10": "二正思惟者。雖見此理。與無漏智相應。然理性雖明。",
    "X22n0427_003:0759c11": "未能究竟。今則從根本智。起後得智。重慮緣真。擴充",
    "X22n0427_003:0759c12": "增長。入涅槃故。",
    "X22n0427_003:0759c13": "三正語者。初見道人。尚多習氣。身三口四。未免現起。",
    "X22n0427_003:0759c14": "故以無漏智。攝口四業。不起妄言。綺語。兩舌。惡口之",
    "X22n0427_003:0759c15": "業。令住真實。正直。柔軟。和合之四善語故。",
    "X22n0427_003:0759c16": "四正業者。不惟口無妄言。以無漏智。除身殺盜淫等",
    "X22n0427_003:0759c17": "三種身業。所謂非惟不殺不盜不婬。并殺盜婬機。亦",
    "X22n0427_003:0759c18": "復斷盡。身業清淨故。",
    "X22n0427_003:0759c19": "五正命者。不惟身業清淨。以無漏智。通除三業中五",
    "X22n0427_003:0759c20": "種邪命食。令住正命故。五種邪者。一為利養詐現",
    "X22n0427_003:0759c21": "奇特相。屬身業。二為利養自說功德。三占相吉凶。四",
    "X22n0427_003:0759c22": "高聲現威。令人畏敬。此三屬口業。五說得供養。以動",
    "X22n0427_003:0759c23": "人心。此屬意業。",
    "X22n0427_003:0759c24": "六正精進者。前既三業清淨。又除三業中種種邪命。",
    "X22n0427_003:0760a01": "則三業精純。乃堪進道。故念念精勤。趣涅槃道故。",
    "X22n0427_003:0760a02": "七正念者。前既三業精勤。一心進道。故恐於正止正",
    "X22n0427_003:0760a03": "觀之正道。根力覺支之助道。心有動失則忘失正念。",
    "X22n0427_003:0760a04": "今則以無漏智。於正於助。明記不忘。不令動失故。",
    "X22n0427_003:0760a05": "八正定者。既正念不失。復以無住之真智。住於無相",
    "X22n0427_003:0760a06": "之真理。決定不移故。以上約權乘釋。華嚴下。約大",
    "X22n0427_003:0760a07": "乘也。",
    "X22n0427_003:0760a08": "遠離一切諸邪見者。不唯外道之見。乃至偏乘小教",
    "X22n0427_003:0760a09": "一切見病。悉皆遠離故。捨妄分別心。隨順一切智",
    "X22n0427_003:0760a10": "者。不唯分別六塵為妄。乃至分別真俗。及與離二邊",
    "X22n0427_003:0760a11": "之中。皆妄分別。捨此分別。隨順一切種智故。",
    "X22n0427_003:0760a12": "乃至者。超略之詞。若具引者。正語。則常行正語。離語",
    "X22n0427_003:0760a13": "四過順聖言故。正業。則恒修正業。教化眾生。令調伏",
    "X22n0427_003:0760a14": "故。正命。則安住正命。頭陀知足。威儀審正。隨順菩提。",
    "X22n0427_003:0760a15": "行四聖種。一切過失。皆遠離故。正精進。則勤修一切",
    "X22n0427_003:0760a16": "菩薩苦行。入佛十力無罣礙故。正念。則心常正念。悉",
    "X22n0427_003:0760a17": "能憶持一切言音。除滅世間散動心故。於一三昧",
    "X22n0427_003:0760a18": "入諸三昧者。如二十五王三昧。首楞嚴百八三昧等。",
    "X22n0427_003:0760a19": "互為出入。無定法故。",
    "X22n0427_003:0760a20": "鈔。觀身不淨有五。一種子不淨。謂由父母赤白二",
    "X22n0427_003:0760a21": "滴所合成故。二住處不淨。謂在母胎中生藏之下。熟",
    "X22n0427_003:0760a22": "藏之上故。三自體不淨。謂四大所成。設以海水傾洗",
    "X22n0427_003:0760a23": "此身。終無香潔故。四外相不淨。九孔常流。種種穢惡",
    "X22n0427_003:0760a24": "故。五究竟不淨。一息不來。棄捐冢間。如朽敗木故。",
    "X22n0427_003:0760b01": "觀受是苦者。受者。領納也。又領納有三。苦受。樂受。不",
    "X22n0427_003:0760b02": "苦不樂受。觀苦受。是苦苦。樂受。是壞苦。不苦不樂受。",
    "X22n0427_003:0760b03": "是行苦。",
    "X22n0427_003:0760b04": "觀心無常者。觀現在識心。念念遷流。心心不住。轉變",
    "X22n0427_003:0760b05": "不一故。",
    "X22n0427_003:0760b06": "觀法無我者。觀行想二陰之法。空無主宰故。",
    "X22n0427_003:0760b07": "身受心法。是所觀境。不淨苦無常無我。是能觀之心。",
    "X22n0427_003:0760b08": "能觀之心。體實是慧。以慧觀於境。由念得住。與念相",
    "X22n0427_003:0760b09": "鄰近。鄰近。故名念。然必觀四者。對治四倒故。謂觀身",
    "X22n0427_003:0760b10": "不淨。治於淨倒。觀受是苦。治於樂倒。觀心無常。治於",
    "X22n0427_003:0760b11": "常倒。觀法無我。治於我倒也。此次第者。從麤至細。以",
    "X22n0427_003:0760b12": "對治故。智論云。此身既爾不淨。眾生貪著者。以其情",
    "X22n0427_003:0760b13": "塵。生諸受故。計之為樂。誰受此樂。故次觀心。念念生",
    "X22n0427_003:0760b14": "滅。後觀二陰。皆不自在。破此四倒。行四正行。開實相",
    "X22n0427_003:0760b15": "門。四正勤者。四念智火。若得勤風。則無所不燒。故次",
    "X22n0427_003:0760b16": "辯之。此四正勤。精進為體。揀非九十五種相違之勤。",
    "X22n0427_003:0760b17": "故名為正。",
    "X22n0427_003:0760b18": "四如意足者。欲勤心觀也。自體即是三摩提。欲勤心",
    "X22n0427_003:0760b19": "觀。皆是助伴。欲謂猛利樂欲。勤。謂精進無間。心。即是",
    "X22n0427_003:0760b20": "定。謂專心於境。觀。即是慧。",
    "X22n0427_003:0760b21": "亦名四神足者。神。即神通。足。即是定。瑜伽云。如有足",
    "X22n0427_003:0760b22": "者。能往能還。以騰躍勇健。能得能證世間勝法。出世",
    "X22n0427_003:0760b23": "間殊勝法。說名為神。彼能到此。故名為足。婆沙智",
    "X22n0427_003:0760b24": "論。謂婆沙論。與大智度論。",
    "X22n0427_003:0760c01": "疏。又上三科至此始有根力者。念慧二根。即前四",
    "X22n0427_003:0760c02": "念處所成。以四念處。念慧為體故。進根。即前四正勤",
    "X22n0427_003:0760c03": "所成。以四正勤。精進為體故。定根。即前四如意所成。",
    "X22n0427_003:0760c04": "如意。以三摩為自體故。若兼助體。即信進念定慧為",
    "X22n0427_003:0760c05": "體。以四如意足。以欲勤心觀。為助伴故。故五根五力。",
    "X22n0427_003:0760c06": "非離前三科別有體也。",
    "X22n0427_003:0760c07": "鈔。攝心調柔。即四如意足。道之元德之母者。道",
    "X22n0427_003:0760c08": "是佛道。佛道無上。而信為道之元。德。謂功德。佛德無",
    "X22n0427_003:0760c09": "量。而信為德之母。五位。謂信住行向地。十信之",
    "X22n0427_003:0760c10": "中信亦居初者。謂十信位。始自初信心。二念心。三精",
    "X22n0427_003:0760c11": "進心。乃至十願心也。十一善法信亦居初者。信。慚。",
    "X22n0427_003:0760c12": "愧。無貪。乃至第十一不害也。",
    "X22n0427_003:0760c13": "前所得法。即前三科。此即前文持其所已得。而自分",
    "X22n0427_003:0760c14": "不失也。後當得法。即七覺支八正道。此即前文。生其",
    "X22n0427_003:0760c15": "所未得。而勝進上求也。",
    "X22n0427_003:0760c16": "鈔。妙色雅音全體是自心顯現者。以自心即彌陀。",
    "X22n0427_003:0760c17": "彌陀即自心。心佛眾生。三無差別。佛變化。即心變化",
    "X22n0427_003:0760c18": "也。又自心色心不二。極樂依正莊嚴。不離當人一念",
    "X22n0427_003:0760c19": "故。",
    "X22n0427_003:0760c20": "心地含諸種者。六祖傳法偈也。偈云。心地含諸種。普",
    "X22n0427_003:0760c21": "雨悉皆萌。頓悟華情已。菩提果自成。全體是自心",
    "X22n0427_003:0760c22": "培植者。心地無疑。即是信。心地無懈。即是進。乃至心",
    "X22n0427_003:0760c23": "地無癡。即是慧等。",
    "X22n0427_003:0760c24": "先德下。引證。謂根者。非枝葉也。力者。有力用也。若離",
    "X22n0427_003:0761a01": "心別求。是摘葉尋枝。非根本也。是傍他門戶。非己力",
    "X22n0427_003:0761a02": "也。故必消歸自心。以心萬古如如。澄湛廣大。五根五",
    "X22n0427_003:0761a03": "力。孰過於是。",
    "X22n0427_003:0761a04": "覺心不起即七覺支者。謂覺者。覺了諸法也。若起心",
    "X22n0427_003:0761a05": "覺境。是向外馳求。是迷昧。非覺了也。故必覺心不起。",
    "X22n0427_003:0761a06": "一念不生。乃真覺支。",
    "X22n0427_003:0761a07": "直了心性即八正道者。謂若正外有邪。正亦成邪。故",
    "X22n0427_003:0761a08": "云。若法從待生。是法還成待。必須邪正雙忘。方名正",
    "X22n0427_003:0761a09": "道。",
    "X22n0427_003:0761a10": "經。皆悉念佛念法念僧。疏鈔但發明佛法僧。不發",
    "X22n0427_003:0761a11": "明如何念。今就鈔中約五教說三寶。則今念法。亦當",
    "X22n0427_003:0761a12": "有五教不同。如小教。即是有門。其念三寶。實有能念",
    "X22n0427_003:0761a13": "所念也。始。即空門。能念所念。一切皆空也。終。即亦有",
    "X22n0427_003:0761a14": "亦無門。念而不念。不念而念也。頓。即非空非有門。能",
    "X22n0427_003:0761a15": "所雙寂。無念不念。離念頓顯也。圓。即圓融無礙門。一",
    "X22n0427_003:0761a16": "念一切念。一切念一念。一時頓念非隱顯。一切圓成",
    "X22n0427_003:0761a17": "無勝劣也。則知念法。深淺不同。隨機無定。然約而言",
    "X22n0427_003:0761a18": "之。不出事理二種。事。即念別相三寶。念佛。則常念親",
    "X22n0427_003:0761a19": "近。求一切智。念法。則常念修行諸波羅蜜。念僧。則常",
    "X22n0427_003:0761a20": "念親近學如實行也。理。即念同相三寶。覺心不起。常",
    "X22n0427_003:0761a21": "住第一義諦。不為二邊所動。是為念佛念法念僧。即",
    "X22n0427_003:0761a22": "天台大師所謂。安心不動。稱之為念也。",
    "X22n0427_003:0761a23": "鈔。比丘五眾者。律中五人以上。同一羯磨。和合無",
    "X22n0427_003:0761a24": "爭。如水乳合。名和合眾。",
    "X22n0427_003:0761b01": "三寶大小乘別者。小乘。則丈六應身。四阿含經。四果",
    "X22n0427_003:0761b02": "四向。為三寶。大乘。則圓滿報身。大乘方等。三賢十聖。",
    "X22n0427_003:0761b03": "為三寶。",
    "X22n0427_003:0761b04": "三寶名相各別者。佛有三身四教六即十義等。法有",
    "X22n0427_003:0761b05": "教行理果等。僧有凡夫賢聖等。",
    "X22n0427_003:0761b06": "一立事就義門者。三十二相。丈六金身。事相佛也。立",
    "X22n0427_003:0761b07": "此事相。以就覺義。以釋迦苦行成道。說法度人。自覺",
    "X22n0427_003:0761b08": "覺他故名佛寶。四阿含等。不談實相。唯說苦空。此事",
    "X22n0427_003:0761b09": "相法也。立此事相。以就軌持義。以四諦之法。亦能軌",
    "X22n0427_003:0761b10": "生物解。任持自性故名法寶。剃髮染衣。六和無諍。此",
    "X22n0427_003:0761b11": "事相僧也。立此事相。以就和合義。以雖不達實相。與",
    "X22n0427_003:0761b12": "理和合。而在眾無爭。互相愛敬。六和為侶。如水乳合",
    "X22n0427_003:0761b13": "故名僧寶。乃小教之三寶也。",
    "X22n0427_003:0761b14": "二會事歸理者。非三十二相之佛為佛。般若經云。若",
    "X22n0427_003:0761b15": "以色見我。以音聲求我。是人行邪道。不能見如來。又",
    "X22n0427_003:0761b16": "曰若見諸相非相。即見如來。又曰如來者。即諸法如",
    "X22n0427_003:0761b17": "義。故以如理為佛寶。法者。非以文字為法。經云。有法",
    "X22n0427_003:0761b18": "可說。名為謗法。無法可說。是為說法。所謂無說無聞。",
    "X22n0427_003:0761b19": "是名真說般若。此以如理名法寶。僧者。非以剃髮為",
    "X22n0427_003:0761b20": "僧。經云。須陀洹。名為入流。而無所入。乃至阿羅漢實",
    "X22n0427_003:0761b21": "無有法。名阿羅漢。亦以如理為僧寶。始教之三寶也",
    "X22n0427_003:0761b22": "三理事融顯門者。雖云色相不是佛。音聲亦復然。又",
    "X22n0427_003:0761b23": "云。亦不離色聲。見佛神通力。所謂於法不說斷滅相。",
    "X22n0427_003:0761b24": "名曰佛寶。雖曰文字性空。名字亦離。又不離文字。說",
    "X22n0427_003:0761c01": "解脫相。以文字性空。即實相故。名為法寶。雖云預流",
    "X22n0427_003:0761c02": "非預流。羅漢非羅漢。又不壞僧相。善來比丘。鬚髮自",
    "X22n0427_003:0761c03": "落。即成沙門。名為僧寶。事不礙理。理不礙事。事理無",
    "X22n0427_003:0761c04": "礙。乃終教之三寶也。",
    "X22n0427_003:0761c05": "四絕相理實門者。一念不生。即名佛寶。五法三自性",
    "X22n0427_003:0761c06": "皆空。八識二無我俱遣。所謂無有涅槃佛。無有佛涅",
    "X22n0427_003:0761c07": "槃。若有若無。二悉皆離。乃頓教之三寶也。",
    "X22n0427_003:0761c08": "五融通不礙門者。以前四種。前淺後深。前不攝後。後",
    "X22n0427_003:0761c09": "不攝前。今則舉前兼後。舉後兼前。拈一莖草即丈六",
    "X22n0427_003:0761c10": "金身。剖一微塵出大千經卷。普賢身相若虗空。依真",
    "X22n0427_003:0761c11": "而住非國土。一即是多。多即是一。頭頭涉入。剎剎圓",
    "X22n0427_003:0761c12": "通。乃圓教之三寶也。",
    "X22n0427_003:0761c13": "性體靈覺。照了諸法者。佛者覺也。真性之體靈靈不",
    "X22n0427_003:0761c14": "昧。了了常知。普照諸法。而無能所。自性佛也。恒沙",
    "X22n0427_003:0761c15": "性德。皆可軌持者。因翻彼恒沙煩惱。顯此恒沙性德。",
    "X22n0427_003:0761c16": "一一皆軌生物解。任持自性。自性法也。性相不二。",
    "X22n0427_003:0761c17": "冥合無違者。靈覺之體。即恒沙性德。恒沙性德。即靈",
    "X22n0427_003:0761c18": "覺之體。二而不二。自性僧也。",
    "X22n0427_003:0761c19": "法稱離欲尊者。以一切法門。能令眾生離諸惑染故。",
    "X22n0427_003:0761c20": "又以從來不與染法相應。不與諸塵作對故。",
    "X22n0427_003:0761c21": "鈔。約而言之。皆三寶攝者。此三十七助道品。通大",
    "X22n0427_003:0761c22": "小乘。即是法寶。此助道法。以正觀為體。正觀分明。即",
    "X22n0427_003:0761c23": "是佛寶。此助道品。以性相為用。性相不二。即是僧寶。",
    "X22n0427_003:0761c24": "故云皆三寶攝。又鳥音之中。或明此三十七品。悉皆",
    "X22n0427_003:0762a01": "真故。悉同如故。是即佛攝。或明此道品。能離念故。能",
    "X22n0427_003:0762a02": "隨順入真如故。即是法攝。或明此道品。事不礙理。理",
    "X22n0427_003:0762a03": "不礙事。故即是僧攝。",
    "X22n0427_003:0762a04": "或明含靈本具覺性者。世尊成道時。曰奇哉奇哉。一",
    "X22n0427_003:0762a05": "切眾生。皆具如來智慧德相。但以妄想執著。而不證",
    "X22n0427_003:0762a06": "得也。",
    "X22n0427_003:0762a07": "或明性具種種諸相者。台教性具法門。十法界依正",
    "X22n0427_003:0762a08": "色心。性中本自具足。但循業發現。故一一諸相。皆天",
    "X22n0427_003:0762a09": "真之故物。非緣起之新成也。",
    "X22n0427_003:0762a10": "或明性相和合不二者。古云性起為相。一多緣起之",
    "X22n0427_003:0762a11": "無邊。相得性融。千差涉入而無礙。是也。",
    "X22n0427_003:0762a12": "不善為辭者。或錯雜不倫。或汗漫無飾。或不能反覆",
    "X22n0427_003:0762a13": "抑揚。跌蕩頓挫皆是。扞格者。禮學記篇。扞格而不",
    "X22n0427_003:0762a14": "勝。註。扞。拒扞也。格。讀如凍[冰-水+各]之[冰-水+各]。謂如地之凍。堅強",
    "X22n0427_003:0762a15": "而難入也。",
    "X22n0427_003:0762a16": "鈔。心體本自性離者。自性本離言說相。離名字相。",
    "X22n0427_003:0762a17": "離心緣相。離一切法差別之相也。",
    "X22n0427_003:0762a18": "鈔。自近及遠。猶如逝水者。孟子云。源泉混混。不舍",
    "X22n0427_003:0762a19": "晝夜。盈科而後進。放乎四海。",
    "X22n0427_003:0762a20": "性具諸法五句。天台圓教義也。以別教所詮清淨真",
    "X22n0427_003:0762a21": "如。空無一法。十界色心。從染淨之緣所變起。因中必",
    "X22n0427_003:0762a22": "須蕩盡諸相。乃歸真性。果上何能即色即心。即依即",
    "X22n0427_003:0762a23": "正。今圓教理具諸法。從理具中而有事造。雖云理具",
    "X22n0427_003:0762a24": "事造。實無能具所具。能造所造。以即心即法。即法即",
    "X22n0427_003:0762b01": "心。能造因緣及所造法。皆悉當處唯是一心。皆悉當",
    "X22n0427_003:0762b02": "處唯是一色。唯心唯色。對待斯忘。妙觀觀之。無非三",
    "X22n0427_003:0762b03": "諦。故依性起修時。一修一切修。一證一切證。故因窮",
    "X22n0427_003:0762b04": "果證時。依正色心。法法相即。一說一切說也。",
    "X22n0427_003:0762b05": "疏。如幻法門者。佛說一切法。本為一切心。我無一",
    "X22n0427_003:0762b06": "切心。焉用一切法。故一切法門皆悉如幻。又愕嚴",
    "X22n0427_003:0762b07": "云。如幻三摩提。彈指超無學。華嚴云。有無一切法。了",
    "X22n0427_003:0762b08": "達悉如幻。入於如幻際。於彼無依著。是即如幻法門",
    "X22n0427_003:0762b09": "也。",
    "X22n0427_003:0762b10": "自性本具者。以一切法門皆悉如幻。而如幻之法。皆",
    "X22n0427_003:0762b11": "根本於自性。自性之中無所不具。所以古人云。世間",
    "X22n0427_003:0762b12": "種種法。無不從心生。一切法如幻。故說心如幻。譬如",
    "X22n0427_003:0762b13": "工幻師。普現諸色像。園林華果等。幻師之所成。是也。",
    "X22n0427_003:0762b14": "鈔。貪瞋癡即戒定慧者。以無始法性為無明。故今",
    "X22n0427_003:0762b15": "無明即法性。法性為無明。故成貪瞋痴。無明即法性",
    "X22n0427_003:0762b16": "故即戒定慧。如清水濁水濕性無殊。三學三毒體性",
    "X22n0427_003:0762b17": "不二也。又古云。無明業性即法性。天台云。惑業苦三",
    "X22n0427_003:0762b18": "道。當體即是三德祕藏。起信云。若離覺性。則無不覺。",
    "X22n0427_003:0762b19": "若離不覺之心。則無真覺自相可說。",
    "X22n0427_003:0762b20": "善道惡道。悉皆如幻者。貪等乃惡道之本。戒等為善",
    "X22n0427_003:0762b21": "道之因。貪瞋癡既即戒定慧。則惡道如幻。戒定慧不",
    "X22n0427_003:0762b22": "離貪瞋癡。則善道亦如幻矣。又貪瞋癡戒定慧因",
    "X22n0427_003:0762b23": "也。善道惡道果也。因既全空。果復何有。故悉如幻。",
    "X22n0427_003:0762b24": "疏。以少況多者。少謂百千種樂。多謂微妙音。",
    "X22n0427_003:0762c01": "鈔。以前例後者。前謂化禽。後即風樹。",
    "X22n0427_003:0762c02": "滅盡定者。九次第定之最後定也。此定七識恒行心",
    "X22n0427_003:0762c03": "心所。六識之不恒行心心所。悉皆滅盡。獨有八識。故",
    "X22n0427_003:0762c04": "曰滅盡。得此定者。六根虗靜。無復馳逸。內外湛明。入",
    "X22n0427_003:0762c05": "無所入。真安和適悅之極。故以喻為風吹身。",
    "X22n0427_003:0762c06": "鈔。三法忍者。一音響忍。因聞聖教得悟入故。二柔",
    "X22n0427_003:0762c07": "順忍。折伏煩惱全不起故。三無生法忍。無生之理忍",
    "X22n0427_003:0762c08": "可於心故。忉利天鼓者。華嚴云。忉利諸天著五欲",
    "X22n0427_003:0762c09": "樂。行放逸時。天鼓之中。自然出音。而告之言。此樂無",
    "X22n0427_003:0762c10": "常。莫行放逸等。雷音是佛國。",
    "X22n0427_003:0762c11": "鈔。不會父母未生前句者。香嚴在百丈會中。機鋒",
    "X22n0427_003:0762c12": "敏捷。後參溈山。山問曰。汝在百丈。能問一答十。問十",
    "X22n0427_003:0762c13": "答百。是否。香嚴云是。山云。我不要汝答十答百。但將",
    "X22n0427_003:0762c14": "父母未生前本來面目道一句來。嚴不能答。求溈山",
    "X22n0427_003:0762c15": "為說。山云我若為汝說破。汝後來罵我。且去不為汝",
    "X22n0427_003:0762c16": "說。嚴發憤云。我拌一生。做個常行粥飯僧。決要參破。",
    "X22n0427_003:0762c17": "後因治地。聞擊竹得悟。乃向溈山作禮曰。若溈山早",
    "X22n0427_003:0762c18": "為我說。焉得有今日事。",
    "X22n0427_003:0762c19": "一擊忘所知。所知。即所知障。即渠問一答十處。到此",
    "X22n0427_003:0762c20": "忽然渾化。故云忘。",
    "X22n0427_003:0762c21": "更不假修持。所謂修證即不無。染污即不得。又即所",
    "X22n0427_003:0762c22": "謂。斷除妄想重增病。趣向真如亦是邪。又即所謂。從",
    "X22n0427_003:0762c23": "今以後不疑天不疑地也。",
    "X22n0427_003:0762c24": "動容揚古路。動容即動容。周旋。揚古路。謂發揮妙性。",
    "X22n0427_003:0763a01": "即所謂左右逢源。不知手之舞之足之蹈之也。",
    "X22n0427_003:0763a02": "不墮悄然機。悄然機。謂虗無寂滅。湛入合湛等。今於",
    "X22n0427_003:0763a03": "涅槃天。已大明悟。十方世界。及與身心。如吠琉璃。內",
    "X22n0427_003:0763a04": "外明徹。故不墮也。",
    "X22n0427_003:0763a05": "鈔。理含萬法如樹者。樹有含藏義。能含枝葉華果",
    "X22n0427_003:0763a06": "故。理含恒沙功德亦然。故云道樹也。智周法界如",
    "X22n0427_003:0763a07": "風者。風有周徧義。無處不到。故云色無邊故般若亦",
    "X22n0427_003:0763a08": "無邊。",
    "X22n0427_003:0763a09": "智與理冥者。如智契如理。如風之吹樹而無蹟。理",
    "X22n0427_003:0763a10": "隨智顯者。如如理。因如如智方顯。如樹之因風而有",
    "X22n0427_003:0763a11": "聲。然而風不知樹。樹不知風。風樹各住自位。所謂各",
    "X22n0427_003:0763a12": "各不相到。各各不相知。華嚴云。譬如長風起遇物咸",
    "X22n0427_003:0763a13": "鼓扇。各各不相知。一切法如是。理智亦然。理外無智。",
    "X22n0427_003:0763a14": "智外無理。理智亦無二本。",
    "X22n0427_003:0763a15": "然各不相知。非是言其二本。乃言其自然交融也。有",
    "X22n0427_003:0763a16": "不假造作。天然融會意。如此說。方與下句原無二本。",
    "X22n0427_003:0763a17": "合百千種樂下。會歸一心。",
    "X22n0427_003:0763a18": "疏。前後功德繁不各係條下者。天親作往生論。以",
    "X22n0427_003:0763a19": "釋此經。彼論頌中。有十七種功德釋此經功德莊嚴。",
    "X22n0427_003:0763a20": "以頌對經。前後皆明顯可知。故不繁引。獨此經化禽",
    "X22n0427_003:0763a21": "風樹二種莊嚴。引對彼頌。變化大乘等四種功德者。",
    "X22n0427_003:0763a22": "以彼頌中。缺佛化作及無惡道二義。故今特引以發",
    "X22n0427_003:0763a23": "明之。",
    "X22n0427_003:0763a24": "鈔。虗空功德者。頌云。無量寶交絡。羅網虗空中。種",
    "X22n0427_003:0763b01": "種鈴發響。宣吐妙法音。",
    "X22n0427_003:0763b02": "性功德者。正道大慈悲。出生善根故。正報二功德。",
    "X22n0427_003:0763b03": "謂上首功德。大眾功德。",
    "X22n0427_003:0763b04": "鈔。若能轉物二句。是楞嚴經文。文云。一切眾生。迷",
    "X22n0427_003:0763b05": "己為物。為物所轉。是故於中。觀大觀小。若能轉物。即",
    "X22n0427_003:0763b06": "同如來。",
    "X22n0427_003:0763b07": "以心外無物六句。是鈔中釋辭。心外無物。物即是心。",
    "X22n0427_003:0763b08": "是明色心不二。但離分別。即是般若。無有障礙。是明",
    "X22n0427_003:0763b09": "離念相者。等虗空界。鈔意謂經所云轉物者。非是有",
    "X22n0427_003:0763b10": "物可轉。蓋以心外並無有物。一切物皆即是心。而所",
    "X22n0427_003:0763b11": "以見有物者。以心生分別故。但一念不生。全體即自",
    "X22n0427_003:0763b12": "顯現。所以經說。若能轉物。即同如來也。以此觀之。",
    "X22n0427_003:0763b13": "可見自性般若周徧法界。而西方水鳥樹林。自悉皆",
    "X22n0427_003:0763b14": "說法也。",
    "X22n0427_003:0763b15": "起信離念相者。等虗空界者。論文云。所言覺義者。謂",
    "X22n0427_003:0763b16": "心體離念。離念相者。等虗空界。無所不徧。法界一相。",
    "X22n0427_003:0763b17": "即是如來平等法身。",
    "X22n0427_003:0763b18": "疏。依從正生者。若據外教。則從太極生兩儀。兩儀",
    "X22n0427_003:0763b19": "生四象。四象生八卦。清濁奠位。三才肇分。則正從依",
    "X22n0427_003:0763b20": "生。今內教則依從正生。一念無明。引生三細。境界為",
    "X22n0427_003:0763b21": "緣。引起六麤。山河大地。因無明而有。妄想而成。依從",
    "X22n0427_003:0763b22": "正生也。",
    "X22n0427_003:0763b23": "鈔。籌量名意者。相宗云。集起名心。集諸種子。起諸",
    "X22n0427_003:0763b24": "現行故。籌量名意。籌慮思量。自分境界故。了別名識。",
    "X22n0427_003:0763c01": "照了分別前境界故。",
    "X22n0427_003:0763c02": "又意者。即第七識。籌量者。思惟籌量。第八見分是我",
    "X22n0427_003:0763c03": "故也。此正取第七心王自體思量名意。亦兼取徧行",
    "X22n0427_003:0763c04": "五所中思也。",
    "X22n0427_003:0763c05": "意識謂意之識。即第六識也。論云。言意識者。即此相",
    "X22n0427_003:0763c06": "續識。依諸凡夫取著轉深。計我我所。種種妄執。隨事",
    "X22n0427_003:0763c07": "扳緣。分別六塵。名為意識。亦名分離識。又復說名分",
    "X22n0427_003:0763c08": "別事識。是也。",
    "X22n0427_003:0763c09": "念念逐外籌量者。念念隨逐外塵。思量籌度。曾不暫",
    "X22n0427_003:0763c10": "離。日夜安於迷亂。而不覺也。唯生唯死。自若於紛擾",
    "X22n0427_003:0763c11": "之中。無古無今。相忘於散亂之內。可懼也。",
    "X22n0427_003:0763c12": "旋其意識者。謂初心人。未能遽依業識修行。祗可即",
    "X22n0427_003:0763c13": "就意識回光返照也。故諸修行人未得定者。皆散位",
    "X22n0427_003:0763c14": "獨頭意識為觀體。得上定者。亦是定意識現量觀察",
    "X22n0427_003:0763c15": "也。",
    "X22n0427_003:0763c16": "扣已而參者。謂不逐外籌量。但向一句阿彌陀佛上",
    "X22n0427_003:0763c17": "著倒。念念體察。念念究審。鞠其根源也。",
    "X22n0427_003:0763c18": "思盡還源者。即所謂體究之極。於自本心忽然契合",
    "X22n0427_003:0763c19": "也。",
    "X22n0427_003:0763c20": "思無所思者。即念而無念。是離念境界。所謂遠離微",
    "X22n0427_003:0763c21": "細念故。得見心性。心即常住也。又復此即不思之思。",
    "X22n0427_003:0763c22": "是任運清淨之意。故佛果第七。亦名為意。",
    "X22n0427_003:0763c23": "疏。前釋即眾多無有數量。廣大無有限量。",
    "X22n0427_003:0763c24": "鈔。自受用身照真法界者。乃無相之身。以功德智",
    "X22n0427_003:0764a01": "慧為體。故照一真法界。他受用身徧照大眾者。乃有",
    "X22n0427_003:0764a02": "相之身。以色心為體。為十地菩薩現起。故徧照大眾。",
    "X22n0427_003:0764a03": "此約身智分釋。",
    "X22n0427_003:0764a04": "光明名為智慧者。若身光不是智慧。則同土石木偶",
    "X22n0427_003:0764a05": "無情。若智慧不即身光。則智慧有所不徧。故身光之",
    "X22n0427_003:0764a06": "事。即智慧之理。圓融不二也。此約身智合釋。",
    "X22n0427_003:0764a07": "四十四光者。始從善現照耀。終至觸法清淨。",
    "X22n0427_003:0764a08": "我於一切無所執。得常光者。諸佛光明從智慧生。凡",
    "X22n0427_003:0764a09": "夫執重。智慧不生。智慧不生。光明何有。故蕩一切執",
    "X22n0427_003:0764a10": "者。乃能發光明也。又有所執者識情。無所執者智慧。",
    "X22n0427_003:0764a11": "既有智光。豈無身光。",
    "X22n0427_003:0764a12": "鈔。義各有取者。東方為震。震為羣動之首。動即不",
    "X22n0427_003:0764a13": "動。表不動智也。萬八千者。表翻破十八界無明。以一",
    "X22n0427_003:0764a14": "界有百界千如。成萬八千故。",
    "X22n0427_003:0764a15": "彼佛光明最為遠者。以與眾生緣深。被機普徧故。又",
    "X22n0427_003:0764a16": "經經必自讚。抑揚隨時亦無礙。或難佛光既遠。今何",
    "X22n0427_003:0764a17": "不見。曰佛光本徧。眾生自迷。以煩惱心障智慧眼故。",
    "X22n0427_003:0764a18": "如日光徧照。盲者不見。是盲者過。非日月咎也。",
    "X22n0427_003:0764a19": "諸佛光明所不能及者。或有難云。佛佛道同。則光明",
    "X22n0427_003:0764a20": "亦同。今佛光遠近懸殊者。何也。曰佛光實同。因機現",
    "X22n0427_003:0764a21": "異。",
    "X22n0427_003:0764a22": "鈔。三壽者以下十三句。佛有三身。壽亦有三。法身",
    "X22n0427_003:0764a23": "以如理為身。報身以智慧為身。應身以應機赴感為",
    "X22n0427_003:0764a24": "身。壽者受也。領納義也。法身以真如領受諸法。故名",
    "X22n0427_003:0764b01": "為受。雖云領受。實無能所。以真如即諸法。諸法即真",
    "X22n0427_003:0764b02": "如。言領受者。不隔義也。真如無始無終。諸法亦無始",
    "X22n0427_003:0764b03": "無終。亘徹三際。無窮無盡者。法身壽也。報身則始",
    "X22n0427_003:0764b04": "覺之智。領受本覺之理名受。雖云領受。亦無能所。以",
    "X22n0427_003:0764b05": "無有智外如為智所證。無有如外智能證於如。如空",
    "X22n0427_003:0764b06": "合空。似水投水。言領受者。相應義也。始覺有始無終。",
    "X22n0427_003:0764b07": "本覺雖徹三際。今始出纏。亦有始無終。從今至當。無",
    "X22n0427_003:0764b08": "窮無盡者。報身壽也。應身則慈悲領受當機。故名",
    "X22n0427_003:0764b09": "為受。雖云領受。亦無能所。以佛唯大悲大智。為眾生",
    "X22n0427_003:0764b10": "作增上緣。令善根成熟眾生。自己心中見佛說法。言",
    "X22n0427_003:0764b11": "領受者。機感相應義也。眾生機熟。應則隨現。眾生機",
    "X22n0427_003:0764b12": "息。應則隨亡。有始有終。一期不斷者。此應身壽也。",
    "X22n0427_003:0764b13": "又法身者。師軌法性。還以法性為身。此身非色質。亦",
    "X22n0427_003:0764b14": "非心智。非陰界入之所攝持。強指法性為法身耳。",
    "X22n0427_003:0764b15": "真如不隔者。以一切法悉皆真故。一切法皆同如故。",
    "X22n0427_003:0764b16": "又報身者。修行所感。法華云。慧光照無量。久修業所",
    "X22n0427_003:0764b17": "得。涅槃云。大般涅槃修道得故。此身非身非不身。強",
    "X22n0427_003:0764b18": "名此智為報身耳。境智相應者。如如智照如如境。",
    "X22n0427_003:0764b19": "菩提智慧。與法性相應相冥也。相應者。如圅蓋相應。",
    "X22n0427_003:0764b20": "相冥者。如水乳相冥。",
    "X22n0427_003:0764b21": "又應身者。應同萬物為身也。應同連持為壽也。智與",
    "X22n0427_003:0764b22": "體冥。能起大用。如水銀和真金。能塗諸色像。功德和",
    "X22n0427_003:0764b23": "法身。處處應現往。然此應身。有勝有劣。勝即他受用。",
    "X22n0427_003:0764b24": "是業識所見者。此依中理而住。劣即生身。事識所見",
    "X22n0427_003:0764c01": "者。此依真理而住。一期報得百年不斷者。如我世",
    "X22n0427_003:0764c02": "尊。王宮出家。苦行成道。三十二相。八十種好。說法五",
    "X22n0427_003:0764c03": "旬。住世八十。雙林樹下。乃入涅槃。此即劣應生身也。",
    "X22n0427_003:0764c04": "法身以如理三句。謂法身以理為身故即如理為命。",
    "X22n0427_003:0764c05": "報身以智慧為身故即智慧為命。應身以應機赴感",
    "X22n0427_003:0764c06": "為身故以因緣為命。因即眾性能感之因。緣即諸佛",
    "X22n0427_003:0764c07": "能應之緣。因緣時至。感應道交。因緣別離。感應斯泯。",
    "X22n0427_003:0764c08": "觀經疏云下十句。六道有生滅。法身起應。亦示有生",
    "X22n0427_003:0764c09": "滅。王宮降蹟。雙林涅槃。有始有終。應身壽也。三祇行",
    "X22n0427_003:0764c10": "滿。無明斷盡。般若現前。從自受用。現他受用。於色究",
    "X22n0427_003:0764c11": "竟天現最高大身。盡未來際說法教化。有始無終者。",
    "X22n0427_003:0764c12": "報身壽也。報應即法故非壽。法即報應故非不壽。豎",
    "X22n0427_003:0764c13": "窮三際。無始無終者。法身壽也。又非壽者。非應同",
    "X22n0427_003:0764c14": "連持之壽。非不壽者。非報智不連持壽。雙非二邊。冥",
    "X22n0427_003:0764c15": "中法體。又此壽非長量。亦非短量。無延無促。云非壽",
    "X22n0427_003:0764c16": "非不壽也。然上三壽。亦是隨宜機教。非圓頓義也。",
    "X22n0427_003:0764c17": "若據圓教性具法門。三身性具。三身融即。從性起修。",
    "X22n0427_003:0764c18": "性既三身。無始無終。修亦三身。無始無終。性既三身",
    "X22n0427_003:0764c19": "融即。修亦三身融即。舉一即三。言三即一。不可思議",
    "X22n0427_003:0764c20": "者。圓教壽也。",
    "X22n0427_003:0764c21": "是故下。引釋迦例彌陀。入滅雙林乃應身。被凡小機。",
    "X22n0427_003:0764c22": "機薪既盡。應火則忘。靈山未散。乃報身。被菩薩機。",
    "X22n0427_003:0764c23": "機既常時。佛亦常在。舍那千丈。乃菩提場所現報",
    "X22n0427_003:0764c24": "身。丈六金身乃鹿野苑所現應身。二始同時。雙垂兩",
    "X22n0427_003:0765a01": "相也。佛本不移。機自異者。法身起用。如空谷傳聲。",
    "X22n0427_003:0765a02": "明鏡寫影。隨聲高下。隨相妍媸。動若行雲。止猶谷神。",
    "X22n0427_003:0765a03": "紜紜自彼。於我何為耶。",
    "X22n0427_003:0765a04": "鈔。僧祇八十大數之首者。始自阿僧祇。終至不可",
    "X22n0427_003:0765a05": "說不可說轉。",
    "X22n0427_003:0765a06": "從百洛叉倍倍積累者。數有三等。謂下中上。如黃帝",
    "X22n0427_003:0765a07": "算法。共有十三數。謂十十為百。十百為千。十千為萬。",
    "X22n0427_003:0765a08": "億兆京秭垓壤溝澗正載也。此則十倍之下數也。中",
    "X22n0427_003:0765a09": "等數者。百倍倍之。經云。一百洛叉。為一俱胝。是也。上",
    "X22n0427_003:0765a10": "等數者。則倍倍倍之。俱胝俱胝為一阿庾多。是也。",
    "X22n0427_003:0765a11": "鈔。即長能短。即報即應也。即短恒長。即應即報也。",
    "X22n0427_003:0765a12": "無長無短。報應即法也。長短存焉。法即報應也。",
    "X22n0427_003:0765a13": "一一圓融。言思斯絕者。即長能短。不可以報言。即短",
    "X22n0427_003:0765a14": "恒長。不可以應言。乃至長短存焉。不可以法言。以言",
    "X22n0427_003:0765a15": "例思亦復如是。",
    "X22n0427_003:0765a16": "鈔。多種因者。一樂說。二發願。三總持。四供養。五弘",
    "X22n0427_003:0765a17": "經。六念佛。七修禪。八行度。",
    "X22n0427_003:0765a18": "阿彌陀佛昔為太子下一節。具足六度。七千歲中脇",
    "X22n0427_003:0765a19": "不至席精進度。不念愛欲戒度。不念財寶施度。不問",
    "X22n0427_003:0765a20": "他事。常獨處止禪度。意不傾動忍度。復教化他人智",
    "X22n0427_003:0765a21": "度。如上所引諸因。或為國王王子。或為輪王。或為",
    "X22n0427_003:0765a22": "比丘。或為法師。或供養佛。或說法利人。或發四宏誓。",
    "X22n0427_003:0765a23": "或行六度。所謂根深果茂。源遠流長。道不浪階。隨功",
    "X22n0427_003:0765a24": "涉位耳。今人一行不修。欲希勝果。其猶拳石未辦。欲",
    "X22n0427_003:0765b01": "累七層寶塔。其可得乎。微妙法門者。謂心法妙。佛",
    "X22n0427_003:0765b02": "法妙。眾生法妙。",
    "X22n0427_003:0765b03": "鈔。華嚴舉十表無盡者。一者數之始。十者數之終。",
    "X22n0427_003:0765b04": "千為十百。萬為十千。經中數事。必舉十者。表無盡也。",
    "X22n0427_003:0765b05": "猶是王老師兒孫者。南泉姓王。常自稱王老師。黃檗",
    "X22n0427_003:0765b06": "至南泉。一日齋時。捧鉢向南泉位上坐。南泉來見便",
    "X22n0427_003:0765b07": "問。長老甚麼年中行道。檗云威音那畔。泉云猶是王",
    "X22n0427_003:0765b08": "老師兒孫。",
    "X22n0427_003:0765b09": "疏。四諦聲教者。一苦諦。二十五有依正二報是。別",
    "X22n0427_003:0765b10": "則二十五有。總則六道生死。一地獄道。作上品五逆",
    "X22n0427_003:0765b11": "十惡者。感此道身。二畜生道。作中品惡逆者。感此道",
    "X22n0427_003:0765b12": "身。三餓鬼道。作下品惡逆者。感此道身。四修羅道。作",
    "X22n0427_003:0765b13": "下品十善。感此道身。五人道。四洲不同。皆苦樂相間。",
    "X22n0427_003:0765b14": "在因之時。行五常五戒。及中品十善。感此道身。六天",
    "X22n0427_003:0765b15": "道。二十八天不同。修上品十善。及禪定為因。感此道",
    "X22n0427_003:0765b16": "身。上來所釋。從地獄至非想天。雖苦樂不同。未免死",
    "X22n0427_003:0765b17": "而復生。生而復死。此是藏教實有苦諦。二集諦者。",
    "X22n0427_003:0765b18": "即見思惑。又云四住。又云枝末無明。又云通惑。又云",
    "X22n0427_003:0765b19": "界內惑。雖名不同。但見思耳。見惑有八十八使。以五",
    "X22n0427_003:0765b20": "鈍五利十使。歷三界。四諦下。增減不同。成八十八。思",
    "X22n0427_003:0765b21": "惑有八十一品。謂三界分為九地。欲界合為一地。四",
    "X22n0427_003:0765b22": "禪四空為八。共為九地。欲界一地中。有九品貪瞋癡",
    "X22n0427_003:0765b23": "慢。上八地各有九品除瞋使。故成八十一也。上來見",
    "X22n0427_003:0765b24": "思不同。總是藏教。實有集諦。三滅諦者。滅前苦集",
    "X22n0427_003:0765c01": "顯偏真理。因滅會真。滅非真諦。四道諦者。略則戒",
    "X22n0427_003:0765c02": "定慧。廣則三十七道品。此三十七合為七科。一四念",
    "X22n0427_003:0765c03": "處。二四正勤。三四如意足。四五根。五五力。六七覺支。",
    "X22n0427_003:0765c04": "七八正道。已上七科。即是藏教生滅道諦。然四諦之",
    "X22n0427_003:0765c05": "中分世出世。前二諦為世間因果。後二諦為出世間",
    "X22n0427_003:0765c06": "因果。皆前果後因者。令知苦斷集慕滅修道也。",
    "X22n0427_003:0765c07": "阿羅漢揀非前三者。一須陀洹。此云預流。此位斷三",
    "X22n0427_003:0765c08": "界八十八使見惑。見真諦。故名為見道。二斯陀含。此",
    "X22n0427_003:0765c09": "云一來。此位斷欲界九品思中。斷前六品盡。後三品",
    "X22n0427_003:0765c10": "猶在。故更一來。三阿那含。此云不來。此位斷欲殘思",
    "X22n0427_003:0765c11": "盡。進斷上八地思。四阿羅漢。此云無學。又云無生。又",
    "X22n0427_003:0765c12": "云殺賊。又云應供。此位斷見思俱盡。子縛已斷。果縛",
    "X22n0427_003:0765c13": "猶存。名有餘涅槃。",
    "X22n0427_003:0765c14": "鈔。世尊為憍陳如五人者。佛初出家入山修道。父",
    "X22n0427_003:0765c15": "王思念。命陳如馬勝等五人隨侍。五人不勝其苦。退",
    "X22n0427_003:0765c16": "居鹿苑。佛成道已。觀五人宜最先得度。故佛至鹿苑。",
    "X22n0427_003:0765c17": "說法度之。",
    "X22n0427_003:0765c18": "三轉法輪者。一示相轉。此是苦逼迫性。此是集招感",
    "X22n0427_003:0765c19": "性。此是滅可證性。此是道可修性。二勸修轉。此是苦",
    "X22n0427_003:0765c20": "汝應知。此是集汝應斷。此是滅汝應證。此是道汝應",
    "X22n0427_003:0765c21": "修。三作證轉。此是苦我已知。此是集我已斷。此是滅",
    "X22n0427_003:0765c22": "我已證。此是道我已修。",
    "X22n0427_003:0765c23": "緣覺觀十二因緣者。一無明。謂煩惱障煩惱道。二行。",
    "X22n0427_003:0765c24": "業障業道。此二支屬過去。三識託胎一分氣息。四名",
    "X22n0427_003:0766a01": "色。名是心。色是質。五六入。六根成。此胎中。六觸。此出",
    "X22n0427_003:0766a02": "胎。七受。領納前境好惡等事。從識至受。名現在五果。",
    "X22n0427_003:0766a03": "八愛。愛男女金銀等事。九取。凡見一切境界生取著",
    "X22n0427_003:0766a04": "心。此二未來因。皆屬煩惱。如過去無明。十有。業已成",
    "X22n0427_003:0766a05": "就。是未來因屬業道。如過去行。十一生。未來受生事。",
    "X22n0427_003:0766a06": "十二老死。此即是四諦。所以重開者。以緣覺之人。先",
    "X22n0427_003:0766a07": "觀集諦。所謂無明緣行。行緣識。乃至生緣老死。此則",
    "X22n0427_003:0766a08": "生起。若滅觀者。無明滅。則行滅。乃至生滅。則老死滅。",
    "X22n0427_003:0766a09": "因觀十二因緣。覺真諦理。故言緣覺。此人斷三界見",
    "X22n0427_003:0766a10": "思。與聲聞同。更侵習氣。故居聲聞上。",
    "X22n0427_003:0766a11": "束之不出四諦者。若流轉門。無明愛取三支是煩惱",
    "X22n0427_003:0766a12": "道。行有二支是業道。此五支為集諦。識名色等七支",
    "X22n0427_003:0766a13": "為苦諦。若還滅門。滅前十二因緣之智為道諦。證寂",
    "X22n0427_003:0766a14": "滅理為滅諦。",
    "X22n0427_003:0766a15": "算數九章者。一方由。二粟布。三差分。四少廣。五商均。",
    "X22n0427_003:0766a16": "六均輸。七當程。八盈朒。九勾股。",
    "X22n0427_003:0766a17": "洛閎一行者。洛閎漢武帝時人。精於歷數。漢時改正",
    "X22n0427_003:0766a18": "朔。其所定也。算周天數云。後幾百年。當有差訛。必有",
    "X22n0427_003:0766a19": "聖人出而正之。唐[糸-八]宗時。僧一行果出。復定歷數。",
    "X22n0427_003:0766a20": "鄔波泥殺曇。此云微塵。",
    "X22n0427_003:0766a21": "鈔。二十三喻下。一禪定堅固。如須彌山。定力持身。",
    "X22n0427_003:0766a22": "不為境風所動故。二實智照理。如明日月。親證真如。",
    "X22n0427_003:0766a23": "遠離一切障故。三願力廣大。猶如大海。萬行功德。皆",
    "X22n0427_003:0766a24": "由願力出生故。四權智熾盛。猶如猛火。斷諸煩惱。如",
    "X22n0427_003:0766b01": "火能燒諸薪故。五忍辱如地。不分貴賤。任其踐踏。一",
    "X22n0427_003:0766b02": "切悉平等故。乃至二十三慈悲廣大。猶如慈氏。唯心",
    "X22n0427_003:0766b03": "識觀。徧緣法界諸眾生故。又等法界者。慈氏修唯",
    "X22n0427_003:0766b04": "心識定。觀法界依正。皆從識心流出。上而諸佛不增。",
    "X22n0427_003:0766b05": "下而蜎蠕不減。唯識所現故云等也。",
    "X22n0427_003:0766b06": "鈔。華嚴二十五經下九句。有三圓滿。一切諸佛國",
    "X22n0427_003:0766b07": "土莊嚴。指所依功德。依報圓滿也。如來所都。主圓滿",
    "X22n0427_003:0766b08": "也。不可思議至當成正覺。輔翼圓滿也。",
    "X22n0427_003:0766b09": "疏。自性即空即假。是佛有菩薩義者。聲聞墮空。菩",
    "X22n0427_003:0766b10": "薩出假。佛即自性法身不墮二邊。而雙即二邊也。",
    "X22n0427_003:0766b11": "疏。如來淨華聚。正覺華得生者。淨華即七淨華也。",
    "X22n0427_003:0766b12": "如來因中修七淨華。果上成佛。故正覺得生。正覺華",
    "X22n0427_003:0766b13": "指三乘賢聖。以三乘賢聖。將來成等正覺。稱正覺之",
    "X22n0427_003:0766b14": "華也。經云。直心是菩薩淨土。菩薩成佛時。不諂眾生",
    "X22n0427_003:0766b15": "來生其國等。正此意也。",
    "X22n0427_003:0766b16": "鈔。戒淨。謂身口意始終清淨。即正語正業正命也。",
    "X22n0427_003:0766b17": "心淨。謂三乘制煩惱斷結漏盡。即正精進正念正",
    "X22n0427_003:0766b18": "定也。見淨。謂見一切法之真性不起妄想。即正見",
    "X22n0427_003:0766b19": "正思惟也。度疑淨者。若見未深。當時雖了。後或生",
    "X22n0427_003:0766b20": "疑。若見深疑斷。名度疑淨。行斷知見淨者。行謂苦",
    "X22n0427_003:0766b21": "難。苦易。樂難。樂易。四行也。斷謂斷諸結也。學地中八",
    "X22n0427_003:0766b22": "智。未能自知所行所斷。既得無學。盡智無生智悉自",
    "X22n0427_003:0766b23": "知見。所行所斷。通達分明。是名行斷知見淨。",
    "X22n0427_003:0766b24": "鈔。依如來智海含潤而生者。如來智。即湛圓真心",
    "X22n0427_003:0766c01": "法界海慧也。念佛眾生得成三昧。雖不能游戲如來",
    "X22n0427_003:0766c02": "大寂滅海。已沾一滴之潤。菩提之焦芽。正覺之枯種。",
    "X22n0427_003:0766c03": "乃得含潤而生也。",
    "X22n0427_003:0766c04": "見佛光明而生慈心者。是見光自進。佛放光明攝受。",
    "X22n0427_003:0766c05": "此人是佛攝令進。莊嶽齊街里名。",
    "X22n0427_003:0766c06": "鈔。大乘不退等者。謂既往生。已親大乘人。聞大乘",
    "X22n0427_003:0766c07": "法。發大心。修大行。趣大果。不同此土。六心墮落。塵劫",
    "X22n0427_003:0766c08": "聲聞故。",
    "X22n0427_003:0766c09": "已得不退者。凡所已得神通三昧。智慧辯才。更不喪",
    "X22n0427_003:0766c10": "失。不同此土。神仙遭跨下。羅漢墜雲端。一動欲塵。皆",
    "X22n0427_003:0766c11": "喪失故。",
    "X22n0427_003:0766c12": "未得不退者。凡所未得之神通三昧等。種種功德。更",
    "X22n0427_003:0766c13": "無阻滯。任運能得。不同此土。魔障現前。不能前進故。",
    "X22n0427_003:0766c14": "鈔。信行未備者。十信菩薩。如空中毛。可上可下。上",
    "X22n0427_003:0766c15": "之則入聖流。下之則入凡流。未得不退轉位。以無",
    "X22n0427_003:0766c16": "退緣者。如前十疑論。五種不退等。得少分法身者。",
    "X22n0427_003:0766c17": "見相似法身入正定聚也。證徧滿法身者。分斷無",
    "X22n0427_003:0766c18": "明。分證法身也。",
    "X22n0427_003:0766c19": "妙宗三不退者。台教云。惑有三種。見思塵沙無明。見",
    "X22n0427_003:0766c20": "思阻乎空寂。塵沙障乎化導。無明翳乎法性。若破見",
    "X22n0427_003:0766c21": "思證空寂理。名位不退。永不失超凡之位。以見思煩",
    "X22n0427_003:0766c22": "惱六道之因。因亡果喪。不來三界故。若斷塵沙。能行",
    "X22n0427_003:0766c23": "化導。名行不退。永不失菩薩之行。以二乘不斷塵沙。",
    "X22n0427_003:0766c24": "不知眾生種種機。不知對治種種法。不能度生。此若",
    "X22n0427_003:0767a01": "斷者。知法知機。任運度生故。若破無明。親證法性。名",
    "X22n0427_003:0767a02": "念不退。永不失中道正念。以小教權乘。無明未斷。墮",
    "X22n0427_003:0767a03": "空有二邊。無明若斷。不墮二邊常居中道故。",
    "X22n0427_003:0767a04": "生同居為願不退者。以若據三惑未斷。似應退轉。但",
    "X22n0427_003:0767a05": "以初發大願。願力持心。不致退轉故。生方便為行",
    "X22n0427_003:0767a06": "不退者。以若據未破塵沙。未能度生。未得行不退。以",
    "X22n0427_003:0767a07": "七方便人。生彼土中。有餘佛說法。即斷塵沙。從空出",
    "X22n0427_003:0767a08": "假。即行化導故。生實報為智不退者。以證中道妙",
    "X22n0427_003:0767a09": "理。永不失中道妙智故。生寂光為位不退者。以究",
    "X22n0427_003:0767a10": "竟窮源。永不退妙覺果位故。",
    "X22n0427_003:0767a11": "鈔。四教各明不退者。藏教有七賢聖位。自五停心。",
    "X22n0427_003:0767a12": "至不時解脫別相念者。七賢之第二位也。此位能伏",
    "X22n0427_003:0767a13": "見思故不退。又別者。謂各別身受心法不同故。相謂",
    "X22n0427_003:0767a14": "行相。觀此四法。作不淨等行相故。通教三乘共有",
    "X22n0427_003:0767a15": "十地。自初乾慧以至佛地。性地者。第二地也。謂之性",
    "X22n0427_003:0767a16": "地者。以相似得法性水故。此位亦伏見思故不退。",
    "X22n0427_003:0767a17": "別教自十信至妙覺。有五十二位。七住不退者。此位",
    "X22n0427_003:0767a18": "菩薩斷見思惑盡。與藏通極果相齊故不退。圓教",
    "X22n0427_003:0767a19": "自五品至妙覺。有五十三位。七信迴向心也。此位菩",
    "X22n0427_003:0767a20": "薩見解。與別教迥異。斷惑與別教七住相齊故不退。",
    "X22n0427_003:0767a21": "鈔。前如護明者。釋迦未降王宮。居兜率天。號護明",
    "X22n0427_003:0767a22": "菩薩。",
    "X22n0427_003:0767a23": "疏。何日當補。是疑時。又補處者下。是疑數。",
    "X22n0427_003:0767a24": "鈔。又如法藏願云下。言不但互見。而亦且總攝也。",
    "X22n0427_003:0767b01": "鈔。願受天樂者。昔有貧女處於糞聚。以人民所棄",
    "X22n0427_003:0767b02": "殘汁為食。迦葉從乞。以汁供養。尊者問其所願。云欲",
    "X22n0427_003:0767b03": "生天。數日命終生忉利。福勝餘天。",
    "X22n0427_003:0767b04": "願作冥王者。毗沙國王。與維陀始王戰不勝。因立誓",
    "X22n0427_003:0767b05": "願。願我來世為地獄主。治此罪人。十八大臣願亦如",
    "X22n0427_003:0767b06": "是。今地獄主毗沙王是。十八獄卒十八大臣是。",
    "X22n0427_003:0767b07": "若合符節者。孟子謂舜與文王。得志行乎中國。若合",
    "X22n0427_003:0767b08": "符節。注云符節以玉為之。篆刻文字而中分之。彼此",
    "X22n0427_003:0767b09": "各藏其半。至則左右相合為信也。若合符節。言其同",
    "X22n0427_003:0767b10": "也。",
    "X22n0427_003:0767b11": "疏。自性還歸本體者。若不明本體。唯厭此娑婆忻",
    "X22n0427_003:0767b12": "極樂。則隨境遷移。逐物流轉。非真生彼國故云也。",
    "X22n0427_003:0767b13": "又還歸者。無不從此法界流。無不還歸此法界也。從",
    "X22n0427_003:0767b14": "一心中流出四聖六凡。則四聖六凡仍舊還歸一心。",
    "X22n0427_003:0767b15": "又自性即是本體。而云還歸者。以自性一向不守自",
    "X22n0427_003:0767b16": "性。五道隨緣故今應當還歸也。",
    "X22n0427_003:0767b17": "鈔。不離當處者。古云。不離當處常湛然。覓即知君",
    "X22n0427_003:0767b18": "不可見。又云漚生漚滅無非水。雲去雲來不離空。若",
    "X22n0427_003:0767b19": "能了此。則生彼國者。非生彼國。生此自性安樂國也。",
    "X22n0427_003:0767b20": "何曾咫尺動步者。前云。乃知匪離跬步。寶池湧四色",
    "X22n0427_003:0767b21": "之華等。",
    "X22n0427_003:0767b22": "如其下結勸。若果能了知本體不離當處。則高山平",
    "X22n0427_003:0767b23": "地總西方何。須願生彼國。如古云。正念阿彌陀佛時。",
    "X22n0427_003:0767b24": "寶池樹影日遲遲。更馳心念生西土。又是重栽眼上",
    "X22n0427_003:0767c01": "眉是也。如其真如不守自性。五道隨緣。則是窮子捨",
    "X22n0427_003:0767c02": "父逃逝。流落他鄉。則應厭此五濁。欣彼西方。發願往",
    "X22n0427_003:0767c03": "生不可緩也。",
    "X22n0427_003:0767c04": "疏。入如是勝會。故當求生者。上乃詳陳依正種種",
    "X22n0427_003:0767c05": "莊嚴。故勸發願求生。今出其所以中。但云得與諸上",
    "X22n0427_003:0767c06": "善人。同會一處。不言得受種種妙樂。唯舉正而不及",
    "X22n0427_003:0767c07": "依者。以樂事非珍。善友為珍。大學云。楚國無以為寶。",
    "X22n0427_003:0767c08": "世人尚不寶珠玉。而寶善人。何況出世之教。故舉正",
    "X22n0427_003:0767c09": "而不及依也。",
    "X22n0427_003:0767c10": "鈔。登龍者。東漢李膺。尚氣節孤高峻白。少所交游",
    "X22n0427_003:0767c11": "人被其容接者。以為登龍門云。",
    "X22n0427_003:0767c12": "與瀛者。唐太宗開宏文館。以杜如晦等。十八人為學",
    "X22n0427_003:0767c13": "士。人羨其榮。以為瀛洲之選。",
    "X22n0427_003:0767c14": "大士求登蓮錄者。長蘆賾禪師建蓮社。一夕夢一人",
    "X22n0427_003:0767c15": "烏巾白衣。風貌清美。揖而曰。願入蓮社乞書一名。賾",
    "X22n0427_003:0767c16": "問何名。曰普慧。又云家兄普賢。亦乞書名。覺而思華",
    "X22n0427_003:0767c17": "嚴有二菩薩名。遂以為蓮錄之首。",
    "X22n0427_003:0767c18": "卜居猶擇里仁者。孔子云。里仁為美。擇不處仁焉得",
    "X22n0427_003:0767c19": "智。",
    "X22n0427_003:0767c20": "疏。萬善同歸者。恒沙性德不離真如。是性善同歸",
    "X22n0427_003:0767c21": "也。從性起修。全修即性。則修善亦同歸矣。不達此理。",
    "X22n0427_003:0767c22": "捨此惡聚。趨彼善聚。可謂棄真逐妄。東西馳走也。",
    "X22n0427_003:0767c23": "鈔。矛盾者。矛是鎗戈之屬。盾干也。排也。昔人雙賣",
    "X22n0427_003:0767c24": "二物。各歎其勝。謂盾云。矛刺不入。謂矛能穿十重之",
    "X22n0427_003:0768a01": "盾。智者謂曰。我買汝矛還刺汝盾。入與不入俱無詞",
    "X22n0427_003:0768a02": "矣。",
    "X22n0427_003:0768a03": "而此經大旨下。先破海東許靈芝。又靈下。次破靈芝",
    "X22n0427_003:0768a04": "與海東。",
    "X22n0427_003:0768a05": "觀經三福。為淨業正因者。文云。欲生彼國者。當修三",
    "X22n0427_003:0768a06": "福。一者孝養父母。奉事師長。慈心不殺。修十善業。二",
    "X22n0427_003:0768a07": "者受持三皈。具足眾戒。不犯威儀。三者發菩提心。深",
    "X22n0427_003:0768a08": "信因果。讀誦大乘。勸進行者。此三種業。是三世諸佛。",
    "X22n0427_003:0768a09": "淨業正因。",
    "X22n0427_003:0768a10": "還以持名為正行。是取靈芝一半。復以持名為發菩",
    "X22n0427_003:0768a11": "提心。是取海東一半。同歸執持名號。則和會其義也。",
    "X22n0427_003:0768a12": "善根者下。是先釋善根。引二經發菩提心者。證菩提",
    "X22n0427_003:0768a13": "心為善根也。發凡夫心者。修五戒十善求生人道天",
    "X22n0427_003:0768a14": "中等。是謂無善根者。以十善等。是三界有漏因果。不",
    "X22n0427_003:0768a15": "出輪迴故。發聲聞心者。厭四生如桎梏。棄三界如",
    "X22n0427_003:0768a16": "牢獄。求趨涅槃等。是謂少善根者。但念空無相無作",
    "X22n0427_003:0768a17": "三昧。不肯莊嚴佛土。教化眾生故。",
    "X22n0427_003:0768a18": "福德者下。是次釋福德。引二經。孝養父母。修諸功德。",
    "X22n0427_003:0768a19": "證福德也。一切不作。是謂無福德者。所謂生不修福。",
    "X22n0427_003:0768a20": "死歸苦趣也。但作此福種有漏因。是謂少福德者。所",
    "X22n0427_003:0768a21": "謂修福不修慧。福盡還沈淪。是也。",
    "X22n0427_003:0768a22": "善中善下。是釋持名。乃善中善。",
    "X22n0427_003:0768a23": "發心菩提。即是圓教五品位。此所發之心。即是隨喜",
    "X22n0427_003:0768a24": "心。妙心體具如如意珠。心佛及眾生。是三無差別。此",
    "X22n0427_003:0768b01": "心即空即假即中。初心知此慶己慶人。所謂於生死",
    "X22n0427_003:0768b02": "中發大菩提心也。",
    "X22n0427_003:0768b03": "伏心菩提。即是圓教初信至七信位。以初信斷見惑。",
    "X22n0427_003:0768b04": "從二信至七信斷思惑盡。所謂斷諸煩惱降伏其心",
    "X22n0427_003:0768b05": "也。",
    "X22n0427_003:0768b06": "明心菩提。即是圓教十信滿心入初住位。此位證一",
    "X22n0427_003:0768b07": "心三智。以雙亡之力知寂滅相。以雙照之力知種種",
    "X22n0427_003:0768b08": "相貌。所謂了達諸法實相也。",
    "X22n0427_003:0768b09": "出到菩提。即是圓教初地至八地位。以初地始得法",
    "X22n0427_003:0768b10": "忍光明。至八地方名真得無生法忍。為深行菩薩。難",
    "X22n0427_003:0768b11": "可知。無差別。離一切相一切想一切執著。一切聲聞",
    "X22n0427_003:0768b12": "辟支佛所不能及。離諸喧諍。寂滅現前。所謂出三界",
    "X22n0427_003:0768b13": "到薩婆若也。",
    "X22n0427_003:0768b14": "無上菩提。是圓教妙覺位。永別無明父母。究竟登涅",
    "X22n0427_003:0768b15": "槃山頂。以虗空為座。成清淨法身。居常寂光土。為圓",
    "X22n0427_003:0768b16": "教佛相。所謂坐道場成最正覺也。",
    "X22n0427_003:0768b17": "又海東疏下。引證菩提即善根。阿彌陀。即無上菩",
    "X22n0427_003:0768b18": "提者。以阿彌陀佛。即當人覺體也。",
    "X22n0427_003:0768b19": "福中福者下。釋持名乃福中福。亦有二義者。一約",
    "X22n0427_003:0768b20": "持名。即修福義。二約持名。易集福義。",
    "X22n0427_003:0768b21": "一名纔舉萬德齊圓者。如前云。持名即持此一心。一",
    "X22n0427_003:0768b22": "心之中。常樂我淨義。清涼不變義等。何德不具耶。",
    "X22n0427_003:0768b23": "以之修福。福易集者。即一心持名。則萬善普會眾惡",
    "X22n0427_003:0768b24": "盡消。以此無惡具善之心修福。則眾福皆趨。不勞功",
    "X22n0427_003:0768c01": "用故。",
    "X22n0427_003:0768c02": "疏。親能發起為因二句。此約親疎釋因緣也。親能",
    "X22n0427_003:0768c03": "發起為因。如種子生芽。覿體生起故曰親。假之助發",
    "X22n0427_003:0768c04": "為緣。如雨露生芽。從傍助發故曰疎。",
    "X22n0427_003:0768c05": "鈔。不發正覺菩提。乃至不得成佛者。如經云。以生",
    "X22n0427_003:0768c06": "滅心為本修因。欲契如來不生滅果。無有是處。又經",
    "X22n0427_003:0768c07": "云。不發菩提心。勤修諸善根。魔所攝持。是有作之修。",
    "X22n0427_003:0768c08": "多劫終成敗壞。忘心體極。一念頓契佛家。故知菩提",
    "X22n0427_003:0768c09": "乃萬善之根本也。",
    "X22n0427_003:0768c10": "然須一切福德助成者。以有慧無福。如鳥一翼。如車",
    "X22n0427_003:0768c11": "一輪。不能飛空致遠。故須修一切福以助成之。如起",
    "X22n0427_003:0768c12": "信論云。了知自性本無慳貪。隨順修行檀波羅蜜。乃",
    "X22n0427_003:0768c13": "至了知自性本無愚癡。隨順修行般若波羅蜜。",
    "X22n0427_003:0768c14": "以福濟慧。以事實理者。有慧無福。慧乃偏枯。有理無",
    "X22n0427_003:0768c15": "事。理惟空解。枯慧不資妙性。空解何益真修。如前理",
    "X22n0427_003:0768c16": "事雙修。依本智而求佛智。然後名為大智也。",
    "X22n0427_003:0768c17": "鈔。孝養父母。奉事師長敬上也。慈心不殺接下也。",
    "X22n0427_003:0768c18": "修十善業。身除三邪。口離四過。意斷三惡也。此共凡",
    "X22n0427_003:0768c19": "夫行。三皈者。佛法僧也。具足眾戒者。道俗備受微",
    "X22n0427_003:0768c20": "細。不犯威儀者。三千悉皆不缺也。此共二乘行。",
    "X22n0427_003:0768c21": "發菩提心者。依無作境起無緣誓。名發菩提心。實相",
    "X22n0427_003:0768c22": "不二而二。立因果殊。二而不二。始終理一。信此因果",
    "X22n0427_003:0768c23": "方名為深。讀誦大乘。修三智解。運圓乘行。以此解行",
    "X22n0427_003:0768c24": "教其行者。名為勸進。此大乘不共行業也。",
    "X22n0427_003:0769a01": "云何發菩提心。而與上二同為福者。謂發菩提心既",
    "X22n0427_003:0769a02": "是善根。則觀經前二應名為福。第三發心。何亦名福",
    "X22n0427_003:0769a03": "耶。今明福有事理下。以福有人天小果有漏有為",
    "X22n0427_003:0769a04": "之事福。有稱性無漏無為之理福。今菩提心。正是般",
    "X22n0427_003:0769a05": "若經中。不住相。如虗空不可思議之福。非有為事相",
    "X22n0427_003:0769a06": "之福。故無礙也。",
    "X22n0427_003:0769a07": "然今疏下。又問云。既菩提心。是如虗空之理福。今經",
    "X22n0427_003:0769a08": "不判歸福德。而判歸善根者何也。良以善之與福。可",
    "X22n0427_003:0769a09": "分可合。分則菩提偏屬善根。合則菩提亦可云福故。",
    "X22n0427_003:0769a10": "鈔。以是善根入涅槃界。不可窮盡者。以稱名善根。",
    "X22n0427_003:0769a11": "不與一切有為相應。乃增長無為。隨順無為之善根",
    "X22n0427_003:0769a12": "也。故入涅槃不可窮盡。譬如有人食少金剛。終竟不",
    "X22n0427_003:0769a13": "消。要當穿骨而出。稱名功德直至涅槃。亦復如是。",
    "X22n0427_003:0769a14": "修習無量最勝善根者。無量言其廣大。最勝言其微",
    "X22n0427_003:0769a15": "妙。以稱性之修。一修一切修。廣無涯畔。妙不可測故。",
    "X22n0427_003:0769a16": "願憶念無量無邊世界。是橫徧一切處。去來現在一",
    "X22n0427_003:0769a17": "切諸佛。是豎徧一切時。所謂一念一切念。一切念一",
    "X22n0427_003:0769a18": "念也。",
    "X22n0427_003:0769a19": "散心念佛。是著實憶持。著實體究。未入一心者。非如",
    "X22n0427_003:0769a20": "今人全不著意。徒事唇舌也。定意念佛。是既得事一",
    "X22n0427_003:0769a21": "心。而復於定心中。念念憶持。心心研究者。若是理一",
    "X22n0427_003:0769a22": "心。則是離念境界。既已無意。兼亦不止是定也。",
    "X22n0427_003:0769a23": "一心信樂。是信願二資。持諷誦念是行資。持而諷。誦",
    "X22n0427_003:0769a24": "而念。正用心之極。所謂口與心。聲聲相應。心與佛。步",
    "X22n0427_003:0769b01": "步不離也。此不往生誰復往生。",
    "X22n0427_003:0769b02": "一聲稱念。其福勝彼者。此一聲乃甚深之聲。此一念",
    "X22n0427_003:0769b03": "乃最後之念。所謂知聲相空。呼響不實。能稱所稱。皆",
    "X22n0427_003:0769b04": "不可得也。故云其福勝彼。",
    "X22n0427_003:0769b05": "稱佛名號。功德不可思議者。正以稱名。無能稱所稱。",
    "X22n0427_003:0769b06": "不可思議故。若稱名之心屬藏通別者。便可思議矣。",
    "X22n0427_003:0769b07": "聲音遘。取牛乳也。",
    "X22n0427_003:0769b08": "不以愛戀之心。遂得往生者。以愛戀之心是情識。不",
    "X22n0427_003:0769b09": "是智慧故。是但知取相。不知妙理故。是徒生好樂。未",
    "X22n0427_003:0769b10": "起真行故。",
    "X22n0427_003:0769b11": "疏。單修圓頓。不願往生者。是宗門師德。直明真性",
    "X22n0427_003:0769b12": "不帶纖塵。佛來也殺。魔來也殺。念佛一聲。[口*敕]口三日",
    "X22n0427_003:0769b13": "者。甯可謂之少善根者。謂以持名為多善根。則此",
    "X22n0427_003:0769b14": "等師德。皆夙具般若靈根乃能爾也。甯可謂之少善",
    "X22n0427_003:0769b15": "根耶。",
    "X22n0427_003:0769b16": "雖悟一心。尚餘後有者。謂若悟而即證無生。是真善",
    "X22n0427_003:0769b17": "根深厚。任渠橫說豎說。無所不可。教渠往東往西。真",
    "X22n0427_003:0769b18": "如說夢。若未得無生。而自負圓人。鈍置淨土。亦是善",
    "X22n0427_003:0769b19": "根淺尟也。",
    "X22n0427_003:0769b20": "喆老住京師四十年。常坐不臥。化後。紙襖亦燒出舍",
    "X22n0427_003:0769b21": "利。以不修西方。生大富貴處。",
    "X22n0427_003:0769b22": "青公即青草堂。年九十餘。感曾家女人送供。即為其",
    "X22n0427_003:0769b23": "子。後官至宰相。覆轍者。漢賈誼云。前車既覆。後車",
    "X22n0427_003:0769b24": "當戒。",
    "X22n0427_003:0769c01": "鈔。麤細無明猶未盡者。細即根本。麤即枝末。圓人",
    "X22n0427_003:0769c02": "見與佛齊。惑全未破。以理雖頓悟。乘悟併消。事須漸",
    "X22n0427_003:0769c03": "除因次第盡故。",
    "X22n0427_003:0769c04": "恒沙性德猶未悉備者。德有性德修德。性德本具。修",
    "X22n0427_003:0769c05": "德修成。今云性德未備。以性從修也。以全性起修全",
    "X22n0427_003:0769c06": "修成性。修德未圓性德未備故。",
    "X22n0427_003:0769c07": "除彼已登實報。餘或未免人天者。能斷無明證法身。",
    "X22n0427_003:0769c08": "生實報土。則超六道。若不然者。縱不墮惡趣。亦墮人",
    "X22n0427_003:0769c09": "天。焉無後有耶。或問曰。斷無明證法身菩薩生實報",
    "X22n0427_003:0769c10": "者。迥超六道不必言矣。生方便有餘者。亦超三界不",
    "X22n0427_003:0769c11": "受輪迴。何但言除實報能免人天。不言除方便亦免",
    "X22n0427_003:0769c12": "人天耶。答。此章問答。單論圓人。圓。人斷無明者。即生",
    "X22n0427_003:0769c13": "實報。如未斷無明。造至七信。雖生方便。所見之境與",
    "X22n0427_003:0769c14": "實報同。不同藏通二教體析之人。實生方便故。略而",
    "X22n0427_003:0769c15": "不言也。",
    "X22n0427_003:0769c16": "以善根不同者。謂諸聲聞悉覺真諦。未成就普賢行",
    "X22n0427_003:0769c17": "願故。",
    "X22n0427_003:0769c18": "修習見佛自在善根者。即憶念一切諸佛境界。普見",
    "X22n0427_003:0769c19": "法門。所謂於念念中悉能供養一切如來智波羅蜜。",
    "X22n0427_003:0769c20": "念念中知一切佛不可思議大神通事。智波羅蜜等。",
    "X22n0427_003:0769c21": "今諸大聲聞。本不修習。故不見佛也。",
    "X22n0427_003:0769c22": "疏。自性出生一切法。是善根義者。根有出生義。今",
    "X22n0427_003:0769c23": "四聖六凡。色心依正。從自性生。以從理具起事造故。",
    "X22n0427_003:0769c24": "自性富有一切。是福德者。福德有富有義。今四聖",
    "X22n0427_003:0770a01": "六凡。依正色心。自性本具。以彼事造。由理具故。",
    "X22n0427_003:0770a02": "鈔。起大慈無損害心者。謂於法界眾生。與自性眾",
    "X22n0427_003:0770a03": "生。咸欲與無上菩提覺法樂。無上涅槃寂靜樂。是無",
    "X22n0427_003:0770a04": "損害心。",
    "X22n0427_003:0770a05": "起大悲無逼惱心者。謂於有情世間。及五陰世間。皆",
    "X22n0427_003:0770a06": "欲拔境界逼迫之苦。煩惱纏縛之苦。是無逼惱心。",
    "X22n0427_003:0770a07": "不惜身命樂守護者。約理則備修德而圓性德。約事",
    "X22n0427_003:0770a08": "則求半偈而捨全身。自利則如善財不避火坑。利他",
    "X22n0427_003:0770a09": "則如不輕甘受打擲。",
    "X22n0427_003:0770a10": "捨離諸相者。是念諸佛實相身。即所謂色身非是佛。",
    "X22n0427_003:0770a11": "音聲亦復然。若見諸相非相。即見如來也。起隨念心",
    "X22n0427_003:0770a12": "者。隨順也。謂順理之念。即天台所謂安住中道。不為",
    "X22n0427_003:0770a13": "二邊所動。名之為念也。",
    "X22n0427_003:0770a14": "禮敬諸佛者。所有盡法界虗空界。十方三世一切諸",
    "X22n0427_003:0770a15": "佛。我悉以清淨三業。常修禮敬。一一佛所皆現不可",
    "X22n0427_003:0770a16": "說微塵數身。一一身徧禮不可說微塵數佛。",
    "X22n0427_003:0770a17": "普皆迴向者。從初禮拜乃至隨順。所有功德皆悉迴",
    "X22n0427_003:0770a18": "向。盡法界一切眾生。願令常得安樂。無諸病苦。欲行",
    "X22n0427_003:0770a19": "惡法。皆悉不成。所修善業。皆速成就。",
    "X22n0427_003:0770a20": "亦以此十生彼國土者。臨命終時。唯此願王。不相捨",
    "X22n0427_003:0770a21": "離。於一切時引導其前。一剎那中。即得往生極樂世",
    "X22n0427_003:0770a22": "界。",
    "X22n0427_003:0770a23": "鈔。一聞佛名慈心喜悅五句。以佛乃曠劫修慈為",
    "X22n0427_003:0770a24": "體故。佛乃斷盡無明最清淨故。佛乃迥出常流。萬劫",
    "X22n0427_003:0770b01": "難聞故。今聞佛名即生慈心。乃至淚即出者。耳聞佛",
    "X22n0427_003:0770b02": "名心契佛心。如須達長者。因聞佛字。通身毛豎是也。",
    "X22n0427_003:0770b03": "今人聞佛名。泛爾尋常者。不知佛義。善根淺故。",
    "X22n0427_003:0770b04": "甯受諸惡趣四句。惡趣熱惱。善趣清涼。今甯受熱惱。",
    "X22n0427_003:0770b05": "不欲清涼者。以有聞佛不聞佛之得失。而分損益故。",
    "X22n0427_003:0770b06": "惡道聞佛。如人涉坑坎險道。得覩日月光明。善趣不",
    "X22n0427_003:0770b07": "聞佛。如人履平坦康莊。不見日月之光故。",
    "X22n0427_003:0770b08": "上該盛德菩薩。下及悠悠凡夫者。觀經疏云。上品之",
    "X22n0427_003:0770b09": "人。始從習種。終至解行菩薩。中品者。從外凡十信以",
    "X22n0427_003:0770b10": "下。下品。即是今時悠悠凡夫。釋云。十住名習種性。十",
    "X22n0427_003:0770b11": "行名性種性。十迴向名道種性。此三十位總名解行。",
    "X22n0427_003:0770b12": "是別教內凡。十信即是外凡。悠悠凡夫是名字人。尚",
    "X22n0427_003:0770b13": "未伏惑。修行不精進者。",
    "X22n0427_003:0770b14": "疏。念境者。即所觀之理。念法。即能觀之智。",
    "X22n0427_003:0770b15": "疏。萬德成就淨土攝生者。因脩萬行。果成萬德。加",
    "X22n0427_003:0770b16": "以四十八願。莊嚴淨土。攝化眾生。不同餘故。",
    "X22n0427_003:0770b17": "依之修行者。眾生未能了悟自心。未得脫體無依。必",
    "X22n0427_003:0770b18": "須依境發心趣向有地。今依佛名。如龍得水。如虎靠",
    "X22n0427_003:0770b19": "山。有所詣故。",
    "X22n0427_003:0770b20": "鈔。言名便周者。以世間之名。名無得物之功。物無",
    "X22n0427_003:0770b21": "當明之實。名實不能相稱。今佛名者。名外無實。實外",
    "X22n0427_003:0770b22": "無名。名實不二。故言名便周。",
    "X22n0427_003:0770b23": "或謂下難云。三界唯心。萬法唯識。心外無境。然則行",
    "X22n0427_003:0770b24": "人止應觀心。何為觀境乎。答云。汝但知心外無境。不",
    "X22n0427_003:0770c01": "知境外無心。心者全境之心。境者全心之境。既無心",
    "X22n0427_003:0770c02": "外之境。為心所照。亦無境外之心。能照於境。心境一",
    "X22n0427_003:0770c03": "如也。不獨心境一如。亦復心境互發。先借西方假想",
    "X22n0427_003:0770c04": "之境。發我靈明妙心。以我靈明妙心。復發西方真境。",
    "X22n0427_003:0770c05": "以境發心。以心發境。重重互發互顯。喻如磨鏡愈磨",
    "X22n0427_003:0770c06": "愈淨。愈淨愈磨也。又互發者。即妙宗所謂據乎心",
    "X22n0427_003:0770c07": "性。觀彼依正。依正可彰。託彼依正。觀於心性。心性易",
    "X22n0427_003:0770c08": "發也。",
    "X22n0427_003:0770c09": "直觀三道顯本性佛者。三道即眾生惑業苦也。本性",
    "X22n0427_003:0770c10": "乃三德祕藏。即法身般若解脫。眾生迷三德祕藏。為",
    "X22n0427_003:0770c11": "惑業苦三道。諸佛悟惑業苦三道。為三德祕藏。故圓",
    "X22n0427_003:0770c12": "頓行人。不必離此三道。別觀三德。觀苦道即法身。幻",
    "X22n0427_003:0770c13": "化空身即法身故。觀惑道即般若。貪嗔癡即諸佛不",
    "X22n0427_003:0770c14": "動智故。觀業道即解脫。身口所作即法性之大用故。",
    "X22n0427_003:0770c15": "有三昧兼持呪者。謂不能直觀本性者。更以異方便。",
    "X22n0427_003:0770c16": "助顯第一義。如方等三昧兼持呪。法華三昧兼誦經。",
    "X22n0427_003:0770c17": "十六觀般舟三昧。及與此經。則兼念佛。謂之兼者。以",
    "X22n0427_003:0770c18": "理觀為正。事行為助故。",
    "X22n0427_003:0770c19": "或直顯下或問云。直觀助顯功行不同證果之時。得",
    "X22n0427_003:0770c20": "無深淺。故云直觀助顯。雖云不同。直至成功無二無",
    "X22n0427_003:0770c21": "別。方便多門。歸元無二故。",
    "X22n0427_003:0770c22": "況初學下。謂所云助顯皆久修上士。理觀精純。但假",
    "X22n0427_003:0770c23": "事為助。若初學凡夫障染濃厚。理觀荒蕪。全資彌陀",
    "X22n0427_003:0770c24": "勝境。發我靈明妙心。須於四字洪名。全身著倒。故知",
    "X22n0427_003:0771a01": "持名實為修行要術。不可忽也。",
    "X22n0427_003:0771a02": "疏。聞斯受之者。謂聞斯殊勝法門。通身領荷。直下",
    "X22n0427_003:0771a03": "承當。勇往直前。不為他岐所動。",
    "X22n0427_003:0771a04": "受斯守之者。謂領斯殊勝法門。終身依附。念念不離。",
    "X22n0427_003:0771a05": "與生俱生。不至中道而廢也。",
    "X22n0427_003:0771a06": "鈔。只消向一句彌陀著倒者。古云。南無阿彌陀佛。",
    "X22n0427_003:0771a07": "宗門頭則公案等是也。",
    "X22n0427_003:0771a08": "鈔。若不委身二句。謂若徹見念佛之妙。則自然不",
    "X22n0427_003:0771a09": "惜形骸。不顧身命。少有愛戀之心。則不能一心執持",
    "X22n0427_003:0771a10": "也。古云假使筋斷骨枯。我此工夫。決不退轉。又云。假",
    "X22n0427_003:0771a11": "使熱鐵輪。在我頂上旋。終不以此苦。退失菩提心。",
    "X22n0427_003:0771a12": "一者歸投義下。謂前皈命有投義。今執持名號。一心",
    "X22n0427_003:0771a13": "向往。如鳥投林。如客投主。如游子伶仃。唯有思歸一",
    "X22n0427_003:0771a14": "念。此但事相精勤。猶未明理。即事一心。二者歸元義。",
    "X22n0427_003:0771a15": "謂執持名號。還歸一心。則背塵合覺。返本還源。念念",
    "X22n0427_003:0771a16": "還歸自心。即名歸元。此則不唯事行。兼修理觀。為理",
    "X22n0427_003:0771a17": "一心。",
    "X22n0427_003:0771a18": "鈔。非聞不知者。此界眾生。於六根中耳根偏利。耳",
    "X22n0427_003:0771a19": "根聞聲。意識了別方始得知故。非說不聞者。此土",
    "X22n0427_003:0771a20": "說法。唯釋迦如來。如來演說。方始得聞故。",
    "X22n0427_003:0771a21": "得無生慧二句。引證非聞不知。佛法無人說二句。",
    "X22n0427_003:0771a22": "引證非說不聞。",
    "X22n0427_003:0771a23": "鈔。一行三昧者。經云法界一相。繫緣法界。是名一",
    "X22n0427_003:0771a24": "行三昧。論云謂一切諸佛法身。與眾生身平等無二。",
    "X22n0427_003:0771b01": "即名一行三昧。欲入是三昧者。應繫心一佛。專稱名",
    "X22n0427_003:0771b02": "字也。",
    "X22n0427_003:0771b03": "即是念中。能見過去未來現在諸佛者。盡知恒沙諸",
    "X22n0427_003:0771b04": "佛法界無差別相也。諸佛法身。與眾生心同體無二。",
    "X22n0427_003:0771b05": "今但見眾生心。不見佛法身者。以未能離念故。修一",
    "X22n0427_003:0771b06": "行三昧者。念空真念獲自本心。則諸佛法身於中顯",
    "X22n0427_003:0771b07": "現。如鏡中像。古云。諸佛猶如淨明鏡。我心亦似摩尼",
    "X22n0427_003:0771b08": "珠。諸佛常來入我身。我身徧入諸佛軀。是也。",
    "X22n0427_003:0771b09": "名必有相者。名為能召。相為所召。既稱能召之名。必",
    "X22n0427_003:0771b10": "有所召之體故。",
    "X22n0427_003:0771b11": "名相不離一心者。心為能現。名相為所現。既一心稱",
    "X22n0427_003:0771b12": "名。得能現體。所現名相。無不攝故。",
    "X22n0427_003:0771b13": "疏。復有二義各分利鈍者。一者從散入定義。二者",
    "X22n0427_003:0771b14": "從定入散義。從散入定。則利者日少。鈍者日多。從定",
    "X22n0427_003:0771b15": "入散。則利者日多。鈍者日少。",
    "X22n0427_003:0771b16": "鈔。如來得菩提。不係於日者。經云眾生各自謂佛",
    "X22n0427_003:0771b17": "某日成道。如來得菩提。實不係於日。以日者時也。依",
    "X22n0427_003:0771b18": "色心分位假立。無有自體故。百法中時。為二十四不",
    "X22n0427_003:0771b19": "相應行攝。今如來得菩提。坐斷三際何有於時。時者",
    "X22n0427_003:0771b20": "皆眾生妄想分別也。故經云。一念普觀無量劫。無去",
    "X22n0427_003:0771b21": "無來亦無住。如是了知三世佛。超諸方便成十力。",
    "X22n0427_003:0771b22": "七廟者。禮記云。天子七廟。三昭三穆。與太祖之廟。共",
    "X22n0427_003:0771b23": "為七。",
    "X22n0427_003:0771b24": "利鈍二根。各一至七者。若從散至定。則利根一日。鈍",
    "X22n0427_003:0771c01": "或至七。若從定歸散。則鈍根一日。利或至七。利根",
    "X22n0427_003:0771c02": "者性敏下。正是從散入定。亦有利根經於下。正是",
    "X22n0427_003:0771c03": "從定入散。此兩段申明利鈍二根。各一至七也。",
    "X22n0427_003:0771c04": "鈔。口誦而心不念者。口誦佛名。心馳萬境。是為讀",
    "X22n0427_003:0771c05": "佛非念佛也。以念從心故。心雖念而念不一者。雖",
    "X22n0427_003:0771c06": "心念佛。淨穢交馳。是雖念佛。非一心也。以一心者純",
    "X22n0427_003:0771c07": "淨故。念雖一而有時不一者。雖少時一心。後復還",
    "X22n0427_003:0771c08": "亂。所謂朝則勤。而暮則怠。一日暴之。十日寒之。是雖",
    "X22n0427_003:0771c09": "一心。還復亂也。以不亂在無間故。皆非淨業之能事",
    "X22n0427_003:0771c10": "也。",
    "X22n0427_003:0771c11": "疏。事理雙備者。如來以權實二智。證真俗二諦之",
    "X22n0427_003:0771c12": "理。凡說法時不離二諦。依俗諦說法故有事。依真諦",
    "X22n0427_003:0771c13": "說法故有理。所依之諦。真俗不二。故一字一語。事理",
    "X22n0427_003:0771c14": "雙備也。",
    "X22n0427_003:0771c15": "信力成就者。事一心人。不修理觀。唯憑信力。如水清",
    "X22n0427_003:0771c16": "珠。能清濁水。古云。清珠投於濁水。濁水不得不清。佛",
    "X22n0427_003:0771c17": "念投於散心。散心不得不一。",
    "X22n0427_003:0771c18": "屬定門攝者。定有世出世。與大小乘。及事理諸禪定",
    "X22n0427_003:0771c19": "不同。而要之定者無散之謂。今念念相續。無有二念。",
    "X22n0427_003:0771c20": "則心不散亂故屬定攝。然彼體究無間。至如靜夜鐘",
    "X22n0427_003:0771c21": "聲。澄潭月影。若未得冷灰豆爆。[囗@力]地一聲。亦屬定攝",
    "X22n0427_003:0771c22": "亦即是事一心。而疏鈔專以事一屬憶念。亦一往言",
    "X22n0427_003:0771c23": "耳。",
    "X22n0427_003:0771c24": "未有慧故者。以即就憶念無間。念到連念脫落。頓入",
    "X22n0427_003:0772a01": "無念。即屬慧門。古云。只一直念去。亦有悟日是也。今",
    "X22n0427_003:0772a02": "工夫始成片段。尚未契入本心。故止屬定門也。",
    "X22n0427_003:0772a03": "鈔。以心緣歷。字字分明者。此是心念。不同前口念",
    "X22n0427_003:0772a04": "而心不念也。前句後句相續不斷。乃至無第二念者。",
    "X22n0427_003:0772a05": "此是一心念。不同前心雖念。而念不一也。不為貪瞋",
    "X22n0427_003:0772a06": "煩惱之所雜亂。此是一心不亂。不同前念雖一。而有",
    "X22n0427_003:0772a07": "時不一也。",
    "X22n0427_003:0772a08": "又以心緣歷。字字分明。是一句不亂。前句後句相續",
    "X22n0427_003:0772a09": "不斷。是多句不亂。不為貪瞋等雜亂。是對境不亂也。",
    "X22n0427_003:0772a10": "成具下。引證不亂。",
    "X22n0427_003:0772a11": "言定者四句。定能伏妄。慧能破妄。伏則如石壓草。如",
    "X22n0427_003:0772a12": "繩縛賊。暫時不動。根猶在故。破則如鋤斬草。如刀殺",
    "X22n0427_003:0772a13": "賊。究竟不動以無根故。",
    "X22n0427_003:0772a14": "疏。能念所念更非二物者。以所念者佛。是即本覺",
    "X22n0427_003:0772a15": "之理。能念者心。是即始覺之智。若能始本合一。方了",
    "X22n0427_003:0772a16": "能所不二。天台云。諦觀名別。其體不殊。性三為諦。修",
    "X22n0427_003:0772a17": "三為觀。修性既融。能所莫得。是也。",
    "X22n0427_003:0772a18": "離於四句。唯是一心者。謂離一切法差別之相。以無",
    "X22n0427_003:0772a19": "虗妄心念故。所謂真如自性。非有相。非無相。非非有",
    "X22n0427_003:0772a20": "非無相。非有無俱相。依一切眾生以有妄心。念念分",
    "X22n0427_003:0772a21": "別。皆不相應。故說為空。若離妄心。實無可空故。",
    "X22n0427_003:0772a22": "無心無念空慧相應。故屬慧門。諸妄消亡。故兼得定。",
    "X22n0427_003:0772a23": "鈔。能念心外無有佛為我所念者。謂一念未生前。",
    "X22n0427_003:0772a24": "佛在何所。因心起念故佛境現前。則所念之佛。因能",
    "X22n0427_003:0772b01": "念之心而有。若離能念之心。亦無所念之佛。則佛境",
    "X22n0427_003:0772b02": "從緣無有自性。",
    "X22n0427_003:0772b03": "所念佛外無有心能念於佛者。謂佛境未現之前。心",
    "X22n0427_003:0772b04": "在何所。因聞所念之佛。乃引生能念之心。則能念之",
    "X22n0427_003:0772b05": "心。因所念之佛而有。若離所念之佛。亦無能念之心。",
    "X22n0427_003:0772b06": "則心亦從緣無有自性。",
    "X22n0427_003:0772b07": "智外無如者。心者是智。佛者是如。心外無佛。是智外",
    "X22n0427_003:0772b08": "無如也。此乃奪境不奪人。古云。上園華已謝。車馬尚",
    "X22n0427_003:0772b09": "駢填是也。",
    "X22n0427_003:0772b10": "如外無智者。既佛外無心。是如外無智也。此乃奪人",
    "X22n0427_003:0772b11": "不奪境。古云。是處有芳草。滿城無故人。是也。",
    "X22n0427_003:0772b12": "非如非智。故唯一心者。智外無如。以智奪如故非如。",
    "X22n0427_003:0772b13": "如外無智。以如奪智故非智。互奪兩忘。則非如非智。",
    "X22n0427_003:0772b14": "故唯一心。此人境雙奪。古云。雲散水流去。寂然天地",
    "X22n0427_003:0772b15": "空。又云。人牛俱不見。正是月明時。是也。",
    "X22n0427_003:0772b16": "若言其有五句。謂能念之心。因所念之佛而有。則能",
    "X22n0427_003:0772b17": "念之心本體自空。所念之佛。因能念之心而有。則所",
    "X22n0427_003:0772b18": "念之佛了不可得。以心緣境。從無自性。故有非有也。",
    "X22n0427_003:0772b19": "此為空觀。",
    "X22n0427_003:0772b20": "若言其無五句。謂因所念之佛。引生能念之心。則能",
    "X22n0427_003:0772b21": "念之心惺惺不昧。因能念之心。引生所念之佛。則所",
    "X22n0427_003:0772b22": "念之佛歷歷分明。以性空之處。不礙緣生。故無非無",
    "X22n0427_003:0772b23": "也。此為假觀。",
    "X22n0427_003:0772b24": "若言亦有亦無二句。謂若雙執有無。則正當本體自",
    "X22n0427_003:0772c01": "空。了不可得時。又靈靈不昧。歷歷分明。以有奪無也。",
    "X22n0427_003:0772c02": "正當靈靈不昧。歷歷分明時。又本體自空了不可得。",
    "X22n0427_003:0772c03": "以無奪有也。互奪兩亡。則有無雙泯。此雙遮二邊之",
    "X22n0427_003:0772c04": "中道觀也。",
    "X22n0427_003:0772c05": "若言非有非無二句。謂若雙破有無。則因本體自空。",
    "X22n0427_003:0772c06": "了不可得。故得靈靈不昧歷歷分明。因無成有也。因",
    "X22n0427_003:0772c07": "靈靈不昧歷歷分明。故得本體自空了不可得因有",
    "X22n0427_003:0772c08": "成無也。互成雙立。則有無俱存。此雙照二邊之中道",
    "X22n0427_003:0772c09": "觀也。",
    "X22n0427_003:0772c10": "有無四句是病。三觀是藥。若四句既離。則三觀亦絕。",
    "X22n0427_003:0772c11": "此中有即俗諦。無即真諦。雙亦雙非。即中道第一義",
    "X22n0427_003:0772c12": "諦。舉一即三。言三即一。皆如境也。故云般若如火聚。",
    "X22n0427_003:0772c13": "四面不可入。又云般若如清涼池。四面皆可入也。",
    "X22n0427_003:0772c14": "非有則常寂下九句。結歸寂照難思。",
    "X22n0427_003:0772c15": "斯則下總結上二。能所情消。即如智不二。有無見",
    "X22n0427_003:0772c16": "盡。即寂照難思。見諦。即三諦圓融理。",
    "X22n0427_003:0772c17": "鈔。如法華下。謂觀像通二種。一真佛。二像佛也。引",
    "X22n0427_003:0772c18": "法華證。觀現在真佛。引優填證。觀現在像佛。栴檀",
    "X22n0427_003:0772c19": "像者。世尊成道後嘗往忉利天宮為母說法。優填王",
    "X22n0427_003:0772c20": "欲覲佛而不可得。乃請目連尊者。帶三十二匠。往彼",
    "X22n0427_003:0772c21": "天宮。各說一相。還來人間。用栴檀香木刻世尊像。觀",
    "X22n0427_003:0772c22": "瞻禮拜。",
    "X22n0427_003:0772c23": "以我心目者。觀經云。其光相好。及與化佛。不可具說。",
    "X22n0427_003:0772c24": "但當憶念。令心眼見。見此事者。即見十方一切諸佛。",
    "X22n0427_003:0773a01": "故名念佛三昧。",
    "X22n0427_003:0773a02": "想彼如來者。諸佛正徧知海從心想生。心想佛時。是",
    "X22n0427_003:0773a03": "心即是三十二相。八十隨形好。故當想彼如來。所謂",
    "X22n0427_003:0773a04": "以法界心。觀法界境。生於法界依正色心也。",
    "X22n0427_003:0773a05": "無生滅有空能所等相者。對上三種念佛持名是生",
    "X22n0427_003:0773a06": "滅相。經云。諸行是無常。念性元生滅故。觀像是空有",
    "X22n0427_003:0773a07": "相。對像則有。離像是無故。觀想是能所相。有能觀之",
    "X22n0427_003:0773a08": "心。所觀之境故。",
    "X22n0427_003:0773a09": "又前三。皆不離生滅有空能所等相。又前三皆不離",
    "X22n0427_003:0773a10": "言說相。名字相。心緣相。今實相之佛。過去無始。未來",
    "X22n0427_003:0773a11": "無終。無生滅相。一塵不立處。萬法齊彰。無空有相。照",
    "X22n0427_003:0773a12": "體獨立。絕諸對待。無能所相又復言語道斷。心行處",
    "X22n0427_003:0773a13": "滅。詞喪慮亡。離言說名字心緣等相。是無相不相。名",
    "X22n0427_003:0773a14": "為實相也。",
    "X22n0427_003:0773a15": "我若欲見阿彌陀佛隨意即見。是華嚴解脫長者所",
    "X22n0427_003:0773a16": "說。以此證實相者。以長者已能了知自性。如影響夢",
    "X22n0427_003:0773a17": "幻。所見諸佛。皆由自心。故經文云。善男子。我見如是",
    "X22n0427_003:0773a18": "等十方佛剎微塵數如來。彼諸如來不來至此。我不",
    "X22n0427_003:0773a19": "往彼。我若欲見安樂世界。阿彌陀如來。隨意即見。知",
    "X22n0427_003:0773a20": "一切佛及與我心。悉皆如夢。知一切佛猶如影像。自",
    "X22n0427_003:0773a21": "心如水。知一切佛所有色相。及以自心。悉皆如幻。悉",
    "X22n0427_003:0773a22": "皆如響。我如是知。如是憶念。所見諸佛皆由自心。",
    "X22n0427_003:0773a23": "又以此證實相者。以如實空。方能不空。如實不空。方",
    "X22n0427_003:0773a24": "顯真空。自非遠離諸相。焉能隨意現相。自非隨意現",
    "X22n0427_003:0773b01": "相。莫顯遠離諸相也。",
    "X22n0427_003:0773b02": "徹前徹後者。理即事故徹前。事即理故徹後。",
    "X22n0427_003:0773b03": "理一心即實相者。如上所言理一心者。則能所情消。",
    "X22n0427_003:0773b04": "有無見盡。離生滅空有等相。故即實相也。",
    "X22n0427_003:0773b05": "豈得稱名便成實相者。以稱名念佛。念念起滅。是生",
    "X22n0427_003:0773b06": "滅相。念時則有。不念則無。是空有相。能念是心。所念",
    "X22n0427_003:0773b07": "是佛。是能所相。稱佛名號。以心緣歷。是言說名字心",
    "X22n0427_003:0773b08": "緣等相。何言即實相耶。答曰。謂實相者。非為滅除諸",
    "X22n0427_003:0773b09": "相。而談實相。即相無相。名實相也。",
    "X22n0427_003:0773b10": "治世語言。皆與實相不違背者。以證意實相。則諸所",
    "X22n0427_003:0773b11": "說法無非實相。故不相違背。雖說俗事。亦順正法也。",
    "X22n0427_003:0773b12": "經云。以是清淨意根。乃至聞一偈一句。通達無量無",
    "X22n0427_003:0773b13": "邊之義。能演說一句一偈。至於一月四月乃至一歲。",
    "X22n0427_003:0773b14": "諸所說法。隨其義趣。皆與實相不相違背。若說俗間",
    "X22n0427_003:0773b15": "經書。治世語言。資生業等。皆順正法。",
    "X22n0427_003:0773b16": "一稱南無佛。皆已成佛道者。以亂心稱佛是為最易。",
    "X22n0427_003:0773b17": "而皆成佛道。信乎道無難易。顛沛造次。無非妙法。無",
    "X22n0427_003:0773b18": "非第一義也。",
    "X22n0427_003:0773b19": "直謂觀佛法身者。謂六十萬億那由他由旬之身。是",
    "X22n0427_003:0773b20": "實報身。名為尊特。亦名勝應。而特名法身者。為成行",
    "X22n0427_003:0773b21": "人圓妙境也。良以報應屬修。法身是性。若漸教說。別",
    "X22n0427_003:0773b22": "起報應二修。莊嚴法身一性。若頓教詮。報應二修。全",
    "X22n0427_003:0773b23": "是性具法身一性。舉體起修。故得全性成修。全修在",
    "X22n0427_003:0773b24": "性。三身融妙。指一即三也。是知圓人修行。無行不",
    "X22n0427_003:0773c01": "圓。圓人對法。無法不妙。即一句彌陀。當體即空即假",
    "X22n0427_003:0773c02": "即中。當體即念自性天真之佛。而念實無念。是無生",
    "X22n0427_003:0773c03": "滅相。寂照難思。是無空有相。如智不二。是無能所相。",
    "X22n0427_003:0773c04": "不可思議。是無言說心緣等相。名號何非實相也。",
    "X22n0427_003:0773c05": "鈔。般若智者。即自在決定解力。信眼清淨。智光照",
    "X22n0427_003:0773c06": "耀。普觀境界。離一切障。善巧觀察。普眼明徹也。",
    "X22n0427_003:0773c07": "此般若智。通已證未證。未證即是一心三觀。已證即",
    "X22n0427_003:0773c08": "是一心三智。三智是果。三觀是因。果在一心。因豈前",
    "X22n0427_003:0773c09": "後。因果不二。方曰圓修。故般若智通證未證也。若以",
    "X22n0427_003:0773c10": "般若智專持佛名。似屬未證。何以故。若已證一心三",
    "X22n0427_003:0773c11": "智。則已入圓住別地。已證無生。不消更用求生。恐亦",
    "X22n0427_003:0773c12": "不必專持矣。今以般若智專持佛名者。乃是別向及",
    "X22n0427_003:0773c13": "圓信以下。更以異方便。助顯第一義。據乎妙心稱彼",
    "X22n0427_003:0773c14": "名號。託彼名號發我妙心也。妙心一發。即三智實在",
    "X22n0427_003:0773c15": "一心中得。一行三昧斯成就矣。",
    "X22n0427_003:0773c16": "德雲比丘。示念佛法門者。初云我唯得此憶念一切",
    "X22n0427_003:0773c17": "諸佛境界。智慧光明普見法門。繼復示智光普照念",
    "X22n0427_003:0773c18": "佛門。乃至第二十一住虗空念佛門。德雲比丘下。",
    "X22n0427_003:0773c19": "是先釋一行念佛。又修念佛下。是次釋一時念佛。",
    "X22n0427_003:0773c20": "以如為境。無境非佛者。釋上觀其法身也。法身即如",
    "X22n0427_003:0773c21": "如之理。若以如如之理。為所觀境。則真如徧一切處。",
    "X22n0427_003:0773c22": "徧一切處皆佛境也。此則以般若智照法界境。故云",
    "X22n0427_003:0773c23": "一行念佛。",
    "X22n0427_003:0773c24": "先化次報次法者。未達唯心。依事識觀佛化身。已達",
    "X22n0427_003:0774a01": "唯心。依業識觀佛報身。能斷無明。次依般若觀佛法",
    "X22n0427_003:0774a02": "身。今則一時而修。不歷次第。何者。化身是用。報身是",
    "X22n0427_003:0774a03": "智。法身是理。智外無如。故報即法。如外無智。故法即",
    "X22n0427_003:0774a04": "報。體外無用。故法報即應。用外無體。故應即法報。舉",
    "X22n0427_003:0774a05": "一即三。言三即一故。",
    "X22n0427_003:0774a06": "又一時而修者。圓人不獨隨觀一身即是三身。但趣",
    "X22n0427_003:0774a07": "舉一塵三身具足。所謂此觀微妙。即一而三。即三而",
    "X22n0427_003:0774a08": "一。一觀一切觀。一切觀一觀。非一非一切。如此之觀",
    "X22n0427_003:0774a09": "攝一切觀也。",
    "X22n0427_003:0774a10": "若觀彼佛真如法身者。能觀即是一心三觀。所觀即",
    "X22n0427_003:0774a11": "是三諦一境。謂之觀彼佛者。是託彼果佛圓明之體。",
    "X22n0427_003:0774a12": "顯我眾生性德之佛也。",
    "X22n0427_003:0774a13": "畢竟得生住正定者。往生之人。約有三位。一如蓮華",
    "X22n0427_003:0774a14": "未開時。信行未滿。未名不退。但以處無退緣。故稱不",
    "X22n0427_003:0774a15": "退。二信位滿足以去。華開見佛。入十住位。得少分見",
    "X22n0427_003:0774a16": "法身。住正定位也。三者三賢位滿入初地以去。證徧",
    "X22n0427_003:0774a17": "滿法身。生無邊佛土。如佛記龍樹菩薩等。住初地生",
    "X22n0427_003:0774a18": "淨土等也。此中畢竟等。是後二位。",
    "X22n0427_003:0774a19": "不以色念。是不念相好之色。不以四智十八法念。是",
    "X22n0427_003:0774a20": "不念功德之心。諸法自性空者。以佛無別色心功德。",
    "X22n0427_003:0774a21": "唯有如如理。及如如智獨存故。無所念是為念佛者。",
    "X22n0427_003:0774a22": "華嚴云。性空即是佛。金剛云。若見諸相非相。即見如",
    "X22n0427_003:0774a23": "來。佛以無境為境。則念以無念為念也。",
    "X22n0427_003:0774a24": "諦了自心名為觀佛者。自心者即法身也。諦了法身",
    "X22n0427_003:0774b01": "方為觀佛。外求有相佛。與我不相干。不為境亂。名為",
    "X22n0427_003:0774b02": "三昧者。三昧之言正受也。會境歸心。無境可亂。方名",
    "X22n0427_003:0774b03": "正定也。一體不移。名為心印者。唯一真心充徧法界。",
    "X22n0427_003:0774b04": "湛然常住。方名心印不壞也。",
    "X22n0427_003:0774b05": "疏。雖云一心者。前以一心。為一行一時等。若只以",
    "X22n0427_003:0774b06": "一對一。便墮數矣。然法身無為不墮諸數。雖云一心。",
    "X22n0427_003:0774b07": "實則一切諸心無不攝故。",
    "X22n0427_003:0774b08": "鈔。至誠心者。至之言專。誠之言實。深心者。佛果深",
    "X22n0427_003:0774b09": "高。以心往求。故曰深心。亦從深理生。亦從厚樂善根",
    "X22n0427_003:0774b10": "生。雖有三義而不相捨。求高深果。須見深理。欲契深",
    "X22n0427_003:0774b11": "理。須厚樂善根。此乃立行依理求果也。迴向發願心",
    "X22n0427_003:0774b12": "者。以真如實念趣果善心。二心功德。善巧迴向。願生",
    "X22n0427_003:0774b13": "淨土。速證法忍。廣拔一切眾生苦惱。",
    "X22n0427_003:0774b14": "起信三心者。一者直心。正念真如法故。謂向理之心。",
    "X22n0427_003:0774b15": "別無岐路。此即二行之本。二者深心。樂集一切諸善",
    "X22n0427_003:0774b16": "行故。謂修具萬德。迴向心源。即自利行本。三者大悲",
    "X22n0427_003:0774b17": "心。欲拔一切眾苦故。謂廣拔眾苦。令得菩提。即利他",
    "X22n0427_003:0774b18": "行本。妙行雖廣。三行皆收。",
    "X22n0427_003:0774b19": "名殊理一者。是以經論配合至誠心。即起信正念真",
    "X22n0427_003:0774b20": "如。不念真如。豈名專實。今此一心無虗妄即真。無遷",
    "X22n0427_003:0774b21": "流即如。即正念真如故。深心。即起信樂集一切善",
    "X22n0427_003:0774b22": "行。以不集萬行。豈名立行依理求果。今此一心萬善",
    "X22n0427_003:0774b23": "同歸。即樂集一切善行故。迴向發願。即起信大悲",
    "X22n0427_003:0774b24": "拔苦。如不拔苦眾生。豈名迴向發願。今此一心頓圓",
    "X22n0427_003:0774c01": "物我。即大悲拔苦故。",
    "X22n0427_003:0774c02": "一清淨心者。萬善皆空。纖塵不立故。直契真如心也",
    "X22n0427_003:0774c03": "二安清淨心者。若一行不圓。菩薩之心則不安隱。安",
    "X22n0427_003:0774c04": "者滿足萬善故。廣修萬行心也。三樂清淨心者。若一",
    "X22n0427_003:0774c05": "有情未度。菩薩之心則不喜樂。樂者廣度有情故。此",
    "X22n0427_003:0774c06": "普度眾生心也。",
    "X22n0427_003:0774c07": "垢無不盡者。從來不與染法相應故。又既入理一。則",
    "X22n0427_003:0774c08": "見思塵沙無明無不盡故。理無不具者。本具恒沙",
    "X22n0427_003:0774c09": "功德故。又既入理一。則此一心中。頓捨萬緣。即布施。",
    "X22n0427_003:0774c10": "乃至此一心中。靈靈不昧。即智慧等故。慈無不攝",
    "X22n0427_003:0774c11": "者。一心即無緣慈體。廣攝有情故。又既入理一。自然",
    "X22n0427_003:0774c12": "不捨法界徧入塵勞故。",
    "X22n0427_003:0774c13": "華嚴十種念佛者。一寂靜念。諸佛本來寂靜。眾生心",
    "X22n0427_003:0774c14": "中喧雜。何名念佛。若能寂靜。即是念佛。二清淨念。",
    "X22n0427_003:0774c15": "諸佛本來清淨。眾生心污染。何名念佛。若能清淨。即",
    "X22n0427_003:0774c16": "是念佛。三不竭念。四明徹念。五離塵念。六",
    "X22n0427_003:0774c17": "離種種塵念。七離垢念。八光耀念。九可愛樂",
    "X22n0427_003:0774c18": "念。十無障礙念。諸佛本來塵塵涉入。剎剎圓通。眾",
    "X22n0427_003:0774c19": "生心中多障。何名念佛。若去其障礙。即是念佛。淨",
    "X22n0427_003:0774c20": "名八法者。一饒益眾生。而不望報。二代一切眾生受",
    "X22n0427_003:0774c21": "諸苦惱。所作功德盡以施之。三等心眾生謙下無礙。",
    "X22n0427_003:0774c22": "於諸菩薩視之如佛。四所未聞經。聞之無疑。五不與",
    "X22n0427_003:0774c23": "聲聞而相違背。六不嫉彼供。不高己利。而於其中調",
    "X22n0427_003:0774c24": "伏其心。七常省己過。不訟彼短。八恒以一心。求諸功",
    "X22n0427_003:0775a01": "德。行無瘡疣生於淨土者。瘡疣玉之瑕身之疵也。",
    "X22n0427_003:0775a02": "如既益眾生菩薩之善行也。苟或望報則瘡疣矣。至",
    "X22n0427_003:0775a03": "求諸功德菩薩之善行也。苟不一心則瘡疣矣。修此",
    "X22n0427_003:0775a04": "八行。去此八疵。誠為清淨之行而得生淨土也。",
    "X22n0427_003:0775a05": "我得憶念一切諸佛境界智慧光明普見法門者。諸",
    "X22n0427_003:0775a06": "佛境界。指所觀境。言一切者。橫徧豎窮故。智慧光明。",
    "X22n0427_003:0775a07": "指能觀之智。普見法門。即收前二。以結其名。謂以智",
    "X22n0427_003:0775a08": "慧。觀諸佛境界。即名普見也。",
    "X22n0427_003:0775a09": "二十一念佛門者。一智光普照。二令一切眾生。三令",
    "X22n0427_003:0775a10": "安住力。四令安住法。五照耀諸方。六入不可見處。七",
    "X22n0427_003:0775a11": "住於諸劫。八住一切時。九住一切剎。十住一切世。十",
    "X22n0427_003:0775a12": "一住一切境。十二住寂滅。十三住遠離。十四住廣大。",
    "X22n0427_003:0775a13": "十五住微細。十六住莊嚴。十七住能事。十八住自在",
    "X22n0427_003:0775a14": "心。十九住自業。二十住神變。二十一住虗空。智光",
    "X22n0427_003:0775a15": "普照者。常見一切諸佛國土。種種宮殿悉嚴淨故。",
    "X22n0427_003:0775a16": "住虗空者。觀察如來所有身雲。莊嚴法界虗空界故",
    "X22n0427_003:0775a17": "心外無境界者。謂一心不亂。即是諸佛境界。心外別",
    "X22n0427_003:0775a18": "無佛境界故。心外無智照者。謂一心不亂。即是智",
    "X22n0427_003:0775a19": "光普照悉皆嚴淨。心外別無智光照故。心外無虗",
    "X22n0427_003:0775a20": "空者。謂一心不亂。即是莊嚴法界。及虗空界。心外別",
    "X22n0427_003:0775a21": "無住虗空故。",
    "X22n0427_003:0775a22": "鈔。心想佛時。是心作佛者。觀經云。汝等心想佛時",
    "X22n0427_003:0775a23": "是心即是三十二相。八十隨形好。是心作佛。是心是",
    "X22n0427_003:0775a24": "佛。",
    "X22n0427_003:0775b01": "今釋是心作佛者。作有二義。一淨心能感他方應佛。",
    "X22n0427_003:0775b02": "故名是心作佛。即疏文所謂佛本是無。心淨故有也。",
    "X22n0427_003:0775b03": "二三昧能成己之果佛。故名是心作佛。即疏文所謂",
    "X22n0427_003:0775b04": "亦因三昧心終成作佛也。初作他佛。次作己佛。此約",
    "X22n0427_003:0775b05": "能感能成。釋作也。",
    "X22n0427_003:0775b06": "是心是佛者。是亦二義。一心即應佛。故名是心是佛。",
    "X22n0427_003:0775b07": "即疏文所謂向聞佛本是無。心淨故有。便謂條然有",
    "X22n0427_003:0775b08": "異。故言即是應佛。心外無佛也。二心即果佛。故名是",
    "X22n0427_003:0775b09": "心是佛。即疏文所謂亦無佛之因也。初是應佛。二是",
    "X22n0427_003:0775b10": "果佛。此約即應即果。釋是也。",
    "X22n0427_003:0775b11": "若論作是之義者。即不思議三觀也。何者。以明心作",
    "X22n0427_003:0775b12": "佛故。顯非性德。自然有佛。以明心是佛故。顯非修德。",
    "X22n0427_003:0775b13": "因緣成佛。即是而作。故全性成修。則泯一切自然之",
    "X22n0427_003:0775b14": "性。即作而是。故全修即性。則泯一切因緣之性。若其",
    "X22n0427_003:0775b15": "然者。何思不絕。何議不忘。",
    "X22n0427_003:0775b16": "既以作是絕乎思議。復以作是。顯於三觀。以若破若",
    "X22n0427_003:0775b17": "立。皆名為作。空假二觀也。不破不立。名之為是。中道",
    "X22n0427_003:0775b18": "觀也。全是而作。則三諦俱破。三諦俱立。名一空一切",
    "X22n0427_003:0775b19": "空。名一假一切假也。全作而是。則於三諦俱非破非",
    "X22n0427_003:0775b20": "立。名一中一切中也。即中之空假名作。能破三惑能",
    "X22n0427_003:0775b21": "立三法。故感他佛。三身圓應。能成我心三身當果。即",
    "X22n0427_003:0775b22": "空假之中名是。則全惑即智。全障即德。故心是應佛。",
    "X22n0427_003:0775b23": "心是果佛。故知作是一心修者。乃不思議三觀也。",
    "X22n0427_003:0775b24": "由此一心。終當作佛四句。一心即不生滅因地心也。",
    "X22n0427_003:0775c01": "由此因心。終成果覺。故始從信解。終至行證。等覺還",
    "X22n0427_003:0775c02": "源。直至如來妙莊嚴海。故名作也。",
    "X22n0427_003:0775c03": "即此一心。全體是佛四句。一心即真如法性身也。本",
    "X22n0427_003:0775c04": "無修證。不涉程途。全體是佛。若言是因。對果言因。既",
    "X22n0427_003:0775c05": "無當果。因是誰因。若言是果。對因言果。既無前因。果",
    "X22n0427_003:0775c06": "是誰果。故名是也。",
    "X22n0427_003:0775c07": "鈔。修餘少善名散者。以人天小果有漏之因。是散",
    "X22n0427_003:0775c08": "心修善。故名散善。一心不亂名定者。心緣一境。無有",
    "X22n0427_003:0775c09": "異念。故言定善。",
    "X22n0427_003:0775c10": "一心復分定散者。事一心者。雖心緣一境。猶屬識心。",
    "X22n0427_003:0775c11": "所緣之境。念念遷流。能緣之心。新新不住。對前散心。",
    "X22n0427_003:0775c12": "故名曰定。對後理一。猶名為散。定善中散善也。理一",
    "X22n0427_003:0775c13": "心者。見諸法實相。以不生滅心契真常之理。本自不",
    "X22n0427_003:0775c14": "動。本自寂滅。定善中之定善也。",
    "X22n0427_003:0775c15": "事一心者。猶未離六識。故為定中散。理一心者。則是",
    "X22n0427_003:0775c16": "常住真心。故為定中定。",
    "X22n0427_003:0775c17": "疏。即菩薩念佛者。以有凡夫念佛三昧。二乘念佛",
    "X22n0427_003:0775c18": "三昧。今是菩薩念佛三昧故。",
    "X22n0427_003:0775c19": "鈔。惟言正念實相者。以不念有。不念空。不念二邊。",
    "X22n0427_003:0775c20": "不念中道故。",
    "X22n0427_003:0775c21": "今謂彼專下。謂彼經並無信願往生等語者。以正念",
    "X22n0427_003:0775c22": "實相專主理故。此經有信願往生者。兼事理故。事一",
    "X22n0427_003:0775c23": "心。則不相同。若理一心。正彼正念實相也。蓋彼下",
    "X22n0427_003:0775c24": "釋疑。恐疑云。二經同一念佛三昧。而有專理兼事之",
    "X22n0427_003:0776a01": "不同者。何也。蓋彼為能離念者。以無念正入。此為不",
    "X22n0427_003:0776a02": "能離念者。以有念巧入。離為因不同。同歸無念。究竟",
    "X22n0427_003:0776a03": "不別也。",
    "X22n0427_003:0776a04": "鈔。直指靈知者。波羅提云。在眼曰見。在耳曰聞。在",
    "X22n0427_003:0776a05": "手執捉。在足運奔。悟之則為佛性。迷之則為精魂是",
    "X22n0427_003:0776a06": "也。又荷澤云。知之一字。眾妙之門。永嘉云。不須知知",
    "X22n0427_003:0776a07": "但知而已等。",
    "X22n0427_003:0776a08": "門庭施設不同者。淨土法門。有淨有穢。有佛有生。是",
    "X22n0427_003:0776a09": "約建立門。禪宗法門。則淨穢雙非。生佛不立。是約掃",
    "X22n0427_003:0776a10": "蕩門。",
    "X22n0427_003:0776a11": "所證無兩心者。彼一切盡掃者。頓除妄想。直顯靈知。",
    "X22n0427_003:0776a12": "此一切建立者。使成三昧。亦悟靈知。故古云參禪本",
    "X22n0427_003:0776a13": "為超生死。念佛亦因脫死生。但向一邊挨得入。兩條",
    "X22n0427_003:0776a14": "門路不多爭。",
    "X22n0427_003:0776a15": "傳法四句者。初祖云。吾本來茲土。傳法度迷情。一華",
    "X22n0427_003:0776a16": "開五葉。結果自然成。",
    "X22n0427_003:0776a17": "印心四卷者。初祖付二祖曰。吾有楞伽四卷。亦付與",
    "X22n0427_003:0776a18": "汝。即是如來心要法門。令諸眾生開示悟入。",
    "X22n0427_003:0776a19": "鈔。紛然不齊者。約善惡無記三性說。以三性自體",
    "X22n0427_003:0776a20": "迥異故。雜然競起者。約八識緣境不同說。以眼識緣",
    "X22n0427_003:0776a21": "色。耳識緣聲。賴耶緣根身器界故。",
    "X22n0427_003:0776a22": "遡流窮源不出一心者。始從清淨心中。無明妄動。轉",
    "X22n0427_003:0776a23": "成賴耶。次從賴耶。轉出前七。心王既起。心所隨行。次",
    "X22n0427_003:0776a24": "第引生五十一種。如從源出流也。今遡流及源者。則",
    "X22n0427_003:0776b01": "心所不離心王。心王不起。心所不生故。心王不離妙",
    "X22n0427_003:0776b02": "心。妙心不動。心王不現故。",
    "X22n0427_003:0776b03": "恒審思量者。指七識也。此識恒常。審推思察量度。第",
    "X22n0427_003:0776b04": "八見分為我故。恒之與審。於八識中四句分別。一恒",
    "X22n0427_003:0776b05": "而非審。謂第八識不執我。無間斷故。二審而非恒。謂",
    "X22n0427_003:0776b06": "第六識以執我。間斷故。三非恒非審。謂前五識不執",
    "X22n0427_003:0776b07": "我。多間斷故。四亦恒亦審。謂第七識執我。無斷故。",
    "X22n0427_003:0776b08": "真妄和合者。指賴耶也。起信云。不生不滅。與生滅和",
    "X22n0427_003:0776b09": "合。非一非異。名為阿賴耶識。釋曰不生不滅者。是如",
    "X22n0427_003:0776b10": "來藏自性清淨心。動作生滅不相離故。故云和合。非",
    "X22n0427_003:0776b11": "謂別有生滅來與真如合。謂生滅之心。心之生滅無",
    "X22n0427_003:0776b12": "二相故。真如全體動故。心與生滅非異。而恒不變真",
    "X22n0427_003:0776b13": "性故。心與生滅非一也。",
    "X22n0427_003:0776b14": "念極而忘者。忘謂人法雙亡。是六識脫落。而七識隨",
    "X22n0427_003:0776b15": "六識用事六識既脫則七識自然不行故恒審思量",
    "X22n0427_003:0776b16": "者。其思寂焉。",
    "X22n0427_003:0776b17": "忘極而化者。化謂空空亦空。是識陰盡。罔象虗無。顛",
    "X22n0427_003:0776b18": "倒妄想。皆淨盡無餘故。真妄和合者。其妄消焉。",
    "X22n0427_003:0776b19": "巨浪微波。咸成止水者。巨浪指前七識心心所。楞伽",
    "X22n0427_003:0776b20": "云。譬如巨海浪。斯由猛風起。洪波鼓冥壑。無有斷絕",
    "X22n0427_003:0776b21": "時。微波指第八識心心所。楞嚴云。如急流水。望如恬",
    "X22n0427_003:0776b22": "靜。流急不見。非是無流。",
    "X22n0427_003:0776b23": "濃雲薄霧。盡作澄空者。濃雲喻前七心心所。以前七",
    "X22n0427_003:0776b24": "麤重。障真重故。薄霧喻第八心心所。以第八微細。障",
    "X22n0427_003:0776c01": "真輕故。",
    "X22n0427_003:0776c02": "鈔。若事一心下。或問云。此之至心。或指事一心。亦",
    "X22n0427_003:0776c03": "未可知焉知是理耶。故云事一心雖亦滅罪。如石壓",
    "X22n0427_003:0776c04": "草。如冰夾魚。冰泮則魚游。石去則草長。定力已過。罪",
    "X22n0427_003:0776c05": "將復現。理一心者。一心既朗。罪性皆空。以般若智了",
    "X22n0427_003:0776c06": "知罪性不在內外中間故。指理一心也。",
    "X22n0427_003:0776c07": "十方眾生下五句。明稱佛功勝。唯一大乘。一切諸",
    "X22n0427_003:0776c08": "法二句。出其所以。謂何故一稱佛時。皆當作佛。唯一",
    "X22n0427_003:0776c09": "大乘耶。曰以一切諸法。唯一相不二相。一行不二行。",
    "X22n0427_003:0776c10": "故唯一乘。所謂二句。轉釋一相。習如是觀五句。",
    "X22n0427_003:0776c11": "明利益。一相。即畢竟空相。離一切諸相。故名一相。",
    "X22n0427_003:0776c12": "一門。即法華中。唯有一門。而復陿小。無生無滅。",
    "X22n0427_003:0776c13": "即華嚴所謂。一切法無生。一切法無滅。若能如是解。",
    "X22n0427_003:0776c14": "諸佛常現前。畢竟空相。以破諸法畢竟淨盡。名為",
    "X22n0427_003:0776c15": "畢竟。又解畢竟名為終竟。觀是終竟之法。亦不可得。",
    "X22n0427_003:0776c16": "則不執有究竟之法。名為畢竟空。故法華云。乃至究",
    "X22n0427_003:0776c17": "竟涅槃。常寂滅相。終歸於空也。五欲即五塵。以能",
    "X22n0427_003:0776c18": "動人欲心。故遂名欲。五蓋。即貪瞋癡。睡眠。掉悔。此",
    "X22n0427_003:0776c19": "五能覆蓋真性。障諸禪定。故名曰蓋。五根。即信念",
    "X22n0427_003:0776c20": "進定慧。禪定。即百八三昧等。法界初門云。以是空",
    "X22n0427_003:0776c21": "慧。照諸禪定。種種法門。無染無著。則能出生諸菩薩",
    "X22n0427_003:0776c22": "百八三昧等。",
    "X22n0427_003:0776c23": "歸命一心者。南無即歸命。佛即是心也。",
    "X22n0427_003:0776c24": "一聞佛名。聞字是心聞。即若聞首題名字。所得功德。",
    "X22n0427_003:0777a01": "不可限量之聞。又即心聞洞十方。生於大因力之聞。",
    "X22n0427_003:0777a02": "鈔。一乘大道下四句。謂華嚴一乘大道。乃頓悟自",
    "X22n0427_003:0777a03": "心之大菩薩境界。非樂生淨土菩薩境界。以厭此穢",
    "X22n0427_003:0777a04": "土。欣彼淨邦。不達淨穢雙非。知見不普故。",
    "X22n0427_003:0777a05": "今謂下。釋彼論意。以論中知見不普。是指得事一心",
    "X22n0427_003:0777a06": "者。非指理一心者。若得理一心。妙悟自心。有何穢之",
    "X22n0427_003:0777a07": "可厭。淨之可忻耶。此乃縱釋。",
    "X22n0427_003:0777a08": "然雖下是奪釋。平等法界。無生可度者。平等真法界。",
    "X22n0427_003:0777a09": "佛不度眾生。彌勒如。眾生如。一如無二如故。常修",
    "X22n0427_003:0777a10": "淨土教化眾生者。淨名經云。雖知諸佛國。及與眾生",
    "X22n0427_003:0777a11": "空。而常修淨土。教化於眾生。正所謂一乘大道者。",
    "X22n0427_003:0777a12": "平等法界。無生可度。真如界內不受一塵也。常修淨",
    "X22n0427_003:0777a13": "土教化眾生。佛事門頭不捨一法也。事理圓融。權實",
    "X22n0427_003:0777a14": "不二。一乘大道也。",
    "X22n0427_003:0777a15": "普賢菩薩。為華嚴長子者。他經皆首文殊。以重智故。",
    "X22n0427_003:0777a16": "此經獨首普賢。以宗法界行故。",
    "X22n0427_003:0777a17": "鈔。不可以仁之難熟者。孟子云。五穀者。種之美者",
    "X22n0427_003:0777a18": "也。苟為不熟。不如稊稗。夫仁亦在乎熟之而已矣。",
    "X22n0427_003:0777a19": "疏。又此四字。若離合釋之者。相非即是離。相即即",
    "X22n0427_003:0777a20": "是合。相非故名不亂。是以離釋之。相即故名一心。是",
    "X22n0427_003:0777a21": "以合釋之。一心自一心。不亂自不亂。故不妨離釋。一",
    "X22n0427_003:0777a22": "心即不亂。不亂即一心。故不妨合釋。",
    "X22n0427_003:0777a23": "鈔。相即下十一句。釋相即。名一心。即有而無者。緣",
    "X22n0427_003:0777a24": "起即性空故。即無而有者。性空即緣起故。二邊叵得",
    "X22n0427_003:0777b01": "二句。互奪兩亡。緣起性空。既俱不可得。則非緣起性",
    "X22n0427_003:0777b02": "空之中道。亦不存故。三德渾然。不可分別者。有即",
    "X22n0427_003:0777b03": "萬法齊彰。屬解脫德。無即一塵不立。屬般若德。中即",
    "X22n0427_003:0777b04": "空有難思。屬法身德。即有而無。解脫即般若。即無而",
    "X22n0427_003:0777b05": "有。般若即解脫。二邊叵得。般若解脫即法身。中亦不",
    "X22n0427_003:0777b06": "存。法身即般若解脫。舉一即三。言三即一。如天王三",
    "X22n0427_003:0777b07": "目。伊字三點。三德渾然。故名一心。",
    "X22n0427_003:0777b08": "相非下十四句。釋相非。故名不亂。假非是空。緣起非",
    "X22n0427_003:0777b09": "性空。空非是假。性空非緣起。中非假空。中道非緣起",
    "X22n0427_003:0777b10": "性空。空非是假。則能所雙亡。成般若德。假非是空。則",
    "X22n0427_003:0777b11": "能所雙立成解脫德。中非假空。則雙照雙遮成法身",
    "X22n0427_003:0777b12": "德。般若非法身解脫。解脫非般若法身。法身非解脫",
    "X22n0427_003:0777b13": "般若。三德歷然。故名不亂。又渾然即歷然。歷然即渾",
    "X22n0427_003:0777b14": "然。一心即不亂。不亂即一心也。",
    "X22n0427_003:0777b15": "鈔。如小教下。正明五教一心。",
    "X22n0427_003:0777b16": "小教以由心造業等者。小教不知八識。由六識造善",
    "X22n0427_003:0777b17": "惡業。感三界六道苦樂等境。故曰一心。此假名一心。",
    "X22n0427_003:0777b18": "非真一心也。以不達唯心之理。心外實有前境故。",
    "X22n0427_003:0777b19": "始教以賴耶所變為一心者。始教知有八識。但不即",
    "X22n0427_003:0777b20": "真如。以真如凝然不變不隨緣故。乃生滅八識。含漏",
    "X22n0427_003:0777b21": "無漏種所變現也。如云無始時來界。一切法等依。由",
    "X22n0427_003:0777b22": "以有諸趣。及涅槃證得等。此以生滅八識為一心。",
    "X22n0427_003:0777b23": "終教以如來藏為一心者。終教達八識。即真如隨緣。",
    "X22n0427_003:0777b24": "為阿賴耶識。識如夢幻。唯一真如。此以如來藏為一",
    "X22n0427_003:0777c01": "心。",
    "X22n0427_003:0777c02": "頓教以染淨俱泯為一心者。染即六識。及生滅八識",
    "X22n0427_003:0777c03": "等。淨即如來藏。以終教歸如來藏。雖云至淨。以見有",
    "X22n0427_003:0777c04": "如來藏在。猶未離念故。此則五法三自性皆空。八識",
    "X22n0427_003:0777c05": "二無我俱遣。一念不生。方為一心。",
    "X22n0427_003:0777c06": "圓教總該萬有為一心者。前四教。則前淺後深。互不",
    "X22n0427_003:0777c07": "相攝。今圓教則周徧含容。重重無盡。隨舉一塵。全彰",
    "X22n0427_003:0777c08": "法界。總該萬有為一心也。",
    "X22n0427_003:0777c09": "天台四教例此者。小即藏教。始即通教。終即別教。圓",
    "X22n0427_003:0777c10": "即圓教。頓即天台之離言四教。",
    "X22n0427_003:0777c11": "疏。具有此意者。謂雖無事理之文。而意則具足也。",
    "X22n0427_003:0777c12": "鈔。專念阿彌佛。即得往生者。論文云。如修多羅說。",
    "X22n0427_003:0777c13": "若人專念西方極樂世界阿彌陀佛。所修善根迴向。",
    "X22n0427_003:0777c14": "願求生彼世界。即得往生。常見佛故。終無有退。",
    "X22n0427_003:0777c15": "若念真如法身者。論文云。若觀彼佛真如法身。常勤",
    "X22n0427_003:0777c16": "修習。畢竟得生。住正定故。",
    "X22n0427_003:0777c17": "雖念亦無能念可念者。論文云。若知一切法。雖說無",
    "X22n0427_003:0777c18": "有能說可說。雖念亦無能念可念。是名隨順。若離於",
    "X22n0427_003:0777c19": "念。名為得入。",
    "X22n0427_003:0777c20": "疏。顯密二義者。言教直詮真性。開悟眾生。普願人",
    "X22n0427_003:0777c21": "人解了。無有隱覆曰顯。呪語如王密詔。唯佛能知。諸",
    "X22n0427_003:0777c22": "大菩薩不能曉了。但許精持。不通解路曰密。",
    "X22n0427_003:0777c23": "鈔。自疑理性不明。所為無益者。此專事者。疑不明",
    "X22n0427_003:0777c24": "理。而阻其事也。大勢至下。正引事得通理。以決疑也",
    "X22n0427_003:0778a01": "不假方便自得心開者。方便即觀心究理等。今謂若",
    "X22n0427_003:0778a02": "眾生心。憶佛念佛。現前當來。必定見佛。不假觀心究",
    "X22n0427_003:0778a03": "理之方便。始得心開。直下念去。念至念極心空。自得",
    "X22n0427_003:0778a04": "開悟也。",
    "X22n0427_003:0778a05": "自疑稱佛名少。或致落空者。此專理者。疑稱名少。而",
    "X22n0427_003:0778a06": "阻其理。念念理一下。正以理通事。而決疑也。",
    "X22n0427_003:0778a07": "念念理一。念念彌陀者。所謂念空真念。處處彌陀說",
    "X22n0427_003:0778a08": "法時時蓮蕋化生也。故曰其為稱名不亦大乎。",
    "X22n0427_003:0778a09": "攝心體心四句。攝心即事持。事得通理。攝心即體心。",
    "X22n0427_003:0778a10": "體心即理持。理得通事。體心即攝心。",
    "X22n0427_003:0778a11": "疏。隨機不定者。根稍鈍人。事尚未能。奚能究理。且",
    "X22n0427_003:0778a12": "先勤事。攝心既定。然後觀心究理。不然妄識紛飛。徒",
    "X22n0427_003:0778a13": "勞分別。何益之有。若根性大利人。般若緣深。法身機",
    "X22n0427_003:0778a14": "熟。莫勤事行。直究唯心。直捷根源。不勞摘葉尋枝故。",
    "X22n0427_003:0778a15": "問。前云執理而迷事。比貧士獲豪家之券。又云約理",
    "X22n0427_003:0778a16": "無可念。約事則無可念中吾固念之。以念即無念故。",
    "X22n0427_003:0778a17": "今云。徑就理持。不勤事行。豈非墮前所斥耶。答云。前",
    "X22n0427_003:0778a18": "之所斥。乃執理而迷事。耽著頑空。不信念佛者。今徑",
    "X22n0427_003:0778a19": "就理持。是即念返觀。正深求淨土。不撥事行者。故不",
    "X22n0427_003:0778a20": "墮前咎。",
    "X22n0427_003:0778a21": "疏。二十一字者。專持名號。以稱名故。眾罪消滅。即",
    "X22n0427_003:0778a22": "是多善根福德因緣。",
    "X22n0427_003:0778a23": "疏。自性非憶非忘下。憶者對忘而言。有憶有忘。非",
    "X22n0427_003:0778a24": "真執持。直須兩頭撒開。中間坐斷。乃真執持。今者",
    "X22n0427_003:0778b01": "對昨而言。有昨有今。非真七日。直須劫日雙消。掃空",
    "X22n0427_003:0778b02": "三際。乃真七日。若對多名一。一則彌多。何名一心。",
    "X22n0427_003:0778b03": "迥超數量。直契無為。是名一心。若對亂名定。定則",
    "X22n0427_003:0778b04": "彌亂。何名不亂。諦了自心。頓超動寂。方名不亂。",
    "X22n0427_003:0778b05": "鈔。本無生滅下。生則有憶。滅則有忘。自性本無生",
    "X22n0427_003:0778b06": "滅。何有憶忘。過去為昨。現在為今。自性體絕去來。誰",
    "X22n0427_003:0778b07": "成今昨。自性一亦不為一。為墮諸數故。則多尚奚",
    "X22n0427_003:0778b08": "存。自性定且無定形。有物凝然故。則亂將安寄。",
    "X22n0427_003:0778b09": "如斯會得。終日念佛。終日念心。以心外無佛。佛外無",
    "X22n0427_003:0778b10": "心。即佛即心。即心即佛。心佛無有二故。終日念心。",
    "X22n0427_003:0778b11": "終日無念者。以即佛即心。則非佛。即心即佛。則非心。",
    "X22n0427_003:0778b12": "互奪兩亡。能所雙消故。如是念佛。名為真念佛。念佛",
    "X22n0427_003:0778b13": "之理。豈沾沾事行耶。",
    "X22n0427_003:0778b15": "彌陀經疏鈔演義卷三"
}