{
    "X17n0330_003:0655b07": "楞伽阿跋多羅寶經宗通卷三",
    "X17n0330_003:0655b08": "(魏云集一切佛法品第三之二)。",
    "X17n0330_003:0655b09": "復次大慧菩薩摩訶薩當善三自性云何三自性謂",
    "X17n0330_003:0655b10": "妄想自性緣起自性成自性大慧妄想自性從相生",
    "X17n0330_003:0655b11": "大慧白佛言世尊云何妄想自性從相生佛告大慧",
    "X17n0330_003:0655b12": "緣起自性事相相行顯現事相相計著有二種妄想",
    "X17n0330_003:0655b13": "自性(唐云謂彼於緣起事相種類顯現生計著故)如來應供等正覺之所",
    "X17n0330_003:0655b14": "建立謂名相計著相及事相計著相名相計著相者",
    "X17n0330_003:0655b15": "謂內外法計著事相計著相者謂即彼如是內外自",
    "X17n0330_003:0655b16": "共相計著是名二種妄想自性相若依若緣生是名",
    "X17n0330_003:0655b17": "緣起云何成自性謂離名相事相妄想聖智所得及",
    "X17n0330_003:0655b18": "自覺聖智趣所行境界是名成自性如來藏心爾時",
    "X17n0330_003:0655b19": "世尊欲重宣此義而說偈言。",
    "X17n0330_003:0655b20": "名相覺想自性二相正智如如是則成相。",
    "X17n0330_003:0655b21": "大慧是名觀察五法自性相經自覺聖智趣所行境",
    "X17n0330_003:0655b22": "界汝等諸菩薩摩訶薩應當修學。",
    "X17n0330_003:0655b23": "通曰大慧前問分別五法自性法門次請因知五",
    "X17n0330_003:0655b24": "法自性已則觀察人法二無我淨除妄想照明諸",
    "X17n0330_003:0655c01": "地乃至逮得如來法身今次第答之五法依自性",
    "X17n0330_003:0655c02": "而立三自性中即具有五法曰名曰相曰妄想是",
    "X17n0330_003:0655c03": "三法者相緣而起是名緣起若知緣起如幻了妄",
    "X17n0330_003:0655c04": "即真是名正智名相體空本自如如是名圓成實",
    "X17n0330_003:0655c05": "性成自性即真識緣起自性即現識妄想自性即",
    "X17n0330_003:0655c06": "分別事識本一如來藏心也云何妄想自性從相",
    "X17n0330_003:0655c07": "生一者緣起自性事相不離根塵相緣從自心起",
    "X17n0330_003:0655c08": "是內法相二者種類顯現事相不出依正二報惑",
    "X17n0330_003:0655c09": "業所感是外法相於中計著以為實有故有二種",
    "X17n0330_003:0655c10": "妄想自性云何二種謂計著名相及計著事相是",
    "X17n0330_003:0655c11": "諸如來之所演說曰名相者有內法之名有外法",
    "X17n0330_003:0655c12": "之名如色屬外法受想行識屬內法但有其名耳",
    "X17n0330_003:0655c13": "未及於事也事相者即彼內外之法而有自共相",
    "X17n0330_003:0655c14": "可得妄計五蘊各有自體曰自相和合成人曰共",
    "X17n0330_003:0655c15": "相自共相即是事相通前名字相為二種相此二",
    "X17n0330_003:0655c16": "種皆虗妄不實於中計著不捨名為二種妄想相",
    "X17n0330_003:0655c17": "是二種妄想自性相不離乎相而生也若夫內依",
    "X17n0330_003:0655c18": "於八識無始習氣以為之因外緣於六塵聚塵內",
    "X17n0330_003:0655c19": "搖以為之緣以種子熏現行以現行熏種子而生",
    "X17n0330_003:0655c20": "起者是名緣起自性均之為妄也妄則種種執著",
    "X17n0330_003:0655c21": "不可語圓虗浪生滅不可語成妄本無根不可語",
    "X17n0330_003:0655c22": "實若圓成實性本自真實本自圓成離乎名無名",
    "X17n0330_003:0655c23": "可得離乎相無相可得離乎妄想無一念可得一",
    "X17n0330_003:0655c24": "切世間智所不能得惟聖智所得由無師智識自",
    "X17n0330_003:0656a01": "本心了無所得是聖慧之智即名正智以此正智",
    "X17n0330_003:0656a02": "證入如如境界是自覺聖智趣所行境界清淨周",
    "X17n0330_003:0656a03": "徧法法圓成是名成自性第一義諦如來藏心也",
    "X17n0330_003:0656a04": "世尊重宣偈言曰名曰相曰覺想想即妄想而發",
    "X17n0330_003:0656a05": "覺處即該緣起之義是緣起自性妄想自性二相",
    "X17n0330_003:0656a06": "所從生也曰正智乃般若智離名相妄想而歸之",
    "X17n0330_003:0656a07": "乎正也曰如如乃真如體即名相妄想而總一如",
    "X17n0330_003:0656a08": "也合之名圓成實性是名觀察五法三自性經但",
    "X17n0330_003:0656a09": "不能觀察唯心所現則逐名逐相而妄想橫生能",
    "X17n0330_003:0656a10": "觀察唯此一心則妄想即是正智名相本自如如",
    "X17n0330_003:0656a11": "而自覺聖智趣所行境界只此一個成自性是真",
    "X17n0330_003:0656a12": "能善三自性者汝等菩薩應當修學僧問黃檗從",
    "X17n0330_003:0656a13": "上皆云即心是佛未審即那個心是佛檗云你有",
    "X17n0330_003:0656a14": "幾個心云為復即凡心是佛即聖心是佛檗云你",
    "X17n0330_003:0656a15": "何處有凡聖心耶云即今三乘中說有凡聖和尚",
    "X17n0330_003:0656a16": "何得言無檗云三乘中分明向你道凡聖心是妄",
    "X17n0330_003:0656a17": "你今不解反執為有將空作實豈不是妄妄故迷",
    "X17n0330_003:0656a18": "心汝但除却凡情聖境心外更無別佛祖師西來",
    "X17n0330_003:0656a19": "直指一切人全體是佛汝今不識執凡執聖向外",
    "X17n0330_003:0656a20": "馳騁還自迷心所以向汝道即心是佛一念情生",
    "X17n0330_003:0656a21": "即墮異趣無始已來不異今日無有異法故名成",
    "X17n0330_003:0656a22": "等正覺云和尚所云即者是何道理檗云覓甚麼",
    "X17n0330_003:0656a23": "道理纔有道理便即心異云前言無始以來不異",
    "X17n0330_003:0656a24": "今日此理如何檗云只為覓故汝自異他汝若不",
    "X17n0330_003:0656b01": "覓何處有異云既是不異何更用說即檗云若不",
    "X17n0330_003:0656b02": "認凡聖阿誰向你道即即若不即心亦不心可中",
    "X17n0330_003:0656b03": "心即俱忘阿你更擬向何處覓去黃檗凑底發明",
    "X17n0330_003:0656b04": "而聖智所得境界躍如。",
    "X17n0330_003:0656b05": "復次大慧菩薩摩訶薩善觀二無我相云何二種無",
    "X17n0330_003:0656b06": "我相謂人無我及法無我云何人無我謂離我我所",
    "X17n0330_003:0656b07": "陰界入聚無知業愛生眼色等攝受計著生識一切",
    "X17n0330_003:0656b08": "諸根自心現器身藏自妄想相施設顯示(唐云何者是人無我",
    "X17n0330_003:0656b09": "相謂蘊界處離我我所無知愛業之所生起眼等識生取於色等而生計著又自心見身器世界皆是藏心之",
    "X17n0330_003:0656b10": "所顯現剎那相續變壞不停)如河流如種子如燈如風如雲剎那",
    "X17n0330_003:0656b11": "展轉壞躁動如猿猴樂不淨處如飛蠅無厭足如風",
    "X17n0330_003:0656b12": "火(唐云猛火)無始虗偽習氣因如汲水輪生死趣有輪(唐云",
    "X17n0330_003:0656b13": "無始虗偽習氣為因諸有趣中流轉不息如汲水輪)種種身色如幻術神呪機",
    "X17n0330_003:0656b14": "發像起(唐云種種身威儀進止譬如死屍呪力故行亦如木人因機運動)善彼相知",
    "X17n0330_003:0656b15": "(唐云能於此善知其相)是名人無我智。",
    "X17n0330_003:0656b16": "通曰前大慧問云何二無我云何爾燄淨此詳語",
    "X17n0330_003:0656b17": "之上章約五法歸三自性此章約八識歸二無我",
    "X17n0330_003:0656b18": "蘊等假合名人蘊等自相名法於五蘊假合中推",
    "X17n0330_003:0656b19": "之無我是人無我於離五蘊等法推之無我是法",
    "X17n0330_003:0656b20": "無我何言乎人無我也謂於五蘊六入十八界聚",
    "X17n0330_003:0656b21": "落之處分別觀察能離內而根身之我及離外而",
    "X17n0330_003:0656b22": "器界之我所是皆無始無明愛業之所生起本自",
    "X17n0330_003:0656b23": "無根故當離也業愛何以生我及我所哉眼等六",
    "X17n0330_003:0656b24": "根攝受色等六塵從中計著而識生焉既生識已",
    "X17n0330_003:0656c01": "一切諸根藏心所現之見分也而執為我一切器",
    "X17n0330_003:0656c02": "界藏心所現之相分也而執為我所謂之曰現如",
    "X17n0330_003:0656c03": "鏡現影像當體全空但自妄想分別施設顯示以",
    "X17n0330_003:0656c04": "為實有是妄想生於識識生於業愛如無業愛色",
    "X17n0330_003:0656c05": "等誰為攝取既無攝取識等誰為計著是無知愛",
    "X17n0330_003:0656c06": "業生起蘊界入聚自無始以來念念相續流注不",
    "X17n0330_003:0656c07": "息有如河流含藏八識田中能生華果有如種子",
    "X17n0330_003:0656c08": "一念烱烱因明立所相繼不絕如燈本無形狀而",
    "X17n0330_003:0656c09": "能鼓煽宇內如風本無根蒂而能出沒無常如雲",
    "X17n0330_003:0656c10": "是七識行陰內依於八識如種子如燈外依於六",
    "X17n0330_003:0656c11": "識如風如雲展轉相因而生亦展轉相因而壞剎",
    "X17n0330_003:0656c12": "那之間變壞不停及入六識則心想躁動拈一放",
    "X17n0330_003:0656c13": "一有如猿猴樂著塵境以不淨為淨有如飛蠅貪",
    "X17n0330_003:0656c14": "求受用無厭無足有如猛火始而動既而樂終無",
    "X17n0330_003:0656c15": "厭足流逸奔塵往而不返良由八識田中無始虗",
    "X17n0330_003:0656c16": "偽習氣為之因也虗偽習氣熏變真如墮在諸有",
    "X17n0330_003:0656c17": "趣中如汲水輪流轉不息有無相傾因果相乘生",
    "X17n0330_003:0656c18": "死輪轉是無明業愛虗偽習氣為因便能生起種",
    "X17n0330_003:0656c19": "種五蘊根身而為之我是為正報即能生起種種",
    "X17n0330_003:0656c20": "器界資生受用諸色相等而為之我所是為依報",
    "X17n0330_003:0656c21": "此亦從不思議中變起有如幻術神呪能令死屍",
    "X17n0330_003:0656c22": "行動亦如機關木人機發像起雖見諸根動要以",
    "X17n0330_003:0656c23": "一機抽而無明業愛正其生起之機也能於此善",
    "X17n0330_003:0656c24": "知其相無明滅則行滅行滅則識滅乃至有滅則",
    "X17n0330_003:0657a01": "生老病死苦滅既無業愛誰為種種身與色乎無",
    "X17n0330_003:0657a02": "身則我離無色則我所離所謂蘊界入聚假合而",
    "X17n0330_003:0657a03": "名人者蕩然一空矣是名人無我智能作是空觀",
    "X17n0330_003:0657a04": "者不落識情故名為智也昔仰山於僧堂三昧次",
    "X17n0330_003:0657a05": "夜半不見山河大地寺宇人物以至己身全同空",
    "X17n0330_003:0657a06": "界明晨舉似溈山溈曰我在百丈時得此境乃是",
    "X17n0330_003:0657a07": "融通妄想銷明之功汝向後說法有人過者無有",
    "X17n0330_003:0657a08": "是處溈仰傳佛心印單明向上亦不廢人無我次",
    "X17n0330_003:0657a09": "第而修乃知真實修行者不徒以虗論相高。",
    "X17n0330_003:0657a10": "云何法無我智謂覺陰界入妄想相自性如陰界入",
    "X17n0330_003:0657a11": "離我我所陰界入積聚因業愛繩縛展轉相緣生無",
    "X17n0330_003:0657a12": "動搖(唐云愛業繩縛五為緣起無能作者)諸法亦爾離自共相不實妄",
    "X17n0330_003:0657a13": "想相妄想力是凡夫生非聖賢也心意識五法自性",
    "X17n0330_003:0657a14": "離故大慧菩薩摩訶薩當善分別一切法無我善法",
    "X17n0330_003:0657a15": "無我菩薩摩訶薩不久當得初地菩薩無所有觀地",
    "X17n0330_003:0657a16": "相觀察開覺歡喜次第漸進超九地相得法雲地(唐云",
    "X17n0330_003:0657a17": "得此智已知無境界了諸地相即入初地心生歡喜次第漸進及至善慧及以法雲所作已辦)於彼建",
    "X17n0330_003:0657a18": "立無量寶莊嚴大寶華蓮王像大寶宮殿幻自性境",
    "X17n0330_003:0657a19": "界修習生於彼而坐同一像類諸最勝子眷屬圍繞",
    "X17n0330_003:0657a20": "(唐云住是地已有大寶蓮華王眾寶莊嚴于其華上有寶宮殿狀如蓮華菩薩往修幻性法門之所成就而坐",
    "X17n0330_003:0657a21": "其上同行佛子前後圍繞)從一切佛剎來佛手灌頂如轉輪聖王",
    "X17n0330_003:0657a22": "太子灌頂超佛子地到自覺聖智法趣當得如來自",
    "X17n0330_003:0657a23": "在法身見法無我故是名法無我相汝等諸菩薩摩",
    "X17n0330_003:0657a24": "訶薩應當修學。",
    "X17n0330_003:0657b01": "通曰已至人無我地但空其人未空其法也云何",
    "X17n0330_003:0657b02": "名法無我智耶謂向者分別觀察覺得陰界入妄",
    "X17n0330_003:0657b03": "想施設顯示之相本無自性當體空寂如陰界入",
    "X17n0330_003:0657b04": "處求我相不可得求我所相不可得以至陰界入",
    "X17n0330_003:0657b05": "集聚種種身色但因愛業繩縛展轉相緣而生種",
    "X17n0330_003:0657b06": "種變現無能作者本無動搖是陰界入分之無自",
    "X17n0330_003:0657b07": "相可得合之無共相可得本無性故人空既爾諸",
    "X17n0330_003:0657b08": "法皆然彼離自共相得人無我智者有涅槃相可",
    "X17n0330_003:0657b09": "得不知此相虗妄不實亦是妄想之相雖能離名",
    "X17n0330_003:0657b10": "相妄想不能離正智如如執著正智如如而不捨",
    "X17n0330_003:0657b11": "者亦是妄想之力非力不證於此是凡夫二乘偏",
    "X17n0330_003:0657b12": "空所生非十地聖賢正見也若聖賢者如是觀察",
    "X17n0330_003:0657b13": "於心意識名相妄想正智如如五法三自性皆遠",
    "X17n0330_003:0657b14": "離故說到遠離心意識境界一切法執俱遣乃得",
    "X17n0330_003:0657b15": "稱法無我智是故菩薩當善分別一切法無我不",
    "X17n0330_003:0657b16": "當為法所縛也我法有二謂分別俱生然分別我",
    "X17n0330_003:0657b17": "分別法二執斷盡即入初地俱生我執從初地至",
    "X17n0330_003:0657b18": "七地斷盡方入八地俱生法執從初地任運而斷",
    "X17n0330_003:0657b19": "至等覺後心方盡即入妙覺故云分別二障極喜",
    "X17n0330_003:0657b20": "無法執俱生地地除若菩薩善法無我智不久當",
    "X17n0330_003:0657b21": "得初地無所有觀以無所有觀觀察諸地分證真",
    "X17n0330_003:0657b22": "如則能開覺入如實理心生歡喜是名初地即由",
    "X17n0330_003:0657b23": "初地次第漸進以至十地坐蓮華宮諸佛灌頂如",
    "X17n0330_003:0657b24": "轉輪王授太子王位時以金瓶盛四大海水灌太",
    "X17n0330_003:0657c01": "子頂授輪轉王位既超佛子地獲自證法當得如",
    "X17n0330_003:0657c02": "來自在法身法身無為不墮諸數惟見法無我相",
    "X17n0330_003:0657c03": "是名法無我智汝等菩薩應當修學昔世尊在靈",
    "X17n0330_003:0657c04": "山會上拈華示眾是時眾皆默然唯迦葉尊者破",
    "X17n0330_003:0657c05": "顏微笑世尊曰吾有正法眼藏涅槃妙心實相無",
    "X17n0330_003:0657c06": "相微妙法門不立文字教外別傳付囑摩訶迦葉",
    "X17n0330_003:0657c07": "世尊至多子塔前命迦葉分座令坐以僧迦梨圍",
    "X17n0330_003:0657c08": "之遂告曰吾以正法眼藏密付於汝汝當護持傳",
    "X17n0330_003:0657c09": "付將來無令斷絕而說偈曰法本法無法無法法",
    "X17n0330_003:0657c10": "亦法今付無法時法法何曾法後迦葉以法付阿",
    "X17n0330_003:0657c11": "難偈曰法法本來法無法無非法何於一法中有",
    "X17n0330_003:0657c12": "法有不法後阿難以法付富那和修偈曰本來付",
    "X17n0330_003:0657c13": "有法付了言無法各各須自悟悟了無無法後富",
    "X17n0330_003:0657c14": "那和修以法付優波毱多偈曰非法亦非心無心",
    "X17n0330_003:0657c15": "亦無法說是心法時是法非心法後優波毱多以",
    "X17n0330_003:0657c16": "法付提多迦偈曰心自本來心本心非有法有法",
    "X17n0330_003:0657c17": "有本心非心非本法祖祖相傳如出一轍。",
    "X17n0330_003:0657c18": "爾時大慧菩薩摩訶薩復白佛言世尊建立誹謗相",
    "X17n0330_003:0657c19": "惟願說之令我及諸菩薩摩訶薩離建立誹謗二邊",
    "X17n0330_003:0657c20": "惡見疾得阿耨多羅三藐三菩提覺已離常建立斷",
    "X17n0330_003:0657c21": "誹謗見不謗正法爾時世尊受大慧菩薩請已而說",
    "X17n0330_003:0657c22": "偈言。",
    "X17n0330_003:0657c23": "建立及誹謗無有彼心量(魏云心中無斷常)身受用建立及",
    "X17n0330_003:0657c24": "心不能知愚癡無智慧建立及誹謗(唐云身資財所住皆唯心影像",
    "X17n0330_003:0658a01": "凡愚不能知起建立誹謗所起但是心離心不可得)。",
    "X17n0330_003:0658a02": "爾時世尊於此偈義復重顯示告大慧言有四種非",
    "X17n0330_003:0658a03": "有有建立云何為四謂非有相建立非有見建立非",
    "X17n0330_003:0658a04": "有因建立非有性建立是名四種建立又誹謗者謂",
    "X17n0330_003:0658a05": "於彼所立無所得觀察非分而起誹謗是名建立及",
    "X17n0330_003:0658a06": "誹謗相(唐云謂於諸惡見所建立法求不可得不善觀察遂生誹謗)。",
    "X17n0330_003:0658a07": "通曰前大慧問云何為斷見及常見不生云何佛",
    "X17n0330_003:0658a08": "外道其相不相違此下詳答建立是常見誹謗是",
    "X17n0330_003:0658a09": "斷見大慧欲明其相狀故復有此請世尊先說偈",
    "X17n0330_003:0658a10": "言以明本來原無建立誹謗二相而不免有二種",
    "X17n0330_003:0658a11": "相者則外道愚癡不明正法邪見所生大約有四",
    "X17n0330_003:0658a12": "不出五六七八識情卜度非能超識而見乎性也",
    "X17n0330_003:0658a13": "偈云建立及誹謗無有彼心量謂自心現量中原",
    "X17n0330_003:0658a14": "無彼斷常二見何以明其無有也謂於自心所現",
    "X17n0330_003:0658a15": "內而根身外而器界資財受用建立所住法一切",
    "X17n0330_003:0658a16": "皆如心之影像影有去來心無生滅凡愚心不能",
    "X17n0330_003:0658a17": "知遂謂一切建立者終歸斷滅不知但滅其影非",
    "X17n0330_003:0658a18": "滅其鏡也外道愚癡於其有也執為實有而起建",
    "X17n0330_003:0658a19": "立相於其無也執為實無而起誹謗相所起但是",
    "X17n0330_003:0658a20": "心離心不可得明了自心現量者自無此過偈單",
    "X17n0330_003:0658a21": "明正法猶以建立誹謗二相未之詳也故復重顯",
    "X17n0330_003:0658a22": "示建立相有四皆於非有而見其有也一者相建",
    "X17n0330_003:0658a23": "立指根身器界種種相分皆由前五識攝受而生",
    "X17n0330_003:0658a24": "計著故建立實有是相二者見建立指分別人我",
    "X17n0330_003:0658b01": "作者受者皆由六識妄想分別各成其見故建立",
    "X17n0330_003:0658b02": "實有是見三者因建立六識因七識生七識無自",
    "X17n0330_003:0658b03": "性推之不得乃謂無因生更計別有異因由作者",
    "X17n0330_003:0658b04": "生是於非因而建立因相也四者性建立謂有涅",
    "X17n0330_003:0658b05": "槃自性可得雖能離相見因諸法實不出第八識",
    "X17n0330_003:0658b06": "冥諦是以非性為性也此四種建立皆虗妄不實",
    "X17n0330_003:0658b07": "總不出心意意識橫計為有斷見外道於彼相見",
    "X17n0330_003:0658b08": "因性諸惡見所建立法求不可得不見實相即謗",
    "X17n0330_003:0658b09": "諸法言一切無觀察不善不能於有而離有其於",
    "X17n0330_003:0658b10": "真空不空境界非分劑所及謬謂彼建立為有者",
    "X17n0330_003:0658b11": "皆非也遂生誹謗是名建立誹謗二種之相黃檗",
    "X17n0330_003:0658b12": "云從上祖師唯傳一心更無二法指心是佛頓超",
    "X17n0330_003:0658b13": "等妙二覺之表決定不流至第二念始似入我宗",
    "X17n0330_003:0658b14": "門如斯之法汝取次人到這裏擬作麼生學所以",
    "X17n0330_003:0658b15": "道擬心時被擬心魔縛非擬心時又被非擬心魔",
    "X17n0330_003:0658b16": "縛非非擬心時又被非非擬心魔縛魔非外來出",
    "X17n0330_003:0658b17": "自你心唯有無神通菩薩足跡不可尋若以一切",
    "X17n0330_003:0658b18": "時中心有常見即是常見外道若觀一切法空作",
    "X17n0330_003:0658b19": "空見即斷見外道所以三界唯心萬法唯識此猶",
    "X17n0330_003:0658b20": "是對邪見人說若說法身以為極果此對三賢聖",
    "X17n0330_003:0658b21": "人言故佛斷二愚一者微細所知愚二者極微細",
    "X17n0330_003:0658b22": "所知愚佛既如是更說什麼等妙二覺來據黃檗",
    "X17n0330_003:0658b23": "心量即等妙二覺亦自無有何得有斷常二見來。",
    "X17n0330_003:0658b24": "復次大慧云何非有相建立相謂陰界入非有自共",
    "X17n0330_003:0658c01": "相而起計著此如是此不異是名非有相建立相此",
    "X17n0330_003:0658c02": "非有相建立妄想無始虗偽過種種習氣計著生大",
    "X17n0330_003:0658c03": "慧非有見建立相者若彼如是陰界入我人眾生壽",
    "X17n0330_003:0658c04": "命長養士夫見建立是名非有見建立相大慧非有",
    "X17n0330_003:0658c05": "因建立相者謂初識無因生後不實如幻本不生眼",
    "X17n0330_003:0658c06": "色明界念(魏云因眼色明空念故識生)前生生已實已還壞是名",
    "X17n0330_003:0658c07": "非有因建立相大慧非有性建立相者謂虗空滅般",
    "X17n0330_003:0658c08": "涅槃非作計著性建立此離性非性一切法如兔馬",
    "X17n0330_003:0658c09": "等角如垂髮現離有非有是名非有性建立相建立",
    "X17n0330_003:0658c10": "及誹謗愚夫妄想不善觀察自心現量非聖賢也是",
    "X17n0330_003:0658c11": "故離建立誹謗惡見應當修學。",
    "X17n0330_003:0658c12": "通曰上四種建立誹謗相已列其目此下詳其實",
    "X17n0330_003:0658c13": "也何謂非有相建立謂陰界入各有自體名自相",
    "X17n0330_003:0658c14": "和合成人名共相由前五識攝受相分而生計著",
    "X17n0330_003:0658c15": "謂此如是即自相之類謂此不異即共相之類此",
    "X17n0330_003:0658c16": "五識妄想於非有相而生相解非自五識生也由",
    "X17n0330_003:0658c17": "無始以來攬取虗妄塵境以為實有不知是過種",
    "X17n0330_003:0658c18": "種計著積成習氣含藏八識田中觸境即發故作",
    "X17n0330_003:0658c19": "是相建立也一切諸法皆自心所現如鏡中之像",
    "X17n0330_003:0658c20": "本無實體今執其像而生計著是名非有相建立",
    "X17n0330_003:0658c21": "相何謂非有見建立若彼如是陰界入等原無我",
    "X17n0330_003:0658c22": "人眾生壽者等相從中分別此是我此是人此眾",
    "X17n0330_003:0658c23": "生此壽者長養士夫魏云作者受者一一作如是",
    "X17n0330_003:0658c24": "分別見乃屬六識用事虗妄分別一切諸法謂實",
    "X17n0330_003:0659a01": "有是見不知對前境而生分別境去則無原無自",
    "X17n0330_003:0659a02": "體是名非有見建立相何謂非有因建立彼謂後",
    "X17n0330_003:0659a03": "識因前識生推原初識從何而起畢竟無始是初",
    "X17n0330_003:0659a04": "識無因生本不生也後識生時如幻不實因物而",
    "X17n0330_003:0659a05": "有葢因緣外物而生如眼識因色因明因空界因",
    "X17n0330_003:0659a06": "心念故識生既假緣生緣盡則滅前生生已有即",
    "X17n0330_003:0659a07": "還壞而外緣作者其生因也始焉以為無因既焉",
    "X17n0330_003:0659a08": "別有異因終不明乎正因也若明正因則六識因",
    "X17n0330_003:0659a09": "七識七識因八識八識為如來藏有本可據今併",
    "X17n0330_003:0659a10": "諸識而欲壞之返以作者為因是名非有因建立",
    "X17n0330_003:0659a11": "相何謂非有性建立外道以虗空無為擇滅無為",
    "X17n0330_003:0659a12": "及涅槃無為三者非人力所作自性如此遂計著",
    "X17n0330_003:0659a13": "三無為法以為實有是性此性遠離有無離性非",
    "X17n0330_003:0659a14": "性然彼之所計離有無者謂一切法如兔馬等角",
    "X17n0330_003:0659a15": "本來無有以有形無以無形有但於有無法上分",
    "X17n0330_003:0659a16": "別而見其離於有也既離於有人不能見而自謂",
    "X17n0330_003:0659a17": "有涅槃性如以翳目觀於空中毛輪旋轉謂己獨",
    "X17n0330_003:0659a18": "見而反責人以不見以是為離於非有也此離有",
    "X17n0330_003:0659a19": "非有計著但翳目所現非真離有非有也若真離",
    "X17n0330_003:0659a20": "有非有者不作如兔馬等角見即有無離有無即",
    "X17n0330_003:0659a21": "涅槃離涅槃真性之妙如此豈外道所能窺乎故",
    "X17n0330_003:0659a22": "知彼所建立性者乃非有性建立相也有此四者",
    "X17n0330_003:0659a23": "建立而為常見即有此四者誹謗而為斷見是皆",
    "X17n0330_003:0659a24": "愚夫無有智慧不善觀察自心現量一切根身器",
    "X17n0330_003:0659b01": "界雖現而為有非實有也何得執之以為常有已",
    "X17n0330_003:0659b02": "還滅非實無也何得執之以為斷是斷常惡見非",
    "X17n0330_003:0659b03": "聖賢所有也汝等趨向聖賢應當善觀察自心現",
    "X17n0330_003:0659b04": "量斯遠離二過矣有僧問趙州狗子還有佛性也",
    "X17n0330_003:0659b05": "無州云有僧云既有為甚麼却撞入這個皮袋州",
    "X17n0330_003:0659b06": "云為他知而故犯又有僧問狗子還有佛性也無",
    "X17n0330_003:0659b07": "州云無僧云一切眾生皆有佛性狗子為甚麼却",
    "X17n0330_003:0659b08": "無州云為伊有業識在天童頌云狗子佛性有狗",
    "X17n0330_003:0659b09": "子佛性無直鈎元求負命魚逐氣尋香雲水客嘈",
    "X17n0330_003:0659b10": "嘈雜雜作分疎平展演大鋪舒莫怪儂家不慎初",
    "X17n0330_003:0659b11": "指點瑕疵還奪璧秦王不識藺相如若是通方作",
    "X17n0330_003:0659b12": "家道有道無當下即有出身之路一落有無分疎",
    "X17n0330_003:0659b13": "去外道惡見不遠矣。",
    "X17n0330_003:0659b14": "復次大慧菩薩摩訶薩善知心意意識五法自性二",
    "X17n0330_003:0659b15": "無我相趨究竟為安眾生故作種種類像如妄想自",
    "X17n0330_003:0659b16": "性處依於緣起譬如眾色如意寶珠普現一切諸佛",
    "X17n0330_003:0659b17": "剎土一切如來大眾集會悉於其中聽受佛法所謂",
    "X17n0330_003:0659b18": "一切法如幻如夢光影水月於一切法離生滅斷常",
    "X17n0330_003:0659b19": "及離聲聞緣覺之法得百千三昧乃至百千億那由",
    "X17n0330_003:0659b20": "他(此云萬億)三昧得三昧已遊諸佛剎供養諸佛生諸天",
    "X17n0330_003:0659b21": "宮宣揚三寶示現佛身聲聞菩薩大眾圍繞以自心",
    "X17n0330_003:0659b22": "現量度脫眾生分別演說外性無性(唐云說外境〔果〕皆唯是心)悉",
    "X17n0330_003:0659b23": "令遠離有無等見爾時世尊欲重宣此義而說偈言",
    "X17n0330_003:0659b24": "心量世間佛子觀察種種之身離所作行得力神通",
    "X17n0330_003:0659c01": "自在成就(唐云佛子能觀察世間唯是心示現種種身所作無障礙神通力自在一切皆成就)。",
    "X17n0330_003:0659c02": "通曰上文所謂善觀察自心現量者其詳何如自",
    "X17n0330_003:0659c03": "心現量不外心意意識五法三自性唯心所現隨",
    "X17n0330_003:0659c04": "染則為名相妄想為妄想緣起自性合覺則為正",
    "X17n0330_003:0659c05": "智如如為成自性捨前染緣為人無我相并捨後",
    "X17n0330_003:0659c06": "法緣為法無我相唯善知其相趨向真如乃得究",
    "X17n0330_003:0659c07": "竟涅槃證不生滅為安眾生之故現種種形隨機",
    "X17n0330_003:0659c08": "化導如妄想自性依於緣起自性相因而起以慈",
    "X17n0330_003:0659c09": "悲願力為緣以不捨眾生為想譬如摩尼寶珠能",
    "X17n0330_003:0659c10": "現眾色隨物而變故現起一切佛土普入一切眾",
    "X17n0330_003:0659c11": "會聽受一切正法所謂一切法如幻如夢如光如",
    "X17n0330_003:0659c12": "影如水中月不可執為有不可執為無遠離凡夫",
    "X17n0330_003:0659c13": "生滅之法遠離外道斷常之法及離二乘偏空之",
    "X17n0330_003:0659c14": "法彼凡夫執有二乘執空皆不了如幻之法故也",
    "X17n0330_003:0659c15": "今聽受佛法得如幻三昧即得百千三昧乃至遊",
    "X17n0330_003:0659c16": "諸佛土供養如來示現佛身為眾說法但以自心",
    "X17n0330_003:0659c17": "現量三界唯心之法度脫眾生說外境界無物有",
    "X17n0330_003:0659c18": "物皆無自性可得如夢幻光影如水中月等謂之",
    "X17n0330_003:0659c19": "為有不可也謂之為無不可也遠離有無等見不",
    "X17n0330_003:0659c20": "但無生滅斷常之失亦且離聲聞緣覺之過以此",
    "X17n0330_003:0659c21": "安眾生而眾生得其安矣彼外道二乘有無等見",
    "X17n0330_003:0659c22": "必斷滅一切而後已寧能現起如是神變乎所謂",
    "X17n0330_003:0659c23": "自心現量者頌中又復詳之謂佛子觀察世間唯",
    "X17n0330_003:0659c24": "是心量所現故能現起種種身形所作無礙種種",
    "X17n0330_003:0660a01": "神力得大自在非作意而行之也由究竟無我得",
    "X17n0330_003:0660a02": "如幻三昧之所成就耳非真見三界唯心者曷能",
    "X17n0330_003:0660a03": "有此瑞鹿本先禪師上堂諸法所生唯心所現如",
    "X17n0330_003:0660a04": "是言語好個入底門戶且問汝等諸人眼見一切",
    "X17n0330_003:0660a05": "色耳聞一切聲鼻嗅一切香舌了一切味身觸一",
    "X17n0330_003:0660a06": "切耍滑意分別一切諸法秪如眼耳鼻舌身意所",
    "X17n0330_003:0660a07": "對之物為復是你等心為復非是你等心若道唯",
    "X17n0330_003:0660a08": "是你等心何不與你等身都作一塊了休為甚麼",
    "X17n0330_003:0660a09": "所對之物却在你等眼耳鼻舌身意外你等若道",
    "X17n0330_003:0660a10": "眼耳鼻舌所對之物非是你等心又爭奈諸法所",
    "X17n0330_003:0660a11": "生唯心所現言語留在世間何人不舉著你等見",
    "X17n0330_003:0660a12": "這箇話還會麼若也不會大家用心商量教會去",
    "X17n0330_003:0660a13": "幸在其中莫令厭學無事且退此等語句不是說",
    "X17n0330_003:0660a14": "了便休須實證得方有度脫分。",
    "X17n0330_003:0660a15": "爾時大慧菩薩摩訶薩復請佛言唯願世尊為我等",
    "X17n0330_003:0660a16": "說一切法空無生無二離自性相我等及餘諸菩薩",
    "X17n0330_003:0660a17": "眾覺悟是空無生無二離自性相已離有無妄想疾",
    "X17n0330_003:0660a18": "得阿耨多羅三藐三菩提爾時世尊告大慧菩薩摩",
    "X17n0330_003:0660a19": "訶薩言諦聽諦聽善思念之今當為汝廣分別說大",
    "X17n0330_003:0660a20": "慧白佛言善哉世尊唯然受教佛告大慧空空者即",
    "X17n0330_003:0660a21": "是妄想自性處大慧妄想自性計著者說空無生無",
    "X17n0330_003:0660a22": "二離自性相。",
    "X17n0330_003:0660a23": "通曰大慧因佛言遠離有無等見所謂一切法如",
    "X17n0330_003:0660a24": "幻如夢光影水月即是空法即是無生法即是無",
    "X17n0330_003:0660b01": "二法即是離自性相法約一切法會歸寂滅一心",
    "X17n0330_003:0660b02": "直顯第一義空乃無上菩提正究竟處故大慧復",
    "X17n0330_003:0660b03": "有此請而世尊一一廣分別說首言空空者即是",
    "X17n0330_003:0660b04": "妄想自性處只此一語可謂直指人心見性成佛",
    "X17n0330_003:0660b05": "者也空空者空而不空是謂真空真空全體是妄",
    "X17n0330_003:0660b06": "妄想全體是空如淫怒癡是妄而婬怒癡性其真",
    "X17n0330_003:0660b07": "空也真空本不容說而又說空無生無二離自性",
    "X17n0330_003:0660b08": "相者謂於妄想自性生計著者說耳因計著有故",
    "X17n0330_003:0660b09": "說空因計著生滅故說無生因計著生死涅槃是",
    "X17n0330_003:0660b10": "二故說無二因計著有涅槃性可得故說離自性",
    "X17n0330_003:0660b11": "相無非顯出第一義真空也若會得妄想自性本",
    "X17n0330_003:0660b12": "無言說當下即證無上菩提天童舉圓覺經云居",
    "X17n0330_003:0660b13": "一切時不起妄念(不)於諸妄心亦不息滅(不)住妄",
    "X17n0330_003:0660b14": "想境不加了知(不)於無了知不辨真實(不)頌曰巍",
    "X17n0330_003:0660b15": "巍堂堂磊磊落落閙處刺頭穩處下脚脚下線斷",
    "X17n0330_003:0660b16": "我自由鼻端泥盡居休斵莫動著千年故紙中合",
    "X17n0330_003:0660b17": "藥永嘉證道歌云放四大莫把捉寂滅性中隨飲",
    "X17n0330_003:0660b18": "啄諸行無常一切空即是如來大圓覺二尊宿語",
    "X17n0330_003:0660b19": "如出一口可謂真妄兩忘灑然自由者矣。",
    "X17n0330_003:0660b20": "大慧彼略說七種空謂相空性自性空(魏雲一切法有物無物空)",
    "X17n0330_003:0660b21": "行空無行空一切法離言說空第一義聖智大空彼",
    "X17n0330_003:0660b22": "彼空云何相空謂一切性自共相空觀展轉積聚故",
    "X17n0330_003:0660b23": "分別無性自共相不生自他俱性無性故相不住是",
    "X17n0330_003:0660b24": "故說一切性相空是名相空。",
    "X17n0330_003:0660c01": "通曰據大般若說空凡二十種所謂內空外空內",
    "X17n0330_003:0660c02": "外空空空等多名此但略說七種空然相空即色",
    "X17n0330_003:0660c03": "空性自性空即受空行空即行空無行空即識空",
    "X17n0330_003:0660c04": "離言說空即想空五蘊皆空總是遠離有無妄想",
    "X17n0330_003:0660c05": "第一義聖智大空由前五者既離則真性自顯彼",
    "X17n0330_003:0660c06": "彼空則為外道邪見但於彼彼有無法上求空而",
    "X17n0330_003:0660c07": "不知自性真空也何謂相空謂一切自相共相空",
    "X17n0330_003:0660c08": "觀察諸蘊展轉積聚遞互相待分別推求畢竟無",
    "X17n0330_003:0660c09": "性故自他及共相不生所謂諸法不自生亦不從",
    "X17n0330_003:0660c10": "他生不共不無因是故說無生惟自他俱皆無自",
    "X17n0330_003:0660c11": "性故相不住有自性則有自相可得有他性則有",
    "X17n0330_003:0660c12": "他相可得有俱性則有俱相可得今非自非他非",
    "X17n0330_003:0660c13": "俱相依何住故諸法無性其相即空此所謂緣生",
    "X17n0330_003:0660c14": "無性生而不生非同外道作一切斷滅解也天童",
    "X17n0330_003:0660c15": "舉經云若見諸相非相即見如來法眼云若見諸",
    "X17n0330_003:0660c16": "相非相即不見如來天童拈云世尊說如來禪法",
    "X17n0330_003:0660c17": "眼說祖師禪會得甚奇特不會也相許後萬松自",
    "X17n0330_003:0660c18": "讚云凡所有相皆是虗妄若見諸相非相即見眉",
    "X17n0330_003:0660c19": "毛眼上向世尊法眼分疆列界處方便講和於此",
    "X17n0330_003:0660c20": "三般說話穿透即明得相空真際。",
    "X17n0330_003:0660c21": "云何性自性空謂自己性自性不生是名一切法性",
    "X17n0330_003:0660c22": "自性空是故說性自性空。",
    "X17n0330_003:0660c23": "通曰上言自共相不生自他俱性無性故相不住",
    "X17n0330_003:0660c24": "非無其相也相無自性當生即不生是相之空由",
    "X17n0330_003:0661a01": "於自性空也此曰性自性者對他而言謂自己攝",
    "X17n0330_003:0661a02": "取外法之性即受陰也無論一念不起方名不生",
    "X17n0330_003:0661a03": "即對境數起亦自不生諸法自體相有無俱空故",
    "X17n0330_003:0661a04": "名有物無物空無量壽念禪師云自他心起起處",
    "X17n0330_003:0661a05": "無蹤自我心忘忘無滅迹與此段一切法性自性",
    "X17n0330_003:0661a06": "空大有發明黃檗上堂云即心是佛上至諸佛下",
    "X17n0330_003:0661a07": "至蠢動含靈皆有佛性同一心體所以達摩從西",
    "X17n0330_003:0661a08": "天來唯傳一心法直指一切眾生本來是佛不假",
    "X17n0330_003:0661a09": "修行但如今識取自心見自本性更莫別求云何",
    "X17n0330_003:0661a10": "識自心即如今言語者正是汝心若不言語又不",
    "X17n0330_003:0661a11": "作用心體如虗空相似無有相貌亦無方所亦不",
    "X17n0330_003:0661a12": "一向是無有而不可見故祖師云真性心地藏無",
    "X17n0330_003:0661a13": "頭亦無尾應緣而化物方便呼為智若不應緣之",
    "X17n0330_003:0661a14": "時不可言其有無正應之時亦無蹤跡既知如此",
    "X17n0330_003:0661a15": "如今但向無中棲泊即是行諸佛路。",
    "X17n0330_003:0661a16": "云何行空謂陰離我我所因所成所作業方便生是",
    "X17n0330_003:0661a17": "名行空(唐云所謂諸蘊由業及因和合而起離我我所是名行空)。",
    "X17n0330_003:0661a18": "通曰相空其外性空其內然而中間相續不息者",
    "X17n0330_003:0661a19": "行陰是也何由而空之謂行陰內離我故我空外",
    "X17n0330_003:0661a20": "離我所故我所空行陰即七識七識內依八識而",
    "X17n0330_003:0661a21": "執有我相是我相因八識初動和合方便而生七",
    "X17n0330_003:0661a22": "識非八識不成故曰因所成七識外依六識而執",
    "X17n0330_003:0661a23": "有我所相是我所由六識所作染淨業相和合方",
    "X17n0330_003:0661a24": "便而起七識傳送出入原無本位是我我所本自",
    "X17n0330_003:0661b01": "離行陰性自空也故名行空開先照禪師上堂叢",
    "X17n0330_003:0661b02": "林規矩古佛家風一參一請一粥一飯且道明個",
    "X17n0330_003:0661b03": "甚麼秪如諸人心心不停念念不住若能不停處",
    "X17n0330_003:0661b04": "停念處無念自合無生之理與麼說話笑破他人",
    "X17n0330_003:0661b05": "口參於此參得徹方信諸行本空若於不停不住",
    "X17n0330_003:0661b06": "處作對治功勳者猶大遠在。",
    "X17n0330_003:0661b07": "大慧即此如是行空展轉緣起自性無性是名無行",
    "X17n0330_003:0661b08": "空(唐云所謂諸蘊本來涅槃無有諸行是名無行空)。",
    "X17n0330_003:0661b09": "通曰其行既空已至湛不搖處湛流而出則名諸",
    "X17n0330_003:0661b10": "行湛流而入至無所入則名無行無行云者謂識",
    "X17n0330_003:0661b11": "蘊本來涅槃無有諸行故諸行熏成種子種子熏",
    "X17n0330_003:0661b12": "起諸行展轉緣起生不自生從緣而生滅不自滅",
    "X17n0330_003:0661b13": "從緣而滅起滅隨緣何自性之有行既本空故無",
    "X17n0330_003:0661b14": "行亦空也所以云即此如是行空是名無行空投",
    "X17n0330_003:0661b15": "子示眾云若論此事如鸞鳳冲霄不留其跡羚羊",
    "X17n0330_003:0661b16": "挂角那覓其蹤金龍不守於寒潭玉兔豈棲於蟾",
    "X17n0330_003:0661b17": "影其或賓主若立須威音路外搖頭問答言陳乃",
    "X17n0330_003:0661b18": "玄路傍提為唱若能如是猶在半途更乃凝眸不",
    "X17n0330_003:0661b19": "勞相見頌曰水澄月滿道人愁妙盡無依類莫收",
    "X17n0330_003:0661b20": "剎外正偏兼帶路不萌枝上辨春秋且道辨無行",
    "X17n0330_003:0661b21": "空者是誰。",
    "X17n0330_003:0661b22": "云何一切法離言說空謂妄想自性無言說故一切",
    "X17n0330_003:0661b23": "法離言說是名一切法離言說空。",
    "X17n0330_003:0661b24": "通曰色受行識皆可言說分別不離想陰想陰即",
    "X17n0330_003:0661c01": "妄想也妄想所緣者言說可及然妄想自性本自",
    "X17n0330_003:0661c02": "空寂非言說所及自性既無可言說則一切法不",
    "X17n0330_003:0661c03": "離自性亦無可言說無言無說不容擬議則前所",
    "X17n0330_003:0661c04": "云相空性自性空行空無行空亦不容措一詞而",
    "X17n0330_003:0661c05": "并空之矣是名離言說空維摩詰問文殊師利何",
    "X17n0330_003:0661c06": "等是菩薩入不二法門文殊師利曰如我意者於",
    "X17n0330_003:0661c07": "一切法無言無說無示無識離諸問答是為入不",
    "X17n0330_003:0661c08": "二法門於是文殊師利問維摩詰言我等各自說",
    "X17n0330_003:0661c09": "已仁者當說何等是菩薩入不二法門維摩默然",
    "X17n0330_003:0661c10": "天衣懷頌云維摩不默不良久據坐商量成過咎",
    "X17n0330_003:0661c11": "吹毛匣裏冷光生外道天魔皆斬首天童頌云曼",
    "X17n0330_003:0661c12": "殊問疾老毗耶不二門開看作家珉表粹中誰賞",
    "X17n0330_003:0661c13": "鑒忘前失後莫咨嗟區區投璞兮楚庭臏士璨璨",
    "X17n0330_003:0661c14": "報珠兮隋城斷蛇休點破絕疵瑕俗氣渾無却較",
    "X17n0330_003:0661c15": "些是離言說空唯有淨名發揮最徹。",
    "X17n0330_003:0661c16": "云何一切法第一義聖智大空謂得自覺聖智一切",
    "X17n0330_003:0661c17": "見過習氣空是名一切法第一義聖智大空。",
    "X17n0330_003:0661c18": "通曰以上性相行識言說皆習氣也各執所見即",
    "X17n0330_003:0661c19": "見過也唯能見性得自覺聖智淨智妙圓本自空",
    "X17n0330_003:0661c20": "寂一切見過習氣將何處著但空見過習氣而不",
    "X17n0330_003:0661c21": "空自覺聖智空而不空是為真空一切法皆由第",
    "X17n0330_003:0661c22": "一義聖智建立第一義聖智空即一切法空是一",
    "X17n0330_003:0661c23": "切生滅法不離一真如性一真如性不離一切法",
    "X17n0330_003:0661c24": "一空一切空故名大空第一義云者絕諸對待出",
    "X17n0330_003:0662a01": "世間上上智也但可自知故曰自覺聖智昔七祖",
    "X17n0330_003:0662a02": "婆須密尊者行化至迦摩羅國有智者自稱佛陀",
    "X17n0330_003:0662a03": "難提欲與師論義祖曰仁者論即不義義即不論",
    "X17n0330_003:0662a04": "若擬論義終非義論難提知師義勝遂願求度祖",
    "X17n0330_003:0662a05": "以正法眼藏付之偈曰心同虗空界示等虗空法",
    "X17n0330_003:0662a06": "證得虗空時無是無非法後難提以正法付伏馱",
    "X17n0330_003:0662a07": "密多偈曰虗空無內外心法亦如此若了虗空故",
    "X17n0330_003:0662a08": "是達真如理觀二付法偈一切法聖智大空唯諸",
    "X17n0330_003:0662a09": "祖證悟最盡。",
    "X17n0330_003:0662a10": "云何彼彼空謂於彼無彼空是名彼彼空大慧譬如",
    "X17n0330_003:0662a11": "鹿子母舍無象馬牛羊等非無比丘眾而說彼空非",
    "X17n0330_003:0662a12": "舍舍性空亦非比丘比丘性空非餘處無象馬(唐云我說",
    "X17n0330_003:0662a13": "彼堂空非無比丘眾大慧非謂堂無堂自性非謂比丘無比丘自性非謂餘處無象馬牛羊)是名",
    "X17n0330_003:0662a14": "一切法自相彼於彼無彼是名彼彼空(唐云一切諸法自共相彼",
    "X17n0330_003:0662a15": "彼求不可得是故說名彼彼空)是名七種空彼彼空者是空最麤汝",
    "X17n0330_003:0662a16": "當遠離。",
    "X17n0330_003:0662a17": "通曰彼彼空者謂何等何等法處彼法無此法有",
    "X17n0330_003:0662a18": "彼法有此法無展轉俱空是故言空此但空其相",
    "X17n0330_003:0662a19": "未空其性但空於彼未空其餘譬如鹿子之母毗",
    "X17n0330_003:0662a20": "舍佉優婆夷深重三寶造立精舍安止比丘於中",
    "X17n0330_003:0662a21": "不畜象馬等我昔曾為說法謂殿堂空者無象馬",
    "X17n0330_003:0662a22": "牛羊等名為空有諸比丘等名為不空但說彼殿",
    "X17n0330_003:0662a23": "堂空耳非謂殿堂殿堂性空非謂比丘比丘性空",
    "X17n0330_003:0662a24": "合有情無綪空與不空而俱空之也又非一切皆",
    "X17n0330_003:0662b01": "空同於斷滅彼舍雖無象馬牛羊而象馬牛羊非",
    "X17n0330_003:0662b02": "餘處無實不壞世間相也是名諸法自相本來如",
    "X17n0330_003:0662b03": "是空而不空離彼此故彼不明乎此但於彼無彼",
    "X17n0330_003:0662b04": "於諸蘊界處入自相共相求不可得即於彼相而",
    "X17n0330_003:0662b05": "說無相如說舍空無象馬牛羊等葢於相而見其",
    "X17n0330_003:0662b06": "無非於性而見其無也故名彼彼空是彼彼空者",
    "X17n0330_003:0662b07": "僅能空前塵而不能空前塵自性此空最為麤淺",
    "X17n0330_003:0662b08": "若空無所空如上第一義聖智大空是空最精汝",
    "X17n0330_003:0662b09": "等應當修學若彼彼空者是名斷見遠離之可也",
    "X17n0330_003:0662b10": "僧志常參六祖祖問曰汝從何來欲求何事對曰",
    "X17n0330_003:0662b11": "學人近往洪州白峰山禮大通和尚蒙示見性成",
    "X17n0330_003:0662b12": "佛之義未決狐疑遠來投禮伏望和尚指示祖曰",
    "X17n0330_003:0662b13": "彼有何言句汝試舉看曰志常到彼凡經三月未",
    "X17n0330_003:0662b14": "蒙示誨為法切故一夕獨入丈室請問如何是某",
    "X17n0330_003:0662b15": "甲本心本性大通乃曰汝見虗空否對曰見彼曰",
    "X17n0330_003:0662b16": "汝見虗空有相貌否對曰虗空無形有何相貌彼",
    "X17n0330_003:0662b17": "曰汝之本性猶如虗空了無一物可見是名正見",
    "X17n0330_003:0662b18": "無一物可知是名真知無有青黃長短但見本源",
    "X17n0330_003:0662b19": "清淨覺體圓明即名見性成佛亦名如來知見學",
    "X17n0330_003:0662b20": "人雖聞此說猶未決了乞和尚開示祖曰彼師所",
    "X17n0330_003:0662b21": "說猶存知見故令汝未了吾今示汝一偈偈曰不",
    "X17n0330_003:0662b22": "見一法存無見大似浮雲遮日面不知一法守空",
    "X17n0330_003:0662b23": "知還如太虗生閃電此之知見瞥然興錯認何曾",
    "X17n0330_003:0662b24": "解方便汝當一念自知非自己靈光常顯現常聞",
    "X17n0330_003:0662c01": "偈已心意豁然乃述偈曰無端起知見著相求菩",
    "X17n0330_003:0662c02": "提情存一念悟寧越昔時迷自性覺源本隨照枉",
    "X17n0330_003:0662c03": "遷流不入祖師室茫然趨兩頭由是觀之執著空",
    "X17n0330_003:0662c04": "無知見者應在門外。",
    "X17n0330_003:0662c05": "大慧不自生非不生除住三昧是名無生(唐云無生者自體無",
    "X17n0330_003:0662c06": "生而非不生)。",
    "X17n0330_003:0662c07": "通曰一切法空說已何謂一切法無生耶以諸法",
    "X17n0330_003:0662c08": "不自生非一向不生之謂謂其生而不生當體寂",
    "X17n0330_003:0662c09": "滅不待按抑修為然後不生也除八地菩薩住三",
    "X17n0330_003:0662c10": "昧中證無生理是修而後得者此則諸法自性本",
    "X17n0330_003:0662c11": "自無生故名無生進山主問修山主云明知生不",
    "X17n0330_003:0662c12": "生性為甚麼為生之所留修云笋畢竟成竹去如",
    "X17n0330_003:0662c13": "今作篾使還得麼進云汝向後自悟去在修云某",
    "X17n0330_003:0662c14": "甲只如此上座意旨如何進云這箇是監院房那",
    "X17n0330_003:0662c15": "箇是典座房修便禮拜天童頌云豁落無依高閒",
    "X17n0330_003:0662c16": "不覊家邦平帖到人稀些些力量分階級蕩蕩身",
    "X17n0330_003:0662c17": "心絕是非是非絕介立大方無軌轍即此則觀之",
    "X17n0330_003:0662c18": "住三昧而證無生者與本自無生尚隔一塵。",
    "X17n0330_003:0662c19": "離自性即是無生離自性剎那相續流注及異性現",
    "X17n0330_003:0662c20": "一切性離自性是故一切性離自性(唐云離自性者以無生故密意",
    "X17n0330_003:0662c21": "而說一切法無自性以剎那不住故見後變易故是名無自性)。",
    "X17n0330_003:0662c22": "通曰一切法空無生說已何以稱離自性相哉大",
    "X17n0330_003:0662c23": "凡有生相可得即有自性可得今一切法無生即",
    "X17n0330_003:0662c24": "此無生故說一切法無自性非一向是無也密意",
    "X17n0330_003:0663a01": "而說生即不生性即無性以相續流注之體自無",
    "X17n0330_003:0663a02": "始以來剎那剎那新新不住原無自性可得故剎",
    "X17n0330_003:0663a03": "那之頃流入他性及他性見時變易前性所謂自",
    "X17n0330_003:0663a04": "性者將安在乎如金性堅遇火則融流入水性水",
    "X17n0330_003:0663a05": "性流遇寒則氷流入地性皆無自性可得以一切",
    "X17n0330_003:0663a06": "皆真如性本自無生故也是名一切性離自性相",
    "X17n0330_003:0663a07": "臨濟云道流一剎那間便入華藏世界入毗盧遮",
    "X17n0330_003:0663a08": "那國土入神通國土入清淨國土入法界入穢入",
    "X17n0330_003:0663a09": "淨入凡入聖入餓鬼畜生處處討覓尋皆不見有",
    "X17n0330_003:0663a10": "生有死唯有空名幻化空華不勞把捉得失是非",
    "X17n0330_003:0663a11": "一時放却善乎離自性之談也。",
    "X17n0330_003:0663a12": "云何無二謂一切法如陰熱如長短如白黑(唐云如光影如",
    "X17n0330_003:0663a13": "長短如白黑皆相待立獨則不成)大慧一切法無二非於涅槃彼生",
    "X17n0330_003:0663a14": "死非於生死彼涅槃異相因有性故(魏云以異因相故)是名",
    "X17n0330_003:0663a15": "無二如涅槃生死一切法亦如是(唐云非於生死外有涅槃非於涅槃",
    "X17n0330_003:0663a16": "外有生死生死涅槃無相違相)。",
    "X17n0330_003:0663a17": "通曰一切法空無生離自性相詳如上舉何以謂",
    "X17n0330_003:0663a18": "無二也以對待言則有二以無對待言則無二一",
    "X17n0330_003:0663a19": "切法無二者即對待中有無對待者在譬之於日",
    "X17n0330_003:0663a20": "陰則凉晴則熱夏則長冬則短晝則白夜則黑皆",
    "X17n0330_003:0663a21": "相待而立其實日體本無晦明長短黑白也故一",
    "X17n0330_003:0663a22": "切法無二非於涅槃外有生死非於生死外有涅",
    "X17n0330_003:0663a23": "槃生死涅槃無相違相以異於因相故以異於因",
    "X17n0330_003:0663a24": "相之有性故凡有相者必有其性既有其性因有",
    "X17n0330_003:0663b01": "其相今涅槃無自性生死無自性如日光影長短",
    "X17n0330_003:0663b02": "白黑長相現時短性安在白相現時黑性安在即",
    "X17n0330_003:0663b03": "因相非因相而日體固異於因相也既非因相即",
    "X17n0330_003:0663b04": "無異相可得云何言二涅槃生死如是推之一切",
    "X17n0330_003:0663b05": "法亦如是故謂一切法無二也黃檗云十方世界",
    "X17n0330_003:0663b06": "不出我之一心一切微塵國土不出我之一念若",
    "X17n0330_003:0663b07": "然說什麼內之與外如蜜性甜一切蜜皆然不可",
    "X17n0330_003:0663b08": "道這個蜜甜餘底苦也何處有與麼事所以道虗",
    "X17n0330_003:0663b09": "空無內外法性自爾虗空無中間法性自爾故眾",
    "X17n0330_003:0663b10": "生即佛佛即眾生眾生與佛原同一體生死涅槃",
    "X17n0330_003:0663b11": "有為無為原同一體世間出世間乃至六道四生",
    "X17n0330_003:0663b12": "山河大地有性無性亦同一體言同者名相亦空",
    "X17n0330_003:0663b13": "有亦空無亦空盡恒河世界元是一空由黃檗言",
    "X17n0330_003:0663b14": "惟其空無相故不二實與此段相符。",
    "X17n0330_003:0663b15": "是故空無生無二離自性相應當修學爾時世尊欲",
    "X17n0330_003:0663b16": "重宣此義而說偈言。",
    "X17n0330_003:0663b17": "我常說空法遠離於斷常生死如幻夢而彼業不壞",
    "X17n0330_003:0663b18": "虗空及涅槃滅二亦如是愚夫作妄想諸聖離有無。",
    "X17n0330_003:0663b19": "通曰世尊既廣分別說空無生無二離自性相已",
    "X17n0330_003:0663b20": "而偈復直顯真空遠離有無妄想非如外道二乘",
    "X17n0330_003:0663b21": "等見真所謂無上法門也世尊所說空法既曰無",
    "X17n0330_003:0663b22": "生空矣又曰無二曰離自性不離諸法以為空也",
    "X17n0330_003:0663b23": "空而不空是為真空遠離於斷常二見曷言乎其",
    "X17n0330_003:0663b24": "遠離也凡夫見其常以為有生死而不知生死如",
    "X17n0330_003:0663c01": "幻如夢本未嘗有也但彼於幻夢中所作善惡之",
    "X17n0330_003:0663c02": "業熏染識田因果不壞故常在生死是常見之過",
    "X17n0330_003:0663c03": "也二乘見其斷以為有涅槃可得若虗空若涅槃",
    "X17n0330_003:0663c04": "若擇滅三無為法皆是二乘法說空便與實對說",
    "X17n0330_003:0663c05": "滅便與生對有無相傾終歸生死海中彼業亦不",
    "X17n0330_003:0663c06": "壞也故曰亦如是是斷見之過也愚夫無智慧不",
    "X17n0330_003:0663c07": "能見真性本空遠離有無第於有無法中作此妄",
    "X17n0330_003:0663c08": "想分別是斷常邪見生於有無妄想也諸聖得自",
    "X17n0330_003:0663c09": "覺聖智言語道斷心行處絕即有無妄想無自而",
    "X17n0330_003:0663c10": "生何從而有斷常二見乎此真空之法即有無離",
    "X17n0330_003:0663c11": "有無本自不生本自無二本離自性相應當修學",
    "X17n0330_003:0663c12": "也有僧辭趙州州曰甚處去曰諸方學佛法去州",
    "X17n0330_003:0663c13": "豎起拂子曰有佛處不得住無佛處急走過三千",
    "X17n0330_003:0663c14": "里外逢人不得錯舉曰與麼則不去也州曰摘楊",
    "X17n0330_003:0663c15": "華摘楊華天童拈云沈空滯迹犯手傷鋒俱未是",
    "X17n0330_003:0663c16": "衲僧去就直須莫入人行市不坐他床搨正不立",
    "X17n0330_003:0663c17": "玄偏不附物方能把住放行有自由分此諸尊宿",
    "X17n0330_003:0663c18": "說空法最細大露諸聖離有無消息。",
    "X17n0330_003:0663c19": "爾時世尊復告大慧菩薩摩訶薩言大慧空無生無",
    "X17n0330_003:0663c20": "二離自性相普入諸佛一切修多羅(此云契經)凡所有經",
    "X17n0330_003:0663c21": "悉說此義諸修多羅悉隨眾生希望心故為分別說",
    "X17n0330_003:0663c22": "顯示其義而非真實在於言說如鹿渴想誑惑羣鹿",
    "X17n0330_003:0663c23": "鹿於彼相計著水性而彼無水如是一切修多羅所",
    "X17n0330_003:0663c24": "說諸法為令愚夫發歡喜故非實聖智在於言說(唐云",
    "X17n0330_003:0664a01": "非皆顯示聖智證處真實之法)是故當依於義莫著言說。",
    "X17n0330_003:0664a02": "通曰世尊已說偈竟而又叮嚀大慧莫著言說謂",
    "X17n0330_003:0664a03": "自覺聖智由於自悟非言說所及故諸經所說或",
    "X17n0330_003:0664a04": "言空或言無生或言無二或言離自性相無非因",
    "X17n0330_003:0664a05": "眾生希望菩提為分別顯示令發歡喜生精進心",
    "X17n0330_003:0664a06": "耳非有真實聖智在言說間也如渴鹿逐陽燄而",
    "X17n0330_003:0664a07": "生水想燄實非水真實聖智義當在何處故當依",
    "X17n0330_003:0664a08": "於義而毋徒依於言也僧問藥山己事未明乞和",
    "X17n0330_003:0664a09": "尚指示山良久曰吾今為汝道一句子亦不難秪",
    "X17n0330_003:0664a10": "宜汝於言下便見去猶較些子若更入思量却成",
    "X17n0330_003:0664a11": "吾罪過不如且各合口免相累及觀藥山如是指",
    "X17n0330_003:0664a12": "示可謂知法者懼。",
    "X17n0330_003:0664a13": "一切佛語心品第二",
    "X17n0330_003:0664a14": "爾時大慧菩薩摩訶薩白佛言世尊世尊修多羅說",
    "X17n0330_003:0664a15": "如來藏自性清淨轉(二譯云具)三十二相入於一切眾生",
    "X17n0330_003:0664a16": "身中如大價寶垢衣所纏如來之藏常住不變亦復",
    "X17n0330_003:0664a17": "如是而陰界入垢衣所纏貪欲恚癡不實妄想塵勞",
    "X17n0330_003:0664a18": "所污一切諸佛之所演說云何世尊同外道說我言",
    "X17n0330_003:0664a19": "有如來藏耶世尊外道亦說有常作者離於求那(魏云",
    "X17n0330_003:0664a20": "不依諸緣)周遍不滅世尊彼說有我佛告大慧我說如來",
    "X17n0330_003:0664a21": "藏不同外道所說之我大慧有時說空無相無願如",
    "X17n0330_003:0664a22": "實際法性法身涅槃離自性不生不滅本來寂靜自",
    "X17n0330_003:0664a23": "性涅槃如是等句說如來藏已如來應供等正覺為",
    "X17n0330_003:0664a24": "斷愚夫畏無我句故說離妄想無所有境界如來藏",
    "X17n0330_003:0664b01": "門大慧未來現在菩薩摩訶薩不應作我見計著譬",
    "X17n0330_003:0664b02": "如陶家於一泥聚以人工水木輪繩方便作種種器",
    "X17n0330_003:0664b03": "如來亦復如是於法無我離一切妄想相以種種智",
    "X17n0330_003:0664b04": "慧善巧方便或說如來藏或說無我以是因緣故說",
    "X17n0330_003:0664b05": "如來藏不同外道所說之我是名說如來藏開引計",
    "X17n0330_003:0664b06": "我諸外道故說如來藏令離不實我見妄想入三解",
    "X17n0330_003:0664b07": "脫門境界希望疾得阿耨多羅三藐三菩提是故如",
    "X17n0330_003:0664b08": "來應供等正覺作如是說如來之藏若不如是則同",
    "X17n0330_003:0664b09": "外道是故大慧為離外道見故當依無我如來之藏。",
    "X17n0330_003:0664b10": "爾時世尊欲重宣此義而說偈言。",
    "X17n0330_003:0664b11": "人相續陰(魏云人我及於陰)緣與微塵勝自在作心量妄想。",
    "X17n0330_003:0664b12": "通曰大慧因世尊說諸聖離有無遠離於外道斷",
    "X17n0330_003:0664b13": "常等見云何諸經說有如來藏常住真我豈不同",
    "X17n0330_003:0664b14": "於外道所說神我耶諸佛演說如來藏自性清淨",
    "X17n0330_003:0664b15": "具三十二相在於一切眾生身中無不周徧不為",
    "X17n0330_003:0664b16": "陰界所垢不為妄想所污常住不變如大價寶珠",
    "X17n0330_003:0664b17": "雖為垢衣所纏然而精光不壞為離於所依故外",
    "X17n0330_003:0664b18": "道亦說神我有常名為作者其常住同也雖在五",
    "X17n0330_003:0664b19": "陰不依諸緣其不污同也周徧十方體無生滅其",
    "X17n0330_003:0664b20": "徧歷諸趣同也彼所說我與佛何別不知世尊所",
    "X17n0330_003:0664b21": "云常樂我淨以無我為我而彼所云神我以我見",
    "X17n0330_003:0664b22": "為我也故自不同如來說法原不執一故為著有",
    "X17n0330_003:0664b23": "見者說空無相無願三解脫法此空如來藏也為",
    "X17n0330_003:0664b24": "著無見者說真如實際法性法身真實不虗法此",
    "X17n0330_003:0664c01": "不空如來藏也為著亦有亦無見者說涅槃離自",
    "X17n0330_003:0664c02": "性本自不有不生不滅本自不無為著非有非無",
    "X17n0330_003:0664c03": "見者說本來寂靜原非非有自性涅槃原非非無",
    "X17n0330_003:0664c04": "最上第一義法此空不空如來藏也如是等句總",
    "X17n0330_003:0664c05": "說一如來藏法何嘗執定說有我也已為一切愚",
    "X17n0330_003:0664c06": "夫聞無我句遂生畏怖故說離妄想無所有境界",
    "X17n0330_003:0664c07": "名如來藏門然曰離妄想離我我所也曰無所有",
    "X17n0330_003:0664c08": "人法俱空也此如來藏原非有我豈可以我見計",
    "X17n0330_003:0664c09": "著並論乎何以明其無我也譬如陶家作種種器",
    "X17n0330_003:0664c10": "或以人工或以水杖或以輪繩方便造作而泥遂",
    "X17n0330_003:0664c11": "成器然器之成也輪繩不得而與焉水木不得而",
    "X17n0330_003:0664c12": "與焉人工不得而與焉適以彰其無我也如來說",
    "X17n0330_003:0664c13": "法亦爾於遠離一切分別相無我法中以種種智",
    "X17n0330_003:0664c14": "慧乃根本實智善巧方便乃後得權智或說如來",
    "X17n0330_003:0664c15": "藏或說無我種種名字各有差別而中實無我實",
    "X17n0330_003:0664c16": "不同於外道所說之我所以名如來藏者正欲開",
    "X17n0330_003:0664c17": "引計著神我諸外道令其遠離不實我見入於空",
    "X17n0330_003:0664c18": "無相無願三解脫門境界庶幾疾得無上菩提以",
    "X17n0330_003:0664c19": "我見無根故為不實終歸生滅若三解脫者謂如",
    "X17n0330_003:0664c20": "來藏自性清淨故云空離一切相十二有支滅故",
    "X17n0330_003:0664c21": "云無相自無願求唯為化導眾生故故云無願此",
    "X17n0330_003:0664c22": "真無上菩提路也故我所說如來藏正以無我而",
    "X17n0330_003:0664c23": "破外道之我使如來所說如來藏不如是說空無",
    "X17n0330_003:0664c24": "相無願三解脫法者即外道等見謂之同可也然",
    "X17n0330_003:0665a01": "外道我見未離所依而強曰周徧是為邪見汝等",
    "X17n0330_003:0665a02": "應當遠離欲離外道我見正當依於無我如來之",
    "X17n0330_003:0665a03": "藏乃可對治而蕩除之顧謂如來藏同於外道所",
    "X17n0330_003:0665a04": "說我何哉世尊重說偈言宣露外道我見正以見",
    "X17n0330_003:0665a05": "其當離也我見有人我有法我外道著人我見二",
    "X17n0330_003:0665a06": "乘著法我見此但以人我明之五陰和合成人色",
    "X17n0330_003:0665a07": "受想陰易知唯行陰相續流注外緣六識而造乎",
    "X17n0330_003:0665a08": "業內緣八識而棲乎冥外道以為神我也神我即",
    "X17n0330_003:0665a09": "是勝性以此為作者固是妄想又謂微塵積之而",
    "X17n0330_003:0665a10": "生大地謂大自在天生起世界為能作者不知彼",
    "X17n0330_003:0665a11": "所云作者猶有待非能作也是為異因總屬心量",
    "X17n0330_003:0665a12": "中之妄想而已妄想計度如此即現前陰界等法",
    "X17n0330_003:0665a13": "未之能空是名著人我見是我見猶麤若二乘并",
    "X17n0330_003:0665a14": "五陰三界而空之名著法我見尚不敢望如來藏",
    "X17n0330_003:0665a15": "實際況外道可比而同乎故能察妄想之起滅總",
    "X17n0330_003:0665a16": "不出於如來藏海即妄想即心量諸佛之所演說",
    "X17n0330_003:0665a17": "常住真我如是詎可輕談乎哉有客來謁長沙沙",
    "X17n0330_003:0665a18": "召尚書其人應諾沙曰不是尚書本命分明用標",
    "X17n0330_003:0665a19": "指月其人曰不可離却即今秪對別有第二主人",
    "X17n0330_003:0665a20": "却落在精魂窟裏沙曰喚尚書作至尊得麼更與",
    "X17n0330_003:0665a21": "重重點破其人曰恁麼總不秪對時莫是弟子主",
    "X17n0330_003:0665a22": "人否却又落在無事界裏州曰非但秪對與不秪",
    "X17n0330_003:0665a23": "對時無始劫來是個生死根本果然逃明眼人不",
    "X17n0330_003:0665a24": "過沙有偈曰學道之人不識真秪為從來認識神",
    "X17n0330_003:0665b01": "無始劫來生死本癡人喚作本來人此可為外道",
    "X17n0330_003:0665b02": "定評矣今養生家往往引此證彼豈以彼所謂本",
    "X17n0330_003:0665b03": "來人者與如來同耶一笑。",
    "X17n0330_003:0665b04": "爾時大慧菩薩摩訶薩觀未來眾生復請世尊惟願",
    "X17n0330_003:0665b05": "為說修行無間如諸菩薩摩訶薩修行者大方便佛",
    "X17n0330_003:0665b06": "告大慧菩薩摩訶薩成就四法得修行者大方便云",
    "X17n0330_003:0665b07": "何謂四謂善分別自心現觀外性非性離生住滅見",
    "X17n0330_003:0665b08": "得自覺聖智善樂是名菩薩摩訶薩成就四法得修",
    "X17n0330_003:0665b09": "行者大方便云何菩薩摩訶薩善分別自心現謂如",
    "X17n0330_003:0665b10": "是觀三界唯心分齊離我我所無動搖離去來無始",
    "X17n0330_003:0665b11": "虗偽習氣所熏三界種種色行繫縛身財建立妄想",
    "X17n0330_003:0665b12": "隨入現是名菩薩摩訶薩善分別自心現。",
    "X17n0330_003:0665b13": "通曰大慧因佛說一切法空無生無二離自性相",
    "X17n0330_003:0665b14": "顯明無間之理無間云者無絲毫間隔即最上第",
    "X17n0330_003:0665b15": "一義心也理雖顯明要因行得如何修行得證無",
    "X17n0330_003:0665b16": "上菩提與無間相應如諸大菩薩修行大方便法",
    "X17n0330_003:0665b17": "門佛說方便成就約有四法一者善分別自心現",
    "X17n0330_003:0665b18": "二者善觀外性非性三者善離生住滅見四者得",
    "X17n0330_003:0665b19": "自覺聖智善樂謂之善者有妙悟存乎其間非尋",
    "X17n0330_003:0665b20": "常觀行可比而自覺聖智樂亦云善樂非躭玩寂",
    "X17n0330_003:0665b21": "滅者倫也初何以善分別自心現謂觀三界唯心",
    "X17n0330_003:0665b22": "悟知唯心分齊遠離徧計依他二執證圓成實性",
    "X17n0330_003:0665b23": "內離根身之我外離器界之我所本無動搖三界",
    "X17n0330_003:0665b24": "何自而起本離去來三界何有生滅但是一心故",
    "X17n0330_003:0665c01": "曰唯心然不免有我我所動搖去來之相者為無",
    "X17n0330_003:0665c02": "始虗偽習氣所熏故現有三界種種色行諸陰等",
    "X17n0330_003:0665c03": "係縛於內而示有我相身財建立於外而示有我",
    "X17n0330_003:0665c04": "所相曰色曰行而受想在其中然相分見分皆由",
    "X17n0330_003:0665c05": "八識生起世界中六道妄想分別隨入見相二分",
    "X17n0330_003:0665c06": "而現有動搖去來之相是三界種種皆由妄想所",
    "X17n0330_003:0665c07": "現妄本無根其實未嘗有也妄既不生即妄即真",
    "X17n0330_003:0665c08": "何往而非自心所現此之謂善分別自心現也南",
    "X17n0330_003:0665c09": "泉因陸亘夫云肇法師也甚奇特解道天地同根",
    "X17n0330_003:0665c10": "萬物一體泉指庭前牡丹云大夫時人見此一株",
    "X17n0330_003:0665c11": "華如夢相似天童頌曰照徹離微造化根紛紛出",
    "X17n0330_003:0665c12": "沒見其門游神劫外問何有著眼身前知妙存虎",
    "X17n0330_003:0665c13": "嘯蕭蕭岩吹作龍吟再再洞雲昏南泉點破時人",
    "X17n0330_003:0665c14": "夢要識堂堂補處尊古德云是處是慈氏無門無",
    "X17n0330_003:0665c15": "善財須知是見得方善分別自心現。",
    "X17n0330_003:0665c16": "云何菩薩摩訶薩善觀外性非性謂焰夢等一切性",
    "X17n0330_003:0665c17": "無始虗偽妄想習因觀一切性自性菩薩摩訶薩作",
    "X17n0330_003:0665c18": "如是善觀外性非性(唐云如是觀察一切法時是即專求自證聖智)是名菩",
    "X17n0330_003:0665c19": "薩摩訶薩善觀外性非性。",
    "X17n0330_003:0665c20": "通曰外道觀外性非性謂有已還無自性亦滅是",
    "X17n0330_003:0665c21": "為斷見菩薩觀外性非性謂妄想無根而自證聖",
    "X17n0330_003:0665c22": "智一切性自性本自不滅是為善觀所以異於外",
    "X17n0330_003:0665c23": "道也一切外法如陽焰如夢幻等本非性也由無",
    "X17n0330_003:0665c24": "始來虗偽習氣所熏執著種種妄想以為其因故",
    "X17n0330_003:0666a01": "執燄為水執夢為真其實一切法皆無自性本自",
    "X17n0330_003:0666a02": "不生如是觀察即是專求自證聖智名性自性即",
    "X17n0330_003:0666a03": "善觀察一切外法名性非性但滅妄想不滅觀智",
    "X17n0330_003:0666a04": "但無習氣種子不無自性是名善觀外性非性長",
    "X17n0330_003:0666a05": "沙岑上堂我若一向舉揚宗教法堂裏須草深一",
    "X17n0330_003:0666a06": "丈事不獲已向汝諸人道盡十方世界是沙門眼",
    "X17n0330_003:0666a07": "盡十方世界是沙門全身盡十方世界是自己光",
    "X17n0330_003:0666a08": "明盡十方世界在自己光明裏盡十方世界無一",
    "X17n0330_003:0666a09": "人不是自己我常向汝諸人道三世諸佛法界眾",
    "X17n0330_003:0666a10": "生是摩訶般若光光未發時汝等諸人向甚麼處",
    "X17n0330_003:0666a11": "委悉光未發時尚無佛無眾生消息何處得山河",
    "X17n0330_003:0666a12": "國土來如長沙言即能自證聖智即能善觀外性",
    "X17n0330_003:0666a13": "非性。",
    "X17n0330_003:0666a14": "云何菩薩摩訶薩善離生住滅見謂如幻夢一切性",
    "X17n0330_003:0666a15": "自他俱性不生隨入自心分齊故見外性非性見識",
    "X17n0330_003:0666a16": "不生及緣不積聚見妄想緣生於三界內外一切法",
    "X17n0330_003:0666a17": "不可得見離自性生見悉滅知如幻等諸法自性得",
    "X17n0330_003:0666a18": "無生法忍得無生法忍已離生住滅見是名菩薩摩",
    "X17n0330_003:0666a19": "訶薩善分別離生住滅見。",
    "X17n0330_003:0666a20": "通曰善分別自心現者見其生善觀外性非性者",
    "X17n0330_003:0666a21": "見見滅似未離生住滅見茲善離生住滅見者何",
    "X17n0330_003:0666a22": "以離之哉謂觀一切法如幻如夢無自性無他性",
    "X17n0330_003:0666a23": "無俱性性本不生即得隨入自心無生境界了知",
    "X17n0330_003:0666a24": "自心分齊歸無所得故自離也既明自心分齊見",
    "X17n0330_003:0666b01": "外性非性非他生也見諸識不生非自生也見外",
    "X17n0330_003:0666b02": "緣不積聚非和合共生也見妄想緣起三界非無",
    "X17n0330_003:0666b03": "因生也於三界內外根身器界一切諸法俱不可",
    "X17n0330_003:0666b04": "得本自無生作此見者名為見性然此見尚存猶",
    "X17n0330_003:0666b05": "未離也進之見猶離見無自性可得雖離自性然",
    "X17n0330_003:0666b06": "生此見者尚存猶未㧞其根也進之俱生無明生",
    "X17n0330_003:0666b07": "見悉滅了無影響踪跡能所俱泯證於無生非謂",
    "X17n0330_003:0666b08": "離一切法而別有無生法忍也即此如幻等諸法",
    "X17n0330_003:0666b09": "自性中知其不可得而證無生法忍名得初地然",
    "X17n0330_003:0666b10": "得無生法非難得無生法忍為難既得忍已入乎",
    "X17n0330_003:0666b11": "大定故善分別離生住滅見非著意離之而生住",
    "X17n0330_003:0666b12": "滅見自不生故曰善離溈山問仰山生住異滅汝",
    "X17n0330_003:0666b13": "作麼生會仰曰一念起時不見有生住異滅師曰",
    "X17n0330_003:0666b14": "子何得遣法仰曰和尚適來問甚麼師曰生住異",
    "X17n0330_003:0666b15": "滅仰曰却喚作遣法據溈仰父子遣法之意也無",
    "X17n0330_003:0666b16": "但喚作遣法耳是真善分別離生住滅見。",
    "X17n0330_003:0666b17": "云何菩薩摩訶薩得自覺聖智善樂謂得無生法忍",
    "X17n0330_003:0666b18": "住第八菩薩地得離心意意識五法自性二無我相",
    "X17n0330_003:0666b19": "得意生身世尊意生身者何因緣佛告大慧意生身",
    "X17n0330_003:0666b20": "者譬如意去迅疾無礙故名意生譬如意去石壁無",
    "X17n0330_003:0666b21": "礙於彼異方無量由延(此云四十里)因先所見意念不忘",
    "X17n0330_003:0666b22": "自心流注不絕於身無障礙生大慧如是意生身得",
    "X17n0330_003:0666b23": "一時俱菩薩摩訶薩意生身如幻三昧力自在神通",
    "X17n0330_003:0666b24": "妙相莊嚴聖種類身一時俱生猶如意生無有障礙",
    "X17n0330_003:0666c01": "隨所意念本願境界為成就眾生得自覺聖智善樂",
    "X17n0330_003:0666c02": "(唐云譬如心意於百千由旬之外憶先所見種種諸物念念相續疾詣於彼非是其身及山河石壁所能為礙",
    "X17n0330_003:0666c03": "意生身者亦復如是如幻三昧力通自在諸相莊嚴憶本成就眾生願故猶如意去生於一切諸聖眾中)如",
    "X17n0330_003:0666c04": "是菩薩摩訶薩得無生法忍住第八地菩薩轉捨心",
    "X17n0330_003:0666c05": "意意識五法自性二無我相身及得意生身得自覺",
    "X17n0330_003:0666c06": "聖智善樂是名菩薩摩訶薩成就四法得修行者大",
    "X17n0330_003:0666c07": "方便當如是學。",
    "X17n0330_003:0666c08": "通曰初善分別自心現未離乎心次善觀外性非",
    "X17n0330_003:0666c09": "性專求一切性自性未離乎法既善離生住滅見",
    "X17n0330_003:0666c10": "得無生法忍生滅滅已寂滅為樂故云得自覺聖",
    "X17n0330_003:0666c11": "智善樂豈其一向躭寂如聲聞等謂其得無生法",
    "X17n0330_003:0666c12": "忍佉第八菩薩地雖證三昧樂而不住著五法三",
    "X17n0330_003:0666c13": "自性俱離八識二無我俱遣說法度生隨意所往",
    "X17n0330_003:0666c14": "故名得意生身以何因緣名意生身譬如心意憶",
    "X17n0330_003:0666c15": "先所見於彼異方無量由旬之外念念相續疾詣",
    "X17n0330_003:0666c16": "於彼身不為礙石壁不為礙意且如是而況意生",
    "X17n0330_003:0666c17": "得身如幻三昧力者乎得自在神通力者乎其能",
    "X17n0330_003:0666c18": "一時俱生更有速於意也或現妙相莊嚴諸聖圍",
    "X17n0330_003:0666c19": "繞猶如意去生於一切諸聖眾中俱生無有障礙",
    "X17n0330_003:0666c20": "究其本願無非欲成就眾生各悟自性各得自覺",
    "X17n0330_003:0666c21": "聖智善樂故能現十界身去住無礙也現十界身",
    "X17n0330_003:0666c22": "說法度生莊嚴佛土承事諸佛作大佛事乃九地",
    "X17n0330_003:0666c23": "以上事而住八地者何以遽能之葢由轉識成智",
    "X17n0330_003:0666c24": "捨心意意識五法自三性得二無我相身已證無",
    "X17n0330_003:0667a01": "生法忍住三昧樂此名第八地分齊今復轉其捨",
    "X17n0330_003:0667a02": "而進乎無捨并其捨而忘之是轉智向悲而得意",
    "X17n0330_003:0667a03": "生身葢由八地而趨乎九地得自覺聖智善樂而",
    "X17n0330_003:0667a04": "能善用之以度生也是名大菩薩成就四法得修",
    "X17n0330_003:0667a05": "行者大方便向所說一切法空無生無二離自性",
    "X17n0330_003:0667a06": "相至是一一獲證無間之理疾得無上正等正覺",
    "X17n0330_003:0667a07": "汝等可不如是而學哉又細分之善分別自心現",
    "X17n0330_003:0667a08": "是三界唯心證一切法無二乃彌勒菩薩修行大",
    "X17n0330_003:0667a09": "方便門也善觀外性非性是證一切法空乃虗空",
    "X17n0330_003:0667a10": "藏菩薩修行大方便門也善離生住滅見是風動",
    "X17n0330_003:0667a11": "無依證一切法離自性相乃琉璃光法王子修行",
    "X17n0330_003:0667a12": "大方便門也得自覺聖智善樂是普門應現證一",
    "X17n0330_003:0667a13": "切法無生乃觀世音菩薩修行大方便門也是名",
    "X17n0330_003:0667a14": "修行者大方便乃大乘法豈少品可及哉真淨和",
    "X17n0330_003:0667a15": "尚示眾云是日已過命亦隨減如少水魚斯亦何",
    "X17n0330_003:0667a16": "樂唯二乘禪定寂滅為樂是為真樂學般若菩薩",
    "X17n0330_003:0667a17": "法喜禪悅為樂是為真樂三世諸佛慈悲喜捨四",
    "X17n0330_003:0667a18": "無量心為樂是為真樂石霜普會云休去歇去冷",
    "X17n0330_003:0667a19": "湫湫地去是為二乘寂滅之樂雲門云一切智通",
    "X17n0330_003:0667a20": "無障礙拈起扇子云釋迦老子來也是為法喜禪",
    "X17n0330_003:0667a21": "悅之樂德山棒臨濟喝是三世諸佛慈悲喜捨之",
    "X17n0330_003:0667a22": "樂除此三種樂外不為樂也且道歸宗一眾在三",
    "X17n0330_003:0667a23": "種內三種外良久云今日莊主設饡飰俵嚫錢叅",
    "X17n0330_003:0667a24": "退僧堂內普請吃茶去喝一喝會得真淨意旨斯",
    "X17n0330_003:0667b01": "名得自覺聖智善樂不然啼哭有日在。",
    "X17n0330_003:0667b02": "爾時大慧菩薩摩訶薩復請世尊惟願為說一切諸",
    "X17n0330_003:0667b03": "法緣因之相以覺緣因相故我及諸菩薩離一切性",
    "X17n0330_003:0667b04": "有無妄見無妄想見漸次俱生(唐云離有無見不妄執諸法漸生頓生)。",
    "X17n0330_003:0667b05": "佛告大慧一切法二種緣相謂外及內外緣者謂泥",
    "X17n0330_003:0667b06": "團柱輪繩水水人工諸方便緣有瓶生如泥瓶縷氎",
    "X17n0330_003:0667b07": "草蓆種芽酥酪等方便緣生亦復如是是名外緣前",
    "X17n0330_003:0667b08": "後轉生云何因緣謂無明愛業等法得緣名從彼生",
    "X17n0330_003:0667b09": "陰界入法得緣所起名彼無差別而愚夫妄想是名",
    "X17n0330_003:0667b10": "內緣法。",
    "X17n0330_003:0667b11": "通曰大慧領善觀外性非性謂一切性無始虗偽",
    "X17n0330_003:0667b12": "妄想習氣為因未詳其因之相為何似又領善離",
    "X17n0330_003:0667b13": "生住滅見謂見外性非性見識不生見緣不積聚",
    "X17n0330_003:0667b14": "見妄想緣生未詳其緣之相為何似故欲覺知緣",
    "X17n0330_003:0667b15": "因之相離一切性有無妄見即上所云見離自性",
    "X17n0330_003:0667b16": "也無妄想見執著諸法漸生頓生即上所云生見",
    "X17n0330_003:0667b17": "悉滅也世尊先舉二種緣相語之謂外器界及內",
    "X17n0330_003:0667b18": "根身外緣喻如泥瓶雖有泥團必假輪繩水木人",
    "X17n0330_003:0667b19": "工為緣而後瓶成泥瓶如是則一切縷緣而成氎",
    "X17n0330_003:0667b20": "草緣而成蓆種緣而成芽酥緣而成酪亦復如是",
    "X17n0330_003:0667b21": "前因後果展轉相生所謂諸法從緣生者此也泥",
    "X17n0330_003:0667b22": "團原無瓶性但以諸方便緣而生必待緣生緣即",
    "X17n0330_003:0667b23": "未嘗生也內緣即十二因緣法無明緣行以至愛",
    "X17n0330_003:0667b24": "取結生死業而有緣之名從彼生起名色受識等",
    "X17n0330_003:0667c01": "而有陰界入諸法皆相緣而起得緣所起之名雖",
    "X17n0330_003:0667c02": "有次序了無差別從相分起者則曰色曰六入從",
    "X17n0330_003:0667c03": "見分起者則曰識曰愛業等總一八識境界原無",
    "X17n0330_003:0667c04": "差別而愚夫不知自心所現妄生分別聚緣內搖",
    "X17n0330_003:0667c05": "種種貪著是名內緣內緣是妄妄本無根但無能",
    "X17n0330_003:0667c06": "取之心自無所取之境固知緣生如幻也報恩明",
    "X17n0330_003:0667c07": "禪師常舉雪峰塔銘問諸老宿夫從緣有者始終",
    "X17n0330_003:0667c08": "而成壞非從緣有者歷劫而長堅堅之與壞即且",
    "X17n0330_003:0667c09": "置雪峰今日在甚麼處法眼別云秪今是成是壞",
    "X17n0330_003:0667c10": "法眼明得三界唯心故不作二見。",
    "X17n0330_003:0667c11": "大慧彼因者有六種謂當有因相續因相因作因顯",
    "X17n0330_003:0667c12": "示因待因當有因者作因已內外法生(唐云謂內外法作因生果)",
    "X17n0330_003:0667c13": "相續因者作攀緣已內外法生陰種子等相因者作",
    "X17n0330_003:0667c14": "無間相相續生(唐云作無間相生相續果)作因者作增上事如轉",
    "X17n0330_003:0667c15": "輪王(唐云謂作增上事而生於果)顯示因者妄想事生已相現作",
    "X17n0330_003:0667c16": "所作如燈照色等(唐云謂分別生能顯境相如燈照物)待因者滅時作",
    "X17n0330_003:0667c17": "相續斷不妄想性生(魏云於滅時不見虗妄生法相續事斷絕故)。",
    "X17n0330_003:0667c18": "通曰上二種緣相一者發明緣不積聚謂外緣由",
    "X17n0330_003:0667c19": "方便轉生無和合性二者發明妄想緣生謂內緣",
    "X17n0330_003:0667c20": "由無明生起本自無根今語以六種因相即發明",
    "X17n0330_003:0667c21": "無始虗偽妄想習氣為因總不離諸識展轉因也",
    "X17n0330_003:0667c22": "一者當有因即是親因謂八識無始以來能為一",
    "X17n0330_003:0667c23": "切作因內而見分諸法外而相分諸法由之作因",
    "X17n0330_003:0667c24": "生果不可思議當下為因故曰當有因二者相續",
    "X17n0330_003:0668a01": "因即是相續識內依八識外緣六識攀緣外境已",
    "X17n0330_003:0668a02": "由是內外法生果陰種子等以現行熏種子復以",
    "X17n0330_003:0668a03": "種子熏現行而染淨果蘊於是乎生連環不斷故",
    "X17n0330_003:0668a04": "曰相續因三者相因即是等無間緣作無間相生",
    "X17n0330_003:0668a05": "相續果相續中間有無間之相已離於因未至於",
    "X17n0330_003:0668a06": "果惟其無間所以相續謂其在因果中間有相可",
    "X17n0330_003:0668a07": "得故曰相因四者作因即是增上緣謂作增上事",
    "X17n0330_003:0668a08": "而生於果如轉輪王身證輪王是為本因而飛輪",
    "X17n0330_003:0668a09": "七寶從空而至是增上因境不能生果必假心為",
    "X17n0330_003:0668a10": "增上故輪王能作勝因以心是境之增上緣也故",
    "X17n0330_003:0668a11": "曰作因惟六識為能作也五者顯了因謂前五識",
    "X17n0330_003:0668a12": "妄想分別生已能顯現境相如燈照物妄想屬能",
    "X17n0330_003:0668a13": "作相現屬所作以前境論色屬所照屬能以分別",
    "X17n0330_003:0668a14": "論照屬所燈屬能故五識與八識俱如照不離燈",
    "X17n0330_003:0668a15": "但有照了未入分別故曰顯示因也六者待因謂",
    "X17n0330_003:0668a16": "生滅相待生已而滅滅已而生相待為用前五六",
    "X17n0330_003:0668a17": "七識俱生時作相續生指善惡二性而言此五六",
    "X17n0330_003:0668a18": "七識俱滅時作相續斷指無記性而言故曰不妄",
    "X17n0330_003:0668a19": "想性生不妄想即無記也前者妄想相續至此暫",
    "X17n0330_003:0668a20": "時而斷斷以待乎續滅以待乎生有生有滅非得",
    "X17n0330_003:0668a21": "真不生滅性也此六者展轉相因生起內外等法",
    "X17n0330_003:0668a22": "如夢如幻愚夫執為實有皆由不明無始虗偽習",
    "X17n0330_003:0668a23": "氣藏於八識田中有如種子故曰妄想習氣為因",
    "X17n0330_003:0668a24": "也僧問黃檗學人不會和尚如何指示檗云我無",
    "X17n0330_003:0668b01": "一物從來不曾將一物與人你無始以來秪為被",
    "X17n0330_003:0668b02": "人指示覓契覓會此可不是弟子與師俱陷王難",
    "X17n0330_003:0668b03": "你但一念不受即是無受身一念不想即是無想",
    "X17n0330_003:0668b04": "身決定不遷流造作即是無行身莫思量卜度分",
    "X17n0330_003:0668b05": "別即是無識身你如今纔起一念即如十二因緣",
    "X17n0330_003:0668b06": "無明緣行亦因亦果乃至老死亦因亦果故善財",
    "X17n0330_003:0668b07": "童子一百一十處求善知識秪向十二因緣中求",
    "X17n0330_003:0668b08": "最後見彌勒彌勒却指見文殊文殊者即汝本地",
    "X17n0330_003:0668b09": "無明若心心別異向外求善知識者一念纔生即",
    "X17n0330_003:0668b10": "滅纔滅又生所以汝等比丘亦生亦老亦病亦死",
    "X17n0330_003:0668b11": "酬因答果已來即五聚之生滅五聚者五陰也一",
    "X17n0330_003:0668b12": "念不起即十八界空即身便是菩提華果即心便",
    "X17n0330_003:0668b13": "是靈智亦云靈臺若有所住著即身為死屍亦云",
    "X17n0330_003:0668b14": "守死屍鬼由黃檗之言味之則無始虗偽習氣皆",
    "X17n0330_003:0668b15": "始於一念一心不生萬法無咎又何因緣之有。",
    "X17n0330_003:0668b16": "大慧彼自妄想相愚夫不漸次生不俱生(唐云此是愚夫自所",
    "X17n0330_003:0668b17": "分別非漸次生亦非頓生)所以者何若復俱生者作所作無分別",
    "X17n0330_003:0668b18": "不得因相故若漸次生者不得相我故漸次生不生",
    "X17n0330_003:0668b19": "如不生子無父名(魏云若一切法一時生者因果不可差別以不見因果身相故若次",
    "X17n0330_003:0668b20": "第生者未得身相不得言次第生如未有子云何名父)大慧漸次生相續方便",
    "X17n0330_003:0668b21": "不然但妄想耳因攀緣次第增上緣等生所生故大",
    "X17n0330_003:0668b22": "慧漸次生不生妄想自性計著相故(魏云愚痴凡夫自心觀察次第",
    "X17n0330_003:0668b23": "相續不相應故作如是言因緣次第緣緣緣增上緣等能生諸法大慧如是次第諸法不生虗妄分別取法體",
    "X17n0330_003:0668b24": "相唐云諸計度人言以因緣所緣緣無間緣增上緣等所生能生互相係屬次第生者理不得成皆是妄情執",
    "X17n0330_003:0668c01": "著相故)漸次俱不生自心現受用故自相共相外性非",
    "X17n0330_003:0668c02": "性大慧漸次俱不生除自心現不覺妄想故相生是",
    "X17n0330_003:0668c03": "故因緣作事方便相當離漸次俱見(唐云漸次與頓皆悉不生但自",
    "X17n0330_003:0668c04": "心現身資等故外自共相皆無性故唯除識起自分別見大慧是故應離因緣所作和合相中頓漸生見)。",
    "X17n0330_003:0668c05": "通曰論緣相乃方便緣生論因相乃展轉因生緣",
    "X17n0330_003:0668c06": "曰方便即緣無自性因曰展轉即因無自性無性",
    "X17n0330_003:0668c07": "即本無生又何漸生頓生之有彼凡愚等自生分",
    "X17n0330_003:0668c08": "別本非漸生而妄想執為漸相本非頓生而妄想",
    "X17n0330_003:0668c09": "執為頓相若果頓生者因果一時俱生誰為能作",
    "X17n0330_003:0668c10": "誰為所作不得因果身相差別故故知非頓生也",
    "X17n0330_003:0668c11": "若果漸生者先有因然後有果既不得果相何以",
    "X17n0330_003:0668c12": "言因生如未有子云何名父既得其子即有父名",
    "X17n0330_003:0668c13": "因果一時具足故知非漸生也漸次生本不生諸",
    "X17n0330_003:0668c14": "計度人說有相續方便緣生實與諸法自體不相",
    "X17n0330_003:0668c15": "應故理不得成故曰不然但是愚夫妄想分別耳",
    "X17n0330_003:0668c16": "彼作如是言曰因緣謂自心親因能生起者曰攀",
    "X17n0330_003:0668c17": "緣謂心取外塵等即所緣緣也曰次第緣謂內外",
    "X17n0330_003:0668c18": "法更互轉生相續無間即等無間緣也曰增上緣",
    "X17n0330_003:0668c19": "謂境外有境果外有果於親因緣若增而上也以",
    "X17n0330_003:0668c20": "是諸緣能生諸法是諸緣為能生諸法為所生故",
    "X17n0330_003:0668c21": "以為有次第漸生也其實漸次生本不生皆是妄",
    "X17n0330_003:0668c22": "想自性計著取法體相為有次第方便設使一念",
    "X17n0330_003:0668c23": "不生緣從何起既無能生焉有所生故彼謂由諸",
    "X17n0330_003:0668c24": "緣者實不然也漸生既不成而頓生可知已故云",
    "X17n0330_003:0669a01": "漸次俱不生然則目前種種根身器界諸受用處",
    "X17n0330_003:0669a02": "何自而有葢一切法唯心所現乃是八識所現見",
    "X17n0330_003:0669a03": "分相分身資受用如鏡現像原無自性故諸蘊等",
    "X17n0330_003:0669a04": "各具一體而為自相諸蘊等和合成人而為共相",
    "X17n0330_003:0669a05": "皆外境也外性非性本自不生所以漸生頓生悉",
    "X17n0330_003:0669a06": "不生也非是一向不生同於斷滅除自心所現無",
    "X17n0330_003:0669a07": "分別見生即不生本無相也惟無明不覺妄生分",
    "X17n0330_003:0669a08": "別即有次第相生是因緣作事方便之相但由自",
    "X17n0330_003:0669a09": "妄想生故於和合相中而作漸生見者非也於和",
    "X17n0330_003:0669a10": "合相中而作頓生見者亦非也彼於非性中而執",
    "X17n0330_003:0669a11": "有自性是為妄見故應遠離若見離自性者見性",
    "X17n0330_003:0669a12": "尚不可得妄從何立若生見悉滅者生處尚不可",
    "X17n0330_003:0669a13": "得見從何起汝等菩薩能善是緣因之相當得無",
    "X17n0330_003:0669a14": "生法忍神會問六祖曰先頓而後漸先漸而後頓",
    "X17n0330_003:0669a15": "不悟頓漸人心裏常迷悶祖曰聽法頓中漸悟法",
    "X17n0330_003:0669a16": "漸中頓修行頓中漸證果漸中頓頓漸是常因悟",
    "X17n0330_003:0669a17": "中不迷悶荷澤他日有云見清淨體於諸三昧八",
    "X17n0330_003:0669a18": "萬四千諸波羅蜜門皆於見上一時起用若當真",
    "X17n0330_003:0669a19": "如相應之時萬化寂滅此時更無所見三昧諸波",
    "X17n0330_003:0669a20": "羅蜜門亦一時空寂更無所得此數語却於生見",
    "X17n0330_003:0669a21": "悉滅相應荷澤未為不悟也。",
    "X17n0330_003:0669a22": "爾時世尊欲重宣此義而說偈言。",
    "X17n0330_003:0669a23": "一切都無生亦無因緣滅於彼生滅中而起因緣想",
    "X17n0330_003:0669a24": "非遮滅復生相續因緣起非為斷凡愚癡惑妄想緣",
    "X17n0330_003:0669b01": "(唐云一切法無生亦復無有滅於彼諸緣中分別生滅相非遮諸緣會如是滅復生但止於凡愚妄情之所有)",
    "X17n0330_003:0669b02": "有無緣起法是悉無有生習氣所迷轉從是三有現",
    "X17n0330_003:0669b03": "真實無生緣亦復無有滅觀一切有為猶如虗空華",
    "X17n0330_003:0669b04": "攝受及所攝捨離惑亂見非已生當生亦復無因緣",
    "X17n0330_003:0669b05": "一切無所有斯皆無言說。",
    "X17n0330_003:0669b06": "通曰長行但破緣因相及漸次俱生見至自心現",
    "X17n0330_003:0669b07": "受用本無生滅尚未及詳也故說偈以顯示之謂",
    "X17n0330_003:0669b08": "一切內外法本無因緣生亦無因緣滅本無漸頓",
    "X17n0330_003:0669b09": "生亦無漸頓滅於彼諸緣中分別生滅相謂彼諸",
    "X17n0330_003:0669b10": "緣想皆是生滅法已滅而復生相續因緣起我謂",
    "X17n0330_003:0669b11": "非因緣非遮諸緣會緣者自生滅不緣無生滅凡",
    "X17n0330_003:0669b12": "愚著緣想不了無生義我說無因緣但為除彼惑",
    "X17n0330_003:0669b13": "且有無諸法雖各從緣起緣起本無生當下歸寂",
    "X17n0330_003:0669b14": "靜我既無分別何處有三界惟虗妄習氣積迷展",
    "X17n0330_003:0669b15": "轉因謂有欲有色及有無色界有無遞相傾生滅",
    "X17n0330_003:0669b16": "從中現若悟真實際清淨無纖塵本來既不生亦",
    "X17n0330_003:0669b17": "復無有滅觀自心所現一切有為法如華生虗空",
    "X17n0330_003:0669b18": "虗空何曾著唯是揑目生是名惑亂見揑為能取",
    "X17n0330_003:0669b19": "根華為所取塵本無而謂有故名為惑亂誠能捨",
    "X17n0330_003:0669b20": "是見遠離妄分別非是華已生亦不當來生非緣",
    "X17n0330_003:0669b21": "虗空出亦非因目有本自無因緣華從何處生秪",
    "X17n0330_003:0669b22": "憑妄想見其實無所有了達無所有一切都無生",
    "X17n0330_003:0669b23": "本既無生緣安得有名字故知諸緣想但有諸言",
    "X17n0330_003:0669b24": "說分別虗空華無有真實義神會問六祖曰將生",
    "X17n0330_003:0669c01": "滅却滅將滅滅却生不了生滅義我見似聾盲祖",
    "X17n0330_003:0669c02": "曰將生滅却滅令人不執性將滅滅却生令人心",
    "X17n0330_003:0669c03": "離境未即離二邊自除生滅病又史山人問圭峰",
    "X17n0330_003:0669c04": "禪師曰云何佛化所生吾如彼生佛既無生生是",
    "X17n0330_003:0669c05": "何義若言心生法生心滅法滅何以得無生法忍",
    "X17n0330_003:0669c06": "耶答曰既云如化化即是空空即無生何詰生義",
    "X17n0330_003:0669c07": "生滅滅已寂滅為真忍可此法無生名曰無生法",
    "X17n0330_003:0669c08": "忍合二說觀之而緣起無生之義粲然備矣。",
    "X17n0330_003:0669c09": "(唐云集一切法品第二之三)。",
    "X17n0330_003:0669c10": "爾時大慧菩薩摩訶薩復白佛言世尊惟願為說言",
    "X17n0330_003:0669c11": "說妄想相心經世尊我及餘菩薩摩訶薩若善知言",
    "X17n0330_003:0669c12": "說妄想相心經(二譯云心法門)則能通達言說所說二種義",
    "X17n0330_003:0669c13": "疾得阿耨多羅三藐三菩提以言說所說二種趣淨",
    "X17n0330_003:0669c14": "一切眾生佛告大慧諦聽諦聽善思念之當為汝說",
    "X17n0330_003:0669c15": "大慧白佛言善哉世尊唯然受教佛告大慧有四種",
    "X17n0330_003:0669c16": "言說妄想相謂相言說夢言說過妄想計著言說無",
    "X17n0330_003:0669c17": "始妄想言說相言說者從自妄想色相計著生夢言",
    "X17n0330_003:0669c18": "說者先所經境界隨憶念生從覺己境界無性生(唐云",
    "X17n0330_003:0669c19": "謂夢先所經境界覺已憶念依不實境生)過妄想計著言說者先怨所作",
    "X17n0330_003:0669c20": "業隨憶念生無始妄想言說者無始虗偽計著過自",
    "X17n0330_003:0669c21": "種習氣生(唐云以無始戲論妄執習氣生)是名四種言說妄想相。",
    "X17n0330_003:0669c22": "通曰大慧因世尊說一切無所有斯皆是言說言",
    "X17n0330_003:0669c23": "說依著因緣生滅而起固為妄想然最上第一義",
    "X17n0330_003:0669c24": "由言說而顯則言說妄想亦自有心法門在故善",
    "X17n0330_003:0670a01": "通達言說而其說通即善通達所說第一義而其",
    "X17n0330_003:0670a02": "宗通宗通及說通疾證無上菩提不離言說所說",
    "X17n0330_003:0670a03": "二種之趣即以其趣淨治眾生令諸眾生當依於",
    "X17n0330_003:0670a04": "義莫著言說即於二義中得清淨解也佛謂言說",
    "X17n0330_003:0670a05": "之所以名妄想者依識生故五六七八識不出一",
    "X17n0330_003:0670a06": "心故曰妄想相心經大約四種一有相言說謂前",
    "X17n0330_003:0670a07": "五識分別一切色相而言說生焉是對境而說故",
    "X17n0330_003:0670a08": "屬前五二者夢言說謂六識憶念過去境界而言",
    "X17n0330_003:0670a09": "說生焉如夢先所經境界既已醒覺乃從而追憶",
    "X17n0330_003:0670a10": "言說依不實境生故曰無性三者過妄想計著言",
    "X17n0330_003:0670a11": "說謂七識為染淨依先所計著或恩或怨及所作",
    "X17n0330_003:0670a12": "善惡業隨憶念所到傳送而出六識憶念但於境",
    "X17n0330_003:0670a13": "上歷歷分明七識憶念便自繫屬怨業中流出故",
    "X17n0330_003:0670a14": "謂之過四者無始妄想言說謂八識含藏虗偽不",
    "X17n0330_003:0670a15": "實有無戲論習氣種子於中妄執不捨忽然而出",
    "X17n0330_003:0670a16": "葢自無始以來種此妄根故生此言說妄想之相",
    "X17n0330_003:0670a17": "是四種言說依八七六五因緣展轉而生故謂之",
    "X17n0330_003:0670a18": "妄也臨濟云如山僧今日用處真正成壞翫弄神",
    "X17n0330_003:0670a19": "變入一切境隨處無事境不能換但有來求者我",
    "X17n0330_003:0670a20": "即便出看渠渠不識我我便著數般衣學人生解",
    "X17n0330_003:0670a21": "一向入我言句苦哉瞎禿子無眼人把我著底衣",
    "X17n0330_003:0670a22": "認青黃赤白我脫却入清淨境中學人一見便生",
    "X17n0330_003:0670a23": "忻欲我又脫却學人失心忙然狂走言我無衣我",
    "X17n0330_003:0670a24": "即向渠道你識我著衣底人否忽爾回頭認我了",
    "X17n0330_003:0670b01": "也大德你莫認衣衣不能動人能著衣有個清淨",
    "X17n0330_003:0670b02": "衣有個無生衣菩提衣涅槃衣有祖衣有佛衣大",
    "X17n0330_003:0670b03": "德但有聲名文句皆悉是衣變從臍輪氣海中鼓",
    "X17n0330_003:0670b04": "激牙齒敲磕成其句義明知是幻化大德外發聲",
    "X17n0330_003:0670b05": "語業內表心所法以思有念皆悉是衣你秪麼認",
    "X17n0330_003:0670b06": "他著底衣為寔解縱經塵劫秪是衣通三界循環",
    "X17n0330_003:0670b07": "輪迴生死不如無事相逢不相識共語不知名若",
    "X17n0330_003:0670b08": "濟此等言說真善通達言說所說二種趣足淨治",
    "X17n0330_003:0670b09": "一切眾生妄見矣。",
    "X17n0330_003:0670b10": "爾時大慧菩薩摩訶薩復以此義勸請世尊惟願更",
    "X17n0330_003:0670b11": "說言說妄想所現境界世尊何處何故云何何因眾",
    "X17n0330_003:0670b12": "生妄想言說生(魏云惟願為我重說四種虗妄執著言語之相眾生言語何處出云何出",
    "X17n0330_003:0670b13": "何因出)佛告大慧頭胸喉鼻脣舌齗齒和合出音聲。",
    "X17n0330_003:0670b14": "通曰四種言說從五六七八識而生是妄因也更",
    "X17n0330_003:0670b15": "問所緣境界從何處出何故而出云何而出何故",
    "X17n0330_003:0670b16": "云何只是一和合義故魏譯略更問何因而出因",
    "X17n0330_003:0670b17": "即上四種妄想為因故佛不答止以其處與和合",
    "X17n0330_003:0670b18": "之故答之牙齒喉舌唇五音所自出而又益之以",
    "X17n0330_003:0670b19": "頭胸鼻者頭其總會處胸其氣所出鼻亦有音鼻",
    "X17n0330_003:0670b20": "塞則音不成此八者音聲所出之處和合中氣鼓",
    "X17n0330_003:0670b21": "激成音此言說所出之故也若佛說法有六十四",
    "X17n0330_003:0670b22": "種梵音豈以八種為緣乎故知所緣亦妄也溈山",
    "X17n0330_003:0670b23": "五峯雲巖同侍立百丈百丈問溈山併却咽喉唇",
    "X17n0330_003:0670b24": "吻作麼生道溈山云却請和尚道百丈云不辭向",
    "X17n0330_003:0670c01": "汝道恐已後喪我兒孫雪竇頌云却請和尚道虎",
    "X17n0330_003:0670c02": "頭生角出荒草十洲春盡華凋殘珊瑚樹林日杲",
    "X17n0330_003:0670c03": "杲百丈復問五峰併却咽喉唇吻作麼生道五峰",
    "X17n0330_003:0670c04": "云和尚也須併却百丈云無人處斫額望汝雪竇",
    "X17n0330_003:0670c05": "頌云和尚也併却龍蛇陣上看謀略令人長憶李",
    "X17n0330_003:0670c06": "將軍萬里天邊飛一鶚百丈又問雲巖併却咽喉",
    "X17n0330_003:0670c07": "唇吻作麼生道巖云和尚有也未丈云喪我兒孫",
    "X17n0330_003:0670c08": "雲竇頌云和尚有也未金毛獅子不踞地兩兩三",
    "X17n0330_003:0670c09": "三舊路行大雄山下空彈指此等語句不即言說",
    "X17n0330_003:0670c10": "不離言說要明所說義玄哉微哉。",
    "X17n0330_003:0670c11": "大慧白佛言世尊言說妄想為異為不異佛告大慧",
    "X17n0330_003:0670c12": "言說妄想非異非不異所以者何謂彼因生相故大",
    "X17n0330_003:0670c13": "慧若言說妄想異者妄想不應是因若不異者語不",
    "X17n0330_003:0670c14": "顯義而有顯示是故非異非不異。",
    "X17n0330_003:0670c15": "通曰妄想由五六七八識生是言說因也言說由",
    "X17n0330_003:0670c16": "喉唇齒舌等和合而出是言說相也相非因不生",
    "X17n0330_003:0670c17": "故知非異非不異也若異者言說當自有因不必",
    "X17n0330_003:0670c18": "妄想為因今妄想與言說如根苗然本非異也若",
    "X17n0330_003:0670c19": "不異者語即是想想即是語何能顯示所說之義",
    "X17n0330_003:0670c20": "然而語能顯義語固是能義固是所能所歷然何",
    "X17n0330_003:0670c21": "得不異為異為不異者局於迹也非異非不異者",
    "X17n0330_003:0670c22": "超乎迹之表也是亦不思議境界詎可以妄想卜",
    "X17n0330_003:0670c23": "度之哉僧問黃連和尚如何是聲前一句連云聲",
    "X17n0330_003:0670c24": "前無句聲後問將來投子頌云空劫前時曠路閒",
    "X17n0330_003:0671a01": "聲前無句信人難欲窮滄浪白雲曲且看石人露",
    "X17n0330_003:0671a02": "半顏又僧問崇福志和尚如何是寬廓之言志云",
    "X17n0330_003:0671a03": "無舌人道得投子頌云寬廓言時不犯舌清風高",
    "X17n0330_003:0671a04": "韻碧雲斜石人貪話西峰事不覺東巖起霧遮由",
    "X17n0330_003:0671a05": "前說似異却未嘗異由後說似不異却未嘗不異",
    "X17n0330_003:0671a06": "於此信入即善第一義宗趣。",
    "X17n0330_003:0671a07": "大慧復白佛言世尊為言說即是第一義為所說者",
    "X17n0330_003:0671a08": "是第一義佛告大慧非言說是第一義亦非所說是",
    "X17n0330_003:0671a09": "第一義所以者何謂第一義聖樂言說所入是第一",
    "X17n0330_003:0671a10": "義非言說是第一義(唐云何以故以第一義是聖樂處因言而入非即是言)第",
    "X17n0330_003:0671a11": "一義者聖智自覺所得非言說妄想覺境界是故言",
    "X17n0330_003:0671a12": "說妄想不顯示第一義言語者生滅動搖展轉因緣",
    "X17n0330_003:0671a13": "起若展轉因緣起者彼不顯示第一義大慧自他相",
    "X17n0330_003:0671a14": "無性故言說相不顯示第一義(唐云第一義者無自他相言語有相不能",
    "X17n0330_003:0671a15": "顯示)復次大慧隨入自心現量故種種相外性非性言",
    "X17n0330_003:0671a16": "說妄想不顯示第一義(唐云第一義者但唯自心種種外相悉皆無有言語分別",
    "X17n0330_003:0671a17": "不能顯示)是故大慧當離言說諸妄想相。",
    "X17n0330_003:0671a18": "通曰大慧聞彼因生相故既非異矣說能顯義故",
    "X17n0330_003:0671a19": "又非不異矣非異將無言說即第一義乎非不異",
    "X17n0330_003:0671a20": "將無所說是第一義乎是以第一義不離能所問",
    "X17n0330_003:0671a21": "也佛言一異俱非正是離四句絕百非處於此悟",
    "X17n0330_003:0671a22": "得方明第一義趣豈可以言說即第一義又豈可",
    "X17n0330_003:0671a23": "以所說是第一義曷言乎言說非第一義也以第",
    "X17n0330_003:0671a24": "一義是聖智善樂處但因言入非即是言如以手",
    "X17n0330_003:0671b01": "指月豈可以指當月故謂非言說是第一義也曷",
    "X17n0330_003:0671b02": "言乎所說非第一義也以第一義是聖智自覺所",
    "X17n0330_003:0671b03": "得但可自悟不可言宣非妄想覺境界所到由言",
    "X17n0330_003:0671b04": "說以妄想為因覺想有心而無心之體非彼所緣",
    "X17n0330_003:0671b05": "故不能顯示第一義是所說者非第一義也所說",
    "X17n0330_003:0671b06": "何以不顯示第一義將不與前所云語能顯義者",
    "X17n0330_003:0671b07": "相背馳乎良以彼言語妄想分別有生滅有動搖",
    "X17n0330_003:0671b08": "不出五六七八識念念不住展轉因緣而起第一",
    "X17n0330_003:0671b09": "義者不生不滅本無動搖不屬因緣和合而有純",
    "X17n0330_003:0671b10": "一真如境界豈彼妄想覺所能顯示耶是識不能",
    "X17n0330_003:0671b11": "顯智一也若謂第一義有境界可得猶有相在尚",
    "X17n0330_003:0671b12": "可說也今一真不變之自相及一真隨緣之他相",
    "X17n0330_003:0671b13": "實無自性既無其性即無相可得豈言說有相者",
    "X17n0330_003:0671b14": "所能顯示耶是相不能顯無相二也若謂一向無",
    "X17n0330_003:0671b15": "有即同斷滅猶有無相在亦可說也今聖智自覺",
    "X17n0330_003:0671b16": "所得隨入自心現量雖現有種種外相如幻人作",
    "X17n0330_003:0671b17": "幻事求其自性悉無所有是自心現量不但無妄",
    "X17n0330_003:0671b18": "可得亦無真可得言說妄想強為分別豈能分別",
    "X17n0330_003:0671b19": "於無分別者此妄不能顯真三也由此三端觀之",
    "X17n0330_003:0671b20": "足知非所說是第一義矣第一義者非言說非所",
    "X17n0330_003:0671b21": "說本自離言語相汝等菩薩欲得無上菩提當離",
    "X17n0330_003:0671b22": "言說諸妄想相言語道斷心行處滅是真得第一",
    "X17n0330_003:0671b23": "義趣足淨治一切眾生矣大陽明安禪師上堂云",
    "X17n0330_003:0671b24": "嵯峨萬仞鳥道難通劍刃輕氷誰當踐履宗乘妙",
    "X17n0330_003:0671c01": "句語路難陳不二法門淨名杜口所以達磨西來",
    "X17n0330_003:0671c02": "九年面壁始遇知音大陽今日也太無端珍重丹",
    "X17n0330_003:0671c03": "霞頌云不挂唇皮一句奇少林冷坐最慈悲須知",
    "X17n0330_003:0671c04": "此道非傳受立雪神光已強為若向上一路可以",
    "X17n0330_003:0671c05": "言宣者即落二落三不得名第一義矣。",
    "X17n0330_003:0671c06": "爾時世尊欲重宣此義而說偈言。",
    "X17n0330_003:0671c07": "諸佛無自性亦復無言說甚深空空義愚夫不能了",
    "X17n0330_003:0671c08": "一切性自性言說法如影自覺智智子實際我所說",
    "X17n0330_003:0671c09": "(唐云諸法無自性亦復無言說不見空空義愚夫故流轉一切法無性離言說分別諸有如夢化非生死涅槃",
    "X17n0330_003:0671c10": "如王及長者為令諸子喜先賜相似物後賜真實者我今亦復然先說相似法後乃為共演自證實際法)。",
    "X17n0330_003:0671c11": "通曰此偈宋譯似約而所該者博所云甚深空空",
    "X17n0330_003:0671c12": "義即上文三不顯義生滅動搖不顯空也自他相",
    "X17n0330_003:0671c13": "無性空空也隨入自心現量甚深空空也而唐譯",
    "X17n0330_003:0671c14": "反略至一切法無性離言說分別似重首二句不",
    "X17n0330_003:0671c15": "如一切性自性言說法如影與金剛經一切有為",
    "X17n0330_003:0671c16": "法如夢幻泡影如露亦如電應作如是觀同旨此",
    "X17n0330_003:0671c17": "不撥相而見無相即甚深空空義也若以此法驟",
    "X17n0330_003:0671c18": "而語愚夫必不能了反生不信故權立三乘髻珠",
    "X17n0330_003:0671c19": "等喻如王及長者方便接引皆相似法也非實際",
    "X17n0330_003:0671c20": "也故以言說所說顯第一義者先說相似法也今",
    "X17n0330_003:0671c21": "謂言說所說非第一義者乃自證實際法也所以",
    "X17n0330_003:0671c22": "言說法如影非我所說自覺聖智所得實際理地",
    "X17n0330_003:0671c23": "我今所說其實說無所說所謂我法妙難思也唐",
    "X17n0330_003:0671c24": "譯非生死涅槃因人畏生死而示以涅槃如化城",
    "X17n0330_003:0672a01": "之喻二乘人已超生死見有涅槃可樂遂以涅槃",
    "X17n0330_003:0672a02": "為第一義諦不復求進不知第一義諦中非生死",
    "X17n0330_003:0672a03": "非涅槃無有涅槃佛無有佛涅槃此諸法寂滅相",
    "X17n0330_003:0672a04": "但可自證非言說所及故惟自覺聖智子可與語",
    "X17n0330_003:0672a05": "此臨濟到鳳林林問有事相借問得麼濟云何得",
    "X17n0330_003:0672a06": "剜肉作瘡林云海月澄無影遊魚獨自迷濟云海",
    "X17n0330_003:0672a07": "月既無影遊魚何得迷林云觀風看浪起翫水野",
    "X17n0330_003:0672a08": "帆飄濟云孤輪獨照江山靜長嘯一聲天地秋林",
    "X17n0330_003:0672a09": "云任將三寸輝天地一句臨機試道看濟云路逢",
    "X17n0330_003:0672a10": "劒客須呈劒不是詩人莫獻詩鳳林便休濟乃有",
    "X17n0330_003:0672a11": "頌大道絕同任向西東石火莫及電光罔通溈山",
    "X17n0330_003:0672a12": "問仰山石火莫及電光罔通從上諸聖將什麼為",
    "X17n0330_003:0672a13": "人仰云和尚意作麼生溈云但有言說都無實義",
    "X17n0330_003:0672a14": "仰云不然溈云子又作麼生仰云官不容針私通",
    "X17n0330_003:0672a15": "車馬明此等機緣足知自證實際法本不可說而",
    "X17n0330_003:0672a16": "亦未甞不說終日說實未甞說是甚深法門。",
    "X17n0330_003:0672a17": "爾時大慧菩薩摩訶薩復白佛言世尊唯願為說離",
    "X17n0330_003:0672a18": "一異俱不俱有無非有非無常無常一切外道所不",
    "X17n0330_003:0672a19": "行自覺聖智所行離妄想自相共相入於第一真實",
    "X17n0330_003:0672a20": "之義諸地相續漸次上上增進清淨之相隨入如來",
    "X17n0330_003:0672a21": "地相無開發本願譬如眾色摩尼境界無邊相行(唐云",
    "X17n0330_003:0672a22": "以無功用本願力故如如意寶普現一切無邊境界)自心現趣部分之相一切",
    "X17n0330_003:0672a23": "諸法(唐云一切諸法皆是自心所現差別)我及餘菩薩摩訶薩離如是",
    "X17n0330_003:0672a24": "等妄想自性自共相見疾得阿耨多羅三藐三菩提",
    "X17n0330_003:0672b01": "令一切眾生安樂具足充滿。",
    "X17n0330_003:0672b02": "通曰大慧因上文言說妄想非異非不異及言說",
    "X17n0330_003:0672b03": "所入是第一義故問離一異有無常無常四句一",
    "X17n0330_003:0672b04": "切外道所不行而自覺聖智所行者第一真實之",
    "X17n0330_003:0672b05": "義何由而入既入於真實乾慧地由此十地相續",
    "X17n0330_003:0672b06": "漸次增進入於等妙覺如來地以無功用本願力",
    "X17n0330_003:0672b07": "故應物現形廣度眾生譬如摩尼寶珠普現眾色",
    "X17n0330_003:0672b08": "無量無邊修行境界悉現其中一切諸法皆是自",
    "X17n0330_003:0672b09": "心所現差別部分如鏡現像本自非有離諸妄想",
    "X17n0330_003:0672b10": "自性及陰界入自共等相見已速證無上菩提為",
    "X17n0330_003:0672b11": "令一切眾生俱獲安樂具足充滿不復入於外道",
    "X17n0330_003:0672b12": "邪見臨濟示眾云有時奪人不奪境有時奪境不",
    "X17n0330_003:0672b13": "奪人有時人境俱奪有時人境俱不奪時有僧問",
    "X17n0330_003:0672b14": "如何是奪人不奪境濟云煦日發生鋪地錦嬰孫",
    "X17n0330_003:0672b15": "垂白髮如絲云如何是奪境不奪人濟云王令已",
    "X17n0330_003:0672b16": "行天下徧將軍塞外絕烟塵云如何是人境兩俱",
    "X17n0330_003:0672b17": "奪濟云并汾絕信獨處一方云如何是人境俱不",
    "X17n0330_003:0672b18": "奪濟云王登寶殿野老謳歌此臨濟四料揀無非",
    "X17n0330_003:0672b19": "欲眾生安樂處唯自覺聖智者妙解其義。",
    "X17n0330_003:0672b20": "佛告大慧善哉善哉汝能問我如是之義多所安樂",
    "X17n0330_003:0672b21": "多所饒益哀愍一切諸天世人佛告大慧諦聽諦聽",
    "X17n0330_003:0672b22": "善思念之吾當為汝分別解說大慧白佛言善哉世",
    "X17n0330_003:0672b23": "尊唯然受教佛告大慧不知心量愚癡凡夫取內外",
    "X17n0330_003:0672b24": "性依於一異俱不俱有無非有非無常無常自性習",
    "X17n0330_003:0672c01": "因計著妄想(魏云凡夫不能覺知惟自心見執著外種種法相以為實有是故虗妄分別)。",
    "X17n0330_003:0672c02": "通曰知心量者外性非性一切皆自心所現本無",
    "X17n0330_003:0672c03": "自性一異有無之論從何而起惟不知心量所現",
    "X17n0330_003:0672c04": "妄生分別取八識所現見分為內性取八識所現",
    "X17n0330_003:0672c05": "相分為外性從此二性生起有無一異斷常等見",
    "X17n0330_003:0672c06": "若有自性可依此見種種不同皆由多生習氣為",
    "X17n0330_003:0672c07": "因含藏八識田中計著不捨故成妄想見耳入大",
    "X17n0330_003:0672c08": "乘論云迦毗羅有計一過謂作與作者一相與相",
    "X17n0330_003:0672c09": "者一如是等名為計一漚樓僧佉計異迦樓鳩馱",
    "X17n0330_003:0672c10": "計亦一亦異若提子計非一非異又大論云若不",
    "X17n0330_003:0672c11": "得般若方便入阿毗曇即墮有中入空即墮無中",
    "X17n0330_003:0672c12": "入昆勒墮亦有亦無中中論云執非有非無名愚",
    "X17n0330_003:0672c13": "癡論故學摩訶衍四門不得般若意即墮四謗有",
    "X17n0330_003:0672c14": "是增益謗無是損減謗亦有亦無相違謗非有非",
    "X17n0330_003:0672c15": "無戲論謗由此四句疊成百非總不出斷常二見",
    "X17n0330_003:0672c16": "黃檗云等閒無事莫漫用心不用求真惟須息見",
    "X17n0330_003:0672c17": "所以內見外見俱錯佛道魔道俱惡所以文殊暫",
    "X17n0330_003:0672c18": "起二見貶向二鐵圍山文殊即實智普賢即權智",
    "X17n0330_003:0672c19": "權實相對治究竟亦無權實唯是一心心且不佛",
    "X17n0330_003:0672c20": "不眾生無有異見纔有佛見便作眾生見有見無",
    "X17n0330_003:0672c21": "見常見斷見便成二鐵圍山被見障故祖師直指",
    "X17n0330_003:0672c22": "一切眾生本心本體本來是佛不假修成不屬漸",
    "X17n0330_003:0672c23": "次不是明暗不是明故無明不是暗故無暗所以",
    "X17n0330_003:0672c24": "無無明亦無無明盡入我此宗門切須在意如此",
    "X17n0330_003:0673a01": "見得名之為法見法故名之為佛佛法俱無名之",
    "X17n0330_003:0673a02": "為僧喚作無為僧亦名一體三寶若黃檗可謂知",
    "X17n0330_003:0673a03": "心量者不但無四句可離亦且無聖智可得足該",
    "X17n0330_003:0673a04": "此篇宗眼。",
    "X17n0330_003:0673a05": "譬如羣鹿為渴所逼見春時燄而作水想迷亂馳趣",
    "X17n0330_003:0673a06": "不知非水如是愚夫無始虗偽妄想所熏習三毒燒",
    "X17n0330_003:0673a07": "心樂色境界見生住滅取內外性墮於一異俱不俱",
    "X17n0330_003:0673a08": "有無非有非無常無常想妄見攝受。",
    "X17n0330_003:0673a09": "通曰上言習因計著妄想種種不齊非可一端而",
    "X17n0330_003:0673a10": "盡須假譬喻以明之前大慧問何因如幻夢及犍",
    "X17n0330_003:0673a11": "闥婆城世間熱時燄及與水月光此乃詳答總不",
    "X17n0330_003:0673a12": "出五陰八識窠臼其最麤者貪嗔癡三毒燒心樂",
    "X17n0330_003:0673a13": "求種種諸色境界於無生中妄見生滅執取根身",
    "X17n0330_003:0673a14": "器界內外諸法以為實有是心逐於境妄見攝取",
    "X17n0330_003:0673a15": "乃無始虗偽妄想所熏習氣如渴鹿逐春時陽燄",
    "X17n0330_003:0673a16": "不知其非水也不曰依四句而曰墮不曰四句見",
    "X17n0330_003:0673a17": "而曰想此渴愛所逼終從淪墮乃外道最下種也",
    "X17n0330_003:0673a18": "僧問藥山平田淺草塵鹿成羣如何射得塵中塵",
    "X17n0330_003:0673a19": "山云看箭僧放身便倒山云侍者拖出這死漢僧",
    "X17n0330_003:0673a20": "便走山云弄泥團漢有什麼限雪竇拈云三步須",
    "X17n0330_003:0673a21": "活五步須死頌曰塵中塵君看取下一箭走三步",
    "X17n0330_003:0673a22": "五步若活成羣趂虎正眼從來付獵人雪竇高聲",
    "X17n0330_003:0673a23": "云看箭此則公案原發明向上事不妨以鹿為喻",
    "X17n0330_003:0673a24": "鹿若知燄非水即可成羣趂虎矣。",
    "X17n0330_003:0673b01": "如犍闥婆城(此云尋香所居)凡愚無智而起城想無始習氣",
    "X17n0330_003:0673b02": "計著相現彼非有城非無城如是外道無始虗偽習",
    "X17n0330_003:0673b03": "氣計著依於一異俱不俱有無非有非無常無常見",
    "X17n0330_003:0673b04": "不能了知自心現量。",
    "X17n0330_003:0673b05": "通曰樂色境界有著世間欲者渴鹿逐燄是也有",
    "X17n0330_003:0673b06": "著色界欲者犍闥婆城是也犍闥婆乃帝釋樂神",
    "X17n0330_003:0673b07": "彼於空中現有城郭如蜃樓相似彼原非城却現",
    "X17n0330_003:0673b08": "有城彼原非色却現有色一切皆唯心所現原無",
    "X17n0330_003:0673b09": "自性本不生也只為愚癡外道因無始來虗妄分",
    "X17n0330_003:0673b10": "別城相種子習氣所熏現有城相妄想計著但於",
    "X17n0330_003:0673b11": "相上建立一異有無斷常四句不知自心現量本",
    "X17n0330_003:0673b12": "自無相相既本無四句從何而立此前五識所對",
    "X17n0330_003:0673b13": "相境無始以來妄熏習故故於非可樂中妄生貪",
    "X17n0330_003:0673b14": "著也世尊因乾闥婆王獻樂其時山川大地盡作",
    "X17n0330_003:0673b15": "琴聲迦葉起作舞王問迦葉豈不是阿羅漢諸漏",
    "X17n0330_003:0673b16": "已盡何更有餘習佛曰實無餘習莫謗法也王又",
    "X17n0330_003:0673b17": "撫琴三遍迦葉亦三度作舞王曰迦葉作舞豈不",
    "X17n0330_003:0673b18": "是佛曰實不曾作舞王曰世尊何得妄語佛曰不",
    "X17n0330_003:0673b19": "妄語汝撫琴山河大地木石盡作琴聲豈不是王",
    "X17n0330_003:0673b20": "曰是佛曰迦葉亦復如是所以實不曾作舞王乃",
    "X17n0330_003:0673b21": "信受古德頌曰輕輕撥動一條絃振動三千與大",
    "X17n0330_003:0673b22": "千賴有飲光知此意肯將羅袖惹春煙又玄沙問",
    "X17n0330_003:0673b23": "僧乾闥婆城汝作麼生會僧曰如夢如幻法眼別",
    "X17n0330_003:0673b24": "敲物示之若於此透入方可云了知自心現量。",
    "X17n0330_003:0673c01": "譬如有人夢見男女象馬車步城邑園林山河浴池",
    "X17n0330_003:0673c02": "種種莊嚴自身入中覺已憶念大慧於意云何如是",
    "X17n0330_003:0673c03": "士夫於前所夢憶念不捨為黠慧不大慧白佛言不",
    "X17n0330_003:0673c04": "也世尊佛告大慧如是凡夫惡見所噬外道智慧不",
    "X17n0330_003:0673c05": "知如夢自心現性依於一異俱不俱有無非有非無",
    "X17n0330_003:0673c06": "常無常見。",
    "X17n0330_003:0673c07": "通曰前五識但能對塵而現唯第六識能緣過去",
    "X17n0330_003:0673c08": "五塵故以憶念夢中所見為喻夢中所見原非實",
    "X17n0330_003:0673c09": "事而覺時憶念不捨誠為愚癡彼外道反以種種",
    "X17n0330_003:0673c10": "計著妄想分別謂是智慧豈不是惡見所噬良由",
    "X17n0330_003:0673c11": "不知一切境界如夢所現夢非別有乃自心所現",
    "X17n0330_003:0673c12": "如是現時莫非真性將以為無然男女象馬等物",
    "X17n0330_003:0673c13": "未甞不有將以為有然夢中之物取之不得既不",
    "X17n0330_003:0673c14": "可取本自無生既本不生憶之何為外道惡見依",
    "X17n0330_003:0673c15": "六識建立一異有無斷常四句以為智慧真所謂",
    "X17n0330_003:0673c16": "夢想者也張無垢語大慧曰某每於夢中必誦語",
    "X17n0330_003:0673c17": "孟何如慧舉圓覺曰由寂靜故十方世界諸如來",
    "X17n0330_003:0673c18": "心於中顯現如鏡中像無垢曰非老師莫聞此論",
    "X17n0330_003:0673c19": "也無垢夢中似習氣未除大慧指出大圓鏡智不",
    "X17n0330_003:0673c20": "妨習氣出沒其間可謂徹盡自心現量者矣。",
    "X17n0330_003:0673c21": "譬如畫象不高不下而彼凡愚作高下想如是未來",
    "X17n0330_003:0673c22": "外道惡見習氣充滿依於一異俱不俱有無非有非",
    "X17n0330_003:0673c23": "無常無常見自壞壞他餘(唐作於)離有無無生之論亦",
    "X17n0330_003:0673c24": "說言無謗因果見拔善根本壞清淨因勝求者當遠",
    "X17n0330_003:0674a01": "離去作如是說(魏云欲求勝法當遠離說如是法人)彼墮自他俱見有",
    "X17n0330_003:0674a02": "無妄想已墮建立誹謗以是惡見當墮地獄。",
    "X17n0330_003:0674a03": "通曰於七識生則見其有於七識滅則見其無此",
    "X17n0330_003:0674a04": "凡愚見也不知七識生滅原無形迹能轉七識即",
    "X17n0330_003:0674a05": "平等性智生死涅槃一切平等譬如畫象不高不",
    "X17n0330_003:0674a06": "下而彼凡愚作高下想謂一切諸有還歸於無妄",
    "X17n0330_003:0674a07": "想橫計作差別見前憶念夢境執之為有是墮建",
    "X17n0330_003:0674a08": "立常見此一切壞滅執之為無是墮誹謗斷見此",
    "X17n0330_003:0674a09": "斷滅惡見於未來世依諸外道熏習增長自無想",
    "X17n0330_003:0674a10": "天至非非想處皆墮此見故曰習氣充滿雖以一",
    "X17n0330_003:0674a11": "異有無四句立論但見其無破人之有不但自壞",
    "X17n0330_003:0674a12": "兼欲壞他於諸如來遠離有無之論及不生不滅",
    "X17n0330_003:0674a13": "之論湛然寂靜反名為不正見者悉欲空之亦說",
    "X17n0330_003:0674a14": "為無凡作正因正果見者彼所謗也既謗因果則",
    "X17n0330_003:0674a15": "培善根為成佛本者彼所拔也植清淨為出世因",
    "X17n0330_003:0674a16": "者彼所壞也如是之人必欲斷滅一切以為法非",
    "X17n0330_003:0674a17": "勝法也欲求勝法當於有無離有無宜速遠離如",
    "X17n0330_003:0674a18": "是之說所以者何彼見有自生他生俱生之相見",
    "X17n0330_003:0674a19": "其有已還無妄想分別於一切建立有者誹謗為",
    "X17n0330_003:0674a20": "無乃所謂蕉芽敗種斷佛種性者也惡見如是當",
    "X17n0330_003:0674a21": "墮地獄故謂之墮也百丈至晚參舉前野狐因緣",
    "X17n0330_003:0674a22": "次黃檗便問古人錯對一轉語落在野狐身今日",
    "X17n0330_003:0674a23": "轉轉不錯是如何丈云近前來向汝道黃檗近前",
    "X17n0330_003:0674a24": "打丈一掌丈拍手笑云將謂胡鬚赤更有赤鬚胡",
    "X17n0330_003:0674b01": "時溈山在會下作典座司馬頭陀舉野狐話問典",
    "X17n0330_003:0674b02": "座作麼生溈以手撼門扇三下司馬云太麤生溈",
    "X17n0330_003:0674b03": "云佛法不是這箇道理後溈山舉黃檗問野狐話",
    "X17n0330_003:0674b04": "問仰山仰云黃檗常用此機溈云汝道天生得從",
    "X17n0330_003:0674b05": "人得仰曰亦是稟受師承亦是自宗通溈云如是",
    "X17n0330_003:0674b06": "如是夫不通自宗妄撥因果欲免淪墮難矣。",
    "X17n0330_003:0674b07": "譬如翳目見有垂髮謂眾人言汝等觀此而是垂髮",
    "X17n0330_003:0674b08": "畢竟非性非無性見不見故(魏云譬如翳目見虗空中有於毛輪為他說言",
    "X17n0330_003:0674b09": "如是如是青黃赤白汝何不觀大慧而彼毛輪本自無體何以故有見不見故)如是外道妄",
    "X17n0330_003:0674b10": "見希望依於一異俱不俱有無非有非無常無常見",
    "X17n0330_003:0674b11": "誹謗正法自陷陷他。",
    "X17n0330_003:0674b12": "通曰憶夢者墮有自壞者墮無又有於藏識中見",
    "X17n0330_003:0674b13": "得識體微妙非有非無以為勝解乃執一異有無",
    "X17n0330_003:0674b14": "斷常四句以謗正法如翳目人見空中垂髮謂眾",
    "X17n0330_003:0674b15": "人言汝何不觀如是垂髮青黃赤白甚為希有不",
    "X17n0330_003:0674b16": "知此垂髮本自無體翳目者見其有無翳者見其",
    "X17n0330_003:0674b17": "無有見不見故彼以翳目所見而反責無翳者為",
    "X17n0330_003:0674b18": "無見如此邪見不但陷己且能陷人彼但於境上",
    "X17n0330_003:0674b19": "見得非有非無希望非非想天以為得果返謗自",
    "X17n0330_003:0674b20": "真如性一亘晴空為非正見此外道中最上者故",
    "X17n0330_003:0674b21": "陷溺人尤甚雲門云光不透脫有兩般病一切處",
    "X17n0330_003:0674b22": "不明面前有物是一透得一切法空隱隱地似有",
    "X17n0330_003:0674b23": "個物相似亦是光不透脫又法身亦有兩般病為",
    "X17n0330_003:0674b24": "法執不忘己見猶存墮在法身邊是一直饒透得",
    "X17n0330_003:0674c01": "放過即不可子細檢點將來有甚麼氣息亦是病",
    "X17n0330_003:0674c02": "天童頌云森羅萬象許崢嶸透脫無方礙眼睛掃",
    "X17n0330_003:0674c03": "彼門庭誰有力隱人胸次自成情船橫野渡涵秋",
    "X17n0330_003:0674c04": "碧棹入蘆華照雪明串錦老漁懷就市飄飄一葉",
    "X17n0330_003:0674c05": "浪頭行此在正法中絲毫未盡猶且是病況外道",
    "X17n0330_003:0674c06": "妄見為崇自陷陷他其病可勝道哉。",
    "X17n0330_003:0674c07": "譬如火輪非輪愚夫輪想非有智者如是外道惡見",
    "X17n0330_003:0674c08": "希望依於一異俱不俱有無非有非無常無常想一",
    "X17n0330_003:0674c09": "切性生。",
    "X17n0330_003:0674c10": "通曰無因外道謂本無因末無因秪見八萬劫內",
    "X17n0330_003:0674c11": "輪迴生死烏從來黑鵠從來白一切無因生謂是",
    "X17n0330_003:0674c12": "性生譬如火輪旋轉似輪火本非輪而輪生於火",
    "X17n0330_003:0674c13": "是無因生也彼愚外道非有智者見一切輪轉不",
    "X17n0330_003:0674c14": "息倐忽生滅如環無端便謂一切無因生如火輪",
    "X17n0330_003:0674c15": "然不知念念相續新新不斷是行陰區宇於此樂",
    "X17n0330_003:0674c16": "欲執著立為一異有無斷常四句謂一切性生彼",
    "X17n0330_003:0674c17": "實未甞生妄見有生彼實未有輪妄見有輪豈得",
    "X17n0330_003:0674c18": "為智乎雪峯開火次因指火曰三世諸佛在火焰",
    "X17n0330_003:0674c19": "裏轉大法輪雲門曰火焰為三世諸佛說法三世",
    "X17n0330_003:0674c20": "諸佛立地聽玄沙曰近日王令稍嚴峰曰作麼生",
    "X17n0330_003:0674c21": "沙曰不許攙奪行市峰乃吐舌若上上智人覩一",
    "X17n0330_003:0674c22": "切物皆能發明向上事如石火電光眼目動定即",
    "X17n0330_003:0674c23": "錯過也何至作一異有無等想。",
    "X17n0330_003:0674c24": "譬如水泡似摩尼珠愚小無智作摩尼想計著追逐",
    "X17n0330_003:0675a01": "而彼水泡非摩尼非非摩尼取不取故如是外道惡",
    "X17n0330_003:0675a02": "見妄想習氣所熏於無所有說有生緣有者言滅。",
    "X17n0330_003:0675a03": "通曰佛說涅槃果不生不滅識陰都消智光逈露",
    "X17n0330_003:0675a04": "是真摩尼珠外道不離識陰區宇妄計涅槃可得",
    "X17n0330_003:0675a05": "如小兒無知計著水泡作摩尼想彼水泡似珠何",
    "X17n0330_003:0675a06": "甞是摩尼唯其似也何甞非摩尼取之即以似而",
    "X17n0330_003:0675a07": "為真不取則明知其似而真者固自在也彼不覩",
    "X17n0330_003:0675a08": "其真而謬執其似是名惡見由無始妄想習氣所",
    "X17n0330_003:0675a09": "熏於本來無一物者說有涅槃可證依因緣生復",
    "X17n0330_003:0675a10": "有說言所證寂滅者唯於諸緣現有者實有法滅",
    "X17n0330_003:0675a11": "但滅外境以為涅槃非真滅也世尊一日示隨色",
    "X17n0330_003:0675a12": "摩尼珠問五方天王此珠作何色時五方天王互",
    "X17n0330_003:0675a13": "說異色世尊復藏珠入袖却擡手曰此珠作何色",
    "X17n0330_003:0675a14": "天王曰佛手中無珠何處有色世尊嘆曰汝何迷",
    "X17n0330_003:0675a15": "倒之甚吾將世珠示之便各強說有青黃赤白色",
    "X17n0330_003:0675a16": "吾將真珠示之便總不知時五方天王悉皆悟道",
    "X17n0330_003:0675a17": "後仰山參東寺會禪師會問汝是甚處人仰曰廣",
    "X17n0330_003:0675a18": "南人會曰我聞廣南有鎮海明珠是否仰曰是會",
    "X17n0330_003:0675a19": "曰此珠如何仰曰黑月即隱白月即現會曰還將",
    "X17n0330_003:0675a20": "得來也無仰曰將得來會曰何不呈似老僧仰叉",
    "X17n0330_003:0675a21": "手近前曰昨到溈山亦被索此珠直得無言可對",
    "X17n0330_003:0675a22": "無理可伸會曰真師子兒善能哮吼夫摩尼有真",
    "X17n0330_003:0675a23": "者更有真真者真且不有何有於似。",
    "X17n0330_003:0675a24": "復次大慧有三種量五分論各建立已得聖智自覺",
    "X17n0330_003:0675b01": "離二自性事而作有性妄想計著(唐云立三種量已於聖智內證離二",
    "X17n0330_003:0675b02": "自性法起有性分別魏云而作是言實有聖者內證之法離二自性虗妄分別故)。",
    "X17n0330_003:0675b03": "通曰外道計著有是建立常見計著無是誹謗斷",
    "X17n0330_003:0675b04": "見是斷常二見皆有妄想緣起二自性事我法中",
    "X17n0330_003:0675b05": "亦有能離外道邪見而不免於法執者彼於三種",
    "X17n0330_003:0675b06": "量五分論各各建立務以聖言為的乃於聖智內",
    "X17n0330_003:0675b07": "證遠離徧計依他不可思議境界妄生分別謂離",
    "X17n0330_003:0675b08": "妄想緣起二自性法有圓成實性可得此聲聞人",
    "X17n0330_003:0675b09": "但依聲教而起虗妄分別之見也三種量謂現量",
    "X17n0330_003:0675b10": "比量聖言量顯現之量未分別比類之量由喻得",
    "X17n0330_003:0675b11": "知以聖教為準繩則邪偽難移五分論即宗因喻",
    "X17n0330_003:0675b12": "三支并合結為五分假如以有為宗以實為因以",
    "X17n0330_003:0675b13": "山河大地為喻以無常為宗以有為為因以色身",
    "X17n0330_003:0675b14": "為喻以真常為宗以無為為因以虗空為喻合結",
    "X17n0330_003:0675b15": "但成之而已此化佛說法之式二乘人依法修行",
    "X17n0330_003:0675b16": "遠離妄想緣起二自性事而見於圓成實性謂實",
    "X17n0330_003:0675b17": "有聖者內證之法而不免有自性可得即是著相",
    "X17n0330_003:0675b18": "雖證涅槃是以生滅心為本修因非妄想而何仰",
    "X17n0330_003:0675b19": "山問雙峰師弟近日見處如何曰據某見處實無",
    "X17n0330_003:0675b20": "一法可當情仰曰汝解猶在境曰某秪如此師兄",
    "X17n0330_003:0675b21": "又如何仰曰汝豈不知無一法可當情者溈山聞",
    "X17n0330_003:0675b22": "曰寂子一句疑殺天下人玄覺云經道實無有法",
    "X17n0330_003:0675b23": "然燈佛與我授記他道實無一法可當情為甚麼",
    "X17n0330_003:0675b24": "道解猶在境且道利害在甚麼處即如此則不見",
    "X17n0330_003:0675c01": "一法者猶未離境而況起有性分別者乎。",
    "X17n0330_003:0675c02": "大慧心意意識身心轉變自心現攝所攝諸妄想斷",
    "X17n0330_003:0675c03": "如來地自覺聖智修行者不於彼作性非性想(唐云諸修",
    "X17n0330_003:0675c04": "行者轉心意識離能所取住如來地自證聖法於有及無不起於想)若復修行者如是",
    "X17n0330_003:0675c05": "境界性非性攝取相生者彼即取長養及取我人(唐云",
    "X17n0330_003:0675c06": "諸修行者若於境界起有無執則著我人眾生壽者)大慧若說彼性自性自共",
    "X17n0330_003:0675c07": "相一切皆是化佛所說非法佛說又諸言說悉由愚",
    "X17n0330_003:0675c08": "夫希望見生不為別建立趣自性法得聖智自覺三",
    "X17n0330_003:0675c09": "昧樂住者分別顯示。",
    "X17n0330_003:0675c10": "通曰彼二乘人於聖智內證離二自性法中作有",
    "X17n0330_003:0675c11": "性妄想計著由未能轉識成智未離能證所證故",
    "X17n0330_003:0675c12": "作是想若心意意識及前五識身心俱轉變成四",
    "X17n0330_003:0675c13": "智自心所現能取所取諸妄想斷住如來地自證",
    "X17n0330_003:0675c14": "聖法此修行者於彼自心所現剎那無有生相剎",
    "X17n0330_003:0675c15": "那無有滅相於有及無不起於想若復修行者於",
    "X17n0330_003:0675c16": "性非性境界攝取有無之相而生計著彼以為聖",
    "X17n0330_003:0675c17": "智內證實有是事即著我人眾生壽者四相如圓",
    "X17n0330_003:0675c18": "覺所云證悟了覺四相由存證悟未忘能所故也",
    "X17n0330_003:0675c19": "既本性上不容作有性見亦不容作非性見云何",
    "X17n0330_003:0675c20": "如來常說性自性自共相真如不變謂之自相真",
    "X17n0330_003:0675c21": "如隨緣謂之共相性既有自性可指相亦有自共",
    "X17n0330_003:0675c22": "相建立何得謂一切皆無佛言此一切法皆是化",
    "X17n0330_003:0675c23": "佛權教所說非法佛實教所說葢應化如來說如",
    "X17n0330_003:0675c24": "是法但為眾生愚癡希望有所證得若說無智無",
    "X17n0330_003:0676a01": "得則生恐怖所以隨順機緣方便建立有此言說",
    "X17n0330_003:0676a02": "不別建立趣進自性之法為得自覺聖智三昧樂",
    "X17n0330_003:0676a03": "住者分別顯示也凡夫希望得果故權立涅槃以",
    "X17n0330_003:0676a04": "為自性使知向往若得聖智自覺三昧樂住者非",
    "X17n0330_003:0676a05": "愚夫比故當捨權就實彼以為有自性吾以為無",
    "X17n0330_003:0676a06": "自性可得彼以為有涅槃吾以為無涅槃可證使",
    "X17n0330_003:0676a07": "之遠離四相自證法身雖得三昧樂而不住著此",
    "X17n0330_003:0676a08": "法佛所說離言說相豈更有趣向自性法為彼顯",
    "X17n0330_003:0676a09": "示哉故二乘人不應作有性妄想計著也仰山臥",
    "X17n0330_003:0676a10": "次僧問曰法身還解說法也無仰曰我說不得別",
    "X17n0330_003:0676a11": "有一人說得曰說得底人在甚麼處仰山推出枕",
    "X17n0330_003:0676a12": "子溈山聞曰寂子用劍刃上事由此觀之法佛說",
    "X17n0330_003:0676a13": "法誰其聞乎須是當家人始得。",
    "X17n0330_003:0676a14": "譬如水中有樹影現彼非影非非影非樹形非非樹",
    "X17n0330_003:0676a15": "形如是外道見習所熏妄想計著依於一異俱不俱",
    "X17n0330_003:0676a16": "有無非有非無常無常想而不能知自心現量。",
    "X17n0330_003:0676a17": "通曰此下五喻詳明境界性非性不應攝取作有",
    "X17n0330_003:0676a18": "性妄想計著葢自心現量不外見分相分見分是",
    "X17n0330_003:0676a19": "能取相分是所取水喻能取樹影及形喻所取影",
    "X17n0330_003:0676a20": "無分別形有分別略有淺深之異是前五識見分",
    "X17n0330_003:0676a21": "所攝但有別白而未入意想故曰現量若心意意",
    "X17n0330_003:0676a22": "識身心轉變能轉識成智者於水中所現樹影未",
    "X17n0330_003:0676a23": "甞執為有未甞執為無彼自水體原非有樹原非",
    "X17n0330_003:0676a24": "有影何得作有性想然水能鑑物樹入影現影納",
    "X17n0330_003:0676b01": "樹形何得作非性想如是境界性非性故外道見",
    "X17n0330_003:0676b02": "習所熏從無始來見境領納妄想計著但於境上",
    "X17n0330_003:0676b03": "作一異有無斷常四句想而不知自心現量不即",
    "X17n0330_003:0676b04": "乎境不離乎境不容作想也洞山辭雲巖問百年",
    "X17n0330_003:0676b05": "後忽有人問還邈得師真否如何秪對巖良久曰",
    "X17n0330_003:0676b06": "秪這是山沈吟巖曰价闍黎承當個事大須審細",
    "X17n0330_003:0676b07": "山猶涉疑後因過水覩影大悟前旨有偈曰切忌",
    "X17n0330_003:0676b08": "從他覓迢迢與我疎我今獨自往處處得逢渠渠",
    "X17n0330_003:0676b09": "今正是我我今不是渠應須恁麼會方得契如如",
    "X17n0330_003:0676b10": "洞山覩影即契真我世人却執影為我何也。",
    "X17n0330_003:0676b11": "譬如明鏡隨緣顯現一切色像而無妄想彼非像非",
    "X17n0330_003:0676b12": "非像而見像非像妄想愚夫而作像想如是外道惡",
    "X17n0330_003:0676b13": "見自心像現妄想計著依於一異俱不俱有無非有",
    "X17n0330_003:0676b14": "非無常無常見(魏云有緣得見無緣不見故主於化佛說者良是)。",
    "X17n0330_003:0676b15": "通曰一切皆自心現量則化佛之身亦自心所現",
    "X17n0330_003:0676b16": "彼其應物現形如鏡中像一切相好種種具足而",
    "X17n0330_003:0676b17": "無妄想分別何以故彼大圓鏡智本自非像而隨",
    "X17n0330_003:0676b18": "緣顯現又非無像彼其像也影也非鏡也鏡本不",
    "X17n0330_003:0676b19": "生故現像非像生即無生既本不生何所容其妄",
    "X17n0330_003:0676b20": "想分別乎愚夫無知如稚子弄影謂實有是像是",
    "X17n0330_003:0676b21": "眾生著有無足怪者乃外道惡見於自心所現之",
    "X17n0330_003:0676b22": "像妄想計著作一異有無常非常四句見自心分",
    "X17n0330_003:0676b23": "別見像有無彼於像上辨不於鏡上辨所云見諸",
    "X17n0330_003:0676b24": "相非相即見如來者彼固有所未測也故為惡見",
    "X17n0330_003:0676c01": "臨濟云山僧此間不論僧俗但有來者盡識得伊",
    "X17n0330_003:0676c02": "任伊向甚處出來但有聲名文句皆是夢幻却見",
    "X17n0330_003:0676c03": "乘境底人是諸佛之玄旨佛境不能自稱我是佛",
    "X17n0330_003:0676c04": "境還是這個無依道人乘境出來若有人出來問",
    "X17n0330_003:0676c05": "我求佛我即應清淨境出有人問我菩薩我即應",
    "X17n0330_003:0676c06": "慈悲境出有人問我菩提我即應淨妙境出有人",
    "X17n0330_003:0676c07": "問我涅槃我即應寂靜境出萬般差別人即不別",
    "X17n0330_003:0676c08": "所以應物現形如水中月觀臨濟說化佛顯現極",
    "X17n0330_003:0676c09": "玲瓏為伊法佛體即不別有實下落處。",
    "X17n0330_003:0676c10": "譬如風水和合出聲彼非性非非性(唐云譬如谷響依於風水人等",
    "X17n0330_003:0676c11": "音聲和合而起彼非有非無以聞聲非聲故魏云因聲聞聲故)如是外道惡見妄想",
    "X17n0330_003:0676c12": "依於一異俱不俱有無非有非無常無常見。",
    "X17n0330_003:0676c13": "通曰化佛所現之身既非實有其所顯示說法之",
    "X17n0330_003:0676c14": "音亦非實有譬如谷響因彼風水人等音聲和合",
    "X17n0330_003:0676c15": "響答成聲以為實有乎谷本無聲以為非有乎聲",
    "X17n0330_003:0676c16": "響歷然是聲待於聲聲無實體既非有性又非無",
    "X17n0330_003:0676c17": "性即聲響非聲響即言說非言說而谷響風水本",
    "X17n0330_003:0676c18": "自寂然外道惡見妄想熏習力故力依聲明立一",
    "X17n0330_003:0676c19": "異有無斷常四句邪論聲有生滅渾然是妄於彼",
    "X17n0330_003:0676c20": "分別真是愚癡黃檗云如今於一機一境一經一",
    "X17n0330_003:0676c21": "教一世一時一名一字六根門前領得與機關木",
    "X17n0330_003:0676c22": "人何別忽有一人出來不於一名一相上作解者",
    "X17n0330_003:0676c23": "我說此人盡十方世界覓這箇人不可得以無第",
    "X17n0330_003:0676c24": "二人故繼於祖位亦云釋種無雜純一故言王若",
    "X17n0330_003:0677a01": "成佛時王子亦隨出家此意大難知秪教你莫覓",
    "X17n0330_003:0677a02": "覓便失却如痴人山上呌一聲響從谷出便走下",
    "X17n0330_003:0677a03": "山趂及尋覓不得又呌一聲山上響又應亦走上",
    "X17n0330_003:0677a04": "山趂如是千生萬劫秪是尋聲逐響人虗生浪死",
    "X17n0330_003:0677a05": "漢汝若無聲即無響涅槃者無聞無知無聲絕跡",
    "X17n0330_003:0677a06": "絕蹤若得如是稍與祖師鄰房也。",
    "X17n0330_003:0677a07": "譬如大地無草木處熱焰川流洪浪雲湧(唐云日光照觸燄水",
    "X17n0330_003:0677a08": "波動)彼非性非非性貪無貪故如是愚夫無始虗偽習",
    "X17n0330_003:0677a09": "氣所熏妄想計著依生住滅一異俱不俱有無非有",
    "X17n0330_003:0677a10": "非無常無常緣自住事門亦復如彼熱燄波浪(唐云於聖",
    "X17n0330_003:0677a11": "智自證法性門中見生住滅一異有無俱不俱性)。",
    "X17n0330_003:0677a12": "通曰一切法皆自心現量譬如大地無草木處本",
    "X17n0330_003:0677a13": "自寂靜一切無有故非水也春時日光照燭塵土",
    "X17n0330_003:0677a14": "和合有似於水彼之為水原非實有但以陽燄成",
    "X17n0330_003:0677a15": "就未甞不有燄動則生燄息則滅無可貪也渴鹿",
    "X17n0330_003:0677a16": "見之迷亂馳趣貪非所貪其愚何如一切外道愚",
    "X17n0330_003:0677a17": "癡凡夫亦復如是因無始來虗偽戲論惡習所熏",
    "X17n0330_003:0677a18": "於聖智自證法性門中原無生滅安然常住之法",
    "X17n0330_003:0677a19": "緣起妄想見生住滅依於一異有無俱不俱性何",
    "X17n0330_003:0677a20": "異於無水處妄見熱燄洪浪哉故知彼四句本無",
    "X17n0330_003:0677a21": "滋味而妄想計著真可謂愚也已前渴鹿喻樂色",
    "X17n0330_003:0677a22": "境界此陽燄喻著生住滅有人我法我之辨故不",
    "X17n0330_003:0677a23": "妨重出黃檗云忽然瞥起一念了知如幻如化即",
    "X17n0330_003:0677a24": "流入過去佛過去佛且不有未來佛且不無又且",
    "X17n0330_003:0677b01": "不喚作未來佛現在念念不住不喚作現在佛佛",
    "X17n0330_003:0677b02": "若起時即不擬他是覺是迷是善是惡輙不得執",
    "X17n0330_003:0677b03": "滯他斷絕他如一念瞥起千重關鎻鎻不得萬丈",
    "X17n0330_003:0677b04": "繩索索他不住既若如是爭合便擬滅他止他分",
    "X17n0330_003:0677b05": "明向你道爾燄識你作麼生擬斷他喻如陽燄你",
    "X17n0330_003:0677b06": "道近十方世界求不可得你道遠看時秪在目前",
    "X17n0330_003:0677b07": "你擬趂他他又轉遠去你始避他他又來逐你取",
    "X17n0330_003:0677b08": "不得捨又不得既若如此故知一切法性自爾即",
    "X17n0330_003:0677b09": "不用愁他慮他詳味此段說話方信自住事門本",
    "X17n0330_003:0677b10": "來無事後愚依生住滅見真如逐燄鹿爾。",
    "X17n0330_003:0677b11": "譬如有人呪術機發以非眾生數(魏云依呪術力起於死屍機關木人",
    "X17n0330_003:0677b12": "無眾生體)毗舍闍鬼(此云啖精氣鬼)方便合成動搖云為凡愚計",
    "X17n0330_003:0677b13": "著往來如是外道惡見希望依於一異俱不俱有無",
    "X17n0330_003:0677b14": "非有非無常無常見戲論計著不實建立。",
    "X17n0330_003:0677b15": "通曰外道一異有無四句皆戲論法究竟無實彼",
    "X17n0330_003:0677b16": "何依而建立此法葢依於神我也以一切法皆從",
    "X17n0330_003:0677b17": "神我流出不知神我亦是虗妄原非實有譬如有",
    "X17n0330_003:0677b18": "人依呪術力起於死屍機關木人作眾生形本非",
    "X17n0330_003:0677b19": "眾生之數也但依巧師呪術方便之力依顛鬼附",
    "X17n0330_003:0677b20": "合而成動搖云為儼然人也鬼合則以為來鬼離",
    "X17n0330_003:0677b21": "則以為往是鬼之往來原自虗妄無智之人取以",
    "X17n0330_003:0677b22": "為實今外道以神我為宗不出行陰遷流去實際",
    "X17n0330_003:0677b23": "尚遠妄想計著以為勝性能生一切是猶以機關",
    "X17n0330_003:0677b24": "木人為真眾生也故曰不實建立若見得三界唯",
    "X17n0330_003:0677c01": "心萬法唯識者方可語實也阿難尊者一日白佛",
    "X17n0330_003:0677c02": "言今日入城見一奇特事佛曰見何奇特事者曰",
    "X17n0330_003:0677c03": "入城時見一攢樂人作舞出城時總見無常佛曰",
    "X17n0330_003:0677c04": "我昨日入城亦見一奇特事者曰未審見何奇特",
    "X17n0330_003:0677c05": "者佛曰我入城時見一攢樂人作舞出城時亦見",
    "X17n0330_003:0677c06": "樂人作舞由此言之一切眾生皆是樂人阿難作",
    "X17n0330_003:0677c07": "無常見世尊始終作樂人見正是自心現境界。",
    "X17n0330_003:0677c08": "大慧是故欲得自覺聖智事當離生住滅一異俱不",
    "X17n0330_003:0677c09": "俱有無非有非無常無常等惡見妄想。",
    "X17n0330_003:0677c10": "通曰外道有三種不同一佛法外外道二附佛法",
    "X17n0330_003:0677c11": "外道三學佛法成外道佛出世時外道有六師一",
    "X17n0330_003:0677c12": "富蘭那迦葉計一切法不生不滅二末伽梨拘賖",
    "X17n0330_003:0677c13": "梨子計眾生苦樂無有因緣自然而爾三那闍夜",
    "X17n0330_003:0677c14": "毗羅胝子計眾生時熟得道縷丸數極四阿耆多",
    "X17n0330_003:0677c15": "翅舍欽婆羅計罪報苦以投巖拔髮代之五迦羅",
    "X17n0330_003:0677c16": "鳩馱迦旃延計亦有亦無六尼犍陀若提子計業",
    "X17n0330_003:0677c17": "所作定不可改此佛法外外道也又犢子讀舍利",
    "X17n0330_003:0677c18": "弗毗曇自制別義言我在四句外不可說藏中外",
    "X17n0330_003:0677c19": "道計即色是我離色是我色中有我我中有色受",
    "X17n0330_003:0677c20": "想行識亦復如是合成二十身見大論破二十身",
    "X17n0330_003:0677c21": "見成須陀洹即此是也今犢子計我異於六師又",
    "X17n0330_003:0677c22": "非佛法諸論皆推不受此附佛法外道也三學佛",
    "X17n0330_003:0677c23": "法何以亦名外道為小乘執假實二邊大乘執空",
    "X17n0330_003:0677c24": "有二邊小乘執心外有法是著有大乘撥菩提涅",
    "X17n0330_003:0678a01": "槃悉無是著空故為學佛法成外道見也此皆不",
    "X17n0330_003:0678a02": "離生住滅見前七喻破外外道并附佛法外道四",
    "X17n0330_003:0678a03": "計以顯自覺聖智本無四句可離後五喻破學佛",
    "X17n0330_003:0678a04": "成外道者以證寂滅一心亦無聖智可得正顯無",
    "X17n0330_003:0678a05": "生之旨此乃總結謂欲得自覺聖智當離四句惡",
    "X17n0330_003:0678a06": "見此四句妄想種種不同須一一勘波不為所惑",
    "X17n0330_003:0678a07": "乃能直趨向上法門故凡情聖解一齊蕩盡方為",
    "X17n0330_003:0678a08": "自覺聖智究竟事也仰山一日臥次夢入彌勒內",
    "X17n0330_003:0678a09": "院眾堂中諸位皆足唯第二位空仰遂就座有一",
    "X17n0330_003:0678a10": "尊者白槌云今當第二座說法仰起白槌云摩訶",
    "X17n0330_003:0678a11": "衍法離四句絕百非諦聽諦聽眾皆散去及覺舉",
    "X17n0330_003:0678a12": "似溈山溈曰子已入聖位即便禮拜天童頌云夢",
    "X17n0330_003:0678a13": "中擁衲參耆舊列聖森森坐其右當仁不讓楗槌",
    "X17n0330_003:0678a14": "鳴說法無畏師子吼心安如海量大如斗鮫目淚",
    "X17n0330_003:0678a15": "流蚌腸珠剖譫語誰知洩我機龐眉應笑揚家醜",
    "X17n0330_003:0678a16": "離四句絕百非馬師父子病休醫仰山夢中說法",
    "X17n0330_003:0678a17": "已證聖位故欲得自覺聖智事須透過仰山關捩",
    "X17n0330_003:0678a18": "子始得。",
    "X17n0330_003:0678a19": "爾時世尊欲重宣此義而說偈言。",
    "X17n0330_003:0678a20": "幻夢水樹影垂髮熱時燄如是觀三有究竟得解脫",
    "X17n0330_003:0678a21": "(唐云諸識蘊有五猶如水樹形所見如幻夢不應妄分別三有如陽燄幻夢及毛輪若能如是觀究竟得解脫)",
    "X17n0330_003:0678a22": "譬如鹿渴想動轉迷亂心鹿想謂為水而實無水事",
    "X17n0330_003:0678a23": "如是識種子動靜見境界愚夫妄想生如為翳所翳",
    "X17n0330_003:0678a24": "於無始生死計著攝受性如逆楔出楔捨離貪攝受",
    "X17n0330_003:0678b01": "如幻呪機發浮雲夢電光觀是得解脫永斷三相續",
    "X17n0330_003:0678b02": "於彼無有作猶如燄虗空如是知諸法則為無所知。",
    "X17n0330_003:0678b03": "通曰長行十二喻除陽燄重出止十一喻一陽燄",
    "X17n0330_003:0678b04": "二犍闥婆城三夢四畫五垂髮六火輪七水泡八",
    "X17n0330_003:0678b05": "樹影九明鏡十風水聲十一機關木人今錯綜而",
    "X17n0330_003:0678b06": "頌之總一如幻法門而已故以幻字冠首又添出",
    "X17n0330_003:0678b07": "翳楔雲電四喻皆如幻事愚夫不了如幻故建立",
    "X17n0330_003:0678b08": "四句惡見終從三界輪轉不得解脫若了如幻不",
    "X17n0330_003:0678b09": "但永斷三相續直證自覺聖智無所有境界是為",
    "X17n0330_003:0678b10": "入於第一真實之義彼外道四句法皆由意識妄",
    "X17n0330_003:0678b11": "想分別不知五陰及與識在大圓鏡智中顯現如",
    "X17n0330_003:0678b12": "水中樹影如幻夢中所見本無實事不應妄分別",
    "X17n0330_003:0678b13": "也三界諸法既如毛輪如陽燄本自非有能作如",
    "X17n0330_003:0678b14": "是觀者即得修行方便即得究竟解脫所以不能",
    "X17n0330_003:0678b15": "者如渴鹿逐燄見燄動轉迷亂其心於非水中而",
    "X17n0330_003:0678b16": "作水想皆由八識種子見相二分動成眾生靜成",
    "X17n0330_003:0678b17": "世界能所既立境界即現愚夫妄想於是乎生如",
    "X17n0330_003:0678b18": "病目人為翳所翳翳即妄根所翳即妄境葢自無",
    "X17n0330_003:0678b19": "始以來生生死死計著能取所取樂色境界貪取",
    "X17n0330_003:0678b20": "纏覆有如楔不能出如來說法以不實諸喻為楔",
    "X17n0330_003:0678b21": "如以楔出楔使彼愚夫捨離貪取本無四句可得",
    "X17n0330_003:0678b22": "謂能取者如幻如呪術機發而已所取者如幻如",
    "X17n0330_003:0678b23": "浮雲電光而已如是觀察三界本自不生所謂世",
    "X17n0330_003:0678b24": "界相續眾生相續業果相續三者蕩然一空矣豈",
    "X17n0330_003:0678c01": "不解脫既無三界誰為作者猶如空中陽燄倐忽",
    "X17n0330_003:0678c02": "生滅空無動搖燄無作性畢竟非有以如是如幻",
    "X17n0330_003:0678c03": "之法遍知一切諸法本自無作本無其所既無其",
    "X17n0330_003:0678c04": "所則無可知知且不有何從而建立一異有無四",
    "X17n0330_003:0678c05": "句戲論乎。",
    "X17n0330_003:0678c06": "言教唯假名彼亦無有相於彼起妄想陰行如垂髮",
    "X17n0330_003:0678c07": "(唐云諸蘊如毛輪於中妄分別唯假名施設求相不可得)如畫垂髮幻夢乾闥婆",
    "X17n0330_003:0678c08": "城火輪熱時燄無而現眾生常無常一異俱不俱亦",
    "X17n0330_003:0678c09": "然無始過相續愚夫痴妄想明鏡水淨眼摩尼妙寶",
    "X17n0330_003:0678c10": "珠於中現眾色而實無所有一切性顯現如畫熱時",
    "X17n0330_003:0678c11": "燄種種眾色現如夢無所有。",
    "X17n0330_003:0678c12": "通曰前段以如幻觀三界三界不有此段以如幻",
    "X17n0330_003:0678c13": "觀五陰五陰本空唐云諸蘊如毛輪此云陰行如",
    "X17n0330_003:0678c14": "垂髮單指五陰中行陰而言葢由外道建立四句",
    "X17n0330_003:0678c15": "以神我為宗於彼起妄想分別如空中垂髮但由",
    "X17n0330_003:0678c16": "翳目所現縱有言教施設安立諸陰名字亦是假",
    "X17n0330_003:0678c17": "名求其實相了不可得然五陰和合即有眾生境",
    "X17n0330_003:0678c18": "界彼其無而現有如畫之有高下如幻之有男女",
    "X17n0330_003:0678c19": "如夢之有象馬如乾闥婆之有城如火之有輪如",
    "X17n0330_003:0678c20": "熱燄之有水總為垂髮之見外道於此建立一異",
    "X17n0330_003:0678c21": "有無常無常四句惡見由無始虗偽過妄想繫縛",
    "X17n0330_003:0678c22": "故有此痴見若能轉識成智無始虗偽種子消融",
    "X17n0330_003:0678c23": "殆盡其明如鏡其淨如水其妙如摩尼雖於其中",
    "X17n0330_003:0678c24": "現有眾色種種不齊以淨眼觀之實無所有內無",
    "X17n0330_003:0679a01": "能翳外無所翳有無等見何自而起非一向是無",
    "X17n0330_003:0679a02": "同於斷滅也良由覺了自心現量知一切法皆自",
    "X17n0330_003:0679a03": "性顯現如畫工圖彩實無彩性如春晝陽燄實無",
    "X17n0330_003:0679a04": "水事雖現眾色亦如夢中所見不可定執為有既",
    "X17n0330_003:0679a05": "不可執為有誰復取夢中事而建立四句法哉四",
    "X17n0330_003:0679a06": "句既離即得自覺聖智其斯為究竟解脫者乎臨",
    "X17n0330_003:0679a07": "濟云道流真佛無形真法無相你秪麼幻化頭上",
    "X17n0330_003:0679a08": "作模作樣設求得者皆是野狐精魅並不是真佛",
    "X17n0330_003:0679a09": "是外道解夫如真學道人並不取佛不取菩薩羅",
    "X17n0330_003:0679a10": "漢不取三界殊勝逈然獨脫不與物俱乾坤倒覆",
    "X17n0330_003:0679a11": "我更不疑十方諸佛現前無一念心喜三塗地獄",
    "X17n0330_003:0679a12": "頓現無一念心怖緣何如此我見諸法空相變即",
    "X17n0330_003:0679a13": "有不變即無三界唯心萬法唯識所以夢幻空華",
    "X17n0330_003:0679a14": "何勞把捉唯有道流目前現今聽法底人入火不",
    "X17n0330_003:0679a15": "燒入水不溺入三塗地獄如遊園觀入餓鬼畜生",
    "X17n0330_003:0679a16": "而不受報緣何如此無嫌底法你若愛聖憎凡生",
    "X17n0330_003:0679a17": "死海裏浮沈煩惱由心故有無心煩惱何拘不勞",
    "X17n0330_003:0679a18": "分別取相自然得道須臾你擬傍家波波地學得",
    "X17n0330_003:0679a19": "於三祗劫中終歸生死不如無事向叢林中牀角",
    "X17n0330_003:0679a20": "頭交脚坐至哉言也分別取相即終歸生死見諸",
    "X17n0330_003:0679a21": "法空相即得道須臾足備此篇肯綮。",
    "X17n0330_003:0679a22": "復次大慧如來說法離如是四句謂一異俱不俱有",
    "X17n0330_003:0679a23": "無非有非無常無常離於有無建立誹謗分別結集",
    "X17n0330_003:0679a24": "真諦緣起道滅解脫如來說法以是為首非性非自",
    "X17n0330_003:0679b01": "在非無因非微塵非時非自性相續而為說法。",
    "X17n0330_003:0679b02": "通曰大慧問一切外道所不行自覺聖智所行此",
    "X17n0330_003:0679b03": "乃詳答謂如來說法所以離四句及有無建立誹",
    "X17n0330_003:0679b04": "謗種種戲論結集真諦指示正修行路唯依真諦",
    "X17n0330_003:0679b05": "實際緣起無生及苦集滅道解脫知見非如外道",
    "X17n0330_003:0679b06": "曰勝性曰自在曰無因曰微塵曰時曰自性相續",
    "X17n0330_003:0679b07": "等說自性相續生生不息即是行陰外道指為神",
    "X17n0330_003:0679b08": "我有我即有生滅於寂滅真諦不啻天壤何從得",
    "X17n0330_003:0679b09": "解脫乎此自覺聖智所行所以遠離外道諸過也",
    "X17n0330_003:0679b10": "僧問黃檗聖人無心即是佛凡夫無心莫沈空寂",
    "X17n0330_003:0679b11": "否檗云法無凡聖亦無沈寂法本不有莫作無見",
    "X17n0330_003:0679b12": "法本不無莫作有見有之與無盡是情見猶如幻",
    "X17n0330_003:0679b13": "翳所以云見聞如幻翳知覺乃眾生祖師門中只",
    "X17n0330_003:0679b14": "論息機忘見所以忘機則佛道隆分別則魔軍熾",
    "X17n0330_003:0679b15": "此語可為入於第一真實之義作指南矣。",
    "X17n0330_003:0679b16": "復次大慧為淨煩惱爾燄障故譬如商主次第建立",
    "X17n0330_003:0679b17": "百八句無所有善分別諸乘及諸地相。",
    "X17n0330_003:0679b18": "通曰大慧問諸地相續漸次上上增進清淨之相",
    "X17n0330_003:0679b19": "以至自心現趣部分之相一切諸法此乃詳答謂",
    "X17n0330_003:0679b20": "如來說法次第建立百八句無所有者謂百八句",
    "X17n0330_003:0679b21": "非百八句為淨除眾生煩惱障以逮菩薩爾燄障",
    "X17n0330_003:0679b22": "故也譬如商主引導眾人至於寶所必有次第故",
    "X17n0330_003:0679b23": "百八句中分別諸乘及諸地相為除煩惱障說有",
    "X17n0330_003:0679b24": "三乘次第為除所知障說有十地次第其實三乘",
    "X17n0330_003:0679c01": "句非三乘句十地句非十地句要歸於究竟安隱",
    "X17n0330_003:0679c02": "寂靜之處譬如商主設為方便以度險途權止化",
    "X17n0330_003:0679c03": "城以趨寶所故為善導僧問廣利範禪師千途路",
    "X17n0330_003:0679c04": "絕語思不通時如何範曰猶是堦下漢曰如何是",
    "X17n0330_003:0679c05": "堦上漢範曰龍樓不舉手乃曰作麼生是尊貴底",
    "X17n0330_003:0679c06": "人試道看莫秪向長連床上坐地見他人不肯忽",
    "X17n0330_003:0679c07": "被明眼人拶著便向鐵圍山裡藏身若到廣利門",
    "X17n0330_003:0679c08": "下須道得第一句即開一線道與兄弟商量時有",
    "X17n0330_003:0679c09": "僧出禮拜範曰將謂是異國舶主元來是此土商",
    "X17n0330_003:0679c10": "人若明得百八句無所有方明得那邊事既證尊",
    "X17n0330_003:0679c11": "貴一路何須說解脫等法故知堦上漢自別。",
    "X17n0330_003:0679c12": "復次大慧有四種禪云何為四謂愚夫所行禪觀察",
    "X17n0330_003:0679c13": "義禪攀緣如禪如來禪云何愚夫所行禪謂聲聞緣",
    "X17n0330_003:0679c14": "覺外道修行者觀人無我性自相共相骨璅無常苦",
    "X17n0330_003:0679c15": "不淨相計著為首如是相不異觀(唐云如是觀察堅著不捨)前後",
    "X17n0330_003:0679c16": "轉進相不除滅(唐譯云漸次增進至無想滅定)是名愚夫所行禪。",
    "X17n0330_003:0679c17": "通曰次第建立百八句為淨除煩惱所知二障入",
    "X17n0330_003:0679c18": "於第一真實之義須假禪觀而入前大慧問何等",
    "X17n0330_003:0679c19": "禪境界云何有三乘此乃詳答大約有四種禪一",
    "X17n0330_003:0679c20": "者愚夫所行禪謂聲聞緣覺外道所修禪定由對",
    "X17n0330_003:0679c21": "治觀想而入初觀人無我性見自他身以煩惱繫",
    "X17n0330_003:0679c22": "縛五陰和合成人分之各有自相合之則為共相",
    "X17n0330_003:0679c23": "骨璅相連皆是無常相是苦相是不淨相畢竟無",
    "X17n0330_003:0679c24": "我如是觀察堅著不捨漸次增進乃至無想滅盡",
    "X17n0330_003:0680a01": "定解脫有涅槃相可得故曰相不除滅雖證涅槃",
    "X17n0330_003:0680a02": "不離生滅是名愚夫所行禪也臨濟云有一般瞎",
    "X17n0330_003:0680a03": "禿子飽喫飯了便坐禪觀行把捉念漏不令放起",
    "X17n0330_003:0680a04": "厭喧求靜是外道法祖師云你若著心看靜舉心",
    "X17n0330_003:0680a05": "外照徹心內證凝心入定如是之流皆是造作是",
    "X17n0330_003:0680a06": "你如今興麼聽法底人作麼生擬脩他證他莊嚴",
    "X17n0330_003:0680a07": "他渠且不是脩底物不是莊嚴得底物若教他莊",
    "X17n0330_003:0680a08": "嚴你一切物即莊嚴得你且莫錯若會得臨濟意",
    "X17n0330_003:0680a09": "旨則彼作諸觀行真如剜肉作瘡也豈不謂愚。",
    "X17n0330_003:0680a10": "云何觀察義禪謂人無我自相共相外道自他俱無",
    "X17n0330_003:0680a11": "性已觀法無我彼地相義漸次增進是名觀察義禪。",
    "X17n0330_003:0680a12": "通曰此菩薩乘所修禪也謂觀察人無我知自相",
    "X17n0330_003:0680a13": "共相無性已亦離外道自生他生俱生性見既自",
    "X17n0330_003:0680a14": "他俱不生即是無生法也於是觀法無我諸地行",
    "X17n0330_003:0680a15": "相義次第隨順觀察上上增進所謂分別二障極",
    "X17n0330_003:0680a16": "喜無法執俱生地地除是也此八地已前事故名",
    "X17n0330_003:0680a17": "觀察義禪昔棄葢大士問世尊曰禪門秘要為有",
    "X17n0330_003:0680a18": "一門為有多門若有多者即有二若是一者云何",
    "X17n0330_003:0680a19": "容受無邊無量眾生而不迫迮世尊曰此禪要門",
    "X17n0330_003:0680a20": "亦非是一亦非是多一切眾生性同虗空雖同虗",
    "X17n0330_003:0680a21": "空各於身心自有禪門寔不共修何以故息口不",
    "X17n0330_003:0680a22": "言冥合於理口為禪門攝眼分別渾合無異眼為",
    "X17n0330_003:0680a23": "禪門耳所聞聲了知虗妄畢竟寂滅猶如聾人耳",
    "X17n0330_003:0680a24": "為禪門乃至身意亦復如是善男子携諸塵勞入",
    "X17n0330_003:0680b01": "不二門曠徹清虗湛然凝定僧問大容殊禪師如",
    "X17n0330_003:0680b02": "何是禪殊曰秋風臨古渡落日不堪聞僧云不問",
    "X17n0330_003:0680b03": "這個禪殊曰你問那禪僧云祖師禪殊曰南華塔",
    "X17n0330_003:0680b04": "畔松陰裏飲露吟風又更多若能於此觀察所謂",
    "X17n0330_003:0680b05": "如來禪祖師禪可自瞭然矣。",
    "X17n0330_003:0680b06": "云何攀緣如禪謂妄想二無我妄想如實處不生妄",
    "X17n0330_003:0680b07": "想是名攀緣如禪(唐云若分別無我有二是虗妄念若如實知彼念不起魏云不住分",
    "X17n0330_003:0680b08": "別心中得寂靜境界是名觀真如禪)。",
    "X17n0330_003:0680b09": "通曰二乘外道秪得人無我菩薩位中始得法無",
    "X17n0330_003:0680b10": "我然能分別二無我者何名妄想為對治二種我",
    "X17n0330_003:0680b11": "見以所治既不實故能治亦是妄也若不住此分",
    "X17n0330_003:0680b12": "別妄想中得分證真如寂靜境界彼如實處妄念",
    "X17n0330_003:0680b13": "不起即是真如故謂之攀緣真如禪也芭蕉和尚",
    "X17n0330_003:0680b14": "示眾云你若有拄杖子我即與汝拄杖子你若無",
    "X17n0330_003:0680b15": "拄杖子我即奪你拄杖子投子拈云人無遠見必",
    "X17n0330_003:0680b16": "有近憂頌云有無今古兩重關正眼禪人過者難",
    "X17n0330_003:0680b17": "欲通大道長安路莫聽崑崙敘往還雲門上堂拈",
    "X17n0330_003:0680b18": "杖云凡夫實謂之有二乘實謂之無圓覺謂之幻",
    "X17n0330_003:0680b19": "有菩薩當體即空衲僧家見拄杖便喚作拄杖行",
    "X17n0330_003:0680b20": "便行坐便坐若參得此二種拄杖子話分明即知",
    "X17n0330_003:0680b21": "如實處不生妄想。",
    "X17n0330_003:0680b22": "云何如來禪謂入如來地得自覺聖智相三種樂住",
    "X17n0330_003:0680b23": "成辦眾生不思議事是名如來禪。",
    "X17n0330_003:0680b24": "通曰上二種禪雖曰正行猶屬漸修不可語於頓",
    "X17n0330_003:0680c01": "也若頓悟本心一超直入如來地開佛知見得自",
    "X17n0330_003:0680c02": "覺聖智三空三種樂住所謂禪定菩提涅槃如來",
    "X17n0330_003:0680c03": "依此而住成辦眾生不思議事無作妙用如恒河",
    "X17n0330_003:0680c04": "沙大不可思議此從妙覺發起慈悲喜捨四無量",
    "X17n0330_003:0680c05": "心故曰如來清淨禪也白水仁禪師垂語云眼裏",
    "X17n0330_003:0680c06": "著沙不得耳裏著水不得僧便問如何是眼裏著",
    "X17n0330_003:0680c07": "沙不得水云應真無比僧云如何是耳裏著水不",
    "X17n0330_003:0680c08": "得水云白淨無垢天童拈云白水老人可謂大而",
    "X17n0330_003:0680c09": "無外小而無內具足千變萬化秪個赤手空身不",
    "X17n0330_003:0680c10": "受一滴一塵直是滿眼滿耳還見麼立足無閒地",
    "X17n0330_003:0680c11": "知心有幾人勝默道地藉不履而能行心賴無知",
    "X17n0330_003:0680c12": "而展照此唯自覺聖智者能知之耳。",
    "X17n0330_003:0680c13": "爾時世尊欲重宣此義而說偈言。",
    "X17n0330_003:0680c14": "愚夫所行禪觀察相義禪攀緣如實禪如來清淨禪",
    "X17n0330_003:0680c15": "譬如日月形鉢頭摩(此紅蓮華)深險如虗空火燼脩行者",
    "X17n0330_003:0680c16": "觀察如是種種相外道道通禪亦復墮聲聞及緣覺",
    "X17n0330_003:0680c17": "境界捨離彼一切則是無所有一切剎諸佛以不思",
    "X17n0330_003:0680c18": "議手一時摩其頂隨順入如相。",
    "X17n0330_003:0680c19": "通曰愚夫斷除妄想菩薩趨向真如皆非清淨若",
    "X17n0330_003:0680c20": "清淨禪者凡聖情盡體自如如是以不生滅心為",
    "X17n0330_003:0680c21": "本修因故能圓成果地修證也彼外道者著相而",
    "X17n0330_003:0680c22": "求於入定時或暏日月形狀明淨朗耀或覩紅蓮",
    "X17n0330_003:0680c23": "在深險中以為得證聲聞乘灰身滅智故如虗空",
    "X17n0330_003:0680c24": "緣覺乘於十二因緣漸次滅盡故如火燼此諸修",
    "X17n0330_003:0681a01": "行者觀察如是種種相義外道之道所通之禪唯",
    "X17n0330_003:0681a02": "墮於有二乘所證復墮於無墮有者未得人無我",
    "X17n0330_003:0681a03": "墮無者未得法無我菩薩於是捨離彼一切有無",
    "X17n0330_003:0681a04": "諸法觀法無我漸次增進雖分別二無我虗妄之",
    "X17n0330_003:0681a05": "想亦不生起是為淨除煩惱爾燄二障證入百八",
    "X17n0330_003:0681a06": "句無所有境界從一地至十地名菩薩灌頂位漸",
    "X17n0330_003:0681a07": "次入於真如固其所也若頓證無所有者更不假",
    "X17n0330_003:0681a08": "捨離方便成辦不思議事所以十方如來以不思",
    "X17n0330_003:0681a09": "議手一時即灌其頂隨順而入於如來妙覺海證",
    "X17n0330_003:0681a10": "不思議果起不思議用是為如來清淨禪也昔香",
    "X17n0330_003:0681a11": "巖因溈山激發憩止南陽一日偶拋瓦礫擊竹作",
    "X17n0330_003:0681a12": "聲忽然有省乃有頌曰一擊忘所知更不假修持",
    "X17n0330_003:0681a13": "動容揚古路不墮悄然機處處無蹤跡聲色外威",
    "X17n0330_003:0681a14": "儀諸方達道者咸言上上機溈山聞得謂仰山曰",
    "X17n0330_003:0681a15": "此子徹也仰曰此是心機意識著述得成待某甲",
    "X17n0330_003:0681a16": "親自勘過仰後見嚴曰和尚讚嘆師弟發明大事",
    "X17n0330_003:0681a17": "你試說看嚴舉前頌仰曰此是夙習記持而成若",
    "X17n0330_003:0681a18": "有正悟別更說看嚴又成一頌曰去年貧未是貧",
    "X17n0330_003:0681a19": "今年貧始是貧去年貧猶有卓錐之地今年貧錐",
    "X17n0330_003:0681a20": "也無仰曰如來禪許師弟會祖師禪未夢見在嚴",
    "X17n0330_003:0681a21": "復有頌曰我有一機瞬目視伊若人不會別喚沙",
    "X17n0330_003:0681a22": "彌仰乃報溈山曰且喜閑師弟會祖師禪也玄覺",
    "X17n0330_003:0681a23": "云且道如來禪祖師禪分不分長慶云一時坐却。",
    "X17n0330_003:0681a24": "爾時大慧菩薩摩訶薩復白佛言世尊般涅槃者說",
    "X17n0330_003:0681b01": "何等法謂為涅槃佛告大慧一切自性習氣藏意意",
    "X17n0330_003:0681b02": "識見習轉變名為涅槃諸佛及我涅槃自性空事境",
    "X17n0330_003:0681b03": "界(唐云一切識自性習氣及藏識意識見習轉我及諸佛說名涅槃即是諸法性空境界)。",
    "X17n0330_003:0681b04": "通曰大慧因上得自覺聖智三種樂住即是涅槃",
    "X17n0330_003:0681b05": "故問般涅槃者以何法入佛謂轉生死即涅槃非",
    "X17n0330_003:0681b06": "生死法外別有一涅槃也一切識自性習氣皆生",
    "X17n0330_003:0681b07": "死法一者藏識習氣即八識也二者意習氣即七",
    "X17n0330_003:0681b08": "識也三者意識習氣即六識也四者見習氣即五",
    "X17n0330_003:0681b09": "識也此一切識各有自性各有習氣若無轉變終",
    "X17n0330_003:0681b10": "歸生滅唯能轉六識為妙觀察智轉七識為平等",
    "X17n0330_003:0681b11": "性智轉五識為成所作智轉八識為大圓鏡智有",
    "X17n0330_003:0681b12": "分別是識無分別是智轉彼生滅歸不生滅我及",
    "X17n0330_003:0681b13": "諸佛說名涅槃即是諸法性空境界惟一切識自",
    "X17n0330_003:0681b14": "性空即六塵六入十八界乃至七大皆空若了諸",
    "X17n0330_003:0681b15": "法皆空即彼生死當體涅槃此三世諸佛無異說",
    "X17n0330_003:0681b16": "也黃檗云夫參禪學道須得一切處不生心秪論",
    "X17n0330_003:0681b17": "忘機即佛道隆分別即魔軍盛畢竟無毛頭許少",
    "X17n0330_003:0681b18": "法可得問祖祖傳法付與何人云無法與人曰云",
    "X17n0330_003:0681b19": "何二祖請師安心云你若道有二祖即合覓得心",
    "X17n0330_003:0681b20": "覓心不可得故所以道與你安心竟若有所得全",
    "X17n0330_003:0681b21": "歸生滅故究竟涅槃須於是信得及乃可有入。",
    "X17n0330_003:0681b22": "復次大慧涅槃者聖智自覺境界離斷常妄想性非",
    "X17n0330_003:0681b23": "性云何非常謂自相共相妄想斷故非常云何非斷",
    "X17n0330_003:0681b24": "謂一切聖去來現在得自覺故非斷大慧涅槃不壞",
    "X17n0330_003:0681c01": "不死若涅槃死者復應受生相續若壞者應墮有為",
    "X17n0330_003:0681c02": "相是故涅槃離壞離死是故修行者之所歸依復次",
    "X17n0330_003:0681c03": "大慧涅槃非捨非得非斷非常非一義非種種義是",
    "X17n0330_003:0681c04": "名涅槃復次大慧聲聞緣覺涅槃者覺自相共相不",
    "X17n0330_003:0681c05": "習近境界(唐云捨離憒閙)不顛倒見妄想不生彼等於彼作",
    "X17n0330_003:0681c06": "涅槃覺。",
    "X17n0330_003:0681c07": "通曰上既顯示涅槃真境界而又揀別邪正以明",
    "X17n0330_003:0681c08": "非外道二乘所指為涅槃者可同日語也謂此涅",
    "X17n0330_003:0681c09": "槃者依三法住真如解脫般若如伊三點乃聖智",
    "X17n0330_003:0681c10": "自證境界不作斷想不作常想見其常者以為有",
    "X17n0330_003:0681c11": "性見其斷者以為非性均之為虗妄分別也聖智",
    "X17n0330_003:0681c12": "所行遠離乎此云何非常謂離五陰和合自相共",
    "X17n0330_003:0681c13": "相諸分別法妄想既斷不見其有故知非常也既",
    "X17n0330_003:0681c14": "非常即謂之斷云何非斷謂一切聖智過去所得",
    "X17n0330_003:0681c15": "此自覺也將來所得此自覺也現在所得此自覺",
    "X17n0330_003:0681c16": "也時有三際覺無斷續故知非斷也又寂滅者謂",
    "X17n0330_003:0681c17": "之涅槃凡愚不了謂涅槃為死外道邪見謂涅槃",
    "X17n0330_003:0681c18": "為壞總不離於斷見若涅槃果死者復應受生相",
    "X17n0330_003:0681c19": "續不已若涅槃果壞者應墮有為法相非寂滅體",
    "X17n0330_003:0681c20": "唯是涅槃不受後有離於死也不屬生住滅法離",
    "X17n0330_003:0681c21": "於壞也常樂我淨四德圓融故為諸修行者之所",
    "X17n0330_003:0681c22": "歸依但依三種樂住遠離一切斷常有無等相涅",
    "X17n0330_003:0681c23": "槃之體固如是也涅槃既不死不壞即無煩惱可",
    "X17n0330_003:0681c24": "捨即無菩提可得無取無捨即非斷常無此無彼",
    "X17n0330_003:0682a01": "即非一異一即一切故非一義一切即一故非種",
    "X17n0330_003:0682a02": "種義湛然常寂不可分別是名真涅槃義若彼聲",
    "X17n0330_003:0682a03": "聞緣覺涅槃者不免著相而求平日依苦空無常",
    "X17n0330_003:0682a04": "無我等觀覺知諸法自相共相原無實體又觀十",
    "X17n0330_003:0682a05": "二因緣無常無樂無我無淨是憒閙境界不樂親",
    "X17n0330_003:0682a06": "近而躭著寂靜之處固守精明見不顛倒灰心泯",
    "X17n0330_003:0682a07": "智妄想不生以是功勳見得滅生俱盡作涅槃想",
    "X17n0330_003:0682a08": "涅槃無想以是覺想希望得果是有煩惱可捨有",
    "X17n0330_003:0682a09": "菩提可得也彼不能轉識成智而於彼識陰望如",
    "X17n0330_003:0682a10": "恬靜處認為涅槃實非究竟處也六祖云無上大",
    "X17n0330_003:0682a11": "涅槃圓明常寂照凡愚謂之死外道執為斷諸求",
    "X17n0330_003:0682a12": "二乘人目以為無作盡屬情所計六十二見本妄",
    "X17n0330_003:0682a13": "立虗假名何為真實義惟有過量人通達無取捨",
    "X17n0330_003:0682a14": "以知五蘊法及以蘊中我外現眾色像一一音聲",
    "X17n0330_003:0682a15": "相平等如幻夢不起凡聖見不作涅槃解二邊三",
    "X17n0330_003:0682a16": "際斷常應諸根用而不起用想分別一切法不起",
    "X17n0330_003:0682a17": "分別想劫火燒海底風鼓山相擊真常寂滅樂涅",
    "X17n0330_003:0682a18": "槃相如是六祖此偈該盡此章大旨。",
    "X17n0330_003:0682a19": "復次大慧二種自性相云何為二謂言說自性相計",
    "X17n0330_003:0682a20": "著事自性相計著言說自性相計著者從無始言說",
    "X17n0330_003:0682a21": "虗偽習氣計著生事自性相計著者從不覺自心現",
    "X17n0330_003:0682a22": "分齊生。",
    "X17n0330_003:0682a23": "通曰上言一切自性習氣轉變即是涅槃如是自",
    "X17n0330_003:0682a24": "性有二種相一言說自性相二諸法自性相言說",
    "X17n0330_003:0682b01": "不但外道有無戲論即分別真如等說皆由執著",
    "X17n0330_003:0682b02": "無始虗偽言說習氣所生事相不但生滅諸法是",
    "X17n0330_003:0682b03": "事即取證涅槃亦是事皆由不覺自心所現相分",
    "X17n0330_003:0682b04": "見分唯是一心執外境界而生於相於言說計著",
    "X17n0330_003:0682b05": "以分別性兼執著性是六識七識之相也如來明",
    "X17n0330_003:0682b06": "知聲音如嚮但有言說都無實義故轉言說自性",
    "X17n0330_003:0682b07": "習氣而為涅槃於事相計著以外塵境兼內種子",
    "X17n0330_003:0682b08": "是五識八識之相也如來明知自心所起如鏡現",
    "X17n0330_003:0682b09": "像本非實有故轉事相習氣而為涅槃外道不知",
    "X17n0330_003:0682b10": "自心現分劑妄立虗偽言說正為一切自性習氣",
    "X17n0330_003:0682b11": "所轉安望其得涅槃乎大慈示眾云說得一丈不",
    "X17n0330_003:0682b12": "如行得一尺說得一尺不如行得一寸洞山云說",
    "X17n0330_003:0682b13": "取行不得底行取說不得底雲居云行時無說路",
    "X17n0330_003:0682b14": "說時無行路不行不說時合行什麼路洛浦云行",
    "X17n0330_003:0682b15": "說俱不到則本分事在行說俱到則本分事無天",
    "X17n0330_003:0682b16": "童拈云絕是非沒踪跡相逢不識面識面不相逢",
    "X17n0330_003:0682b17": "諸尊宿各有長處如今舌頭上無十字關脚根下",
    "X17n0330_003:0682b18": "無五色線要行便行要說便說若有人問長蘆如",
    "X17n0330_003:0682b19": "何是要行便行天童云步如何是要說便說天童",
    "X17n0330_003:0682b20": "云啊信能如是何處有二種自性相覊絆耶。",
    "X17n0330_003:0682b21": "復次大慧如來以二種神力建立(唐云加持)菩薩摩訶薩",
    "X17n0330_003:0682b22": "頂禮諸佛聽受問義云何二種神力建立謂三昧正",
    "X17n0330_003:0682b23": "受為現一切身面言說神力及手灌頂神力大慧菩",
    "X17n0330_003:0682b24": "薩摩訶薩初菩薩地住佛神力所謂入菩薩大乘照",
    "X17n0330_003:0682c01": "明三昧入是三昧已十方世界一切諸佛以神通力",
    "X17n0330_003:0682c02": "為現一切身面言說如金剛藏菩薩摩訶薩及餘如",
    "X17n0330_003:0682c03": "是相功德成就菩薩摩訶薩大慧是名初菩薩地菩",
    "X17n0330_003:0682c04": "薩摩訶薩得菩薩三昧正受神力於百千劫積習善",
    "X17n0330_003:0682c05": "根之所成就次第諸地對治所治相通達究竟至法",
    "X17n0330_003:0682c06": "雲地住大蓮華微妙宮殿坐大蓮華寶師子座同類",
    "X17n0330_003:0682c07": "菩薩摩訶薩眷屬圍繞眾寶瓔珞莊嚴其身如黃金",
    "X17n0330_003:0682c08": "薝蔔日月光明(唐云身如黃金薝蔔華色如盛滿月放大光明)諸最勝子從",
    "X17n0330_003:0682c09": "十方來就大蓮華宮殿座上而灌其頂譬如自在轉",
    "X17n0330_003:0682c10": "輪聖王及天帝釋大子灌頂是名菩薩摩訶薩住二",
    "X17n0330_003:0682c11": "種神力面見諸佛如來若不如是則不能見。",
    "X17n0330_003:0682c12": "通曰上言一切剎諸佛以不思議手一時摩其頂",
    "X17n0330_003:0682c13": "隨順入如相今者轉二種自性相入於涅槃即與",
    "X17n0330_003:0682c14": "十方諸佛氣分相接諸佛有二種神力加持諸菩",
    "X17n0330_003:0682c15": "薩令頂禮佛足請問眾議一者現身面言說而為",
    "X17n0330_003:0682c16": "說法二者無言無說但以手灌其頂授如來位所",
    "X17n0330_003:0682c17": "以現身面言說者以初地菩薩入於大乘照明三",
    "X17n0330_003:0682c18": "昧大乘觀照所謂空無相無願非偏空比入是三",
    "X17n0330_003:0682c19": "昧已頓斷麤重二障得法性身故感諸佛見身說",
    "X17n0330_003:0682c20": "法如華嚴會中金剛藏菩薩住初地時蒙如來神",
    "X17n0330_003:0682c21": "力加持餘菩薩亦爾以如是身面言說相功德成",
    "X17n0330_003:0682c22": "就初地菩薩得三昧正受正受云者不受諸受乃",
    "X17n0330_003:0682c23": "正定中受用也葢由多劫積習般若善根又為諸",
    "X17n0330_003:0682c24": "佛之所護念故能得神力加持成就大乘三昧如",
    "X17n0330_003:0683a01": "此從是而上次第諸地皆對治法門如金剛能斷",
    "X17n0330_003:0683a02": "斷前地餘惑大約七地以前趨寂之意多八地以",
    "X17n0330_003:0683a03": "後度生之意多皆有對治所治之相究竟通達至",
    "X17n0330_003:0683a04": "無對治法性圓明與佛無二是法雲地名灌頂位",
    "X17n0330_003:0683a05": "故十方如來同時以手灌其頂即紹佛位如太子",
    "X17n0330_003:0683a06": "灌頂即紹王位而得自在此所謂手灌頂神力也",
    "X17n0330_003:0683a07": "自初地以至十地住是二種神力故能遍遊十方",
    "X17n0330_003:0683a08": "面見諸佛聽受問義若不如是即得三昧正受信",
    "X17n0330_003:0683a09": "位則是果位未是安能承事十方諸佛隨意所往",
    "X17n0330_003:0683a10": "前大慧問何因有神通及自在三昧此乃詳答永",
    "X17n0330_003:0683a11": "明壽禪師於國清行法華懺夜見神人持戟而入",
    "X17n0330_003:0683a12": "師訶之曰何得擅入對曰久積善業方到此中夜",
    "X17n0330_003:0683a13": "半繞像見普賢前蓮華在其手又於金華大住峰",
    "X17n0330_003:0683a14": "誦經三載禪觀中見觀音以甘露灌其口遂獲辯",
    "X17n0330_003:0683a15": "才所著有宗鏡錄及萬善同歸行於世明教嵩禪",
    "X17n0330_003:0683a16": "師夜頂觀音像而誦其號必滿十萬乃寢亦見觀",
    "X17n0330_003:0683a17": "音以甘露灌之自是世間經書章句不學而能所",
    "X17n0330_003:0683a18": "著禪門定祖圖及傳法正宗記原教論等宋仁宗",
    "X17n0330_003:0683a19": "嘉歎詔編入藏此皆得二種神力之明驗也。",
    "X17n0330_003:0683a20": "復次大慧菩薩摩訶薩凡所分別三昧神足諸法之",
    "X17n0330_003:0683a21": "行是等一切悉住如來二種神力(唐云諸菩薩摩訶薩入於三昧現通",
    "X17n0330_003:0683a22": "說法如是一切皆由諸佛二種持力)大慧若菩薩摩訶薩離佛神力能",
    "X17n0330_003:0683a23": "辯說者一切凡夫亦應能說所以者何謂不住神力",
    "X17n0330_003:0683a24": "故大慧山林樹木及諸樂器城郭宮殿以如來入城",
    "X17n0330_003:0683b01": "威神力故皆自然出音樂之聲何況有心者聾盲喑",
    "X17n0330_003:0683b02": "啞無量眾苦皆得解脫如來有如是等無量神力利",
    "X17n0330_003:0683b03": "安眾生大慧菩薩復白佛言世尊以何因緣如來應",
    "X17n0330_003:0683b04": "供等正覺菩薩摩訶薩住三昧正受時及勝進地灌",
    "X17n0330_003:0683b05": "頂時加其神力佛告大慧為離魔業煩惱故及不墮",
    "X17n0330_003:0683b06": "聲聞地禪故為得如來自覺地故及增進所得法故",
    "X17n0330_003:0683b07": "是故如來應供等正覺咸以神力建立諸菩薩摩訶",
    "X17n0330_003:0683b08": "薩若不以神力建立者則墮外道惡見妄想及諸聲",
    "X17n0330_003:0683b09": "聞眾魔希望不得阿耨多羅三藐三菩提以是故諸",
    "X17n0330_003:0683b10": "佛如來咸以神力攝受諸菩薩摩訶薩。",
    "X17n0330_003:0683b11": "爾時世尊欲重宣此義而說偈言。",
    "X17n0330_003:0683b12": "神力人中尊大願悉清淨三摩提灌頂初地及十地。",
    "X17n0330_003:0683b13": "通曰菩薩住二種神力者不但面見諸佛如來亦",
    "X17n0330_003:0683b14": "能現通說法分別三昧神足諸法之行是等一切",
    "X17n0330_003:0683b15": "雖云自證自悟皆由諸佛二種神力加持故得無",
    "X17n0330_003:0683b16": "礙辯才分別諸法皆無差謬若離佛神力而能說",
    "X17n0330_003:0683b17": "法者凡夫亦應能說何以不能由無三昧正受不",
    "X17n0330_003:0683b18": "與諸佛氣分相接不住二種神力之故所以不能",
    "X17n0330_003:0683b19": "分別三昧神足諸法之行也然則諸佛神力何以",
    "X17n0330_003:0683b20": "能使菩薩便見言面何以能使菩薩便能說法謂",
    "X17n0330_003:0683b21": "之曰神力大不可思議如山林樹木皆演音樂盲",
    "X17n0330_003:0683b22": "聾喑啞皆得解脫以如來威神力故無情且然況",
    "X17n0330_003:0683b23": "有心者乎眾苦且然況修行者乎此無量神力廣",
    "X17n0330_003:0683b24": "大作用利安眾生所以能加持諸菩薩入於三昧",
    "X17n0330_003:0683c01": "現通說法也大慧又疑三昧正受及勝進灌頂時",
    "X17n0330_003:0683c02": "已自有定力所持諸神加其神力而使之進故曰",
    "X17n0330_003:0683c03": "加持是何因緣故而加持之也佛以初地菩薩有",
    "X17n0330_003:0683c04": "相觀多未離心量若不加持則墮魔業煩惱不得",
    "X17n0330_003:0683c05": "如來自覺地故八地以上純無相觀躭三昧樂若",
    "X17n0330_003:0683c06": "不加持則墮二乘禪宗不能增進所得法故均之",
    "X17n0330_003:0683c07": "去無上菩提遠矣是故如來於初地三昧時使之",
    "X17n0330_003:0683c08": "遠離煩惱散亂十種陰魔不墮外道惡見妄想於",
    "X17n0330_003:0683c09": "諸地勝進以至灌頂時使之遠離二乘希望得涅",
    "X17n0330_003:0683c10": "槃果住著三昧即是佛魔不能證入如來地既證",
    "X17n0330_003:0683c11": "入如來地已更令增長內身證法入於妙覺果海",
    "X17n0330_003:0683c12": "是故如來咸以二種神力加持諸菩薩等為令諸",
    "X17n0330_003:0683c13": "菩薩疾得無上菩提而已唐云世尊清淨願有大",
    "X17n0330_003:0683c14": "加持力初地十地中三昧及灌頂此譯較顯葢如",
    "X17n0330_003:0683c15": "來清淨禪故有清淨願彼眾生煩惱外道魔業二",
    "X17n0330_003:0683c16": "乘偏空菩薩有所得法及如來自證地皆非清淨",
    "X17n0330_003:0683c17": "故佛於初地現三昧正受神力於十地現灌頂神",
    "X17n0330_003:0683c18": "力使之隨順入如相同歸於清淨禪也百丈云無",
    "X17n0330_003:0683c19": "善纏無惡纏無佛纏無眾生纏量數亦然乃至都",
    "X17n0330_003:0683c20": "無一切數量纏故云佛是出纏過量人貪愛知解",
    "X17n0330_003:0683c21": "義句如母愛子唯多與兒酥喫消與不消都總不",
    "X17n0330_003:0683c22": "知此語喻十地受人天尊貴煩惱生色界無色界",
    "X17n0330_003:0683c23": "禪定福樂煩惱不得自在神通飛騰隱顯徧至十",
    "X17n0330_003:0683c24": "方諸佛淨土聽法之煩惱學慈悲喜捨因緣煩惱",
    "X17n0330_003:0684a01": "學空平等中道煩惱學三明六通四無閡煩惱學",
    "X17n0330_003:0684a02": "大乘心發四弘誓願煩惱初地二地三地四地明",
    "X17n0330_003:0684a03": "解煩惱五地六地七地諸知見煩惱八地九地十",
    "X17n0330_003:0684a04": "地菩薩雙照二諦煩惱乃至學佛界百萬阿僧祗",
    "X17n0330_003:0684a05": "諸行煩惱唯貪義句知解不知却是繫縛煩惱故",
    "X17n0330_003:0684a06": "云見河能漂香象由百丈言十地尚有如是煩惱",
    "X17n0330_003:0684a07": "如香象渡河幾為所漂佛安得不加持之哉。",
    "X17n0330_003:0684a09": "楞伽阿跋多羅寶經宗通卷三"
}