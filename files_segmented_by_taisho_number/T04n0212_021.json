{
    "T04n0212_021:0718c22": "出曜經卷第二十一",
    "T04n0212_021:0718c24": "姚秦涼州沙門竺佛念譯",
    "T04n0212_021:0718c25": "如來品之二",
    "T04n0212_021:0718c26": "諸有不信佛，　　如此眾生類，",
    "T04n0212_021:0718c27": "當就於厄道，　　如商遇羅剎。",
    "T04n0212_021:0718c28": "諸有不信佛者，閻浮利地有眾多賈客，共相",
    "T04n0212_021:0718c29": "率合入海採寶，正值迴波惡風吹壞大船，復",
    "T04n0212_021:0719a01": "有諸人乘弊壞船，順風流迸墮羅剎界。眾多",
    "T04n0212_021:0719a02": "羅剎女輩，顏貌端正眾寶自瓔珞身，前迎賈",
    "T04n0212_021:0719a03": "客：「善來男子！此間饒財多寶，隨意明珠無價",
    "T04n0212_021:0719a04": "雜珍恣意取之無守之者，我等既無夫主，汝",
    "T04n0212_021:0719a05": "無妻妾，可止此間共相娛樂，後得善風良伴",
    "T04n0212_021:0719a06": "歸家不遠。又諸君當知！海水晝夜迴波無有",
    "T04n0212_021:0719a07": "定方，若見左面有道者，慎莫隨從，設於夢",
    "T04n0212_021:0719a08": "中見左面道亦莫陳說。」時商客中有一智達者，",
    "T04n0212_021:0719a09": "內自思惟：「此諸婦女所說左道，事不徒爾，會",
    "T04n0212_021:0719a10": "當有緣。」即設權詐竊為陰謀，向暮與女共臥",
    "T04n0212_021:0719a11": "交接，伺女已睡竊即起，進涉左道行數里，",
    "T04n0212_021:0719a12": "中聞一城裏數千萬人稱怨喚呼，或呼父",
    "T04n0212_021:0719a13": "母及己兄弟姊妹妻息，云何捨閻浮利地就",
    "T04n0212_021:0719a14": "此命終？賈客聞已衣毛皆竪，還攝心意直前",
    "T04n0212_021:0719a15": "詣城，周匝觀察，見城鑄鐵垣牆，亦無門戶出",
    "T04n0212_021:0719a16": "入處所，去城不遠尸梨師樹高廣且大。即往",
    "T04n0212_021:0719a17": "攀樹，見城裏數千萬人啼哭號喚，遙問城裏",
    "T04n0212_021:0719a18": "人曰：「何為稱喚父母兄弟耶？」城裏人報曰：「我",
    "T04n0212_021:0719a19": "等入海採致寶物，為風所漂，又為羅剎女所",
    "T04n0212_021:0719a20": "誑，墮此鬼界閉在牢城。前有五百人漸漸取",
    "T04n0212_021:0719a21": "殺，今有二百五十人在。君莫呼此女謂為是",
    "T04n0212_021:0719a22": "人，皆是羅剎鬼耳！」其人聞已即還下樹，詣彼",
    "T04n0212_021:0719a23": "女村竊就女臥。明日晨旦語諸同伴：「吾有匿",
    "T04n0212_021:0719a24": "事欲共論說，各往閑靜處，慎莫男女自隨。」諸",
    "T04n0212_021:0719a25": "人響應各詣隱處，即便告曰：「卿等知不？昨夜",
    "T04n0212_021:0719a26": "吾欻生此念：『斯女人等何故慇懃說莫從左面",
    "T04n0212_021:0719a27": "道。』見女睡眠竊起往觀，見大鐵城閉數百人，",
    "T04n0212_021:0719a28": "㘁哭喚呼。吾上樹頭遙問意故，眾人報",
    "T04n0212_021:0719a29": "我為摩竭魚所見壞船，惡風吹浪墮此鬼界，",
    "T04n0212_021:0719b01": "閉在鐵城高數十丈，勸我還家善求方計。卿",
    "T04n0212_021:0719b02": "等今日意欲云何？」眾人答曰：「卿昨夜何不",
    "T04n0212_021:0719b03": "重問彼人，頗有權宜方計，眾人及我身得安",
    "T04n0212_021:0719b04": "隱歸家不乎？」人即報曰：「我昨夜退不問此事，",
    "T04n0212_021:0719b05": "今暮竊起當往重問之。」說此語已各還所在。",
    "T04n0212_021:0719b06": "彼智達人向暮與女交接已，相女睡眠竊起，",
    "T04n0212_021:0719b07": "詣彼樹上，問城裏人曰：「頗有權宜方計，卿",
    "T04n0212_021:0719b08": "等諸人復及我身，得還閻浮利地不耶？」城裏",
    "T04n0212_021:0719b09": "人報曰：「我等適生念欲還閻浮利地，此鐵城",
    "T04n0212_021:0719b10": "便作數重不可敗壞，死者日次無由得免；",
    "T04n0212_021:0719b11": "唯卿外人少有權宜，可得度脫還至本土。十",
    "T04n0212_021:0719b12": "五日清旦有一馬王，從欝單越食自然粳米，",
    "T04n0212_021:0719b13": "來至此鬼界住高山頂，三自喚呼：『誰欲還歸",
    "T04n0212_021:0719b14": "閻浮利地？』卿等若聞馬王聲者，皆往禮敬求",
    "T04n0212_021:0719b15": "還本鄉。」其人聞是語已，即還伴中具陳情狀，",
    "T04n0212_021:0719b16": "眾人報曰：「今可去不？」智者答曰：「須十五日至，",
    "T04n0212_021:0719b17": "馬王當來，乃得去耳。」未經數日馬王便至在",
    "T04n0212_021:0719b18": "高山頂，三自喚呼：「誰欲還歸閻浮利地？」聲極",
    "T04n0212_021:0719b19": "遠震。商客聞已，皆往至馬王所前白王言：「我",
    "T04n0212_021:0719b20": "等咸欲還本鄉里，願見將接得歸無為。」馬王",
    "T04n0212_021:0719b21": "告曰：「卿等專意聽我所說，各欲歸家還本鄉",
    "T04n0212_021:0719b22": "者，心意專正便得歸家，心不專正不得歸也。",
    "T04n0212_021:0719b23": "此諸婦女各抱男女，追逐卿後啼哭喚呼。其",
    "T04n0212_021:0719b24": "中諸人興戀慕心，正使在我脊上猶不得去；",
    "T04n0212_021:0719b25": "若能捨恩愛正心一意無所戀著，至心捉我",
    "T04n0212_021:0719b26": "一毛便得歸家。」如其所語諸婦女至，各語夫",
    "T04n0212_021:0719b27": "曰：「誠可捨我賤身，何為捐棄兒女？」先教兒",
    "T04n0212_021:0719b28": "女往抱父頸啼哭喚呼：「捨我等為欲何去？」心",
    "T04n0212_021:0719b29": "意戀著者便不得還，唯有大智師子一人即",
    "T04n0212_021:0719c01": "安隱還歸。是故說，諸有不信佛，如此眾生類，",
    "T04n0212_021:0719c02": "當就於厄道，如商遇羅剎。",
    "T04n0212_021:0719c03": "諸有信佛者，如此眾生類，安隱還得歸，皆由馬",
    "T04n0212_021:0719c04": "王度。唯有師子一人安隱得歸，餘者由戀慕心",
    "T04n0212_021:0719c05": "皆墮厄難也。時，羅剎婦抱其男女，往逐師子",
    "T04n0212_021:0719c06": "商客在在處處，告諸村落：「師子身者是我夫",
    "T04n0212_021:0719c07": "主，共生男女捨我逃走不知所趣？」諸人聞已",
    "T04n0212_021:0719c08": "問師子曰：「觀卿婦女體性容貌人中英妙，兒",
    "T04n0212_021:0719c09": "女可愍，何為捨之？」師子報曰：「此亦非人，是羅",
    "T04n0212_021:0719c10": "剎鬼耳。住海渚中殺噉商賈不可稱數，吾伴",
    "T04n0212_021:0719c11": "數百閉在鐵城，唯我一人幸得免濟。今此鬼",
    "T04n0212_021:0719c12": "女復逐我後，規欲害我恐不免濟。」說此語已",
    "T04n0212_021:0719c13": "轉復前行還至本國，鬼亦逐後到其國土。鬼往",
    "T04n0212_021:0719c14": "白王：「我與師子共為夫婦，生此男女後望得",
    "T04n0212_021:0719c15": "力，非圖今日永已見捨，師子意不用我身，當",
    "T04n0212_021:0719c16": "錄取男女，我故年少，豈更不能適趣耶？」王召",
    "T04n0212_021:0719c17": "師子問其情實：「卿婦幼少顏貌端正，男子殊",
    "T04n0212_021:0719c18": "異有君子相，何為捨之不肯納受？」師子白王：",
    "T04n0212_021:0719c19": "「此非人形，乃是噉人羅剎鬼，化作男女追逐",
    "T04n0212_021:0719c20": "我後，望人意傾欲取我殺。前將五百賈客",
    "T04n0212_021:0719c21": "入海採寶，盡為羅剎所噉食，唯我一人得免",
    "T04n0212_021:0719c22": "濟耳。今復見逐，將知如何？」王告師子：「設卿不",
    "T04n0212_021:0719c23": "用可持與我。」師子報曰：「此實非人是羅剎鬼，",
    "T04n0212_021:0719c24": "備有愆咎後莫見怨。」師子復語左右諸臣：「斯",
    "T04n0212_021:0719c25": "鬼至此間，必有傷害王。今不信欲內深宮，如",
    "T04n0212_021:0719c26": "是不久王及內宮盡當灰滅。」王復瞋恚語師",
    "T04n0212_021:0719c27": "子曰：「女中姿容如天玉女，何緣復稱為羅剎",
    "T04n0212_021:0719c28": "鬼耶？速出在外吾自觀察之。」王將鬼女入內",
    "T04n0212_021:0719c29": "宮中，牢固門閤已入一宿。明日食時宮門",
    "T04n0212_021:0720a01": "不開，諸臣共議：「王新納妻，意相貪樂故門不",
    "T04n0212_021:0720a02": "開耳。」師子說曰：「不如來議。王及夫人并諸婇",
    "T04n0212_021:0720a03": "女，必為羅剎所食噉盡，故門不開耳。」即施高",
    "T04n0212_021:0720a04": "梯踰牆入內，見死人骸骨滿數間舍，復見坑",
    "T04n0212_021:0720a05": "孔新出土壤，諸臣問師子曰：「王今已死內宮",
    "T04n0212_021:0720a06": "喪亡，骨成於積不可識別，云何葬送王身？」",
    "T04n0212_021:0720a07": "師子報曰：「盡聚諸骨一處焚燒，但言葬王，餘",
    "T04n0212_021:0720a08": "者不在其例。」葬送已訖，諸臣責師子曰：「正坐",
    "T04n0212_021:0720a09": "汝身將羅剎鬼，殺王喪國宮殿滅亡，卿今意",
    "T04n0212_021:0720a10": "欲云何？」師子答曰：「吾先有言契，此非人身是",
    "T04n0212_021:0720a11": "羅剎鬼，備有愆咎後莫見怨。卿等何為復見",
    "T04n0212_021:0720a12": "責數？」諸臣人民前白師子：「王今已死更無胤",
    "T04n0212_021:0720a13": "嗣，唯願師子當登王位，統理人民永得康寧，",
    "T04n0212_021:0720a14": "使我諸臣尊奉有處。」師子告曰：「若欲舉我為",
    "T04n0212_021:0720a15": "王者，當隨我教，設不從我教，盡為羅剎所噉。」",
    "T04n0212_021:0720a16": "諸人異形同響咸皆稱善，即隨王教。王告諸",
    "T04n0212_021:0720a17": "臣：「彼羅剎子女睡眠有時，當共集兵乘船入",
    "T04n0212_021:0720a18": "海攻擊。」即往攻擊殺羅剎男女大小，不可稱",
    "T04n0212_021:0720a19": "數無有遺在，復往破壞鐵城出其中人，因彼",
    "T04n0212_021:0720a20": "住止人民，熾盛富樂自然，珍奇異物不可稱",
    "T04n0212_021:0720a21": "量。因名彼城號曰師子。迸落諸羅剎鬼不在",
    "T04n0212_021:0720a22": "例者，移在山西。鐵圍東垂土俗常法，若一人",
    "T04n0212_021:0720a23": "不事佛者，當送山西付鬼噉之。自爾已來佛",
    "T04n0212_021:0720a24": "法熾盛得道無數。是故說，諸有信佛者，如此",
    "T04n0212_021:0720a25": "眾生類，安隱還得歸，皆由馬王度。又彼國常",
    "T04n0212_021:0720a26": "儀，國王生子若十若百若至無數，盡出作道，",
    "T04n0212_021:0720a27": "誦習佛經三藏備舉，還復罷道登陟王位，",
    "T04n0212_021:0720a28": "梵語不通經籍不舉，則不得陟王位也。住在",
    "T04n0212_021:0720a29": "外渚故，稱師子渚國。",
    "T04n0212_021:0720b01": "如來無等倫，　　思惟二觀行，",
    "T04n0212_021:0720b02": "善觀二閑靜，　　除冥超神仙。",
    "T04n0212_021:0720b03": "如來無等倫者，如來處世神德無量，行過虛",
    "T04n0212_021:0720b04": "空所化無限，普引眾生導示慧明，四等育養",
    "T04n0212_021:0720b05": "見者得度，是故說，如來無等倫，思惟二觀行，",
    "T04n0212_021:0720b06": "善觀二閑靜，除冥超神仙也。",
    "T04n0212_021:0720b07": "善獲獲自在，　　愛盡無所積，",
    "T04n0212_021:0720b08": "解脫心無漏，　　恩惠天世人。",
    "T04n0212_021:0720b09": "善獲獲自在者，眾生處在荼炭，流轉五趣迴",
    "T04n0212_021:0720b10": "波七使，欲趣於道不知何路得至？是故如來",
    "T04n0212_021:0720b11": "不捨弘誓之心，拔濟苦難，普處眾生類指示",
    "T04n0212_021:0720b12": "自在堂，是故說，善獲獲自在也。愛盡無所積",
    "T04n0212_021:0720b13": "者，得四無畏永盡於愛，是故說，愛盡無所積",
    "T04n0212_021:0720b14": "也。解脫心無漏者，心永得解脫無所罣礙，復",
    "T04n0212_021:0720b15": "獲無漏永除諸垢，是故說，解脫心無漏也。恩",
    "T04n0212_021:0720b16": "惠天世人者，一切眾生皆來歸仰，是以聖人",
    "T04n0212_021:0720b17": "應時適化救濟無乏，是故說，恩惠天世人也。",
    "T04n0212_021:0720b18": "猶人立山頂，　　遍見人村落，",
    "T04n0212_021:0720b19": "審觀法如是，　　如登樓觀園，",
    "T04n0212_021:0720b20": "人憂除無憂，　　令知生死趣。",
    "T04n0212_021:0720b21": "猶人立山頂，遍見人村落者，如有目之士遍",
    "T04n0212_021:0720b22": "見村落，行者坐者出入行來，啼哭歌舞喜",
    "T04n0212_021:0720b23": "笑皆悉觀之。如來世尊亦復如是，立智慧山",
    "T04n0212_021:0720b24": "頂，觀五趣眾生，黠者愚者有至無至，皆能分",
    "T04n0212_021:0720b25": "別而往化之。是故說，猶人立山頂，遍見人村",
    "T04n0212_021:0720b26": "落也。審觀法如是，如登樓觀園者，如來天眼",
    "T04n0212_021:0720b27": "一切遍見，乘高樓觀一一分別難度易度，可與",
    "T04n0212_021:0720b28": "言者與言，不可與言者而自默然，隨其前人",
    "T04n0212_021:0720b29": "所念成道，是故說，審觀法如是，如登樓觀園",
    "T04n0212_021:0720c01": "也。人憂除無憂，令知生死趣者，如來觀察有",
    "T04n0212_021:0720c02": "憂無憂有少智多智，皆悉分別，教示眾生令",
    "T04n0212_021:0720c03": "知生死之趣，是故說，人憂除無憂，令知生死",
    "T04n0212_021:0720c04": "趣也如來品第二十二竟。",
    "T04n0212_021:0720c05": "23 聞品出曜經聞品第二十三",
    "T04n0212_021:0720c06": "善聞好行，　　善好閑靜，　　所行不左，",
    "T04n0212_021:0720c07": "安如沙門。",
    "T04n0212_021:0720c08": "善聞好行者，多聞學士為人所譽善哉善哉！",
    "T04n0212_021:0720c09": "人之有聞所行必善，是故說，善聞好行也。善",
    "T04n0212_021:0720c10": "好閑靜者，求出欲界色界無色界，不樂憒",
    "T04n0212_021:0720c11": "亂無所繫縛志趣閑靜，是故說，善好閑靜。所",
    "T04n0212_021:0720c12": "行不左者，身口意所行常順正理終不左也，",
    "T04n0212_021:0720c13": "最勝最妙無有出者，是故說，所行不左也。安",
    "T04n0212_021:0720c14": "如沙門者，順沙門行不逆沙門行，如彼所行",
    "T04n0212_021:0720c15": "所修，是故說，安如沙門也。",
    "T04n0212_021:0720c16": "愚者不覺知，　　好行不死法，",
    "T04n0212_021:0720c17": "善解知法者，　　病如芭蕉樹。",
    "T04n0212_021:0720c18": "愚者不覺知，好行不死法者，愚者所習恒習",
    "T04n0212_021:0720c19": "弊行，不別善法惡法，若好若醜盡不覺知，",
    "T04n0212_021:0720c20": "不計無常變易之法，營一身之資謂千年不盡，",
    "T04n0212_021:0720c21": "保物久常無有耗減，是故說，愚者不覺知，好",
    "T04n0212_021:0720c22": "行不死法也。善解知法者，病如芭蕉樹者，雖",
    "T04n0212_021:0720c23": "善解於法經耳便過，如芭蕉樹遇風則葉落，",
    "T04n0212_021:0720c24": "病者頓極加以毒湯，是故說，善解知法者，病",
    "T04n0212_021:0720c25": "如芭蕉樹也。",
    "T04n0212_021:0720c26": "猶如蓋屋密，　　闇冥無所覩，",
    "T04n0212_021:0720c27": "雖有眾妙色，　　有目不見明。",
    "T04n0212_021:0720c28": "猶如蓋屋密，闇冥無所覩者，猶如造屋舍閉",
    "T04n0212_021:0720c29": "塞窓牖，內外緻密冥然不見明，是故說，猶如",
    "T04n0212_021:0721a01": "蓋屋密，闇冥無所覩也。雖有眾妙色，有目不",
    "T04n0212_021:0721a02": "見明者，彼屋舍裏雖有眾妙色羅列姝好，有",
    "T04n0212_021:0721a03": "目者入中永不見色，是故說，雖有眾妙色，有",
    "T04n0212_021:0721a04": "目不見明也。",
    "T04n0212_021:0721a05": "彼如有一人，　　智達廣博學，",
    "T04n0212_021:0721a06": "不聞則不知，　　善法及惡法。",
    "T04n0212_021:0721a07": "彼如有一人，智達廣博學者，世儻有人，優婆",
    "T04n0212_021:0721a08": "塞優婆夷剎利長者居士及諸庶人，心慧意",
    "T04n0212_021:0721a09": "朗，先不聞者則知善惡之法，極智慧人，先",
    "T04n0212_021:0721a10": "不聞法者則無所別知，是故說，不聞則不知，",
    "T04n0212_021:0721a11": "善法及惡法也。",
    "T04n0212_021:0721a12": "猶如人執燭，　　悉見諸色相，",
    "T04n0212_021:0721a13": "聞已盡能知，　　善惡之所趣。",
    "T04n0212_021:0721a14": "猶如人執燭，悉見諸色相者，猶如智達之人",
    "T04n0212_021:0721a15": "手執明燈，盡能分別好惡諸色，是故說，猶如",
    "T04n0212_021:0721a16": "人執燭，悉見諸色相也。聞已盡能知，善惡之",
    "T04n0212_021:0721a17": "所趣者，彼知學人聞法即知善惡諸法，近",
    "T04n0212_021:0721a18": "法遠法、有記無記盡能了知，是故說、聞已盡",
    "T04n0212_021:0721a19": "能知、善惡之所趣。",
    "T04n0212_021:0721a20": "雖稱為多聞，　　禁戒不具足，",
    "T04n0212_021:0721a21": "為法律所彈，　　所聞便有闕。",
    "T04n0212_021:0721a22": "雖稱為多聞、禁戒不具足者，多聞博智善分",
    "T04n0212_021:0721a23": "別法，於禁戒不大慇懃，觸有所犯戒律不具，",
    "T04n0212_021:0721a24": "是故說，雖稱為多聞，禁戒不具足也。為法律所",
    "T04n0212_021:0721a25": "彈，於聞便有闕者，戒律之人以法彈舉，斯人",
    "T04n0212_021:0721a26": "犯律不行正法，為人所譏行慚愧事，是故說，",
    "T04n0212_021:0721a27": "為法律所彈，於聞便有闕也。",
    "T04n0212_021:0721a28": "行人雖少聞，　　禁戒盡具足，",
    "T04n0212_021:0721a29": "為法律所稱，　　於聞便有闕。",
    "T04n0212_021:0721b01": "行人雖少聞，禁戒盡具足者，持戒完具無有缺",
    "T04n0212_021:0721b02": "失，不廣習學，是故說，行人雖少聞，禁戒盡具",
    "T04n0212_021:0721b03": "足也。為法律所稱，於聞便有闕者，彼持戒人",
    "T04n0212_021:0721b04": "為人所稱，某甲某村有持戒人可敬可貴，晝",
    "T04n0212_021:0721b05": "夜精懃行道不廢，不廣博學達古知今，於聞",
    "T04n0212_021:0721b06": "便有闕，是故說，為法律所稱，於聞便有闕也。",
    "T04n0212_021:0721b07": "雖少多有聞，　　持戒不完具，",
    "T04n0212_021:0721b08": "二俱被訶責，　　所願者便失。",
    "T04n0212_021:0721b09": "雖少多有聞，持戒不完具者，既自少聞、戒律",
    "T04n0212_021:0721b10": "不具，為眾多人民所見嗤笑，人修人本必全",
    "T04n0212_021:0721b11": "一行，云何斯人盡拔善本？或有興念憐愍彼",
    "T04n0212_021:0721b12": "人，身後長夜受惱無量。是故說，雖少多有聞，",
    "T04n0212_021:0721b13": "持戒不全具，二俱被訶責，所願者便失也。",
    "T04n0212_021:0721b14": "智博為多聞，　　持戒悉完具，",
    "T04n0212_021:0721b15": "二俱得稱譽，　　所願者盡獲。",
    "T04n0212_021:0721b16": "多聞戒具足，不犯於眾惡，便為天、世人、龍、鬼",
    "T04n0212_021:0721b17": "神、阿須倫、真陀羅、摩休勒等，悉見恭敬承事",
    "T04n0212_021:0721b18": "尊奉，是故說，智博為多聞，持戒悉完具，二俱",
    "T04n0212_021:0721b19": "得稱譽，所願者盡獲也。",
    "T04n0212_021:0721b20": "多聞能奉法，　　智慧常定意，",
    "T04n0212_021:0721b21": "如彼閻浮金，　　孰能說有瑕？",
    "T04n0212_021:0721b22": "多聞能奉法者，思惟正法無所缺漏，分別一",
    "T04n0212_021:0721b23": "句義演出無量，復能略說還至一句，是故說，",
    "T04n0212_021:0721b24": "多聞能奉法也。智慧常定意者，分別慧明欲",
    "T04n0212_021:0721b25": "盡有漏至無為處，亦無造作成就賢聖無漏",
    "T04n0212_021:0721b26": "智，心常禪寂而無亂想，是故說，智慧常定意",
    "T04n0212_021:0721b27": "也。如彼閻浮金者，餘弊惡金多有瑕者，此",
    "T04n0212_021:0721b28": "閻浮金內外無瑕亦無塵垢，是故說，如閻浮",
    "T04n0212_021:0721b29": "金也。孰能說有瑕者，猶如戒行清淨人，內",
    "T04n0212_021:0721c01": "外清徹，行無玷缺，無所違失，無有能譏彼行",
    "T04n0212_021:0721c02": "人者，是故說，孰能說有瑕也。",
    "T04n0212_021:0721c03": "諸有稱己色，　　有歎說名德，",
    "T04n0212_021:0721c04": "斯皆謂貪欲，　　然自不覺知。",
    "T04n0212_021:0721c05": "佛契經說，如來世尊先當成二業：一眼知色，",
    "T04n0212_021:0721c06": "二耳知聲。愚者錯聞，一者謂如來著色，二者",
    "T04n0212_021:0721c07": "謂如來貪聲。如來聲者如梵羯毘鳥。佛言：「不",
    "T04n0212_021:0721c08": "爾。吾所說異，義不如此。智者分別解如來義。",
    "T04n0212_021:0721c09": "如來積行於阿僧祇劫，先淨眼耳聲，然後",
    "T04n0212_021:0721c10": "方修餘行。」是故說，諸有稱已色，有歎說名德，",
    "T04n0212_021:0721c11": "斯皆謂貪欲，然自不覺知也。",
    "T04n0212_021:0721c12": "內無自知，　　外無所見，　　內不見果，",
    "T04n0212_021:0721c13": "便隨聲往。",
    "T04n0212_021:0721c14": "昔王波斯匿集四種兵，夜非人時出城遊行。",
    "T04n0212_021:0721c15": "時有一比丘名羅婆那拔提，寂然閑靜唄聲",
    "T04n0212_021:0721c16": "清徹，令四種兵莫不聞者。時波斯匿王於彼",
    "T04n0212_021:0721c17": "眾中便生此念：「若我明日見此唄比丘者，當",
    "T04n0212_021:0721c18": "賜三百千兩金。」王復漸近內自思惟：「聲音如",
    "T04n0212_021:0721c19": "似近，然復不見。」轉復前進，見其人身在一函",
    "T04n0212_021:0721c20": "裏，便賜三貝珠，是故說：",
    "T04n0212_021:0721c21": "「內既知之，　　外無所見，　　內見果實，",
    "T04n0212_021:0721c22": "便隨聲往。　　內既不知，　　外有所見，",
    "T04n0212_021:0721c23": "二果俱成，",
    "T04n0212_021:0721c24": "便隨聲往。　　內有所知，　　外有所見，",
    "T04n0212_021:0721c25": "彼有朗智，　　不隨聲往。」",
    "T04n0212_021:0721c26": "時波斯匿王前白佛言：「向唄道人今為所在？",
    "T04n0212_021:0721c27": "吾欲觀之。」佛告王曰：「欲見者勿興懈慢。」佛",
    "T04n0212_021:0721c28": "即遣信喚比丘來。王尋見之生變悔心，悔夜",
    "T04n0212_021:0721c29": "所許極為奢侈，尋與三枚貝珠，意猶欲悔。王",
    "T04n0212_021:0722a01": "白佛言：「今此比丘本行何德得此妙聲？復作",
    "T04n0212_021:0722a02": "何行受此小形？唯願世尊敷演其義。」爾時世",
    "T04n0212_021:0722a03": "尊即以宿命智，觀察當來過去現在，便告王",
    "T04n0212_021:0722a04": "曰：「往昔久遠世時人壽二十千歲，人民之類",
    "T04n0212_021:0722a05": "共相敬待謙遜承事，時世有佛名曰迦葉，在",
    "T04n0212_021:0722a06": "世遊化教誡周訖便取滅度。是時國王臣民",
    "T04n0212_021:0722a07": "興戀慕心，即起偷婆高而且廣。其人爾時亦",
    "T04n0212_021:0722a08": "在其側，稱言：『造此偷婆何為高廣？』即夜以一",
    "T04n0212_021:0722a09": "鈴懸於佛圖竿，尋發誓願：『若我後生在在處",
    "T04n0212_021:0722a10": "處，聲響清徹上徹梵天，遭遇彼聖得盡諸漏，",
    "T04n0212_021:0722a11": "於弟子中聲響清徹。』緣昔吐言嫌寺廣大，由",
    "T04n0212_021:0722a12": "此果報受身極小；復以鳴鈴懸寺上，蒙此果",
    "T04n0212_021:0722a13": "報得致妙聲。」內既知之者，自觀己身內無所",
    "T04n0212_021:0722a14": "有，若好悉能分別。內自知者，知內六根。是",
    "T04n0212_021:0722a15": "故說，內自知之也。外有所見者，便觀外身一",
    "T04n0212_021:0722a16": "一分別，若見剝割斫刺亦無所覺，解知虛詐。",
    "T04n0212_021:0722a17": "又言外有所見者，外見六入。是故說，外有",
    "T04n0212_021:0722a18": "所見也。彼有朗智者，分別內外身，一一思惟",
    "T04n0212_021:0722a19": "善察無滯，解知所有，以智觀之悉無所有，是",
    "T04n0212_021:0722a20": "故說，彼有朗智也。不隨聲往者，人之聲響，",
    "T04n0212_021:0722a21": "亂人善念之原首，彼入定者，外聲不入內亂",
    "T04n0212_021:0722a22": "不出，解知彼聲猶如空等。是故說，不隨聲往",
    "T04n0212_021:0722a23": "也。了知四偈，義各如是。",
    "T04n0212_021:0722a24": "耳識多所聞，　　眼識多所見，",
    "T04n0212_021:0722a25": "聞見不牢固，　　事由義析理。",
    "T04n0212_021:0722a26": "耳識多所聞者，或聞佛經，或外道異學、歌詠",
    "T04n0212_021:0722a27": "詩誦，好者便受、惡者捨離，是故說，耳識多所",
    "T04n0212_021:0722a28": "聞也。眼識多所見者，眼識亦多所見，若好",
    "T04n0212_021:0722a29": "若醜善色惡色，是故說，眼識多所見也。聞見",
    "T04n0212_021:0722b01": "不牢固，事由義析理者，若見聞念知盡能了",
    "T04n0212_021:0722b02": "別，見當說見聞當說聞，是故說，聞見不牢固，",
    "T04n0212_021:0722b03": "事由義析理也。",
    "T04n0212_021:0722b04": "智牢善說快，　　聞知定意快，",
    "T04n0212_021:0722b05": "彼不用知定，　　速行放逸者。",
    "T04n0212_021:0722b06": "智牢善說快者，彼善思惟、言不錯亂，承受不",
    "T04n0212_021:0722b07": "忘失則應行此行，是故說，智牢善說快也。",
    "T04n0212_021:0722b08": "聞知定意快者，皆由聞故然後得定，已得定",
    "T04n0212_021:0722b09": "意所適無礙，是故說，聞知定意快也。彼不用",
    "T04n0212_021:0722b10": "知定，速行放逸者，放逸之人轉能行惡，不",
    "T04n0212_021:0722b11": "顧後緣不念後世，猶如以穀子投火，欲望苗",
    "T04n0212_021:0722b12": "幹者，事終不然。猶如小塊塞江，欲以止流",
    "T04n0212_021:0722b13": "者，終不可得。放逸之人意行暴虐，欲求毫",
    "T04n0212_021:0722b14": "釐善者，吾亦不見。是故說，彼不用知定，速",
    "T04n0212_021:0722b15": "行放逸者也。",
    "T04n0212_021:0722b16": "賢聖樂於法，　　所行應於口，",
    "T04n0212_021:0722b17": "以忍思惟定，　　聞意則牢固。",
    "T04n0212_021:0722b18": "賢聖樂於法者，樂應賢聖法，未始去離終已",
    "T04n0212_021:0722b19": "翫習意無厭足，皆是諸佛賢聖之所演說，是",
    "T04n0212_021:0722b20": "故說，賢聖樂於法也。所行應於口者，行如禁",
    "T04n0212_021:0722b21": "法無所違失，是故說，所行應於口也。以忍思",
    "T04n0212_021:0722b22": "惟定者，受人教誡一心奉行，不興憎嫉彼此",
    "T04n0212_021:0722b23": "之心，聞其善言甘心稟受，晝夜誦習不離定",
    "T04n0212_021:0722b24": "意，是故說，以忍思惟定也。聞意則牢固者，",
    "T04n0212_021:0722b25": "佛所說法，從初至竟上中下義，終日諷誦初",
    "T04n0212_021:0722b26": "不忘失，是故說，聞意則牢固也聞品第二十三竟。",
    "T04n0212_021:0722b27": "24 我品出曜經我品第二十四",
    "T04n0212_021:0722b28": "當學善言，　　沙門坐起，　　一坐所樂，",
    "T04n0212_021:0722b29": "求欲息心。",
    "T04n0212_021:0722c01": "當學善言者，晝夜誦習善言好語，採取眾妙",
    "T04n0212_021:0722c02": "度世之要，是故說，當學善言也。沙門坐起者，",
    "T04n0212_021:0722c03": "比丘常當作是念：「分別上下不侵他坐，斯是",
    "T04n0212_021:0722c04": "食坐斯是行道坐，吾當坐此捨此。」是故說，沙",
    "T04n0212_021:0722c05": "門坐起也。一坐所樂者，專其一心求於定意，",
    "T04n0212_021:0722c06": "分別諸情攝取諸根，一坐心亂者非為一坐，",
    "T04n0212_021:0722c07": "意不外馳便能超越度魔境界。是故說曰，一",
    "T04n0212_021:0722c08": "坐所樂也。求欲息心者，藏匿心識不攝心者",
    "T04n0212_021:0722c09": "多諸思想，若更受形趣三惡道，地獄畜生餓",
    "T04n0212_021:0722c10": "鬼中，不遇三寶諸佛世尊，不值清淨諸梵行",
    "T04n0212_021:0722c11": "人，不知慚耻，當從一生至百千生；求欲息",
    "T04n0212_021:0722c12": "心則無生死，是故說曰，求欲息心也。",
    "T04n0212_021:0722c13": "一坐一臥，　　獨步無伴，　　當自降伏，",
    "T04n0212_021:0722c14": "隻樂山林。",
    "T04n0212_021:0722c15": "一坐一臥者，降伏內外生死熾然，雖復一坐",
    "T04n0212_021:0722c16": "一臥，心意不定非為坐臥也。復當思惟三有",
    "T04n0212_021:0722c17": "之難，恒當繫意使不分散。是故說曰，一坐一",
    "T04n0212_021:0722c18": "臥也。獨步無伴者，在眾若野心恒一定，若行",
    "T04n0212_021:0722c19": "若坐心不馳騁，如彼行人隨時乞食，內自思",
    "T04n0212_021:0722c20": "惟食所從來，受施之人求報其恩，自知止足，",
    "T04n0212_021:0722c21": "復當念佛身相功德，持意忍辱亦不分散。有",
    "T04n0212_021:0722c22": "如是心者便可入村求度眾生，不興亂想，如",
    "T04n0212_021:0722c23": "彼山林而不有異。是故說曰，獨步無伴也。當",
    "T04n0212_021:0722c24": "自降伏者，恒自息意令不馳散，常能挍計內",
    "T04n0212_021:0722c25": "外諸物，以能降伏，便為諸天世人承事供養，",
    "T04n0212_021:0722c26": "八部鬼神隨時擁護，為佛世尊所見歎譽。是故",
    "T04n0212_021:0722c27": "說曰，當自降伏也。隻樂山林者，持心專意恒",
    "T04n0212_021:0722c28": "樂空閑，雖入大眾意如空無，天雷地動心不",
    "T04n0212_021:0722c29": "錯亂，然後乃應如來聖典。是故說曰，隻樂山",
    "T04n0212_021:0723a01": "林也。",
    "T04n0212_021:0723a02": "千千為敵，　　一夫勝之，　　莫若自伏，",
    "T04n0212_021:0723a03": "為戰中勝。",
    "T04n0212_021:0723a04": "千千為敵，一夫勝之者，或有眾生一人勝千，不",
    "T04n0212_021:0723a05": "自降者則非為勝，便為墮落不至究竟。能自",
    "T04n0212_021:0723a06": "攝意內外降伏，乃得越次至無為境，勝諸怨",
    "T04n0212_021:0723a07": "讎無所畏忌，乃謂為勝，能滅三界結使根",
    "T04n0212_021:0723a08": "本永盡無餘，名為健夫，三界結本已滅無餘",
    "T04n0212_021:0723a09": "更不造新。或有眾生一人勝千，或勝萬人，非",
    "T04n0212_021:0723a10": "為健夫。何以故？猶在生死不遠八難。是故說",
    "T04n0212_021:0723a11": "曰，千千為敵，一夫勝之，莫若自伏，為戰中勝",
    "T04n0212_021:0723a12": "也。",
    "T04n0212_021:0723a13": "自勝為上，　　如彼眾生，　　自降之士，",
    "T04n0212_021:0723a14": "眾行具足。",
    "T04n0212_021:0723a15": "自勝為上者，夫人在世，能自降伏精神不錯，",
    "T04n0212_021:0723a16": "復為天、龍、鬼神、揵沓和、阿須倫、迦留羅、旃陀羅",
    "T04n0212_021:0723a17": "所見供養，天魔波旬雖統六天，亦不能得其",
    "T04n0212_021:0723a18": "便，是故說曰，自勝為上也。如彼眾生者，如",
    "T04n0212_021:0723a19": "彼修行人，既自慕學，復能使人執行，此心",
    "T04n0212_021:0723a20": "內不興垢外塵不入，乃應淨清無為處，是故",
    "T04n0212_021:0723a21": "說曰，如彼眾生也。自降之士，眾行具足者，人",
    "T04n0212_021:0723a22": "有十名號亦不同，或言眾生，我人壽命有形",
    "T04n0212_021:0723a23": "之類，皆名眾生，如斯之輩能自降伏不生外",
    "T04n0212_021:0723a24": "想，實諦第一義，無形不可見，欲求無為道者，",
    "T04n0212_021:0723a25": "念自降伏，不生十八本持，不漏諸界，斯亦復",
    "T04n0212_021:0723a26": "名自降之士。諸根具足，功德備具，隨時行道",
    "T04n0212_021:0723a27": "不失時節，是故說曰，自降之士，眾行具足也。",
    "T04n0212_021:0723a28": "非天犍沓和，　　非魔及梵天，",
    "T04n0212_021:0723a29": "棄勝最為上，　　如智慧比丘。",
    "T04n0212_021:0723b01": "非天犍沓和，非魔及梵天者，或有世人祭祠",
    "T04n0212_021:0723b02": "諸天欲求恩福，或事犍沓和修其淨行，或事",
    "T04n0212_021:0723b03": "魔天望得豪尊，或事梵天謂天為道，外道異",
    "T04n0212_021:0723b04": "學心想梵天，眾生根本皆由梵天而生，以是",
    "T04n0212_021:0723b05": "之故事於梵天。如來說曰：「此非真道，自既迷",
    "T04n0212_021:0723b06": "惑，復使他人內於邪逕，亦非堅固不可恃怙。",
    "T04n0212_021:0723b07": "所謂真正道者，智慧比丘是也。執心清淨不",
    "T04n0212_021:0723b08": "漏諸結，為人說法無彼此心，意如虛空不可",
    "T04n0212_021:0723b09": "沮壞，利根速疾亦不滯礙，意之所念無往不",
    "T04n0212_021:0723b10": "剋。」是故說曰，非天犍沓和，非魔及梵天，棄勝",
    "T04n0212_021:0723b11": "最為上，如智慧比丘也。",
    "T04n0212_021:0723b12": "先自正己，　　然後正人，　　夫自正者，",
    "T04n0212_021:0723b13": "乃謂為上。",
    "T04n0212_021:0723b14": "先自正己，然後正人者，夫人修習自守為上，",
    "T04n0212_021:0723b15": "晝則教誡夜則經行，孜孜汲汲終日匪懈，",
    "T04n0212_021:0723b16": "然後訓誨眾生安處大道。如佛契經所說，佛",
    "T04n0212_021:0723b17": "告均頭：「如人己自沒在深泥，復欲權宜拔挽",
    "T04n0212_021:0723b18": "彼溺者，此事不然。猶人無戒欲得教誡前",
    "T04n0212_021:0723b19": "人者，亦無此事。廣說如契經。」如器完具所",
    "T04n0212_021:0723b20": "盛不漏，人神淡泊堪受深法，亦能教化一",
    "T04n0212_021:0723b21": "切眾生，其聞法者莫不信樂，是故說曰，先",
    "T04n0212_021:0723b22": "自正己，然後正人，夫自正者，乃謂為上也。",
    "T04n0212_021:0723b23": "先自正己，　　然後正人，　　夫自正者，",
    "T04n0212_021:0723b24": "不侵智者。",
    "T04n0212_021:0723b25": "夫人習行不唐其功，畢竟其學不辭勞苦，以",
    "T04n0212_021:0723b26": "己所信平等無二，懃加精進日有新業，附",
    "T04n0212_021:0723b27": "近明智不親弊友。夫人有智，皆由明哲成人",
    "T04n0212_021:0723b28": "之慧，非師不剋，是故說曰，不侵智者也。",
    "T04n0212_021:0723b29": "當自剋修，　　隨其教訓，　　己不被訓，",
    "T04n0212_021:0723c01": "焉能訓彼。",
    "T04n0212_021:0723c02": "當自剋修，隨其教訓者，如人習行備具諸行，",
    "T04n0212_021:0723c03": "戒聞施慧以自莊嚴，念定三昧盡諸有漏，然",
    "T04n0212_021:0723c04": "後乃得訓誨一切，其聞法者自歸篤信不懷",
    "T04n0212_021:0723c05": "狐疑。是故說曰，當自剋修，隨其教訓也。己",
    "T04n0212_021:0723c06": "不被訓，焉能訓彼者，如人修學素無善師，無",
    "T04n0212_021:0723c07": "有將導便致躓礙，遇善師者能自修責，必獲",
    "T04n0212_021:0723c08": "所願無事不剋。猶如善御馬將，隨馬良善，",
    "T04n0212_021:0723c09": "善者育養、惡者加捶，然後乃知善惡有別，",
    "T04n0212_021:0723c10": "方之賢愚亦復不異，善者生天、惡者入獄，方",
    "T04n0212_021:0723c11": "當經歷畢諸罪苦，其間艱難何能具宣？如",
    "T04n0212_021:0723c12": "人出行必求良祐，意欲所至無願不獲。是故",
    "T04n0212_021:0723c13": "說曰，當自剋修，隨其教訓，己不被訓，焉能訓",
    "T04n0212_021:0723c14": "彼也。",
    "T04n0212_021:0723c15": "念自剋修，　　使彼信解，　　我己意專，",
    "T04n0212_021:0723c16": "智者所習。",
    "T04n0212_021:0723c17": "念自剋修者，恒當專精使意不亂，滅十跡",
    "T04n0212_021:0723c18": "行應身口意，使無數眾生莫不渴仰，遲聞所",
    "T04n0212_021:0723c19": "說欲修奉行。是故說曰，念自剋修也。使彼",
    "T04n0212_021:0723c20": "信解者，比丘比丘尼優婆塞優婆夷、剎利婆",
    "T04n0212_021:0723c21": "羅門長者居士，聞正言教心意信樂終不違",
    "T04n0212_021:0723c22": "逆，是故說曰，使彼信解也。我已意專，智者所",
    "T04n0212_021:0723c23": "習者，如人習術意專乃剋，若失良師便自墜",
    "T04n0212_021:0723c24": "落不能自拔，出入進止為天世人所見愛敬，",
    "T04n0212_021:0723c25": "若至他方異域剎土，見者心歡終不中退。是",
    "T04n0212_021:0723c26": "故說曰，我已意專，智者所習也。",
    "T04n0212_021:0723c27": "為己或為彼，　　多有不成就，",
    "T04n0212_021:0723c28": "其有覺此者，　　正己乃訓彼。",
    "T04n0212_021:0723c29": "為己或為彼，多有不成就者，人之習行以己",
    "T04n0212_021:0724a01": "所修邪見之業，復以己智授彼使學，此則墜",
    "T04n0212_021:0724a02": "墮不至無為，如復有人己身專正習正受行，",
    "T04n0212_021:0724a03": "以己所見教訓前人，受者信解不唐其功。是",
    "T04n0212_021:0724a04": "故說曰，為己或為彼，多有不成就也。其有覺",
    "T04n0212_021:0724a05": "此者，明人所習當究本行，如佛所說，不能自",
    "T04n0212_021:0724a06": "利焉能利人？習行之人當念觀察，思惟非常",
    "T04n0212_021:0724a07": "苦空非身，悉解非有彼無我空，豈有身也？",
    "T04n0212_021:0724a08": "是以聖人示人軌則，導以微教布見切禁。是",
    "T04n0212_021:0724a09": "故說曰，其有覺此者，正己乃訓彼也。",
    "T04n0212_021:0724a10": "身全得存道，　　爾時豈容彼，",
    "T04n0212_021:0724a11": "已以被降伏，　　智者演其義。",
    "T04n0212_021:0724a12": "身全得存道者，由彼習行之人專精剋己，為",
    "T04n0212_021:0724a13": "尊為貴為無有成，進止行來不逢凶虐，恒為",
    "T04n0212_021:0724a14": "諸天世人、天龍鬼神、揵沓和、阿須倫、旃陀羅、摩",
    "T04n0212_021:0724a15": "休勒，所見供養，衛護其身便不遭患。是故",
    "T04n0212_021:0724a16": "說曰，身全得存道，爾時豈容彼也。已以被降",
    "T04n0212_021:0724a17": "伏，智者演其義者，如人慕脩深奧之法，得",
    "T04n0212_021:0724a18": "第一義越過三界，便得成就四意止、四意斷、",
    "T04n0212_021:0724a19": "四神足、五根、五力、七覺意、賢聖八品道，是謂",
    "T04n0212_021:0724a20": "如來甘露法門，所願者得，四事供養，衣被飲",
    "T04n0212_021:0724a21": "食床臥具病瘦醫藥。是故說曰，已以被降伏，",
    "T04n0212_021:0724a22": "智者演其義者也。取要言之，偈成三句，其文",
    "T04n0212_021:0724a23": "一同，但益智者獲其法一句也。法謂二義：",
    "T04n0212_021:0724a24": "一名字體義體，第二者所謂第一義四沙門",
    "T04n0212_021:0724a25": "果是也。智者得其戒，此二句也，戒有二種：",
    "T04n0212_021:0724a26": "一名二百五十戒，二名無漏身戒。智者被歎",
    "T04n0212_021:0724a27": "譽，此三句也。此亦二義：一者俗所歎譽，二者",
    "T04n0212_021:0724a28": "為內藏所歎譽。所謂俗者，言語辯才和顏悅",
    "T04n0212_021:0724a29": "色不傷人意，其聞法者歡喜承受樂聞其法。",
    "T04n0212_021:0724b01": "無漏身戒者，所行不左常遇賢聖，離八不閑",
    "T04n0212_021:0724b02": "處，其有見者心開意解，共相告令歎說其德。",
    "T04n0212_021:0724b03": "智者聞其名，此四句也，或有學人，俗聞其名",
    "T04n0212_021:0724b04": "道聞其名。智者獲其樂，樂有二種：俗樂、道樂。",
    "T04n0212_021:0724b05": "在俗受其福德，為檀越施主所見念待，受其",
    "T04n0212_021:0724b06": "供養，衣被飯食床臥具病瘦醫藥。道樂者，",
    "T04n0212_021:0724b07": "受禪定福，根力覺意賢聖八道。智者獲其慧，",
    "T04n0212_021:0724b08": "慧有二種：或有俗慧，或有道慧。所謂俗慧",
    "T04n0212_021:0724b09": "者，分別名字眾不滯礙。所謂道慧者，得須",
    "T04n0212_021:0724b10": "陀洹道、斯陀含道、阿那含道、阿羅漢道，得諸",
    "T04n0212_021:0724b11": "根具足空無相願。是故說曰，智者獲其慧也。",
    "T04n0212_021:0724b12": "智者獲其心，心者眾行之本，若心不正流馳",
    "T04n0212_021:0724b13": "萬端，外著色聲香味細滑法，若能降伏攝心",
    "T04n0212_021:0724b14": "不亂，便能成就無為道果。然彼行人服其心",
    "T04n0212_021:0724b15": "意，思惟曩昔為心所惑，劫數難量經歷生死",
    "T04n0212_021:0724b16": "皆由於心。然我今日覺心所為，更不造新為",
    "T04n0212_021:0724b17": "心所使也。智者獲其道，眾生流轉從劫至劫",
    "T04n0212_021:0724b18": "不可稱記，如契經所說，眾生入地獄者，多",
    "T04n0212_021:0724b19": "於大地塵土。如我今日越過三界，以天眼觀",
    "T04n0212_021:0724b20": "眾生之類，蜎飛蠕動共相傷害無有竟已，由",
    "T04n0212_021:0724b21": "如陶家脚蹴輪轉成其坏器，或輪上壞者，或",
    "T04n0212_021:0724b22": "在地壞者，或入陶壞者，人亦如是，是故學",
    "T04n0212_021:0724b23": "人當念慕修。又復引經：「吾以天眼觀眾生，",
    "T04n0212_021:0724b24": "生天者如爪上土，蓋不足言。」是故說曰，智",
    "T04n0212_021:0724b25": "者獲其道。處天久遊觀，若有眾生久生天者，",
    "T04n0212_021:0724b26": "勝後生天三事。何謂三事？一者天壽，二者天",
    "T04n0212_021:0724b27": "色，三者福祿。是故說曰，處天久遊觀也。處",
    "T04n0212_021:0724b28": "天久受福，共相娛樂視東忘西，是故說曰，處",
    "T04n0212_021:0724b29": "天久受福也。處在宗族中如日貫雲出，為父",
    "T04n0212_021:0724c01": "母兄弟姊妹中外所見愛敬。斷諸一切縛，",
    "T04n0212_021:0724c02": "盡能斷一切諸結使，永盡無餘縛著，愛染悉",
    "T04n0212_021:0724c03": "皆除棄。是故說曰，盡能斷一切諸結使。處憂",
    "T04n0212_021:0724c04": "不己憂，心解是非，解知無常、恩愛別離、世之",
    "T04n0212_021:0724c05": "常法：有樂必苦，生當有死，不生則無，死豈可",
    "T04n0212_021:0724c06": "避？以是義推，憂為是誰樂所從來？是故說曰，",
    "T04n0212_021:0724c07": "處憂無憂，心如死灰，澹然無為。盡滅一切惡",
    "T04n0212_021:0724c08": "趣，所已惡趣者，地獄餓鬼畜生，邊地夷狄",
    "T04n0212_021:0724c09": "之中，亦名惡趣。是故說曰，滅一切惡趣也。",
    "T04n0212_021:0724c10": "脫一切苦惱，脫八苦根，生苦、老苦、病苦、死苦、",
    "T04n0212_021:0724c11": "怨憎會苦、恩愛別離苦、所欲不得苦，取要言",
    "T04n0212_021:0724c12": "之五盛陰苦。行者於中脫此眾苦，泥洹為第",
    "T04n0212_021:0724c13": "一，無為無作無有眾變，是故名為泥洹也",
    "T04n0212_021:0724c14": "我品第二十四竟。",
    "T04n0212_021:0724c15": "出曜經卷第二十一"
}