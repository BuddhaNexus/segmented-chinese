{
    "X24n0468_001:0757a07": "朕惟。佛道弘深精密。神妙感通。以慈悲利物。以智慧",
    "X24n0468_001:0757a08": "覺人。超萬有而獨尊。從曠劫而不壞。先天地而不見",
    "X24n0468_001:0757a09": "其始。後天地而不見其終。觀之金剛般若波羅蜜經",
    "X24n0468_001:0757a10": "蓋可見矣。是經也。發三乘之奧旨。啟萬法之元微。論",
    "X24n0468_001:0757a11": "不空之空。見無相之相。指明虗妄。即夢幻泡影而可",
    "X24n0468_001:0757a12": "知。推極根原。於我人眾壽而可見。誠諸佛傳心之秘",
    "X24n0468_001:0757a13": "大乘闡道之宗。而羣生明心見性之機括也。夫一心",
    "X24n0468_001:0757a14": "之源。本自清淨。心隨境轉。妄念即生。如太虗起雲。輒",
    "X24n0468_001:0757a15": "成障翳。如寶鏡蒙塵。隨韜光彩。由此逐緣而墮幻。安",
    "X24n0468_001:0757a16": "能返妄以歸真。惟如來以無上正等正覺。發慈悲至",
    "X24n0468_001:0757a17": "願。閔凡世之沉迷。念眾生之冥昧。為說此經。大開方",
    "X24n0468_001:0757a18": "便。俾解黏而釋縛。咸滌垢以離塵。出生死途。登菩提",
    "X24n0468_001:0757a19": "岸。轉癡迷為智慧。去昏暗即光明。是經之功德廣矣",
    "X24n0468_001:0757a20": "大矣。雖然。法由心得。非經無以寓夫法。經以人傳。非",
    "X24n0468_001:0757a21": "言無以著夫經。爰自唐宋以來。註釋是經者無慮數",
    "X24n0468_001:0757a22": "十百家。雖眾說悉加於剖析。而羣言莫克於折衷。朕",
    "X24n0468_001:0757a23": "夙欽大覺。仰慕真如。間閱諸編。選其至精至要經旨",
    "X24n0468_001:0757a24": "弗違者。重加纂輯。特命鋟梓。用廣流傳。俾真言洞徹",
    "X24n0468_001:0757b01": "祕義昭融。見之者。如仰日月於中天。悟之者。若探寶",
    "X24n0468_001:0757b02": "珠於滄海。豈不快哉。豈不偉哉。嗚呼。善人良士。果能",
    "X24n0468_001:0757b03": "勤誠修習。虔禮受持。緣經以求法。因法以悟覺。即得",
    "X24n0468_001:0757b04": "滅無量罪愆。即得獲最勝福田。證果人天。永臻快樂。",
    "X24n0468_001:0757b05": "功德所及。奚有涯涘哉。謹書為序。以俟將來。明永樂",
    "X24n0468_001:0757b06": "癸卯四月八日序",
    "X24n0468_001:0757b12": "金剛經集註原序",
    "X24n0468_001:0757b14": "天中天之大覺。聖中聖之能仁。開菩提解脫之門。示",
    "X24n0468_001:0757b15": "般若真如之理。放白毫光。徧照微塵剎海。舒廣長舌。",
    "X24n0468_001:0757b16": "敷宣最上大乘。斯大乘經者。誠諸佛之靈襟。實群生",
    "X24n0468_001:0757b17": "之淵府。離名離相。非色非心。蓋天蓋地。亘古亘今。其",
    "X24n0468_001:0757b18": "實書不到頭。亦乃卷不到尾。迷之則永劫沉淪。悟之",
    "X24n0468_001:0757b19": "則登時解脫。迷悟雖有差殊。生佛曾無間隔。斯經在",
    "X24n0468_001:0757b20": "處。即為有佛。洪惟太宗皇帝。不忘靈山付囑之情。遂",
    "X24n0468_001:0757b21": "啟流通之念。故乃留神內典。簡閱諸編選其至精至",
    "X24n0468_001:0757b22": "要經旨弗違者。重加纂輯特命鋟梓。用廣流傳。而後",
    "X24n0468_001:0757b23": "親運睿思。煥發序文。有云。先天地而不見其始。後天",
    "X24n0468_001:0757b24": "地而不見其終。觀之金剛般若波羅蜜經。蓋可見矣。",
    "X24n0468_001:0757c01": "信哉至尊誠言萬古為龜鑑焉。奉佛弟子來福等。覩",
    "X24n0468_001:0757c02": "斯最上大乘。如暗遇明。如貧得寶。如久病得痊安。如",
    "X24n0468_001:0757c03": "遠客歸故里。踊躍歡然。信受奉行。由是會約同志。罄",
    "X24n0468_001:0757c04": "捨珍資。命工重刊印施。遐邇流傳。普願五濁眾生。快",
    "X24n0468_001:0757c05": "登般若慈航。速達菩提彼岸。仰冀時和歲稔。雨順風",
    "X24n0468_001:0757c06": "調。國泰民安。法輪常轉者矣。正統三年六月上旬吉",
    "X24n0468_001:0757c07": "日大功德禪寺住持右覺義洪蓮敬書",
    "X24n0468_001:0757c13": "金剛般若波羅蜜經舊序",
    "X24n0468_001:0757c15": "金剛經者。乃諸佛傳授之心法。而天人光明無盡藏",
    "X24n0468_001:0757c16": "也。靈山會上。拈華微笑。迦葉(音攝)已了此一大事。(世尊在靈",
    "X24n0468_001:0757c17": "山會上。拈起青蓮華。迦葉破顏微笑)是時佛本無經。經亦無說。然法無",
    "X24n0468_001:0757c18": "頓漸。人有利鈍。性無加損。乘有上下。由是見聞覺知",
    "X24n0468_001:0757c19": "文字論說紛然自此而熾。至唐時。解註已有八百餘",
    "X24n0468_001:0757c20": "家。心法隱於耳目之傳。殃及後代兒孫。莫此為甚矣。",
    "X24n0468_001:0757c21": "竊以諸佛說法。不離自性。須知一切萬法。皆從自性",
    "X24n0468_001:0757c22": "起用。吾心地無非。自性戒。心地無癡。自性慧。心地無",
    "X24n0468_001:0757c23": "亂。自性定。常見自心自性。自修自度。不從人得。即是",
    "X24n0468_001:0757c24": "自性釋迦。自心彌勒。先天地而不為始。後天地而不",
    "X24n0468_001:0758a01": "為終。所以一宿覺云。法身覺了無一物。本原自性天",
    "X24n0468_001:0758a02": "真佛。山谷道人亦云。公若知本原佛亦不相似。此又",
    "X24n0468_001:0758a03": "百丈竿頭。進步下注脚也。蓋性無生滅。氣有聚散。煉",
    "X24n0468_001:0758a04": "氣合性。則千聖同源。萬靈常在。經中所謂金剛不壞",
    "X24n0468_001:0758a05": "身者。此乃學佛之極功。初非有待於外。切忌從人脚",
    "X24n0468_001:0758a06": "跟(音根足踵)走也。嘗謂諸佛無輪迴。聖賢無地獄。然未至",
    "X24n0468_001:0758a07": "於聖賢諸佛。隨人唱和。一切付之無有。此後世小人。",
    "X24n0468_001:0758a08": "敢於無所忌憚者。決裂於為惡。趦趄於趨善。流轉六",
    "X24n0468_001:0758a09": "塵。拘攣四相。愛河漂浪之深。慾海沉溺之苦。形骸未",
    "X24n0468_001:0758a10": "變。而行甚虎狼。幽陰未墮。而魄沉鬼魅。乃知造物之",
    "X24n0468_001:0758a11": "無造。而四生六道之自造也。(見第三分造化因心等偈)我佛大慈",
    "X24n0468_001:0758a12": "氏橫說縱說。感應無邊。如一月水萬竅風。聽其目取",
    "X24n0468_001:0758a13": "悉皆充足。亦不過為眾生解黏釋縛。妄幻掃除真實",
    "X24n0468_001:0758a14": "現前。還汝本來面目。而無一眾生可度也。雖然。道本",
    "X24n0468_001:0758a15": "無言。言之則麤。禪本無說。說之則末。所以德山棒(德山",
    "X24n0468_001:0758a16": "入門便棒)臨濟喝。(臨濟入門便喝)大愚三拳。(臨濟三度問黃檗佛法的的大意。三度被",
    "X24n0468_001:0758a17": "打。後得大愚點破。忽然大悟。不覺失聲云。元來黃檗佛法無多子。愚云。你見箇甚麼便恁麼道。臨濟於大愚肋",
    "X24n0468_001:0758a18": "下[祝/土]三拳。愚遂托開云。汝師黃檗。非干吾事)天龍一指。(俱胝和尚。欲往諸方參尋。天龍和尚",
    "X24n0468_001:0758a19": "竪一指而示之。俱胝當下在悟。每云。我得天龍一指頭禪。一生用不盡)無二法門付之",
    "X24n0468_001:0758a20": "亡言。(維摩經。文殊師利問維摩詰。我等各自說已。仁者當說。何等是菩薩入不二法門。時維摩詰默然無",
    "X24n0468_001:0758a21": "言)纔舉話頭。且喫茶去。(趙州和尚)恁麼也不得。不恁麼也",
    "X24n0468_001:0758a22": "不得。恁麼不恁麼總不得。(祖師言。後來尊宿。舉揚不一)到這裏。懸",
    "X24n0468_001:0758a23": "崖撒手。口耳俱喪。纔有所重。便成窠臼。(巖頭示眾)應無所",
    "X24n0468_001:0758a24": "住而生其心。(六祖因此句悟道)蓋所重所住。皆為禪病。　諸",
    "X24n0468_001:0758b01": "佛祖所訶也。如上見成公案。會得時。活潑潑地。不會",
    "X24n0468_001:0758b02": "得時。只得弄精神。蓋好事不如無也。(文遠侍者禮拜。被趙州打一棒。",
    "X24n0468_001:0758b03": "遠云。禮拜也是好事。州云好事不如無)或謂吾道自濂溪河洛諸公開",
    "X24n0468_001:0758b04": "其秘。朱張文宣二先生集其成。詔如日月。人病弗繇",
    "X24n0468_001:0758b05": "耳。子於是學。存養省察。亦有年矣。今乃遽然自叛其",
    "X24n0468_001:0758b06": "說。而於異學張本。以犯天下之不韙。何邪。僕曰此一",
    "X24n0468_001:0758b07": "卷經窮鄉委巷。匹夫匹婦。人人受持誦念。叩其理義",
    "X24n0468_001:0758b08": "懵(母總切)然不知下落。今掇拾諸解之英華。因其所向",
    "X24n0468_001:0758b09": "而順導之。使人人知佛之行。此亦覺則同覺成不獨",
    "X24n0468_001:0758b10": "成之意。元城劉先生有言曰。芻蕘之言。聖人擇焉。且",
    "X24n0468_001:0758b11": "佛法豈不及於芻蕘之言乎。公因舉法華經云。或遭",
    "X24n0468_001:0758b12": "王難苦。臨刑欲壽終。念彼觀音力。刀尋段段壞。猶如",
    "X24n0468_001:0758b13": "割水吹光。水火之性不動搖。亦如[這-言+蜀]諸毒苦。吾性湛",
    "X24n0468_001:0758b14": "然。此乃得觀音無畏之力。僕謂若參到無畏境界。則",
    "X24n0468_001:0758b15": "生死涅槃。猶如空華。得馬亡羊。無非夢幻。三境九幽。",
    "X24n0468_001:0758b16": "皆為淨土。(三清之境九幽之獄)玉食糲飯。均是一飽。山林朝市。",
    "X24n0468_001:0758b17": "到處隨緣。逆境順境。總是樂國。心與般若相應。則六",
    "X24n0468_001:0758b18": "根四大。何聚何散。身與真空相應。則刀割香塗。何苦",
    "X24n0468_001:0758b19": "何樂。(王荊公讀維摩經有感。詩云身如泡沫亦如風。刀割香塗共一空。宴坐世間觀此理。維摩雖病有神",
    "X24n0468_001:0758b20": "通。有黃龍臨刑頌云。將頭迎白刀。一似度春風。又華嚴經云。以白栴檀塗身。能除一切熱惱。得清涼也)此",
    "X24n0468_001:0758b21": "儒家謂之無入不自得。佛氏謂之隨順覺性也。又況",
    "X24n0468_001:0758b22": "國初以佛學名家者。不可勝舉。如王文正公。[日/黽]文元",
    "X24n0468_001:0758b23": "公。楊文莊公。文公。近世陳忠肅公。李忠定公。扶皇極。",
    "X24n0468_001:0758b24": "開太平。持危扶顛。排姦斥邪。風節凜然。與日爭輝。然",
    "X24n0468_001:0758c01": "亦何貶於儒道。文元公法藏碎金諸書。無非開佛心",
    "X24n0468_001:0758c02": "見。文莊公平日五鼓盥漱。誦金剛經者。三十年而不",
    "X24n0468_001:0758c03": "輟。文公與璉禪師遊。出其所得。撰景德傳燈錄。以淑",
    "X24n0468_001:0758c04": "後人。由是而觀。區區之迹。未可論人也。或曰。德山携",
    "X24n0468_001:0758c05": "金剛經鈔。南遊見龍潭。至夜入室。揭簾而出。潭乃點",
    "X24n0468_001:0758c06": "紙燭付之。方接吹滅。山當下大悟。盡焚其鈔。(德山長搆金剛",
    "X24n0468_001:0758c07": "經。後聞南方禪宗大興。遂携疏鈔南遊。先到龍潭。至夜入室。侍立更深。潭曰。子何不下去。山遂揭簾而出。潭乃",
    "X24n0468_001:0758c08": "點紙燭度與。山方接次。潭便吹滅。山於此忽然大悟。來日山遂取疏鈔於法堂前將一炬火提起云。窮諸元辯",
    "X24n0468_001:0758c09": "若一毫致於太虗。竭世樞機似一滴投於巨壑。將疏鈔便燒)今子捃摭筌蹄。正所",
    "X24n0468_001:0758c10": "謂百年鑽故紙。無有出頭時。答曰。要熟須從這裏打",
    "X24n0468_001:0758c11": "過。如未造德山地位。便欲焚鈔。切恐子未夢見金剛",
    "X24n0468_001:0758c12": "經在。一日舉似潘舜卿。龔德莊。大噱(極虐切笑也)曰。唯舜",
    "X24n0468_001:0758c13": "卿載初清修之士。不茹葷酒。深於此經。同共編集去",
    "X24n0468_001:0758c14": "取之功尤多。圭捐金鋟梓。以廣法施云。宋紹定辛卯",
    "X24n0468_001:0758c15": "長至日大中大夫浦城縣開國男食邑三百戶賜紫",
    "X24n0468_001:0758c16": "金魚袋攻仕楊圭謹識",
    "X24n0468_001:0758c20": "金剛經道場前儀(平時誦經不用亦可)",
    "X24n0468_001:0758c21": "金剛經啟請",
    "X24n0468_001:0758c22": "若有人。受持金剛經者。先須至心。念淨口業真言。然",
    "X24n0468_001:0758c23": "後啟請八金剛。四菩薩名號。所在之處。常當擁護。",
    "X24n0468_001:0758c24": "淨口業真言",
    "X24n0468_001:0759a01": "修唎(音利)修唎(一)摩訶修唎(二)修修唎(三)薩婆訶(四)",
    "X24n0468_001:0759a02": "淨三業真言",
    "X24n0468_001:0759a03": "唵(一)娑[口*縳](音縛)婆(二)[口*縳]秫(音術)馱(三)娑[口*縳]達摩娑[口*縳]婆(四)",
    "X24n0468_001:0759a04": "[口*縳]秫度憾(五)",
    "X24n0468_001:0759a05": "安土地真言",
    "X24n0468_001:0759a06": "南(音那)無(音謨)三滿哆(多上聲一)母馱喃(二)唵(三)度嚕(音魯)度嚕",
    "X24n0468_001:0759a07": "(四)地尾薩婆訶(五)",
    "X24n0468_001:0759a08": "虗空藏菩薩普供養真言",
    "X24n0468_001:0759a09": "唵(一)誐(音鵝)誐曩(二)三婆[口*縳](三)韈(無發切)(呼至呼倈呼烘)日羅斛",
    "X24n0468_001:0759a10": "(四)",
    "X24n0468_001:0759a11": "奉請八金剛(真諦記云。六種金剛。對持經人。行獲無漏功德。今云八者。以對行人。",
    "X24n0468_001:0759a12": "轉八識成四智)",
    "X24n0468_001:0759a13": "奉請青除災金剛(除一切眾生宿世災殃主大海)",
    "X24n0468_001:0759a14": "奉請辟(音闢)毒金剛(除一切眾生瘟毒病患主災毒)",
    "X24n0468_001:0759a15": "奉請黃隨求金剛(令一切眾生所求如願主功德)",
    "X24n0468_001:0759a16": "奉請白淨水金剛(除一切眾生熱惱苦主一切寶)",
    "X24n0468_001:0759a17": "奉請赤聲火金剛(令一切眾生九明見佛主生風)",
    "X24n0468_001:0759a18": "奉請定持災金剛(除一切眾生災難苦主琉璃)",
    "X24n0468_001:0759a19": "奉請紫賢金剛(能令一切眾生心開悟解主堅牢藏)",
    "X24n0468_001:0759a20": "奉請大神金剛(能令一切眾生智芽成就主龍王)",
    "X24n0468_001:0759a21": "奉請四菩薩(乃四無量心)",
    "X24n0468_001:0759a22": "奉請金剛眷菩薩(慈也)",
    "X24n0468_001:0759a23": "奉請金剛索菩薩(悲也)",
    "X24n0468_001:0759a24": "奉請金剛愛菩薩(喜也)",
    "X24n0468_001:0759b01": "奉請金剛語菩薩(捨也)",
    "X24n0468_001:0759b02": "發願文(行願相符)",
    "X24n0468_001:0759b03": "　稽首三界尊　　皈命十方佛　　我今發宏願",
    "X24n0468_001:0759b04": "　持此金剛經　　上報四重恩　　下濟三塗苦",
    "X24n0468_001:0759b05": "　若有見聞者　　悉發菩提心　　盡此一報身",
    "X24n0468_001:0759b06": "　同生極樂國",
    "X24n0468_001:0759b07": "云何梵(雙開秘密)",
    "X24n0468_001:0759b08": "　云何得長壽　　金剛不壞身　　復以何因緣",
    "X24n0468_001:0759b09": "　得大堅固力　　云何於此經　　究竟到彼岸",
    "X24n0468_001:0759b10": "　願佛開微密　　廣為眾生說",
    "X24n0468_001:0759b11": "開經偈",
    "X24n0468_001:0759b12": "　無上甚深微妙法　　百千萬劫難遭遇",
    "X24n0468_001:0759b13": "　我今見聞得受持　　願解如來真實義",
    "X24n0468_001:0759b14": "拈香讚",
    "X24n0468_001:0759b15": "爐香乍爇。(音泄)法界蒙熏。祇園海會悉遙聞。隨處結祥",
    "X24n0468_001:0759b16": "雲。誠意方殷。諸佛現全身。",
    "X24n0468_001:0759b17": "聖號",
    "X24n0468_001:0759b18": "南無本師釋迦牟尼佛(三稱)。",
    "X24n0468_001:0759b19": "金剛經道場前儀(終)",
    "X24n0468_001:0759c01": "金剛般若波羅蜜經目錄",
    "X24n0468_001:0759c02": "法會因由分第一",
    "X24n0468_001:0759c03": "善現起請分第二",
    "X24n0468_001:0759c04": "大乘正宗分第三",
    "X24n0468_001:0759c05": "妙行無住分第四",
    "X24n0468_001:0759c06": "如理實見分第五",
    "X24n0468_001:0759c07": "正信希有分第六",
    "X24n0468_001:0759c08": "無得無說分第七",
    "X24n0468_001:0759c09": "依法出生分第八",
    "X24n0468_001:0759c10": "一相無相分第九",
    "X24n0468_001:0759c11": "莊嚴淨土分第十",
    "X24n0468_001:0759c12": "無為福勝分第十一",
    "X24n0468_001:0759c13": "尊重正教分第十二",
    "X24n0468_001:0759c14": "如法受持分第十三",
    "X24n0468_001:0759c15": "離相寂滅分第十四",
    "X24n0468_001:0759c16": "持經功德分第十五",
    "X24n0468_001:0759c17": "能淨業障分第十六",
    "X24n0468_001:0759c18": "究竟無我分第十七",
    "X24n0468_001:0759c19": "一體同觀分第十八",
    "X24n0468_001:0759c20": "法界通化分第十九",
    "X24n0468_001:0759c21": "離色離相分第二十",
    "X24n0468_001:0759c22": "非說所說分第二十一",
    "X24n0468_001:0759c23": "無法可得分第二十二",
    "X24n0468_001:0759c24": "淨心行善分第二十三",
    "X24n0468_001:0760a01": "福智無比分第二十四",
    "X24n0468_001:0760a02": "化無所化分第二十五",
    "X24n0468_001:0760a03": "法身非相分第二十六",
    "X24n0468_001:0760a04": "無斷無滅分第二十七",
    "X24n0468_001:0760a05": "不受不貪分第二十八",
    "X24n0468_001:0760a06": "威儀寂靜分第二十九",
    "X24n0468_001:0760a07": "一合理相分第三十",
    "X24n0468_001:0760a08": "知見不生分第三十一",
    "X24n0468_001:0760a09": "應化非真分第三十二",
    "X24n0468_001:0760a10": "金剛般若波羅蜜經目錄(終)",
    "X24n0468_001:0760a14": "金剛經五十三家註解姓號目錄",
    "X24n0468_001:0760a15": "寶積如來自在力王如來",
    "X24n0468_001:0760a16": "日月珠光如來金海光如來",
    "X24n0468_001:0760a17": "通王如來法常滿如來",
    "X24n0468_001:0760a18": "文殊師利菩薩後秦僧肇法師",
    "X24n0468_001:0760a19": "天台智顯大師梁傅大士",
    "X24n0468_001:0760a20": "達磨大師四祖忍大師",
    "X24n0468_001:0760a21": "五祖大師六祖大師",
    "X24n0468_001:0760a22": "永嘉大師宗密禪師",
    "X24n0468_001:0760a23": "馬祖大師百丈海禪師",
    "X24n0468_001:0760a24": "南泉願禪師歸宗禪師",
    "X24n0468_001:0760b01": "黃檗運禪師臨濟大師",
    "X24n0468_001:0760b02": "太陽玄禪師同觀察禪師",
    "X24n0468_001:0760b03": "圭峯禪師慈受深禪師",
    "X24n0468_001:0760b04": "祖印明禪師海覺元禪師",
    "X24n0468_001:0760b05": "琪禪師圓悟禪師",
    "X24n0468_001:0760b06": "徑山杲禪師保甯勇禪師",
    "X24n0468_001:0760b07": "真淨文禪師古德禪師",
    "X24n0468_001:0760b08": "雲菴了性禪師茨菴僧微禪師",
    "X24n0468_001:0760b09": "若訥禪師富沙子榮禪師",
    "X24n0468_001:0760b10": "冶父道川禪師唐玄宗皇帝",
    "X24n0468_001:0760b11": "逍遙翁仙游翁集英",
    "X24n0468_001:0760b12": "周史卿真人晉謝靈運",
    "X24n0468_001:0760b13": "王日休居士龐蘊居士",
    "X24n0468_001:0760b14": "顏如如居士張無盡居士",
    "X24n0468_001:0760b15": "李文會居士[日/黽]文元居士",
    "X24n0468_001:0760b16": "劉虯居士陳雄居士",
    "X24n0468_001:0760b17": "無名氏",
    "X24n0468_001:0760b21": "金剛經注解卷之一",
    "X24n0468_001:0760b23": "金剛般若波羅蜜經",
    "X24n0468_001:0760b24": "僊遊翁集英曰。金剛者。金中精堅者也。剛生金中。",
    "X24n0468_001:0760c01": "百煉不銷。取此堅利。能斷壞萬物。五金皆謂之金。",
    "X24n0468_001:0760c02": "凡止言金者。謂鐵也。此言金剛。乃若刀劒之有鋼",
    "X24n0468_001:0760c03": "鐵耳。譬如智慧。能斷絕貪嗔癡一切顛倒之見。般",
    "X24n0468_001:0760c04": "若者梵語。(梵語者西方之語也)唐言智慧。(唐言者中國之言也)性體虗",
    "X24n0468_001:0760c05": "融。照用自在。故云般若。梵語波羅蜜。唐言到彼岸。",
    "X24n0468_001:0760c06": "欲到彼岸。須憑般若。此岸者。乃眾(平聲)生作業受苦。",
    "X24n0468_001:0760c07": "生死輪迴之地。彼岸者。謂諸佛菩薩。究竟超脫。清",
    "X24n0468_001:0760c08": "淨安樂之地。凡夫即此岸。佛道即彼岸。一念惡。即",
    "X24n0468_001:0760c09": "此岸。一念善。即彼岸。六道如苦海。(六道者天人阿脩羅地獄餓鬼",
    "X24n0468_001:0760c10": "畜生)無舟而不渡。以般若六度為舟航。(度。與渡同。六度見此後陳",
    "X24n0468_001:0760c11": "解)渡六道之苦海。又西土俗語。凡作事了辦。皆言",
    "X24n0468_001:0760c12": "到彼岸。經者。徑也。此經乃學佛之徑路。以金剛智",
    "X24n0468_001:0760c13": "慧。徑到彼岸。",
    "X24n0468_001:0760c14": "冲應真人周史卿作揚亞夫真讚解云。鐵之為物。",
    "X24n0468_001:0760c15": "其生在鑛。其成為鐵。性剛而體不變。火王(去聲)而器",
    "X24n0468_001:0760c16": "乃成。佛之所以喻金剛也。又因其兄看圓覺經以",
    "X24n0468_001:0760c17": "書示之曰。古人有云。青青翠竹。總是真如。鬱鬱黃",
    "X24n0468_001:0760c18": "華。無非般若。真如與翠竹一體。蓋無色聲香味觸",
    "X24n0468_001:0760c19": "法也。(六塵)般若與黃華一類。蓋無見聞覺知也",
    "X24n0468_001:0760c20": "陳雄曰。波羅蜜有六。或布施。(度慳貪)或持戒。(度婬邪)或",
    "X24n0468_001:0760c21": "忍辱。(度嗔恚)或精進。(度懈退)或禪定。(度散亂)各占六度之",
    "X24n0468_001:0760c22": "一。唯一般若。能生八萬四千智慧。則六度兼該。萬",
    "X24n0468_001:0760c23": "行俱備。是故如來。以智慧力。鑿人我山。以智慧因。",
    "X24n0468_001:0760c24": "取煩惱鑛。以智慧火。鍊成佛性精金。夫植善根者。",
    "X24n0468_001:0761a01": "始而誦經。終而悟理。得堅固力。金剛是也。具大智",
    "X24n0468_001:0761a02": "慧。般若是也。度生死海。登菩提岸。波羅蜜是也。五",
    "X24n0468_001:0761a03": "祖大師。常勸僧俗。但持金剛經。即自見性成佛。六",
    "X24n0468_001:0761a04": "祖大師。一夜聽五祖說法。恰至應無所住。而生其",
    "X24n0468_001:0761a05": "心。言下便悟。茲其所以為上乘頓教也歟。",
    "X24n0468_001:0761a06": "顏柄曰。只這一卷經。六道含靈。一切性中。皆悉具",
    "X24n0468_001:0761a07": "足。蓋為受身之後。妄為六根。(眼耳鼻舌身意)六塵。(色聲香味觸法)",
    "X24n0468_001:0761a08": "理沒此一段靈光。終日冥冥。不知不覺。故我佛生",
    "X24n0468_001:0761a09": "慈悲心。願救一切眾生。齊超苦海。共證菩提。所以",
    "X24n0468_001:0761a10": "在舍衛國中。為說是經。大意只是為人解黏去縛。",
    "X24n0468_001:0761a11": "直下明了自性。自性堅固。萬劫不壞。如金性堅剛",
    "X24n0468_001:0761a12": "也。",
    "X24n0468_001:0761a13": "姚秦三藏鳩摩羅什奉詔譯",
    "X24n0468_001:0761a14": "譯者。用中國之言。翻改西土之語也。",
    "X24n0468_001:0761a15": "按晉書。鳩摩羅什。天竺人也。父鳩摩羅炎。龜茲(西漢",
    "X24n0468_001:0761a16": "書。龜茲音邱茲)王聞其名。請為國師。王有妹。遂乃逼以妻",
    "X24n0468_001:0761a17": "(云聲)焉。既而羅什在胎。其母慧解(佳買切)倍常。母遂與",
    "X24n0468_001:0761a18": "俱出家。年十二。其母携到沙勒。姚興(後秦)迎羅什入",
    "X24n0468_001:0761a19": "逍遙園譯出眾經。羅什死於長安。薪滅形碎。惟舌",
    "X24n0468_001:0761a20": "不爛。",
    "X24n0468_001:0761a21": "○法會因由分第一",
    "X24n0468_001:0761a22": "說法聚會。由此起因。",
    "X24n0468_001:0761a23": "如是我聞。",
    "X24n0468_001:0761a24": "王日休曰。是。此也。指此一經之所言也。我者。乃編",
    "X24n0468_001:0761b01": "集經者自謂。是阿難迦葉(阿入聲。迦音家。葉音攝)也。如是我",
    "X24n0468_001:0761b02": "聞者。如此經之所言。乃我親聞之於佛也。弟子嘗",
    "X24n0468_001:0761b03": "問佛云。他時編集經教。當如何起首。佛言從如是",
    "X24n0468_001:0761b04": "我聞起。",
    "X24n0468_001:0761b05": "李文會曰。如是我聞者。如來臨涅槃日。阿難問曰。",
    "X24n0468_001:0761b06": "佛滅度後。一切經首。初安何字。佛言初安如是我",
    "X24n0468_001:0761b07": "聞。次顯處所。是故傅大士云。如來涅槃日。娑羅雙",
    "X24n0468_001:0761b08": "樹間。阿難沒憂海。悲慟不能前。優波初請問。經首",
    "X24n0468_001:0761b09": "立何言。佛教如是著。萬代古今傳。若以諸大宗師",
    "X24n0468_001:0761b10": "言之。如者。眾生之性。萬別千差。動靜不一。無可比",
    "X24n0468_001:0761b11": "類。無可等倫。是者。只是眾生性之別名。離性之外。",
    "X24n0468_001:0761b12": "更無別法。又云。法非有無謂之如。皆是佛法謂之",
    "X24n0468_001:0761b13": "是。",
    "X24n0468_001:0761b14": "川禪師云。如是。古人道。喚作如如。早是變了也。且",
    "X24n0468_001:0761b15": "道變向什麼處去。咄。不得亂走。畢竟作麼生。道火",
    "X24n0468_001:0761b16": "不曾燒却口。如如。明鏡當臺萬象居。是是。水不離",
    "X24n0468_001:0761b17": "波波是水。鏡水塵風不到時。應現無瑕照天地。我",
    "X24n0468_001:0761b18": "者。為性自在。強名之也。又云。身非有我。亦非無我。",
    "X24n0468_001:0761b19": "不二自在。名為真我。又云。淨躶躶赤灑灑。沒可把。",
    "X24n0468_001:0761b20": "頌曰。我我。認著分明成兩箇。不動纖毫合本然。知",
    "X24n0468_001:0761b21": "音自有松風和。聞者聽聞也。經云。聽非有聞。亦非",
    "X24n0468_001:0761b22": "無聞。了無取捨。名為真聞。又云。切忌隨他去。頌曰。",
    "X24n0468_001:0761b23": "猿啼嶺上。鶴唳林間。斷雲風卷。水激長湍。最愛晚",
    "X24n0468_001:0761b24": "秋霜牛夜。一聲新雁覺天寒。",
    "X24n0468_001:0761c01": "一時佛在舍衛國祇(音祈)樹給孤獨園。",
    "X24n0468_001:0761c02": "肇法師曰。一時者。說此般若時也。",
    "X24n0468_001:0761c03": "李文會曰。一時者。謂說理契機感應道交之時也。",
    "X24n0468_001:0761c04": "川禪師曰。一。相隨來也。頌曰。一一。破二成三從此",
    "X24n0468_001:0761c05": "出。乾坤混沌未分前。已是一生參學畢。時。如人飲",
    "X24n0468_001:0761c06": "水。冷煖自知。頌曰。時時。清風明月鎮相隨。桃紅李",
    "X24n0468_001:0761c07": "白薔薇紫。間著東君總不知。",
    "X24n0468_001:0761c08": "疏鈔云。佛者。梵語也。具云佛陀。唐言覺者。謂自覺",
    "X24n0468_001:0761c09": "覺他。覺圓滿故。一切有情咸具此道。悟者即名佛。",
    "X24n0468_001:0761c10": "迷者曰眾生。",
    "X24n0468_001:0761c11": "李文會曰。佛者梵音。唐言覺也。內覺無諸妄念。外",
    "X24n0468_001:0761c12": "覺不染六塵。又云佛者。是教主也。非相而相。應身",
    "X24n0468_001:0761c13": "佛也。相而非相。報身佛也。非相非非相。法身佛也。",
    "X24n0468_001:0761c14": "川禪師云。佛。無面目。說是非漢。頌曰。小名悉達。長",
    "X24n0468_001:0761c15": "號釋迦。度人無數。攝伏羣邪。若言他是佛。自己却",
    "X24n0468_001:0761c16": "成魔。秖把一枝無孔笛。為君吹起太平歌。",
    "X24n0468_001:0761c17": "六祖曰。舍衛國者。波斯匿王所居之國。祇者。匿王",
    "X24n0468_001:0761c18": "太子祇陀。樹是祇陀所施。故言祇樹。",
    "X24n0468_001:0761c19": "疏鈔云。經云。舍衛國有一長者名須達拏。常施孤",
    "X24n0468_001:0761c20": "獨貧。故曰給孤獨長者。因往王舍城中護彌長者",
    "X24n0468_001:0761c21": "家為男求婚。見其家備設香華。云來旦請佛說法。",
    "X24n0468_001:0761c22": "須達聞之。心生驚怖。何也。須達本事外道。乍聞佛",
    "X24n0468_001:0761c23": "名。所以怕怖。至來日。聞佛說法。心開意解。欲請佛",
    "X24n0468_001:0761c24": "歸。佛許之。令須達先歸家卜勝地。惟有祇陀太子",
    "X24n0468_001:0762a01": "有園。方廣嚴潔。往白太子。太子戲曰。若布金滿園。",
    "X24n0468_001:0762a02": "我當賣之。須達便歸家運金。側布八十頃園竝滿。",
    "X24n0468_001:0762a03": "是以太子更不復愛其金。同建精舍。請佛說法。曰",
    "X24n0468_001:0762a04": "祇樹給孤獨園。",
    "X24n0468_001:0762a05": "與大比(音鼻)邱眾千二百五十人俱。",
    "X24n0468_001:0762a06": "僧子榮。引智度論三卷云。如來臨入涅(奴結切)槃時。",
    "X24n0468_001:0762a07": "告阿(入聲)難言。十二部經。汝當流通。復告優波離言。",
    "X24n0468_001:0762a08": "一切律戒汝當受持。阿難聞佛付囑。心沒憂海。時",
    "X24n0468_001:0762a09": "優波離尊者。語阿難言。汝是守護佛法藏者。當問",
    "X24n0468_001:0762a10": "佛未來要事。於是優波離尊者。同阿難往問世尊",
    "X24n0468_001:0762a11": "四條事。第一問一切經首。當置何言。答曰。一切經",
    "X24n0468_001:0762a12": "首。當置如是。第二問以何為師。答曰。以波羅提木",
    "X24n0468_001:0762a13": "叉。是汝大師。此云戒。第三問依何而住。答曰。皆依",
    "X24n0468_001:0762a14": "四念處而住。四念者。一觀身不淨。二觀受是苦。三",
    "X24n0468_001:0762a15": "觀心不住。四觀法無我。第四問惡性比邱。如何共",
    "X24n0468_001:0762a16": "住。答曰。惡性比邱。以梵檀治之。此云默擯。(梵語梵檀者。猶",
    "X24n0468_001:0762a17": "中國言默擯。默擯者。正如黃魯直云。萬言萬當不如一默。百戰百勝不如一忍。擯者。敬而遠之之意。此處",
    "X24n0468_001:0762a18": "惡性比邱之道也)如來於是付囑言訖。在俱尸羅大城。娑",
    "X24n0468_001:0762a19": "羅雙樹間。示般涅槃。阿難聞佛入涅槃。悶絕憂惱。",
    "X24n0468_001:0762a20": "不能前問四事。",
    "X24n0468_001:0762a21": "王日休曰。梵語比邱。此云乞士。謂上乞法於諸佛。",
    "X24n0468_001:0762a22": "以明己之真性。下乞食於世人。以為世人種福。此",
    "X24n0468_001:0762a23": "所以名乞士也。大比邱。則得道之深者。乃菩薩阿",
    "X24n0468_001:0762a24": "羅漢之類也。俱。謂同處也。謂佛與此千二百五十",
    "X24n0468_001:0762b01": "人。同處於給孤獨園中。",
    "X24n0468_001:0762b02": "陳雄曰。比邱。今之僧是也。",
    "X24n0468_001:0762b03": "李文會曰。比邱者。去惡取善。名小比邱。善惡俱遣。",
    "X24n0468_001:0762b04": "名大比邱也。若人悟達此理。即證阿羅漢位。能破",
    "X24n0468_001:0762b05": "六賊。小乘四果人也。",
    "X24n0468_001:0762b06": "川禪師頌曰。巍巍堂堂。萬法中王。三十二相。百千",
    "X24n0468_001:0762b07": "種光。聖凡瞻仰。外道歸降。莫謂慈容難得見。不離",
    "X24n0468_001:0762b08": "祇園大道場。",
    "X24n0468_001:0762b09": "爾時世尊。食時著(音酌)衣持鉢。",
    "X24n0468_001:0762b10": "王日休曰。爾時者。彼時也。佛為三界之尊。故稱世",
    "X24n0468_001:0762b11": "尊。三界者謂欲界。色界。無色界也。",
    "X24n0468_001:0762b12": "僧若訥。引毗羅三昧經云。早起諸天。日中諸佛。日",
    "X24n0468_001:0762b13": "西異類。日暮鬼神。今言食時。正當午前。將行乞食",
    "X24n0468_001:0762b14": "之時也。",
    "X24n0468_001:0762b15": "李文會曰。爾時者。佛現世時也。世尊者。三界四生",
    "X24n0468_001:0762b16": "中。智慧福德無有等量。一切世間之所尊也。食時",
    "X24n0468_001:0762b17": "者。正當午食將辦之時也。著衣者。著柔和忍辱之",
    "X24n0468_001:0762b18": "衣也。",
    "X24n0468_001:0762b19": "疏鈔云。著衣者。著僧伽之衣。即二十五條大衣也。",
    "X24n0468_001:0762b20": "持鉢者。持四天王所獻之鉢也。",
    "X24n0468_001:0762b21": "遺教經云。漸恥之服。於諸莊嚴。最為第一。",
    "X24n0468_001:0762b22": "入舍衛大城乞食。",
    "X24n0468_001:0762b23": "僧若訥曰。寺在城外。故云入也。乞食者。佛是金輪",
    "X24n0468_001:0762b24": "王子。而自持鉢乞食。為欲教化眾生捨離憍慢也。",
    "X24n0468_001:0762c01": "李文會曰。乞食者。欲使後世比邱不積聚財寶也。",
    "X24n0468_001:0762c02": "於其城中次第乞已。",
    "X24n0468_001:0762c03": "僧若訥曰。不越貧從富。不捨賤從貴。大慈平等。無",
    "X24n0468_001:0762c04": "有選擇。故曰次第。",
    "X24n0468_001:0762c05": "李文會曰。次第者。如來慈悲。不擇貧富。平等普化",
    "X24n0468_001:0762c06": "也。",
    "X24n0468_001:0762c07": "還至本處飯食訖收衣鉢洗足已。",
    "X24n0468_001:0762c08": "王日休曰。乞食而歸。故曰還至本處飯食已畢。收",
    "X24n0468_001:0762c09": "衣鉢洗足者。謂收起袈裟與鉢盂。然後洗足。以佛",
    "X24n0468_001:0762c10": "行則跣足故也。",
    "X24n0468_001:0762c11": "李文會曰。洗足已者。淨身業也。",
    "X24n0468_001:0762c12": "敷座而坐。",
    "X24n0468_001:0762c13": "顏丙曰。敷。乃排布也。排布高座而坐。",
    "X24n0468_001:0762c14": "智者禪師頌曰。法身本非食。應化亦如然。為長人",
    "X24n0468_001:0762c15": "天福。慈悲作福田。收衣息勞慮。洗足離塵緣。欲證",
    "X24n0468_001:0762c16": "三空理。跏趺示入禪。(疏鈔云。三空者。三輪體空也。施者。受者。并財等。名三輪也。",
    "X24n0468_001:0762c17": "施者。反觀體空。本無一物。故云理空。受者。觀身無相。觀法無名。身尚不有。物從何受。故曰受空。施受既空。",
    "X24n0468_001:0762c18": "彼此無妄。其物自空。故云三輪體空)。",
    "X24n0468_001:0762c19": "川禪師頌曰。飯食訖兮洗足已。敷座坐來誰共委。",
    "X24n0468_001:0762c20": "向下文長知不知。看看平地波濤起。",
    "X24n0468_001:0762c21": "○善現起請分第二",
    "X24n0468_001:0762c22": "善現。即須菩提也。起來請佛說法。",
    "X24n0468_001:0762c23": "時長老須菩提。",
    "X24n0468_001:0762c24": "王日休曰。長老。謂在大眾中。乃年長而老者也。",
    "X24n0468_001:0763a01": "李文會曰。時者。空生起間之時也。長老者。德尊年",
    "X24n0468_001:0763a02": "高也。須菩提者。梵語也。唐言解空是也。",
    "X24n0468_001:0763a03": "僧若訥曰。梵語須菩提。此翻善吉善現空生。尊者",
    "X24n0468_001:0763a04": "初生時。其家一空。相師占之唯善唯吉。後解空法。",
    "X24n0468_001:0763a05": "以顯前相。",
    "X24n0468_001:0763a06": "僧了性曰。須菩提。人人有之。若人頓悟空寂之性。",
    "X24n0468_001:0763a07": "故名解空。全空之性。真是菩提。故名須菩提。空性",
    "X24n0468_001:0763a08": "出生萬法。故名空生尊者。空性隨緣。應現利人利",
    "X24n0468_001:0763a09": "物。亦名善現。萬行吉祥。亦名善吉尊者。隨德應現。",
    "X24n0468_001:0763a10": "強名五種。",
    "X24n0468_001:0763a11": "在大眾中即從座起偏袒右肩。右膝著地合掌恭敬",
    "X24n0468_001:0763a12": "而白佛言。希有世尊。",
    "X24n0468_001:0763a13": "李文會曰。須菩提解空第一。故先起問。右膝著地",
    "X24n0468_001:0763a14": "者。先淨三業。摧伏身心。整儀贊佛也。合掌者。心合",
    "X24n0468_001:0763a15": "於道。道合於心也。希有者。我佛性能含融萬法。無",
    "X24n0468_001:0763a16": "可比類也。",
    "X24n0468_001:0763a17": "僧若訥曰。言偏袒者。此土謝過請罪。故肉袒。西土",
    "X24n0468_001:0763a18": "興敬禮儀。故偏袒。兩土風俗。有所不同。言右肩者。",
    "X24n0468_001:0763a19": "弟子侍師。示執捉之儀。作用之便。言右膝著。地者。",
    "X24n0468_001:0763a20": "文殊問般若經云。右是正道。左是邪道。用正去邪。",
    "X24n0468_001:0763a21": "將請以無。相之正行。",
    "X24n0468_001:0763a22": "王日休曰。白。謂啟白。希。少也。世尊。佛號也。先歎其",
    "X24n0468_001:0763a23": "少有。次又呼佛也。",
    "X24n0468_001:0763a24": "如來善護念諸菩薩。善付囑諸菩薩。",
    "X24n0468_001:0763b01": "王日休曰。如來者。佛號也。佛所以謂之如來者。以",
    "X24n0468_001:0763b02": "真性謂之真如。然則如者。真性之謂也。真性所以",
    "X24n0468_001:0763b03": "謂之如者。以其明則照無量世界而無所蔽。慧則",
    "X24n0468_001:0763b04": "通無量劫事而無所礙。能變現為一切眾生而無",
    "X24n0468_001:0763b05": "所不可。是誠能自如者也。其謂之來者。以真性能",
    "X24n0468_001:0763b06": "隨所而來現。故謂之如來。真如本無去來。而謂之",
    "X24n0468_001:0763b07": "來者。蓋謂應現於此。而謂之來也。若人至誠禱告。",
    "X24n0468_001:0763b08": "則有感應。若欲為一切眾生設化。則現色身。皆其",
    "X24n0468_001:0763b09": "來者也。此佛所以謂之如來。然則言如如者。乃真",
    "X24n0468_001:0763b10": "性之本體也。言來者。乃真性之應用也。是則如來",
    "X24n0468_001:0763b11": "二字。兼佛之體用而言之矣。此經所以常言如來",
    "X24n0468_001:0763b12": "也。梵語菩薩。本云菩提薩埵。(音朵)欲略其文而便於",
    "X24n0468_001:0763b13": "稱呼。故云菩薩。梵語菩提。此云覺。梵語薩埵。此云",
    "X24n0468_001:0763b14": "有情。有情則眾生也。一切眾生有佛性者。皆有生",
    "X24n0468_001:0763b15": "而有情。唯菩薩在有情之中。乃覺語者。故謂之覺",
    "X24n0468_001:0763b16": "有情也。大略言之。情則妄想也。菩薩未能絕盡其",
    "X24n0468_001:0763b17": "情想。唯修至佛地。則情想絕矣。故佛獨謂之覺。而",
    "X24n0468_001:0763b18": "不謂之有情。佛言一切諸佛。解脫諸想。盡無餘故",
    "X24n0468_001:0763b19": "是也。佛又云。十一地菩薩。皆有三種愚癡。豈非所",
    "X24n0468_001:0763b20": "謂愚癡者。亦情想之類乎。此菩薩所以謂之有情。",
    "X24n0468_001:0763b21": "而不得獨謂之覺也。",
    "X24n0468_001:0763b22": "陳雄曰。菩薩受如來教法者也。諸菩薩。指大眾言",
    "X24n0468_001:0763b23": "之也。大眾聽如來說法。固當信受奉行。儻如來不",
    "X24n0468_001:0763b24": "起慈悲心。衛護眷念俾信受是法。則惡魔或得以",
    "X24n0468_001:0763c01": "惱亂。不付委囑託。俾奉行是法。則勝法有時而斷",
    "X24n0468_001:0763c02": "絕。故須菩提於大眾聽法之初。未遑他恤。惟願如",
    "X24n0468_001:0763c03": "來起慈悲心。為之護念付囑也。",
    "X24n0468_001:0763c04": "李文會曰。如者不生。來者不滅。非來非去。非坐非",
    "X24n0468_001:0763c05": "臥。心常空寂湛然清淨也。善護念者。善教諸人不",
    "X24n0468_001:0763c06": "起妄念也。諸菩薩者。諸者不一之義。菩之言照。薩",
    "X24n0468_001:0763c07": "之言見。照見五蘊皆空。謂色受想行識也。菩薩者。",
    "X24n0468_001:0763c08": "梵語也。唐言道心眾生。常行恭敬。乃至鱗甲羽毛。",
    "X24n0468_001:0763c09": "蛆蟲螻蟻。悉起敬愛之心。不生輕慢。此佛所謂蠢",
    "X24n0468_001:0763c10": "動含靈。皆有佛性也。善付曯者。念念精進。勿令染",
    "X24n0468_001:0763c11": "著。前念纔著。後念即覺。勿令接續也。",
    "X24n0468_001:0763c12": "世尊。善男子。善女人。發阿耨(奴沃切)多羅三藐(彌略切又亡沼",
    "X24n0468_001:0763c13": "切)三菩提心。",
    "X24n0468_001:0763c14": "王日休曰。梵語阿。此云無。梵語耨多羅。此云上。梵",
    "X24n0468_001:0763c15": "語三。此云正。梵語藐此云等。梵語菩提。此云覺。然",
    "X24n0468_001:0763c16": "則阿耨多羅三藐三菩提者。乃無上正等正覺也。",
    "X24n0468_001:0763c17": "謂真性也。真性即佛也。梵語佛。此云覺。故略言之",
    "X24n0468_001:0763c18": "則謂之覺。詳言之則謂之無上正等正覺也。以真",
    "X24n0468_001:0763c19": "性無得而上之。故云無上。然上自諸佛。下至蠢動。",
    "X24n0468_001:0763c20": "此性正相平等。故云正等。其覺圓明普照。無偏無",
    "X24n0468_001:0763c21": "虧。故云正覺。得此性者。所以為佛。所以超脫三界。",
    "X24n0468_001:0763c22": "不復輪迴。",
    "X24n0468_001:0763c23": "僧若訥曰。菩薩初修行。皆發此廣大心也。",
    "X24n0468_001:0763c24": "云何應(於陵切)住。云何降(胡江切)伏其心。",
    "X24n0468_001:0764a01": "王日休曰。應。當也。云。言也。云何者。言如何也。須菩",
    "X24n0468_001:0764a02": "提於此問佛云。為善之男子。或女人。發阿耨多羅",
    "X24n0468_001:0764a03": "三藐三菩提心。謂求真性成佛之心也。發求真性",
    "X24n0468_001:0764a04": "成佛之心。云何應住。謂當住於何處也。云何降伏",
    "X24n0468_001:0764a05": "其心。謂當如何降伏此妄想心也。",
    "X24n0468_001:0764a06": "僧若訥曰。須菩提正發此二問。一問眾生發無土",
    "X24n0468_001:0764a07": "心。欲求般若。云何可以安住諦理。二問降伏惑心。",
    "X24n0468_001:0764a08": "云何可以折攝散亂。一經所說。不出此降住而已。",
    "X24n0468_001:0764a09": "李文會曰。云何降伏其心者。須菩提謂凡夫妄念。",
    "X24n0468_001:0764a10": "煩惱無邊。當依何法。即得調伏。",
    "X24n0468_001:0764a11": "佛言善哉善哉。須菩提。如汝所說。如來善護念諸菩",
    "X24n0468_001:0764a12": "薩。善付囑諸菩薩。汝今諦聽。當為汝說。",
    "X24n0468_001:0764a13": "李文會曰。如汝所說者。是佛贊歎須菩提能知我",
    "X24n0468_001:0764a14": "意。善教諸人。不起妄念。心常精進。勿令染著諸法",
    "X24n0468_001:0764a15": "相也。諦聽者。諦者名了。汝當了達聲塵。本來不生。",
    "X24n0468_001:0764a16": "勿逐語言。詳審而聽也。",
    "X24n0468_001:0764a17": "王日休曰。諦。審也。謂仔細聽也。",
    "X24n0468_001:0764a18": "善男子。善女人。發阿耨多羅三藐三菩提心。應如是",
    "X24n0468_001:0764a19": "住。如是降伏其心。唯(以水切)然。世尊。願樂(五教切)欲聞。",
    "X24n0468_001:0764a20": "李文會曰。應如是住者。如來欲令眾生之心。不生",
    "X24n0468_001:0764a21": "不滅。湛然清淨。即能見性也。",
    "X24n0468_001:0764a22": "龐居士曰。世人重珍寶。我愛剎那靜。金多亂人心。",
    "X24n0468_001:0764a23": "靜見真如性。",
    "X24n0468_001:0764a24": "逍遙翁曰。凡夫之心動而昏。聖人之心靜而明。又",
    "X24n0468_001:0764b01": "云。凡人心境清淨。是佛國淨土。心境濁亂。是魔王",
    "X24n0468_001:0764b02": "穢土也。",
    "X24n0468_001:0764b03": "黃蘗禪師曰。凡夫多被境礙心。事礙理。常欲逃境",
    "X24n0468_001:0764b04": "以安心。屏事以有理。不知乃是心礙境。理礙事。但",
    "X24n0468_001:0764b05": "令心空境自空。理寂事自寂。勿倒用心也。又云。凡",
    "X24n0468_001:0764b06": "夫取境。智者取心。心境雙亡。乃是真法。亡境猶易。",
    "X24n0468_001:0764b07": "亡心至難。人不敢亡心。恐落於空。無撈摸處。不知",
    "X24n0468_001:0764b08": "空本無空。唯一真法界耳。凡夫皆逐境生心。遂生",
    "X24n0468_001:0764b09": "欣厭。若欲無境。當亡其心。心亡則境空。境空則心",
    "X24n0468_001:0764b10": "滅。若不亡心而但除境。境不可除。秪益紛擾。故萬",
    "X24n0468_001:0764b11": "法惟心。心亦不可得。既無所得。便是究竟。何必區",
    "X24n0468_001:0764b12": "區更求解脫也。如是降伏其心者。若見自性。即無",
    "X24n0468_001:0764b13": "妄念。既無妄念。即是降伏其心矣。唯者應諾之辭。",
    "X24n0468_001:0764b14": "然者恊望之謂。願樂欲聞者。欣樂欲聞其法也。",
    "X24n0468_001:0764b15": "陳雄曰。唯者。諾其言也。然者。是其言也。",
    "X24n0468_001:0764b16": "顏丙曰。發阿耨多羅三藐三菩提心。唐言謂無上",
    "X24n0468_001:0764b17": "正等正覺心也。應者當也。住者。乃常住不滅也。須",
    "X24n0468_001:0764b18": "菩提問有向善男女。發菩提心者。應當如何得常",
    "X24n0468_001:0764b19": "住不滅。如何能降伏其心。佛稱善哉善哉。乃讚歎",
    "X24n0468_001:0764b20": "之辭。發菩提心者。應如是住。如是降伏其心。如是",
    "X24n0468_001:0764b21": "者。只這是也。唯然者。乃須菩提領諾之辭。與曾子",
    "X24n0468_001:0764b22": "曰唯無異。樂者愛也。願愛欲聞說法也。",
    "X24n0468_001:0764b23": "智者禪師頌曰。希有希有佛。妙理極泥洹。(此云寂滅一覽",
    "X24n0468_001:0764b24": "集入滅品云能事既畢人泥洹。舍利以留為佛事)云何降伏住。降伏住為",
    "X24n0468_001:0764c01": "難。二儀法中妙。(孚上座曰。法身之理。猶若太虗。竪窮三際。橫亘十方。彌綸八極。包括",
    "X24n0468_001:0764c02": "二儀。所謂包括二儀者。與此二儀法中妙之意同)三乘教喻寬。(法華經三卷。佛言乘",
    "X24n0468_001:0764c03": "是三乘。便得快樂。自求涅槃。是名聲聞乘。樂獨善寂。是名辟支佛乘。度脫一切。是名大乘)善哉",
    "X24n0468_001:0764c04": "今諦聽。六賊免遮攔。",
    "X24n0468_001:0764c05": "○大乘正宗分第三",
    "X24n0468_001:0764c06": "大乘非小乘。正宗非邪宗(六祖壇經曰。乘是行義。王日休曰。乘乃車乘之",
    "X24n0468_001:0764c07": "乘)。",
    "X24n0468_001:0764c08": "佛告須菩提。諸菩薩摩訶薩。應如是降伏其心。",
    "X24n0468_001:0764c09": "李文會曰。摩訶薩者。摩訶言大。心量廣大。不可測",
    "X24n0468_001:0764c10": "量。乃是大悟人也。",
    "X24n0468_001:0764c11": "王解詳見第二分。",
    "X24n0468_001:0764c12": "所有一切眾生之類(眾。法華經讀作平聲)。",
    "X24n0468_001:0764c13": "六祖曰。一切者。總標也。次下別列九種。",
    "X24n0468_001:0764c14": "王日休曰。凡有生者。皆謂之眾生。上自諸天。下至",
    "X24n0468_001:0764c15": "蠢動。不免乎有生。故云一切眾生也。眾生雖無數",
    "X24n0468_001:0764c16": "無窮。不過九種。下文所言是。",
    "X24n0468_001:0764c17": "李文會曰。眾生者。謂於一切善惡凡聖等見。有取",
    "X24n0468_001:0764c18": "捨心。起無量無邊煩惱妄想。輪迴六道是也。",
    "X24n0468_001:0764c19": "僧若訥曰。言眾生者。應去聲呼。今皆平聲呼之。自",
    "X24n0468_001:0764c20": "古相承。稱呼之便。",
    "X24n0468_001:0764c21": "若卵生。若胎生。若濕生。若化生。若有色。若無色。若有",
    "X24n0468_001:0764c22": "想。若無想。若非有想。非若無想。",
    "X24n0468_001:0764c23": "六祖曰。卵生者。迷性也。胎生者。習性也。濕生者。隨",
    "X24n0468_001:0764c24": "邪性也。化生者。見趣性也。迷。故造諸業。習。故常流",
    "X24n0468_001:0765a01": "轉。隨邪。心不定。見趣。墮阿鼻。(平聲)起心修心。妄見是",
    "X24n0468_001:0765a02": "非。內不契無相之理。名為有色。內心守直。不行恭",
    "X24n0468_001:0765a03": "敬供養。但言直心是佛。不修福慧。名為無色。不了",
    "X24n0468_001:0765a04": "中道。眼見耳聞。心想思惟。愛著法相。口說佛行。心",
    "X24n0468_001:0765a05": "不依行。名為有想。迷人坐禪。一向除妄。不學慈悲",
    "X24n0468_001:0765a06": "喜捨智慧方便。猶如木石。無有作用。名為無想。不",
    "X24n0468_001:0765a07": "著二法想。故名若非有想。求理心在。故名若非無",
    "X24n0468_001:0765a08": "想。",
    "X24n0468_001:0765a09": "王日休曰。若卵生者。如大而金翅鳥。細而蟣虱是",
    "X24n0468_001:0765a10": "也。若胎生者。如大而獅象。中而人。小而猫鼠是也。",
    "X24n0468_001:0765a11": "若濕生者。如魚鼈黿鼉。以至水中極細蟲是也。若",
    "X24n0468_001:0765a12": "化生者。如上而天人。下而地獄。中而人間。米麥果",
    "X24n0468_001:0765a13": "實等所生之蟲皆是也。上四種。謂欲界眾生。若有",
    "X24n0468_001:0765a14": "色者。色謂色身。謂初禪天至四禪天諸天人。但有",
    "X24n0468_001:0765a15": "色身而無男女之形。已絕情欲也。此之謂色界。若",
    "X24n0468_001:0765a16": "無色界者。謂無色界諸天人也。此在四禪天之上。",
    "X24n0468_001:0765a17": "唯有靈識而無色身。故名無色界。若有想者。此謂",
    "X24n0468_001:0765a18": "有想天諸天人也。此天人唯有想念。故自此已上。",
    "X24n0468_001:0765a19": "皆謂之無色界。不復有色身故也。若無想者。此謂",
    "X24n0468_001:0765a20": "無想天諸天人也。在有想天之上。此天人一念寂",
    "X24n0468_001:0765a21": "然不動。故名無想天。若非有想非無想者。此謂非",
    "X24n0468_001:0765a22": "想非非想天諸天人也。此天又在無想天之上。其",
    "X24n0468_001:0765a23": "天人一念寂然不動。故云非有想。然不似木石而",
    "X24n0468_001:0765a24": "不能有想。故云非無想。此天於三界諸天為極高。",
    "X24n0468_001:0765b01": "其壽為極長。不止於八萬劫而已。",
    "X24n0468_001:0765b02": "李文會曰。若卵生者。貪著無明。迷暗包覆也。若胎",
    "X24n0468_001:0765b03": "生者。因境來觸。遂起邪心也。若濕生者。纔起惡念。",
    "X24n0468_001:0765b04": "即墮三塗。謂貪嗔癡因此而得也。若化生者。一切",
    "X24n0468_001:0765b05": "煩惱。本自無根。起妄想心。忽然而有也。又教中經",
    "X24n0468_001:0765b06": "云。一切眾生。本自具足。隨業受報。故無明為卵生。",
    "X24n0468_001:0765b07": "煩惱包裹為胎生。愛水浸淫為濕生。欻起煩惱為",
    "X24n0468_001:0765b08": "化生也。又云。眼耳鼻舌不能廻光內燭。有所貪漏。",
    "X24n0468_001:0765b09": "即墮四生。謂胎卵濕化是也。色聲香味。迴光內燭。",
    "X24n0468_001:0765b10": "無所貪漏。即證四果。謂須陀洹等是也。",
    "X24n0468_001:0765b11": "傅大士曰。空生初請問。善逝應機酬。先答云何住。",
    "X24n0468_001:0765b12": "次教如是修。胎生卵濕化。咸令悲智收。若起眾生",
    "X24n0468_001:0765b13": "見。還同著相求。若有色者。謂凡夫執有之心。妄見",
    "X24n0468_001:0765b14": "是非。不契無相之理。若無色者。執著空相。不修福",
    "X24n0468_001:0765b15": "慧。若有想者。眼見耳聞。遂生妄想。口說佛行。心不",
    "X24n0468_001:0765b16": "依行。若無想者。坐禪除妄。猶如木石。不習慈悲智",
    "X24n0468_001:0765b17": "慧方便。若非有想者。教中經云。有無俱遣。語默雙",
    "X24n0468_001:0765b18": "忘。有取捨憎愛之心。不了中道也。臨濟禪師曰。入",
    "X24n0468_001:0765b19": "凡入聖。入染入淨。處處現諸國土。盡是諸法空相。",
    "X24n0468_001:0765b20": "是名真正見解。你若愛聖憎凡。生死海裏浮沉也。",
    "X24n0468_001:0765b21": "非無想者。謂有求理心也。",
    "X24n0468_001:0765b22": "我皆令入無餘涅槃而滅度之。",
    "X24n0468_001:0765b23": "李文會曰。我者。佛自謂也。皆者。總也。令者。俾也。入",
    "X24n0468_001:0765b24": "者。悟入也。無餘者。真常湛寂也。法華經云。佛當為",
    "X24n0468_001:0765c01": "除斷令盡無有餘。涅槃者。菩薩心無取捨。如大月",
    "X24n0468_001:0765c02": "輪。圓滿寂靜。眾生迷於涅槃無相之法。而為生死",
    "X24n0468_001:0765c03": "有相之身也。滅者。除滅。度者。化度也。",
    "X24n0468_001:0765c04": "六祖曰。如來指示三界九地。各有涅槃妙心。令自",
    "X24n0468_001:0765c05": "悟入。無餘者。無餘習氣煩惱也。涅槃者。圓滿清淨",
    "X24n0468_001:0765c06": "義。令滅盡一切習氣不生。方契此也。度者。渡生死",
    "X24n0468_001:0765c07": "大海也。佛心平等。普願與一切眾生。同入圓滿清",
    "X24n0468_001:0765c08": "淨無想涅槃。同渡生死大海。同諸佛所證也。煩惱",
    "X24n0468_001:0765c09": "萬差。皆是垢心。身形無數。總名眾生。如來大悲普",
    "X24n0468_001:0765c10": "化。皆令得入無餘涅槃。證道歌曰達者同遊涅槃",
    "X24n0468_001:0765c11": "路。註云。涅槃者。即不生不滅也。涅而不生。槃而不",
    "X24n0468_001:0765c12": "滅。即無生路也。冲應真人周史卿對喫不拓和尚",
    "X24n0468_001:0765c13": "指香煙云。要觀學人有餘涅槃。爐中灰即是。要觀",
    "X24n0468_001:0765c14": "學人無餘涅槃。爐中灰飛盡即是。",
    "X24n0468_001:0765c15": "王日休曰。梵語涅槃。此云無為。楞伽經云。涅槃乃",
    "X24n0468_001:0765c16": "清淨不死不生之地。一切修行者之所依歸。然則",
    "X24n0468_001:0765c17": "涅槃者。乃超脫輪迴。出離生死之地。誠為大勝妙",
    "X24n0468_001:0765c18": "之所。非謂死也。世人不知此理。乃誤認以為死。大",
    "X24n0468_001:0765c19": "非也。此無餘涅槃。即大涅槃也。謂此涅槃之外。更",
    "X24n0468_001:0765c20": "無其餘。故名無餘涅槃。此謂上文盡諸世界所有",
    "X24n0468_001:0765c21": "九類眾生。皆化之成佛。而得佛涅槃也。",
    "X24n0468_001:0765c22": "如是滅度無量無數無邊眾生。實無眾生得滅度者。",
    "X24n0468_001:0765c23": "王日休曰。一切眾生。皆自業緣中現。故為人之業",
    "X24n0468_001:0765c24": "緣。則生而為人。修天上之業緣。則生於天上。作畜",
    "X24n0468_001:0766a01": "生之業緣。則生為畜生。造地獄之因緣。則生於地",
    "X24n0468_001:0766a02": "獄。如上文九類眾生。無非自業緣而生者。是本無",
    "X24n0468_001:0766a03": "此眾生也。故菩薩發心化之。皆成佛而得涅槃。實",
    "X24n0468_001:0766a04": "無一眾生被涅槃者。以本無眾生故也。",
    "X24n0468_001:0766a05": "僧若訥曰。第一義中無生可度。即是常心也。若見",
    "X24n0468_001:0766a06": "可度。即是生滅。良由一切眾生。本來是佛。何生可",
    "X24n0468_001:0766a07": "度。所謂平等真法界。佛不度眾生。",
    "X24n0468_001:0766a08": "陳雄曰。大乘智慧。性固有之。然眾生不能自悟。佛",
    "X24n0468_001:0766a09": "實開悟。無量無數無邊眾生。令自心中愚癡邪見",
    "X24n0468_001:0766a10": "煩惱眾生舉皆滅度矣。滅度如是其多。且曰實無",
    "X24n0468_001:0766a11": "眾生得滅度者。蓋歸之眾生。自性自度。我何功哉。",
    "X24n0468_001:0766a12": "六祖壇經云。自性自度。名為真度。淨名經云。一切",
    "X24n0468_001:0766a13": "眾生。本性常滅。不復更滅。文殊菩薩問世尊。實無",
    "X24n0468_001:0766a14": "眾生得滅度者如何。世尊曰。性本清淨。無生無滅。",
    "X24n0468_001:0766a15": "故無眾生得滅度。無涅槃可到。此皆歸之眾生自",
    "X24n0468_001:0766a16": "性耳。華嚴經云。若人欲了知。三世一切佛。應觀法",
    "X24n0468_001:0766a17": "界性。一切唯心造。造化因心偈云。賦象各由心。影",
    "X24n0468_001:0766a18": "響無欺詐。元無造化工。羣生自造化。",
    "X24n0468_001:0766a19": "何以故。須菩提。若菩薩有我相。人相。眾生相。壽者相。",
    "X24n0468_001:0766a20": "即非菩薩(高麗祖名稷。避諱改即為則)。",
    "X24n0468_001:0766a21": "六祖曰。修行人亦有四相。心有能所。輕慢眾生。名",
    "X24n0468_001:0766a22": "我相。自恃持戒。輕破戒者。名人相。厭三塗苦。願生",
    "X24n0468_001:0766a23": "諸天。是眾生相。心愛長年。而勤修福業。法執不忘。",
    "X24n0468_001:0766a24": "是壽者相。有四相。即是眾生。無四相。即是佛。",
    "X24n0468_001:0766b01": "僧若訥曰。言我相者。以自己六識心。相續不斷。於",
    "X24n0468_001:0766b02": "中執我此見。乃計內也。人相者。六道外境。通稱為",
    "X24n0468_001:0766b03": "人。於此諸境。一一計著。分別優劣。有彼有此。此見",
    "X24n0468_001:0766b04": "從外而立。故云人相。如眾生相者。因前識心。最初",
    "X24n0468_001:0766b05": "投託父母。續有色受想行四陰。計其和合。名眾生",
    "X24n0468_001:0766b06": "相。如壽者相者。計我一期。命根不斷。故云壽者相。",
    "X24n0468_001:0766b07": "陳雄曰。貪嗔癡愛。為四惡業。貪則為己私計。是有",
    "X24n0468_001:0766b08": "我相。嗔則分別爾汝。是有人相。癡則頑傲不遜。是",
    "X24n0468_001:0766b09": "眾生相。愛則希覬長年。是壽者相。如來不以度眾",
    "X24n0468_001:0766b10": "生為功。而了無所得。以其四種相盡除也。圓覺經",
    "X24n0468_001:0766b11": "云。未除四種相。不得成菩提。菩薩發菩提無上道",
    "X24n0468_001:0766b12": "心。受如來無相教法。豈應有四種相哉。設若有一",
    "X24n0468_001:0766b13": "於此。則必起能度眾生之心。是眾生之見。非菩薩",
    "X24n0468_001:0766b14": "也。菩薩與眾生。本無異性。悟則眾生是菩薩。迷則",
    "X24n0468_001:0766b15": "菩薩是眾生。有是四種相。在夫迷悟如何耳。何以",
    "X24n0468_001:0766b16": "故者。辯論之辭也。佛恐諸菩薩。不知真空無相之",
    "X24n0468_001:0766b17": "說。故為之辯論。而有及於四種相。十七分二十五",
    "X24n0468_001:0766b18": "分皆云。",
    "X24n0468_001:0766b19": "顏丙曰。一切眾生者。涅槃經云。見佛性者。不名眾",
    "X24n0468_001:0766b20": "生。不見佛性者。是名眾生。摩訶者。大也。佛告須菩",
    "X24n0468_001:0766b21": "提及大覺性之人。若卵胎濕化。乃蠢動含靈也。有",
    "X24n0468_001:0766b22": "形色。無形色。有情想。無情想。乃至不屬有無二境。",
    "X24n0468_001:0766b23": "眾生體雖不同。性各無二。此十類眾生。我皆令入",
    "X24n0468_001:0766b24": "無餘涅槃而滅度之。涅槃者。不生謂涅。不死謂槃。",
    "X24n0468_001:0766c01": "經云。如來證涅槃。永斷於生死。滅度者。滅盡一切",
    "X24n0468_001:0766c02": "煩惱。度脫生死苦海。令者。使也。我皆使入無餘涅",
    "X24n0468_001:0766c03": "槃。無餘者。羅漢雖證涅槃。尚有身智之餘。經中謂",
    "X24n0468_001:0766c04": "之有餘涅槃。唯無身智餘剩者。方謂無餘涅槃。又",
    "X24n0468_001:0766c05": "曰。實無眾生得滅度者。眾生既悟本性空寂。更滅",
    "X24n0468_001:0766c06": "度箇甚麼。若四相未能直下頓空。即非菩薩覺性",
    "X24n0468_001:0766c07": "也。",
    "X24n0468_001:0766c08": "李文會曰。有我相者。倚恃名位權勢。財寶藝學。攀",
    "X24n0468_001:0766c09": "高接貴。輕慢貧賤愚迷之流。人相者。有能所心。有",
    "X24n0468_001:0766c10": "知解心。未得謂得。未證謂證。自恃持戒。輕破戒者。",
    "X24n0468_001:0766c11": "眾生相者。謂有苟求希望之心。言正行邪。口善心",
    "X24n0468_001:0766c12": "惡。壽者相者。覺時似悟。見境生情。執著諸相。希求",
    "X24n0468_001:0766c13": "福利。有此四相。即同眾生。非菩薩也。",
    "X24n0468_001:0766c14": "臨濟禪師曰。五蘊身田。內有無位真人。堂堂顯露。",
    "X24n0468_001:0766c15": "何不識取。但於一切時中。切莫間斷。觸目皆是。只",
    "X24n0468_001:0766c16": "為情生智隔想變體殊。所以輪迴三界。受種種苦。",
    "X24n0468_001:0766c17": "敢問諸人觸目皆是。是箇甚麼。一一山河無隔礙。",
    "X24n0468_001:0766c18": "重重樓閣應時開。",
    "X24n0468_001:0766c19": "川禪師曰。頂天立地。鼻直眼橫。頌曰。堂堂大道。赫",
    "X24n0468_001:0766c20": "赫分明。人人具足。箇箇圓成。秪因差一念。現出萬",
    "X24n0468_001:0766c21": "般形。",
    "X24n0468_001:0766c22": "○妙行無住分第四",
    "X24n0468_001:0766c23": "奧妙之行。本無住著。",
    "X24n0468_001:0766c24": "復次須菩提。",
    "X24n0468_001:0767a01": "王日休曰。謂再編次佛與須菩提答問之言也。此",
    "X24n0468_001:0767a02": "乃敘經者自謂。",
    "X24n0468_001:0767a03": "顏丙曰。復次。乃再說也。",
    "X24n0468_001:0767a04": "菩薩於法應無所住。行於布施(佛言布施。猶儒家所謂應用也)。",
    "X24n0468_001:0767a05": "疏鈔云。言應無所住者。應者。當也。無所住者。心不",
    "X24n0468_001:0767a06": "執著。",
    "X24n0468_001:0767a07": "李文會曰。菩薩於法者。總標一切空有之法也。應",
    "X24n0468_001:0767a08": "無所住者。一切諸法。應當無所住著也。法華經云。",
    "X24n0468_001:0767a09": "十方國土中。惟有一乘法。謂一心也。心即是法。法",
    "X24n0468_001:0767a10": "即是心。二乘之人。不能解悟。謂言心外即別有法。",
    "X24n0468_001:0767a11": "逆生執著。住於法相。此同眾生之見解也。逍遙翁",
    "X24n0468_001:0767a12": "曰。凡夫不識自佛。一向外求。住相迷真。分別他境。",
    "X24n0468_001:0767a13": "不為助道。但求福門。似箭射空。如人入暗。俱胝和",
    "X24n0468_001:0767a14": "尚凡見僧來問話。唯竪起一指頭。佛鑑禪師頌云。",
    "X24n0468_001:0767a15": "不用將心向外求。箇中消息有來由。報言達磨西",
    "X24n0468_001:0767a16": "來意。秪在俱胝一指頭。菩薩了悟人法二空。心無",
    "X24n0468_001:0767a17": "取捨。能知凡聖一等。空色一般。善惡一體。",
    "X24n0468_001:0767a18": "臨濟和尚頌曰。心境頓消融。方明色與空。欲識本",
    "X24n0468_001:0767a19": "來體。碧水白雲中。是菩薩心無所住著也行於布",
    "X24n0468_001:0767a20": "施者。布者。普也。施者。散也。謂除我人眾生壽者四",
    "X24n0468_001:0767a21": "相。煩惱妄想取捨憎愛之心。世尊即以教法布施。",
    "X24n0468_001:0767a22": "內破一切執著。外即利益一切眾生。菩薩布施。皆",
    "X24n0468_001:0767a23": "應無住。不見有我為能施人。不見有他為受施者。",
    "X24n0468_001:0767a24": "不見中間有物可施。三體皆空。住無所住。清淨行",
    "X24n0468_001:0767b01": "施不愛已乏。不望報恩。不求果報也。凡夫布施。希",
    "X24n0468_001:0767b02": "求福利。此是住相布施也。",
    "X24n0468_001:0767b03": "永嘉大師云。住相布施生天福。猶如仰箭射虗空。",
    "X24n0468_001:0767b04": "力盡還墜也。",
    "X24n0468_001:0767b05": "逍遙翁曰。誦金剛經者。若人了知住無所住心。得",
    "X24n0468_001:0767b06": "無所得法者。此名慧業。若人日積課誦之功。希求",
    "X24n0468_001:0767b07": "福利。此名福業。二者相去絕遠。如霄壤也。法華經",
    "X24n0468_001:0767b08": "云。若於後世讀誦是經典者。是人不復貪著衣服",
    "X24n0468_001:0767b09": "臥具飲食資生之物。所願不虗。",
    "X24n0468_001:0767b10": "張無盡云。夫學道者。不可以溫飽為志。本求無上",
    "X24n0468_001:0767b11": "菩提出世間法。若以事不如意為怨。而圖衣飯為",
    "X24n0468_001:0767b12": "心者。又何益於事。",
    "X24n0468_001:0767b13": "所謂不住色布施。不住聲香味觸法布施。",
    "X24n0468_001:0767b14": "王日休曰。色。謂形色。聲。謂音樂。香。謂鼻之所聞。味。",
    "X24n0468_001:0767b15": "謂食物之味。觸。謂男女之慾。法。謂心之所校量思",
    "X24n0468_001:0767b16": "惟者。乃教化眾生。不使著於六塵也。",
    "X24n0468_001:0767b17": "陳雄曰。摩訶般若經云。眼色識。耳聲識。鼻香識。舌",
    "X24n0468_001:0767b18": "味識。身細滑識。意法識。又懺法云。眼著色。耳著聲。",
    "X24n0468_001:0767b19": "鼻著香。舌著味。身著觸細滑。意著法塵。起種種業。",
    "X24n0468_001:0767b20": "此言住。亦識著之謂。凡夫六根不淨。貪是六者以",
    "X24n0468_001:0767b21": "快其欲。是名六塵。一不如其所欲。則必布施以求",
    "X24n0468_001:0767b22": "滿其欲。其所住而布施者然也。菩薩受如來無相",
    "X24n0468_001:0767b23": "教法無諸欲之求。無能施之心。但以法施利益一",
    "X24n0468_001:0767b24": "切眾生。如水行地中。無有罣礙。無所住行布施者",
    "X24n0468_001:0767c01": "然也。華嚴經云。不求色聲香與味。亦不希求諸妙",
    "X24n0468_001:0767c02": "觸。但為救度諸羣生。常求無上最勝智。正此之所",
    "X24n0468_001:0767c03": "謂行布施也。又華嚴二十四卷云。眼識所知種種",
    "X24n0468_001:0767c04": "諸色。耳識所知種種諸聲。鼻識所知種種諸香。舌",
    "X24n0468_001:0767c05": "識所知種種諸味。身識所知種種諸觸。意識所知",
    "X24n0468_001:0767c06": "種種諸法。又天地八陽經云。眼常見種種無盡色。",
    "X24n0468_001:0767c07": "耳常聞種種無盡聲。鼻常嗅種種無盡香。舌常了",
    "X24n0468_001:0767c08": "種種無盡味。身常覺種種無盡觸。意常思想分別",
    "X24n0468_001:0767c09": "種種無盡法。詳此二經。既言種種諸聲。種種無盡",
    "X24n0468_001:0767c10": "聲。則王氏所言聲謂音樂者。恐失之拘於音樂矣。",
    "X24n0468_001:0767c11": "既言種種諸觸。種種無盡觸。則王氏所言觸謂男",
    "X24n0468_001:0767c12": "女之慾者。恐失之執於男女之慾矣。",
    "X24n0468_001:0767c13": "張無盡曰。不住色布施者。謂智慧性照見一切皆",
    "X24n0468_001:0767c14": "空也。梵語檀那。此云施。菩薩無色可捨。名為布施。",
    "X24n0468_001:0767c15": "如藥對病似空含有。有病既除。空藥俱遣。色空泯",
    "X24n0468_001:0767c16": "絕。中道皆亡。了無一法可得。二乘之人。捨色取空。",
    "X24n0468_001:0767c17": "為不住色而行布施。玄奘法師所譯經云。不住於",
    "X24n0468_001:0767c18": "色。不住非色。香味觸法。一例皆然。是故空有悉皆",
    "X24n0468_001:0767c19": "無住。無空可取。無有可捨。空有同如。一體平等。平",
    "X24n0468_001:0767c20": "等行施。即知法界不住有施。不住無施。不得有無",
    "X24n0468_001:0767c21": "二邊障礙。施心廣大。猶若虗空。所獲功德。亦復如",
    "X24n0468_001:0767c22": "是。故經中舉十方虗空較量施福。即斯意耳。傅大",
    "X24n0468_001:0767c23": "士檀波羅蜜布施頌曰。施門通六行。六行束三檀。",
    "X24n0468_001:0767c24": "資生無畏法。聲色勿相干。二邊純莫立。中道不須",
    "X24n0468_001:0768a01": "安。(子榮曰。二邊即有無。二邊不立。有無俱遣。中道何安。[日/黽]文元公曰。凡夫著有。不見有中之空。二乘著",
    "X24n0468_001:0768a02": "空。不見空中妙有。不著見於二邊。不取相於中道。惟佛知見)欲識無生處。背境",
    "X24n0468_001:0768a03": "向心觀。○不住聲者。清淨無罣礙也。梵語尸羅。此",
    "X24n0468_001:0768a04": "云戒。二乘之人。意謂從聲色起。遂向聲塵中分別。",
    "X24n0468_001:0768a05": "聞樂則喜。悲則哀。欲捨此聲。而取無聲。名之為戒。",
    "X24n0468_001:0768a06": "菩薩。無聲可捨。色若是有。聲從是生。色既本空。聲",
    "X24n0468_001:0768a07": "從何起。若能如是悟者。雖在生。死中。生死不能拘。",
    "X24n0468_001:0768a08": "雖在六塵中。六塵不能染。在在處處。心常清淨。傅",
    "X24n0468_001:0768a09": "大士尸羅波羅蜜持戒頌曰。尸羅得清淨。無量劫",
    "X24n0468_001:0768a10": "來因。妄想如怨賊。貪愛若參辰。(參辰即參商二星。〔二〕出一沒。常相遠",
    "X24n0468_001:0768a11": "離)在欲而無欲。居塵不染塵。權依離垢地。當證法",
    "X24n0468_001:0768a12": "王身(圓覺經注云。佛為萬法之〔十六〕)。○不住香者。謂見色清淨也。",
    "X24n0468_001:0768a13": "梵語羼(音懺)提。此云忍辱。二乘之人。妄生忍辱。惟恐",
    "X24n0468_001:0768a14": "貪著。欲行遠離。故名忍辱。正是捨色取空。不了中",
    "X24n0468_001:0768a15": "道也。殊不知香性本空。菩薩忍亦無忍。辱亦無辱。",
    "X24n0468_001:0768a16": "須是自性清淨。不生起滅之心。方始悟明心地。故",
    "X24n0468_001:0768a17": "古德曰。明心之士。其心猶如明鏡。能攝眾像。盡入",
    "X24n0468_001:0768a18": "其中。無有罣礙。清淨含容。無有邊際。傅大士羼提",
    "X24n0468_001:0768a19": "波羅蜜忍辱頌曰。忍心如幻夢。辱境若龜毛(華嚴經云。",
    "X24n0468_001:0768a20": "無則同於龜毛兔角)常能脩此觀。逢難轉堅牢。無非亦無是。",
    "X24n0468_001:0768a21": "無下亦無高。欲滅貪嗔賊。須行智慧刀。○不住味",
    "X24n0468_001:0768a22": "者。謂眾生性。與如來性。無所分別也。梵語毗離耶。",
    "X24n0468_001:0768a23": "此云精進。了知舌根本空。為不住味。故云受諸飲",
    "X24n0468_001:0768a24": "食。當如服藥。或好或弱。不可生憎愛也。黃蘗禪師",
    "X24n0468_001:0768b01": "曰。有識食。有智食。四大之身。飢瘡為患。隨順給養。",
    "X24n0468_001:0768b02": "不生貪著。謂之智食。恣情取味。妄生分別。唯圖適",
    "X24n0468_001:0768b03": "口。不生厭離。謂之識食也。二乘之人。雖不住飲食",
    "X24n0468_001:0768b04": "之味。尚猶貪著諸法之味。以貪著故名為精進。菩",
    "X24n0468_001:0768b05": "薩之心。於諸法相。悉如夢幻。遇緣即施。緣散即寂。",
    "X24n0468_001:0768b06": "傅大士毗離耶波羅蜜精進頌曰。進脩名燄地。良",
    "X24n0468_001:0768b07": "為慧光舒。二智心中遣。(真俗二智)三空境上袪。無明念",
    "X24n0468_001:0768b08": "念滅。(十二因緣法。無明緣行。行緣識。識緣名色。名色緣六入。六入緣觸。觸緣受。受緣愛。愛緣取。",
    "X24n0468_001:0768b09": "取緣有。有緣生。生緣老死憂悲苦惱)高下執情除。觀心如不間。何啻",
    "X24n0468_001:0768b10": "至無餘。○不住觸者。謂心無取捨也。內無菩提可",
    "X24n0468_001:0768b11": "取。外無煩惱可捨。梵語禪那。此云靜慮。二乘之人。",
    "X24n0468_001:0768b12": "認觸為色身。色身若是有。即言離諸觸。色身既本",
    "X24n0468_001:0768b13": "無。諸觸何曾有。又云。了觸即無生。不住虗分別。一",
    "X24n0468_001:0768b14": "切諸萬法。本來無所動。六祖曰。一切萬法。皆從心",
    "X24n0468_001:0768b15": "生。心無所生。法無所住。又大陽禪師曰。大陽一禪。",
    "X24n0468_001:0768b16": "竟日如然。滔滔不間。觸目遇緣。若能如是。法法現",
    "X24n0468_001:0768b17": "前。傅大士禪波羅蜜禪定頌曰。禪河隨浪靜。定水",
    "X24n0468_001:0768b18": "遂波清。澄神生覺性。息慮滅迷情。遍計虗分別。由",
    "X24n0468_001:0768b19": "來假立名。若了依他起。無別有圓成(華嚴合論第四卷云。遍計",
    "X24n0468_001:0768b20": "所執性。依他起性。圓成實性)。○不住法者。謂照見身心法相空",
    "X24n0468_001:0768b21": "也。梵語般若。此云智慧。諸法屬意。意屬識。此識是",
    "X24n0468_001:0768b22": "妄。金剛三昧經云。所見境界。非我本識。二乘之人。",
    "X24n0468_001:0768b23": "分別諸相。皆是妄識。本識又何可得也。菩薩了知",
    "X24n0468_001:0768b24": "本識究竟。故無分別。傅大士般若波羅蜜智慧頌",
    "X24n0468_001:0768c01": "曰。慧燈如朗日。蘊界若乾城。(華嚴四。十二卷云。龍依宮住。而能興云。有",
    "X24n0468_001:0768c02": "人仰視。所見宮殿。當知是乾闥婆城。子榮曰。乾城者。即乾闥婆城。海上龍蜃化現餘氣。人見樓閣。忽爾還",
    "X24n0468_001:0768c03": "無。此破眾生妄執五蘊色身為實有也)明來暗便謝。無暇蹔時停。妄",
    "X24n0468_001:0768c04": "心猶未滅。乃見我人形。妙智圓光照。惟得一空名。",
    "X24n0468_001:0768c05": "又智者禪師六波羅蜜萬行齊修總頌云。三大僧",
    "X24n0468_001:0768c06": "祇劫。(阿僧祇。數名。阿者。無也。僧祇者。數也。乃無數劫)萬行具齊脩。既悟無",
    "X24n0468_001:0768c07": "人我。長依聖道流。二空方漸證。(人法二空)三昧任遨遊。",
    "X24n0468_001:0768c08": "(三昧。是梵語。中國言正定。亦云正見)創居歡喜地。長樂遂無憂",
    "X24n0468_001:0768c09": "臨濟禪師曰。佛有六通者。謂入色界。不被色惑。入",
    "X24n0468_001:0768c10": "聲界。不被聲惑。入香界。不被香惑。入味界。不被味",
    "X24n0468_001:0768c11": "惑。入身界。不被觸惑。入意界。不被法惑。所以達此",
    "X24n0468_001:0768c12": "六種。皆是空相。不能繫縛。此乃無依道人。雖是五",
    "X24n0468_001:0768c13": "蘊穢陋之身。便是地行菩薩。",
    "X24n0468_001:0768c14": "黃蘗禪師曰。本是一精明。分為六和合。精明者。一",
    "X24n0468_001:0768c15": "心也。六和合者。六根也。各與塵合。眼與色合。耳與",
    "X24n0468_001:0768c16": "聲合。鼻與香合。舌與味合。身與觸合。意與法合。中",
    "X24n0468_001:0768c17": "間生六識為十八界。若了十八界無所有。一切皆",
    "X24n0468_001:0768c18": "空。束六和合為一精明。此乃了悟之人。唯有真心",
    "X24n0468_001:0768c19": "蕩然清淨。",
    "X24n0468_001:0768c20": "須菩提。菩薩應如是布施。不住於相。",
    "X24n0468_001:0768c21": "六祖曰。應如無相心布施者。為無能施之心。不見",
    "X24n0468_001:0768c22": "有施之物。不分別受施之人。故云無相布施。",
    "X24n0468_001:0768c23": "僧若訥曰。應如是布施者。指出色香等六塵也。不",
    "X24n0468_001:0768c24": "住於相者。乃不住六塵之相。若住相布施者。但是",
    "X24n0468_001:0769a01": "人天果報而已。",
    "X24n0468_001:0769a02": "李文會曰。菩薩應如是布施者。謂捨除一切煩惱",
    "X24n0468_001:0769a03": "憎愛之心也。然煩惱本性。皆是妄見。有何可捨。經",
    "X24n0468_001:0769a04": "云。一切諸有。如夢如幻。一切煩惱。是魔是賊。",
    "X24n0468_001:0769a05": "逍遙翁曰。天煩惱性。是佛境界。觀煩惱性空。是正",
    "X24n0468_001:0769a06": "脩行學人。若止依此觀練精至。不須求別法也。夫",
    "X24n0468_001:0769a07": "見性之人。十二時中。凡遇逆順境界。心即安然。不",
    "X24n0468_001:0769a08": "隨萬境所轉。一任毀謗於我。我既不受。惡言謗黷。",
    "X24n0468_001:0769a09": "返自歸己。所謂自作自受者也。譬如有人。手執火",
    "X24n0468_001:0769a10": "炬。擬欲燒天。徒自疲困。終不可得。故古德曰。心隨",
    "X24n0468_001:0769a11": "萬境轉。轉處實能幽。隨流認得性。無喜復無憂。",
    "X24n0468_001:0769a12": "何以故。若菩薩不住相布施。其福德不可思量。",
    "X24n0468_001:0769a13": "疏鈔云。何以故者。此證問意。施本求福。今令不住",
    "X24n0468_001:0769a14": "於相。其意云何。佛答。若菩薩不住相布施。其福德",
    "X24n0468_001:0769a15": "不可思量。若達三輪體空。方名不住相布施。不住",
    "X24n0468_001:0769a16": "者。心不住有為之福也。三輪者。施者。受者。并財等。",
    "X24n0468_001:0769a17": "是三輪也。施者返觀體空。本無一物。故云理空。受",
    "X24n0468_001:0769a18": "者觀身無相。觀法無名。身尚不有。物從何受。故曰",
    "X24n0468_001:0769a19": "受空。施受既空。彼此無妄。其物自空。故曰三輪體",
    "X24n0468_001:0769a20": "空。",
    "X24n0468_001:0769a21": "陳雄曰。世尊答文殊曰。財施為凡。法施為聖。蓋凡",
    "X24n0468_001:0769a22": "夫布施。必以滿三千世界七寶。為求福之具。財施",
    "X24n0468_001:0769a23": "也。此住相布施也。且以人天大福報自期。數未盡",
    "X24n0468_001:0769a24": "免輪迴。菩薩布施。但一心清淨。利益一切眾生。為",
    "X24n0468_001:0769b01": "大施主。法施也。此不住相布施也。雖不徼福。自然",
    "X24n0468_001:0769b02": "離生死苦。受大快樂。歷千劫而不古。超三界以長",
    "X24n0468_001:0769b03": "今。是所謂無限福德。實不可思惟而量度也。佛憫",
    "X24n0468_001:0769b04": "末世眾生。被六塵染。未可遽化。姑誘以福德無限",
    "X24n0468_001:0769b05": "之說。使之頓悟法施之會。維摩經云。當為法施之",
    "X24n0468_001:0769b06": "會。何用是財施會為。",
    "X24n0468_001:0769b07": "顏丙曰。住者。著也。菩薩於佛法中。應當無所著布",
    "X24n0468_001:0769b08": "施。布施者。捨施也。所謂不住於色聲香味觸法布",
    "X24n0468_001:0769b09": "施。六者謂之六塵。眼貪色。耳貪聲。鼻貪香。舌貪味。",
    "X24n0468_001:0769b10": "情塵相對謂觸。貪著有為謂法。人性清淨。本無六",
    "X24n0468_001:0769b11": "根可得。六塵又向什麼處安頓。所以佛云應當如",
    "X24n0468_001:0769b12": "是布施不住於相。若不著相捨施。其福德量等虗",
    "X24n0468_001:0769b13": "空。非思量可及。",
    "X24n0468_001:0769b14": "李文會曰。不住於相者。非但見色是相。一切種種",
    "X24n0468_001:0769b15": "分別。皆名為相。如是之相。皆從因緣而生。應知一",
    "X24n0468_001:0769b16": "切分別。皆如夢幻。遇緣即施。緣散即寂。是故佛言",
    "X24n0468_001:0769b17": "凡所有相。皆是虗妄。又西明和尚云。法相若是有。",
    "X24n0468_001:0769b18": "可言住諸相。法相既本無。故言不住相。既不住相",
    "X24n0468_001:0769b19": "布施。其福德更有何思量也。",
    "X24n0468_001:0769b20": "逍遙翁曰。須知諸法。如夢如幻。如影如響。如水中",
    "X24n0468_001:0769b21": "月。如鏡中像。又云了達一切法。不住一切相。心如",
    "X24n0468_001:0769b22": "虗空。自然無礙。心住於相。即屬有法。故知一切法。",
    "X24n0468_001:0769b23": "不住一切相。即能見佛性也。",
    "X24n0468_001:0769b24": "川禪師曰。若要天下行。無過一藝精。頌曰。西川十",
    "X24n0468_001:0769c01": "樣錦。添華色轉鮮。欲知端的意。北斗面南看。虗空",
    "X24n0468_001:0769c02": "不閡(礙同)絲毫念。所以彰名大覺仙。",
    "X24n0468_001:0769c03": "須菩提。於意云何。東方虗空可思量不。(音否)不(音弗)也。世",
    "X24n0468_001:0769c04": "尊。須菩提。南西北方四維上下虗空可思量不。不也",
    "X24n0468_001:0769c05": "世尊。須菩提。菩薩無住相布施。福德亦復如是不可",
    "X24n0468_001:0769c06": "思量。須菩提。菩薩但應如所教住。",
    "X24n0468_001:0769c07": "李文會曰。不也世尊者。須菩提謂虗空。我思量之。",
    "X24n0468_001:0769c08": "實無可思量也。不可思量者。既已覺悟。心無能所。",
    "X24n0468_001:0769c09": "即無我人眾生壽者四相。豈更有可思量。但應如",
    "X24n0468_001:0769c10": "所教住者。謂諸學人。當依佛教。住無所住。必得悟",
    "X24n0468_001:0769c11": "入也。",
    "X24n0468_001:0769c12": "謝靈運曰。聖言無謬。理不可越。但當如佛所教而",
    "X24n0468_001:0769c13": "安心耳。",
    "X24n0468_001:0769c14": "陳雄曰。佛謂所教之住。與華嚴經住無所住同。如",
    "X24n0468_001:0769c15": "來教菩薩法。不過住無所住之法。菩薩受如來教。",
    "X24n0468_001:0769c16": "非敢變異。但當如其所教者。以無住為住處。楞嚴",
    "X24n0468_001:0769c17": "經云。得住般若波羅蜜。文殊般若經云。佛告文殊",
    "X24n0468_001:0769c18": "師利。當云何住般若波羅蜜。文殊言。以不住法。為",
    "X24n0468_001:0769c19": "住般若波羅蜜。復問云何不住法。名住般若波羅",
    "X24n0468_001:0769c20": "蜜。文殊言。以無住相。即住般若波羅蜜。此住之法",
    "X24n0468_001:0769c21": "詳矣。無非住無所住之意。三昧經云。如來所說法。",
    "X24n0468_001:0769c22": "悉從於無住。我從無住處。是處禮如來。",
    "X24n0468_001:0769c23": "顏丙曰。四維者。四隅也。如東方。東南方。西方。西北",
    "X24n0468_001:0769c24": "方之類。東西南北。及四維上下方。總謂十方。佛問。",
    "X24n0468_001:0770a01": "如十方虗空可思量不。須菩提答。不可思量。蓋大",
    "X24n0468_001:0770a02": "莫大於十方虗空。佛所以借此喻福德也。",
    "X24n0468_001:0770a03": "傅大士曰。佛言菩薩無住相布施。福德亦復如是。",
    "X24n0468_001:0770a04": "虗空不可思量測度。菩薩當如佛所指教處住。佛",
    "X24n0468_001:0770a05": "教所謂住者。湛若十方空。無所住而住。頌云。若論",
    "X24n0468_001:0770a06": "無相施。功德極難量。行悲濟貧乏。果報不須望。凡",
    "X24n0468_001:0770a07": "夫情行劣。初且略稱揚。欲知檀狀貌。如空遍十方。",
    "X24n0468_001:0770a08": "○如理實見分第五",
    "X24n0468_001:0770a09": "此如如之理為真實見解。",
    "X24n0468_001:0770a10": "須菩提。於意云何。可以身相見如來不。",
    "X24n0468_001:0770a11": "寶積如來解曰。如來真身。本無生滅。湛然常住。託",
    "X24n0468_001:0770a12": "陰受形。同凡演化。入神母胎。擐(胡貫切)此凡相各別。",
    "X24n0468_001:0770a13": "故云若見諸相非相。即見如來。頌曰。凡相滅時性",
    "X24n0468_001:0770a14": "不滅。真如覺體離塵埃。了悟斷常根果別。此名佛",
    "X24n0468_001:0770a15": "眼見如來。",
    "X24n0468_001:0770a16": "王日休曰。此如來。乃謂真性之佛也。佛呼須菩提",
    "X24n0468_001:0770a17": "而問之云。可以用三十二相見真性之佛否。",
    "X24n0468_001:0770a18": "不也世尊。不可以身相得見如來。",
    "X24n0468_001:0770a19": "王日休曰。此須菩提言不也。而又白世尊云。不可",
    "X24n0468_001:0770a20": "以身相得見如來。是其言不也者。乃大略言之。下",
    "X24n0468_001:0770a21": "乃詳言之也。",
    "X24n0468_001:0770a22": "何以故。如來所說身相。即非身相。",
    "X24n0468_001:0770a23": "王日休曰。此如來謂色身佛也。須菩提又自問。何",
    "X24n0468_001:0770a24": "故不可以身相見如來。乃自答云。如來所說身相。",
    "X24n0468_001:0770b01": "非是真實。故云即非身相。謂無有真實身相也。",
    "X24n0468_001:0770b02": "川禪師頌曰。身在海中休覓水。日行嶺上莫尋山。",
    "X24n0468_001:0770b03": "鶯啼燕語皆相似。莫問前三與後三。",
    "X24n0468_001:0770b04": "佛告須菩提。凡所有相皆是虗妄。若見諸相非相。即",
    "X24n0468_001:0770b05": "見如來。",
    "X24n0468_001:0770b06": "陳雄曰。須菩提欲人人見自性佛。所以有即非身",
    "X24n0468_001:0770b07": "相之說。色身是相。中無真實之體。故云皆是虗妄。",
    "X24n0468_001:0770b08": "法身非相。却有真如本體寓乎其中。若見諸相非",
    "X24n0468_001:0770b09": "相。是見色身中有法身。見自性中有如來。而如來",
    "X24n0468_001:0770b10": "豈可外求。即吾性見矣。壇經云。佛即是性。離性無",
    "X24n0468_001:0770b11": "別佛。",
    "X24n0468_001:0770b12": "顏丙曰。佛問可以身相見如來不。須菩提答不可。",
    "X24n0468_001:0770b13": "如來者。乃自性。不屬去來也。四大色身。本由妄念",
    "X24n0468_001:0770b14": "而生。若執虗妄身相。而欲見如來之性。譬如認賊",
    "X24n0468_001:0770b15": "為子。終無是處。所以佛告須菩提云。凡所有相。皆",
    "X24n0468_001:0770b16": "是虗妄。若見諸相非相。即見如來。若能迴光返照。",
    "X24n0468_001:0770b17": "得見身相。無形可得。即是見自性如來。",
    "X24n0468_001:0770b18": "傅大士頌曰。如來舉身相。為順世間情。恐人生斷",
    "X24n0468_001:0770b19": "見。權且立虗名。假言三十二。八十也空聲。(大藏一覧集。示",
    "X24n0468_001:0770b20": "生品曰。菩薩以四月八日因母晝寢以示其夢。從右脇入。夫人夢覺。自知身重。菩薩住胎十月滿足。四月",
    "X24n0468_001:0770b21": "八日。菩薩化從右脇而生。自行七步舉其右手。作師子吼。天上天下。唯我獨尊。九龍空中。吐清淨水。灌太",
    "X24n0468_001:0770b22": "子身。三十二相八十種好。放大光明。普照三千大千世界。即名太子為悉達多。漢言頓吉)有身",
    "X24n0468_001:0770b23": "非覺體。無相乃真形。",
    "X24n0468_001:0770b24": "川禪師曰。山是山。水是水。佛在甚麼處。頌曰。有相",
    "X24n0468_001:0770c01": "有求俱是妄。無形無相墮偏枯。堂堂密密何曾間。",
    "X24n0468_001:0770c02": "一道寒光爍太虗。",
    "X24n0468_001:0770c03": "○正信希有分第六",
    "X24n0468_001:0770c04": "生真正信向心。此人最為希有。",
    "X24n0468_001:0770c05": "須菩提白佛言。世尊。頗有眾生。得聞如是言說章句。",
    "X24n0468_001:0770c06": "生實信不。佛告須菩提。莫作是說。如來滅後。後五百",
    "X24n0468_001:0770c07": "歲。有持戒修福者。於此章句能生信心。以此為實。",
    "X24n0468_001:0770c08": "陳雄。引華嚴經云。信為道源功德母。長養一切諸",
    "X24n0468_001:0770c09": "善法。智度論云。佛法大海。信為能入。蓋實信者。實",
    "X24n0468_001:0770c10": "諦之階也。須菩提疑眾生不能生實信。故作此問。",
    "X24n0468_001:0770c11": "而佛恐沮眾生實信之心。且告之以莫作是說。",
    "X24n0468_001:0770c12": "僧若訥曰。持戒者。諸惡莫作。脩福者。眾善奉行。夫",
    "X24n0468_001:0770c13": "持戒脩福者。即種善根者也。",
    "X24n0468_001:0770c14": "傅大士頌曰。因深果亦深。理密奧難尋。當來末法",
    "X24n0468_001:0770c15": "世。唯恐法將沉。空生情未達。聞義恐難任。如能信",
    "X24n0468_001:0770c16": "此法。定是覺人心。",
    "X24n0468_001:0770c17": "川禪師曰。金佛不度爐。木佛不度火。泥佛不度水。",
    "X24n0468_001:0770c18": "頌曰。三佛儀形總不真。眼中童子面前人。若能信",
    "X24n0468_001:0770c19": "得家中寶。啼鳥山華一樣春。",
    "X24n0468_001:0770c20": "當知是人。不於一佛二佛。三四五佛。而種善根。已於",
    "X24n0468_001:0770c21": "無量千萬佛所。種諸善根。",
    "X24n0468_001:0770c22": "六祖曰。何謂種諸善根。所謂於諸佛所。一心供養。",
    "X24n0468_001:0770c23": "隨順教法。於諸菩薩善知識師僧父母耆年宿德",
    "X24n0468_001:0770c24": "尊長之處。常行恭敬供養。承順教命。不違其意。是",
    "X24n0468_001:0771a01": "名種諸善根。於一切貧苦眾生。起慈愍心。不生輕",
    "X24n0468_001:0771a02": "厭。有所須求。隨力惠施。是名種諸善根。於一切惡",
    "X24n0468_001:0771a03": "類。自行柔和忍辱。歡喜逢迎。不逆其意。令彼發歡",
    "X24n0468_001:0771a04": "喜心。息剛戾心。是名種諸善根。於六道眾生。不加",
    "X24n0468_001:0771a05": "殺害。不欺不賤。不毀不辱。不騎不箠。不食其肉。常",
    "X24n0468_001:0771a06": "行饒益。是名種諸善根。",
    "X24n0468_001:0771a07": "王日休曰。何謂種善根乎。至誠稱其佛號。或拈香",
    "X24n0468_001:0771a08": "一炷。或為一拜。或以一物供養。皆謂之種善根。",
    "X24n0468_001:0771a09": "僧若訥曰。顯其已多種善根者。見佛多。聞法多。修",
    "X24n0468_001:0771a10": "行多也。",
    "X24n0468_001:0771a11": "聞是章句。乃至一念生淨信者。須菩提。如來悉知悉",
    "X24n0468_001:0771a12": "見。是諸眾生得如是無量福德。",
    "X24n0468_001:0771a13": "六祖曰。信心者。信般若波羅蜜。能除一切煩惱。信",
    "X24n0468_001:0771a14": "般若波羅蜜。能成就一切出世功德。信般若波羅",
    "X24n0468_001:0771a15": "蜜。能出生一切諸佛。信自身佛性。本來清淨。無有",
    "X24n0468_001:0771a16": "染污。與諸佛性平等無二。信六道眾生。本來無相。",
    "X24n0468_001:0771a17": "信一切眾生。盡得成佛。是名淨信心也。",
    "X24n0468_001:0771a18": "傅大士頌曰。信根生一念。諸佛盡能知。脩因於此",
    "X24n0468_001:0771a19": "日。證果未來時。三大經多劫。六度欠安施。(證道歌曰。六度",
    "X24n0468_001:0771a20": "萬行體中圓。註云。六度者。布施度慳貪。持戒度毀犯。忍辱度嗔恚。精進度懈怠。禪定度昏散。智慧度愚癡)",
    "X24n0468_001:0771a21": "熏成無漏種。(阿毗達磨論云。漏者令心連注。流散不絕。故名為漏。僧問清平和尚曰。如",
    "X24n0468_001:0771a22": "何是有漏。平曰。笊籬。僧曰如何是無漏。平曰。木杓)方號不思議",
    "X24n0468_001:0771a23": "李文會曰。得如是無量福德者。此謂如來知見眾",
    "X24n0468_001:0771a24": "生。無諸妄念。心常清淨。敬信其法。所得智慧勝妙",
    "X24n0468_001:0771b01": "功德。不可測量。",
    "X24n0468_001:0771b02": "川禪師曰。種甘草甜。種黃連苦。作如是因。獲如是",
    "X24n0468_001:0771b03": "果。頌曰。一佛二佛千萬佛。各各眼橫兼鼻直。昔年",
    "X24n0468_001:0771b04": "曾種善根來。今日依前得渠力。須菩提。須菩提。著",
    "X24n0468_001:0771b05": "衣喫飯尋常事。何須特地却生疑。",
    "X24n0468_001:0771b06": "何以故。是諸眾生無復我相。人相。眾生相。壽者相。無",
    "X24n0468_001:0771b07": "法相。亦無非法相。",
    "X24n0468_001:0771b08": "肇法師曰。無法相者。明法非有。遣著有心也。亦無",
    "X24n0468_001:0771b09": "非法相者。明法非無。遣著無心也。",
    "X24n0468_001:0771b10": "僧若訥曰。法相者。有見也。非法相者。無見也。捨二",
    "X24n0468_001:0771b11": "邊之著。故云無也。",
    "X24n0468_001:0771b12": "川禪師曰。圓同太虗。無欠無餘。頌曰。法相非法相。",
    "X24n0468_001:0771b13": "開拳復成掌。浮雲散碧空。萬里天一樣。",
    "X24n0468_001:0771b14": "何以故。是諸眾生。若心取相。即為著我人眾生壽者。",
    "X24n0468_001:0771b15": "若取法相。即著我人眾生壽者。何以故。若取非法相。",
    "X24n0468_001:0771b16": "則著我人眾生壽者。",
    "X24n0468_001:0771b17": "李文會曰。心若取相。即起妄念。故著我人眾生壽",
    "X24n0468_001:0771b18": "者相也。",
    "X24n0468_001:0771b19": "逍遙翁曰。有念無覺。凡人境界。有念有覺。賢人境",
    "X24n0468_001:0771b20": "界。無念有覺聖人境界。智者可了知。說則難為說。",
    "X24n0468_001:0771b21": "又云。欲外安和。但內寧靜。心虗境寂。念起法生。水",
    "X24n0468_001:0771b22": "濁波昏。潭清月朗。脩行之要。靡出於斯。",
    "X24n0468_001:0771b23": "黃蘗禪師。謂裴丞相曰。佛與眾生。唯止一心。更無",
    "X24n0468_001:0771b24": "差別。此心無始以來。無形無相。不曾生。不曾滅。當",
    "X24n0468_001:0771c01": "下便是。動念即乖。猶如虗空。無有邊際。唯此一心。",
    "X24n0468_001:0771c02": "即便是佛。佛與眾生。更無別異。但是眾生著相外",
    "X24n0468_001:0771c03": "求。求之轉失。使佛覓佛。將心捉心。窮劫盡形。終無",
    "X24n0468_001:0771c04": "所得。不知息念忘慮。佛自現前。此心即是佛。佛即",
    "X24n0468_001:0771c05": "是眾生。為眾生時。此心不減。為諸佛時。此心不添。",
    "X24n0468_001:0771c06": "遇緣即施。緣散即寂。不假脩證。本自具足。若不決",
    "X24n0468_001:0771c07": "定信此是佛。縱使累劫脩行。終不成道。取法相者。",
    "X24n0468_001:0771c08": "謂言心外有法。故著諸相也。又曰。造惡造善。皆是",
    "X24n0468_001:0771c09": "著相。著相造惡。枉受輪迴。著相造善。枉受勞苦。都",
    "X24n0468_001:0771c10": "總不如便自認取本心。心外無法。此心即法。法外",
    "X24n0468_001:0771c11": "無心。將心無心。心却成有。一切在我默契而已。若",
    "X24n0468_001:0771c12": "取非法相者。謂有取捨善惡凡聖等相也。",
    "X24n0468_001:0771c13": "慈受禪師曰。順天門外古招提。爛熳春光照錦溪。",
    "X24n0468_001:0771c14": "物物更無心外法。箇中能有幾人知。",
    "X24n0468_001:0771c15": "傅大士曰。人空法亦空。二相本來同。遍計虗分別。",
    "X24n0468_001:0771c16": "依他礙不通。圓成沉識海。流轉若飄蓬。(圓成之理墮在識海。",
    "X24n0468_001:0771c17": "流轉生死有若飃蓬)欲識無生理。心外斷行蹤。",
    "X24n0468_001:0771c18": "是故不應取法。不應取非法。",
    "X24n0468_001:0771c19": "李文會曰。不應取法。不應取非法者。此謂有無俱",
    "X24n0468_001:0771c20": "遣。語默雙亡。若取法相。即有法執。若取非法相。即",
    "X24n0468_001:0771c21": "有空執。有執則煩惱熾然。無執則信心清淨。",
    "X24n0468_001:0771c22": "傅大士頌曰。有因名無號。無相有馳名。有無無別",
    "X24n0468_001:0771c23": "體。(有之與無。本無各別之體)無有有無形。(有無之形本來無有)有無無自",
    "X24n0468_001:0771c24": "性。(有無之間。無此自性)妄起有無情。(有無之情人自妄起)有無如谷響。",
    "X24n0468_001:0772a01": "勿著有無聲。",
    "X24n0468_001:0772a02": "川禪師曰。金不博金。水不洗水。頌曰。得樹攀枝未",
    "X24n0468_001:0772a03": "足奇。懸崖撒手丈夫兒。水寒夜冷魚難覓。留得空",
    "X24n0468_001:0772a04": "船載月歸。",
    "X24n0468_001:0772a05": "以是義故。如來常說汝等比邱。知我說法。如筏喻者。",
    "X24n0468_001:0772a06": "法尚應捨。何況非法(筏音伐)。",
    "X24n0468_001:0772a07": "王日休曰。筏。謂編竹木成牌。以渡人。乃過水之具。",
    "X24n0468_001:0772a08": "亦船之類也。以是義理之故。乃指土文所言之意",
    "X24n0468_001:0772a09": "也。佛嘗謂汝等比邱。當知我之說法。如船筏之譬",
    "X24n0468_001:0772a10": "喻。是未渡之時不可無船筏。喻若未了悟真性之",
    "X24n0468_001:0772a11": "時。不可無佛法也。既渡之後。則不須船筏。喻既了",
    "X24n0468_001:0772a12": "悟真性之後。即不須佛法也。如此則既悟之後。佛",
    "X24n0468_001:0772a13": "法尚當捨去。則非佛法而為外道法者。尤當捨去。",
    "X24n0468_001:0772a14": "故云法尚應捨。何況非法。傅大士頌曰。渡河須用",
    "X24n0468_001:0772a15": "筏。到岸不須船。此言盡之矣。",
    "X24n0468_001:0772a17": "金剛經註解卷之一"
}