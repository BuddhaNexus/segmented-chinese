{
    "X78n1556_008:0686c17": "建中靖國續燈錄卷第八　　　〔宋刻〕",
    "X78n1556_008:0686c19": "東京法雲禪寺住持傳法佛國禪師(臣)惟白集",
    "X78n1556_008:0686c20": "　　對機門",
    "X78n1556_008:0686c21": "　　　南嶽懷讓禪師第十二世",
    "X78n1556_008:0686c22": "舒州浮山法遠圓鑑禪師法嗣",
    "X78n1556_008:0686c23": "東京十方淨因禪院淨照禪師諱道臻。福州古田人",
    "X78n1556_008:0686c24": "也。俗姓載氏。父夢偉冠裳者導從至舍。母黃氏遂姙。",
    "X78n1556_008:0687a01": "復夢幢幡梵唄引厖眉碧眼僧至。乃誕生也。十四歲。",
    "X78n1556_008:0687a02": "投上生院出家。持頭陀行。十九落髮。粗習經論。後遂",
    "X78n1556_008:0687a03": "遊方。參諸知識。道契圓鑑禪師。出世開堂　英宗皇",
    "X78n1556_008:0687a04": "帝遣使降香。繼而苗貴妃奏賜椹袍。都知蘭元振又",
    "X78n1556_008:0687a05": "奏賜覺照師名。周國大主表乞禪號。　神宗皇帝宣",
    "X78n1556_008:0687a06": "諭執政曰。道臻素有名德。宜擇一美號進呈。乃賜淨",
    "X78n1556_008:0687a07": "照禪師。京城創諸禪剎。選請宗匠。皆出師舉。悉稱",
    "X78n1556_008:0687a08": "　詔旨。元祐八年八月十七日。陞堂辭眾。寫偈坐滅。",
    "X78n1556_008:0687a09": "元豐三年春　慈聖光獻皇后上仙。百日建齋于慶",
    "X78n1556_008:0687a10": "壽殿。會千法師。是日　神宗皇帝賜坐　宣問。長老",
    "X78n1556_008:0687a11": "將何追薦　太皇。師對曰。臣僧得面　天顏。即　詔",
    "X78n1556_008:0687a12": "陞座。時有僧問　太皇仙遊。今在何處。師云。月落不",
    "X78n1556_008:0687a13": "離天。問。飇駕既遠。仁孝何追。祖意西來。乞師方便。師",
    "X78n1556_008:0687a14": "云。軒輝雖掩北。風教自存南。僧曰　聖君詞句宣傳",
    "X78n1556_008:0687a15": "去。寰海烝民捧誦來。師曰。刢利衲僧。問　勑宣千法",
    "X78n1556_008:0687a16": "師入　內。並賜椹袍。未審得何福報。師云。水長船高。",
    "X78n1556_008:0687a17": "僧曰　皇圖永固。長興不二之門。師云。淨因道處。不",
    "X78n1556_008:0687a18": "及闍梨。僧曰。三邊肅靜民安泰。五糓豐登賀太平。師",
    "X78n1556_008:0687a19": "云。不妨道著。僧曰。聖人當殿。對答分明。三十年後。此",
    "X78n1556_008:0687a20": "話盛行。師云。恰是。問　天賜六銖師已掛。將何報答",
    "X78n1556_008:0687a21": "　我皇恩。師云。雪峯道底。僧曰。睿澤已蒙師指示。",
    "X78n1556_008:0687a22": "　太皇仙馭往何方。師曰。天濶地濶。僧曰。一旦功成去。",
    "X78n1556_008:0687a23": "三祇果已圓。師云。真師子兒。僧云。恁麼則可謂師子",
    "X78n1556_008:0687a24": "窟中師子。師曰。不得鈍致山僧。師云。至道本無言說。",
    "X78n1556_008:0687b01": "何須問答去來。蓋為　太皇太后。感一人之至德。集",
    "X78n1556_008:0687b02": "萬善之鴻因。式薦　仙遊。證無生理。敢問諸人。今日",
    "X78n1556_008:0687b03": "種種佛事。時人道得。更有末後一句。還有人道得也",
    "X78n1556_008:0687b04": "無。良久。云。一人有慶。兆民賴之。切念臣山野常僧。行",
    "X78n1556_008:0687b05": "業無取。此日伏蒙　聖慈。特賜舉揚宗旨。言詞荒拙。",
    "X78n1556_008:0687b06": "冐犯　天威。但臣仰荷　宸恩。無任驚悚。久瀆　聖",
    "X78n1556_008:0687b07": "聰。伏惟珍重。",
    "X78n1556_008:0687b08": "問。師唱誰家曲。宗風嗣阿誰。師云。有錢使錢。無錢守",
    "X78n1556_008:0687b09": "貧。僧曰。月華嫡子。臨濟兒孫。師曰。放儞三十棒。問。如",
    "X78n1556_008:0687b10": "何是淨因境。師云。法廣殿牌。　仁宗親寫。僧曰。如何",
    "X78n1556_008:0687b11": "是境中人。師云。六代祖師天下聞。問。如何是道。師云。",
    "X78n1556_008:0687b12": "古今行不盡。僧曰。如何是道中人。師云。萬家烟火外。",
    "X78n1556_008:0687b13": "一枕水雲間。問。如何是佛。師云。朝粧香。暮換水。問。如",
    "X78n1556_008:0687b14": "何是觀音妙智力。師云。河南犬吠。河北驢鳴。問。如何",
    "X78n1556_008:0687b15": "是祖師西來意。師云。拄杖橫擔不到肩。僧曰。謝師答",
    "X78n1556_008:0687b16": "話。師云。錯認定盤星。師云。一問一答。無有盡時。古人",
    "X78n1556_008:0687b17": "呼作無盡藏海。亦呼為方便門。於衲僧面前。遠之遠",
    "X78n1556_008:0687b18": "矣。何故。權柄在手。縱奪自由。坐斷毗盧。壁立千仞。善",
    "X78n1556_008:0687b19": "財樓閣。孰肯優遊。華藏琅函。未之足拾。丈夫猛利。本",
    "X78n1556_008:0687b20": "合如然。過後思量。成第二月。除茲投機徇器。止宿草",
    "X78n1556_008:0687b21": "庵。就下平高。曲成萬物。周流無滯。觸處皆通。苟不盡",
    "X78n1556_008:0687b22": "毫毛。自取其咎。如斯談說。笑殺衲僧。且道誰是解笑",
    "X78n1556_008:0687b23": "者。良久云。看。",
    "X78n1556_008:0687b24": "上堂。拈拄杖云。楖[木*栗]木杖子。善能談佛祖。聾人既得",
    "X78n1556_008:0687c01": "聞。啞人亦解語。指白石為玉。點黃金為土。便恁麼會",
    "X78n1556_008:0687c02": "去。他家未相許。不相許。莫莽鹵。南街打皷北街舞。",
    "X78n1556_008:0687c03": "廬州興化仁岳禪師泉南人也。挺秀江淮禪林。㧞萃",
    "X78n1556_008:0687c04": "圓鑒宗席。首演說法於龍舒。後傳燈於淝水。熈寧十",
    "X78n1556_008:0687c05": "年秋。一日。書頌云。金雞抱玉卯。玉兔長鳳兒。舉頭南",
    "X78n1556_008:0687c06": "瞻部。飛過西耶尼。遂趺坐而逝。茶毗。獲舍利千餘。建",
    "X78n1556_008:0687c07": "塔于郡西。問。如何是祖師西來意。師云。河裡木頭船。",
    "X78n1556_008:0687c08": "問。皷聲纔罷。猊座高登。朝蓋臨筵。合談何事。師云。天",
    "X78n1556_008:0687c09": "清地寧。僧曰。大眾證明。師云。寒山拊掌。拾得呵呵。問。",
    "X78n1556_008:0687c10": "和尚如何為人。師舉拂子。問。如何是和尚家風。師云。",
    "X78n1556_008:0687c11": "曲[彔*頁]禪床。僧曰。客來如何祗待。師云。拄杖子。問。如何",
    "X78n1556_008:0687c12": "是佛。師云。頂上螺紋。問。昔日祖師伸三拜。歸位端然",
    "X78n1556_008:0687c13": "事如何。師云。金剛朝合掌。泥人夜點頭。僧曰。未審意",
    "X78n1556_008:0687c14": "旨如何。師云。十五十六。日月相逐。僧曰。更深方見把",
    "X78n1556_008:0687c15": "針人。師云。且莫錯認。問。如何是大道之原。師云。黃河",
    "X78n1556_008:0687c16": "輥底流。僧曰。學人未曉。師云。貫注新羅國。問。不看澄",
    "X78n1556_008:0687c17": "潭月。不守枯木巖。是什麼人。師云。潦倒漁翁。躘踵樵",
    "X78n1556_008:0687c18": "子。僧曰。究竟如何。師云。相逢皷腹。拍手謳謌。問。如何",
    "X78n1556_008:0687c19": "是佛法大意。師云。臨濟問黃蘗。僧曰。學人不會。師云。",
    "X78n1556_008:0687c20": "三回喫棒來。問。一花開五葉。結果自然成。如何是那",
    "X78n1556_008:0687c21": "一花。師云。不堪供養佛。僧曰。摘向什麼處。師云。十字",
    "X78n1556_008:0687c22": "糞堆頭。問。一大藏教。盡是名言。離此名言。如何指",
    "X78n1556_008:0687c23": "示。師云。癩馬揩枯柳。僧曰。學人不會。師云。駱[馬*色]好喫",
    "X78n1556_008:0687c24": "鹽。僧曰。畢竟如何。師云。鐵鞭指處馬空嘶。問。佛處深",
    "X78n1556_008:0688a01": "宮時如何。師云。著珍御服。僧曰。踰城出家時如何。師",
    "X78n1556_008:0688a02": "云。掛弊垢衣。僧曰。不出不處時如何。師云。一刀兩段。",
    "X78n1556_008:0688a03": "上堂云。當今一句。已在言前。未舉先聞。早彰醜陋。更",
    "X78n1556_008:0688a04": "待捼腰捺膝。跬步向前。擬動舌端。紛然失緒。若據衲",
    "X78n1556_008:0688a05": "僧分上。豈落今時。建立宗乘。隨機應副。所以拈鎚舉",
    "X78n1556_008:0688a06": "拂。瞬目揚眉。談古陳今。一斯方便。更乃看風辨的。照",
    "X78n1556_008:0688a07": "冉當懷。棒喝全提。豈同容易。蓋是事不獲已。曲為今",
    "X78n1556_008:0688a08": "時。到遮裡。若是久曾淘汰。回首高流。歷涉長波。自知",
    "X78n1556_008:0688a09": "冷暖。若遇初機禪客。緇素未分。權展機鋒。豁明大智。",
    "X78n1556_008:0688a10": "要伊回光自照。直於指外明機。返本歸源。莫向途中",
    "X78n1556_008:0688a11": "受用。變通衲子。不用踟蹰。關捩動時。新羅渤海。久立。",
    "X78n1556_008:0688a12": "珍重。",
    "X78n1556_008:0688a13": "蘄州白雲山廣教景雲禪師陝府夏縣人也。姓李氏。",
    "X78n1556_008:0688a14": "生不葷茹。親族異之。投西京靈山院臻上人出家。二",
    "X78n1556_008:0688a15": "十五落髮。遊方參問。得法於圓鑑禪師。後蘄守喬矦",
    "X78n1556_008:0688a16": "聞師道譽。命住是山。問。如何是佛法的的大意。師云。",
    "X78n1556_008:0688a17": "棒打石人開鉄眼。僧曰。即此便是也。師云。有甚交涉。",
    "X78n1556_008:0688a18": "問。師唱誰家曲。宗風嗣阿誰。師云。須彌頂上撞金鐘。",
    "X78n1556_008:0688a19": "問。如何是無縫塔。師云。任是僧繇誇好手。教君圖繪",
    "X78n1556_008:0688a20": "也無門。僧曰。如何是塔中人。師云。揚眉招手喚。對面",
    "X78n1556_008:0688a21": "少人逢。許內翰問。如何是廣教境。師云。一片白雲橫",
    "X78n1556_008:0688a22": "嶽頂。翰曰。如何是境中人。師云。今日尊官入院。",
    "X78n1556_008:0688a23": "上堂云。雲籠玉殿。風掃金沙。靈苗得地。徧野開花。遊",
    "X78n1556_008:0688a24": "人賞玩。禪子嘆嗟。咄。不悟少林真端的。背却彌陀討",
    "X78n1556_008:0688b01": "釋迦。上堂云。紅爐焰上。金雪花開。白雲堂中。木人拊",
    "X78n1556_008:0688b02": "掌。直得天垂甘露。地涌珊瑚。無情日夜談真諦。不知",
    "X78n1556_008:0688b03": "誰是契如如。擊禪牀一下。上堂云。道。道。箇中無紫皂。",
    "X78n1556_008:0688b04": "禪。禪。門與白雲連。向上一路。千聖不傳。胡家曲子如",
    "X78n1556_008:0688b05": "何唱。會麼。清風明月夜。浪打釣魚船。咄。上堂云。了。了。",
    "X78n1556_008:0688b06": "人人道好。妙。妙。馨香誰曉。曉兮獲圓通。好兮談妙道。",
    "X78n1556_008:0688b07": "無限清風座下生。身中悟得無生老。無生老。報君知。",
    "X78n1556_008:0688b08": "一片無瑕萬古輝。咄。",
    "X78n1556_008:0688b09": "無為軍廬江西禪繼禪師師。問。如何是祖師西來意。",
    "X78n1556_008:0688b10": "師云。枯木巖前。僧云。意旨如何。師云。抽條石筍。上堂",
    "X78n1556_008:0688b11": "云。青山青鬱鬱。淥水淥依依。物物尚如此。禪人作麼",
    "X78n1556_008:0688b12": "知。若乃知得。觸目而真。更無別事。一一法上一如來。",
    "X78n1556_008:0688b13": "一一塵中一彌勒。若也不知。且向三條椽下六尺單",
    "X78n1556_008:0688b14": "前。快須究取。良久。云。自是心源不調伏。祖師元是世",
    "X78n1556_008:0688b15": "間人。喝一喝。",
    "X78n1556_008:0688b16": "宿州定林惠琛禪師問。千百億化身。未審那箇是如",
    "X78n1556_008:0688b17": "來身。師云。應物現形。僧曰。恁麼則普現群生前。師云。",
    "X78n1556_008:0688b18": "倒退三千。問。如何是道。師云。祗在目前。僧曰。為什麼",
    "X78n1556_008:0688b19": "不見。師云。瞎。",
    "X78n1556_008:0688b20": "秀州本覺若珠禪師福州人也。姓卓氏。母懷妊時。常",
    "X78n1556_008:0688b21": "感異夢。及生。祥光照室。七歲出家。恩度受具。後慕遊",
    "X78n1556_008:0688b22": "方。到蘇州天平圓鑑禪師法席。鑒問。父母未生時。那",
    "X78n1556_008:0688b23": "箇是汝本來面目。師於言下忽然有省。遂執侍巾瓶。",
    "X78n1556_008:0688b24": "至舒州浮山。每入室時。運石一轉。自後遁迹。日誦蓮",
    "X78n1556_008:0688c01": "經三帙。常坐不臥。後住[橘-矛+隹]城。法道大播。元祐元年十",
    "X78n1556_008:0688c02": "月十日。命元照律師結大界相畢。翌日。沐浴淨髮。召",
    "X78n1556_008:0688c03": "眾曰。吾世緣將謝。汝善護持。言畢。趺坐而逝。七日身",
    "X78n1556_008:0688c04": "不傾側。茶毗。得五色舍利。塔葬本山。問。如何是道。師",
    "X78n1556_008:0688c05": "舉起拳。僧曰。不會。師云。拳頭也不識。問。師唱誰家曲。",
    "X78n1556_008:0688c06": "宗風嗣阿誰。師云。一音剖出塵沙界。豁達靈通副萬",
    "X78n1556_008:0688c07": "機。僧曰。恁麼則葉縣親孫。浮山嫡子。師云。何不領話。",
    "X78n1556_008:0688c08": "僧曰。話道什麼。師云。十萬八千。上堂云。說佛說祖。埋",
    "X78n1556_008:0688c09": "沒宗乘。舉古談今。淹留衲子。撥開上路。誰敢當頭。齊",
    "X78n1556_008:0688c10": "立下風。不勞拈出。無星稱子。如何辨得斤兩。若也辨",
    "X78n1556_008:0688c11": "得。須彌秖重半銖。若辨不得。拗折秤衡。向日本國裡",
    "X78n1556_008:0688c12": "與諸人相見。",
    "X78n1556_008:0688c13": "荊門軍玉泉山景德謂芳禪師問。從上諸聖。以何示",
    "X78n1556_008:0688c14": "人。師拈起拄杖。僧曰。學人不會。師云。兩手分付。僧擬",
    "X78n1556_008:0688c15": "議。師便打。問。如何是和尚家風。師云。針鋒頭上飜筋",
    "X78n1556_008:0688c16": "斗。僧曰。意旨如何。師云。紅爐焰上碧瑠璃。問。如何是",
    "X78n1556_008:0688c17": "一乘法。師云。的當塵毛現。上堂云。天駒未運。賓主照",
    "X78n1556_008:0688c18": "用齊行。毒皷一鳴。瞎祖盲賢失宗旨。或高提神杖。或",
    "X78n1556_008:0688c19": "副類千端。影草竿頭火炬輝。寶劍刃中金毛吼。在主。",
    "X78n1556_008:0688c20": "則离南坎北。據賓。乃卯東酉西。風雲合會。交光八面",
    "X78n1556_008:0688c21": "全收。應用同時。函葢陣圖齊剪。雙開雙掩。令在當人。",
    "X78n1556_008:0688c22": "正按正提。藏鋒出袖。他亡此滅。猶懷組繡香囊。獲印",
    "X78n1556_008:0688c23": "回戈。始見文班武列。須分勝敗。豈許東西。火燄七星",
    "X78n1556_008:0688c24": "光射。須知百花競發。金針未舉。鋒露山河。玉印未開。",
    "X78n1556_008:0689a01": "光舒大野。曉色纖毫不犯。暗中眉目須分。白牛巖下",
    "X78n1556_008:0689a02": "非藏。金鳳幽庭豈鎻。君臣合會。舞蹈無門。浩意融懷。",
    "X78n1556_008:0689a03": "蜜移一步。頭角未現。布異類以周流。玉線關開。盡屬",
    "X78n1556_008:0689a04": "利生遮畔。大地都盧無的止。萬古澄潭月耀騰。荒田",
    "X78n1556_008:0689a05": "野戰眉不開。午夜陣圓宜豹變。正則龍銜異寶。偏乃",
    "X78n1556_008:0689a06": "鶴宿銀籠。正偏巨意若支離。失曉手中珠落地。異中",
    "X78n1556_008:0689a07": "見異。猶尺璧而胡分。出語不曉。似空中而赴倒。敲則",
    "X78n1556_008:0689a08": "大夜消忘。唱乃長天免運。放曠淋漓雨不傷。猶是夜",
    "X78n1556_008:0689a09": "明簾外客。師一日沐浴淨髮。書頌云。三更打破無巴",
    "X78n1556_008:0689a10": "鼻。午夜敲開大道機。二千年前石人髓。不以露布報",
    "X78n1556_008:0689a11": "人知。乃擲筆。安坐而逝。",
    "X78n1556_008:0689a12": "廬山歸宗承天鴻式禪師問。如何是歸宗境。師云。右",
    "X78n1556_008:0689a13": "軍墨池。僧曰。若不張帆。焉知海濶。師云。想汝不知落",
    "X78n1556_008:0689a14": "處。師於熈寧二年七月十九日上堂辭眾。云。須彌倒",
    "X78n1556_008:0689a15": "卓。海水逆流。石人破浪棹孤舟。拍手呵呵誰是侶。大",
    "X78n1556_008:0689a16": "千沙界任遨遊。咄。言畢。趺坐而逝。",
    "X78n1556_008:0689a17": "東京華嚴普孜禪師建州建陽謝氏子也。幼習儒老。",
    "X78n1556_008:0689a18": "復看佛經。至識自心源。夙根啟發。遂投太平興國西",
    "X78n1556_008:0689a19": "律院僧可崇出家得度。具戒。遊方參道。詣龍舒浮山",
    "X78n1556_008:0689a20": "圓鑑禪師法席。入室扣請。頓悟祖意。舒人請居甘露．",
    "X78n1556_008:0689a21": "太平二剎。道譽大播。後退居淨因。元豐五年。左右街",
    "X78n1556_008:0689a22": "僧錄定居華嚴。再整禪規。京城內外。翕然歸向。八年",
    "X78n1556_008:0689a23": "四月十日　詔入　禁中說法　天子錫賚甚厚。是",
    "X78n1556_008:0689a24": "月十四日。辭眾坐逝。茶毗斂骨。塔于開封林家村。師",
    "X78n1556_008:0689b01": "性澄止水。語灑寒冰。解達宗乘。見超情識。繼唱臨濟",
    "X78n1556_008:0689b02": "三玄九帶。深造曹洞五位十玄。故湊泊者望其津涯",
    "X78n1556_008:0689b03": "而已。問。如何是賓中賓。師云。客路似天遠。僧曰。如何",
    "X78n1556_008:0689b04": "是賓中主。師云。侯門似海深。僧曰。如何是主中主。師",
    "X78n1556_008:0689b05": "云。寰中天子勅。僧曰。如何是主中賓。師云。塞外將軍",
    "X78n1556_008:0689b06": "令。師云。賓中問主。互換機鋒。主中問賓。同生同死。主",
    "X78n1556_008:0689b07": "中辨主。飲氣吞聲。賓中覔賓。白雲萬里。故句中無意。",
    "X78n1556_008:0689b08": "意在句中。於斯明得。一雙孤鴈撲地高飛。於斯未明。",
    "X78n1556_008:0689b09": "一對鴛鴦溪邊獨立。知音禪客。相共證明。彰響異流。",
    "X78n1556_008:0689b10": "切須子細。良久。云。若是陶淵明。攢眉却歸去。",
    "X78n1556_008:0689b11": "舒州甘露法眼禪師諱慶餘。姓黃氏。建州建安人也。",
    "X78n1556_008:0689b12": "本州大中寺出家。試經得度。遊歷江淮宗席。參圓鑑",
    "X78n1556_008:0689b13": "禪師。投機印可。出世甘露。人天瞻仰。退居京師華嚴。",
    "X78n1556_008:0689b14": "王公貴人皆來諮道。都尉曹公見謂。此真吾師也。朝",
    "X78n1556_008:0689b15": "夕扣請。奏賜章服．師名。元豐六年八月五日。示眾云。",
    "X78n1556_008:0689b16": "浮世幻身。安能久寄。索筆書頌。投毫而逝。問。如何是",
    "X78n1556_008:0689b17": "意中玄。師云。千思萬想。僧曰。如何是句中玄。師云。七",
    "X78n1556_008:0689b18": "步成章。僧曰。如何是玄中玄。師云。百發百中。師云。三",
    "X78n1556_008:0689b19": "玄三要。大道直衝。活捉生擒。奪人奪境。直得把斷要",
    "X78n1556_008:0689b20": "津。聖凡路絕。一似倚天長劍。誰敢當頭。擬議之間。喪",
    "X78n1556_008:0689b21": "身失命。正當恁麼時。何人出來定當。良久。云。須是王",
    "X78n1556_008:0689b22": "索仙陀婆始得。",
    "X78n1556_008:0689b23": "廬山歸宗承天普安禪師問。學人上來。請師一接。師",
    "X78n1556_008:0689b24": "云。陽氣發時無硬地。僧曰。莫便是為人處也。師云。卞",
    "X78n1556_008:0689c01": "和之璧。難遇良工。僧曰。不因一事。不長一智。師云。賣",
    "X78n1556_008:0689c02": "金難遇買金人。上堂云。金風乍扇。黃菊初開。泉鳴山",
    "X78n1556_008:0689c03": "谷。月照樓臺。門門顯煥。物物全彰。還有薦得者麼。良",
    "X78n1556_008:0689c04": "久。云。令人轉憶龐居士。天上人間不可陪。上堂云。桃",
    "X78n1556_008:0689c05": "花紅。李花白。堪羨靈雲最高格。覿面相逢頃刻間。鷂",
    "X78n1556_008:0689c06": "子已過新羅國。",
    "X78n1556_008:0689c07": "南康軍南山清隱院惟湜禪師問。達磨未來時如何。",
    "X78n1556_008:0689c08": "師云。三更月到窓。僧曰。來後如何。師云。平旦日頭出。",
    "X78n1556_008:0689c09": "僧曰。還有西來意也無。師云。一片海雲遮不得。舒光",
    "X78n1556_008:0689c10": "直透水晶宮。問。如何是佛。師云。罵著不嗔。僧曰。如何",
    "X78n1556_008:0689c11": "是法。師云。喚著不應。僧曰。佛法兩字。如何理論。師云。",
    "X78n1556_008:0689c12": "我不喜聞。問。諸聖說不及處。請師說。師云。暗裡皺眉。",
    "X78n1556_008:0689c13": "僧曰。大眾側聆也。師云。天明合掌。僧呵呵大笑。師云。",
    "X78n1556_008:0689c14": "切忌。切忌。問。如何是道。師云。斜街曲巷。僧曰。如何是",
    "X78n1556_008:0689c15": "道中人。師云。百藝百窮。上堂云。南山峭峻。登者還稀。",
    "X78n1556_008:0689c16": "後靠萬丈洪涯。猿鳥不絕。前臨千尺洪波。舟檝難渡。",
    "X78n1556_008:0689c17": "中流渺漠。休駐蘭舸。彼此岸頭。不須繫纜。且道向什",
    "X78n1556_008:0689c18": "麼處安泊。良久。云。有時因好月。特地過滄洲。上堂云。",
    "X78n1556_008:0689c19": "一念不生。伎倆俱盡。一法未有。計較不成。便請高掛",
    "X78n1556_008:0689c20": "鉢囊。橫擔拄杖。出一叢林。入一法席。踏著稱槌硬似",
    "X78n1556_008:0689c21": "鐵。豈是古佛心。青絹扇子足風凉。不是西來意。一任",
    "X78n1556_008:0689c22": "驢鳴狗吠。風吹日炙。",
    "X78n1556_008:0689c23": "舒州浮山太平洪璉禪師問。楞伽四卷從何得。莫是",
    "X78n1556_008:0689c24": "當初錯下言。師云。蔣白元來是秀才。問。達磨西來。教",
    "X78n1556_008:0690a01": "外別傳。為什麼將往隨後。師云。錦上添花。師云。教外",
    "X78n1556_008:0690a02": "別傳。直指人心。見性成佛。敢問諸人。作麼生說箇見",
    "X78n1556_008:0690a03": "性底道理。良久。云。遠觀山有色。近聽水無聲。",
    "X78n1556_008:0690a04": "潭州南嶽衡嶽寺奉能禪師上堂云。宗風纔舉。萬里",
    "X78n1556_008:0690a05": "雲収。法令若行。千峯寒色。須彌頂上。白浪滔天。大海",
    "X78n1556_008:0690a06": "波中。紅塵滿地。應思黃梅昔日。少室當年。不能退己",
    "X78n1556_008:0690a07": "讓人。遂使樁糠答志。斷臂酬心。何以衡嶽這裡。山畬",
    "X78n1556_008:0690a08": "粟米飯。一桶勿鹽羹。苦樂共住。隨高就低。且不是南",
    "X78n1556_008:0690a09": "頭買貴。北頭賣賤。直教文殊稽首。迦葉攢眉。龍樹．馬",
    "X78n1556_008:0690a10": "鳴吞聲飲氣。目連．鶖子且不能為。為什麼如此。諦觀",
    "X78n1556_008:0690a11": "法王法。法王法如是。",
    "X78n1556_008:0690a12": "筠州大愚山興教守芝禪師法嗣",
    "X78n1556_008:0690a13": "潭州開福守義禪師問。如何是佛。師云。撲不破。僧曰。",
    "X78n1556_008:0690a14": "秋來黃葉落。師云。速禮三拜。上堂云。瀟湘岸上。總似",
    "X78n1556_008:0690a15": "今日風恬浪靜。是人過得。不妨奇特。忽遇蓮花潭內",
    "X78n1556_008:0690a16": "洪波浩渺。白浪滔天。又作麼生過。良久。云。行船由在",
    "X78n1556_008:0690a17": "把梢人。",
    "X78n1556_008:0690a18": "南嶽雲峯文悅禪師洪州人也。少出家圓具。參大愚",
    "X78n1556_008:0690a19": "芝禪師。頓悟心印。遂徧歷禪室。到泐潭澄禪師法席。",
    "X78n1556_008:0690a20": "遇南禪師。遂為道契。一日。謂南曰。觀吾師法器異常。",
    "X78n1556_008:0690a21": "何滯於此。南不喜師語。師從容曰。吾師若去參慈明。",
    "X78n1556_008:0690a22": "他日必為臨濟下宗主也。南遂諾之。遙往慈明。果然",
    "X78n1556_008:0690a23": "發悟。南師出世同安。師即領眾助揚宗風。後洪帥請",
    "X78n1556_008:0690a24": "居西山翠巖。次移南嶽法輪雲峯。治平中。坐滅龕中。",
    "X78n1556_008:0690b01": "常涌舍利。問。如何是道。師云。路不拾遺。僧曰。如何是",
    "X78n1556_008:0690b02": "道中人。師云。草賊大敗。僧禮拜。師噓一聲。問。萬法歸",
    "X78n1556_008:0690b03": "一。一歸何處。師云。黃河九曲。僧曰。如何是第一句。師",
    "X78n1556_008:0690b04": "云。垂手過膝。僧曰。如何是第二句。師云。萬里崖州。僧",
    "X78n1556_008:0690b05": "曰。如何是第三句。師云。糞箕掃箒。問。如何是深山巖",
    "X78n1556_008:0690b06": "崖佛法。師云。猢獼倒上樹。問。如何是無縫塔。師云。四",
    "X78n1556_008:0690b07": "楞著地。僧曰。如何是塔中人。師云。香風吹萎花。更雨",
    "X78n1556_008:0690b08": "新好者。問。如何是衲衣下事。師云。皮裹骨。問。不涉廉",
    "X78n1556_008:0690b09": "纖。請師速道。師云。須彌山。問。如何是般若體。師云。箭",
    "X78n1556_008:0690b10": "穿楊葉。僧曰。如何是般若用。師云。蛇穿鼠穴。問。如何",
    "X78n1556_008:0690b11": "是清淨法身。師云。柴場荻草。",
    "X78n1556_008:0690b12": "上堂云。諸佛出世。平地陷人。祖師西來。承虗接響。一",
    "X78n1556_008:0690b13": "大藏教。誑譃閭閻。明眼衲僧。自救不了。諸人到遮裡。",
    "X78n1556_008:0690b14": "憑何話會。良久。云。為眾竭力。禍出私門。擊禪牀一下。",
    "X78n1556_008:0690b15": "上堂云。聲色不到處。病在見聞。言詮不及處。過在唇",
    "X78n1556_008:0690b16": "吻。離却咽喉一句作麼生道。若道得。坐斷天下人舌",
    "X78n1556_008:0690b17": "頭。若道不得。法輪門下有粥有飯。",
    "X78n1556_008:0690b18": "上堂云。語不離窠窟。焉能出蓋纏。片雲橫谷口。迷却",
    "X78n1556_008:0690b19": "幾人源。所以道。言無展事。語不投機。承言者喪。滯句",
    "X78n1556_008:0690b20": "者迷。汝等諸人到這裡。憑何話會。良久。云。欲得不招",
    "X78n1556_008:0690b21": "無間業。莫謗如來正法輪。",
    "X78n1556_008:0690b22": "饒州承天應禪師問。如何是芝山境。師云。三月野花",
    "X78n1556_008:0690b23": "遊不猒。更深猶插滿頭歸。僧曰。如何是境中人。師云。",
    "X78n1556_008:0690b24": "五湖雲水客。到此罷追尋。",
    "X78n1556_008:0690c01": "越州大禹山簡南禪師上堂云。湖邊山邊太平道。馬",
    "X78n1556_008:0690c02": "公賀公前後意。青山屹屹變洪波。洪波渺渺成平地。",
    "X78n1556_008:0690c03": "不是邀君傲名利。盡為蒼生垂巨庇。萬頃良田千古",
    "X78n1556_008:0690c04": "中。兒孫不識法王記。其中有剎崇來久。雪庭籌室誰",
    "X78n1556_008:0690c05": "知有。翠竹黃花歲已深。陶令遠師空執手。昨夜南星",
    "X78n1556_008:0690c06": "回北斗。良久。云。看。",
    "X78n1556_008:0690c07": "郢州興陽山啟珊禪師問。祖意教意。是同是別。師云。",
    "X78n1556_008:0690c08": "百尺竿頭開口笑。僧曰。風高月冷乾坤靜。直下無私",
    "X78n1556_008:0690c09": "暢殺人。師云。謌謠滿路。僧禮拜。師便打。上堂云。霧籠",
    "X78n1556_008:0690c10": "山色。雨灑長空。日月雖昇。遊人不見。這箇葛藤且致。",
    "X78n1556_008:0690c11": "泥水不分一句作麼生道。良久云。為儞諸人注破。以",
    "X78n1556_008:0690c12": "拄杖擊一下。",
    "X78n1556_008:0690c13": "郢州興陽山慧光院啟舟禪師上堂云。遠山岌岌。春",
    "X78n1556_008:0690c14": "夏如然。涓水滔滔。四時無間。平川眺望。廓落乾坤。坐",
    "X78n1556_008:0690c15": "對孤峯。咫尺日月。覩此時景。便合歇去。說箇什麼天",
    "X78n1556_008:0690c16": "台．南嶽．峩眉．五臺盡是塵。是未妄向他人口中作則。",
    "X78n1556_008:0690c17": "既不如此。又作麼生商量。良久。云。睫在目前長不見。",
    "X78n1556_008:0690c18": "道非物外更何求。",
    "X78n1556_008:0690c19": "筠州洞山子圓禪師上堂。有僧出。拋下坐具。師云。一",
    "X78n1556_008:0690c20": "釣便上。僧拈起坐具。師云。弄巧成拙。僧曰。自古無生",
    "X78n1556_008:0690c21": "曲。須是遇知音。師云。波斯入唐土。上僧大笑。歸眾。",
    "X78n1556_008:0690c22": "潭州石霜山法永禪師法嗣",
    "X78n1556_008:0690c23": "金陵保寧承泰禪師問。師唱誰家曲。宗風嗣阿誰。師",
    "X78n1556_008:0690c24": "云。無角鐵牛生意氣。僧曰。未審的嗣何人。師云。瀟湘",
    "X78n1556_008:0691a01": "月上碧天明。",
    "X78n1556_008:0691a02": "南嶽福嚴保宗禪師上堂云。世尊周行七步。舉足全",
    "X78n1556_008:0691a03": "乖。目顧四方。觸途成滯。全襴授去。殃及兒孫。玉偈傳",
    "X78n1556_008:0691a04": "來。掛人唇吻。風幡悟性。未離色塵。鉢水投針。全成管",
    "X78n1556_008:0691a05": "見。祖師九年面壁。不見纖毫。盧公六代傳衣。圖他小",
    "X78n1556_008:0691a06": "利。江西一喝。不解護初。德嶠全施。未知護末。南山鼈",
    "X78n1556_008:0691a07": "鼻。謾指蹤由。北院枯松。徒彰風彩。雲門顧鑒。落二落",
    "X78n1556_008:0691a08": "三。臨濟全提。錯七錯八。若說君臣五位。直如紙馬過",
    "X78n1556_008:0691a09": "江。更推賓主交參。恰似泥人澡洗。獨超象外。且非捉",
    "X78n1556_008:0691a10": "兔之鷹。混跡塵中。未是齩猪之狗。何異趒坑墮壍。正",
    "X78n1556_008:0691a11": "是避溺投宜。如斯之解。正在常途。出格道人如何話",
    "X78n1556_008:0691a12": "會。豈不見陶潛俗子。尚自覩事見機。而今祖室子孫。",
    "X78n1556_008:0691a13": "不可皮下無血。喝一喝。",
    "X78n1556_008:0691a14": "南嶽勝業智增禪師問。如何是南嶽境。師云。音聲鳥。",
    "X78n1556_008:0691a15": "娑羅花。僧曰。如何是境中人。師云。山間坐。林下行。僧",
    "X78n1556_008:0691a16": "曰。向上事又作麼生。師云。萬年松色拂雲高。",
    "X78n1556_008:0691a17": "郢州大陽山長慶如漢禪師問。如何是佛。師云。未離",
    "X78n1556_008:0691a18": "兜率天。波旬眼滴血。僧曰。畢竟成得什麼邊事。師云。",
    "X78n1556_008:0691a19": "後生雖可畏。年老得人嫌。問。如何是敲磕底句。師云。",
    "X78n1556_008:0691a20": "檻外竹搖風。驚起幽人睡。僧曰。觀音門大啟也。師云。",
    "X78n1556_008:0691a21": "師子齩人。上堂云。聞聲悟道。失却觀音眼睛。見色明",
    "X78n1556_008:0691a22": "心。昧了文殊巴鼻。一出一入。半開半合。泥牛昨夜遊",
    "X78n1556_008:0691a23": "滄海。直至如今不見回。咄。",
    "X78n1556_008:0691a24": "湖州天聖皓太禪師法嗣",
    "X78n1556_008:0691b01": "湖州西余山寶實禪師問。世尊道。我四十九年不曾",
    "X78n1556_008:0691b02": "說一字法。和尚因何列眾陞堂。師云。不容我秖對。僧",
    "X78n1556_008:0691b03": "擬進語。師云。十萬八千。上堂云。無風起浪。井底烟生。",
    "X78n1556_008:0691b04": "刢利衲僧。切忌蹉過。參。",
    "X78n1556_008:0691b05": "汝州寶應法昭禪師法嗣",
    "X78n1556_008:0691b06": "滁州瑯瑘山方銳禪師問。一佛出世。各坐一花。和尚",
    "X78n1556_008:0691b07": "出世。有何祥瑞。師云。月中仙桂生林野。海底珊瑚秀",
    "X78n1556_008:0691b08": "碧峯。僧曰。恁麼則紫金剛座重新出。優鉢羅花依舊",
    "X78n1556_008:0691b09": "開。師云。玉鳳夜銜花。不許時人得。僧曰。不因水漲。不",
    "X78n1556_008:0691b10": "見船高。師云。放過一著。上堂云。造化無生物之心。而",
    "X78n1556_008:0691b11": "物物自成。雨露非潤物之意。而靈苗自榮。所以藥劑",
    "X78n1556_008:0691b12": "不食。而病自損。良師不親。而心自明。故知妙慧靈光。",
    "X78n1556_008:0691b13": "不從緣得。到這裡。方許儞進步。瑯瑘與儞別作箇相",
    "X78n1556_008:0691b14": "見。還有麼。若無。不可厭良為賤。",
    "X78n1556_008:0691b15": "郢州興陽山希隱禪師問。如何是懸崖撒手底句。師",
    "X78n1556_008:0691b16": "云。明月照幽谷。僧曰。如何是末後再蘇底句。師云。白",
    "X78n1556_008:0691b17": "雲生太虗。僧曰。恁麼則樵夫出林丘。處處歌春色。師",
    "X78n1556_008:0691b18": "云。是人道得。上堂云。了見不見。見了未了。路上行人。",
    "X78n1556_008:0691b19": "林間宿鳥。月裡塔高十二層。天外星纏五百杪。要會",
    "X78n1556_008:0691b20": "麼。手執夜明符。幾箇知天曉。參。",
    "X78n1556_008:0691b21": "潤州金山曇頴達觀禪師法嗣",
    "X78n1556_008:0691b22": "湖州上方希元禪師問。牛頭未見四祖時如何。師云。",
    "X78n1556_008:0691b23": "富嫌千口少。僧曰。見後如何。師云。貧恨一身多。",
    "X78n1556_008:0691b24": "潤州普慈院崇珍禪師問。如何是普慈境。師云。出門",
    "X78n1556_008:0691c01": "便見鶴林山。僧曰。如何是境中人。師云。入門便見珍",
    "X78n1556_008:0691c02": "長老。",
    "X78n1556_008:0691c03": "太平州瑞竹仲和禪師問。得坐披衣人盡委。向上宗",
    "X78n1556_008:0691c04": "乘事如何。師云。但知冰是水。僧曰。更有事也無。師云。",
    "X78n1556_008:0691c05": "休問水成冰。僧曰。弄潮須是弄潮人。師云。這僧從浙",
    "X78n1556_008:0691c06": "中來。",
    "X78n1556_008:0691c07": "潤州金山懷賢圓通禪師問。師揚宗旨。得法何人。師",
    "X78n1556_008:0691c08": "拈起拂子。僧曰。鐵甕城頭曾印證。碧溪崖畔祖燈輝。",
    "X78n1556_008:0691c09": "師拂一拂云。聽事不真。喚鐘作甕。",
    "X78n1556_008:0691c10": "太平州隱靜山慧觀禪師問。如何是隱靜境。師云。千",
    "X78n1556_008:0691c11": "尺長松臨古路。一條寒澗截中峰。僧曰。如何是境中",
    "X78n1556_008:0691c12": "人。師云。巖前枯木啼黃鳥。林下僧居半白頭。僧曰。祖",
    "X78n1556_008:0691c13": "意西來又作麼生。師云。五峯高不下。萬木幾回秋。",
    "X78n1556_008:0691c14": "常州南禪福聖自聰禪師問。諸佛出世。天雨四花。和",
    "X78n1556_008:0691c15": "尚出世。有何祥瑞。師云。清風滿地。僧曰。恁麼則法界",
    "X78n1556_008:0691c16": "霑恩。師云。杲日當空。僧曰。向上更有事也無。師云。有",
    "X78n1556_008:0691c17": "僧曰。如何是向上事。師云。水因有月方知淨。天為無",
    "X78n1556_008:0691c18": "雲始見高。",
    "X78n1556_008:0691c19": "越州新昌石佛顯忠祖印禪師問。如何是不動尊。師",
    "X78n1556_008:0691c20": "云。熱鏊上猢猻。僧曰。如何是千百億化身。師云。添香",
    "X78n1556_008:0691c21": "換水。點燈掃地。僧曰。如何是毗盧師．法身主。師云。繫",
    "X78n1556_008:0691c22": "馬柱。僧曰。有什麼交涉。師云。縛殺這漢。問。會殺佛祖",
    "X78n1556_008:0691c23": "底。始是作家。如何是殺佛祖底劍。師云。不斬死漢。僧",
    "X78n1556_008:0691c24": "曰。如何是和尚劍。師云。令不重行。問。古人道。一大藏",
    "X78n1556_008:0692a01": "教盡是魔說。作麼生是佛說。師云。是佛則不說。僧曰。",
    "X78n1556_008:0692a02": "爭奈五千卷何。師云。不是汝分上事。僧曰。未審是誰",
    "X78n1556_008:0692a03": "分上事。師云。止止不須說。我法妙難思。問。如何是相",
    "X78n1556_008:0692a04": "生。師云。山河大地。僧曰。如何是想生。師云。兔子望月。",
    "X78n1556_008:0692a05": "僧曰。如何是流注生。師云。無間斷。僧曰。如何是色空。",
    "X78n1556_008:0692a06": "師云。五彩屏風。上堂云。咄。咄。咄。海底魚龍盡枯渴。三",
    "X78n1556_008:0692a07": "脚蝦蟆飛上天。脫殻烏龜火中活。上堂云。點時不到。",
    "X78n1556_008:0692a08": "皂白未分。到時不點。和泥合水。露柱[跳-兆+孛]跳入燈籠裡",
    "X78n1556_008:0692a09": "即且從他。汝眉毛因什麼却拖在脚跟下。直饒於此",
    "X78n1556_008:0692a10": "明得。也是猢猻戴席帽。於此未明。何異蛐[(乏-之+虫)*善]穿靴。然",
    "X78n1556_008:0692a11": "雖如此。笑我者多。哂我者少。",
    "X78n1556_008:0692a12": "杭州淨住院居說真淨禪師師參達觀。遂問云。某甲",
    "X78n1556_008:0692a13": "經論粗明。禪直不信。願師決疑。觀云。既不信禪。豈可",
    "X78n1556_008:0692a14": "明經。禪是經綱。經為禪網。提綱正網。了禪見經。師云。",
    "X78n1556_008:0692a15": "為某甲說禪看。觀云。向下文長。師云。若恁麼。經與禪",
    "X78n1556_008:0692a16": "乃一體。觀云。佛及祖非二心。如手搦拳。如拳搦手。師",
    "X78n1556_008:0692a17": "因而有省。乃成頌云。二十餘年用意猜。幾番曾把此",
    "X78n1556_008:0692a18": "心灰。而今潦倒逢知己。蔣白元來最秀才。",
    "X78n1556_008:0692a19": "宣州廣教院繼真文鑑禪師師參達觀。遂問云。某甲",
    "X78n1556_008:0692a20": "自講說外。究尋諸佛所說廣大。如何得見邊際去。觀",
    "X78n1556_008:0692a21": "云。子尋常憑何講說。師云。依教解義。觀云。依教解義。",
    "X78n1556_008:0692a22": "三世佛怨。師云。離教一字。如同魔說。觀云。不問子教",
    "X78n1556_008:0692a23": "義。講說者何人。師云。但見動靜語言。不可覩其形相。",
    "X78n1556_008:0692a24": "觀云。祇此無形相。便是廣大。若悟此心。便見邊際。師",
    "X78n1556_008:0692b01": "自此有省。上堂云。夫欲為宗師。須了明暗句。半夜裏",
    "X78n1556_008:0692b02": "貼眼。渾成空路布。多事釋迦文。生時強四顧。點胸獨",
    "X78n1556_008:0692b03": "稱尊。又周行七步。明復阿誰知。暗使何人悟。自後百",
    "X78n1556_008:0692b04": "千年。屈指河沙數。一盲引眾盲。眾盲相扶舉。他日見",
    "X78n1556_008:0692b05": "閻老。努目空相覰。是時休呌道。鑊湯無冷處。休空腹",
    "X78n1556_008:0692b06": "高心。但回盤轉筯。寄語後世人。莫被徐六語。",
    "X78n1556_008:0692b07": "湖州西余山拱辰禪師問。四眾雲臻於此日。請師方",
    "X78n1556_008:0692b08": "便展家風。師云。語不虗發。僧曰。全因此日。師云。功不",
    "X78n1556_008:0692b09": "浪施。問。如何是向上事。師云。赫日高懸。僧展兩手。師",
    "X78n1556_008:0692b10": "云。作麼生。僧禮拜。師云。猶較三十棒。上堂云。靈雲見",
    "X78n1556_008:0692b11": "花。眼中著翳。玄沙蹙指。體上遭迍。不如且恁麼過時。",
    "X78n1556_008:0692b12": "自然身心安樂。上堂云。理因事有。心逐境生。事境俱",
    "X78n1556_008:0692b13": "忘。千山萬水。作麼生得恰好去。良久。云。且莫剜肉成",
    "X78n1556_008:0692b14": "瘡。上堂云。登高萬丈。先以一步為初。窮海千尋。實乃",
    "X78n1556_008:0692b15": "一滴為本。若也如此。從微至著。以淺涉深。超越門風。",
    "X78n1556_008:0692b16": "斷定可便起。",
    "X78n1556_008:0692b17": "常州承天了素禪師問。師唱誰家曲。宗風嗣阿誰。師",
    "X78n1556_008:0692b18": "云。語言鶖子怕。動靜馬鳴驚。僧曰。達觀之道。從此盛",
    "X78n1556_008:0692b19": "行。師云。說箇什麼無著與天親。師舉拂子云。諸仁者。",
    "X78n1556_008:0692b20": "且道這箇還有法嗣也無。眾無對。師云。披衣過孟津。",
    "X78n1556_008:0692b21": "擊禪床。下座。",
    "X78n1556_008:0692b22": "越州法性院用章禪師問。師唱誰家曲。宗風嗣阿誰。",
    "X78n1556_008:0692b23": "師云。金烏出海人皆仰。僧曰。達觀嫡子。慈照兒孫。師",
    "X78n1556_008:0692b24": "云。已是昇天際。流光散百川。僧曰。浩瀚法才驚四眾。",
    "X78n1556_008:0692c01": "群賢皆羨震雷音。師云。歡君休舉目。射汝髑髏乾。",
    "X78n1556_008:0692c02": "越州法性紹明禪師問。如何是法性境。師云。海潮生",
    "X78n1556_008:0692c03": "戶外。寶塔聳雲中。僧曰。如何是境中人。師云。半凡半",
    "X78n1556_008:0692c04": "聖。僧曰。向上宗乘事若何。師云。六六三十六。",
    "X78n1556_008:0692c05": "蘇州崑山般若善端禪師問。有生有滅。盡是常儀。無",
    "X78n1556_008:0692c06": "生無滅時如何。師云。崑崙著靴空中立。僧云。莫便是",
    "X78n1556_008:0692c07": "為人處也無。師云。石女簪花火裡眠。僧曰。大眾證明。",
    "X78n1556_008:0692c08": "師云。更看泥牛鬥入海。",
    "X78n1556_008:0692c09": "蘇州洞庭惠月禪師法嗣",
    "X78n1556_008:0692c10": "蘇州薦福亮禪師問。不假言詮。請師示誨。師云。大眾",
    "X78n1556_008:0692c11": "總見汝恁麼問。僧曰。莫祇這便是也無。師云。罕逢穿",
    "X78n1556_008:0692c12": "耳客。上堂云。雲収天際。日到階前。景色如斯。禪流著",
    "X78n1556_008:0692c13": "眼。參。",
    "X78n1556_008:0692c14": "蘇州瑞元嵩禪師問。明月當天。為什麼不臨暗室。師",
    "X78n1556_008:0692c15": "云。爭奈何。僧曰。慈悲何在。師云。用不得。上堂云。三度",
    "X78n1556_008:0692c16": "喫棒。卒無一言。累他子孫分疎不下。直道過在什麼",
    "X78n1556_008:0692c17": "處。試請辨看。參。",
    "X78n1556_008:0692c18": "常州承天世珍禪師問。師唱誰家曲。宗風嗣阿誰。師",
    "X78n1556_008:0692c19": "云。一輪皎潔輝沙界。萬仞青山壓太湖。僧曰。恁麼則",
    "X78n1556_008:0692c20": "洞庭嫡子。師云。一任杓卜。問。如何是佛。師云。印手分",
    "X78n1556_008:0692c21": "明。僧曰。言顯理幽。乞師方便。師云。人人合掌。",
    "X78n1556_008:0692c22": "明州杖錫修巳禪師法嗣",
    "X78n1556_008:0692c23": "台州黃巖保軒禪師問。佛如何是佛法大意。師云。千",
    "X78n1556_008:0692c24": "日斫柴一夜燒。問。不欲無言。略憑施設時如何。師云。",
    "X78n1556_008:0693a01": "知而故犯。僧禮拜。師便打。",
    "X78n1556_008:0693a02": "明州雲巖志禪師問。有問有答。蓋是尋常。無問無答",
    "X78n1556_008:0693a03": "時如何。師云。貪觀白浪。失却手橈。僧曰。未審意旨如",
    "X78n1556_008:0693a04": "何。師云。前頭猶自可。",
    "X78n1556_008:0693a05": "明州石門山進禪師法嗣",
    "X78n1556_008:0693a06": "明州瑞巖山智才禪師問。如何是截斷眾流句。師云。",
    "X78n1556_008:0693a07": "好。僧曰。如何是隨波逐浪句。師云。隨。僧曰。如何是函",
    "X78n1556_008:0693a08": "蓋乾坤句。師云。合。僧曰。三句蒙師指。如何辨古今。師",
    "X78n1556_008:0693a09": "云。向後不得錯舉。師云。適來遮僧所問因緣。也須是",
    "X78n1556_008:0693a10": "箇荷負重擔底漢始得。不可鬪如花似錦言句以當",
    "X78n1556_008:0693a11": "宗乘。若如是者。直饒學到拂石劫盡。也未有了日。何",
    "X78n1556_008:0693a12": "故。豈不見古人道。兩口一無舌。即是吾宗旨。諸禪者。",
    "X78n1556_008:0693a13": "還會麼。不是詩人莫献詩。上堂云。天平等故常覆。地",
    "X78n1556_008:0693a14": "平等故常載。日月平等故四時常明。涅槃平等故凡",
    "X78n1556_008:0693a15": "聖不二。人心平等故高低無諍。拈拄杖。卓一下。云。諸",
    "X78n1556_008:0693a16": "禪者。這拄杖子晝夜為諸人說平等法門。還聞麼。若",
    "X78n1556_008:0693a17": "聞去。敢保諸人行脚事畢。若言不聞。亦許諸人頂門",
    "X78n1556_008:0693a18": "上眼正。何故。是法平等。無有高下。是名阿耨多羅三",
    "X78n1556_008:0693a19": "藐三菩提。良久。笑云。向下文長。",
    "X78n1556_008:0693a20": "杭州龍華齊岳禪師法嗣",
    "X78n1556_008:0693a21": "湖州吳山淨端禪師本州人也。一參宗匠。頓悟全機。",
    "X78n1556_008:0693a22": "解不存玄。見量頴脫。三遷法席。眾少投機。退隱本山。",
    "X78n1556_008:0693a23": "上堂云。吳山山裡師子。却來雲間哮吼。別無佛法商",
    "X78n1556_008:0693a24": "量。不如打箇筋斗。便趒下法座。",
    "X78n1556_008:0693b02": "建中靖國續燈錄卷第八"
}