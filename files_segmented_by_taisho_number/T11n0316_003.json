{
    "T11n0316_003:0785b02": "3佛說大乘菩薩藏正法經卷第三",
    "T11n0316_003:0785b04": "西天譯經三藏朝散大夫",
    "T11n0316_003:0785b05": "試光祿卿傳梵大師賜紫",
    "T11n0316_003:0785b06": "沙門臣法護等奉　詔譯",
    "T11n0316_003:0785b07": "長者賢護品第一之三",
    "T11n0316_003:0785b08": "「復次長者！又復世間十不善業，所謂殺生、偷",
    "T11n0316_003:0785b09": "盜、邪染、妄言、綺語、兩舌、惡口、貪、瞋、邪見，如是",
    "T11n0316_003:0785b10": "十種不善業道，汝等各欲求解脫邪？又復世",
    "T11n0316_003:0785b11": "間十雜染法，所謂慳悋雜染、毀戒雜染、瞋恚",
    "T11n0316_003:0785b12": "雜染、懈怠雜染、散亂雜染、惡慧雜染、無聞",
    "T11n0316_003:0785b13": "雜染、疑惑雜染、無信解雜染、不尊重雜染，如",
    "T11n0316_003:0785b14": "是十種雜染之法，汝等各欲求解脫邪？又復",
    "T11n0316_003:0785b15": "世間有其十種生死怖畏，所謂慳嫉覆蓋、無",
    "T11n0316_003:0785b16": "明縈纏、欲海汎溢、欲中艱苦、欲箭所射、忿恨",
    "T11n0316_003:0785b17": "煙塞、貪火燒然、瞋毒隱覆、癡障如刺、生死曠",
    "T11n0316_003:0785b18": "野險難怖畏，如是十種生死怖畏，汝等各欲",
    "T11n0316_003:0785b19": "求解脫邪？」",
    "T11n0316_003:0785b20": "爾時五百長者異口同音前白佛言：「世尊！我",
    "T11n0316_003:0785b21": "等各欲解脫十種嬈亂之法，總略而言，乃至",
    "T11n0316_003:0785b22": "十種生死怖畏彼彼十法，我等各欲悉求解",
    "T11n0316_003:0785b23": "脫。」",
    "T11n0316_003:0785b24": "爾時世尊告五百長者言：「汝等各欲求解脫",
    "T11n0316_003:0785b25": "者，而彼解脫從何所求？諸長者！眼不欲解脫。",
    "T11n0316_003:0785b26": "何以故？眼本無轉亦復無作，眼無所思亦無",
    "T11n0316_003:0785b27": "了知，是故應知，眼本不從我之建立。諸長者！",
    "T11n0316_003:0785b28": "耳鼻舌身意不欲解脫。何以故？耳鼻舌身",
    "T11n0316_003:0785b29": "意本無轉亦復無作，意無所思亦無了知，",
    "T11n0316_003:0785c01": "是故應知，意本不從我之建立。諸長者！色不",
    "T11n0316_003:0785c02": "欲解脫。何以故？色無所轉亦復無作，色無所",
    "T11n0316_003:0785c03": "思亦無了知，是故應知，色本不從我之建立。",
    "T11n0316_003:0785c04": "聲香味觸法不欲解脫。何以故？法無所轉亦",
    "T11n0316_003:0785c05": "復無作，法無所思亦無了知，是故應知，法本",
    "T11n0316_003:0785c06": "不從我之建立。",
    "T11n0316_003:0785c07": "「又復長者！色蘊不欲解脫。何以故？色蘊無轉",
    "T11n0316_003:0785c08": "亦復無作，色蘊無思亦無了知，是故應知，色",
    "T11n0316_003:0785c09": "蘊不從我之建立。受蘊想蘊行蘊識蘊不欲",
    "T11n0316_003:0785c10": "解脫。何以故？識蘊無轉亦復無作，識蘊無思",
    "T11n0316_003:0785c11": "亦無了知，是故應知，識蘊不從我之建立。",
    "T11n0316_003:0785c12": "「又復長者！地界不欲解脫。何以故？地界無",
    "T11n0316_003:0785c13": "轉亦復無作，地界無思亦無了知，是故應知，",
    "T11n0316_003:0785c14": "地界不從我之建立。水火風空識界不欲解",
    "T11n0316_003:0785c15": "脫。何以故？識界無轉亦無所作，識界無思亦",
    "T11n0316_003:0785c16": "無了知，是故應知，識界不從我之建立。",
    "T11n0316_003:0785c17": "「諸長者！當知一切法皆從虛妄分別所起，繫",
    "T11n0316_003:0785c18": "屬於緣，無力劣弱，從緣而轉。若有緣法，而彼",
    "T11n0316_003:0785c19": "諸法即可施設；緣法若無，諸法亦復無所施",
    "T11n0316_003:0785c20": "設。然於一切法所施設中，無有少法而可了",
    "T11n0316_003:0785c21": "知，亦無少法若生若滅、若起若盡，復無別法",
    "T11n0316_003:0785c22": "為斷為常。汝諸長者！以是緣故，應如是知，彼",
    "T11n0316_003:0785c23": "一切法皆從虛妄分別所起，繫屬於緣，無力",
    "T11n0316_003:0785c24": "劣弱，從緣而轉。若有緣故，而彼諸法即可施",
    "T11n0316_003:0785c25": "設；緣法若無，諸法亦復無所施設。然於一切",
    "T11n0316_003:0785c26": "法所施設中，亦無少法而可了知，亦無少法",
    "T11n0316_003:0785c27": "若生若滅、若起若盡，復無別法為斷為常。汝",
    "T11n0316_003:0785c28": "等當知，若有虛妄分別、不如理作意，即可施",
    "T11n0316_003:0785c29": "設；若無虛妄分別、不如理作意、無所施設。若",
    "T11n0316_003:0786a01": "有不如理作意，而彼無明即可施設；若無不",
    "T11n0316_003:0786a02": "如理作意，無明亦復無所施設。無明有故行",
    "T11n0316_003:0786a03": "有施設，無明無故行無施設；諸行有故識有",
    "T11n0316_003:0786a04": "施設，諸行無故識無施設；識法有故而彼名",
    "T11n0316_003:0786a05": "色即可施設，識法無故名色亦復無所施設；",
    "T11n0316_003:0786a06": "名色有故而彼六處即可施設，名色無故六",
    "T11n0316_003:0786a07": "處亦復無所施設；六處有故觸可施設，六處",
    "T11n0316_003:0786a08": "無故觸法亦復無所施設；觸法有故受可施",
    "T11n0316_003:0786a09": "設，觸法無故受法亦復無所施設；受法有故",
    "T11n0316_003:0786a10": "愛可施設，受法無故愛法亦復無所施設；愛",
    "T11n0316_003:0786a11": "法有故取可施設，愛法無故取法亦復無所",
    "T11n0316_003:0786a12": "施設；取法有故有可施設，取法無故有法亦",
    "T11n0316_003:0786a13": "復無所施設；有法有故生可施設，有法無故",
    "T11n0316_003:0786a14": "生法亦復無所施設；生法有故而彼老死即",
    "T11n0316_003:0786a15": "可施設，生法無故老死亦復無所施設。「此中",
    "T11n0316_003:0786a16": "應知何名為老？謂狀貌衰變、喘息呻吟、策杖",
    "T11n0316_003:0786a17": "而行、諸根熟異、壽命減沒、行相朽舊，如是所",
    "T11n0316_003:0786a18": "說故名為老。何名為死？謂終歿時至滅所滅",
    "T11n0316_003:0786a19": "相、諸蘊離散身墜於地、彼眾同分壞謝變異，",
    "T11n0316_003:0786a20": "如是所說故名為死。此是老相，此是死相，總",
    "T11n0316_003:0786a21": "而言之名為老死。「生法有故而彼老死即可",
    "T11n0316_003:0786a22": "施設，生法無故老死亦復無所施設。何名為",
    "T11n0316_003:0786a23": "生？謂發生、遍起、出胎、成立，五蘊起聚、六處圓",
    "T11n0316_003:0786a24": "具，彼眾同分次第合集，如是所說故名為生。",
    "T11n0316_003:0786a25": "「有法有故生可施設，有法無故生法亦復無",
    "T11n0316_003:0786a26": "所施設。何名為有？謂欲有、色有、無色有，此名",
    "T11n0316_003:0786a27": "為有。「取法有故有可施設，取法無故有法亦",
    "T11n0316_003:0786a28": "復無所施設。何名為取？謂欲取、見取、戒禁取、",
    "T11n0316_003:0786a29": "我語取，如是所說故名為取。「愛法有故取可",
    "T11n0316_003:0786b01": "施設，愛法無故取法亦復無所施設。何名為",
    "T11n0316_003:0786b02": "愛？謂色愛、聲愛、香愛、味愛、觸愛、法愛，如是所",
    "T11n0316_003:0786b03": "說故名為愛。「受法有故愛可施設，受法無故",
    "T11n0316_003:0786b04": "愛法亦復無所施設。何名為受？謂眼觸為緣",
    "T11n0316_003:0786b05": "所生諸受、耳觸為緣所生諸受、鼻觸為緣所",
    "T11n0316_003:0786b06": "生諸受、舌觸為緣所生諸受、身觸為緣所生",
    "T11n0316_003:0786b07": "諸受、意觸為緣所生諸受，如是所說故名為",
    "T11n0316_003:0786b08": "受。「觸法有故受可施設，觸法無故受法亦復無",
    "T11n0316_003:0786b09": "所施設。何名為觸？謂眼觸、耳觸、鼻觸、舌觸、身",
    "T11n0316_003:0786b10": "觸、意觸，如是所說故名為觸。「六處有故觸可",
    "T11n0316_003:0786b11": "施設，六處無故觸法亦復無所施設。何名六",
    "T11n0316_003:0786b12": "處？謂眼處、耳處、鼻處、舌處、身處、意處，如是所",
    "T11n0316_003:0786b13": "說故名六處。「名色有故而彼六處即可施設，",
    "T11n0316_003:0786b14": "名色無故六處亦復無所施設。何謂名色？謂",
    "T11n0316_003:0786b15": "受、想、行號之為名，受、觸、作意及彼四大、四大",
    "T11n0316_003:0786b16": "所造號之為色，總而言之故曰名色。「識法有",
    "T11n0316_003:0786b17": "故而彼名色即可施設，識法無故名色亦復",
    "T11n0316_003:0786b18": "無所施設。何名為識？謂眼識、耳識、鼻識、舌識、",
    "T11n0316_003:0786b19": "身識、意識，如是所說故名為識。「行法有故識",
    "T11n0316_003:0786b20": "可施設，行法無故識法亦復無所施設。何名",
    "T11n0316_003:0786b21": "為行？謂色遍思、聲遍思、香遍思、味遍思、觸遍",
    "T11n0316_003:0786b22": "思、法遍思，如是所說故名為行。「無明有故行",
    "T11n0316_003:0786b23": "可施設，無明無故諸行亦復無所施設。何名",
    "T11n0316_003:0786b24": "無明？謂不知先際、不知後際、不知先後際、",
    "T11n0316_003:0786b25": "不知內不知外、不知中間、不知苦集滅道四",
    "T11n0316_003:0786b26": "聖諦法、不知於緣、不知緣生法中若黑若白、",
    "T11n0316_003:0786b27": "不知緣與非緣、不知對礙非對礙、不知有罪",
    "T11n0316_003:0786b28": "無罪、不知所應親近不應親近、於諸法中不",
    "T11n0316_003:0786b29": "知不見、不能覺了現前三昧，如是所說故名",
    "T11n0316_003:0786c01": "無明。「不如理作意有故而彼無明即可施設，",
    "T11n0316_003:0786c02": "不如理作意無故無明亦復無所施設。何名",
    "T11n0316_003:0786c03": "不如理作意？謂我於先世為有為無？我於先",
    "T11n0316_003:0786c04": "世已過去邪、未過去邪？我於先世為類何等？",
    "T11n0316_003:0786c05": "我於未來世當復何得為有為無？未來世中",
    "T11n0316_003:0786c06": "當在何處？我於未來世復類何等？於內法中",
    "T11n0316_003:0786c07": "其復云何有我無我，而生疑惑為有為無？何",
    "T11n0316_003:0786c08": "者是生何者不生，若有所生復類何等？由起",
    "T11n0316_003:0786c09": "如是不如理作意故，於其六見及餘見中有",
    "T11n0316_003:0786c10": "所生起，即起有我之見、無我之見，於我我所",
    "T11n0316_003:0786c11": "中不能平等如理而觀。以不平等如理觀故，",
    "T11n0316_003:0786c12": "如是乃有諸見生起，是故有我及有世間，即",
    "T11n0316_003:0786c13": "有緣法。其緣法者，無常無強、無力無堅，是不",
    "T11n0316_003:0786c14": "究竟、變壞之法。於不究竟法中計為正住及",
    "T11n0316_003:0786c15": "正安立，此見成已，是故說名不如理作意。「虛",
    "T11n0316_003:0786c16": "妄分別有故不如理作意即可施設，虛妄分",
    "T11n0316_003:0786c17": "別無故不如理作意無所施設。何名虛妄分",
    "T11n0316_003:0786c18": "別？謂我、人、眾生、壽者、補特伽羅、儒童、意生、作",
    "T11n0316_003:0786c19": "者、受者，此名虛妄愚夫、異生、無聞之者於我",
    "T11n0316_003:0786c20": "人眾生壽者等中而生遍計，此名分別。總而",
    "T11n0316_003:0786c21": "言之，故名虛妄分別。此虛妄分別有故不如",
    "T11n0316_003:0786c22": "理作意即可施設。虛妄分別無故不如理作",
    "T11n0316_003:0786c23": "意無所施設。「此虛妄分別及不如理作意有",
    "T11n0316_003:0786c24": "故無明即可施設，二法無故無明亦復無所",
    "T11n0316_003:0786c25": "施設。無明有故而彼諸行即可施設，無明無",
    "T11n0316_003:0786c26": "故諸行亦復無所施設。總略而言，乃至生法",
    "T11n0316_003:0786c27": "有故而彼老死即可施設，生法無故老死亦",
    "T11n0316_003:0786c28": "復無所施設。「諸長者！當知一切法皆是虛妄",
    "T11n0316_003:0786c29": "分別所起，繫屬於緣。其緣法者，無常無強、無",
    "T11n0316_003:0787a01": "力無堅、從緣而轉。緣法有故而彼諸法即可",
    "T11n0316_003:0787a02": "施設，緣法無故諸法亦復無所施設。然於一",
    "T11n0316_003:0787a03": "切法所施設中，亦無少法而可了知，亦無少",
    "T11n0316_003:0787a04": "法若生若滅、若起若盡，亦無別法為斷為常。",
    "T11n0316_003:0787a05": "諸長者！譬如池中大水流注，有諸蟲魚棲止",
    "T11n0316_003:0787a06": "其內。於汝意云何？而彼諸魚依何力邪？」長者",
    "T11n0316_003:0787a07": "白佛言：「世尊！依水為力。」佛言長者：「於汝意",
    "T11n0316_003:0787a08": "云何？水實有力邪？」長者白佛言：「不也。世尊！不",
    "T11n0316_003:0787a09": "也。善逝！」佛言：「長者！水本無思，其何有力？」長",
    "T11n0316_003:0787a10": "者白佛言：「無力。世尊！無力。善逝！」佛言：「長者！虛",
    "T11n0316_003:0787a11": "妄分別所起諸法亦復如是，無力無堅、從緣",
    "T11n0316_003:0787a12": "所轉。緣法有故而彼諸法即可施設，緣法無",
    "T11n0316_003:0787a13": "故諸法亦復無所施設，然於一切法所施設",
    "T11n0316_003:0787a14": "中，亦無少法而可了知，亦無少法若生若滅、",
    "T11n0316_003:0787a15": "若起若盡，復無別法為斷為常。諸長者！而",
    "T11n0316_003:0787a16": "彼緣法，若或如理伺察之時，實不可信。不可",
    "T11n0316_003:0787a17": "信故即生驚怖，由驚怖故四向馳走。又復諦",
    "T11n0316_003:0787a18": "誠如理伺察，云何是此法？云何是彼法？以伺",
    "T11n0316_003:0787a19": "察故，即不見有驚怖馳走。又復如理伺察之",
    "T11n0316_003:0787a20": "時即無有法，以無法故云何馳走？何以故？",
    "T11n0316_003:0787a21": "諸長者！以一切法無所得故，一切心意亦無",
    "T11n0316_003:0787a22": "所得。「又復諸長者！一切法無我，以離塵垢故。",
    "T11n0316_003:0787a23": "一切法無眾生，以離我故。一切法無壽者，超",
    "T11n0316_003:0787a24": "越一切生老病死憂悲苦惱愁歎等法故。一",
    "T11n0316_003:0787a25": "切法無人，三世斷故。一切法無文字，一切音",
    "T11n0316_003:0787a26": "聲語言離故。一切法本來無塵，無所緣故。一",
    "T11n0316_003:0787a27": "切法寂靜，近寂相故。一切法一切處通達，如",
    "T11n0316_003:0787a28": "虛空自性故。一切法依止於空，無決定對現",
    "T11n0316_003:0787a29": "故。一切法無動，無依止故。一切法安住實際，",
    "T11n0316_003:0787b01": "無住無動相應故。一切法無言說，離語言波",
    "T11n0316_003:0787b02": "浪故。一切法無色相，離形顯色及對礙所行",
    "T11n0316_003:0787b03": "故。一切法無等，離我相故。一切法無所了",
    "T11n0316_003:0787b04": "知，離心意識故。一切法無含藏，超越眼之境",
    "T11n0316_003:0787b05": "界道故。一切法不可信，超越耳鼻舌身意境",
    "T11n0316_003:0787b06": "界道故。」",
    "T11n0316_003:0787b07": "佛說大乘菩薩藏正法經卷第三"
}