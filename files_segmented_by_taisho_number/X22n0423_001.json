{
    "X22n0423_001:0559a03": " 彌陀略解圓中鈔序",
    "X22n0423_001:0559a05": "天台山幽谿沙門　傳燈　撰",
    "X22n0423_001:0559a06": "夫如來口密。語意多含。譬王索仙陀婆。一名而具四",
    "X22n0423_001:0559a07": "實。惟彼智臣善解其義。俟王之若出若食。若飲若戰。",
    "X22n0423_001:0559a08": "一唱乎此。則奉之以馬。以鹽以水以器。莫不會王之",
    "X22n0423_001:0559a09": "心。適王之意。菩薩智臣。亦復如是。善解如來之所說",
    "X22n0423_001:0559a10": "法。於淺法中作深說。深法中作淺說。亦淺亦深法中。",
    "X22n0423_001:0559a11": "作非淺非深說。非淺非深法中。作亦淺亦深說。造論",
    "X22n0423_001:0559a12": "弘經豐約適所。既不令智退。亦不使義闕。然後可謂",
    "X22n0423_001:0559a13": "升其堂。而入其室也。此佛說阿彌陀經。乃釋迦如來",
    "X22n0423_001:0559a14": "於深法中作淺說。廣法中作略說者也。說既略矣。而",
    "X22n0423_001:0559a15": "智臣為之解。不得不略。義既深矣。而智臣為之解。不",
    "X22n0423_001:0559a16": "得不深。解略不令其智退。理深不令其義闕。以略探",
    "X22n0423_001:0559a17": "廣。從容中道。余於吳門。蘧菴大師略解見矣。其序有",
    "X22n0423_001:0559a18": "曰。瓊林玉沼。直顯於心源。壽量光明。全彰於自性。又",
    "X22n0423_001:0559a19": "曰了唯心之本具。億剎非遙。知大願之可憑。三祇橫",
    "X22n0423_001:0559a20": "截。噫括盡全經。厥語何其略。惟心本性。厥義何其深。",
    "X22n0423_001:0559a21": "微菩薩智臣。烏能至於是乎。今為之鈔。而特題為圓",
    "X22n0423_001:0559a22": "中者。意以極樂依正。為妙有一心。持名為真空。微真",
    "X22n0423_001:0559a23": "空。而莫能證於極樂之妙有。微妙有。而莫能顯於此",
    "X22n0423_001:0559a24": "心之真空。所謂不思議假。非偏假。真空不空。非但空。",
    "X22n0423_001:0559b01": "合是二者而行之。則圓中圓滿。非但中之道成。是故",
    "X22n0423_001:0559b02": "命為鈔焉。意欲讀是經而修行者顧名思義。誠宜一",
    "X22n0423_001:0559b03": "心不亂而萬慮皆忘。則真空之理彰。七日持名。念念",
    "X22n0423_001:0559b04": "相續。則妙有之理顯。行成而見佛。心淨而華開。娑婆",
    "X22n0423_001:0559b05": "之印壞而極樂之文成。印壞所以空其情。是之謂真",
    "X22n0423_001:0559b06": "空。文成所以立其法。是之為妙有。二者俱忘而俱存。",
    "X22n0423_001:0559b07": "彌陀之經。厥語所以略。厥義所以深。爰因鈔次。故揭",
    "X22n0423_001:0559b08": "題義。而漫為之序云。",
    "X22n0423_001:0559b09": "皇明天啟龍飛之初年季冬哉生明下筆故序",
    "X22n0423_001:0559b14": "阿彌陀經略解圓中鈔",
    "X22n0423_001:0559b16": "佛說阿彌陀經略解序",
    "X22n0423_001:0559b17": "明　吳郡沙門　大佑　述",
    "X22n0423_001:0559b18": "天台山幽谿沙門　傳燈　鈔",
    "X22n0423_001:0559b19": "△次能述人。",
    "X22n0423_001:0559b20": "師字蘧菴大佑其諱也。為蘇州北禪天台講寺住",
    "X22n0423_001:0559b21": "持。精于教理。其於淨土一門。尤得其妙。有淨土指",
    "X22n0423_001:0559b22": "歸集。盛行于世。其俗姓桑梓尚俟詳考。",
    "X22n0423_001:0559b23": "三所述序二。初序說經之由。次序略註之由。初為",
    "X22n0423_001:0559b24": "二。初序緣起。次序說經。初又二。初推尋源流。次正",
    "X22n0423_001:0559c01": "序緣起。初為二。初真源不二。次妄派成殊。",
    "X22n0423_001:0559c02": "葢言約真源。則一性之中。原無苦樂之殊。則何須",
    "X22n0423_001:0559c03": "如來出世說經。唯妄派成殊。故我佛示生演教。今",
    "X22n0423_001:0559c04": "先明真源不二。",
    "X22n0423_001:0559c05": "【疏】夫寂光真淨。初無苦樂之殊。",
    "X22n0423_001:0559c06": "【鈔】寂光者四種淨土之一也。四淨土者。一凡聖同",
    "X22n0423_001:0559c07": "居淨土。二方便有餘淨土。三實報無障礙淨土。四",
    "X22n0423_001:0559c08": "常寂光淨土。各有淨穢。唯上品寂光。為真實淨土。",
    "X22n0423_001:0559c09": "餘之淨土。皆帶虗設故。又復應知。真淨之言。非離",
    "X22n0423_001:0559c10": "三土。別有寂光可得。只指下三土之體。理本究竟。",
    "X22n0423_001:0559c11": "與寂光更無差別。故四明尊者妙宗鈔云。須知四",
    "X22n0423_001:0559c12": "土有橫有豎。仍知橫豎只在一處。如同居土。趣爾",
    "X22n0423_001:0559c13": "一處。即是實報。若破無明。轉身入者。斯是法身。同",
    "X22n0423_001:0559c14": "佛體用。稱實妙報。則六根淨人。亦莫能預。豈居二",
    "X22n0423_001:0559c15": "乘。此則一處竪論實報。若未破無明。即身見者。此",
    "X22n0423_001:0559c16": "乃諸佛及大菩薩。為堪見者加之。令見實報土也。",
    "X22n0423_001:0559c17": "葢有機緣。雖未破惑。已修中觀。如華嚴會。及諸座",
    "X22n0423_001:0559c18": "席。雜類之機。咸見身土難思者是。實報既爾。方便",
    "X22n0423_001:0559c19": "寂光。橫論同處。亦復如是。於同居處。論三土橫竪。",
    "X22n0423_001:0559c20": "於方便處。論二土橫竪。於實報處論一土橫竪至",
    "X22n0423_001:0559c21": "寂光處。無橫無竪。當處亦無。今云寂光真淨。乃直",
    "X22n0423_001:0559c22": "標真體也。初無苦樂之殊。彰離過絕非也。葢以四",
    "X22n0423_001:0559c23": "土淨穢言之。於同居娑婆則惟苦無樂。清泰惟樂",
    "X22n0423_001:0559c24": "無苦。以方便對同居言之。則同居惟苦無樂。方便",
    "X22n0423_001:0560a01": "惟樂無苦。以方便當土言之。則方便穢邦惟苦無",
    "X22n0423_001:0560a02": "樂。之便淨土惟樂無苦。以實報對方便言之。則方",
    "X22n0423_001:0560a03": "便惟苦無樂。實報惟樂無苦。以實報當土言之。則",
    "X22n0423_001:0560a04": "實報穢邦惟苦無樂。實報淨土惟樂無苦。若以實",
    "X22n0423_001:0560a05": "報對寂光言之。則實報惟苦無樂。寂光惟樂無苦。",
    "X22n0423_001:0560a06": "以寂光當土言之。則寂光穢邦惟苦無樂。寂光淨",
    "X22n0423_001:0560a07": "土惟樂無苦。已上皆約修成。不二而二言之。故有",
    "X22n0423_001:0560a08": "苦樂之殊。今序云初無苦樂之殊者。乃約性具十",
    "X22n0423_001:0560a09": "界。五陰國土。惟有十界苦樂圓融之性。而無十界",
    "X22n0423_001:0560a10": "苦樂差別之相。即生佛等有真如不變之體。本無",
    "X22n0423_001:0560a11": "淨穢之殊。何有苦樂之異。故此一句。科為真源不",
    "X22n0423_001:0560a12": "二。以為下妄派成殊張本。楞嚴所為性覺妙明。本",
    "X22n0423_001:0560a13": "覺明妙。又曰清淨本然。週遍法界是也。四種淨土",
    "X22n0423_001:0560a14": "具如下釋。",
    "X22n0423_001:0560a15": "△次妄派成殊。",
    "X22n0423_001:0560a16": "【疏】妄識紛紜。遂有聖凡之異。",
    "X22n0423_001:0560a17": "【鈔】妄識者。三惑之總名也。葢眾生無始已來。從性",
    "X22n0423_001:0560a18": "覺妙明。本覺明妙中。一念俄然晦昧。而妄為明覺。",
    "X22n0423_001:0560a19": "因明立所。所既妄立。生汝妄能。無同異中。熾然成",
    "X22n0423_001:0560a20": "異。因而為三細之。無明塵沙因而為六粗之。見惑",
    "X22n0423_001:0560a21": "思惑一變而為寂光穢土。二變而為實報穢土。三",
    "X22n0423_001:0560a22": "變而為方便穢土。四變而為同居穢土。如是為菩",
    "X22n0423_001:0560a23": "薩。為聲聞緣覺。為六道眾生。故曰妄識紛紜遂有",
    "X22n0423_001:0560a24": "聖凡之異。楞嚴所謂隨眾生心。應所知量。華嚴所",
    "X22n0423_001:0560b01": "謂。能隨染淨緣。遂分十法界。是故科為妄派成殊。",
    "X22n0423_001:0560b02": "又復應知。初句雖云寂光真淨。初無苦樂之殊。不",
    "X22n0423_001:0560b03": "妨乎不殊而殊。即性具十界也。次句雖云妄識紛",
    "X22n0423_001:0560b04": "紜。遂有聖凡之異。不妨乎異而不異。即在性無殊",
    "X22n0423_001:0560b05": "也。良由真如雖不變。不妨乎不變而隨緣。妄識雖",
    "X22n0423_001:0560b06": "隨緣。不妨乎隨緣而不變。以緣緣故。是以不殊而",
    "X22n0423_001:0560b07": "殊。以不變故。是以異而不異。能知乎此。方能了今",
    "X22n0423_001:0560b08": "念佛之心。乃全性以起淨修。全修而在一性也。",
    "X22n0423_001:0560b09": "△次正序緣起。",
    "X22n0423_001:0560b10": "【疏】由是漂流五濁。莫返一真。故我釋尊。示生堪忍。",
    "X22n0423_001:0560b11": "【鈔】此正序如來說經之緣起也。葢釋迦如來。久證",
    "X22n0423_001:0560b12": "真常。何有王宮之受生。但因一切眾生。無始墮落。",
    "X22n0423_001:0560b13": "故有娑婆之出世。漂流五濁者。謂眾生無始以來",
    "X22n0423_001:0560b14": "從涅槃性海。鼓識浪以揚波。弊澄圓而失湛。渣滓",
    "X22n0423_001:0560b15": "明妙。汩沒性真。良由先失之以動。故曰漂流。楞嚴",
    "X22n0423_001:0560b16": "所謂。覺明空昧。相待生搖是也。次失之以昏。故曰",
    "X22n0423_001:0560b17": "五濁。楞嚴所謂晦昧為空是也。然而昏必具動。動",
    "X22n0423_001:0560b18": "必具昏。是則流即濁也濁即流也。昏動之惑既形。",
    "X22n0423_001:0560b19": "明靜之真即失。但此五濁。有粗細不同。如楞嚴之",
    "X22n0423_001:0560b20": "言劫濁云。汝見虗空。遍十方界。空見不分。有空無",
    "X22n0423_001:0560b21": "體。有見無覺。相織妄成。是第一重名為劫濁。此則",
    "X22n0423_001:0560b22": "兼三惑而言之也。若如尋常所說。人壽二萬歲時。",
    "X22n0423_001:0560b23": "方入劫濁。此則獨指見思二惑。最熾盛時以言之",
    "X22n0423_001:0560b24": "也。然而或有細不兼粗。而未嘗有麤不兼細今但",
    "X22n0423_001:0560c01": "正指。釋尊示生堪忍之時。而粗者適當其情。若曰",
    "X22n0423_001:0560c02": "莫返一真。亦是兼細以言之也。示生堪忍。正當垂",
    "X22n0423_001:0560c03": "應。凡聖同居穢土。且言劣應丈六老比丘身相而",
    "X22n0423_001:0560c04": "已。若亦兼細惑而言。則義含垂應。上之二土也。",
    "X22n0423_001:0560c05": "△次序說經分二。初序住處機宜。次序所說法要",
    "X22n0423_001:0560c06": "今先序住處機宜。",
    "X22n0423_001:0560c07": "【疏】當祇園之嘉會。告身子之利根。",
    "X22n0423_001:0560c08": "【鈔】祇園嘉會說經之住處也。身子利根所被之當",
    "X22n0423_001:0560c09": "機也。論此經所被機宜。厥品有三。一菩薩。二二乘",
    "X22n0423_001:0560c10": "三凡夫。葢淨土法門。諸小乘經。絕口不談。以子果",
    "X22n0423_001:0560c11": "既盡。則灰身滅智。不說身後有生。今盛談之。乃菩",
    "X22n0423_001:0560c12": "薩之法門也。若原此經。說在方等。正彈偏斥小。歎",
    "X22n0423_001:0560c13": "大褒圓之時。彈斥小乘。界外不生。故云有生。而特",
    "X22n0423_001:0560c14": "指彼國。有無量無邊聲聞弟子。又極口稱揚。彼土",
    "X22n0423_001:0560c15": "依正二報。微妙莊嚴。則歎大褒圓。寓其中矣。況舍",
    "X22n0423_001:0560c16": "利弗。又為眾弟子中上。是以告之。令回小以向大",
    "X22n0423_001:0560c17": "也。若正所被機。乃居博地。七日持名。一心不亂。即",
    "X22n0423_001:0560c18": "得往生。一預嘉會。得不退轉。以是而觀。雖在凡夫。",
    "X22n0423_001:0560c19": "義屬圓頓。又可知也。",
    "X22n0423_001:0560c20": "△次所說法要為四。初序經名。次序經體。三序宗",
    "X22n0423_001:0560c21": "要。四序力用。能詮所詮。不出此四。是故括而序之。",
    "X22n0423_001:0560c22": "以盡一經旨趣。可謂善通大乘者也。今初序經名。",
    "X22n0423_001:0560c23": "【疏】開法藏之願門。指樂邦之妙土。",
    "X22n0423_001:0560c24": "【鈔】此經備說依正。及以徒眾。為能詮名。而經題但",
    "X22n0423_001:0561a01": "云。佛說阿彌陀。大師觀經疏。所謂舉正報以收依",
    "X22n0423_001:0561a02": "果。述化主以包徒眾是也。是則題但言正。乃舉正",
    "X22n0423_001:0561a03": "以收依。序但言依。乃舉依以收正。影互言之。文法",
    "X22n0423_001:0561a04": "之巧也。論此經無開願門之文。以有大本詳言。是",
    "X22n0423_001:0561a05": "故略而不說。",
    "X22n0423_001:0561a06": "△次序經體。",
    "X22n0423_001:0561a07": "【疏】瓊林玉沼。直顯於心源。壽量光明。全彰於自性。",
    "X22n0423_001:0561a08": "【鈔】瓊林玉沼。略舉所說依報。從七重欄楯去。至寶",
    "X22n0423_001:0561a09": "樹寶網。出微妙音。一節經文。壽量光明。略舉所說",
    "X22n0423_001:0561a10": "正報。從彼佛何故。號阿彌陀去。至但可以無量無",
    "X22n0423_001:0561a11": "邊阿僧祇說。一節經文。直顯於心源。全彰於自性。",
    "X22n0423_001:0561a12": "二句正序其體。葢此經以實相印而為正體無相",
    "X22n0423_001:0561a13": "不相。相而無相。名為實相。夫瓊林玉沼。壽量光明",
    "X22n0423_001:0561a14": "固一切諸法之相也。然則直顯于心源。全彰於自",
    "X22n0423_001:0561a15": "性。顧何相之可得哉。此正無相不相。相而無相之",
    "X22n0423_001:0561a16": "正體也。惟心淨土。本性彌陀之妙法。第言之雖易。",
    "X22n0423_001:0561a17": "理亦難精。玄悟旨歸。必有至當。試欲明之。非天台",
    "X22n0423_001:0561a18": "法性之宗而不可。何也。葢極樂國土。遠在十萬億",
    "X22n0423_001:0561a19": "剎之外。阿彌陀佛。乃智斷圓滿。清淨具足果人。博",
    "X22n0423_001:0561a20": "地凡夫。污染於三惑。沉淪於二死。造無窮之業繫。",
    "X22n0423_001:0561a21": "作不盡之生因。何能頓感彌陀。即生淨土。橫截五",
    "X22n0423_001:0561a22": "道。便階不退哉。正由一家之談。眾生法性。厥義有",
    "X22n0423_001:0561a23": "三。一日性量。則周遍於十方。而互徹無外。十萬億",
    "X22n0423_001:0561a24": "剎外之極樂。在吾性量。方近近之一隅。一日性體。",
    "X22n0423_001:0561b01": "則常住堅凝者清淨皎潔。彌陀智斷。圓滿之覺體。",
    "X22n0423_001:0561b02": "與吾性體。正究竟而無差。一曰性具。然若但云無",
    "X22n0423_001:0561b03": "外無差。而不知有性具法門。雖曰無外。而終成有",
    "X22n0423_001:0561b04": "外。雖曰無差。而終成有差。且不知性量性體之德。",
    "X22n0423_001:0561b05": "從何故而周遍。依何法而清淨。當知有性具者在。",
    "X22n0423_001:0561b06": "則向之言體德體量者。皆吾性具為之本也。三性",
    "X22n0423_001:0561b07": "之旨。具如生無生論中發明。茲不繁列。",
    "X22n0423_001:0561b08": "△三序宗要。",
    "X22n0423_001:0561b09": "【疏】眾聖同處。非少善之得生。七日持名。在一心之",
    "X22n0423_001:0561b10": "不亂。",
    "X22n0423_001:0561b11": "【鈔】下釋題五章中。以信願淨業。為一經宗要。今括",
    "X22n0423_001:0561b12": "經文。取略敘之。但言淨業。葢三要中。此居其正故",
    "X22n0423_001:0561b13": "也。初句即經云。彼佛有無量無邊。聲聞弟子。皆阿",
    "X22n0423_001:0561b14": "羅漢。非是筭數。之所能知。諸菩薩眾。亦復如是。又",
    "X22n0423_001:0561b15": "曰極樂國土。眾生生者。皆是阿鞞跋致。其中多有。",
    "X22n0423_001:0561b16": "一生補處。其數甚多。非是筭數。之所能知。但可以",
    "X22n0423_001:0561b17": "無量無邊。阿僧祇說。又曰眾生聞者。應當發願。願",
    "X22n0423_001:0561b18": "生彼國。所以者何。得與如是。諸上善人。俱會一處。",
    "X22n0423_001:0561b19": "次句即經云。不可以少善根。福德因緣。得生彼國。",
    "X22n0423_001:0561b20": "故曰眾聖同處。非少善之得生。三四句即經云。若",
    "X22n0423_001:0561b21": "有善男子。善女人。聞說阿彌陀佛。執持名號。若一",
    "X22n0423_001:0561b22": "日若二日。乃至若七日。一心不亂。正以瓊林玉沼。",
    "X22n0423_001:0561b23": "直顯於心源。壽量光明。全彰於自性。眾生從無始",
    "X22n0423_001:0561b24": "已來。昏動因緣。漂流五濁。莫返一真。今將返本還",
    "X22n0423_001:0561c01": "源。莫先照昏寂動。七日持名。所以照其昏也。一心",
    "X22n0423_001:0561c02": "不亂。所以寂其動也。昏動苟忘。不真何待。譬如塵",
    "X22n0423_001:0561c03": "淨鏡明。風恬浪靜。然七日持名。便階不退者。正顯",
    "X22n0423_001:0561c04": "教屬圓頓。不待一生願力弘深。慈悲與拔。本功德",
    "X22n0423_001:0561c05": "力。不可思議。誠速出生死之要津。行菩薩道之亨",
    "X22n0423_001:0561c06": "衢也。",
    "X22n0423_001:0561c07": "△四序力用為二。初正明力用。",
    "X22n0423_001:0561c08": "【疏】事理體一。生佛原同。無緣之慈。不謀而應。",
    "X22n0423_001:0561c09": "【鈔】此經以離。苦得樂為用。即經云其人臨命終時。",
    "X22n0423_001:0561c10": "阿彌陀佛。與諸聖眾。現在其前。是人終時。心不顛",
    "X22n0423_001:0561c11": "倒。即得往生。阿彌陀佛。極樂國土。是則此之力用。",
    "X22n0423_001:0561c12": "關乎與拔。與拔之功。在乎感應。眾生以一心持名。",
    "X22n0423_001:0561c13": "為感。彌陀以拔苦與樂為應。拔苦之道本于悲。與",
    "X22n0423_001:0561c14": "樂之道本于慈。悉係天性相關。毫非勉強。行人則",
    "X22n0423_001:0561c15": "以事理體一。生佛原同之道為感。彌陀則以無緣",
    "X22n0423_001:0561c16": "之慈不謀而應之道為應。豈非彌陀。以不來而來。",
    "X22n0423_001:0561c17": "來此娑婆。接引行人。行人以不往而往。往彼極樂。",
    "X22n0423_001:0561c18": "覲禮彌陀。此實一經。力用所憑之理本也。",
    "X22n0423_001:0561c19": "△次所發功勳。",
    "X22n0423_001:0561c20": "【疏】了惟心之本具。億剎非遙。知大願之可憑。三祇",
    "X22n0423_001:0561c21": "橫截。",
    "X22n0423_001:0561c22": "【鈔】前文既先明力用之理本矣。憑之而念佛求生。",
    "X22n0423_001:0561c23": "能了事理體一。生佛原同。則十萬億剎之遐方。皆",
    "X22n0423_001:0561c24": "我惟心本具。雖遠不遠。能知無緣之慈。不謀而應。",
    "X22n0423_001:0562a01": "則四十八種之大願。無緣可憑。識流可截。如是力",
    "X22n0423_001:0562a02": "用。豈不勝乎。言三祇橫截者。此明超出三界。有橫",
    "X22n0423_001:0562a03": "竪二義。若婆沙論。明三藏菩薩。三阿僧祇劫。修六",
    "X22n0423_001:0562a04": "度萬行。百劫種相好因。然後階不退轉。獲五分法",
    "X22n0423_001:0562a05": "身。此從竪出。自下昇高。如兔馬渡河。紆迴曠久。若",
    "X22n0423_001:0562a06": "依此經。求生極樂者。若已生若今生。若當生。皆得",
    "X22n0423_001:0562a07": "不退轉於阿耨多羅三藐三菩提。又曰眾生生者。",
    "X22n0423_001:0562a08": "皆是阿鞞跋致。此從橫出。即此達彼。如香象截流。",
    "X22n0423_001:0562a09": "一念可獲。故此力用。最為殊勝。",
    "X22n0423_001:0562a10": "△次序註解之由二初正序三初序廣解之由。",
    "X22n0423_001:0562a11": "【疏】經文簡約。佛旨玄微。持誦雖多。研詳實寡。",
    "X22n0423_001:0562a12": "【鈔】此經不出千言。備詮惟心淨土。本性彌陀之旨。",
    "X22n0423_001:0562a13": "可謂經文簡約。佛旨玄微矣。況彌陀世尊。偏與娑",
    "X22n0423_001:0562a14": "婆眾生有緣。故聞此法門。莫不欣然頂受。兼之此",
    "X22n0423_001:0562a15": "經。言簡易持。逗機易信。是以若僧若俗。莫不讀誦",
    "X22n0423_001:0562a16": "受持。第文顯可窺。而理深罕究。致令佛意。反晦。而",
    "X22n0423_001:0562a17": "不彰。則前賢之解。又不得不廣也。",
    "X22n0423_001:0562a18": "△次序略解之由。",
    "X22n0423_001:0562a19": "【疏】惟前賢之著述。嗟末俗之罕聞。",
    "X22n0423_001:0562a20": "【鈔】前賢著述如序後別列。若慈恩孤山等諸師。各",
    "X22n0423_001:0562a21": "有著述。或文辭繁廣。或義理深玄。不便初機。故末",
    "X22n0423_001:0562a22": "俗罕聞。則今之略。又不得不出也。",
    "X22n0423_001:0562a23": "△三正序略解。為二。初序謙光。",
    "X22n0423_001:0562a24": "【疏】竊效流通。略申援引。",
    "X22n0423_001:0562b01": "【鈔】流通者。金光明疏云。流名下澍。通名不壅。欲使",
    "X22n0423_001:0562b02": "正法之水。從今以澍當。聖教筌[(ㄇ@(企止))/弟]。不壅于來世。大",
    "X22n0423_001:0562b03": "師謙言。私竊倣效。古人之流通大法。是故略申援",
    "X22n0423_001:0562b04": "引。諸解成言以為略解。然於其間或用義。而不用",
    "X22n0423_001:0562b05": "辭。略義而不略意。以成一家之言。如出一人之筆。",
    "X22n0423_001:0562b06": "可謂善乎著述者也。",
    "X22n0423_001:0562b07": "△次序己志願。",
    "X22n0423_001:0562b08": "【疏】願與同志。普結淨緣。咸契無生。同登不退云爾。",
    "X22n0423_001:0562b09": "【鈔】初二句。乃以私解而公人。與同志者。廣結佛國",
    "X22n0423_001:0562b10": "清淨之緣。次二句。乃以己欲而施眾。與同聞者。契",
    "X22n0423_001:0562b11": "登無生不退之位。正菩薩自利兼人之志。開士大",
    "X22n0423_001:0562b12": "悲曠濟之懷也。",
    "X22n0423_001:0562b13": "△四傍序。",
    "X22n0423_001:0562b14": "【疏】唐慈恩法師。造彌陀通讚一卷。宋孤山淨覺靈",
    "X22n0423_001:0562b15": "芝諸師。皆有疏記。三衢倫師。古厓新師。皆有集註。",
    "X22n0423_001:0562b16": "今欲從略。以便初機。故茲別出。各從其志。",
    "X22n0423_001:0562b17": "【鈔】唐慈恩下。序古師註今欲從下。序己所註。此經",
    "X22n0423_001:0562b18": "持誦既廣。註疏必多。今之所引。涉于見聞者。屈指",
    "X22n0423_001:0562b19": "六師而已。以余近所見者。又有宗月溪法師之科",
    "X22n0423_001:0562b20": "註。國朝洪武間。普智法師之科釋。近今蓮池法師",
    "X22n0423_001:0562b21": "之疏鈔。若從簡略。則此解為最。願求博覽。亦各從",
    "X22n0423_001:0562b22": "其志也。",
    "X22n0423_001:0562c07": "彌陀略解圓中鈔卷上",
    "X22n0423_001:0562c08": "明　永樂吳郡沙門　大佑　解",
    "X22n0423_001:0562c09": "天啟天台沙門　傳燈　鈔",
    "X22n0423_001:0562c10": "△次釋解文分二。初釋題解。次釋經解。初又二初",
    "X22n0423_001:0562c11": "題解。二譯人。初題解又二。初標題。",
    "X22n0423_001:0562c12": "佛說阿彌陀經",
    "X22n0423_001:0562c13": "△二分科。",
    "X22n0423_001:0562c14": "○釋經為二。初釋經題。二釋經文。初中二。初正釋",
    "X22n0423_001:0562c15": "題。",
    "X22n0423_001:0562c16": "△子科為二。初總標。",
    "X22n0423_001:0562c17": "【疏】釋此經題五重玄義。準孤山法師。以兩土果人",
    "X22n0423_001:0562c18": "為名。方等實相為體。信願淨業為宗。捨苦得樂為",
    "X22n0423_001:0562c19": "用。生酥大乘為教相。",
    "X22n0423_001:0562c20": "【鈔】五重者。名體宗力用教相也。玄者幽微難見也",
    "X22n0423_001:0562c21": "義者深有所以也。此天台智者大師。深得佛心。洞",
    "X22n0423_001:0562c22": "明經旨。未釋經文。先以經中幽微難見。深有所以",
    "X22n0423_001:0562c23": "之旨。以釋經題。使人一覧經題。即知經義。葢名者",
    "X22n0423_001:0562c24": "經之名也。體者經名所詮。眾生之心體也。宗者行",
    "X22n0423_001:0563a01": "也。全性體以起觀宗。全觀行以歸心體之宗要也。",
    "X22n0423_001:0563a02": "力用者。經之體宗。生善滅惡之大用也。教相者。明",
    "X22n0423_001:0563a03": "如來五時說法之進否也。意使學者因名以尋心",
    "X22n0423_001:0563a04": "體。因體以立宗要。斷疑而生信。生善而滅惡。善知",
    "X22n0423_001:0563a05": "大小偏圓。不致謬濫經旨也。",
    "X22n0423_001:0563a06": "△二別釋為五。初釋名二。初標。",
    "X22n0423_001:0563a07": "○初釋名。",
    "X22n0423_001:0563a08": "△二釋二。初釋今題二。初通別各釋二。初釋別題",
    "X22n0423_001:0563a09": "二。初約能說所說釋二。初釋佛說二字二。初二字",
    "X22n0423_001:0563a10": "合釋。",
    "X22n0423_001:0563a11": "【疏】佛說者。釋迦教主。四辯宣演也。",
    "X22n0423_001:0563a12": "【鈔】佛乃極聖之通號。舉其別號。乃娑婆世界。釋迦",
    "X22n0423_001:0563a13": "教主也具云釋迦牟尼。此云能仁寂默。能仁是其",
    "X22n0423_001:0563a14": "用。寂默是其體。今智在于說。乃其教用。故略體從",
    "X22n0423_001:0563a15": "用。號曰能仁。謂能其仁。而利益三界也。四辯者。一",
    "X22n0423_001:0563a16": "義無礙辨。謂知一切諸法義理。通達無滯。二法無",
    "X22n0423_001:0563a17": "礙辨。謂通達一切諸法名字。分別無滯。三辭無礙",
    "X22n0423_001:0563a18": "辯謂於諸法名字義理隨順一切眾生。殊方異語。",
    "X22n0423_001:0563a19": "為其演說。能令各各得解。辨說無滯。四樂說無礙",
    "X22n0423_001:0563a20": "辨。謂隨順一切眾生。根性所樂聞法而為說之圓",
    "X22n0423_001:0563a21": "融無滯。佛凡說法。以此四無礙辨才。而宣演之。故",
    "X22n0423_001:0563a22": "曰佛說。",
    "X22n0423_001:0563a23": "△二二字各釋二。初釋佛字。",
    "X22n0423_001:0563a24": "【疏】梵語佛陀。華言覺者。十號之一。究竟覺了。諸法",
    "X22n0423_001:0563b01": "實相。名圓滿覺。",
    "X22n0423_001:0563b02": "【鈔】題稱為佛。梵語猶略。具云佛陀。華言覺者。此則",
    "X22n0423_001:0563b03": "屬人。若單云佛。華翻為覺。此則屬法通號有十。一",
    "X22n0423_001:0563b04": "如來。二應供。三正徧知。四明行足。五善逝。六世間",
    "X22n0423_001:0563b05": "解。七無上士。八調御丈夫。九天人師。十佛。十號具",
    "X22n0423_001:0563b06": "足。為世間尊。究竟覺了等者。此指天台六即。判佛",
    "X22n0423_001:0563b07": "中此當第六究竟即覺也。六即者。一理即覺。二名",
    "X22n0423_001:0563b08": "字即覺。三觀行即覺。四相似即覺。五分真即覺。六",
    "X22n0423_001:0563b09": "究竟即覺。六故凡聖不濫。免生上慢。即故初後不",
    "X22n0423_001:0563b10": "二。免生退屈。一理即覺者。諸法實相。一心圓具。昏",
    "X22n0423_001:0563b11": "盲不減。倒惑無虧。故無機子頌云。動靜理全是。行",
    "X22n0423_001:0563b12": "藏事盡非。冥冥隨物去。杳杳不知歸。名理即覺也",
    "X22n0423_001:0563b13": "二名字即覺者。從善知識。或修多羅。聞三寶名。知",
    "X22n0423_001:0563b14": "四諦字全體即是。毫髮無差。故無機子頌云。方聽",
    "X22n0423_001:0563b15": "無生曲。始聞不死歌。今知全體是。番悔自蹉跎。名",
    "X22n0423_001:0563b16": "名字即覺也。三觀行即覺者。全三諦理。起三觀修。",
    "X22n0423_001:0563b17": "圓伏五住。入五品位。故無機子頌云。念念照常理。",
    "X22n0423_001:0563b18": "心心息妄塵。徧觀諸法性。無假亦無真。名觀行即",
    "X22n0423_001:0563b19": "覺也。四相似即覺者。雖未成器。粗垢先落。見相似",
    "X22n0423_001:0563b20": "理。獲六根淨。故無機子頌云。四住雖先脫。六塵未",
    "X22n0423_001:0563b21": "盡空。眼中猶有翳。空裡見花紅名。相似即覺也。五",
    "X22n0423_001:0563b22": "分真即覺者。分破無明。分見佛性。百界作佛。八相",
    "X22n0423_001:0563b23": "成道。故無機子頌云。豁爾心開悟。湛然一切通窮",
    "X22n0423_001:0563b24": "源猶未盡。常見月朦朧。名分真即覺也。六究竟即",
    "X22n0423_001:0563c01": "覺者。無明破盡。三德功圓。窮源到底。稱無上土。故",
    "X22n0423_001:0563c02": "無機子頌云。從來真是妄。今日妄皆真但復本來",
    "X22n0423_001:0563c03": "性。更無一法新。名究竟即覺也。",
    "X22n0423_001:0563c04": "△二釋說字二。初詁訓釋。",
    "X22n0423_001:0563c05": "【疏】說者悅也。得機而說。稱悅佛懷。",
    "X22n0423_001:0563c06": "【鈔】四明云。悅是暢悅。懷是心懷。若論此經。即是如",
    "X22n0423_001:0563c07": "來。久修久證。念佛三昧。蘊之在懷。今機叩發。說之",
    "X22n0423_001:0563c08": "乃暢。昔之所懷。",
    "X22n0423_001:0563c09": "△二簡異釋。",
    "X22n0423_001:0563c10": "【疏】又經通五人共說。揀異菩薩。天仙化人。故言佛",
    "X22n0423_001:0563c11": "說。",
    "X22n0423_001:0563c12": "【鈔】五人皆能說經若請佛印。皆可流傳。揀非四人。",
    "X22n0423_001:0563c13": "故標佛說。",
    "X22n0423_001:0563c14": "△二釋阿彌陀二。初翻梵。",
    "X22n0423_001:0563c15": "【疏】阿彌陀。此云無量壽。",
    "X22n0423_001:0563c16": "【鈔】阿彌陀三字梵語。此方翻為無量壽。",
    "X22n0423_001:0563c17": "△二釋義二。初釋無量壽二。初引經釋。",
    "X22n0423_001:0563c18": "【疏】經云彼佛壽命。及其人民。無量無邊。阿僧祇劫。",
    "X22n0423_001:0563c19": "【鈔】彼佛壽命。舉其化主。及其人民。舉其眾生也。彼",
    "X22n0423_001:0563c20": "國淨土。雖有其民。而無其王。以其人民。各各調善",
    "X22n0423_001:0563c21": "自居。不須文武兼治。故無其王。但有佛為化主。法",
    "X22n0423_001:0563c22": "王而已。大凡化主壽命。隨其國土人民。以為長短。",
    "X22n0423_001:0563c23": "彼國人民。尚然壽命無量。況佛壽命而有量乎。此",
    "X22n0423_001:0563c24": "則舉民顯主。佛壽無量。",
    "X22n0423_001:0564a01": "△三況勝釋。",
    "X22n0423_001:0564a02": "【疏】以應身無量。而天人莫知其數。況法報也。",
    "X22n0423_001:0564a03": "【鈔】法報應三身。各有壽量者。夫壽依命立。命藉身",
    "X22n0423_001:0564a04": "持。經既言壽。又有身命。故天台大師。觀經疏釋題",
    "X22n0423_001:0564a05": "無量壽明三身。三命三壽云。法身師軌法性。還以",
    "X22n0423_001:0564a06": "法性為身。此身非色質。亦非心智。非陰界之所攝",
    "X22n0423_001:0564a07": "持。強指法性為法身耳。法性壽者。非報得命根。亦",
    "X22n0423_001:0564a08": "無連持。強指不遷不變。名之為壽。此壽非長壽。亦",
    "X22n0423_001:0564a09": "非短壽。無延無促。強指法界。同虗空量。此即非身",
    "X22n0423_001:0564a10": "之身無壽之壽。不量之量也。報身者。修行所感。法",
    "X22n0423_001:0564a11": "華云久修業所得。涅槃經云。大般涅槃。修道得故。",
    "X22n0423_001:0564a12": "如如智。照如如境。菩提智慧。與法性相應相冥。相",
    "X22n0423_001:0564a13": "應者。如函葢相應。相冥者如水乳相冥。法身非身。",
    "X22n0423_001:0564a14": "非不身。智既相冥。亦非身非不身。強名此智為報",
    "X22n0423_001:0564a15": "身。法壽非壽非不壽。智既應冥。亦非壽非不壽。強",
    "X22n0423_001:0564a16": "名非壽為壽。法量非量非無量。智既應冥。亦非量",
    "X22n0423_001:0564a17": "非無量強名無量為量也。應身者。應同萬物為壽",
    "X22n0423_001:0564a18": "也。應同連持為壽也。應同長短為壽也。智與體冥",
    "X22n0423_001:0564a19": "能起大用。如水銀和真金。能塗諸色像。功德和法",
    "X22n0423_001:0564a20": "身。處處應現往。能為身非身。能為常壽。為無常壽。",
    "X22n0423_001:0564a21": "能為無量。能為有量。有量有二義。一為無量之量。",
    "X22n0423_001:0564a22": "二為有量之量。如七百阿僧祇。及八十等。是有量",
    "X22n0423_001:0564a23": "之量。如阿彌陀。實有期限。人天莫數。是有量之無",
    "X22n0423_001:0564a24": "量應佛皆為兩量。逐物隨緣。參差長短。然此三身",
    "X22n0423_001:0564b01": "三壽。不可並別。一異即乖法體。即一而三。即三而",
    "X22n0423_001:0564b02": "一。乃會玄文。今文乃以應壽。而況顯法報。以是之",
    "X22n0423_001:0564b03": "故。而經題。稱為無量壽也。",
    "X22n0423_001:0564b04": "△次釋無量光二。初別翻。",
    "X22n0423_001:0564b05": "【疏】亦云無量光。",
    "X22n0423_001:0564b06": "△二引經。",
    "X22n0423_001:0564b07": "【疏】經云彼佛光明無量。照十方國。無所障礙。",
    "X22n0423_001:0564b08": "【鈔】此亦無量壽佛。應身之光。以光而例壽。應亦可",
    "X22n0423_001:0564b09": "論三身。謂法身非身非不身。則法光非光非不光",
    "X22n0423_001:0564b10": "等。今是應身之光。尚然無量照十方國。無所障礙。",
    "X22n0423_001:0564b11": "況法報光耶。",
    "X22n0423_001:0564b12": "△二約通號別號釋二。初正釋。",
    "X22n0423_001:0564b13": "【疏】又佛是通號。阿彌陀是別號。",
    "X22n0423_001:0564b14": "【鈔】諸佛皆有通別二號。今此經題。釋迦但舉其通。",
    "X22n0423_001:0564b15": "彌陀但舉其別。",
    "X22n0423_001:0564b16": "△二釋疑。",
    "X22n0423_001:0564b17": "【疏】釋迦是此方教主。庶物咸知。故舉通號。彌陀是",
    "X22n0423_001:0564b18": "極樂導師。理須表顯。故彰別號。",
    "X22n0423_001:0564b19": "【鈔】或有疑云。諸佛既有通別二號。經題何不兩土",
    "X22n0423_001:0564b20": "化主。通別並舉。應云釋迦佛。說。阿彌陀佛經。故解",
    "X22n0423_001:0564b21": "中釋其疑云。釋迦是此方教主。眾生無不聞知。故",
    "X22n0423_001:0564b22": "但舉通號。以該其別。彌陀是極樂導師。不表其別。",
    "X22n0423_001:0564b23": "名則不顯。故彰別號。以該其通。譯人為省重繁存",
    "X22n0423_001:0564b24": "略。雅得其所也。",
    "X22n0423_001:0564c01": "△二釋通題二。初約法常釋。",
    "X22n0423_001:0564c02": "【疏】經者法也常也。十界同遵。三世不易。",
    "X22n0423_001:0564c03": "【鈔】法常之釋。乃依觀經疏轉釋。又依妙宗鈔。謂儒",
    "X22n0423_001:0564c04": "經講解。有茲二訓。萬代軌則。故訓法也。百王不易。",
    "X22n0423_001:0564c05": "故訓常也。佛經亦然。十界咸軌。三世不易也。",
    "X22n0423_001:0564c06": "△二以由義釋。",
    "X22n0423_001:0564c07": "【疏】由聖人金口所宣。故言經也。",
    "X22n0423_001:0564c08": "【鈔】妙宗鈔云。由佛大聖金口。宣吐自證之法。故名",
    "X22n0423_001:0564c09": "為經。",
    "X22n0423_001:0564c10": "△二通別合釋二。初指通別二名。",
    "X22n0423_001:0564c11": "【疏】又經是通名。佛說等是別名。",
    "X22n0423_001:0564c12": "【鈔】妙宗云。通名者頓說漸說。施權開權。律論之外。",
    "X22n0423_001:0564c13": "皆名為經故稱通也。別名者。別相乃多。今從三種。",
    "X22n0423_001:0564c14": "謂人法譬。單三複三。并具足一。以成七別。單三者。",
    "X22n0423_001:0564c15": "單人如。阿彌陀經等。單法如大般涅槃經等。單譬",
    "X22n0423_001:0564c16": "如梵網經等。複三者。人法如文殊問般若經等。法",
    "X22n0423_001:0564c17": "譬如妙法蓮華經等。人譬如如來師子吼經等。人",
    "X22n0423_001:0564c18": "法譬具足者。如勝鬘師子吼一乘大方便方廣經",
    "X22n0423_001:0564c19": "等。以此七別。與通合標一代佛法。",
    "X22n0423_001:0564c20": "△二明通別所以五。初通論一化。",
    "X22n0423_001:0564c21": "【疏】經有三種。謂教行理。依教修行從行顯理。",
    "X22n0423_001:0564c22": "【鈔】妙宗云。今家釋題。約通別論者。以其二名。各具",
    "X22n0423_001:0564c23": "教行理也。若無此三。徒論通別。無所以矣。何以故。",
    "X22n0423_001:0564c24": "葢依教而後修行。從行而後顯理故也。",
    "X22n0423_001:0565a01": "△二別指今題。",
    "X22n0423_001:0565a02": "【疏】佛是覺義。約修成說。故屬於行。說即是教。阿彌",
    "X22n0423_001:0565a03": "陀是理。",
    "X22n0423_001:0565a04": "【鈔】今題佛字。判屬于行者。以佛是覺義。有自覺覺",
    "X22n0423_001:0565a05": "他。覺行圓滿之義也。約修成邊說故屬于行。說字",
    "X22n0423_001:0565a06": "屬教最分明。阿彌陀判屬於理者。以是本性彌陀",
    "X22n0423_001:0565a07": "故。正當行者。稱念修行。斯得見故。故判屬于理。",
    "X22n0423_001:0565a08": "△三判其通別。",
    "X22n0423_001:0565a09": "【疏】與眾典不同。則三經皆別。以對經字。則三經皆",
    "X22n0423_001:0565a10": "通。",
    "X22n0423_001:0565a11": "【鈔】與眾典不同。則不惟五字成別。即教行理三經",
    "X22n0423_001:0565a12": "皆別。以對經字。則不惟一字成通。即教行理。三經",
    "X22n0423_001:0565a13": "皆通也。",
    "X22n0423_001:0565a14": "△四結成秘藏。",
    "X22n0423_001:0565a15": "【疏】理即法身。行即般若。教即解脫。三一圓融。不可",
    "X22n0423_001:0565a16": "思議。名秘密藏。",
    "X22n0423_001:0565a17": "【鈔】今家凡是經題。皆約通別釋者。正欲明各各具",
    "X22n0423_001:0565a18": "三經也。各具三經者。又正欲明具秘密藏也。如一",
    "X22n0423_001:0565a19": "題阿彌陀三字。即我行者法身本性也。佛之一字。",
    "X22n0423_001:0565a20": "即全性起修之般若智慧也。說之一字。即智與法",
    "X22n0423_001:0565a21": "身。所得之解脫也。又理即全苦道即法身。正因佛",
    "X22n0423_001:0565a22": "性也。行即全惑道即般若。了因佛性也。教即業道",
    "X22n0423_001:0565a23": "即解脫。緣因佛性也。如是三德。如世伊三點。天王",
    "X22n0423_001:0565a24": "三目。不縱不橫。不並不別。乃不可思議。秘密之藏。",
    "X22n0423_001:0565b01": "經題義理。微妙若此。講者聽者。安可忽諸。",
    "X22n0423_001:0565b02": "△五結成功德。",
    "X22n0423_001:0565b03": "【疏】故聞首題名字。獲無量功德也。",
    "X22n0423_001:0565b04": "【鈔】如金光明。及諸大乘。多作此說。",
    "X22n0423_001:0565b05": "△二出本名。",
    "X22n0423_001:0565b06": "【疏】此經本名稱讚。不可思議功德。一切諸佛。所護",
    "X22n0423_001:0565b07": "念經。",
    "X22n0423_001:0565b08": "△三辨譯異三。初總標。",
    "X22n0423_001:0565b09": "【疏】傳至中華。凡二譯。",
    "X22n0423_001:0565b10": "△二別明二。初唐譯。",
    "X22n0423_001:0565b11": "【疏】唐譯云。稱讚淨土。佛攝受經。",
    "X22n0423_001:0565b12": "△二秦譯二。初與唐辨異。",
    "X22n0423_001:0565b13": "【疏】今秦本隱略經題。在六方佛後。即云汝等眾生。",
    "X22n0423_001:0565b14": "當信是等。",
    "X22n0423_001:0565b15": "【鈔】唐譯則存本名。而秦譯不存者。以其隱略。在六",
    "X22n0423_001:0565b16": "方佛後故也。",
    "X22n0423_001:0565b17": "△二讚秦譯善巧。",
    "X22n0423_001:0565b18": "【疏】以此經正示持名方法。況彌陀聖號。眾所樂聞。",
    "X22n0423_001:0565b19": "用此立題。人多信受。故得四海同遵。流通無盡。譯",
    "X22n0423_001:0565b20": "人之善巧也。",
    "X22n0423_001:0565b21": "【鈔】大凡立名。貴生物善。今所生善則有二種。一以",
    "X22n0423_001:0565b22": "此經。正示持名方法。一以彌陀聖號。眾所樂聞。故",
    "X22n0423_001:0565b23": "用此立題。人多信受。是以唐譯者。秘于大藏。而不",
    "X22n0423_001:0565b24": "見不聞。秦譯者四海同遵。而流通無盡。譯人善巧。",
    "X22n0423_001:0565c01": "信而有徵矣。",
    "X22n0423_001:0565c02": "△二辨體二。初標。",
    "X22n0423_001:0565c03": "【疏】二辨體。",
    "X22n0423_001:0565c04": "【鈔】二辨體者。即前總列中云。方等實相為體也。方",
    "X22n0423_001:0565c05": "等實相有二義。一此經說在第三方等時。方等四",
    "X22n0423_001:0565c06": "教並談。此經屬圓。揀異此經實相。非華嚴般若法",
    "X22n0423_001:0565c07": "華三時之實相。故云方等。一圓教實相。門門可入",
    "X22n0423_001:0565c08": "清涼池。故方。生佛均有。平等不二故等。觀經疏云。",
    "X22n0423_001:0565c09": "體是主質。妙宗鈔云。名傍是賓。體正是主名是假",
    "X22n0423_001:0565c10": "名。體是實質。一切名下。皆有其質。今辨假名下之",
    "X22n0423_001:0565c11": "實質也。",
    "X22n0423_001:0565c12": "△二釋二。初引論明體。",
    "X22n0423_001:0565c13": "【疏】智度論云。諸大乘經。通以一實相。為經正體。",
    "X22n0423_001:0565c14": "【鈔】妙宗鈔云。諸法不生不滅。非有非無。無能無所。",
    "X22n0423_001:0565c15": "離言說相。離名字相。離心緣相。離此等相。名為實",
    "X22n0423_001:0565c16": "相無相之相也。若以彼義。會歸此經。則前段七重",
    "X22n0423_001:0565c17": "欄楯去。至聞是音者。皆生念佛念法念僧之心。是",
    "X22n0423_001:0565c18": "明惟心淨土。序云瓊林玉沼。直顯於心源是也。中",
    "X22n0423_001:0565c19": "段彼佛何故。號阿彌陀去。至但可以無量無邊。阿",
    "X22n0423_001:0565c20": "僧祗說。是明本性彌陀。序云壽量光明。全彰於自",
    "X22n0423_001:0565c21": "性是也。瓊林玉沼。是明依報。該得四種淨土。壽量",
    "X22n0423_001:0565c22": "光明等。是明正報。該得佛菩薩。九品往生之人。此",
    "X22n0423_001:0565c23": "正法華。惟佛與佛。乃能究盡諸法實相。天台所謂",
    "X22n0423_001:0565c24": "性具三千。無非實相之體也。",
    "X22n0423_001:0566a01": "△二結成所詮。",
    "X22n0423_001:0566a02": "【疏】即所詮之理也。",
    "X22n0423_001:0566a03": "△三明宗二。初標。",
    "X22n0423_001:0566a04": "【疏】三明宗。",
    "X22n0423_001:0566a05": "△二釋二。初引經證成。",
    "X22n0423_001:0566a06": "【疏】經云若有信者。應當發願。生彼國土。",
    "X22n0423_001:0566a07": "【鈔】前總列中云。信願淨業為宗。故今引經證成。若",
    "X22n0423_001:0566a08": "有信者。即信門也。應當發願。即願門也。若欲證成。",
    "X22n0423_001:0566a09": "淨業行門。應具引下文。七日持名。一心不亂。求生",
    "X22n0423_001:0566a10": "淨土。此為三要之門。信則信有惟心淨土。本性彌",
    "X22n0423_001:0566a11": "陀。如來願力。皆得往生。此當十乘中。第一觀不思",
    "X22n0423_001:0566a12": "議境也。雖有其信。若無其願。則不得生。葢彌陀既",
    "X22n0423_001:0566a13": "以願力而攝生。我當誓願而求往。方得天性相關。",
    "X22n0423_001:0566a14": "任運與拔。猶如磁石。自然吸取。十乘往判。此當第",
    "X22n0423_001:0566a15": "二。真正發菩提心也。四弘中。當佛道無上誓願成。",
    "X22n0423_001:0566a16": "該得前之三願。雖有其願。若無行門。其願則狂。故",
    "X22n0423_001:0566a17": "須七日持名。一心不亂。十乘往收。此當第三善巧",
    "X22n0423_001:0566a18": "安心止觀也。七日持名。即是觀。一心不亂即是止。",
    "X22n0423_001:0566a19": "方持名而一心。方一心而持名。是則止觀雙照。亦",
    "X22n0423_001:0566a20": "復雙遮。善巧安心。方得成就略標上根三法。其餘",
    "X22n0423_001:0566a21": "七乘。皆在中矣。",
    "X22n0423_001:0566a22": "△二結成宗要。",
    "X22n0423_001:0566a23": "【疏】一經之宗要也。",
    "X22n0423_001:0566a24": "△四明用二初牒。",
    "X22n0423_001:0566b01": "【疏】四論用。",
    "X22n0423_001:0566b02": "△二釋二。初引經證成。",
    "X22n0423_001:0566b03": "【疏】經云即得往生。極樂國土。皆不退轉。於無上菩",
    "X22n0423_001:0566b04": "提。",
    "X22n0423_001:0566b05": "【鈔】初二句。即示以七日持名。一心不亂後之文。次",
    "X22n0423_001:0566b06": "二句。即此前經云。眾生生者。皆是阿鞞跋致之文。",
    "X22n0423_001:0566b07": "前總列中云。捨苦得樂為用。即經云。即得往生。云",
    "X22n0423_001:0566b08": "云之文。若以後足前。則眾生生者。皆娑婆念佛之",
    "X22n0423_001:0566b09": "人。必得不退菩提。以此二文合證。此經之力用也。",
    "X22n0423_001:0566b10": "△二結成力用。",
    "X22n0423_001:0566b11": "【疏】離生死苦。得解脫樂。此經之力用也。",
    "X22n0423_001:0566b12": "【鈔】餘之法門。莫不皆令眾生。竪出三界。離生死苦。",
    "X22n0423_001:0566b13": "得解脫樂。如重臺九級。自下昇高。力勝則進。足疲",
    "X22n0423_001:0566b14": "則墮。其登也難。惟淨土法門。令眾生橫出三界。離",
    "X22n0423_001:0566b15": "生死苦得解脫樂。家庭咫尺。從東至西。舉目可觀。",
    "X22n0423_001:0566b16": "彈指即到。其去也易。經之力用。豈不大乎。",
    "X22n0423_001:0566b17": "△五判教相二。初總標。",
    "X22n0423_001:0566b18": "○五判教相。",
    "X22n0423_001:0566b19": "【鈔】教者聖人被下之言。相者分別異同。如來五時",
    "X22n0423_001:0566b20": "設教。適時而進。大小漸頓。各有區分。天台約五時。",
    "X22n0423_001:0566b21": "而分別之。各有攸存。故凡釋經。皆須判教。",
    "X22n0423_001:0566b22": "△二釋相。",
    "X22n0423_001:0566b23": "【疏】部屬大乘方等教攝。二藏明義。菩薩藏收。漸頓",
    "X22n0423_001:0566b24": "分之。此屬頓教。",
    "X22n0423_001:0566c01": "【鈔】判此教相。而有三說。部屬大乘方等教攝者。第",
    "X22n0423_001:0566c02": "一約時判也。前總列云。大乘生酥為教相。生酥即",
    "X22n0423_001:0566c03": "方等時也。天台大師。用涅槃五時。生起次第。以判",
    "X22n0423_001:0566c04": "如來一代之教。初從牛出乳。譬從佛最初。三七日",
    "X22n0423_001:0566c05": "說華嚴經。次從乳出酪。譬從十二部。出九部修多",
    "X22n0423_001:0566c06": "羅。十二年中。說小乘四阿含經。次從酪出生酥。譬",
    "X22n0423_001:0566c07": "從阿含出方等。八年之中。說維摩大集楞嚴楞伽",
    "X22n0423_001:0566c08": "十六觀。并此經等。彈偏斥小。歎大褒圓。聲聞之人。",
    "X22n0423_001:0566c09": "得彈訶益。恥小。慕大。出入無難。如小乘偏空。出三",
    "X22n0423_001:0566c10": "界外。無身無土。今則特告身子。而云彌陀有土。菩",
    "X22n0423_001:0566c11": "薩有身。眾生生者。皆不退轉。即其事也。次從生酥",
    "X22n0423_001:0566c12": "出熟酥。譬從方等出般若。二十二年。說大品般若",
    "X22n0423_001:0566c13": "等諸經。以空慧水。洮汰二乘執情。令須菩提等。轉",
    "X22n0423_001:0566c14": "教般若。付財融通。次從熟酥出醍醐。譬從般若出",
    "X22n0423_001:0566c15": "法華。涅槃。九界三乘。會權授記。無小無大。皆令作",
    "X22n0423_001:0566c16": "佛。今是第三生酥。故曰部屬大乘方等教攝。二藏",
    "X22n0423_001:0566c17": "明義菩薩藏收者。第二約藏判也。葢佛所說經。有",
    "X22n0423_001:0566c18": "聲聞藏。即為諸二乘人說者。明理但至真諦。明惑",
    "X22n0423_001:0566c19": "但破見思。明智但修空觀。明果無身無土。今經既",
    "X22n0423_001:0566c20": "明。出娑婆外。別有淨土。則果報有乎身土。豈不理",
    "X22n0423_001:0566c21": "惑智果。皆屬菩薩藏收。漸頓分之。此屬頓教者。第",
    "X22n0423_001:0566c22": "三約教判也。化儀之教。有漸有頓。漸則經劫修行。",
    "X22n0423_001:0566c23": "方階不退。頓則即生成辦。位至阿鞞故結成云。以",
    "X22n0423_001:0566c24": "令凡夫。不退菩提。然而令其即生。位階不退。固是",
    "X22n0423_001:0567a01": "圓頓法門。亦必須先開圓解。而次修圓行。破三惑。",
    "X22n0423_001:0567a02": "而方證圓果。以階不退。今則但說。彼土依正二報。",
    "X22n0423_001:0567a03": "以之為開解生信。七日持名。一心不亂。以之為造",
    "X22n0423_001:0567a04": "修行門。臨命終時。即得往生。以階跋致。自非釋迦",
    "X22n0423_001:0567a05": "之善權。彌陀之願力。行者之宿根。現前之三要。一",
    "X22n0423_001:0567a06": "心不亂。而三惑圓伏頓斬業根。而直往無前。安能",
    "X22n0423_001:0567a07": "克此。故知此經。為五濁惡世之無上醍醐。涅槃經",
    "X22n0423_001:0567a08": "云。置毒生酥中。食即殺人。可不信諸。",
    "X22n0423_001:0567a09": "△二譯人二。初標科。",
    "X22n0423_001:0567a10": "○二譯人號。",
    "X22n0423_001:0567a11": "姚秦三藏法師鳩摩羅什奉詔譯",
    "X22n0423_001:0567a12": "△二解義二。初明其生處。",
    "X22n0423_001:0567a13": "【疏】鳩摩羅什。此云童壽。丘慈國人也。",
    "X22n0423_001:0567a14": "△二明其翻譯。",
    "X22n0423_001:0567a15": "【疏】後秦姚氏據長安。尊為國師。弘始年間。譯諸經",
    "X22n0423_001:0567a16": "論。",
    "X22n0423_001:0567a17": "【鈔】姚秦者。簡非亡秦。前秦。乞伏秦。今是後秦姚氏",
    "X22n0423_001:0567a18": "也。以弘始三年。方入長安。秦主勅僧[((素糸)*力)/石]等。八百沙",
    "X22n0423_001:0567a19": "門。資受什旨。於草堂寺所譯經論。凡九十八部。合",
    "X22n0423_001:0567a20": "四百二十一卷。僧叡僧肇道常等筆受。",
    "X22n0423_001:0567a21": "△三證其功德。",
    "X22n0423_001:0567a22": "【疏】南山感通傳云。七佛以來。譯經師。",
    "X22n0423_001:0567a23": "【鈔】過去七佛。皆生於西天竺。迦維羅衛國。滅度之",
    "X22n0423_001:0567a24": "後。或正法。或像法時。西天梵筴。必傳流震旦。譯梵",
    "X22n0423_001:0567b01": "成華。譯經之師。歷代皆有。惟什師自七佛以來。常",
    "X22n0423_001:0567b02": "為我震旦。譯經之師。此乃南山律師。問費氏天人",
    "X22n0423_001:0567b03": "所說。又有云什師位證三賢。是知非聊爾人也。",
    "X22n0423_001:0567b04": "△二釋經文二。初總別科判。二依科解釋。今初二。",
    "X22n0423_001:0567b05": "初總科三分。",
    "X22n0423_001:0567b06": "○二釋經文三。從初至大眾俱為序分。從爾時佛",
    "X22n0423_001:0567b07": "告至六方後。徵釋經題為正宗分。從汝等皆當信",
    "X22n0423_001:0567b08": "受我語。盡文為流通分。",
    "X22n0423_001:0567b09": "【鈔】漢明以來。經至震旦。弘法之師。隨文講解。無有",
    "X22n0423_001:0567b10": "科判。至晉道安法師。方判大小諸經。皆有三分。謂",
    "X22n0423_001:0567b11": "序正流通。後西天親光論至。與其三分義同。又此",
    "X22n0423_001:0567b12": "方出家之士。自漢以來。皆隨師姓。如三支之類。後",
    "X22n0423_001:0567b13": "道安法師。謂既捨俗姓。以從釋迦。宜合一切。俱從",
    "X22n0423_001:0567b14": "釋姓。後增一阿含至。世尊果云。萬流入海。同一鹹",
    "X22n0423_001:0567b15": "味。四姓出家。同稱釋氏。故後人讚道安法師云。分",
    "X22n0423_001:0567b16": "經雅合於親光。釋姓頗同於增一。",
    "X22n0423_001:0567b17": "△二別明二序。",
    "X22n0423_001:0567b18": "【疏】諸經皆有通別二序。此經但有通序。證信而無",
    "X22n0423_001:0567b19": "別序發起。即十二部經中。無問自說也。",
    "X22n0423_001:0567b20": "【鈔】通別二序者。通者同也。如是等六事。諸經皆同。",
    "X22n0423_001:0567b21": "故別者異也。諸經發起之緣。各各不同。故今經但",
    "X22n0423_001:0567b22": "有通序。而無別序者。乃如來無問自說。葢淨土法",
    "X22n0423_001:0567b23": "門。若被菩薩之機。正所當對。必須假問而說。如十",
    "X22n0423_001:0567b24": "六觀經。是其類也。但此一經。是對上乘。及凡夫機。",
    "X22n0423_001:0567c01": "令知微妙身土。即生可獲。原非小乘凡夫境界。豈",
    "X22n0423_001:0567c02": "能問之。故如來無問自說。稱性宣揚何須發起。",
    "X22n0423_001:0567c03": "△二依科解釋二。初釋通序二。初分科。",
    "X22n0423_001:0567c04": "○通序分二。初五句證信。",
    "X22n0423_001:0567c05": "【鈔】證信者。佛將滅度。阿難咨問。一切經首。當安何",
    "X22n0423_001:0567c06": "語。佛答云。當安如是我聞等。豈惟我然。三世諸佛。",
    "X22n0423_001:0567c07": "經初皆爾。",
    "X22n0423_001:0567c08": "△二釋經二。初列經。",
    "X22n0423_001:0567c09": "如是我聞。一時佛在舍衛國。祇樹給孤獨園。",
    "X22n0423_001:0567c10": "△二釋義五。初釋所指法體。",
    "X22n0423_001:0567c11": "【疏】如是者。指所聞之法體也。實相之理。古今不異。",
    "X22n0423_001:0567c12": "名如如理。而說為是。",
    "X22n0423_001:0567c13": "【鈔】如是者。指法之辭。所指者。即所聞法體。實相之",
    "X22n0423_001:0567c14": "理。如此之理。古今不異名如。即真如不動之體。亘",
    "X22n0423_001:0567c15": "萬古而恒新。歷千差而不改。如來能稱此理而說。",
    "X22n0423_001:0567c16": "無不當理。故稱如是。",
    "X22n0423_001:0567c17": "△二釋所顯能聞。",
    "X22n0423_001:0567c18": "【疏】我者阿難結集法藏。自言如是法門。我從佛聞。",
    "X22n0423_001:0567c19": "【鈔】佛地論云。謂結集時。共請言。如汝所聞。當如是",
    "X22n0423_001:0567c20": "說。傳法菩薩。便許可言。如是當說。如我所聞。",
    "X22n0423_001:0567c21": "△三釋所明機感。",
    "X22n0423_001:0567c22": "【疏】一時者。機應和合之時也不言某年月日者。二",
    "X22n0423_001:0567c23": "土正朔不同故也。",
    "X22n0423_001:0567c24": "【鈔】機即阿難與千二百人。并菩薩等眾。應即釋迦",
    "X22n0423_001:0568a01": "如來。能說教主。機無應而不成。應無機而不就。砧",
    "X22n0423_001:0568a02": "椎相叩。乃方成法器。機應合一。則此經方說。二土",
    "X22n0423_001:0568a03": "正朔不同者。如此土四時。彼方三際。東夏以合朔",
    "X22n0423_001:0568a04": "為月旦。西方以既望為月旦。兩方既爾。四夷可知。",
    "X22n0423_001:0568a05": "既難準定。故但言一時。",
    "X22n0423_001:0568a06": "△四釋所稱化主。",
    "X22n0423_001:0568a07": "【疏】佛者覺也。自覺異凡夫之不覺。覺他異二乘之",
    "X22n0423_001:0568a08": "獨覺。覺滿異菩薩之在因。眾聖中尊。故名曰佛。即",
    "X22n0423_001:0568a09": "釋迦教主也。",
    "X22n0423_001:0568a10": "【鈔】梵語佛陀。此云覺者。謂覺了性相真妄之者。即",
    "X22n0423_001:0568a11": "究竟本覺。亦究竟始覺。自覺異凡夫之不覺者。凡",
    "X22n0423_001:0568a12": "夫則終朝昏擾。逐妄漂流。如來則寂照雙融。還源",
    "X22n0423_001:0568a13": "返本。覺他異二乘之獨覺者。二乘則覺了生死。如",
    "X22n0423_001:0568a14": "麞獨跳。如來則自登彼岸。慈航度人。覺滿異菩薩",
    "X22n0423_001:0568a15": "之在因者。菩薩則三覺雖修。而三因未滿。如來則",
    "X22n0423_001:0568a16": "三覺究竟。而三德圓彰。為二乘菩薩。眾聖中尊。故",
    "X22n0423_001:0568a17": "稱為佛。以通從別。即娑婆教主。釋迦牟尼佛也。",
    "X22n0423_001:0568a18": "△五釋所述住處二。初釋舍衛國。",
    "X22n0423_001:0568a19": "【疏】舍衛。正云室羅筏悉底。此云聞物。言人物富庶。",
    "X22n0423_001:0568a20": "遠聞諸國故。",
    "X22n0423_001:0568a21": "【鈔】人物富庶者。謂此國具足。欲塵財寶之物。多聞",
    "X22n0423_001:0568a22": "解脫之人也。",
    "X22n0423_001:0568a23": "△二釋祇樹給孤獨園二。初出二人名德二。初祇",
    "X22n0423_001:0568a24": "陀。",
    "X22n0423_001:0568b01": "【疏】梵語祇陀。此云戰勝。波斯匿王太子名也。",
    "X22n0423_001:0568b02": "【鈔】波斯匿王太子。初生之時。適與外國戰勝。因立",
    "X22n0423_001:0568b03": "美名。",
    "X22n0423_001:0568b04": "△二須達。",
    "X22n0423_001:0568b05": "【疏】梵語須達。此云善施。長者名也。能惠施國之窮",
    "X22n0423_001:0568b06": "民。名給孤獨。",
    "X22n0423_001:0568b07": "△二明二人並稱。",
    "X22n0423_001:0568b08": "【疏】側布黃金。從祇陀買園。建立精舍。請佛說法。祇",
    "X22n0423_001:0568b09": "陀施樹。故並稱也。",
    "X22n0423_001:0568b10": "【鈔】須達長者。為兒聘婦。往王舍城。得見如來。請佛",
    "X22n0423_001:0568b11": "供養。佛命身子。同往相地。惟祇陀太子。園林茂盛。",
    "X22n0423_001:0568b12": "可造精舍。祇陀戲許。須金磚側布其地。金錢掛滿",
    "X22n0423_001:0568b13": "其林。便當與之。須達歡喜。命車載金。布地將滿。祇",
    "X22n0423_001:0568b14": "陀見其精誠。便云地當屬卿。林屬於我。共施供佛。",
    "X22n0423_001:0568b15": "不亦可乎。故後凡於此地說經。經家序處。必美二",
    "X22n0423_001:0568b16": "人之德。而並稱之。",
    "X22n0423_001:0568b17": "△列眾同聞二。初分科。",
    "X22n0423_001:0568b18": "○二列眾同聞三。初聲聞眾二。初示數。",
    "X22n0423_001:0568b19": "△二釋經三。初聲聞。二示數二。初列經。",
    "X22n0423_001:0568b20": "與大比丘僧。千二百五十人俱皆是大阿羅漢。眾所",
    "X22n0423_001:0568b21": "知識。",
    "X22n0423_001:0568b22": "△二解義為四。初釋明類。",
    "X22n0423_001:0568b23": "【疏】比丘。此云乞士。乞食資身。乞法鍊心。又云怖魔",
    "X22n0423_001:0568b24": "又云破惡。僧者具云僧伽。此云和合眾。",
    "X22n0423_001:0568c01": "【鈔】比丘梵語。而含三義。一乞士。外為檀越乞食。以",
    "X22n0423_001:0568c02": "資色身。永離四邪。內為如來乞法。以鍊心性。常趣",
    "X22n0423_001:0568c03": "八正。應供之因也。二破惡能破九十八種。煩惱惡",
    "X22n0423_001:0568c04": "因。能破二十五有生死惡果。殺賊之因也。三怖魔",
    "X22n0423_001:0568c05": "發心出家。魔王怖其出境。精進修行。波旬怖其離",
    "X22n0423_001:0568c06": "欲無生之因也。眾和合者。凡為僧者。須具六和。一",
    "X22n0423_001:0568c07": "戒和同修。二見和同解。三身和同住。四利和同均。",
    "X22n0423_001:0568c08": "五口和無諍。六意和同悅。具此六和。方可稱僧。",
    "X22n0423_001:0568c09": "△二釋示數。",
    "X22n0423_001:0568c10": "【疏】三迦葉。有千弟子。舍利目連。共二百五十人。最",
    "X22n0423_001:0568c11": "初歸佛。常隨眾也。",
    "X22n0423_001:0568c12": "【鈔】三迦葉者。一優樓頻螺迦葉。二伽耶迦葉。三那",
    "X22n0423_001:0568c13": "提迦葉若最初度憍陳如五人。合云千二百五十",
    "X22n0423_001:0568c14": "五人經舉大數是故略之。得飡甘露。莫先於此。故",
    "X22n0423_001:0568c15": "為常隨眾也。",
    "X22n0423_001:0568c16": "△三釋顯位。",
    "X22n0423_001:0568c17": "【疏】阿羅漢含三義。一應供為人天福田。乞士果也",
    "X22n0423_001:0568c18": "二殺賊。斷煩惱盡。破惡果也三無生。不受後有。怖",
    "X22n0423_001:0568c19": "魔果也。",
    "X22n0423_001:0568c20": "【鈔】比丘因名也。阿羅漢果號也。因果二名。一一主",
    "X22n0423_001:0568c21": "對。如影隨形。略無差忒。故為比丘。有乞士之因。方",
    "X22n0423_001:0568c22": "獲羅漢應供福田之果。有破惡之因。方獲斷煩惱",
    "X22n0423_001:0568c23": "盡殺賊之果。有怖魔之因。方獲無生。不受後有之",
    "X22n0423_001:0568c24": "果。",
    "X22n0423_001:0569a01": "△四釋歎德。",
    "X22n0423_001:0569a02": "【疏】聞名欽德曰知。覩形敬奉曰識。",
    "X22n0423_001:0569a03": "【鈔】若但聞名。而未覩形。則知而未識。但覩形而不",
    "X22n0423_001:0569a04": "聞名。則識而未知。今既聞名而覩形。必欽德而敬",
    "X22n0423_001:0569a05": "奉。阿難尊者與此輩等同聞。非惟見同列之德齊。",
    "X22n0423_001:0569a06": "亦乃顯所聞之法真。以之證信。誠可信也。",
    "X22n0423_001:0569a07": "△二列名二。初牒科。",
    "X22n0423_001:0569a08": "○二列名。",
    "X22n0423_001:0569a09": "△二釋經二。初列經。",
    "X22n0423_001:0569a10": "長老舍利弗。摩訶目犍連。摩訶迦葉。摩訶迦旃延。摩",
    "X22n0423_001:0569a11": "訶拘絺羅。離婆多。周利槃陀伽。難陀。阿難陀。羅睺羅",
    "X22n0423_001:0569a12": "憍梵波提。賓頭盧頗羅墮。迦留陀夷。摩訶劫賓那。薄",
    "X22n0423_001:0569a13": "拘羅。阿[少/兔]樓馱。",
    "X22n0423_001:0569a14": "△二釋義二。初釋長老。",
    "X22n0423_001:0569a15": "【疏】耆年碩德。通稱長老。",
    "X22n0423_001:0569a16": "【鈔】此諸聖僧。有耆年者。必有碩德。有碩德者。未必",
    "X22n0423_001:0569a17": "定是耆年。故長老者。乃耆年與碩德之通稱也。",
    "X22n0423_001:0569a18": "△二釋眾名十六。初釋舍利弗。",
    "X22n0423_001:0569a19": "【疏】舍利弗此云身子。其母身容端正。眼如鶖鷺。兼",
    "X22n0423_001:0569a20": "母名之故。又名鶖子。智慧第一。",
    "X22n0423_001:0569a21": "△二釋目犍連。",
    "X22n0423_001:0569a22": "【疏】摩訶目犍連。此云大采菽姓也。其族眾多。故以",
    "X22n0423_001:0569a23": "大別之。神通第一。",
    "X22n0423_001:0569a24": "△三釋大迦葉。",
    "X22n0423_001:0569b01": "【疏】摩訶迦葉。此云大龜氏。其祖感靈龜負仙圖而",
    "X22n0423_001:0569b02": "出。遂以名族。又云飲光。身光赫奕。映蔽餘光。毗婆",
    "X22n0423_001:0569b03": "尸佛時為治金師。貧女以金珠。同修塔像。從是以",
    "X22n0423_001:0569b04": "來。身光金色。",
    "X22n0423_001:0569b05": "△四釋摩訶迦旃延。",
    "X22n0423_001:0569b06": "【疏】摩訶迦旃延。此云文飾。論議第一。",
    "X22n0423_001:0569b07": "△五釋摩訶拘絺羅。",
    "X22n0423_001:0569b08": "【疏】摩訶拘絺羅。此云大膝。從狀得名。舍利弗母舅。",
    "X22n0423_001:0569b09": "△六釋離婆多。",
    "X22n0423_001:0569b10": "【疏】離婆多。此云星宿。父母禱星而生。遂以為名。",
    "X22n0423_001:0569b11": "△七釋周利槃陀伽。",
    "X22n0423_001:0569b12": "【疏】周利槃陀伽。此云繼道。其母省親。生於路傍故",
    "X22n0423_001:0569b13": "姿性魯鈍。惟誦半偈。證羅漢果。",
    "X22n0423_001:0569b14": "△八釋難陀。",
    "X22n0423_001:0569b15": "【疏】難陀此云善歡喜。佛之親弟也。",
    "X22n0423_001:0569b16": "△九釋阿難陀。",
    "X22n0423_001:0569b17": "【疏】阿難陀此云慶喜。白飯王之子。佛之堂弟也。佛",
    "X22n0423_001:0569b18": "成道日生。舉國忻慶。因立嘉名。多聞第一。",
    "X22n0423_001:0569b19": "△十釋羅睺羅。",
    "X22n0423_001:0569b20": "【疏】羅[目*(危(夗夕)+夫)]羅。此云覆障。本修羅之名。能障日月。佛為",
    "X22n0423_001:0569b21": "所障。不即出家。故以為名。",
    "X22n0423_001:0569b22": "△十一釋憍梵波提。",
    "X22n0423_001:0569b23": "【疏】憍梵波提。此云牛呞。宿生為牛。食已轉哨。故受",
    "X22n0423_001:0569b24": "此名。",
    "X22n0423_001:0569c01": "△十二釋賓頭盧頗羅墮。",
    "X22n0423_001:0569c02": "【疏】賓頭盧。此云不動名也頗羅墮。此云利根姓也",
    "X22n0423_001:0569c03": "別譯云。賓度羅跋囉墮闍。",
    "X22n0423_001:0569c04": "△十三釋迦留陀夷。",
    "X22n0423_001:0569c05": "【疏】迦留陀夷。此云黑光。其形麤黑故。",
    "X22n0423_001:0569c06": "△十四釋劫賓那。",
    "X22n0423_001:0569c07": "【疏】摩訶劫賓那。此云房宿。母禱房星而生。",
    "X22n0423_001:0569c08": "△十五釋薄拘羅。",
    "X22n0423_001:0569c09": "【疏】薄拘羅。此云善容。形貌端正。昔施僧一訶梨",
    "X22n0423_001:0569c10": "勒。感五不死報。",
    "X22n0423_001:0569c11": "△十六釋阿[少/兔]樓馱。",
    "X22n0423_001:0569c12": "【疏】阿[少/兔]樓馱。此云無貧。昔於饑世。以稗飯施辟支",
    "X22n0423_001:0569c13": "佛。九十一劫。果報充足。天眼第一。",
    "X22n0423_001:0569c14": "【鈔】諸經列眾。皆有歎德。如法華楞嚴。是其例也。惟",
    "X22n0423_001:0569c15": "此經無之非無也。葢譯人善巧。令顧名而思義也。",
    "X22n0423_001:0569c16": "如大智舍利弗。摩訶目犍連等。顧何德而不彰。然",
    "X22n0423_001:0569c17": "諸經嘆德。必隨緣起。如阿難以邪染之緣。浚發。楞",
    "X22n0423_001:0569c18": "嚴。而經家嘆德特曰。佛子住持。善起諸有(云云)。同",
    "X22n0423_001:0569c19": "列之眾。既有是德。正顯當機。雖托緣于邪染。而實",
    "X22n0423_001:0569c20": "無是過也。此經餘諸弟子。且無暇論。即大智舍利",
    "X22n0423_001:0569c21": "弗。位居其首。次之以大目犍連。摩訶迦葉。摩訶迦",
    "X22n0423_001:0569c22": "旃延。三人者豈無意乎。葢極樂法門。微菩薩實智",
    "X22n0423_001:0569c23": "而莫能信。微菩薩大神通而莫能往。微抖擻三惑。",
    "X22n0423_001:0569c24": "而莫能淨。微四無礙辨而莫能論。此經說在方等。",
    "X22n0423_001:0570a01": "意令聲聞。迴小智以成大智。迴小通以成大通。迴",
    "X22n0423_001:0570a02": "小頭陀以成大頭陀。迴小議論以成大議論。淨土",
    "X22n0423_001:0570a03": "即權而實。即實而權者。斯可以照了實相。信受奉",
    "X22n0423_001:0570a04": "行。即近而遠。即遠而近者。斯可以不速而疾。彈指",
    "X22n0423_001:0570a05": "即到。心淨土淨。即穢而淨者。斯可以生即無生。生",
    "X22n0423_001:0570a06": "化兩冥。妙有即空。真空即有者。斯可以妙用辯才。",
    "X22n0423_001:0570a07": "剖析無礙。至於餘諸弟子。各有一德。以類而歎德。",
    "X22n0423_001:0570a08": "即事而回向。於此法門。成方等益。了無生而生。感",
    "X22n0423_001:0570a09": "界外生。達無身而身。受變易身。竪出三界。固不可",
    "X22n0423_001:0570a10": "思議。又有橫出三界。尤不可思議也。",
    "X22n0423_001:0570a11": "△二總結二。初牒科。",
    "X22n0423_001:0570a12": "○三總結。",
    "X22n0423_001:0570a13": "△二釋經二。初列經。",
    "X22n0423_001:0570a14": "如是等諸大弟子。",
    "X22n0423_001:0570a15": "△二解義。",
    "X22n0423_001:0570a16": "【疏】學在師後。故稱弟。解從師生。故稱子。此總結前",
    "X22n0423_001:0570a17": "文也。",
    "X22n0423_001:0570a18": "【鈔】弟則顯師之謙讓。師乃明資之尊敬。故夫子曰。",
    "X22n0423_001:0570a19": "余也處回如弟。回也處余若父。",
    "X22n0423_001:0570a20": "△二菩薩眾二。初分科。",
    "X22n0423_001:0570a21": "○二菩薩眾三。初明類。",
    "X22n0423_001:0570a22": "△二釋經二。初列經。",
    "X22n0423_001:0570a23": "并諸菩薩摩訶薩。",
    "X22n0423_001:0570a24": "△二釋義。",
    "X22n0423_001:0570b01": "【疏】梵語菩提薩埵。此云覺有情。同佛所證曰覺。無",
    "X22n0423_001:0570b02": "明未盡曰有情。摩訶薩。此云大道心眾生。",
    "X22n0423_001:0570b03": "【鈔】菩薩二字。梵語存略。若具足稱之。應云摩訶菩",
    "X22n0423_001:0570b04": "提質帝薩埵。摩訶翻大。菩提翻道。質帝翻心。薩埵",
    "X22n0423_001:0570b05": "翻眾生。亦翻有情。合為大道心眾生。大道心則下",
    "X22n0423_001:0570b06": "異眾生。有情則上異諸佛。葢已離此岸。尚居中流。",
    "X22n0423_001:0570b07": "此諸菩薩。乃又居其大者。故以摩訶薩別之。",
    "X22n0423_001:0570b08": "△二別名二。初牒科。",
    "X22n0423_001:0570b09": "○二列名。",
    "X22n0423_001:0570b10": "△二釋經二。初列經。",
    "X22n0423_001:0570b11": "文殊師利法王子。阿逸多菩薩。乾陀訶提菩薩。常精",
    "X22n0423_001:0570b12": "進菩薩。與如是等。諸大菩薩。",
    "X22n0423_001:0570b13": "△二解義為五。初釋文殊。",
    "X22n0423_001:0570b14": "【疏】文殊師利。此云妙德。以微妙三德。同佛所證故。",
    "X22n0423_001:0570b15": "亦云妙吉祥菩薩。入法正位。名法王子。",
    "X22n0423_001:0570b16": "【鈔】微妙三德。同佛所證者。圓教始從初住。終至等",
    "X22n0423_001:0570b17": "覺。分破一品無明。分同佛證。微妙三德。若約文殊",
    "X22n0423_001:0570b18": "菩薩。則有本迹之殊。本因如悲華經。對寶藏佛。發",
    "X22n0423_001:0570b19": "弘誓願。蒙佛授記。字曰文殊。又于燈明佛所。為八",
    "X22n0423_001:0570b20": "王子之師。是釋迦九代之祖。昔太隣諸佛。今輔佐",
    "X22n0423_001:0570b21": "釋迦。若論本果。現在北方。歡喜世界作佛。號歡喜",
    "X22n0423_001:0570b22": "藏摩尼寶積佛。未來在南方。離垢世界成佛。號普",
    "X22n0423_001:0570b23": "現如來。本迹如此。同佛所證。厥位相齊。亦名妙吉",
    "X22n0423_001:0570b24": "祥者。惑業苦三。有少分在。皆未吉祥。位居究竟。三",
    "X22n0423_001:0570c01": "德圓彰。故又號妙吉祥也。佛破二十五有。獲王三",
    "X22n0423_001:0570c02": "昧。入法正位。名破有法王。文殊亦位隣等覺。為佛",
    "X22n0423_001:0570c03": "長子。名法王子也。",
    "X22n0423_001:0570c04": "△次釋阿逸多。",
    "X22n0423_001:0570c05": "【疏】阿逸多此云無勝。超出偏小。故慈氏之名也。",
    "X22n0423_001:0570c06": "【鈔】梵語阿逸多。翻為無能勝名也。又名彌勒。翻為",
    "X22n0423_001:0570c07": "慈氏姓也。思益經云。若眾生見者。即得慈心三昧。",
    "X22n0423_001:0570c08": "合而言之。是則此菩薩。以地位證入隣極。慈心及",
    "X22n0423_001:0570c09": "物。以受姓名也。",
    "X22n0423_001:0570c10": "△三釋乾陀訶提。",
    "X22n0423_001:0570c11": "【疏】乾陀訶提。此云不休息。勤修不懈故。",
    "X22n0423_001:0570c12": "【鈔】思益經云。恒河沙劫為一日夜。是三十日為一",
    "X22n0423_001:0570c13": "月。十二月為一歲。過百千萬億劫。得值一佛。如是",
    "X22n0423_001:0570c14": "值恒河沙佛。行諸梵行。修習功德。然後授記。心不",
    "X22n0423_001:0570c15": "休息。故號為乾陀訶提。",
    "X22n0423_001:0570c16": "△四釋常精進。",
    "X22n0423_001:0570c17": "【疏】常精進者。乃法性常住。成無作正勤故。",
    "X22n0423_001:0570c18": "【鈔】寶積經云。是菩薩為一切眾生。經無量劫。隨逐",
    "X22n0423_001:0570c19": "不捨。猶不受化。無一念棄捨。以身心俱進。名常精",
    "X22n0423_001:0570c20": "進。祇以見法性常住。成無作正勤。雖精進而無精",
    "X22n0423_001:0570c21": "進相也。",
    "X22n0423_001:0570c22": "△五釋總結。",
    "X22n0423_001:0570c23": "【疏】大菩薩者。迥出偏小故。",
    "X22n0423_001:0570c24": "【鈔】靈芝云。菩薩名通初後。如是菩薩。莫非深位補",
    "X22n0423_001:0571a01": "處。或權現影響。故稱大也。諸經列菩薩眾。亦有歎",
    "X22n0423_001:0571a02": "德。如法華等是其通例。惟此經無之非無也。亦令",
    "X22n0423_001:0571a03": "讀是經者。顧名而思義。仰德而受行也。何也。如文",
    "X22n0423_001:0571a04": "殊以妙德吉祥。阿逸多以無能勝。慈氏。乾陀訶提。",
    "X22n0423_001:0571a05": "以自強不息。勤修無懈。常精進。以悟法常住。成無",
    "X22n0423_001:0571a06": "作正勤。顧何德而不具。經家獨列此四人者。意令",
    "X22n0423_001:0571a07": "修行淨土者。先以微妙三德。即吾心之三諦。為能",
    "X22n0423_001:0571a08": "觀三觀之本。即所謂先觀不思議境是也。繼之以",
    "X22n0423_001:0571a09": "無能勝之。無緣慈悲。而真正發菩提心。以表今之",
    "X22n0423_001:0571a10": "求生極樂者。一以化眾生。斷煩惱。學法門。成佛道。",
    "X22n0423_001:0571a11": "而為初志。然後加之以全性起修。自強不息。勤修",
    "X22n0423_001:0571a12": "無懈。了法性常住。成無作正勤。庶捨穢能盡。取淨",
    "X22n0423_001:0571a13": "窮源。即娑婆之塞。以臻乎極樂之通。則道品自然",
    "X22n0423_001:0571a14": "調適。對治法爾助開。九品可階。疑城不住。法愛不",
    "X22n0423_001:0571a15": "生。金臺可陞。得預如是等。諸大菩薩之列矣。經家",
    "X22n0423_001:0571a16": "之意。其在是乎。",
    "X22n0423_001:0571a17": "△三人天眾二。初牒科。",
    "X22n0423_001:0571a18": "○三人天眾。",
    "X22n0423_001:0571a19": "△二釋經二。初列經。",
    "X22n0423_001:0571a20": "及釋提桓因等。無量諸天大眾俱。",
    "X22n0423_001:0571a21": "△二釋義三。初釋提桓因。",
    "X22n0423_001:0571a22": "【疏】釋提桓因。此云能天帝。忉利天主也。",
    "X22n0423_001:0571a23": "【鈔】梵語具云釋提桓因陀羅。此翻能作天帝。忉利",
    "X22n0423_001:0571a24": "天主也。忉利此翻三十三。須彌山頂。四面共八城。",
    "X22n0423_001:0571b01": "每城居四天。天帝居善見城中。合三十三。因果莊",
    "X22n0423_001:0571b02": "嚴。具俱舍頌說。",
    "X22n0423_001:0571b03": "△次釋無量諸天。",
    "X22n0423_001:0571b04": "【疏】無量諸天者。欲色界中。諸梵天王。護世四王等",
    "X22n0423_001:0571b05": "也。",
    "X22n0423_001:0571b06": "【鈔】欲界有六天。地居二天。即下四王天。并第二忉",
    "X22n0423_001:0571b07": "利天。空居四天。即夜摩。兜率。化樂。他化也。色界四",
    "X22n0423_001:0571b08": "天。初禪。二禪。三禪。各三天。四禪九天。佛凡說經。皆",
    "X22n0423_001:0571b09": "來會集。惟無色界天。既無色質。故不云來。",
    "X22n0423_001:0571b10": "△三釋大眾。",
    "X22n0423_001:0571b11": "【疏】兼四眾八部。故言大眾俱。",
    "X22n0423_001:0571b12": "【鈔】四眾者。比丘比丘尼。優婆塞優婆夷也。八部者。",
    "X22n0423_001:0571b13": "天龍。夜叉。乾闥婆。阿修羅。迦樓羅。緊那羅。摩呼羅",
    "X22n0423_001:0571b14": "伽。人非人等也。",
    "X22n0423_001:0571b15": "△次釋正宗二。初總判三科。",
    "X22n0423_001:0571b16": "○二正宗分三。初依正莊嚴。二修證行法。三諸佛",
    "X22n0423_001:0571b17": "稱讚。",
    "X22n0423_001:0571b18": "△二依經釋義二。初分科。",
    "X22n0423_001:0571b19": "○就初為二。初總示。二別釋。初又二。初依報莊嚴。",
    "X22n0423_001:0571b20": "△二釋經為二。初依正莊嚴二。初總示二。初依報",
    "X22n0423_001:0571b21": "莊嚴二。初列經。",
    "X22n0423_001:0571b22": "爾時佛告長老舍利弗。從是西方過。十萬億佛土。有",
    "X22n0423_001:0571b23": "世界名曰極樂。",
    "X22n0423_001:0571b24": "△二解義六。初釋爾時。",
    "X22n0423_001:0571c01": "【疏】爾時者。將說經之時也。",
    "X22n0423_001:0571c02": "【鈔】爾時即前通序。機應合一之時。惟其合一。故將",
    "X22n0423_001:0571c03": "說經。",
    "X22n0423_001:0571c04": "△二釋當機。",
    "X22n0423_001:0571c05": "【疏】以身子利根。故特告之。不俟其請問也。",
    "X22n0423_001:0571c06": "【鈔】淨覺云。不告菩薩天龍者。應有四悉意。一是左",
    "X22n0423_001:0571c07": "面弟子。大小法集。多居其首故。二由智慧第一。四",
    "X22n0423_001:0571c08": "眾八部罔不欽仰故。三為令四眾聞佛淨土。自鄙",
    "X22n0423_001:0571c09": "絕分故。四復欲小乘。未取證者。回心向大故。佛凡",
    "X22n0423_001:0571c10": "說法。必獲四悉檀益。今謂於佛說十二部經中。此",
    "X22n0423_001:0571c11": "當無問自說。以淨土法門。非小乘境界故。復欲令",
    "X22n0423_001:0571c12": "彼回小向大故。此經唯無祗夜。伽陀。因緣。譬喻。優",
    "X22n0423_001:0571c13": "波提舍。而長行。直說。方廣。受記。未曾有。此皆顯有。",
    "X22n0423_001:0571c14": "若未本生。本事。則以略望廣。於大彌陀經。亦復具",
    "X22n0423_001:0571c15": "有。",
    "X22n0423_001:0571c16": "△三釋界數。",
    "X22n0423_001:0571c17": "【疏】一大千世界。稱一佛土。十疑論云。西方去此十",
    "X22n0423_001:0571c18": "萬億剎。為對凡夫肉眼。生死心量而言之耳。但使",
    "X22n0423_001:0571c19": "眾生淨業成就。臨終在定之心。即是淨土受生之",
    "X22n0423_001:0571c20": "心。動念即是生淨土時。實非遠也。",
    "X22n0423_001:0571c21": "【鈔】解中先依經明遠。次約理明不遠。一大千世界。",
    "X22n0423_001:0571c22": "稱一佛土者。百億日月。百億須彌。百億四大海。百",
    "X22n0423_001:0571c23": "億鐵圍山。名一佛土故。俱舍頌云。四大洲日月。須",
    "X22n0423_001:0571c24": "盧六欲天。梵世各一千。名一小千世。此小千千倍。",
    "X22n0423_001:0572a01": "說名為中千。此千倍大千。皆同一成壞。是也。如此",
    "X22n0423_001:0572a02": "觀之。極樂世界。去此甚遠。次引天台大師。十疑論",
    "X22n0423_001:0572a03": "明不遠。葢言凡夫之人。以先世煩惱惑善惡業報。",
    "X22n0423_001:0572a04": "得此生五陰苦果。所有凡夫肉眼。遠即不見。乃以",
    "X22n0423_001:0572a05": "不見者為遠。所有生死心量。遠則不知。亦以不知",
    "X22n0423_001:0572a06": "者為遠。無怪其然。若念佛之人。一心不亂。則惑道",
    "X22n0423_001:0572a07": "伏。淨業成就。則業道清。臨終之時。娑婆印壞則苦",
    "X22n0423_001:0572a08": "道脫。當爾之時。化肉眼為天眼。變凡心為聖心。故",
    "X22n0423_001:0572a09": "臨終在定之心。即是淨土受生之心。動念即是生",
    "X22n0423_001:0572a10": "淨土時。言動念者。乃垂終得見三寶。與夫見光見",
    "X22n0423_001:0572a11": "華等。一有所見。便名動念。非妄念之念也。雖在此",
    "X22n0423_001:0572a12": "土。得見已是華池受生之時。故曰實非遠也。又般",
    "X22n0423_001:0572a13": "舟經。明眾生有三力。故得見彌陀。一者三昧力。即",
    "X22n0423_001:0572a14": "論中所明是也。二者佛力。四十八願。經云設我成",
    "X22n0423_001:0572a15": "佛。十方眾生。至心信樂。欲生我國。乃至十念。若不",
    "X22n0423_001:0572a16": "生者不取正覺。三者本功德力。此有二義。一者眾",
    "X22n0423_001:0572a17": "生自無始來。曾有念佛求生淨土種子。當時未生。",
    "X22n0423_001:0572a18": "今種已熟。應得往生。二者眾生心性。本具塵剎。雖",
    "X22n0423_001:0572a19": "十萬億之遙。無非性具。即性體性量。如帝網之一",
    "X22n0423_001:0572a20": "珠。影含眾珠。如大海之一浪。具全潮體。非但互具。",
    "X22n0423_001:0572a21": "亦乃互即。故四明云。若心性不具塵剎。則生無感",
    "X22n0423_001:0572a22": "見之功。佛無應現之理也。",
    "X22n0423_001:0572a23": "△四釋極樂。",
    "X22n0423_001:0572a24": "【疏】梵語須摩提。此云安養。或云清泰。又云極樂者。",
    "X22n0423_001:0572b01": "猶言最勝也。",
    "X22n0423_001:0572b02": "【鈔】安養者。對娑婆八苦交煎。所養者非安也。清泰",
    "X22n0423_001:0572b03": "者。對娑婆五濁惡世。所處者非泰也。極樂者。對娑",
    "X22n0423_001:0572b04": "婆眾苦之劇。所受者非樂也。",
    "X22n0423_001:0572b05": "△五出四土二。初總標。",
    "X22n0423_001:0572b06": "【疏】一切國土。隨機所感。有乎四種。",
    "X22n0423_001:0572b07": "△二別釋四。初寂光土。",
    "X22n0423_001:0572b08": "【疏】一常寂光土。諸佛究竟。極果所居。",
    "X22n0423_001:0572b09": "【鈔】觀經疏云。常寂光者。常即法身。寂即解脫。光即",
    "X22n0423_001:0572b10": "般若。是三點伊。不縱不橫。名秘密藏。妙宗鈔云。前",
    "X22n0423_001:0572b11": "三在事。故從居人修斷因果而立土名。此土屬理。",
    "X22n0423_001:0572b12": "故從本體三德為名。私謂鈔中。既有上品寂光之",
    "X22n0423_001:0572b13": "名。則知彼土亦分九品。惟上上品為極果所居。餘",
    "X22n0423_001:0572b14": "之八品。皆圓聖分證人所居。為分證寂光也。疏云",
    "X22n0423_001:0572b15": "分證究竟。寂光淨穢是也。",
    "X22n0423_001:0572b16": "△二實報土。",
    "X22n0423_001:0572b17": "【疏】二實報土。法身大士所居。",
    "X22n0423_001:0572b18": "【鈔】觀經疏云。實報無障礙者。行真實法。感得勝報。",
    "X22n0423_001:0572b19": "色心不相妨。故言無障礙。純菩薩無有二乘。仁王",
    "X22n0423_001:0572b20": "經云。三賢十聖住果報。即是其義。釋論云。菩薩勝",
    "X22n0423_001:0572b21": "妙五欲。能令迦葉起舞。華嚴云。無量香雲臺。即其",
    "X22n0423_001:0572b22": "土淨妙五塵。私謂諸佛亦有報土。何必定為菩薩",
    "X22n0423_001:0572b23": "所居。亦可準分九品。上上品為佛所居。餘之八品。",
    "X22n0423_001:0572b24": "隨菩薩所破無明多少。以為差降爾。疏云次第頓",
    "X22n0423_001:0572c01": "入。實報淨穢是也。",
    "X22n0423_001:0572c02": "△三方便土。",
    "X22n0423_001:0572c03": "【疏】三方便土。三乘人所居。",
    "X22n0423_001:0572c04": "【鈔】觀經疏云。方便有餘者。修方便道。斷四住惑。故",
    "X22n0423_001:0572c05": "曰方便。無明未盡。故曰有餘。釋論云。出三界外。有",
    "X22n0423_001:0572c06": "淨土聲聞辟支佛。出生其中。受法性身。非分段生。",
    "X22n0423_001:0572c07": "法華云。若我滅度後。實得阿羅漢。若不信此法。若",
    "X22n0423_001:0572c08": "遇餘佛。便得決了。就中復有利鈍。指上為淨。指下",
    "X22n0423_001:0572c09": "為穢也。私謂既曰。就中復有利鈍淨穢。是則準望",
    "X22n0423_001:0572c10": "亦分九品。圓方便道。居上三品。別通方便道。居中",
    "X22n0423_001:0572c11": "三品。藏方便道。居下三品。疏云體析巧拙。有餘淨",
    "X22n0423_001:0572c12": "穢是也。",
    "X22n0423_001:0572c13": "△四同居土二。初出名。",
    "X22n0423_001:0572c14": "【疏】四同居土。六凡所居。",
    "X22n0423_001:0572c15": "【鈔】觀經疏云。娑婆雜惡。荊棘瓦礫。不淨充滿。同居",
    "X22n0423_001:0572c16": "穢也。池流八德。樹列七珍。次於泥洹。皆正定聚。凡",
    "X22n0423_001:0572c17": "聖同居上品淨土。",
    "X22n0423_001:0572c18": "△次釋義。",
    "X22n0423_001:0572c19": "【疏】以五濁輕重。而分淨穢。娑婆五濁重。故兼四惡",
    "X22n0423_001:0572c20": "趣。輪迴不息。安養五濁輕。故惟有人天。皆得不退。",
    "X22n0423_001:0572c21": "故名極樂。",
    "X22n0423_001:0572c22": "【鈔】以五濁下。標娑婆。下釋一往言之。娑婆眾生。以",
    "X22n0423_001:0572c23": "五濁之因重。故名同居穢。是故感報兼四惡趣。此",
    "X22n0423_001:0572c24": "由煩惱濁中五鈍使。隨其強者。而牽生四趣。人天",
    "X22n0423_001:0573a01": "既由戒善。故煩惱稍輕。安養五濁輕者。由在娑婆。",
    "X22n0423_001:0573a02": "專修淨業。輕于五濁。故得往生極樂。受人天報。況",
    "X22n0423_001:0573a03": "至彼邦。塵境輕清。不生煩惱。故雖人天。皆得不退。",
    "X22n0423_001:0573a04": "故名極樂。再往言之。極樂國土。亦分淨穢。如觀經",
    "X22n0423_001:0573a05": "九品。大本三輩。品位既分高下。所見亦自不同。故",
    "X22n0423_001:0573a06": "妙宗鈔云。初五濁輕。為同居淨者。此淨甚通。須知",
    "X22n0423_001:0573a07": "別意。如戒善者。四教凡位。皆悉能令。五濁輕薄。感",
    "X22n0423_001:0573a08": "同居淨。而圓觀輕濁。感同居淨。依正最淨。如經中",
    "X22n0423_001:0573a09": "說。地觀已去。一一相狀。比于餘經。修眾善行。感安",
    "X22n0423_001:0573a10": "養土。其相天殊。",
    "X22n0423_001:0573a11": "△六簡別。",
    "X22n0423_001:0573a12": "【疏】盡理言之。惟究竟寂光。是真極樂。",
    "X22n0423_001:0573a13": "【鈔】盡理言之等者。此約四土展轉簡之。是則分證",
    "X22n0423_001:0573a14": "寂光。猶如穢土苦域。惟究竟果人。所居之土。方得",
    "X22n0423_001:0573a15": "名為真實極樂。故前序先明。真源不二云。寂光真",
    "X22n0423_001:0573a16": "淨。初無苦樂之殊。此之謂也。",
    "X22n0423_001:0573a17": "△二正報莊嚴二。初牒科。",
    "X22n0423_001:0573a18": "○次正報莊嚴。",
    "X22n0423_001:0573a19": "△二釋經二。初列經。",
    "X22n0423_001:0573a20": "其土有佛。號阿彌陀。今現在說法。",
    "X22n0423_001:0573a21": "△二釋義二。初釋三身二。初總標。",
    "X22n0423_001:0573a22": "【疏】佛有三身。",
    "X22n0423_001:0573a23": "△二別釋二。初法身。",
    "X22n0423_001:0573a24": "【疏】一法性身。居寂光土。身土一如。名秘密藏。",
    "X22n0423_001:0573b01": "【鈔】觀經疏云。法身者。師軌法性。還以法性為身。此",
    "X22n0423_001:0573b02": "身非色質。亦非心智。非陰界入之所攝持。強指法",
    "X22n0423_001:0573b03": "性。為法身耳。妙宗鈔云。師軌釋法。捨通從別。通則",
    "X22n0423_001:0573b04": "生佛俱軌法性。然其九界。雖軌而違。如人依師。不",
    "X22n0423_001:0573b05": "順師教。唯有諸佛。從初發心。軌法而修。今能究竟。",
    "X22n0423_001:0573b06": "冥合法性。故大經云。諸佛所師。所謂法也。以法常",
    "X22n0423_001:0573b07": "故。諸佛亦常。順法性故。名法為師。實非所師。與能",
    "X22n0423_001:0573b08": "體別。故即所師法。而為其身。雖名為身。已出五陰。",
    "X22n0423_001:0573b09": "故非色質。及非心智。色是初陰。心智即四陰。既其",
    "X22n0423_001:0573b10": "非陰。亦非入界。故非三科。任持攝屬。此則已簡。分",
    "X22n0423_001:0573b11": "段變易。以示生死。陰等攝故。亦可色質簡應。心智",
    "X22n0423_001:0573b12": "簡報。三科簡因。既非此等。何以狀名。為物機故強",
    "X22n0423_001:0573b13": "指法性。名為法身。此能居之身也。所居之土。正如",
    "X22n0423_001:0573b14": "前釋。",
    "X22n0423_001:0573b15": "△二報身。",
    "X22n0423_001:0573b16": "【疏】二者報身。居實報土。",
    "X22n0423_001:0573b17": "【鈔】觀經疏云。報身者。修行所感。法華云。久修業所",
    "X22n0423_001:0573b18": "得。涅槃云。大般涅槃修道得故。如如智。照如如境。",
    "X22n0423_001:0573b19": "菩提智慧。與法性相應相冥。相應者。如函葢相應。",
    "X22n0423_001:0573b20": "相冥者。如水乳相冥。法身非身非不身。智既應冥。",
    "X22n0423_001:0573b21": "亦非身非不身。強名此智為報身。妙宗鈔云。報即",
    "X22n0423_001:0573b22": "酬報也。修行是因。感于妙報。而酬因也。法華證智",
    "X22n0423_001:0573b23": "德。經云慧光照無量。久修業所得。大般涅槃證斷",
    "X22n0423_001:0573b24": "德也。此二果德。酬答修因。是故名報。感報之時。其",
    "X22n0423_001:0573c01": "相何似。故以一法。二喻顯之。如名不異。所觀差別。",
    "X22n0423_001:0573c02": "不名如境。智外有境。不名如智。各二如者。境如如",
    "X22n0423_001:0573c03": "智。智如如境。此之境智。故得應冥。智慧名通。故以",
    "X22n0423_001:0573c04": "果覺。菩提簡之。即是無上菩提之智。與法性境。相",
    "X22n0423_001:0573c05": "應相冥。先舉函葢。喻其相應。恐謂函葢。雖際畔相",
    "X22n0423_001:0573c06": "當。終存兩相。故重舉水乳。以喻相冥。令知始本。同",
    "X22n0423_001:0573c07": "是覺性。其體泯然。正同水乳。則顯境外無智。智外",
    "X22n0423_001:0573c08": "無境。水乳可見。言非身者。非應佛有分齊身。非不",
    "X22n0423_001:0573c09": "身者。非報佛無分齊身。又非身。則非有。非不身。則",
    "X22n0423_001:0573c10": "非空。中道法身。乃本覺體。始覺冥此。能冥亦忘。為",
    "X22n0423_001:0573c11": "成現故。強名報智。土義同前。",
    "X22n0423_001:0573c12": "△三應化身。",
    "X22n0423_001:0573c13": "【疏】三應化身。居不二土。隨九品機。所見不同。",
    "X22n0423_001:0573c14": "【鈔】觀經疏云。應身者。應同萬物為身也。智與體冥。",
    "X22n0423_001:0573c15": "能起大用。如水銀和真金。能塗諸色像。功德和法",
    "X22n0423_001:0573c16": "身。處處應現往。能為身非身。然此三身。不可並別。",
    "X22n0423_001:0573c17": "一異即乖法體。即一而三。即三而一。乃會玄文。妙",
    "X22n0423_001:0573c18": "宗鈔云。如谷答響。大小隨聲。如鑑現形。端醜在質。",
    "X22n0423_001:0573c19": "應萬物感現勝劣身。智即報身。體即法身。此二冥",
    "X22n0423_001:0573c20": "合。應用無方。真金上色。須水銀和。方能塗物。闕此",
    "X22n0423_001:0573c21": "一緣。金無塗用。報智功德。契會法身。隨有機處。應",
    "X22n0423_001:0573c22": "無不往。上所說報。但論冥法。即自受用也。今明垂",
    "X22n0423_001:0573c23": "應。以他受用。常住之應。對于生身。無常之應。示二",
    "X22n0423_001:0573c24": "迹用。是故雙明身等。身即生身。有分齊相。故名為",
    "X22n0423_001:0574a01": "身。非身是報。無分齊相。故曰非身。小般若云。佛說",
    "X22n0423_001:0574a02": "非身。是名大身。大身者。乃他受用身也。他身者。一",
    "X22n0423_001:0574a03": "時隨機。變化而有。義則同於應身。體用少有差別。",
    "X22n0423_001:0574a04": "應身則從法報。冥合之體。以起應用。化身則從應",
    "X22n0423_001:0574a05": "身之體。以起化用。乃從用而為用也。更或從化而",
    "X22n0423_001:0574a06": "化。則化化無窮。應身則八相始終。化身則倏起倏",
    "X22n0423_001:0574a07": "滅。居不二土者。報身為能證之智。法身為所證之",
    "X22n0423_001:0574a08": "理。是則寂光實報。皆能應之體。他受用土。及方便",
    "X22n0423_001:0574a09": "同居。皆應身所居之土。機緣差別。有乎九品。故視",
    "X22n0423_001:0574a10": "之為異。佛應無差。則寂光實報。橫在三品。故云不",
    "X22n0423_001:0574a11": "二。應準觀經疏。判九品往生人。須者往檢。又四土。",
    "X22n0423_001:0574a12": "土土各分九品。隨土感見。三身有異。隨機感見。四",
    "X22n0423_001:0574a13": "土不同。",
    "X22n0423_001:0574a14": "△次釋簡異。",
    "X22n0423_001:0574a15": "【疏】現在說法。揀非過未也。",
    "X22n0423_001:0574a16": "【鈔】下經云。阿彌陀佛。成佛已來。於今十劫。則知彌",
    "X22n0423_001:0574a17": "陀現在成佛。而為眾生說法。非過去未來之諸佛",
    "X22n0423_001:0574a18": "也。",
    "X22n0423_001:0574a19": "△二別釋二。初分科。",
    "X22n0423_001:0574a20": "○二別釋二。初依報二。初總明極樂。",
    "X22n0423_001:0574a21": "△二釋經二。初依報二。初總明極樂二。初列經。",
    "X22n0423_001:0574a22": "舍利弗。彼土何故。名為極樂。其國眾生。無有眾苦。但",
    "X22n0423_001:0574a23": "受諸樂。故名極樂。",
    "X22n0423_001:0574a24": "△二釋義。",
    "X22n0423_001:0574b01": "【疏】彼土下徵起。其國下總釋。無有眾苦者。無三途",
    "X22n0423_001:0574b02": "八難等諸苦也。對娑婆極苦言之。故云極樂。",
    "X22n0423_001:0574b03": "【鈔】娑婆世界。具乎六道。人天修羅。名三善道。以戒",
    "X22n0423_001:0574b04": "善為因。地獄餓鬼畜生。名三惡道。以惡逆為因。道",
    "X22n0423_001:0574b05": "即能通之義。謂一切眾生。造作善業。能通人天等",
    "X22n0423_001:0574b06": "處。造作惡業。能通地獄等處故也。又謂之三途者。",
    "X22n0423_001:0574b07": "乃約果為名。即由惡業。而通至於火途。刀途。血途",
    "X22n0423_001:0574b08": "也。一地獄道謂。此處在地之下。并鐵圍山間。有八",
    "X22n0423_001:0574b09": "寒八熱等獄。即造作極重惡業眾生。墮于此道。故",
    "X22n0423_001:0574b10": "名地獄道。二餓鬼道有三種。一謂罪業極重者。積",
    "X22n0423_001:0574b11": "劫不聞漿水之名。其次者但伺求人間。蕩滌膿血",
    "X22n0423_001:0574b12": "糞穢。又其次者。時或一飽。加以刀杖。驅逼填河塞",
    "X22n0423_001:0574b13": "海。即造惡業眾生。由慳貪故。生於此道。三畜生道。",
    "X22n0423_001:0574b14": "謂披毛戴角。鱗甲羽毛。四足多足。有足無足。水陸",
    "X22n0423_001:0574b15": "空行等。即造作惡業眾生。由愚癡故。生於此道。八",
    "X22n0423_001:0574b16": "難者。八處皆障難也。此之八處。雖感報苦樂有異。",
    "X22n0423_001:0574b17": "而皆不得見佛。不聞正法。故總稱為難。一地獄難。",
    "X22n0423_001:0574b18": "義釋同前。地獄之中。長夜冥冥。受苦無間。障於見",
    "X22n0423_001:0574b19": "佛聞法。是故名難。二畜生難。義釋同前。畜生道中。",
    "X22n0423_001:0574b20": "受苦無窮。障於見佛聞法。是故名難。三餓鬼難。義",
    "X22n0423_001:0574b21": "釋同前。餓鬼道中。受苦無量。障於見佛聞法。是故",
    "X22n0423_001:0574b22": "名難。四長壽天難。謂此天以五百劫為壽。即色界",
    "X22n0423_001:0574b23": "第四禪中。無想天也。言無想者。以其心識不行。如",
    "X22n0423_001:0574b24": "冰魚蟄蟲。外道修行。多生其處。障於見佛聞法。是",
    "X22n0423_001:0574c01": "故名難。五北鬱單越難。梵語鬱單越。華言勝處。謂",
    "X22n0423_001:0574c02": "此處感報。勝東西南三洲也。其人壽一千歲。命無",
    "X22n0423_001:0574c03": "中夭。為著樂故。不受教化。是以聖人不出其中。不",
    "X22n0423_001:0574c04": "得見佛聞法。故名為難。六盲聾瘖瘂難。謂此等人",
    "X22n0423_001:0574c05": "雖生中國。而業障深重。盲聾瘖瘂。諸根不具。值佛",
    "X22n0423_001:0574c06": "出世。而不能見佛。雖說大法。亦不能聞。故名為難。",
    "X22n0423_001:0574c07": "七世智辯聰難。謂世間之人。邪智聰利者。惟務躭",
    "X22n0423_001:0574c08": "習外道經書。不信出世正法。故名為難。八生在佛",
    "X22n0423_001:0574c09": "前佛後難。謂佛出現於世。為大導師。令諸眾生。離",
    "X22n0423_001:0574c10": "生死苦。得涅槃樂。人有緣者。乃得值遇。其生在佛",
    "X22n0423_001:0574c11": "前佛後者。由業重緣薄。既不見佛。亦不聞法。故名",
    "X22n0423_001:0574c12": "生在佛前佛後難。等諸苦者。即人間八苦也。一生",
    "X22n0423_001:0574c13": "苦有五種。一者受胎。謂識托母胎之時。在母腹中",
    "X22n0423_001:0574c14": "窄隘不淨。二者種子。謂識托父母遺體。其識種子。",
    "X22n0423_001:0574c15": "隨母氣息出入。不得自在。三者增長。謂在母腹中。",
    "X22n0423_001:0574c16": "經十月日。內熱煎煑。身形漸成。住在生藏之下。熟",
    "X22n0423_001:0574c17": "藏之上。間夾如獄。四者出胎。謂初生下。有冷風熱",
    "X22n0423_001:0574c18": "風吹身。及衣服等觸體。肌膚柔嫩。如被物刺。五者",
    "X22n0423_001:0574c19": "種類。謂人品有富貴貧賤。相貌有殘缺妍醜。是名",
    "X22n0423_001:0574c20": "生苦。二老苦有二種。一者增長。謂從少至壯。從壯",
    "X22n0423_001:0574c21": "至衰。氣力羸少。動止不寧。二者滅壞。謂盛去衰來。",
    "X22n0423_001:0574c22": "精神耗減。其命日促。漸至朽壞。是名老苦。三病苦",
    "X22n0423_001:0574c23": "有二種。一者身病。謂四大不調。眾病交攻。若地大",
    "X22n0423_001:0574c24": "不調。舉身沉重。水大不調。舉身胖腫。火大不調。舉",
    "X22n0423_001:0575a01": "身蒸熱。風大不調。舉身倔強。二者心病。謂心懷苦",
    "X22n0423_001:0575a02": "惱。憂切悲哀。是名病苦。四死苦有二種。一者病死。",
    "X22n0423_001:0575a03": "謂因疾病。壽盡而死。二者外緣。謂或遇惡緣。或遭",
    "X22n0423_001:0575a04": "水火等難而死。是名死苦。五愛別離苦。謂常所親",
    "X22n0423_001:0575a05": "愛之人。乖違離散。不得共處。是名愛別離苦。六怨",
    "X22n0423_001:0575a06": "憎會苦。謂常所怨讐。憎惡之人。本求遠離。而反集",
    "X22n0423_001:0575a07": "聚。是名恐憎會苦。七求不得苦。謂世間一切事物。",
    "X22n0423_001:0575a08": "心所愛樂者。求之而不能得。是名求不得苦。八五",
    "X22n0423_001:0575a09": "陰熾盛苦。五陰者。色受想行識也。陰即覆葢之義。",
    "X22n0423_001:0575a10": "謂能葢覆真性。不令顯發也。盛即盛大之義。謂前",
    "X22n0423_001:0575a11": "生老病死等。眾苦聚集。故名五陰熾盛苦。對娑婆",
    "X22n0423_001:0575a12": "極苦言之。故名極樂者。葢極樂眾生。無有如上娑",
    "X22n0423_001:0575a13": "婆。種種極苦之事。故名極樂。若敵顯者。極樂眾生。",
    "X22n0423_001:0575a14": "六根所對塵境。無非微妙。色聲香味觸。莫不生人",
    "X22n0423_001:0575a15": "觀解。信念三寶。故無三毒之因。不造惡逆之業。故",
    "X22n0423_001:0575a16": "無三途之苦果。無三道之障難也。聞法入定。不墮",
    "X22n0423_001:0575a17": "無想。故無長壽天難也。雖受極樂。常受教化。故無",
    "X22n0423_001:0575a18": "北俱盧洲難也。六根清淨。明利黠慧。故無盲聾瘖",
    "X22n0423_001:0575a19": "瘂難也。眾生生者。皆正定聚。故無世智辨聰難也。",
    "X22n0423_001:0575a20": "阿彌陀佛。今現在說法。經無量劫。觀音即補其處。",
    "X22n0423_001:0575a21": "號普光功德山王佛。故無佛前佛後難也。蓮苞托",
    "X22n0423_001:0575a22": "質。無生苦也。寒暑不遷。無老苦也。身非分段。無病",
    "X22n0423_001:0575a23": "苦也。壽命無量。無死苦也。無父母妻子。無愛別離",
    "X22n0423_001:0575a24": "苦也。諸上善人聚會。無怨憎會苦也。天花香食。自",
    "X22n0423_001:0575b01": "然受用。無求不得苦也。觀照陰空。無蘊苦也。",
    "X22n0423_001:0575b02": "△二別二莊嚴二。初分科。",
    "X22n0423_001:0575b03": "○二別示莊嚴五。初欄網行樹。",
    "X22n0423_001:0575b04": "△二釋經二。初欄楯行樹二。初列經。",
    "X22n0423_001:0575b05": "又舍利弗。極樂國土。七重欄楯。七重羅網。七重行樹。",
    "X22n0423_001:0575b06": "皆是四寶。周帀圍繞。是故彼國。名為極樂。",
    "X22n0423_001:0575b07": "△二解義四。初釋欄楯。",
    "X22n0423_001:0575b08": "【疏】欄。檻也。橫曰欄。縱曰楯。莊嚴寶樹。圍繞華叢也。",
    "X22n0423_001:0575b09": "△次釋羅網。",
    "X22n0423_001:0575b10": "【疏】羅網者。寶網羅覆。光色晃曜。周帀垂布。莊嚴校",
    "X22n0423_001:0575b11": "飾也。",
    "X22n0423_001:0575b12": "△三釋行樹。",
    "X22n0423_001:0575b13": "【疏】行樹者。觀經云。一一樹高。八千由旬。七寶華葉。",
    "X22n0423_001:0575b14": "無不具足。",
    "X22n0423_001:0575b15": "△四釋四寶。",
    "X22n0423_001:0575b16": "【疏】四寶者。金銀琉璃玻璃也。",
    "X22n0423_001:0575b17": "【鈔】大略言之。極樂寶地之上。一一珍寶。樓閣之外。",
    "X22n0423_001:0575b18": "莫不列以寶樹。寶樹之外。繞以欄楯。寶樹欄楯之",
    "X22n0423_001:0575b19": "上。又覆以羅網。各以七重為率者。所以表菩提分",
    "X22n0423_001:0575b20": "也。然若樹若欄若網。皆以四寶者。所以表七覺。不",
    "X22n0423_001:0575b21": "離四諦也。娑婆世界。王臣之家。非無此嚴。然以樹",
    "X22n0423_001:0575b22": "言之。不過藂林。以欄言之。不過木石。以網言之。不",
    "X22n0423_001:0575b23": "過絲蔴。以地言之。不過土石。以因言之。不過人力。",
    "X22n0423_001:0575b24": "諸天雖復同之。非若淨土之演法音。淨土穢土之",
    "X22n0423_001:0575c01": "不同。自然造作之各異。豈無其故哉。解引觀經。一",
    "X22n0423_001:0575c02": "一樹高。八千由旬。七寶華葉。無不具足。以類明之。",
    "X22n0423_001:0575c03": "則所莊嚴。不啻四寶。又可知也。今當具引大本。及",
    "X22n0423_001:0575c04": "以觀經。一一具列。非曰好繁。亦所以助長。求生淨",
    "X22n0423_001:0575c05": "土者。之信樂耳。觀經云。觀寶樹者。一一觀之。作七",
    "X22n0423_001:0575c06": "寶行樹想。一一樹高。八千由旬。其諸寶樹。七寶華",
    "X22n0423_001:0575c07": "葉。無不具足。一一華葉。作異寶色。琉璃色中。出金",
    "X22n0423_001:0575c08": "色光。玻璃色中。出紅色光。瑪瑙色中。出硨磲光。硨",
    "X22n0423_001:0575c09": "磲色中。出綠真珠光。珊瑚琥珀。一切眾寶。以為映",
    "X22n0423_001:0575c10": "飾。妙真珠網。彌覆樹上。一一樹上。有七重網。一一",
    "X22n0423_001:0575c11": "網間。有五百億。妙華宮殿。如梵王宮。諸天童子。自",
    "X22n0423_001:0575c12": "然在中。一一童子。五百億釋迦毗楞伽摩尼。以為",
    "X22n0423_001:0575c13": "瓔珞。其摩尼光。照百由旬。猶如和合。百億日月不",
    "X22n0423_001:0575c14": "可具名。眾寶間錯。色中上者。此諸寶樹。行行相當。",
    "X22n0423_001:0575c15": "葉葉相次。於眾葉間。生諸妙華。華上自然有七寶",
    "X22n0423_001:0575c16": "果。一一樹葉。縱廣正等。二十五由旬。其葉千色。有",
    "X22n0423_001:0575c17": "百種畫。如天瓔珞。有眾妙華。作閻浮檀金色。如旋",
    "X22n0423_001:0575c18": "火輪。宛轉葉間。涌生諸果。如帝釋缾。有大光明。化",
    "X22n0423_001:0575c19": "成幢幡。無論寶葢。是寶葢中。映現三千大千世界",
    "X22n0423_001:0575c20": "一切佛事。十方佛國。亦於中現。又大本云。復有七",
    "X22n0423_001:0575c21": "種寶樹。其純一寶樹者。根莖枝葉華果。皆以一寶。",
    "X22n0423_001:0575c22": "二寶為一樹者。根莖枝葉。花果間以二寶。三寶為",
    "X22n0423_001:0575c23": "一樹者。根莖枝葉。花果間以三寶。四寶為一樹者。",
    "X22n0423_001:0575c24": "根莖枝葉。各以一寶。其花與果。同於根莖。五寶為",
    "X22n0423_001:0576a01": "一樹者。根莖枝葉花。各以一寶。果則同於其根。六",
    "X22n0423_001:0576a02": "寶為一樹者。根莖枝葉華果。各以一寶。七寶為一",
    "X22n0423_001:0576a03": "樹者。亦復如是。惟加其節。益用一寶。如是諸樹。種",
    "X22n0423_001:0576a04": "種各異。行行相值。莖莖相望。枝枝相准。葉葉相向。",
    "X22n0423_001:0576a05": "華華相順。果果相當。如是行列。數百千重。間以寶",
    "X22n0423_001:0576a06": "池。亦復如是。乃至周徧世界。榮色光耀。不可勝視。",
    "X22n0423_001:0576a07": "△二華池樓觀二。初分科。",
    "X22n0423_001:0576a08": "○二華池樓觀二。初正明。",
    "X22n0423_001:0576a09": "△二釋經二。初華池樓觀二。初正明二。初列經。",
    "X22n0423_001:0576a10": "又舍利弗。極樂國土。有七寶池。八功德水。充滿其中。",
    "X22n0423_001:0576a11": "池底純以金沙布地。四邊階道。金銀琉璃。玻璃合成。",
    "X22n0423_001:0576a12": "上有樓閣。亦以金銀琉璃。玻璃硨磲。赤珠瑪瑙。而嚴",
    "X22n0423_001:0576a13": "飾之。池中蓮華。大如車輪。青色青光。黃色黃光。赤色",
    "X22n0423_001:0576a14": "赤光。白色白光。微妙香潔。",
    "X22n0423_001:0576a15": "△二釋義六。初釋七寶池。",
    "X22n0423_001:0576a16": "【疏】七寶池者。觀經云。一一池水。七寶所成。其寶柔",
    "X22n0423_001:0576a17": "軟。從如意珠王生。",
    "X22n0423_001:0576a18": "【鈔】七寶池。從水得名。故引觀經池水。從七寶成而",
    "X22n0423_001:0576a19": "釋。然娑婆世界。水豈無之。乃從天一而生。故體非",
    "X22n0423_001:0576a20": "七寶。寶豈無之。乃從戊己而生。故體非柔軟。淨土",
    "X22n0423_001:0576a21": "之水柔而非陰。寶而不剛。淨穢所以異也。不特此",
    "X22n0423_001:0576a22": "也。彼經又云。其摩尼水。流注華間。尋樹上下。正以",
    "X22n0423_001:0576a23": "體非天一。故不特可下。而亦可上。粗妙所以分也。",
    "X22n0423_001:0576a24": "又不特此也。彼經又云。其聲微妙。演說苦空。無常",
    "X22n0423_001:0576b01": "無我。諸波羅密。復有讚嘆諸佛相好者。如意珠王。",
    "X22n0423_001:0576b02": "涌出金色。微妙光明。其光化為百寶色鳥。和鳴哀",
    "X22n0423_001:0576b03": "雅。常讚念佛念法念僧。正以體即唯心。無情說法",
    "X22n0423_001:0576b04": "苦樂所以別也。",
    "X22n0423_001:0576b05": "△次釋八功德水。",
    "X22n0423_001:0576b06": "【疏】八德者。唐譯云。一澄淨。二清涼。三甘美。四輕輭。",
    "X22n0423_001:0576b07": "五潤澤。六安和。七除饑渴。八長養諸根。",
    "X22n0423_001:0576b08": "【鈔】此與觀經所列少異。彼云。輕。清涼。耎。美。不臭。飲",
    "X22n0423_001:0576b09": "時調適。飲已無患。疏復以八德而對五入。清是色",
    "X22n0423_001:0576b10": "入。不臭香入。輕冷耎是觸入。美是味入。調適無患",
    "X22n0423_001:0576b11": "是法入。妙宗鈔云。疏釋八德。而對五入。并前說法。",
    "X22n0423_001:0576b12": "即聲入也。雖成六入。無非妙境。故令行者。速證無",
    "X22n0423_001:0576b13": "生。又大本云。八功德水。湛然盈滿。清淨香潔。味如",
    "X22n0423_001:0576b14": "甘露。彼諸菩薩聲聞。諸上善人。若七寶池中。澡雪",
    "X22n0423_001:0576b15": "形體。意欲令水沒足。水即沒足。欲令至膝。水即至",
    "X22n0423_001:0576b16": "膝。欲令至腰至腋。以至於頸。水亦如是。欲淋灌其",
    "X22n0423_001:0576b17": "身。悉如其意。欲令其水如初。即亦如初。調和冷暖。",
    "X22n0423_001:0576b18": "無不順適。開神脫體。滌蕩情慮。清明澄潔。瑩若無",
    "X22n0423_001:0576b19": "形。",
    "X22n0423_001:0576b20": "△三釋金沙布地。",
    "X22n0423_001:0576b21": "【疏】金沙布地者。觀經云。黃金為渠。渠下皆以雜色",
    "X22n0423_001:0576b22": "金剛。而為底沙。",
    "X22n0423_001:0576b23": "【鈔】此經但云金沙布地。觀經云金剛以為底沙。其",
    "X22n0423_001:0576b24": "文猶略。具足言之。應如大本云。黃金池者。底白銀",
    "X22n0423_001:0576c01": "沙。水晶池者。底琉璃沙。珊瑚池者。底琥珀沙。有二",
    "X22n0423_001:0576c02": "寶為一池者。其底亦以二寶。若黃金白銀池者。底",
    "X22n0423_001:0576c03": "沙則以珊瑚琥珀。若珊瑚琥珀池者。底沙則以硨",
    "X22n0423_001:0576c04": "磲瑪瑙。若三寶四寶。以至七寶。共為一池。則底沙",
    "X22n0423_001:0576c05": "亦如是。此諸寶池。有方四十里者。有方五十里者。",
    "X22n0423_001:0576c06": "有方六十里者。如是展轉漸大。以至於方二萬四",
    "X22n0423_001:0576c07": "百八十里。若大海然。是諸池者。皆菩薩聲聞。諸上",
    "X22n0423_001:0576c08": "善人。生長之所。有時浴於其間。若彼佛池。其方倍",
    "X22n0423_001:0576c09": "此。皆七寶相間而成。白月珠。明月珠。摩尼珠為之",
    "X22n0423_001:0576c10": "底沙。",
    "X22n0423_001:0576c11": "△四釋四寶。",
    "X22n0423_001:0576c12": "【疏】琉璃此云不遠。去波羅奈城不遠。有此寶故以",
    "X22n0423_001:0576c13": "為名。玻璃此云水玉。",
    "X22n0423_001:0576c14": "【鈔】琉璃梵語。具云吠琉璃。此云不遠。是故字體。古",
    "X22n0423_001:0576c15": "作流離。以是梵語。故後人見是玉類故改從琉璃",
    "X22n0423_001:0576c16": "玻璃亦是梵語。具足應云窣坡致迦。其狀似此方",
    "X22n0423_001:0576c17": "水晶。有赤白青三色。字體亦應從坡離。人見似玉",
    "X22n0423_001:0576c18": "故改從玻璃。硨磲梵語。具足應云牟浴揭拉婆。此",
    "X22n0423_001:0576c19": "云青白色寶。尚書大傳曰。大貝。如大車之渠。渠謂",
    "X22n0423_001:0576c20": "車輞赤珠。佛地論云。赤虫所出。智論云。真珠出魚",
    "X22n0423_001:0576c21": "腹中。竹中。蛇腦中。不必唯生蚌胎也。瑪瑙梵語摩",
    "X22n0423_001:0576c22": "婆羅伽隷。此翻瑪瑙寶色。如馬之腦故名。字體舊",
    "X22n0423_001:0576c23": "作馬腦。後人改從玉石。",
    "X22n0423_001:0576c24": "△五釋樓閣。",
    "X22n0423_001:0577a01": "【疏】樓閣者。觀經云。眾寶國土。一一界上。有五百億",
    "X22n0423_001:0577a02": "寶樓。大本云。其講堂精舍。宮殿樓觀。皆七寶莊嚴。",
    "X22n0423_001:0577a03": "自然化成。復以真珠。明月摩尼眾寶。以為交絡覆",
    "X22n0423_001:0577a04": "葢其上。",
    "X22n0423_001:0577a05": "【鈔】大本又云。阿彌陀佛。講堂精舍。皆自然七寶。相",
    "X22n0423_001:0577a06": "間而成。復有七寶以為樓觀欄楯。復有七寶為之",
    "X22n0423_001:0577a07": "纓絡。懸飾其側。復以白珠。明月珠。摩尼珠為之交",
    "X22n0423_001:0577a08": "絡。徧覆其上。殊特妙好。清淨光輝。不可勝言。其餘",
    "X22n0423_001:0577a09": "菩薩聲聞。所居宮宇。亦復如是。彼諸天及世人。所",
    "X22n0423_001:0577a10": "居宮宇樓閣。稱其形色高下大小。或以一寶二寶",
    "X22n0423_001:0577a11": "乃至無量眾寶。悉化現而成。",
    "X22n0423_001:0577a12": "△六釋四華。",
    "X22n0423_001:0577a13": "【疏】靈芝云。車輪大小。難為定準。十住婆沙論云。輪",
    "X22n0423_001:0577a14": "王千輻輪。周圍十五里。青色下。觀經云。一一池中。",
    "X22n0423_001:0577a15": "有六十億七寶蓮華。則非止四色。一一蓮華。團圓",
    "X22n0423_001:0577a16": "正等。十二由旬。非止如車輪也。大本云。池中蓮華。",
    "X22n0423_001:0577a17": "或一由旬。乃知百千由旬。是知隨機所見優劣不",
    "X22n0423_001:0577a18": "同耳。",
    "X22n0423_001:0577a19": "【鈔】寶池蓮華者。一以為淨土中之莊嚴。一以為念",
    "X22n0423_001:0577a20": "佛人之托生。以極樂眾生無有婬欲。故無男女。無",
    "X22n0423_001:0577a21": "有男女。故無父母。無有父母。故無胎生。尚無胎生。",
    "X22n0423_001:0577a22": "豈有卵生。濕生。宜其皆為化生。第今所談極樂。乃",
    "X22n0423_001:0577a23": "橫出三界。正與娑婆世界平。是以眾生生者。以化",
    "X22n0423_001:0577a24": "為主。而三義似兼有之。以其托質蓮胎而花居水",
    "X22n0423_001:0577b01": "上故也。故大本云。十方無央數世界。諸天人民。以",
    "X22n0423_001:0577b02": "至蜎飛蝡動之類。往生阿彌陀佛剎者。皆於七寶",
    "X22n0423_001:0577b03": "池蓮花中化生。自然長大。亦無乳養之者。皆食自",
    "X22n0423_001:0577b04": "然之食。其容貌形色。端正淨好。固非世人可比。亦",
    "X22n0423_001:0577b05": "非天人可比。皆受自然清虗之身。無極之壽。然約",
    "X22n0423_001:0577b06": "下八品言之可也。若上上品生。乘金剛臺。到即見",
    "X22n0423_001:0577b07": "佛。不涉蓮生。而即悟無生。良有以也。即解云隨機",
    "X22n0423_001:0577b08": "所見。優劣不同。亦由乎此。",
    "X22n0423_001:0577b09": "△二結成二。初牒科。",
    "X22n0423_001:0577b10": "○次結成。",
    "X22n0423_001:0577b11": "△二釋經二。初列經。",
    "X22n0423_001:0577b12": "舍利弗極樂國土。成就如是。功德莊嚴。",
    "X22n0423_001:0577b13": "△二釋義二。初正釋經文。",
    "X22n0423_001:0577b14": "【疏】國界嚴飾。皆是彌陀。積劫熏脩。菩提行願之所",
    "X22n0423_001:0577b15": "成就。",
    "X22n0423_001:0577b16": "【鈔】釋成如上。種種嚴飾。皆彌陀功德之所莊嚴。功",
    "X22n0423_001:0577b17": "之言力。德之言用。此皆如來果上解脫大用。以攝",
    "X22n0423_001:0577b18": "受眾生者。遠討其因。乃始心所發四十八願。誓取",
    "X22n0423_001:0577b19": "樂邦。嗣後經無量劫修行填願。行滿而後願成。願",
    "X22n0423_001:0577b20": "成而後土淨也。",
    "X22n0423_001:0577b21": "△次指所引文。",
    "X22n0423_001:0577b22": "【疏】引文中言。大本即無量壽經二卷。廣談淨境。言",
    "X22n0423_001:0577b23": "觀經即十六觀經。廣明行相。今經略說。世稱小本。",
    "X22n0423_001:0577b24": "即對大本而言也。",
    "X22n0423_001:0577c01": "△三金地天華二。初牒科。",
    "X22n0423_001:0577c02": "○三金地天華。",
    "X22n0423_001:0577c03": "△二釋經二。初列經。",
    "X22n0423_001:0577c04": "又舍利弗。彼佛國土。常作天樂。黃金為地。晝夜六時",
    "X22n0423_001:0577c05": "雨天曼陀羅華。其土眾生。常以清旦。各以衣裓。盛眾",
    "X22n0423_001:0577c06": "妙華。供養他方。十萬億佛。即以食時。還到本國。飯食",
    "X22n0423_001:0577c07": "經行。舍利弗。極樂國土。成就如是。功德莊嚴。",
    "X22n0423_001:0577c08": "△二釋義六。初釋天樂。",
    "X22n0423_001:0577c09": "【疏】天樂者。觀經云。無量諸天。作天伎樂。又有樂器。",
    "X22n0423_001:0577c10": "懸處虗空。如天寶幢。不鼓自鳴。大本云。亦有自然",
    "X22n0423_001:0577c11": "萬種伎樂。又有樂音。無非法音。清揚哀亮。微妙和",
    "X22n0423_001:0577c12": "雅。一切音聲。所不能及。",
    "X22n0423_001:0577c13": "【鈔】一切音聲。所不能及者。大本云。如世間帝王。有",
    "X22n0423_001:0577c14": "萬種音樂。不如轉輪聖王。諸音樂中一音之美。百",
    "X22n0423_001:0577c15": "千萬倍。如轉輪聖王。萬種音樂。不如忉利天王。諸",
    "X22n0423_001:0577c16": "音樂中一音之美。百千萬倍。如忉利天王。萬種音",
    "X22n0423_001:0577c17": "樂。不如第六天王諸音樂中一音之美。百千萬倍。",
    "X22n0423_001:0577c18": "如第六天王。萬種音樂。不如阿彌陀佛剎中。諸七",
    "X22n0423_001:0577c19": "寶樹。一音之美。百千萬倍。復有自然。種種妙樂。而",
    "X22n0423_001:0577c20": "其音聲。無非妙法。清揚嘹亮。微妙和雅。十方世界。",
    "X22n0423_001:0577c21": "音聲之中。最為第一。",
    "X22n0423_001:0577c22": "△二釋黃金為地。",
    "X22n0423_001:0577c23": "【疏】黃金為地者。觀經云。琉璃地上。以黃金繩。雜廁",
    "X22n0423_001:0577c24": "間錯。兼以七寶。界其分齊。今言黃金。乃地面莊嚴",
    "X22n0423_001:0578a01": "耳。",
    "X22n0423_001:0578a02": "【鈔】今經小本從略。若廣明者。如大本云。阿彌陀佛",
    "X22n0423_001:0578a03": "剎中。皆有自然七寶。所為黃金白銀水晶琉璃珊",
    "X22n0423_001:0578a04": "瑚琥珀硨磲。其體性溫柔。以是七寶。相間為地。或",
    "X22n0423_001:0578a05": "純以一寶為地。光色照耀。奇妙清淨。超越十方。一",
    "X22n0423_001:0578a06": "切世界。其國恢廓。曠蕩不可窮盡。地皆平正。無須",
    "X22n0423_001:0578a07": "彌山。及金剛銕圍。一切諸山。亦無大海小海。及坑",
    "X22n0423_001:0578a08": "坎井谷。亦無幽暗之所。",
    "X22n0423_001:0578a09": "△三釋曼陀羅華。",
    "X22n0423_001:0578a10": "【疏】曼陀羅華。此云白華。亦云適意。然彼國光明常",
    "X22n0423_001:0578a11": "照。不假日月。則無晝夜。準大本經。以華開鳥鳴為",
    "X22n0423_001:0578a12": "曉。蓮合鳥棲為夜。亦無四時。春秋冬夏。不寒不熱。",
    "X22n0423_001:0578a13": "常和調適。",
    "X22n0423_001:0578a14": "【鈔】白華適意。乃四華中。略舉其一。具足應如法華。",
    "X22n0423_001:0578a15": "天雨四華。一曼陀羅華。此小白華。二摩訶曼陀羅",
    "X22n0423_001:0578a16": "華。此云大白華。曼殊沙華。此云小赤華。摩訶曼殊",
    "X22n0423_001:0578a17": "沙華。此云大赤花。大本又云。有天優鉢羅華。鉢頭",
    "X22n0423_001:0578a18": "摩花。拘物頭花。芬陀利花。皆天花也。以彼佛國土。",
    "X22n0423_001:0578a19": "主伴依正。皆有光明。故無日月陰陽。寒暑四時。然",
    "X22n0423_001:0578a20": "而以花開鳥鳴為曉。蓮合鳥棲為夜。竊恐猶是凡",
    "X22n0423_001:0578a21": "聖同居淨土氣分。與穢土將忘未忘之間。以眾生",
    "X22n0423_001:0578a22": "生者。多帶業往生故。若上之三土。則無此相也。",
    "X22n0423_001:0578a23": "△四釋衣裓。",
    "X22n0423_001:0578a24": "【疏】衣裓即衣襟。",
    "X22n0423_001:0578b01": "【鈔】真諦云。外國盛花器也。解存兩釋。初釋為正。以",
    "X22n0423_001:0578b02": "裓本衣襟。況天花雨時。何必尋器。即以衣裓而盛",
    "X22n0423_001:0578b03": "之。就襟拾花而散之。散已放襟而忘之。此淨土。最",
    "X22n0423_001:0578b04": "適意之事也。",
    "X22n0423_001:0578b05": "△五釋供養。",
    "X22n0423_001:0578b06": "【疏】供養十萬億佛者。大本云。承佛威力。一食之頃。",
    "X22n0423_001:0578b07": "往詣十方無量世界。恭敬供養諸佛。",
    "X22n0423_001:0578b08": "【鈔】此猶略文。若具引者。經云阿彌陀佛剎中。諸菩",
    "X22n0423_001:0578b09": "薩承佛威神。一食之頃。遍至十方無量世界。供養",
    "X22n0423_001:0578b10": "諸佛。隨心所欲。花香伎樂。衣葢幢幡。無數供養之",
    "X22n0423_001:0578b11": "具。自然化現在前。珍妙殊特。非世所有。輒以奉佛。",
    "X22n0423_001:0578b12": "及諸菩薩。聲聞之眾。或欲獻華者。即於空中。化成",
    "X22n0423_001:0578b13": "華葢。小者周圍四十里。或五十里。或六十里。如是",
    "X22n0423_001:0578b14": "展轉漸大。有至於六百萬里。各隨其小大。停於空",
    "X22n0423_001:0578b15": "中。以成圓像。勢皆下向。以成供養。光色照耀。香氣",
    "X22n0423_001:0578b16": "普熏不可勝言。既已用已。隨其前後。以次化沒。諸",
    "X22n0423_001:0578b17": "菩薩復於空中。共奏天樂。以微妙音。歌歎佛德。聽",
    "X22n0423_001:0578b18": "受經法。喜悅無量。既供養已。忽然輕舉。還至本剎。",
    "X22n0423_001:0578b19": "猶為未食之前。",
    "X22n0423_001:0578b20": "△六釋食時。",
    "X22n0423_001:0578b21": "【疏】食時者。午前也。大本云。若欲食時。七寶鉢器。自",
    "X22n0423_001:0578b22": "然在前。百味飲食。自然盈滿。見色聞香。自然飽足。",
    "X22n0423_001:0578b23": "身心柔輭。無所味著。食已化去。時至復現。",
    "X22n0423_001:0578b24": "【鈔】大本具云。其飯食時。有欲銀鉢者。有欲金鉢者。",
    "X22n0423_001:0578c01": "有欲琉璃水晶鉢者。有欲珊瑚琥珀硨磲瑪瑙鉢",
    "X22n0423_001:0578c02": "者。或欲明月珠。摩尼珠。白玉紫金等鉢。皆隨其意。",
    "X22n0423_001:0578c03": "化現在前。百味飲食。充滿其中。酸醎辛淡。各如所",
    "X22n0423_001:0578c04": "欲。多亦不餘。少亦不缺。亦不以美故。過量而食。惟",
    "X22n0423_001:0578c05": "以資益氣力。食已自然消散。而無遺滓。或但見色",
    "X22n0423_001:0578c06": "聞香。意以為食。自然飽適。無所味著。身心清利。既",
    "X22n0423_001:0578c07": "已用已。自然化去。再欲食時。復現如前。極彼剎中。",
    "X22n0423_001:0578c08": "清淨安穩。微妙快樂。次於無為。泥洹之道。",
    "X22n0423_001:0578c09": "△四靈禽說法二。初牒科。",
    "X22n0423_001:0578c10": "○四靈禽說法。",
    "X22n0423_001:0578c11": "△二釋經二。初牒科。",
    "X22n0423_001:0578c12": "復次舍利弗。彼國常有。種種奇妙。雜色之鳥。白鶴孔",
    "X22n0423_001:0578c13": "雀。鸚鵡舍利。迦陵頻伽。共命之鳥。是諸眾鳥。晝夜六",
    "X22n0423_001:0578c14": "時。出和雅音。其音演暢。五根五力。七菩提分。八聖道",
    "X22n0423_001:0578c15": "分。如是等法。其土眾生。聞是音已。皆悉念佛念法念",
    "X22n0423_001:0578c16": "僧。",
    "X22n0423_001:0578c17": "△二釋義五。初釋奇妙。",
    "X22n0423_001:0578c18": "【疏】淨土珍禽。與娑婆羽族不同。故云奇妙。如來順",
    "X22n0423_001:0578c19": "世而說。譯人取類而翻。",
    "X22n0423_001:0578c20": "【鈔】娑婆羽族。雖有珍禽。既非光明所化。的係罪業",
    "X22n0423_001:0578c21": "所生。安得稱為奇妙。或者疑曰。既非罪業。何以同",
    "X22n0423_001:0578c22": "名。故釋之曰。葢如來順世而說。故譯人取類而翻。",
    "X22n0423_001:0578c23": "其實不可以此方者比也。",
    "X22n0423_001:0578c24": "△次別釋眾鳥。",
    "X22n0423_001:0579a01": "【疏】白鶴等三可解。舍利。此云春鶯。或云鶖鷺。迦陵",
    "X22n0423_001:0579a02": "頻伽。此云妙音。鳥在[穀-禾+卵]中。其音已超眾鳥。共命兩",
    "X22n0423_001:0579a03": "首一身。報同識異。法華云命命是也。",
    "X22n0423_001:0579a04": "【鈔】餘如文釋。妙音鳥。[穀-禾+卵]字正書應從[穀-禾+卵]。有作鷇者",
    "X22n0423_001:0579a05": "非。鷇音寇。大論云。頻伽在[穀-禾+卵]。聲逾眾鳥是也。頻伽",
    "X22n0423_001:0579a06": "共命。此之二鳥。東方所無。",
    "X22n0423_001:0579a07": "△三釋和雅。",
    "X22n0423_001:0579a08": "【疏】和雅者音聲悅人。演暢者說法無滯。",
    "X22n0423_001:0579a09": "【鈔】音聲雖悅人。而不惑耳牽心。說法既無滯。則能",
    "X22n0423_001:0579a10": "生慧思修。眾生皆不退者以此。",
    "X22n0423_001:0579a11": "△四釋道品二。初正釋四。初五根。",
    "X22n0423_001:0579a12": "【疏】五根者。一信。二精進。三念。四定。五慧。能生聖道。",
    "X22n0423_001:0579a13": "故名為根。",
    "X22n0423_001:0579a14": "【鈔】三十七品助道之法。譬猶樹焉。始以聞法為種",
    "X22n0423_001:0579a15": "子。以思修為種溉。即四念處。四正勤。四如意足。三",
    "X22n0423_001:0579a16": "者不失其候。因緣成就。則能生五根。根既得力。則",
    "X22n0423_001:0579a17": "能排厚地之五障。布七覺支之枝葉。以生八正道",
    "X22n0423_001:0579a18": "三昧之華果。始娑婆而作清涼大樹也。故法界次",
    "X22n0423_001:0579a19": "第初門釋云。一信根。謂信於正道。及助道法。則能",
    "X22n0423_001:0579a20": "出生一切。無漏禪定解脫。是名信根。二精進根。謂",
    "X22n0423_001:0579a21": "既信四念處正觀。及諸助道善法。倍策精進。勤求",
    "X22n0423_001:0579a22": "不息。是名精進根。三念根。謂但念正道。及諸助道。",
    "X22n0423_001:0579a23": "一心觀想。不令邪妄得入。是名念根。四定根。謂攝",
    "X22n0423_001:0579a24": "心正道。及諸助道。一心寂定。相應不散。是名定根。",
    "X22n0423_001:0579b01": "五慧根。謂四念之慧。為定法所攝。內性自照。不從",
    "X22n0423_001:0579b02": "他知。是名慧根。",
    "X22n0423_001:0579b03": "△次釋五力。",
    "X22n0423_001:0579b04": "【疏】五力同上根名。能排業障。故名為力。",
    "X22n0423_001:0579b05": "【鈔】一信力。謂信正道。及助道法。若信根增長。則能",
    "X22n0423_001:0579b06": "遮諸煩惱。不為偏小諸疑所動。故名信力。二精進",
    "X22n0423_001:0579b07": "力。謂行此正道。及助道法時。若精進根增長。則能",
    "X22n0423_001:0579b08": "破諸懈怠放逸。令一切正助道法成辨。是為精進",
    "X22n0423_001:0579b09": "力。三念力。謂念此正道。及助道法時。若念根增長。",
    "X22n0423_001:0579b10": "則能破諸邪想。成就一切。出世正念功德。是為念",
    "X22n0423_001:0579b11": "力。四定力。謂攝心正道。及助道法。若定根增長。則",
    "X22n0423_001:0579b12": "能破諸亂想。發諸事理禪定。是為定力。五慧力。謂",
    "X22n0423_001:0579b13": "四念處之慧。照了一切諸法。若慧根增長。則能除",
    "X22n0423_001:0579b14": "一切邪妄之執。破一切偏小之慧。故名慧力。",
    "X22n0423_001:0579b15": "△三七菩提分。",
    "X22n0423_001:0579b16": "【疏】菩提此云覺分。或云支也。一念覺。二擇法覺。三",
    "X22n0423_001:0579b17": "精進覺。四喜覺。五輕安覺。六定覺。七捨覺。",
    "X22n0423_001:0579b18": "【鈔】一念覺。念即思念。謂修諸道法之時。善能覺了。",
    "X22n0423_001:0579b19": "常使定慧均平。若心昏沉之時。當念用擇法精進",
    "X22n0423_001:0579b20": "喜三覺分。觀察諸法。令不昏沉。若心浮動之時。當",
    "X22n0423_001:0579b21": "念用除覺分。除身口之過。非用捨覺分。捨於觀智。",
    "X22n0423_001:0579b22": "用定覺分。入正禪定。攝其散心。令不浮動。是名覺",
    "X22n0423_001:0579b23": "分。二擇法覺。擇即揀擇。謂用智慧。觀察諸法之時。",
    "X22n0423_001:0579b24": "善能簡別真偽。而不謬取虗偽之法。故名擇法覺",
    "X22n0423_001:0579c01": "分。三精進覺。不雜名精。無間名進。謂修諸道法之",
    "X22n0423_001:0579c02": "時。善能覺了。不行無益苦行。而於諸正法中。常能",
    "X22n0423_001:0579c03": "用心專一。無有間歇。故名精進分。四喜覺。喜即懽",
    "X22n0423_001:0579c04": "喜。謂心契悟真法。得懽喜時。善能覺了。此喜不從",
    "X22n0423_001:0579c05": "顛倒法生。住真法喜。故名喜覺分。五輕安。一名除",
    "X22n0423_001:0579c06": "覺分。除即斷除。謂斷除諸見煩惱之時。善能覺了。",
    "X22n0423_001:0579c07": "除去虗偽之法。增長真正善根。故名除覺分。六定",
    "X22n0423_001:0579c08": "覺。定即禪定。謂發禪定之時。善能覺了諸禪。不生",
    "X22n0423_001:0579c09": "煩惱妄想。是名定覺分。七捨覺。謂離所見念著之",
    "X22n0423_001:0579c10": "境。善能覺了虗偽不實永不追憶。故名捨覺分。",
    "X22n0423_001:0579c11": "△四八聖道分。",
    "X22n0423_001:0579c12": "【疏】八聖道。諸經或云八正道。一正見。二正思惟。三",
    "X22n0423_001:0579c13": "正語。四正業。五正命。六正精進。七正念。八正定。",
    "X22n0423_001:0579c14": "【鈔】謂此八法。不依偏邪而行。故名為正。復能通至",
    "X22n0423_001:0579c15": "涅槃。故名為道。一正見。謂人修無漏道。見四諦分",
    "X22n0423_001:0579c16": "明。破外道有無等種種邪見。是為正見。二正思惟。",
    "X22n0423_001:0579c17": "謂人見四諦時。正念思惟。觀察籌量。令觀增長。是",
    "X22n0423_001:0579c18": "謂正思惟。三正語。謂人以無漏智慧。常攝口業。遠",
    "X22n0423_001:0579c19": "離一切。虗妄不實之語。是為正語。四正業。謂人以",
    "X22n0423_001:0579c20": "無漏智慧。修攝其心。住於清淨正業。斷除一切邪",
    "X22n0423_001:0579c21": "妄之行。是為正業。五正命。謂出家之人。常離五種",
    "X22n0423_001:0579c22": "邪命利養。常以乞食。而活其命。是為正命。六正精",
    "X22n0423_001:0579c23": "進。謂人勤修戒定慧之道。一心專精。無有間斷。是",
    "X22n0423_001:0579c24": "名正精進。七正念。謂人思念戒定慧正道。及五停",
    "X22n0423_001:0580a01": "心。助道之法。堪能進至涅槃。是名正念。八正定。謂",
    "X22n0423_001:0580a02": "人攝諸散亂。身心寂靜。正住真空之理。決定不移。",
    "X22n0423_001:0580a03": "是名正定。",
    "X22n0423_001:0580a04": "△二指闕。",
    "X22n0423_001:0580a05": "【疏】三十七品。闕四念處。四正勤。四如意足。三科。故",
    "X22n0423_001:0580a06": "云等法。",
    "X22n0423_001:0580a07": "【鈔】經既闕略。解雖不補。今當備出其義。以為後學。",
    "X22n0423_001:0580a08": "思脩之助。四念處者。念即能觀之觀。處即所觀之",
    "X22n0423_001:0580a09": "境也。謂諸眾生。於色受想行識五陰起四顛倒。於",
    "X22n0423_001:0580a10": "色多起淨倒。於受多起樂倒。於想行多起我倒。於",
    "X22n0423_001:0580a11": "心多起常倒。為令眾生。修此四觀。以除四倒。故名",
    "X22n0423_001:0580a12": "四念處也。一觀身不淨。身有內外。己身名內身。他",
    "X22n0423_001:0580a13": "人之身名外身。此內外身。皆攬父母。遺體而成。從",
    "X22n0423_001:0580a14": "頭至足。一一觀之純是穢物。眾生顛倒。執之為淨。",
    "X22n0423_001:0580a15": "而生貪著。故令觀身不淨也。二觀受是苦領納名",
    "X22n0423_001:0580a16": "受。有內受外受。意根受名內受。五根受名外受。一",
    "X22n0423_001:0580a17": "一根有順受違受。不違不順受。于順情之境。則生",
    "X22n0423_001:0580a18": "樂受。於違情之境則生苦受。于不違不順之境。則",
    "X22n0423_001:0580a19": "生不苦不樂受。樂受是壞苦。苦受是苦苦。不苦不",
    "X22n0423_001:0580a20": "樂受。是行苦。眾生顛倒。以苦為樂。故令觀受是苦",
    "X22n0423_001:0580a21": "也。三觀心無常。心即第六識也。謂此識心體性流",
    "X22n0423_001:0580a22": "動。若麤若細。若內若外。念念生滅。皆悉無常也。四",
    "X22n0423_001:0580a23": "觀法無我。法有善法惡法。人皆約法計我。謂我能",
    "X22n0423_001:0580a24": "行善行惡也。善惡法中。本無有我。若善法是我。惡",
    "X22n0423_001:0580b01": "法應無我若惡法是我。善法應無我。眾生顛倒。妄",
    "X22n0423_001:0580b02": "計有我。故令觀法無我也。四正勤者。一已生惡令",
    "X22n0423_001:0580b03": "永斷謂五葢等煩惱覆心。離五種善根。故一心勤",
    "X22n0423_001:0580b04": "精進。方便斷除。不令更生也。二未生惡令不生。謂",
    "X22n0423_001:0580b05": "五葢等煩惱惡法。今雖未生。後若生時。能遮五種",
    "X22n0423_001:0580b06": "善根。故一心勤精進。方便修習。令永不生也三已",
    "X22n0423_001:0580b07": "生善令增長。謂五種善根等。善法。雖已生。當守護",
    "X22n0423_001:0580b08": "令增長。故一心勤精進。方便修習。令不退失也。四",
    "X22n0423_001:0580b09": "未生善令得生。謂五種善根。雖未生為令生故。一",
    "X22n0423_001:0580b10": "心勤精進。方便修習令得生也。四如意足者。一欲",
    "X22n0423_001:0580b11": "如意足。欲者希向慕樂莊嚴彼法。故名為欲。謂凡",
    "X22n0423_001:0580b12": "所修習。一切諸法。若無樂欲之心。事必不遂。若能",
    "X22n0423_001:0580b13": "樂欲。所願皆得。是為欲如意足。二念如意足念者",
    "X22n0423_001:0580b14": "事注彼境。一心正住。故名為念。謂若非一心。觀法",
    "X22n0423_001:0580b15": "斷絕若能一心。所願皆得。是為念如意足。三精進",
    "X22n0423_001:0580b16": "如意足。謂唯專觀理。使無間雜。故曰精進。凡所修",
    "X22n0423_001:0580b17": "習。一切諸法。若無精進。事必不成。若能精進。所願",
    "X22n0423_001:0580b18": "皆得。是為精進如意足。四思惟如意足。謂於彼境",
    "X22n0423_001:0580b19": "籌量審度。故名思惟凡所修習。一切諸法。若無思",
    "X22n0423_001:0580b20": "惟。則無所得。悉不成就。若能思惟。所願皆得。是為",
    "X22n0423_001:0580b21": "思惟如意足。",
    "X22n0423_001:0580b22": "△五釋正念。",
    "X22n0423_001:0580b23": "【疏】孤山曰。念佛如醫王。念法如良醫。念僧如瞻視",
    "X22n0423_001:0580b24": "人。三者既備。煩惱之病可瘥。又觀自心。寂而常照",
    "X22n0423_001:0580c01": "則諸法炳然名念佛。照而常寂。無法可得名念法。",
    "X22n0423_001:0580c02": "寂照不二。即存而亡名念僧。此一體三寶也。",
    "X22n0423_001:0580c03": "【鈔】孤山約二義而釋三寶。一別相。二一體。於別相",
    "X22n0423_001:0580c04": "中。又但出應念所以不云三寶之相。言醫王等者。",
    "X22n0423_001:0580c05": "葢眾生生死之病根。於煩惱欲治其疾。非佛之大",
    "X22n0423_001:0580c06": "醫王。不能知病而識藥應病而與藥。故首之以念",
    "X22n0423_001:0580c07": "佛寶。然而雖見之矣。苟不聞法。以求其治方。合而",
    "X22n0423_001:0580c08": "服之。則病不能愈。故次之以念法寶。雖能依法而",
    "X22n0423_001:0580c09": "思修。苟無菩薩良友。為同行。為外護。為節飲食。示",
    "X22n0423_001:0580c10": "其忌諱。而病亦莫能愈。故又次加之以念僧寶。若",
    "X22n0423_001:0580c11": "欲知。其所念則以具足。三身四智者為佛寶。所說",
    "X22n0423_001:0580c12": "十二分教為法寶。四十一位菩薩為僧寶。佛滅度",
    "X22n0423_001:0580c13": "後。又有住持三寶則範金刻木為佛寶。西來貝葉",
    "X22n0423_001:0580c14": "為法寶剃髮染衣為僧寶。如此二種。若能歸之念",
    "X22n0423_001:0580c15": "之。則煩惱之病本可瘥。生死之病果可痊矣。二。一",
    "X22n0423_001:0580c16": "體者即文云。又觀自心寂而常照。(云云)等是也。葢",
    "X22n0423_001:0580c17": "佛名為覺覺即照也。故以此心寂而常照。諸法炳",
    "X22n0423_001:0580c18": "然者名佛寶。法名不覺。不覺即寂。故以照而常寂。",
    "X22n0423_001:0580c19": "無法可得者名法寶。僧名和合。寂照不二。即和合",
    "X22n0423_001:0580c20": "義。故以寂照不二。即存即亡者名僧寶。",
    "X22n0423_001:0580c21": "△六釋生心。",
    "X22n0423_001:0580c22": "【疏】靈芝云。此界心垢。常思五欲。彼土心淨。專念三",
    "X22n0423_001:0580c23": "寶兩土升沉。於斯可見。",
    "X22n0423_001:0580c24": "【鈔】夫對境生心。雖佛聖賢。亦不能無。惟求其正焉",
    "X22n0423_001:0581a01": "而已。娑婆世界。塵境粗強。故對境所生之心。住而",
    "X22n0423_001:0581a02": "非正。惟淨土耳中所聞。無非妙聲。故聞是音者皆",
    "X22n0423_001:0581a03": "悉生深念三寶之心。正所謂生心而無住。無住而",
    "X22n0423_001:0581a04": "生心者也。",
    "X22n0423_001:0581a05": "△二釋疑二。初牒科。",
    "X22n0423_001:0581a06": "○二釋疑。",
    "X22n0423_001:0581a07": "△二釋經二。初列經。",
    "X22n0423_001:0581a08": "舍利弗。汝勿謂此鳥。實是罪報所生。所以者何。彼佛",
    "X22n0423_001:0581a09": "國土。無三惡道。舍利弗。其佛國土。尚無惡道之名。何",
    "X22n0423_001:0581a10": "況有實。是諸眾鳥。皆是阿彌陀佛。欲令法音。宣流變",
    "X22n0423_001:0581a11": "化所作。",
    "X22n0423_001:0581a12": "△二釋義二。初釋淨土惡道有名無體。",
    "X22n0423_001:0581a13": "【疏】濁世禽畜罪業所招。淨土何緣有此。故云勿謂",
    "X22n0423_001:0581a14": "罪報所生。故大本法藏比丘本願云。設我得佛國",
    "X22n0423_001:0581a15": "中有地獄。餓鬼畜生者。不取正覺。",
    "X22n0423_001:0581a16": "【鈔】濁世禽畜下疑問。故云下釋疑。故大本下引證。",
    "X22n0423_001:0581a17": "△次釋淨土惡道名體俱無。",
    "X22n0423_001:0581a18": "【疏】然彼土清淨。尚無惡道之名字。況有罪報所生",
    "X22n0423_001:0581a19": "之實體乎。皆是彼佛變化所作也。故觀經云。如意",
    "X22n0423_001:0581a20": "珠王。湧出金色微妙光明。其光化為百寶色鳥。和",
    "X22n0423_001:0581a21": "鳴哀雅讚佛法僧。靈芝云。當知眾鳥。即是如來神",
    "X22n0423_001:0581a22": "力。欲使法音宣暢耳。知非罪報所生也。",
    "X22n0423_001:0581a23": "【鈔】然彼下正明其無。皆是下明今有。所以。故觀經",
    "X22n0423_001:0581a24": "下引證。靈芝下引同。",
    "X22n0423_001:0581b01": "△五風樹樂音二。初牒科。",
    "X22n0423_001:0581b02": "○五風樹樂音。",
    "X22n0423_001:0581b03": "△二釋經二。初列經。",
    "X22n0423_001:0581b04": "舍利弗。彼佛國土。微風吹動。諸寶行樹。及寶羅網。出",
    "X22n0423_001:0581b05": "微妙音。譬如百千種樂同時俱作聞是音者。自然皆",
    "X22n0423_001:0581b06": "生念佛念法念僧之心。舍利弗。極樂國土。成就如是",
    "X22n0423_001:0581b07": "功德莊嚴。",
    "X22n0423_001:0581b08": "△二釋義二。初引經類明。",
    "X22n0423_001:0581b09": "【疏】大本云。微風徐動。吹諸寶樹。演出無量妙法音",
    "X22n0423_001:0581b10": "聲其聲流布。徧諸佛國聞其音者得深忍法。觀經",
    "X22n0423_001:0581b11": "又云其摩尼水。流注華間。演說苦空。無常無我諸",
    "X22n0423_001:0581b12": "波羅密。",
    "X22n0423_001:0581b13": "△次引文明淨。",
    "X22n0423_001:0581b14": "【疏】孤山云雖寶樓金池。為悅目之翫。而非惑蕩之",
    "X22n0423_001:0581b15": "色。而能達唯心無境矣。雖風樹鳥聲。有入耳之娛",
    "X22n0423_001:0581b16": "而非惉懘之音。而能念三寶有歸矣。",
    "X22n0423_001:0581b17": "【鈔】世人厭煩擾者。必杜視聽于見聞。以墮偏枯之",
    "X22n0423_001:0581b18": "失樂繁華者。必恣任逸于聲色。以縈紛擾之勞。總",
    "X22n0423_001:0581b19": "之五濁惡世。根塵皆穢。苟無體空之觀。又無析色",
    "X22n0423_001:0581b20": "之門。進之退之。孰能免過何如淨土。不乏寶樓金",
    "X22n0423_001:0581b21": "池之翫。兼風樹鳥聲之娛。見色而不惑蕩。聞聲而",
    "X22n0423_001:0581b22": "非惉懘。無分別之勞矣。而又能達境惟心。深念三",
    "X22n0423_001:0581b23": "寶無偏枯之失矣。淨土之妙。從容中道。聞而不求",
    "X22n0423_001:0581b24": "生者非夫也。",
    "X22n0423_001:0581c02": "彌陀略解圓中鈔卷上"
}