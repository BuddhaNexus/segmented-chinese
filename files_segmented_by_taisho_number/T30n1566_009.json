{
    "T30n1566_009:0093b10": "般若燈論釋卷第九",
    "T30n1566_009:0093b12": "偈本龍樹菩薩　釋論分別明菩薩",
    "T30n1566_009:0093b13": "大唐中印度三藏波羅頗蜜多羅譯",
    "T30n1566_009:0093b14": "15 觀有無品觀有無品第十五",
    "T30n1566_009:0093b15": "復次空所對治若有若無，為令他解緣起諸",
    "T30n1566_009:0093b16": "法不斷不常故，有此品起。外人言：汝說諸法",
    "T30n1566_009:0093b17": "無自體者，是義不然。何以故？違汝自言，亦立",
    "T30n1566_009:0093b18": "義過故。云何違言？如有人說我母是石女，我",
    "T30n1566_009:0093b19": "父修梵行。他人難曰：若汝父母審如是者，云",
    "T30n1566_009:0093b20": "何有汝？汝若從生，則石女梵行義皆不立。汝",
    "T30n1566_009:0093b21": "亦如是，若無自體，云何名諸法？既云諸法，云",
    "T30n1566_009:0093b22": "何無自體？故是違言，亦立義過。論者言：汝謂",
    "T30n1566_009:0093b23": "諸法有自體者，第一義中如何等物？以無譬",
    "T30n1566_009:0093b24": "故，汝語非也。復次若我先於第一義中忍有",
    "T30n1566_009:0093b25": "諸法，後立無者，可違自言。而實不爾，故不相",
    "T30n1566_009:0093b26": "違。又世諦中安立諸法如幻等者，我所不遮，",
    "T30n1566_009:0093b27": "無立義過。或有聰明邪慢者言：何等諸法是",
    "T30n1566_009:0093b28": "無自體？若如虛妄分別諸法有體，汝言此法",
    "T30n1566_009:0093b29": "無自體者，此則成我所成。若此諸法從因緣",
    "T30n1566_009:0093c01": "起，而汝意欲此無體者，則違現見，及與世間",
    "T30n1566_009:0093c02": "所解相違。論者言：於真實中無分別識緣色",
    "T30n1566_009:0093c03": "起者，不可得故。此物有故者，如前已遮。世諦",
    "T30n1566_009:0093c04": "所說者，我不遮故，不違現見及世間所解。是",
    "T30n1566_009:0093c05": "故汝所說者，義則不然。復次第一義中若有",
    "T30n1566_009:0093c06": "一法有自體者，則無起義。如偈曰：",
    "T30n1566_009:0093c07": "「法若有自性，　　從緣起不然。」",
    "T30n1566_009:0093c08": "釋曰：若謂諸法有自性者，得如是過。若汝定",
    "T30n1566_009:0093c09": "謂見法有起不能破我者，此中應問：汝言見",
    "T30n1566_009:0093c10": "法有起者，是依他因緣耶？如偈曰：",
    "T30n1566_009:0093c11": "「若從因緣起，　　自性是作法。」",
    "T30n1566_009:0093c12": "釋曰：若是作法者，此則無自體，因緣相云何？",
    "T30n1566_009:0093c13": "若法不共無間自分生，唯一能起自果者，此",
    "T30n1566_009:0093c14": "是因相，翻此名緣，云何名作？若法有自體者，",
    "T30n1566_009:0093c15": "則不須作。然今有作，故知無體。此中立驗，第",
    "T30n1566_009:0093c16": "一義中內入無體。何以故？因緣起故，譬如",
    "T30n1566_009:0093c17": "幻師幻作牛等法。若有自體，則不從因緣起。",
    "T30n1566_009:0093c18": "復次有人不解此中譬喻，作如是言：幻呪藥",
    "T30n1566_009:0093c19": "力泥草木等是有非無，由此有故，彼象馬等",
    "T30n1566_009:0093c20": "形像顯現。以是義故，汝譬喻中無成立法。論",
    "T30n1566_009:0093c21": "者言：汝不善說。我引喻者，以象馬等無體為",
    "T30n1566_009:0093c22": "喻，不取草木有體為喻。復次若謂草木地等",
    "T30n1566_009:0093c23": "有起有實者，前已遮故。有人言：所有諸法從",
    "T30n1566_009:0093c24": "緣生者皆有自體，如虛空等不從緣起而是",
    "T30n1566_009:0093c25": "有法，汝所出因此非一向。論者言：汝不善說。",
    "T30n1566_009:0093c26": "因緣生法如幻夢焰，世諦中有，非第一義。此",
    "T30n1566_009:0093c27": "義云何？如偈曰：",
    "T30n1566_009:0093c28": "「若有自性者，　　云何當可作？」",
    "T30n1566_009:0093c29": "釋曰：若是作法者，不離無自性。由所對治自",
    "T30n1566_009:0094a01": "體無故，是故出因非非一向。於世諦中，虛空",
    "T30n1566_009:0094a02": "等者亦是無生，猶如兔角，豈是有耶？諸有為",
    "T30n1566_009:0094a03": "法皆無自性，前已觀察令他信解。今復立驗，",
    "T30n1566_009:0094a04": "第一義中諸法無體。何以故？由作故。又是差",
    "T30n1566_009:0094a05": "別言說觀故，如幻人等。若是一物有自性者，",
    "T30n1566_009:0094a06": "則與上相違。復次此中外人立驗，第一義中",
    "T30n1566_009:0094a07": "彼內入等皆有自體。何以故？由起自他差別",
    "T30n1566_009:0094a08": "言說因故，譬如因長有短，長為短因。今言自",
    "T30n1566_009:0094a09": "者，與他差別言說為因。論者言：諸法無體，先",
    "T30n1566_009:0094a10": "已立驗。由汝執故，今當復說。如偈曰：",
    "T30n1566_009:0094a11": "「法既無自性，　　云何有他性？」",
    "T30n1566_009:0094a12": "釋曰：若法有自性者，觀自性故得說他性。自",
    "T30n1566_009:0094a13": "性既無，觀何說他？汝言自性與他為因者，此",
    "T30n1566_009:0094a14": "因不成，及違義故。又第一義中短長無故，譬",
    "T30n1566_009:0094a15": "喻不成。外人言：第一義中眼等有體。何以故？",
    "T30n1566_009:0094a16": "由體故，譬如火煖。論者言：火無自體，如〈觀",
    "T30n1566_009:0094a17": "陰品〉已破有及起滅，第一義中亦前已遮。火",
    "T30n1566_009:0094a18": "不成故，譬喻無體。又如偈曰：",
    "T30n1566_009:0094a19": "「自他性已遣，　　何處復有法？」",
    "T30n1566_009:0094a20": "釋曰：體義已遮，故諸法無性。由法無故，因義",
    "T30n1566_009:0094a21": "不成，語意如是。外人偈曰：",
    "T30n1566_009:0094a22": "「若人見自他，　　及有體無體；",
    "T30n1566_009:0094a23": "彼則不能見，　　如來真實法。」",
    "T30n1566_009:0094a24": "如汝所言，自他性已遣，何處復有法。如偈所",
    "T30n1566_009:0094a25": "說，此語則違。復次有如是體，由相違故，如烏",
    "T30n1566_009:0094a26": "角鵄。論者言：第一義中已遮起故，如偈曰：",
    "T30n1566_009:0094a27": "「有體既不立，　　無法云何成？」",
    "T30n1566_009:0094a28": "釋曰：為遮有執，是故言無。無更無體，雖不言",
    "T30n1566_009:0094a29": "無，無非我欲。何以故？以無別法可執取故，",
    "T30n1566_009:0094b01": "是故亦非因義不成。復次偈曰：",
    "T30n1566_009:0094b02": "「此法體異故，　　世人名無體。」",
    "T30n1566_009:0094b03": "釋曰：法無體故名之為無，更無一法名為無",
    "T30n1566_009:0094b04": "體，是故汝立因義不成，及違義故。云何違義？",
    "T30n1566_009:0094b05": "汝立相違法為因，由相違破故，所立有法此",
    "T30n1566_009:0094b06": "亦不成，故是相違。又第一義中烏鵄無體，故",
    "T30n1566_009:0094b07": "譬喻不成。由此觀察，自他無體三皆不成。菩",
    "T30n1566_009:0094b08": "薩摩訶薩以無著慧不見諸法若自若他及有",
    "T30n1566_009:0094b09": "無等。云何不見？以昇無分別智車故。復次",
    "T30n1566_009:0094b10": "諸淺智人前世未起深大法忍，於彼自他有",
    "T30n1566_009:0094b11": "無等法，言說熏習故，覆障實慧。如前偈言「若",
    "T30n1566_009:0094b12": "人見自他，及有體無體；彼則不能見，如來真",
    "T30n1566_009:0094b13": "實法。」此義云何？見自他等，違正道理及阿含",
    "T30n1566_009:0094b14": "故，偈意如是。違道理者，如先已說。違阿含",
    "T30n1566_009:0094b15": "者，汝今當聽。如偈曰：",
    "T30n1566_009:0094b16": "「佛能如實觀，　　不著有無法，",
    "T30n1566_009:0094b17": "教授迦旃延，　　令離有無二。」",
    "T30n1566_009:0094b18": "釋曰：云何教授？如佛告迦旃延：「世間多有",
    "T30n1566_009:0094b19": "依止二邊，謂若有若無。有深智者不著有無。」",
    "T30n1566_009:0094b20": "如是等。又如佛告阿難：「若言有者，是執常邊。",
    "T30n1566_009:0094b21": "若言無者，是執斷邊。」復次或有人言：若第一",
    "T30n1566_009:0094b22": "義中諸法悉無有者，云何得有見諦法？由世",
    "T30n1566_009:0094b23": "諦中法從緣起故，以智觀察，從緣起法，無自",
    "T30n1566_009:0094b24": "無他無有無無。遮如是見，名為見諦。云何見",
    "T30n1566_009:0094b25": "諦？此緣起法是見實因故。何人見實？謂諸佛",
    "T30n1566_009:0094b26": "子得緣起智日光所照。以此為因故。論者言：",
    "T30n1566_009:0094b27": "怖畏空者作如是說。猶如世人怖畏虛空，執",
    "T30n1566_009:0094b28": "著有對實物依止故，生心欲得遠離虛空。遠",
    "T30n1566_009:0094b29": "離空者，由彼依止自他等見，如偈言「若人見",
    "T30n1566_009:0094c01": "自他，及有體無體；彼則不能見，如來真實法。」",
    "T30n1566_009:0094c02": "此義云何？如是見者，名為邪見。是故佛教迦",
    "T30n1566_009:0094c03": "旃延中，若有若無二邊俱遮，是正道理。由此",
    "T30n1566_009:0094c04": "道理，不應見彼自他等法。此復云何？如偈曰：",
    "T30n1566_009:0094c05": "「法若有自體，　　則不得言無。」",
    "T30n1566_009:0094c06": "釋曰：先未起時及後壞時皆無體故。又若諸",
    "T30n1566_009:0094c07": "法有自性者，偈曰：",
    "T30n1566_009:0094c08": "「法有自性者，　　後異則不然。」",
    "T30n1566_009:0094c09": "釋曰：如火以煖為相，後時冷者不然，為此",
    "T30n1566_009:0094c10": "故說不相似喻。如法是常而是起作者，義則",
    "T30n1566_009:0094c11": "不然。此中立驗，如證得實法，內入等體則不",
    "T30n1566_009:0094c12": "顯現。何以故？由內入等後時異故，如水得火",
    "T30n1566_009:0094c13": "故煖，非煖為水自性。復次經部師言：如我",
    "T30n1566_009:0094c14": "阿含木中有種種界，由如是義水亦有煖。汝",
    "T30n1566_009:0094c15": "云煖非水自性者，此譬不成。論者言：彼阿",
    "T30n1566_009:0094c16": "含中作此說者，謂有比丘獲得神通及心自",
    "T30n1566_009:0094c17": "在，隨其所緣草木等物欲變為金、若水火等，",
    "T30n1566_009:0094c18": "如意則成，故言木中有種種界。種種界者，此",
    "T30n1566_009:0094c19": "謂木中有多界功能。若彼物中有功能者，此",
    "T30n1566_009:0094c20": "物功能非彼物體。若諸功能是彼體者，如地",
    "T30n1566_009:0094c21": "大中有四功能，亦應具以濕煖動等為地大",
    "T30n1566_009:0094c22": "體，不唯取堅。復次毘婆沙師言：世位雖別而",
    "T30n1566_009:0094c23": "體有不異，應如是知。何以故？由是識境界故，",
    "T30n1566_009:0094c24": "如現在者。以是義故，汝先出因言體異者，非",
    "T30n1566_009:0094c25": "我所受。若汝欲不異者，則自義不成。論者言：",
    "T30n1566_009:0094c26": "第一義中現在物者有亦不成，汝喻非也。若",
    "T30n1566_009:0094c27": "謂有法經歷於世及諸位中者，是義不然。何",
    "T30n1566_009:0094c28": "以故？已遮起故。復次於去來中無現在法，非",
    "T30n1566_009:0094c29": "現在故，如虛空花。又世諦中過去未來體亦",
    "T30n1566_009:0095a01": "不成。若僧佉人作如是言：汝先出因言異體",
    "T30n1566_009:0095a02": "者，此義不然。何以故？我立諸法有二種義：一",
    "T30n1566_009:0095a03": "為覆蔽、二入自性藏中。為成此義更須立驗，",
    "T30n1566_009:0095a04": "定有如是不滅諸法。何以故？由覆蔽故，譬如",
    "T30n1566_009:0095a05": "日焰翳彼星光。又是識境界故、時節說故，如",
    "T30n1566_009:0095a06": "現在世。是故汝立因義不成。應如是答：現在",
    "T30n1566_009:0095a07": "物者，第一義中有亦不成。何以故？無譬喻故。",
    "T30n1566_009:0095a08": "汝立覆蔽以為因者，義亦不成，此中應說。云",
    "T30n1566_009:0095a09": "何驗耶？彼未了者終是不了。何以故？以不了",
    "T30n1566_009:0095a10": "故，如虛空花。復次不入自性藏者，終無入義。",
    "T30n1566_009:0095a11": "何以故？以不入故，譬如思。又如自性藏，由此",
    "T30n1566_009:0095a12": "執法，有過失故。如偈曰：",
    "T30n1566_009:0095a13": "「若有是自性，　　則不得言無；",
    "T30n1566_009:0095a14": "自性有異者，　　畢竟不應然。」",
    "T30n1566_009:0095a15": "釋曰：由是自性不變異故，譬喻則無。若是無",
    "T30n1566_009:0095a16": "法則無變異，如石女兒從小至大。以此變異",
    "T30n1566_009:0095a17": "令人信者，終不可得。如偈曰：",
    "T30n1566_009:0095a18": "「若無自性者，　　云何而可異？」",
    "T30n1566_009:0095a19": "釋曰：二邊有過，智者不受。外人言：汝說自性",
    "T30n1566_009:0095a20": "有體無體皆無變異，意欲爾耶？是故汝先所",
    "T30n1566_009:0095a21": "立義破，因亦不成。云何不成？若有自性而變",
    "T30n1566_009:0095a22": "異者，此不然故。論者言：此說不然。何以故？",
    "T30n1566_009:0095a23": "我言無者，明自性空，非欲說有彼自性法。",
    "T30n1566_009:0095a24": "如偈曰：",
    "T30n1566_009:0095a25": "「實無有一法，　　自性可得者。」",
    "T30n1566_009:0095a26": "釋曰：有自性者不然，而汝為彼煩惱習氣自",
    "T30n1566_009:0095a27": "在力故，作此分別。如先偈說「若無自性者，云",
    "T30n1566_009:0095a28": "何而可異？」此變異過，如先已說。遮止二邊及",
    "T30n1566_009:0095a29": "成立者，皆是世諦，非第一義。是故我先立義",
    "T30n1566_009:0095b01": "不破，於世諦中有變異故，亦非所出因義不",
    "T30n1566_009:0095b02": "成。復次鞞世師言：第一義中眼等諸入定有",
    "T30n1566_009:0095b03": "自體。何以故？此等能為有覺因故，譬如涅槃。",
    "T30n1566_009:0095b04": "論者言：汝說有覺因者，此因不成。何以故？如",
    "T30n1566_009:0095b05": "焰中水亦為覺因，是故因非一向。今當更說，",
    "T30n1566_009:0095b06": "如偈曰：",
    "T30n1566_009:0095b07": "「有者是常執，　　無者是斷見；",
    "T30n1566_009:0095b08": "是故有智者，　　不應依有無。」",
    "T30n1566_009:0095b09": "釋曰：彼斷常執有何過失？法若常者，樂應常",
    "T30n1566_009:0095b10": "樂、苦應常苦，亦無厭苦求樂起於聖道。先已",
    "T30n1566_009:0095b11": "有者，不須因故。法若斷者，則無染淨及苦樂",
    "T30n1566_009:0095b12": "等，雖復受持禁戒，空無果故，是皆不然。有無",
    "T30n1566_009:0095b13": "俱者，名為惡見。由此惡見能閉天人趣涅槃",
    "T30n1566_009:0095b14": "門，是故欲出生死曠野者、欲共諸天婇女遊",
    "T30n1566_009:0095b15": "戲受樂者、欲斷一切受樂、欲受一切戲論息",
    "T30n1566_009:0095b16": "樂者，不應依止有無二見。何以故？依止彼者",
    "T30n1566_009:0095b17": "得斷常過故。云何二見是斷常過？如偈曰：",
    "T30n1566_009:0095b18": "「若法有自性，　　非無即是常；",
    "T30n1566_009:0095b19": "先有而今無，　　此即是斷過。」",
    "T30n1566_009:0095b20": "釋曰：由如是等斷常過故，說中道者應正思",
    "T30n1566_009:0095b21": "惟，依世諦故色等法起，是有覺因；色若未起",
    "T30n1566_009:0095b22": "及已滅者，是無覺因。第一義中覺自體空，以",
    "T30n1566_009:0095b23": "無起故，非是有見；如幻所作故，不著無見。由",
    "T30n1566_009:0095b24": "如是故，不墮二邊。此中為遮諸法自性，令人",
    "T30n1566_009:0095b25": "信解從緣起法不斷不常。品義如此，是故得",
    "T30n1566_009:0095b26": "成。如《般若波羅蜜經》中，佛告極勇猛菩薩言：",
    "T30n1566_009:0095b27": "「善男子！色不斷不常，如是受想行識不斷不",
    "T30n1566_009:0095b28": "常。若色至識不斷不常，此是般若波羅蜜。」又",
    "T30n1566_009:0095b29": "如《月燈三昧經》偈曰：",
    "T30n1566_009:0095c01": "「有無是二邊，　　淨不淨亦爾；",
    "T30n1566_009:0095c02": "是故有智者，　　離邊不住中。」",
    "T30n1566_009:0095c03": "如是等諸修多羅，此中應廣說。",
    "T30n1566_009:0095c04": "釋〈觀有無品〉竟。",
    "T30n1566_009:0095c05": "16 觀縛解品般若燈論釋觀縛解品第十六",
    "T30n1566_009:0095c06": "復次已遮有無離斷常過，此中為明空所對",
    "T30n1566_009:0095c07": "治繫縛解脫無自性義，此品次生。有人言：第",
    "T30n1566_009:0095c08": "一義中諸內入等定有自體。何以故？由彼入",
    "T30n1566_009:0095c09": "等有縛解故。此若無者則無縛解，如石女兒",
    "T30n1566_009:0095c10": "不可言說。是故定知，第一義中諸入有體。論",
    "T30n1566_009:0095c11": "者言：諸行相縛如幻焰夢，而彼無智極盲暗",
    "T30n1566_009:0095c12": "者，無始已來為我我所執之所吞食，貪等煩",
    "T30n1566_009:0095c13": "惱杻械所拘。是故如來為令出離生死囹圄",
    "T30n1566_009:0095c14": "愛見關鑰，故於世諦中假名相說，正智起時，",
    "T30n1566_009:0095c15": "於彼極重貪等結使得遠離故，名為解脫，非",
    "T30n1566_009:0095c16": "第一義作此施設。何以故？第一義中有縛解",
    "T30n1566_009:0095c17": "者，義不然故。如來所說有生死者，但假施設，",
    "T30n1566_009:0095c18": "而無於中實流轉者。涅槃亦爾，但假施設，而",
    "T30n1566_009:0095c19": "無於中般涅槃者。見是經故，阿闍梨言：若定",
    "T30n1566_009:0095c20": "分別有縛解者，今此繫縛，為是諸行？為是眾",
    "T30n1566_009:0095c21": "生？若是諸行者，為是常耶？是無常乎？二皆不",
    "T30n1566_009:0095c22": "然。何以故？若是常者，如偈曰：",
    "T30n1566_009:0095c23": "「若諸行是常，　　彼則無流轉。」",
    "T30n1566_009:0095c24": "釋曰：諸行是常令人信者，驗則無體。若立常",
    "T30n1566_009:0095c25": "者，則無縛無解。縛解無故，法體顛倒，立義有",
    "T30n1566_009:0095c26": "咎。復次諸行是常無流轉者，是義云何？諸趣",
    "T30n1566_009:0095c27": "往來先後相續，名為生死。若是常者，諸行則",
    "T30n1566_009:0095c28": "無先後差別。而言流轉者，義則不然。復次鞞",
    "T30n1566_009:0095c29": "世師及自部人言：若諸行常，則無起滅先後",
    "T30n1566_009:0096a01": "差別，無流轉者。今諸行無常，應有流轉。此亦",
    "T30n1566_009:0096a02": "不然。何以故？如偈曰：",
    "T30n1566_009:0096a03": "「無常無流轉。」",
    "T30n1566_009:0096a04": "釋曰：若無常者，滅不復起。是故諸行五種往",
    "T30n1566_009:0096a05": "來者，是則不然。復次無常不流轉者，如外諸",
    "T30n1566_009:0096a06": "行。此中立驗，第一義中內諸行等流轉者不",
    "T30n1566_009:0096a07": "然。何以故？由無常故，如外瓶等。如諸行二種",
    "T30n1566_009:0096a08": "若常若無常，流轉者俱不然。若汝分別有眾",
    "T30n1566_009:0096a09": "生流轉者，亦如前答。為此眾生常而流轉？為",
    "T30n1566_009:0096a10": "無常流轉。若俱立者，亦如先說過。是義云何？",
    "T30n1566_009:0096a11": "眾生常者則無流轉。何以故？不變異故，亦無",
    "T30n1566_009:0096a12": "先後差別故。眾生無常亦無流轉。何以故？彼",
    "T30n1566_009:0096a13": "已滅者無起法故。如偈曰：",
    "T30n1566_009:0096a14": "「眾生亦同過。」",
    "T30n1566_009:0096a15": "釋曰：是故眾生若常無常有流轉者，亦如前",
    "T30n1566_009:0096a16": "所立諸行驗過。復次佛法中人欲令諸行及",
    "T30n1566_009:0096a17": "人是無常者，作如是言：未起對治道者，前",
    "T30n1566_009:0096a18": "滅諸行以此為因，後起諸行相續為果。眾生",
    "T30n1566_009:0096a19": "亦然。如是諸行流轉義成，故我無過。論者言：",
    "T30n1566_009:0096a20": "彼語不善。已滅諸行及與眾生，為後剎那作",
    "T30n1566_009:0096a21": "其緣者，如先次第緣中已遮，立義及譬有過",
    "T30n1566_009:0096a22": "失故。此亦如是，故我無咎。復次路伽耶陀者",
    "T30n1566_009:0096a23": "言：汝說諸行若常無常皆無流轉者，此成我",
    "T30n1566_009:0096a24": "義。云何知耶？如我論中偈曰：",
    "T30n1566_009:0096a25": "「舍摩唯眼見，　　一種名丈夫，",
    "T30n1566_009:0096a26": "多聞說後世，　　如人言獸跡，",
    "T30n1566_009:0096a27": "汝今極端正，　　恣食任所之。",
    "T30n1566_009:0096a28": "過去業皆無，　　此身唯行聚，",
    "T30n1566_009:0096a29": "死者竟不還，　　此事汝應信。」",
    "T30n1566_009:0096b01": "是故當知無一法從此世至後世，亦無人從",
    "T30n1566_009:0096b02": "後世來入胎。若有人言：此胎已前更有前世。",
    "T30n1566_009:0096b03": "云何驗知？謂此入胎初覺次前滅心為次第",
    "T30n1566_009:0096b04": "緣。何以故？由覺故，如後起覺。此譬不然。何",
    "T30n1566_009:0096b05": "以故？唯有一覺故。由此一覺乃至未終，常",
    "T30n1566_009:0096b06": "如是住，故無先世。復次亦無後世。以何道",
    "T30n1566_009:0096b07": "理作是說耶？如調達命終，心不作後世初入",
    "T30n1566_009:0096b08": "胎心。何以故？命終心故，如阿羅漢命終之心。",
    "T30n1566_009:0096b09": "論者言：諸行流轉者，世諦中不遮。諸行是常",
    "T30n1566_009:0096b10": "計流轉者，此亦俱遮，故非成汝所成。復次調",
    "T30n1566_009:0096b11": "達色覺與調達聲覺，此非不異。何以故？境界",
    "T30n1566_009:0096b12": "別故，譬如他人身相續覺。由如是驗，有譬喻",
    "T30n1566_009:0096b13": "故，非世諦中先世不成。復次非無後世。云何",
    "T30n1566_009:0096b14": "驗耶？謂彼有漏命終之心，能續後世初受胎",
    "T30n1566_009:0096b15": "心。何以故？由有漏故。與彼命終因心別故，於",
    "T30n1566_009:0096b16": "世諦中義不相違。復次路伽耶陀者言：第一",
    "T30n1566_009:0096b17": "義中彼調達覺與一切人覺亦不異。何以故？",
    "T30n1566_009:0096b18": "由是覺故，如調達覺。論者言：汝語非也。彼調",
    "T30n1566_009:0096b19": "達覺，第一義中前已遮故。又汝言第一義中",
    "T30n1566_009:0096b20": "與一切人覺不異者，此執不成。於世諦中立",
    "T30n1566_009:0096b21": "不異者，則與世相違。復次彼阿羅漢命終之",
    "T30n1566_009:0096b22": "心有續念無續念者，第一義中此皆不成，譬",
    "T30n1566_009:0096b23": "喻無故，成立有過。若立無漏心不續後世者，",
    "T30n1566_009:0096b24": "於世諦中成我所成。復次犢子部言：如我立",
    "T30n1566_009:0096b25": "義，陰入界等，若一若異、若常無常，皆不可說。",
    "T30n1566_009:0096b26": "人亦如此，汝先所說二種過失，不能破我。何",
    "T30n1566_009:0096b27": "以故？如是人者有流轉故。論者偈曰：",
    "T30n1566_009:0096b28": "「若人流轉者，　　諸陰入界中，",
    "T30n1566_009:0096b29": "五種求盡無，　　誰為受流轉？」",
    "T30n1566_009:0096c01": "釋曰：無流轉故。云何驗知？第一義中無人可",
    "T30n1566_009:0096c02": "得。何以故？離五陰外無別體故，猶如兔角。雖",
    "T30n1566_009:0096c03": "實無人而汝謂有，此人我執覆障實慧，如瞖",
    "T30n1566_009:0096c04": "眼人見毛輪等。復次偈曰：",
    "T30n1566_009:0096c05": "「若從取至取，　　則招無有過；",
    "T30n1566_009:0096c06": "無取復無有，　　其誰當往來？」",
    "T30n1566_009:0096c07": "釋曰：若從此取向後取者，取體則空。本由取",
    "T30n1566_009:0096c08": "故施設於有，取體既空，有無所寄，無取無有則",
    "T30n1566_009:0096c09": "無質礙，無質礙故無可流轉，而汝定謂有往",
    "T30n1566_009:0096c10": "來者，是則不然。外人言：我中有中有取陰故",
    "T30n1566_009:0096c11": "取義得成，無前過失。異部破言：汝捨中有",
    "T30n1566_009:0096c12": "趣生有時，此二中間無取無有。如前過失，汝",
    "T30n1566_009:0096c13": "不得離。復次經部等人言：汝此言者不解我",
    "T30n1566_009:0096c14": "義。何以故？此捨及取，先後剎那同一時故。而",
    "T30n1566_009:0096c15": "言無取無有者，是義不然。如汝前言五求盡",
    "T30n1566_009:0096c16": "無誰流轉者，今當答汝有如是人。何以故？向",
    "T30n1566_009:0096c17": "後取住故。此若無者，不可說向後取中住，如",
    "T30n1566_009:0096c18": "石女兒。由有此人從於前取向後取住，云何",
    "T30n1566_009:0096c19": "驗知？如佛言曰：我於往昔作頂生王及善見",
    "T30n1566_009:0096c20": "王。故知有人從此至彼。論者言：如先偈說「若",
    "T30n1566_009:0096c21": "從取至取，則招無有過。」此義云何？初有之",
    "T30n1566_009:0096c22": "取不作後有依止之因。何以故？離有自性有",
    "T30n1566_009:0096c23": "無體故，譬如調達從此一房到彼一房。如汝",
    "T30n1566_009:0096c24": "所言，有彼諸取能成人者，是義不然。何以故？",
    "T30n1566_009:0096c25": "由取故，如餘人取。是故偈言「無取復無有，其",
    "T30n1566_009:0096c26": "誰當往來？」如是諸行及以眾生，第一義中有",
    "T30n1566_009:0096c27": "流轉者，是皆不然。復次執有解脫者，亦應觀",
    "T30n1566_009:0096c28": "察此解脫者，為是諸行？為是眾生？為當是",
    "T30n1566_009:0096c29": "人？若言諸行得解脫者，今此諸行為是常耶？",
    "T30n1566_009:0097a01": "是無常乎？若汝欲令第一義中諸行常者，是",
    "T30n1566_009:0097a02": "則不然。如偈曰：",
    "T30n1566_009:0097a03": "「諸行涅槃者，　　是事終不然。」",
    "T30n1566_009:0097a04": "釋曰：第一義中以無起故諸行常者，於世諦",
    "T30n1566_009:0097a05": "中亦不成故。若第一義中諸行無常得涅槃",
    "T30n1566_009:0097a06": "者，是亦不然。何以故？由無常故，如外地等。",
    "T30n1566_009:0097a07": "若謂眾生得解脫者，是亦不然。如偈曰：",
    "T30n1566_009:0097a08": "「眾生涅槃者，　　是事亦不然。」",
    "T30n1566_009:0097a09": "釋曰：若常無常、若有分別若無分別得涅槃",
    "T30n1566_009:0097a10": "者，是皆不然。云何眾生是常不得涅槃？無視",
    "T30n1566_009:0097a11": "聽等諸根具故，譬如虛空。若非質礙又無視",
    "T30n1566_009:0097a12": "聽而是有者，世所不信，如石女兒。若謂無常",
    "T30n1566_009:0097a13": "得涅槃者，是亦不然。何以故？若無常者無解",
    "T30n1566_009:0097a14": "脫義，如外地等。已驗無常不得解脫，外人",
    "T30n1566_009:0097a15": "所立法體差別得解脫者，是皆不成，立義過",
    "T30n1566_009:0097a16": "故。復次婆私弗多羅言：如我立義，言有人者，",
    "T30n1566_009:0097a17": "不可說常亦非無常，由如是故解脫義成，無",
    "T30n1566_009:0097a18": "如上過。論者言：汝謂第一義中人是實有不",
    "T30n1566_009:0097a19": "可說常及以無常得解脫者，是亦不然。何以",
    "T30n1566_009:0097a20": "故？藉因施設故。譬如瓶等。如是則破。若實法",
    "T30n1566_009:0097a21": "者亦是無常，譬如色等。由此驗故，汝立實人",
    "T30n1566_009:0097a22": "者，則為可說，體是無常。汝言法體差別不",
    "T30n1566_009:0097a23": "可說者，此言則壞，立義過故。復次無餘涅槃",
    "T30n1566_009:0097a24": "一剎那時，人若有體即是常過，人若無體即",
    "T30n1566_009:0097a25": "是斷過。若言無餘涅槃彼剎那時不可說人",
    "T30n1566_009:0097a26": "有體無體者，此則與我《中論》義同。如經偈說：",
    "T30n1566_009:0097a27": "「解脫若有我，　　有我即是常；",
    "T30n1566_009:0097a28": "解脫若無我，　　無我即無常。」",
    "T30n1566_009:0097a29": "復次此中立驗，第一義中緣人之覺無實境",
    "T30n1566_009:0097b01": "界。何以故？由覺故，譬如緣瓶等覺。由驗彼人",
    "T30n1566_009:0097b02": "無一物故，第一義中則無解脫。若汝定言人",
    "T30n1566_009:0097b03": "是實法。何以故？由可識故，譬如色等者。此義",
    "T30n1566_009:0097b04": "不然。無常等物同是可識，無別體故，如兔角",
    "T30n1566_009:0097b05": "等因非一向。復次自部人言：由因緣故，展轉",
    "T30n1566_009:0097b06": "相續諸行增長。若與貪等煩惱共起，障礙善",
    "T30n1566_009:0097b07": "趣。貪等有故，縛義得成。若被縛者，聽聞正",
    "T30n1566_009:0097b08": "法、正念思惟，發生明慧除無智暗，得離貪",
    "T30n1566_009:0097b09": "等名為解脫。以是義故，縛脫得成。汝云何",
    "T30n1566_009:0097b10": "言無縛無解？論者偈曰：",
    "T30n1566_009:0097b11": "「諸行生滅相，　　不縛亦不解；",
    "T30n1566_009:0097b12": "眾生如前說，　　不縛亦不解。」",
    "T30n1566_009:0097b13": "釋曰：如先已說，諸行是常、諸行無常皆無流",
    "T30n1566_009:0097b14": "轉，如外地等。今亦如是，諸行眾生若常無常",
    "T30n1566_009:0097b15": "有縛解者，此皆不然，如外地等。是故諸部如",
    "T30n1566_009:0097b16": "所分別第一義中一切諸行流轉涅槃者，此",
    "T30n1566_009:0097b17": "皆不然。其執云何？彼謂諸行新新滅壞，或初",
    "T30n1566_009:0097b18": "如是住乃至後時方有壞者，或謂不可說常",
    "T30n1566_009:0097b19": "及無常者，此諸行等皆無流轉及般涅槃。何",
    "T30n1566_009:0097b20": "以故？是起滅故，譬如瓶等。如先偈言「諸行起",
    "T30n1566_009:0097b21": "滅者，不縛亦不解。眾生如前說；不縛亦不解。",
    "T30n1566_009:0097b22": "諸行無住。」何以故？剎那剎那別時而起。此相",
    "T30n1566_009:0097b23": "位中有縛解者，此義不然，如前已說。汝言諸",
    "T30n1566_009:0097b24": "行與貪俱起者，此已滅故。已滅之法得解脫",
    "T30n1566_009:0097b25": "者，是則不然。未來當起諸行剎那得解脫者，",
    "T30n1566_009:0097b26": "此亦不然，以相違故，偈言諸行起滅者無",
    "T30n1566_009:0097b27": "縛解故。復次阿毘曇人言：如我《俱舍論》偈曰：",
    "T30n1566_009:0097b28": "「無學心生時，諸障得解脫。」汝云何言都無縛",
    "T30n1566_009:0097b29": "解？論者言：彼生時者，若有染污、若無染污，",
    "T30n1566_009:0097c01": "俱無解脫，有過失故。不可說者，彼染污時亦",
    "T30n1566_009:0097c02": "如上生時，若有染污若無染污，俱無解脫，不",
    "T30n1566_009:0097c03": "可說故。復次經部人言：相續道中有縛解，故",
    "T30n1566_009:0097c04": "無過。論者言：彼相續者，無實體故。相續道中",
    "T30n1566_009:0097c05": "若有染污若無染污，亦無解脫，如前已破。於",
    "T30n1566_009:0097c06": "世諦中縛解成故，無斷滅過。若執眾生有縛",
    "T30n1566_009:0097c07": "解者，今答此義。如前偈說「眾生無體故，縛解",
    "T30n1566_009:0097c08": "法亦無。」又如偈說「諸行常無常，皆無縛無解；",
    "T30n1566_009:0097c09": "眾生常無常，亦無縛無解。」此意正爾。復有人",
    "T30n1566_009:0097c10": "言：有彼眾生沒在諸取故名為縛，此縛息故",
    "T30n1566_009:0097c11": "名得解脫，然此眾生常以無常皆不可說。先",
    "T30n1566_009:0097c12": "言諸行若常無常皆有過者，我無此咎。論者",
    "T30n1566_009:0097c13": "偈曰：",
    "T30n1566_009:0097c14": "「若為諸取縛，　　縛者無解脫。」",
    "T30n1566_009:0097c15": "釋曰：因諸取故說為取者。此人正為諸取縛",
    "T30n1566_009:0097c16": "故名解脫者，義則不然，縛解二法性相違故。",
    "T30n1566_009:0097c17": "復次第一義中調達之取，此取不作彼調達",
    "T30n1566_009:0097c18": "者。何以故？由取故如耶？若取若定如此先",
    "T30n1566_009:0097c19": "無其取而有彼者，義則不然。如偈曰：",
    "T30n1566_009:0097c20": "「無取故無縛，　　何位人可縛？」",
    "T30n1566_009:0097c21": "釋曰：若離取位無別人位，以是義故無人可",
    "T30n1566_009:0097c22": "縛，偈意如此。復有人言：定有眾生是其可縛。",
    "T30n1566_009:0097c23": "何以故？由有縛故，如有杻械枷鎖等具幽禁",
    "T30n1566_009:0097c24": "彼人。由此諸取為能縛故，知有眾生是其可",
    "T30n1566_009:0097c25": "縛。論者偈曰：",
    "T30n1566_009:0097c26": "「若縛者先縛，　　可言縛能縛；",
    "T30n1566_009:0097c27": "而先實無縛，　　去來中已遮。」",
    "T30n1566_009:0097c28": "釋曰：汝謂先有縛具故有可縛眾生，而縛者",
    "T30n1566_009:0097c29": "之先實無縛具。云何驗耶？由調達無縛。何以",
    "T30n1566_009:0098a01": "故？以同時故，如調達體。復次已縛者不縛。何",
    "T30n1566_009:0098a02": "以故？已被縛故。已被縛者不復更縛，如不解",
    "T30n1566_009:0098a03": "脫。未縛者亦不縛。何以故？以無縛故，如解",
    "T30n1566_009:0098a04": "脫者。縛時亦不縛。何以故？彼縛時者，一分已",
    "T30n1566_009:0098a05": "縛、一分未縛，有二過故。復次不可說者亦無",
    "T30n1566_009:0098a06": "縛義。何以故？不可說故。如解脫時是已脫者，",
    "T30n1566_009:0098a07": "此則不然。復次〈去來品〉中已廣分別已去、未",
    "T30n1566_009:0098a08": "去及以去時有初發者三皆不然。此亦如是，",
    "T30n1566_009:0098a09": "已縛、未縛及以縛時有縛初起者，三皆不然。",
    "T30n1566_009:0098a10": "云何不然？彼已縛者有更縛初起，義則不然。",
    "T30n1566_009:0098a11": "何以故？由已縛故，譬如久已縛者。彼未縛者",
    "T30n1566_009:0098a12": "有縛初起，是亦不然。何以故？由未縛故，譬如",
    "T30n1566_009:0098a13": "久解脫者。若謂縛時有縛初起者，是亦不然。",
    "T30n1566_009:0098a14": "何以故？二俱過故，及不可說故，如解脫時。問",
    "T30n1566_009:0098a15": "曰：我意定謂有如是縛。何以故？有相違故，譬",
    "T30n1566_009:0098a16": "如智慧對治無知。縛對治者，所謂解脫，由解",
    "T30n1566_009:0098a17": "脫故縛則非無。答曰：若汝定謂有解脫者，",
    "T30n1566_009:0098a18": "為已縛者、為未縛者、為正縛時有解脫耶？三",
    "T30n1566_009:0098a19": "皆不然。如偈曰：",
    "T30n1566_009:0098a20": "「縛者則無脫。」",
    "T30n1566_009:0098a21": "釋曰：縛對治道未起之時，此名為縛，不得名",
    "T30n1566_009:0098a22": "脫。何以故？無對治故，如具縛者。偈曰：",
    "T30n1566_009:0098a23": "「未縛者無脫。」",
    "T30n1566_009:0098a24": "釋曰：由縛空故。縛空者，於世諦中縛無體故，",
    "T30n1566_009:0098a25": "如久解脫者。若謂脫時名解脫者，誰是脫",
    "T30n1566_009:0098a26": "時？汝應定說。若已縛者名為脫時，是亦不然。",
    "T30n1566_009:0098a27": "偈曰：",
    "T30n1566_009:0098a28": "「縛時有脫者，　　縛脫則一時。」",
    "T30n1566_009:0098a29": "釋曰：縛脫同時，不欲如此。是故彼人，復欲取",
    "T30n1566_009:0098b01": "縛、復欲取解。若如此者，有縛解過，不能避",
    "T30n1566_009:0098b02": "故。由如是故，第一義中有解脫者，此義不然。",
    "T30n1566_009:0098b03": "如汝上言，有相違故及對治者，此因、譬喻二",
    "T30n1566_009:0098b04": "皆不成，立義有過。外人言：第一義中解脫是",
    "T30n1566_009:0098b05": "有。何以故？求解脫者有希望故。果若無者，終",
    "T30n1566_009:0098b06": "不為彼起希望心，譬如屯度婆蛇頂珠。由定",
    "T30n1566_009:0098b07": "有故，求解脫者起希望心。如偈曰：",
    "T30n1566_009:0098b08": "「我滅無諸取，　　我當得涅槃。」",
    "T30n1566_009:0098b09": "釋曰：云何當知有涅槃耶？譬如薪上火滅，是",
    "T30n1566_009:0098b10": "故定有涅槃可得。論者言：汝謂我滅無諸取，",
    "T30n1566_009:0098b11": "我當得涅槃者，此執不然。如偈曰：",
    "T30n1566_009:0098b12": "「受如是執者，　　此執為不善。」",
    "T30n1566_009:0098b13": "釋曰：若起如是緣取我當得涅槃者，此非善",
    "T30n1566_009:0098b14": "執。何以故？此不善執障解脫故，偈意正爾。復",
    "T30n1566_009:0098b15": "次取無自體，而計取為境緣，此所起邪分別",
    "T30n1566_009:0098b16": "智名不善執。是故汝言，求解脫者有希望故，",
    "T30n1566_009:0098b17": "以此為因者，此因不成。如是諦觀諸行眾生，",
    "T30n1566_009:0098b18": "及彼人等有縛脫者，此皆不然。如阿闍梨教",
    "T30n1566_009:0098b19": "諸學者，說此偈曰：",
    "T30n1566_009:0098b20": "「不應捨生死，　　不應立涅槃；",
    "T30n1566_009:0098b21": "生死及涅槃，　　無二無分別。」",
    "T30n1566_009:0098b22": "釋曰：第一義中生死、涅槃一相無差別，如虛",
    "T30n1566_009:0098b23": "空相故，無分別智境故，不集不散非實法故。",
    "T30n1566_009:0098b24": "是故不應作是分別，捨離生死、安置涅槃，若",
    "T30n1566_009:0098b25": "立若謗者，皆分別智自在可得物境界故。若",
    "T30n1566_009:0098b26": "是可得物境界者，此等皆是集散法故。復次",
    "T30n1566_009:0098b27": "或有眾生堪以涅槃而教化者，誘引彼故說",
    "T30n1566_009:0098b28": "有涅槃。云何安立？但於未來不善諸行，分別",
    "T30n1566_009:0098b29": "不起煩惱息相，是則名為寂滅涅槃，故名安",
    "T30n1566_009:0098c01": "立。又為令彼厭離生死，作如是言：生死苦多，",
    "T30n1566_009:0098c02": "汝應捨離。何以故？諸行展轉從緣起者，自體",
    "T30n1566_009:0098c03": "無實如幻夢焰。即說此等名為生死，捨離此",
    "T30n1566_009:0098c04": "故名為涅槃。世諦門中作如是說，非第一義。",
    "T30n1566_009:0098c05": "何以故？第一義中諸行空故。煩惱息相名涅",
    "T30n1566_009:0098c06": "槃者，此等亦無，不應置立別有涅槃。由彼",
    "T30n1566_009:0098c07": "諸行自體無起，本來寂滅如涅槃故，而欲安",
    "T30n1566_009:0098c08": "立為涅槃者，此義不然。捨生死者，亦不應爾。",
    "T30n1566_009:0098c09": "如前偈言「不應捨生死，不應立涅槃；生死及",
    "T30n1566_009:0098c10": "涅槃，無二無分別。」應如是解生死、涅槃第一",
    "T30n1566_009:0098c11": "義中無差別故。若謂此二境界差別，由境別",
    "T30n1566_009:0098c12": "故慧亦別者，二俱不然。如彼外人品初所說，",
    "T30n1566_009:0098c13": "第一義中有是生死有縛解故以為因者，此",
    "T30n1566_009:0098c14": "義不成。由彼說驗成立法者，論者前來已與",
    "T30n1566_009:0098c15": "彼過，令他解悟生死涅槃空無所有是此品",
    "T30n1566_009:0098c16": "義，是故得成。如《般若波羅蜜經》中，佛告極勇",
    "T30n1566_009:0098c17": "猛菩薩言：「善男子！色無縛無脫，受想行識無",
    "T30n1566_009:0098c18": "縛無脫。若色至識無縛無脫，是名般若波羅",
    "T30n1566_009:0098c19": "蜜。」又如《梵王所問經》說，佛言：「梵王！我不得生",
    "T30n1566_009:0098c20": "死，不得涅槃。何以故？言生死者，但是如來假",
    "T30n1566_009:0098c21": "施設故，而無一人於中流轉。說涅槃者，亦假",
    "T30n1566_009:0098c22": "施設，而無一人般涅槃者。」如是等諸修多羅，",
    "T30n1566_009:0098c23": "此中應廣說。",
    "T30n1566_009:0098c24": "釋〈觀縛解品〉竟。",
    "T30n1566_009:0098c25": "般若燈論釋卷第九"
}