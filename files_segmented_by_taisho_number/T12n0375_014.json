{
    "T12n0375_014:0693b10": "大般涅槃經卷第十四",
    "T12n0375_014:0693b12": "宋代沙門慧嚴等依泥洹經加之",
    "T12n0375_014:0693b13": "梵行品第二十之一",
    "T12n0375_014:0693b14": "「善男子！云何菩薩摩訶薩梵行？善男子！菩薩",
    "T12n0375_014:0693b15": "摩訶薩住於大乘大般涅槃，住七善法得",
    "T12n0375_014:0693b16": "具梵行。何等為七？一者、知法，二者、知義，",
    "T12n0375_014:0693b17": "三者、知時，四者、知足，五者、自知，六者、知眾，",
    "T12n0375_014:0693b18": "七者、知尊卑。「善男子！云何菩薩摩訶薩知",
    "T12n0375_014:0693b19": "法？善男子！是菩薩摩訶薩知十二部經，謂",
    "T12n0375_014:0693b20": "修多羅、祇夜、授記、伽陀、優陀那、尼陀那、阿",
    "T12n0375_014:0693b21": "波陀那、伊帝目多伽、闍陀伽、毘佛略、阿浮陀",
    "T12n0375_014:0693b22": "達摩、優波提舍。「善男子！何等名為修多羅",
    "T12n0375_014:0693b23": "經？從『如是我聞』乃至『歡喜奉行』，如是一切",
    "T12n0375_014:0693b24": "名修多羅。「何等名為祇夜經？「佛告諸比丘：",
    "T12n0375_014:0693b25": "『昔我與汝愚無智慧，不能如實見四真諦，",
    "T12n0375_014:0693b26": "是故流轉，久處生死，沒大苦海。何等為四？",
    "T12n0375_014:0693b27": "苦、集、滅、道。』如佛昔日為諸比丘說契經竟，",
    "T12n0375_014:0693b28": "爾時復有利根眾生為聽法故後至佛所，",
    "T12n0375_014:0693b29": "即便問人：『如來向者為說何事？』佛時知已，",
    "T12n0375_014:0693c01": "即因本經以偈頌曰：",
    "T12n0375_014:0693c02": "「『我昔與汝等，　　不見四真諦，",
    "T12n0375_014:0693c03": "　　是故久流轉，　　生死大苦海。",
    "T12n0375_014:0693c04": "　　若能見四諦，　　則得斷生死，",
    "T12n0375_014:0693c05": "　　生有既已盡，　　更不受諸有。』",
    "T12n0375_014:0693c06": "「是名祇夜經。「何等名為授記經？如有經",
    "T12n0375_014:0693c07": "律，如來說時為諸天人授佛記別：『汝阿",
    "T12n0375_014:0693c08": "逸多，未來有王名曰蠰佉，當於是世而",
    "T12n0375_014:0693c09": "成佛道，號曰彌勒。』是名授記經。「何等名",
    "T12n0375_014:0693c10": "為伽陀經？除修多羅及諸戒律，其餘有說",
    "T12n0375_014:0693c11": "四句之偈，所謂：",
    "T12n0375_014:0693c12": "「『諸惡莫作，　　諸善奉行，　　自淨其意，",
    "T12n0375_014:0693c13": "　　是諸佛教。』",
    "T12n0375_014:0693c14": "「是名伽陀經。「何等名為優陀那經？如佛晡",
    "T12n0375_014:0693c15": "時入於禪定，為諸天眾廣說法要。時諸比",
    "T12n0375_014:0693c16": "丘各作是念：『如來今者為何所作？』如來明旦",
    "T12n0375_014:0693c17": "從禪定起，無有人問，以他心智即自說言：",
    "T12n0375_014:0693c18": "『比丘當知：一切諸天壽命極長。汝諸比丘！善",
    "T12n0375_014:0693c19": "哉，為他不求己利。善哉，少欲。善哉，知足。善",
    "T12n0375_014:0693c20": "哉，寂靜。』如是諸經無問自說，是名優陀那",
    "T12n0375_014:0693c21": "經。「何等名為尼陀那經？如諸經偈所因根",
    "T12n0375_014:0693c22": "本為他演說。如舍衛國有一丈夫羅網捕",
    "T12n0375_014:0693c23": "鳥，得已籠繫，隨與水穀而復還放。世尊知其",
    "T12n0375_014:0693c24": "本末因緣，而說偈言：",
    "T12n0375_014:0693c25": "「『莫輕小惡，　　以為無殃，　　水渧雖微，",
    "T12n0375_014:0693c26": "　　漸盈大器。』",
    "T12n0375_014:0693c27": "「是名尼陀那經。「何等名為阿波陀那經？如",
    "T12n0375_014:0693c28": "戒律中所說譬喻，是名阿波陀那經。「何等",
    "T12n0375_014:0693c29": "名為伊帝目多伽經？如佛所說：『比丘當知：",
    "T12n0375_014:0694a01": "我出世時所可說者，名曰契經；鳩留秦佛",
    "T12n0375_014:0694a02": "出世之時名甘露鼓；拘那含牟尼佛時名曰",
    "T12n0375_014:0694a03": "法鏡；迦葉佛時名分別空。』是名伊帝目多",
    "T12n0375_014:0694a04": "伽經。「何等名為闍陀伽經？如佛世尊本為",
    "T12n0375_014:0694a05": "菩薩修諸苦行，所謂：『比丘當知：我於過去",
    "T12n0375_014:0694a06": "作鹿、作羆、作麞、作兔、作粟散王、轉輪聖王、",
    "T12n0375_014:0694a07": "龍、金翅鳥。』諸如是等行菩薩道時所可受",
    "T12n0375_014:0694a08": "身，是名闍陀伽。「何等名為毘佛略經？所謂",
    "T12n0375_014:0694a09": "大乘方等經典，其義廣大猶如虛空，是名毘",
    "T12n0375_014:0694a10": "佛略。「何等名為未曾有經？如彼菩薩初出生",
    "T12n0375_014:0694a11": "時，無人扶持即行七步，放大光明遍觀",
    "T12n0375_014:0694a12": "十方。亦如獼猴手捧蜜器以獻如來。如白",
    "T12n0375_014:0694a13": "項狗佛邊聽法。如魔波旬變為青牛行瓦",
    "T12n0375_014:0694a14": "鉢間，令諸瓦鉢互相掁觸，無所傷損。如佛",
    "T12n0375_014:0694a15": "初生入天廟時，令彼天像起下禮敬。如是",
    "T12n0375_014:0694a16": "等經名未曾有經。「何等名為優波提舍經？",
    "T12n0375_014:0694a17": "如佛世尊所說諸經，若作議論、分別廣說、",
    "T12n0375_014:0694a18": "辨其相貌，是名優波提舍經。「菩薩若能如",
    "T12n0375_014:0694a19": "是了知十二部經，名為知法。「云何菩薩摩",
    "T12n0375_014:0694a20": "訶薩知義？菩薩摩訶薩若於一切文字語言",
    "T12n0375_014:0694a21": "廣知其義，是名知義。「云何菩薩摩訶薩知",
    "T12n0375_014:0694a22": "時？善男子！菩薩善知如是時中任修寂靜、",
    "T12n0375_014:0694a23": "如是時中任修精進、如是時中任修捨定、",
    "T12n0375_014:0694a24": "如是時中任供養佛、如是時中任供養師、",
    "T12n0375_014:0694a25": "如是時中任修布施、持戒、忍辱、精進、禪定、",
    "T12n0375_014:0694a26": "具足般若波羅蜜，是名知時。「云何菩薩摩",
    "T12n0375_014:0694a27": "訶薩知足？善男子！菩薩摩訶薩知足，所謂",
    "T12n0375_014:0694a28": "飲食、衣、藥、行、住、坐、臥、睡寤、語默，是名知足。「善",
    "T12n0375_014:0694a29": "男子！云何菩薩摩訶薩自知？是菩薩自知我",
    "T12n0375_014:0694b01": "有如是信、如是戒、如是多聞、如是捨、如是",
    "T12n0375_014:0694b02": "慧、如是去來、如是正念、如是善行、如是問、如",
    "T12n0375_014:0694b03": "是答，是名自知。「云何菩薩摩訶薩知眾？善",
    "T12n0375_014:0694b04": "男子！是菩薩知如是等是剎利眾、婆羅門眾、",
    "T12n0375_014:0694b05": "居士眾、沙門眾，應於是眾如是行來、如是",
    "T12n0375_014:0694b06": "坐起、如是說法、如是問答，是名知眾。「善男",
    "T12n0375_014:0694b07": "子！云何菩薩摩訶薩知人尊卑？善男子！人",
    "T12n0375_014:0694b08": "有二種：一者、信，二者、不信。菩薩當知：信者",
    "T12n0375_014:0694b09": "是善；其不信者，不名為善。「復次，信有二種：",
    "T12n0375_014:0694b10": "一者、常往僧坊，二者、不往。菩薩當知：其往",
    "T12n0375_014:0694b11": "者，善；其不往者，不名為善。「往僧坊者復有",
    "T12n0375_014:0694b12": "二種：一者、禮拜，二、不禮拜。菩薩當知：禮拜者，",
    "T12n0375_014:0694b13": "善；不禮拜者，不名為善。「其禮拜者復有二",
    "T12n0375_014:0694b14": "種：一者、聽法，二者、不聽。菩薩當知：聽法者，",
    "T12n0375_014:0694b15": "善；不聽法者，不名為善。「其聽法者復有二",
    "T12n0375_014:0694b16": "種：一、至心聽，二、不至心。菩薩當知：至心聽者，",
    "T12n0375_014:0694b17": "是則名善；不至心者，不名為善。「至心聽法復",
    "T12n0375_014:0694b18": "有二種：一者、思義，二、不思義。菩薩當知：",
    "T12n0375_014:0694b19": "思義者，善；不思義者，不名為善。「其思義者",
    "T12n0375_014:0694b20": "復有二種：一、如說行，二、不如說行。如說",
    "T12n0375_014:0694b21": "行者，是則為善；不如說行，不名為善。「如",
    "T12n0375_014:0694b22": "說行者復有二種：一、求聲聞，不能利安",
    "T12n0375_014:0694b23": "饒益一切苦惱眾生；二者、迴向無上大乘，利",
    "T12n0375_014:0694b24": "益多人，令得安樂。菩薩應知：能利多人得",
    "T12n0375_014:0694b25": "安樂者，最上、最善。善男子！如諸寶中如意",
    "T12n0375_014:0694b26": "寶珠最為勝妙、如諸味中甘露最上，如是",
    "T12n0375_014:0694b27": "菩薩於人天中最勝、最上、不可譬喻。「善男",
    "T12n0375_014:0694b28": "子！是名菩薩摩訶薩住於大乘《大涅槃經》",
    "T12n0375_014:0694b29": "住七善法。菩薩住是七善法已，得具梵",
    "T12n0375_014:0694c01": "行。",
    "T12n0375_014:0694c02": "「復次，善男子！復有梵行，謂慈、悲、喜、捨。」迦葉菩",
    "T12n0375_014:0694c03": "薩白佛言：「世尊！若多修慈能斷瞋恚、修悲",
    "T12n0375_014:0694c04": "心者亦斷瞋恚，云何而言四無量心？推義",
    "T12n0375_014:0694c05": "而言則應有三。世尊！慈有三緣：一、緣眾生，",
    "T12n0375_014:0694c06": "二、緣於法，三、則無緣。悲、喜、捨心亦復如是，",
    "T12n0375_014:0694c07": "若從是義唯應有三，不應有四。眾生緣",
    "T12n0375_014:0694c08": "者，緣於五陰，願與其樂，是名眾生緣。法緣",
    "T12n0375_014:0694c09": "者，緣諸眾生所須之物而施與之，是名法",
    "T12n0375_014:0694c10": "緣。無緣者，緣於如來，是名無緣。慈者多緣",
    "T12n0375_014:0694c11": "貧窮眾生，如來大師永離貧窮、受第一樂，",
    "T12n0375_014:0694c12": "若緣眾生則不緣佛；法亦如是。以是義",
    "T12n0375_014:0694c13": "故，緣如來者名曰無緣。「世尊！慈之所緣一",
    "T12n0375_014:0694c14": "切眾生，如緣父母、妻子、親屬。以是義故，名",
    "T12n0375_014:0694c15": "眾生緣。法緣者，不見父母、妻子、親屬，見一",
    "T12n0375_014:0694c16": "切法皆從緣生，是名法緣。無緣者，不住法",
    "T12n0375_014:0694c17": "相及眾生相，是名無緣。悲、喜、捨心亦復如是，",
    "T12n0375_014:0694c18": "是故應三，不應有四。「世尊！人有二種：一者、",
    "T12n0375_014:0694c19": "見行，二者、愛行。見行之人多修慈、悲，愛行之",
    "T12n0375_014:0694c20": "人多修喜、捨。是故應二，不應有四。「世尊！夫",
    "T12n0375_014:0694c21": "無量者，名曰無邊。邊不可得，故名無量。若無",
    "T12n0375_014:0694c22": "量者則應是一，不應言四。若言四者，何得",
    "T12n0375_014:0694c23": "無量？是故應一，不應四也。」佛告迦葉：「善男",
    "T12n0375_014:0694c24": "子！諸佛如來為諸眾生所宣法要，其言祕",
    "T12n0375_014:0694c25": "密難可了知。或為眾生說一因緣。如說何",
    "T12n0375_014:0694c26": "等為一因緣？所謂一切有為之法。善男子！或",
    "T12n0375_014:0694c27": "說二種：因之與果。或說三種：煩惱、業、苦。或",
    "T12n0375_014:0694c28": "說四種：無明、諸行、生與老死。或說五種：所",
    "T12n0375_014:0694c29": "謂受、愛、取、有、及生。或說六種：三世因果。或",
    "T12n0375_014:0695a01": "說七種：謂識、名色、六入、觸、受及以愛、取。或說",
    "T12n0375_014:0695a02": "八種：除無明、行及生、老死，其餘八事。或說",
    "T12n0375_014:0695a03": "九種：如《城經》中除無明、行、識，其餘九事。或",
    "T12n0375_014:0695a04": "說十一：如為薩遮尼犍子說，除生一法，",
    "T12n0375_014:0695a05": "其餘十一。或時具說十二因緣，如王舍城",
    "T12n0375_014:0695a06": "為迦葉等具說十二，無明乃至生、老病死。",
    "T12n0375_014:0695a07": "「善男子！如一因緣，為眾生故種種分別；無",
    "T12n0375_014:0695a08": "量心法亦復如是。善男子！以是義故，於諸",
    "T12n0375_014:0695a09": "如來深祕行處不應生疑。「善男子！如來世",
    "T12n0375_014:0695a10": "尊有大方便：無常說常、常說無常，說樂為",
    "T12n0375_014:0695a11": "苦、說苦為樂，不淨說淨、淨說不淨，我說無",
    "T12n0375_014:0695a12": "我、無我說我，於非眾生說為眾生、於實眾",
    "T12n0375_014:0695a13": "生說非眾生，非物說物、物說非物，非實說",
    "T12n0375_014:0695a14": "實、實說非實，非境說境、境說非境，非生說",
    "T12n0375_014:0695a15": "生、生說非生，乃至無明說明、明說無明，色",
    "T12n0375_014:0695a16": "說非色、非色說色，非道說道、道說非道。善",
    "T12n0375_014:0695a17": "男子！如來以是無量方便為調眾生，豈虛",
    "T12n0375_014:0695a18": "妄耶？「善男子！或有眾生貪於財貨，我於其",
    "T12n0375_014:0695a19": "人自化其身作轉輪王，於無量歲隨其所",
    "T12n0375_014:0695a20": "須種種供給，然後教化，令其安住阿耨多羅",
    "T12n0375_014:0695a21": "三藐三菩提。若有眾生貪著五欲，於無量",
    "T12n0375_014:0695a22": "歲以妙五欲充足其情，然後勸化，令其",
    "T12n0375_014:0695a23": "安住阿耨多羅三藐三菩提。若有眾生榮豪",
    "T12n0375_014:0695a24": "自貴，我於其人無量歲中為作僕使，趨走",
    "T12n0375_014:0695a25": "給侍，得其心已，即復勸化，令其安住阿耨",
    "T12n0375_014:0695a26": "多羅三藐三菩提。若有眾生性悷自是，須",
    "T12n0375_014:0695a27": "人呵諫，我於無量百千歲中教訶敦喻，令",
    "T12n0375_014:0695a28": "其心調，然後復勸令其安住阿耨多羅三",
    "T12n0375_014:0695a29": "藐三菩提。善男子！如來如是於無量歲以",
    "T12n0375_014:0695b01": "種種方便，令諸眾生安住阿耨多羅三藐三",
    "T12n0375_014:0695b02": "菩提，豈虛妄耶？諸佛如來雖處眾惡，無所",
    "T12n0375_014:0695b03": "染污猶如蓮花。「善男子！應如是知四無量",
    "T12n0375_014:0695b04": "義。善男子！是無量心體性有四，若有修行，",
    "T12n0375_014:0695b05": "生大梵處。",
    "T12n0375_014:0695b06": "「善男子！如是無量伴侶有四，是故名四。夫",
    "T12n0375_014:0695b07": "修慈者，能斷貪欲；修悲心者，能斷瞋恚；修",
    "T12n0375_014:0695b08": "喜心者，能斷不樂；修捨心者，能斷貪欲、瞋",
    "T12n0375_014:0695b09": "恚、眾生。善男子！以是義故，得名為四，非一、",
    "T12n0375_014:0695b10": "二、三。「善男子！如汝所言：『慈能斷瞋、悲亦如",
    "T12n0375_014:0695b11": "是，應說三。』者，汝今不應作如是難。何以",
    "T12n0375_014:0695b12": "故？善男子！恚有二種：一、能奪命，二、能鞭撻。",
    "T12n0375_014:0695b13": "修慈則能斷彼奪命，修悲能除彼鞭撻",
    "T12n0375_014:0695b14": "者。善男子！以是義故，豈非四耶？「復次，瞋",
    "T12n0375_014:0695b15": "有二種：一、瞋眾生，二、瞋非眾生。修慈心者，",
    "T12n0375_014:0695b16": "斷瞋眾生；修悲心者，斷瞋非眾生。「復次，瞋",
    "T12n0375_014:0695b17": "有二種：一、有因緣，二、無因緣。修慈心者，斷",
    "T12n0375_014:0695b18": "有因緣；修悲心者，斷無因緣。「復次，瞋有二",
    "T12n0375_014:0695b19": "種：一者、久於過去修習，二者、於今現在修",
    "T12n0375_014:0695b20": "習。修慈心者能斷過去；修悲心者，斷於現",
    "T12n0375_014:0695b21": "在。「復次，瞋有二種：一、瞋聖人，二、瞋凡夫。修",
    "T12n0375_014:0695b22": "慈心者，斷瞋聖人；修悲心者，斷瞋凡夫。",
    "T12n0375_014:0695b23": "「復次，瞋有二種：一、上，二、中。修慈斷上，修悲",
    "T12n0375_014:0695b24": "斷中。「善男子！以是義故，則名為四。何得難",
    "T12n0375_014:0695b25": "言應三非四？是故，迦葉！是無量心伴侶相",
    "T12n0375_014:0695b26": "對分別為四。復以器故，應名為四。器若有",
    "T12n0375_014:0695b27": "慈，則不得有悲、喜、捨心。以是義故，應四無",
    "T12n0375_014:0695b28": "減。「善男子！以行分別，故應有四。若行慈",
    "T12n0375_014:0695b29": "時，無悲、喜、捨，是故有四。「善男子！以無量故，",
    "T12n0375_014:0695c01": "亦得名四。夫無量者則有四種：有無量心",
    "T12n0375_014:0695c02": "有緣非自在、有無量心自在非緣、有無量",
    "T12n0375_014:0695c03": "心亦緣亦自在、有無量心非緣非自在。何",
    "T12n0375_014:0695c04": "等無量有緣非自在？緣於無量無邊眾生",
    "T12n0375_014:0695c05": "而不能得自在三昧，雖得，不定，或得、或失。",
    "T12n0375_014:0695c06": "「何等無量自在非緣？如緣父母、兄弟、姊妹",
    "T12n0375_014:0695c07": "欲令安樂，非無量緣。何等無量亦緣亦自",
    "T12n0375_014:0695c08": "在？謂諸佛、菩薩。何等無量非緣非自在？聲",
    "T12n0375_014:0695c09": "聞、緣覺不能廣緣無量眾生，亦非自在。善",
    "T12n0375_014:0695c10": "男子！以是義故，名四無量，非諸聲聞、緣覺",
    "T12n0375_014:0695c11": "所知，乃是諸佛如來境界。「善男子！如是四事，",
    "T12n0375_014:0695c12": "聲聞、緣覺雖名無量，少不足言；諸佛、菩薩",
    "T12n0375_014:0695c13": "則得名為無量無邊。」迦葉菩薩白佛言：",
    "T12n0375_014:0695c14": "「世尊！如是如是，實如聖教：諸佛如來所有",
    "T12n0375_014:0695c15": "境界非諸聲聞、緣覺所及。世尊！頗有菩薩",
    "T12n0375_014:0695c16": "住於大乘大般涅槃得慈悲心，非是大慈",
    "T12n0375_014:0695c17": "大悲心不？」佛言：「有。善男子！菩薩若於諸眾",
    "T12n0375_014:0695c18": "生中三品分別：一者、親人，二者、怨憎，三者、",
    "T12n0375_014:0695c19": "中人。於親人中復作三品：謂上、中、下。怨憎",
    "T12n0375_014:0695c20": "亦爾。是菩薩摩訶薩於上親中與增上樂；",
    "T12n0375_014:0695c21": "於中、下親亦復平等與增上樂。於上怨中",
    "T12n0375_014:0695c22": "與少分樂、於中怨所與中品樂、於下怨",
    "T12n0375_014:0695c23": "中與增上樂。菩薩如是轉增修習，於上怨",
    "T12n0375_014:0695c24": "中與中品樂、於中下怨等與增上樂。轉",
    "T12n0375_014:0695c25": "復修習，於上、中、下等與上樂。若上怨中與",
    "T12n0375_014:0695c26": "上樂者，爾時得名慈心成就。菩薩爾時於",
    "T12n0375_014:0695c27": "父母所及上怨中得平等心，無有差別。",
    "T12n0375_014:0695c28": "善男子！是名得慈，非大慈也。」「世尊！何緣菩",
    "T12n0375_014:0695c29": "薩得如是慈猶故不得名為大慈？」「善男子！",
    "T12n0375_014:0696a01": "以難成故，不名大慈。何以故？久於過去",
    "T12n0375_014:0696a02": "無量劫中多集煩惱，未修善法，是故不能",
    "T12n0375_014:0696a03": "於一日中調伏其心。善男子！譬如豌豆，乾",
    "T12n0375_014:0696a04": "時錐刺終不可著。煩惱堅硬亦復如是，雖",
    "T12n0375_014:0696a05": "一日夜繫心不散難可調伏。又如家犬不",
    "T12n0375_014:0696a06": "畏於人，山林野鹿見人怖走。瞋恚難去如",
    "T12n0375_014:0696a07": "守家狗、慈心易失如彼野鹿，是故，此心難",
    "T12n0375_014:0696a08": "可調伏。以是義故，不名大慈。「復次，善男",
    "T12n0375_014:0696a09": "子！譬如畫石，其文常在；畫水速滅，勢不久",
    "T12n0375_014:0696a10": "住。瞋如畫石、諸善根本如彼畫水，是故",
    "T12n0375_014:0696a11": "此心難得調伏。如大火聚，其明久住；電光",
    "T12n0375_014:0696a12": "之明不得暫停。瞋如火聚、慈如電明，是故",
    "T12n0375_014:0696a13": "此心難得調伏。以是義故，不名大慈。「善男",
    "T12n0375_014:0696a14": "子！菩薩摩訶薩住於初地名曰大慈。何以",
    "T12n0375_014:0696a15": "故？善男子！最極惡者，名一闡提。初住菩薩修",
    "T12n0375_014:0696a16": "大慈時，於一闡提心無差別。不見其過，",
    "T12n0375_014:0696a17": "故不生瞋。以是義故，得名大慈。「善男子！",
    "T12n0375_014:0696a18": "為諸眾生除無利益，是名大慈；欲與眾生",
    "T12n0375_014:0696a19": "無量利樂，是名大悲；於諸眾生心生歡喜，",
    "T12n0375_014:0696a20": "是名大喜；無所擁護，名為大捨。若不見",
    "T12n0375_014:0696a21": "我、法相、己身，見一切法平等無二，是名大",
    "T12n0375_014:0696a22": "捨。自捨己樂施與他人，是名大捨。「善男子！",
    "T12n0375_014:0696a23": "唯四無量能令菩薩增長具足六波羅蜜，",
    "T12n0375_014:0696a24": "其餘諸行不必能爾。善男子！菩薩摩訶薩先",
    "T12n0375_014:0696a25": "得世間四無量心，然後乃發阿耨多羅三藐",
    "T12n0375_014:0696a26": "三菩提心，次第方得出世間者。善男子！因",
    "T12n0375_014:0696a27": "世無量得出世無量，以是義故，名大無量。」",
    "T12n0375_014:0696a28": "迦葉菩薩白佛言：「世尊！除無利益與利樂",
    "T12n0375_014:0696a29": "者，實無所為。如是思惟即是虛觀，無有實",
    "T12n0375_014:0696b01": "利。世尊，譬如比丘觀不淨時，見所著衣悉",
    "T12n0375_014:0696b02": "是皮相，而實非皮；所可食噉皆作蟲相，",
    "T12n0375_014:0696b03": "而實非蟲；觀大豆羹作下汁想，而實非",
    "T12n0375_014:0696b04": "糞；觀所食酪猶如髓腦，而實非腦；觀骨",
    "T12n0375_014:0696b05": "碎末猶如麨相，而實非麨。四無量心亦",
    "T12n0375_014:0696b06": "復如是，不能真實利益眾生令其得樂，",
    "T12n0375_014:0696b07": "雖口發言與眾生樂，而實不得。如是之觀",
    "T12n0375_014:0696b08": "非虛妄耶？「世尊！若非虛妄、實與樂者，而",
    "T12n0375_014:0696b09": "諸眾生何故不以諸佛、菩薩威德力故一",
    "T12n0375_014:0696b10": "切受樂？若當真實、不得樂者，如佛所說：",
    "T12n0375_014:0696b11": "『我念往昔獨修慈心，經此劫世七返成",
    "T12n0375_014:0696b12": "壞不來此生，世界成時，生梵天中；世界壞",
    "T12n0375_014:0696b13": "時，生光音天。若生梵天，力勢自在，無能摧",
    "T12n0375_014:0696b14": "伏，於千梵中最勝、最上，名大梵王，有諸眾",
    "T12n0375_014:0696b15": "生皆於我所生最上想。三十六返作忉利",
    "T12n0375_014:0696b16": "王釋提桓因，無量百千作轉輪王。』獨修慈",
    "T12n0375_014:0696b17": "心乃得如是人天果報，若不實者，云何得",
    "T12n0375_014:0696b18": "與此義相應？」佛言：「善哉，善哉。善男子！汝真",
    "T12n0375_014:0696b19": "勇猛，無所畏懼。」即為迦葉而說偈言：",
    "T12n0375_014:0696b20": "「若於一眾生，　　不生瞋恚心，",
    "T12n0375_014:0696b21": "　而願與彼樂，　　是名為慈善。",
    "T12n0375_014:0696b22": "　一切眾生中，　　若起於悲心，",
    "T12n0375_014:0696b23": "　是名聖種性，　　得福報無量。",
    "T12n0375_014:0696b24": "　設使五通仙，　　悉滿此大地，",
    "T12n0375_014:0696b25": "　有大自在主，　　奉施其所安、",
    "T12n0375_014:0696b26": "　象、馬、種種物，　　所得福報果，",
    "T12n0375_014:0696b27": "　不及修一慈，　　十六分中一。",
    "T12n0375_014:0696b28": "「善男子！夫修慈者，實非妄想，諦是真實。若",
    "T12n0375_014:0696b29": "是聲聞、緣覺之慈，是名虛妄；諸佛、菩薩真實",
    "T12n0375_014:0696c01": "不虛。云何知耶？善男子！菩薩摩訶薩修行",
    "T12n0375_014:0696c02": "如是大涅槃者，觀土為金、觀金為土，地作",
    "T12n0375_014:0696c03": "水相、水作地相，水作火相、火作水相，地作",
    "T12n0375_014:0696c04": "風相、風作地相，隨意成就，無有虛妄。觀實",
    "T12n0375_014:0696c05": "眾生為非眾生、觀非眾生為實眾生，悉隨",
    "T12n0375_014:0696c06": "意成，無有虛妄。善男子！當知菩薩四無量",
    "T12n0375_014:0696c07": "心是實思惟，非不真實。「復次，善男子，云何",
    "T12n0375_014:0696c08": "名為真實思惟？謂能斷除諸煩惱故。善男",
    "T12n0375_014:0696c09": "子！夫修慈者能斷貪欲、修悲心者能斷瞋",
    "T12n0375_014:0696c10": "恚、修喜心者能斷不樂、修捨心者能斷貪",
    "T12n0375_014:0696c11": "恚及眾生相，以是故名真實思惟。「復次，善男",
    "T12n0375_014:0696c12": "子！菩薩摩訶薩四無量心能為一切諸善根",
    "T12n0375_014:0696c13": "本。善男子！菩薩摩訶薩若不得見貧窮眾生，",
    "T12n0375_014:0696c14": "無緣生慈；若不生慈，則不能起惠施之心。",
    "T12n0375_014:0696c15": "以施因緣，令諸眾生得安隱樂，所謂食飲、",
    "T12n0375_014:0696c16": "車乘、衣服、花香、床臥、舍宅、燈明。如是施時，心",
    "T12n0375_014:0696c17": "無繫縛，不生貪著，必定迴向阿耨多羅三",
    "T12n0375_014:0696c18": "藐三菩提。其心爾時無所依止，妄想永斷，不",
    "T12n0375_014:0696c19": "為怖畏、名稱利養，不求人天所受快樂，不",
    "T12n0375_014:0696c20": "生憍慢、不望反報、不為他誑，故行布施",
    "T12n0375_014:0696c21": "不求富貴。凡行施時，不見受者，持戒、破戒，",
    "T12n0375_014:0696c22": "是田、非田，此是知識、此非知識。施時不見是",
    "T12n0375_014:0696c23": "器、非器，不擇日時、是處、非處，亦復不計饑",
    "T12n0375_014:0696c24": "饉、豐樂，不見因果，此是眾生、此非眾生，是福、",
    "T12n0375_014:0696c25": "非福。雖復不見施者、受者及以財物，乃至",
    "T12n0375_014:0696c26": "不見斷及果報，而常行施，無有斷絕。「善男",
    "T12n0375_014:0696c27": "子！菩薩若見持戒、破戒乃至果報，終不能",
    "T12n0375_014:0696c28": "施。若不布施，則不具足檀波羅蜜；若不具",
    "T12n0375_014:0696c29": "足檀波羅蜜，則不能成阿耨多羅三藐三菩",
    "T12n0375_014:0697a01": "提。「善男子！譬如有人身被毒箭，其人眷屬",
    "T12n0375_014:0697a02": "欲令安隱，為除毒故，即命良醫而為拔箭。",
    "T12n0375_014:0697a03": "彼人方言：『且待，莫觸。我今當觀如是毒箭",
    "T12n0375_014:0697a04": "從何方來？誰之所射？為是剎利？婆羅門？毘",
    "T12n0375_014:0697a05": "舍首陀？』復更作念：『是何木耶？竹耶？柳耶？其鏃",
    "T12n0375_014:0697a06": "鐵者，何冶所出？剛耶？柔耶？其毛羽者，是何鳥",
    "T12n0375_014:0697a07": "翼？烏、鵄、鷲耶？所有毒者，為從作生？自然而",
    "T12n0375_014:0697a08": "有？為是人毒？為蛇毒耶？』如是癡人竟未能",
    "T12n0375_014:0697a09": "知，尋便命終。善男子！菩薩亦爾，若行施時",
    "T12n0375_014:0697a10": "分別受者、持戒、破戒乃至果報，終不能施。",
    "T12n0375_014:0697a11": "若不能施，則不具足檀波羅蜜；若不具足",
    "T12n0375_014:0697a12": "檀波羅蜜，則不能成阿耨多羅三藐三菩",
    "T12n0375_014:0697a13": "提。",
    "T12n0375_014:0697a14": "「善男子！菩薩摩訶薩行布施時，於諸眾生",
    "T12n0375_014:0697a15": "慈心平等，猶如子想。又行施時於諸眾生",
    "T12n0375_014:0697a16": "起悲愍心，譬如父母瞻視病子。行施之時",
    "T12n0375_014:0697a17": "其心歡喜，猶如父母見子病愈。既施之後，其",
    "T12n0375_014:0697a18": "心放捨，猶如父母見子長大能自存活。是菩",
    "T12n0375_014:0697a19": "薩摩訶薩於慈心中布施食時常作是願：",
    "T12n0375_014:0697a20": "『我今所施悉與一切眾生共之。以是因緣，",
    "T12n0375_014:0697a21": "令諸眾生得大智食，勤進迴向無上大乘。』",
    "T12n0375_014:0697a22": "「『願諸眾生得善智食，不求聲聞、緣覺之食。』",
    "T12n0375_014:0697a23": "「『願諸眾生得法喜食，不求愛食。』「『願諸眾生",
    "T12n0375_014:0697a24": "悉得般若波羅蜜食，皆令充滿攝取無礙",
    "T12n0375_014:0697a25": "增上善根。』「『願諸眾生悟解空相，得無礙身，",
    "T12n0375_014:0697a26": "猶如虛空。』「『願諸眾生常為受者憐愍一切，",
    "T12n0375_014:0697a27": "為眾福田。』「善男子！菩薩摩訶薩修慈心時，",
    "T12n0375_014:0697a28": "凡所施食應當堅發如是等願。「復次，善男",
    "T12n0375_014:0697a29": "子！菩薩摩訶薩於慈心中布施漿時當",
    "T12n0375_014:0697b01": "作是願：『我今所施悉與一切眾生共之。",
    "T12n0375_014:0697b02": "以是因緣，令諸眾生趣大乘河，飲八味水，",
    "T12n0375_014:0697b03": "速涉無上菩提之道，離於聲聞、緣覺枯竭，",
    "T12n0375_014:0697b04": "渴仰志求無上佛乘，斷煩惱渴，渴仰法味，",
    "T12n0375_014:0697b05": "離生死愛，愛樂大乘大般涅槃，具足法身，",
    "T12n0375_014:0697b06": "得諸三昧，入於甚深智慧大海。』「『願諸眾生",
    "T12n0375_014:0697b07": "得甘露味，菩提出世、離欲寂靜如是諸味。』「『願",
    "T12n0375_014:0697b08": "諸眾生具足無量百千法味；具法味已，得",
    "T12n0375_014:0697b09": "見佛性；見佛性已，能雨法雨；雨法雨已，",
    "T12n0375_014:0697b10": "佛性遍覆，猶如虛空。復令其餘無量眾生得",
    "T12n0375_014:0697b11": "一法味所謂大乘，非諸聲聞、辟支佛味。』「『願諸",
    "T12n0375_014:0697b12": "眾生得一甜味，無有六種差別之味。』「『願諸",
    "T12n0375_014:0697b13": "眾生唯求法味，無礙佛法所行之味，不求",
    "T12n0375_014:0697b14": "餘味。』「善男子！菩薩摩訶薩於慈心中布施",
    "T12n0375_014:0697b15": "漿時，應當堅發如是等願。「復次，善男子！菩",
    "T12n0375_014:0697b16": "薩摩訶薩於慈心中施車乘時應作是願：",
    "T12n0375_014:0697b17": "『我今所施悉與一切眾生共之。以是因緣，",
    "T12n0375_014:0697b18": "普令眾生成於大乘，得住大乘、不退於",
    "T12n0375_014:0697b19": "乘、不動轉乘、金剛座乘，不求聲聞、辟支佛",
    "T12n0375_014:0697b20": "乘，向於佛乘、無能伏乘、無羸乏乘、不退沒乘、",
    "T12n0375_014:0697b21": "無上乘、十力乘、大功德乘、未曾有乘、希有乘、難",
    "T12n0375_014:0697b22": "得乘、無邊乘、知一切乘。』善男子！菩薩摩訶薩",
    "T12n0375_014:0697b23": "於慈心中施車乘時，常應如是堅發誓願。",
    "T12n0375_014:0697b24": "「復次，善男子！菩薩摩訶薩於慈心中布施",
    "T12n0375_014:0697b25": "衣時當作是願：『我今所施悉與一切眾生",
    "T12n0375_014:0697b26": "共之。以是因緣，令諸眾生得慚愧衣，法界",
    "T12n0375_014:0697b27": "覆身，裂諸見衣。衣服離身一尺六寸，得金",
    "T12n0375_014:0697b28": "色身，所受諸觸柔軟無礙。光色潤澤，皮膚細",
    "T12n0375_014:0697b29": "軟，常光無量，無色、離色。』「『願諸眾生皆悉普",
    "T12n0375_014:0697c01": "得無色之身，過一切色，得入無色大般涅",
    "T12n0375_014:0697c02": "槃。』「善男子！菩薩摩訶薩布施衣時，應當如",
    "T12n0375_014:0697c03": "是堅發誓願。",
    "T12n0375_014:0697c04": "「復次，善男子！菩薩摩訶薩於修慈中布施",
    "T12n0375_014:0697c05": "花香、塗香、末香、諸雜香時應作是願：『我今",
    "T12n0375_014:0697c06": "所施悉與一切眾生共之。以是因緣，令諸",
    "T12n0375_014:0697c07": "眾生一切皆得佛花三昧，七覺妙鬘繫其首",
    "T12n0375_014:0697c08": "頂。』「『願諸眾生形如滿月，所見諸色微妙第",
    "T12n0375_014:0697c09": "一。』「『願諸眾生皆成一相，百福莊嚴。』「『願諸眾生",
    "T12n0375_014:0697c10": "隨意得見可意之色。』「『願諸眾生常遇善友，",
    "T12n0375_014:0697c11": "得無礙香，離諸臭穢。』「『願諸眾生具諸善根、",
    "T12n0375_014:0697c12": "無上珍寶。』「『願諸眾生相視和悅，無有憂苦，",
    "T12n0375_014:0697c13": "眾善各備，不相憂念。』「『願諸眾生戒香具足。』",
    "T12n0375_014:0697c14": "「『願諸眾生持無礙戒，香氣馚馥，充滿十方。』",
    "T12n0375_014:0697c15": "「『願諸眾生得堅牢戒、無悔之戒、一切智戒，離",
    "T12n0375_014:0697c16": "諸破戒，悉得無戒、未曾有戒、無師戒、無作戒、",
    "T12n0375_014:0697c17": "無穢戒、無染污戒、竟已戒、究竟戒，得平等戒，",
    "T12n0375_014:0697c18": "於香塗身及以斫刺等無憎愛。』「『願諸眾生",
    "T12n0375_014:0697c19": "得無上戒、大乘之戒，非小乘戒。』「『願諸眾生悉",
    "T12n0375_014:0697c20": "得具足尸波羅蜜，猶如諸佛所成就戒。』「『願",
    "T12n0375_014:0697c21": "諸眾生悉為布施、持戒、忍辱、精進、禪、智之所",
    "T12n0375_014:0697c22": "薰修。』「『願諸眾生悉得成於大般涅槃微妙",
    "T12n0375_014:0697c23": "蓮花，其花香氣充滿十方。』「『願諸眾生純食",
    "T12n0375_014:0697c24": "大乘大般涅槃無上香饌，猶蜂採花但取",
    "T12n0375_014:0697c25": "香味。』「『願諸眾生悉得成就無量功德所薰之",
    "T12n0375_014:0697c26": "身。』「善男子！菩薩摩訶薩於慈心中施花香",
    "T12n0375_014:0697c27": "時，常當堅發如是誓願。",
    "T12n0375_014:0697c28": "「復次，善男子！菩薩摩訶薩於慈心中施床",
    "T12n0375_014:0697c29": "敷時應作是願：『我今所施悉與一切眾生",
    "T12n0375_014:0698a01": "共之。以是因緣，令諸眾生得天中天所臥",
    "T12n0375_014:0698a02": "之床，得大智慧，坐四禪處。臥於菩薩所臥",
    "T12n0375_014:0698a03": "之床，不臥聲聞、辟支佛床，離臥惡床。』「『願諸",
    "T12n0375_014:0698a04": "眾生得安樂臥，離生死床，成大涅槃師子",
    "T12n0375_014:0698a05": "臥床。』「『願諸眾生坐此床已，復為其餘無量",
    "T12n0375_014:0698a06": "眾生示現神通師子遊戲。』「『願諸眾生住此大",
    "T12n0375_014:0698a07": "乘大宮殿中，為諸眾生演說佛性。』「『願諸眾",
    "T12n0375_014:0698a08": "生坐無上床，不為世法之所降伏。』「『願諸眾",
    "T12n0375_014:0698a09": "生得忍辱床，離於生死、饑饉、凍餓。』「『願諸眾",
    "T12n0375_014:0698a10": "生得無畏床，永離一切煩惱怨賊。』「『願諸眾生",
    "T12n0375_014:0698a11": "得清淨床，專求無上正真之道。』「『願諸眾生",
    "T12n0375_014:0698a12": "得善法床，常為善友之所擁護。』「『願諸眾生",
    "T12n0375_014:0698a13": "得右脇臥床，依因諸佛所行之法。』「善男子！",
    "T12n0375_014:0698a14": "菩薩摩訶薩於慈心中施床敷時，應當堅",
    "T12n0375_014:0698a15": "發如是誓願。",
    "T12n0375_014:0698a16": "「復次，善男子！菩薩摩訶薩於慈心中施舍",
    "T12n0375_014:0698a17": "宅時當作是願：『我今所施悉與一切眾生",
    "T12n0375_014:0698a18": "共之。以是因緣，令諸眾生處大乘舍，修行",
    "T12n0375_014:0698a19": "善友所行之行，修大悲行、六波羅蜜行、大正",
    "T12n0375_014:0698a20": "覺行、一切菩薩所行、道行、無邊廣大如虛空",
    "T12n0375_014:0698a21": "行。「『願諸眾生皆得正念，遠離惡念。』「『願諸眾",
    "T12n0375_014:0698a22": "生悉得安住常、樂、我、淨，永離四倒。』「『願諸眾",
    "T12n0375_014:0698a23": "生悉皆受持出世文字。』「『願諸眾生必為無上",
    "T12n0375_014:0698a24": "一切智器。』「『願諸眾生悉得入於甘露屋宅。』",
    "T12n0375_014:0698a25": "「『願諸眾生初、中、後心常入大乘涅槃屋宅。』",
    "T12n0375_014:0698a26": "「『願諸眾生於未來世常處菩薩所居宮殿。』「善",
    "T12n0375_014:0698a27": "男子！菩薩摩訶薩於慈心中施舍宅時，常",
    "T12n0375_014:0698a28": "當堅發如是誓願。",
    "T12n0375_014:0698a29": "「復次，善男子！菩薩摩訶薩於慈心中施燈",
    "T12n0375_014:0698b01": "明時當作是願：『我今所施悉與一切眾",
    "T12n0375_014:0698b02": "生共之。以是因緣，令諸眾生光明無量，安",
    "T12n0375_014:0698b03": "住佛法。』「『願諸眾生常得照明。』「『願諸眾生得色",
    "T12n0375_014:0698b04": "微妙，光澤第一。』「『願諸眾生其目清淨，無諸翳",
    "T12n0375_014:0698b05": "網。』「『願諸眾生得大智炬，善解無我、無眾生相、",
    "T12n0375_014:0698b06": "無人、無命。』「『願諸眾生皆得覩見清淨佛性猶",
    "T12n0375_014:0698b07": "如虛空。』「『願諸眾生肉眼清淨，徹見十方恒沙",
    "T12n0375_014:0698b08": "世界。』「『願諸眾生得佛光明，普照十方。』「『願諸",
    "T12n0375_014:0698b09": "眾生得無礙眼，皆悉得見清淨佛性。』「『願",
    "T12n0375_014:0698b10": "諸眾生得大智明，破一切闇及一闡提。』「『願諸",
    "T12n0375_014:0698b11": "眾生得無量光，普照無量諸佛世界。』「『願諸眾",
    "T12n0375_014:0698b12": "生然大乘燈，離二乘燈。』「『願諸眾生所得光",
    "T12n0375_014:0698b13": "明滅無明闇，過於千日竝照之功。』「『願諸",
    "T12n0375_014:0698b14": "眾生得大光明，悉滅三千大千世界所有",
    "T12n0375_014:0698b15": "黑闇。』「『願諸眾生具足五眼，悟諸法相，成無",
    "T12n0375_014:0698b16": "師覺。』「『願諸眾生無見無明。』「『願諸眾生悉得",
    "T12n0375_014:0698b17": "大乘大般涅槃微妙光明，示悟眾生真實佛",
    "T12n0375_014:0698b18": "性。』「善男子！菩薩摩訶薩於慈心中施燈明",
    "T12n0375_014:0698b19": "時，常應勤發如是誓願。",
    "T12n0375_014:0698b20": "「善男子！一切聲聞、緣覺、菩薩、諸佛如來所有",
    "T12n0375_014:0698b21": "善根，慈為根本。善男子！菩薩摩訶薩修習慈",
    "T12n0375_014:0698b22": "心，能生如是無量善根，所謂不淨，出息、入息，",
    "T12n0375_014:0698b23": "無常、生滅，四念處、七方便、三觀處、十二因緣、",
    "T12n0375_014:0698b24": "無我等，觀暖法、頂法、忍法、世第一法，見道、",
    "T12n0375_014:0698b25": "修道，正勤、如意、諸根、諸力、七菩提分、八道、四",
    "T12n0375_014:0698b26": "禪、四無量心、八解脫、八勝處、十一切入，空、無",
    "T12n0375_014:0698b27": "相願，無諍三昧、知他心智，及諸神通，知本際",
    "T12n0375_014:0698b28": "智、聲聞智、緣覺智、菩薩智、佛智。善男子！如是",
    "T12n0375_014:0698b29": "等法，慈為根本。善男子！以是義故，慈是真",
    "T12n0375_014:0698c01": "實，非虛妄也。若有人問：『誰是一切諸善根",
    "T12n0375_014:0698c02": "本？』當言：『慈是。』以是義故，慈是真實，非虛",
    "T12n0375_014:0698c03": "妄也。",
    "T12n0375_014:0698c04": "「善男子！能為善者，名實思惟；實思惟者，即",
    "T12n0375_014:0698c05": "名為慈。慈即如來，慈即大乘；大乘即慈，慈即",
    "T12n0375_014:0698c06": "如來。「善男子！慈即菩提道，菩提道即如來，如",
    "T12n0375_014:0698c07": "來即慈。「善男子！慈即大梵，大梵即慈，慈即",
    "T12n0375_014:0698c08": "如來。「善男子！慈者能為一切眾生而作父",
    "T12n0375_014:0698c09": "母。父母即慈，慈即如來。「善男子！慈者乃是不",
    "T12n0375_014:0698c10": "可思議諸佛境界，不可思議諸佛境界即是",
    "T12n0375_014:0698c11": "慈也。當知慈者即是如來。「善男子！慈者即是",
    "T12n0375_014:0698c12": "眾生佛性，如是佛性久為煩惱之所覆蔽，",
    "T12n0375_014:0698c13": "故令眾生不得覩見。佛性即慈，慈即如來。",
    "T12n0375_014:0698c14": "「善男子！慈即大空、大空即慈，慈即如來。「善男",
    "T12n0375_014:0698c15": "子！慈即虛空、虛空即慈，慈即如來。「善男子！",
    "T12n0375_014:0698c16": "慈即是常，常即是法，法即是僧，僧即是慈，慈",
    "T12n0375_014:0698c17": "即如來。「善男子！慈即是樂，樂即是法，法即是",
    "T12n0375_014:0698c18": "僧，僧即是慈，慈即如來。「善男子！慈即是淨，",
    "T12n0375_014:0698c19": "淨即是法，法即是僧，僧即是慈，慈即如來。「善",
    "T12n0375_014:0698c20": "男子！慈即是我，我即是法，法即是僧，僧即是",
    "T12n0375_014:0698c21": "慈，慈即如來。「善男子！慈即甘露，甘露即慈。",
    "T12n0375_014:0698c22": "慈即佛性，佛性即法，法即是僧，僧即是慈，慈",
    "T12n0375_014:0698c23": "即如來。「善男子！慈者即是一切菩薩無上之",
    "T12n0375_014:0698c24": "道，道即是慈，慈即如來。「善男子！慈者即是諸",
    "T12n0375_014:0698c25": "佛世尊無量境界，無量境界即是慈也。當知",
    "T12n0375_014:0698c26": "是慈即是如來。",
    "T12n0375_014:0698c27": "「善男子！慈若無常、無常即慈，當知是慈是聲",
    "T12n0375_014:0698c28": "聞慈。「善男子！慈若是苦、苦即是慈，當知是慈",
    "T12n0375_014:0698c29": "是聲聞慈。「善男子！慈若不淨、不淨即慈，當知",
    "T12n0375_014:0699a01": "是慈是聲聞慈。「善男子！慈若無我、無我即慈，",
    "T12n0375_014:0699a02": "當知是慈是聲聞慈。「善男子！慈若妄想、妄想",
    "T12n0375_014:0699a03": "即慈，當知是慈是聲聞慈。「善男子！慈若不",
    "T12n0375_014:0699a04": "名檀波羅蜜——非檀之慈——當知是慈是聲聞",
    "T12n0375_014:0699a05": "慈；乃至般若波羅蜜亦復如是。「善男子！慈",
    "T12n0375_014:0699a06": "若不能利益眾生，如是之慈是聲聞慈。「善",
    "T12n0375_014:0699a07": "男子！慈若不入一相之道，當知是慈是聲",
    "T12n0375_014:0699a08": "聞慈。「善男子！慈若不能覺了諸法，當知是",
    "T12n0375_014:0699a09": "慈是聲聞慈。「善男子！慈若不能見如來性，",
    "T12n0375_014:0699a10": "當知是慈是聲聞慈。「善男子！慈若見法悉是",
    "T12n0375_014:0699a11": "有相，當知是慈是聲聞慈。「善男子！慈若有漏，",
    "T12n0375_014:0699a12": "有漏慈者是聲聞慈。「善男子！慈若有為，有為",
    "T12n0375_014:0699a13": "之慈是聲聞慈。「善男子！慈若不能住於初",
    "T12n0375_014:0699a14": "住——非初住慈——當知即是聲聞慈也。「善男子！",
    "T12n0375_014:0699a15": "慈若不能得佛十力、四無所畏，當知是慈",
    "T12n0375_014:0699a16": "是聲聞慈。「善男子！慈若能得四沙門果，當",
    "T12n0375_014:0699a17": "知是慈是聲聞慈也。",
    "T12n0375_014:0699a18": "「善男子！慈若有無、非有、非無，如是之慈非諸",
    "T12n0375_014:0699a19": "聲聞、辟支佛等所能思議。善男子！慈若不可",
    "T12n0375_014:0699a20": "思議，法不可思議、佛性不可思議、如來亦不",
    "T12n0375_014:0699a21": "可思議。",
    "T12n0375_014:0699a22": "「善男子！菩薩摩訶薩住於大乘大般涅槃修",
    "T12n0375_014:0699a23": "如是慈，雖復安於睡眠之中而不睡眠，勤",
    "T12n0375_014:0699a24": "精進故；雖常覺悟，亦無覺悟，以無眠故；",
    "T12n0375_014:0699a25": "於睡眠中，諸天雖護，亦無護者，不行惡故；",
    "T12n0375_014:0699a26": "眠不惡夢，無有不善，離睡眠故；命終之後，",
    "T12n0375_014:0699a27": "雖生梵天，亦無所生，得自在故。善男子！",
    "T12n0375_014:0699a28": "夫修慈者能得成就如是無量無邊功德。",
    "T12n0375_014:0699a29": "「善男子！是大涅槃微妙經典亦能成就如是",
    "T12n0375_014:0699b01": "無量無邊功德，諸佛如來亦得成就如是無",
    "T12n0375_014:0699b02": "量無邊功德。」",
    "T12n0375_014:0699b03": "迦葉菩薩白佛言：「世尊！菩薩摩訶薩所有",
    "T12n0375_014:0699b04": "思惟悉是真實，聲聞、緣覺非真實者，一切眾",
    "T12n0375_014:0699b05": "生何故不以菩薩威力等受快樂？若諸眾",
    "T12n0375_014:0699b06": "生實不得樂，當知菩薩所修慈心為無利",
    "T12n0375_014:0699b07": "益。」佛言：「善男子！菩薩之慈非不利益。善男",
    "T12n0375_014:0699b08": "子！有諸眾生，或必受苦、或有不受。若有眾",
    "T12n0375_014:0699b09": "生必受苦者，菩薩之慈為無利益，謂一闡",
    "T12n0375_014:0699b10": "提。若有受苦不必定者，菩薩之慈則為利",
    "T12n0375_014:0699b11": "益，令彼眾生悉受快樂。「善男子！譬如有人",
    "T12n0375_014:0699b12": "遙見師子、虎、豹、豺、狼、羅剎、鬼等自然生怖，夜",
    "T12n0375_014:0699b13": "行見杌亦生怖畏。善男子！如是諸人自然",
    "T12n0375_014:0699b14": "怖畏。眾生如是，見修慈者自然受樂。善男",
    "T12n0375_014:0699b15": "子！以是義故，菩薩修慈是實思惟，非無利",
    "T12n0375_014:0699b16": "益。",
    "T12n0375_014:0699b17": "「善男子！我說是慈有無量門，所謂神通。善",
    "T12n0375_014:0699b18": "男子！如提婆達教阿闍世欲害如來，是時",
    "T12n0375_014:0699b19": "我入王舍大城次第乞食，阿闍世王即放護",
    "T12n0375_014:0699b20": "財狂醉之象，欲令害我及諸弟子。其象爾",
    "T12n0375_014:0699b21": "時蹋殺無量百千眾生。眾生死已，多有血氣，",
    "T12n0375_014:0699b22": "是象嗅已，狂醉倍常。見我翼從被服赤色，",
    "T12n0375_014:0699b23": "謂呼是血，而復見趣我弟子中。未離欲者四",
    "T12n0375_014:0699b24": "怖馳走，唯除阿難。爾時，王舍大城之中一",
    "T12n0375_014:0699b25": "切人民同時舉聲啼哭號泣，作如是言：『怪",
    "T12n0375_014:0699b26": "哉，如來今日滅沒，如何正覺一旦散壞？』是時",
    "T12n0375_014:0699b27": "調達心生歡喜：『瞿曇沙門滅沒甚善，從今",
    "T12n0375_014:0699b28": "已往真是不現。快哉此計，我願得遂。』「善男",
    "T12n0375_014:0699b29": "子！我於爾時為欲降伏護財象故，即入慈",
    "T12n0375_014:0699c01": "定，舒手示之，即於五指出五師子。是象見",
    "T12n0375_014:0699c02": "已，其心怖畏，尋即失糞，舉身投地，敬禮我",
    "T12n0375_014:0699c03": "足。善男子！我於爾時手五指頭實無師子，",
    "T12n0375_014:0699c04": "乃是修慈善根力故令彼調伏。「復次，善男",
    "T12n0375_014:0699c05": "子！我欲涅槃，始初發足向拘尸那城，有五",
    "T12n0375_014:0699c06": "百力士於其中路平治掃灑，中有一石，眾",
    "T12n0375_014:0699c07": "欲舉棄，盡力不能。我時憐愍，即起慈",
    "T12n0375_014:0699c08": "心。彼諸力士尋即見我以足母指舉此大",
    "T12n0375_014:0699c09": "石，擲置虛空還以手接，安置右掌，吹令碎",
    "T12n0375_014:0699c10": "末，復還聚合。令彼力士貢高心息，即為",
    "T12n0375_014:0699c11": "略說種種法要，令其俱發阿耨多羅三藐三",
    "T12n0375_014:0699c12": "菩提心。善男子！如來爾時實不以指舉此",
    "T12n0375_014:0699c13": "大石在虛空中，還置右掌，吹令碎末，復合",
    "T12n0375_014:0699c14": "如本。善男子！當知即是慈善根力，令諸力",
    "T12n0375_014:0699c15": "士見如是事。",
    "T12n0375_014:0699c16": "「復次，善男子！此南天竺有一大城名首波",
    "T12n0375_014:0699c17": "羅。於是城中有一長者名曰盧至，為眾導",
    "T12n0375_014:0699c18": "主，已於過去無量佛所殖諸善本。善男子！",
    "T12n0375_014:0699c19": "彼大城中一切人民信伏邪道，奉事尼犍。",
    "T12n0375_014:0699c20": "我時欲度彼長者故，從王舍城至彼城邑。",
    "T12n0375_014:0699c21": "其路中間相去六十五由旬，步涉而往，為",
    "T12n0375_014:0699c22": "欲化度彼諸人故。彼眾尼犍聞我欲至",
    "T12n0375_014:0699c23": "首波羅城，即作是念：『沙門瞿曇若至此者，",
    "T12n0375_014:0699c24": "此諸人民便當捨我，更不供給。我等窮顇，",
    "T12n0375_014:0699c25": "奈何自活？』諸尼犍輩各各分散告彼城人：",
    "T12n0375_014:0699c26": "『沙門瞿曇今欲來此。然彼沙門委棄父母，",
    "T12n0375_014:0699c27": "東西馳騁，所至之處能令土地穀米不登、",
    "T12n0375_014:0699c28": "人民饑饉、死亡者眾、病瘦相尋，無可救解。瞿",
    "T12n0375_014:0699c29": "曇無賴，純將諸惡羅剎、鬼神以為侍從，無父、",
    "T12n0375_014:0700a01": "無母、孤窮之人而來諮啟為作門徒。所可",
    "T12n0375_014:0700a02": "教詔純說虛空，隨其至處初無安樂。』彼人",
    "T12n0375_014:0700a03": "聞已即懷怖畏，頭面敬禮尼犍子足，白言：",
    "T12n0375_014:0700a04": "『大師！我等今者當設何計？』尼犍答言：『沙",
    "T12n0375_014:0700a05": "門瞿曇性好叢林、流泉、清水，外設有者宜應",
    "T12n0375_014:0700a06": "破壞。汝等便可相與出城，諸有之處斫伐",
    "T12n0375_014:0700a07": "令盡，莫使有遺，流泉、井、池悉置糞屍。堅",
    "T12n0375_014:0700a08": "閉城門，各嚴器仗，當壁防護，勤自固守。彼",
    "T12n0375_014:0700a09": "設來者，莫令得前。若不前者，汝當安隱。我",
    "T12n0375_014:0700a10": "等亦當作種種術，令彼瞿曇復道還去。』彼諸",
    "T12n0375_014:0700a11": "人民聞是語已，敬諾施行，斬伐樹木、污辱",
    "T12n0375_014:0700a12": "諸水、莊嚴器仗、牢自防護。「善男子！我於爾",
    "T12n0375_014:0700a13": "時至彼城已，不見一切樹木叢林，唯見諸",
    "T12n0375_014:0700a14": "人莊嚴器仗，當壁自守。見是事已，尋生憐",
    "T12n0375_014:0700a15": "愍，慈心向之，所有樹木還生如本，復更生",
    "T12n0375_014:0700a16": "長其餘諸樹；不可稱計河、池、泉、井，其水清",
    "T12n0375_014:0700a17": "淨，盈滿其中如青琉璃；生眾雜花彌覆其",
    "T12n0375_014:0700a18": "上，變其城壁為紺琉璃。城內人民悉得徹",
    "T12n0375_014:0700a19": "見我及大眾，門自開闢無能制者，所嚴器仗",
    "T12n0375_014:0700a20": "變成雜花。盧至長者而為上首，與其人民",
    "T12n0375_014:0700a21": "俱共相隨往至佛所。我即為說種種法要，",
    "T12n0375_014:0700a22": "令彼諸人一切皆發阿耨多羅三藐三菩提",
    "T12n0375_014:0700a23": "心。「善男子！我於爾時實不化作種種樹木、",
    "T12n0375_014:0700a24": "清淨流水盈滿河池、變其本城為紺琉璃、",
    "T12n0375_014:0700a25": "令彼人民徹見於我開其城門、器仗為",
    "T12n0375_014:0700a26": "花。善男子！當知皆是慈善根力能令彼人",
    "T12n0375_014:0700a27": "見如是事。",
    "T12n0375_014:0700a28": "「復次，善男子！舍衛城中有婆羅門女姓婆",
    "T12n0375_014:0700a29": "私吒，唯有一子，愛之甚重，遇病命終。爾時，",
    "T12n0375_014:0700b01": "女人愁毒入心，狂亂失性，裸身無恥，遊行",
    "T12n0375_014:0700b02": "四衢，啼哭失聲，唱言：『子子！汝何處去？』周遍",
    "T12n0375_014:0700b03": "城邑無有疲已。而是女人已於先佛殖",
    "T12n0375_014:0700b04": "眾德本。善男子！我於是女起慈愍心。是時",
    "T12n0375_014:0700b05": "女人即得見我，便生子想，還得本心，前抱",
    "T12n0375_014:0700b06": "我身如愛子法。我時即告侍者阿難：『汝可",
    "T12n0375_014:0700b07": "持衣與是女人。』既與衣已，便為種種說諸",
    "T12n0375_014:0700b08": "法要。是女聞法歡喜踊躍，發阿耨多羅三藐",
    "T12n0375_014:0700b09": "三菩提心。「善男子！我於爾時實非彼子、彼",
    "T12n0375_014:0700b10": "非我母、亦無抱持。善男子！當知皆是慈善",
    "T12n0375_014:0700b11": "根力，令彼女人見如是事。",
    "T12n0375_014:0700b12": "「復次，善男子！波羅[木*奈]城有優婆夷，字曰摩",
    "T12n0375_014:0700b13": "訶斯那達多，已於過去無量先佛種諸善根。",
    "T12n0375_014:0700b14": "是優婆夷夏九十日請命眾僧，奉施醫藥。",
    "T12n0375_014:0700b15": "是時眾中有一比丘身嬰重病，良醫診之，",
    "T12n0375_014:0700b16": "當須肉藥。若得肉者，病則可除；若不得肉，",
    "T12n0375_014:0700b17": "命將不全。時優婆夷聞醫此言，尋持黃金",
    "T12n0375_014:0700b18": "遍至市里，唱如是言：『誰有肉賣？吾以金",
    "T12n0375_014:0700b19": "買。若有肉者，當等與金。』周遍城市求不",
    "T12n0375_014:0700b20": "能得。是優婆夷尋自取刀，割其髀肉，切以",
    "T12n0375_014:0700b21": "為臛，下種種香，送病比丘。比丘服已，病即",
    "T12n0375_014:0700b22": "得差。是優婆夷患瘡苦惱，不能堪忍，即發",
    "T12n0375_014:0700b23": "聲言：『南無佛陀。南無佛陀。』我於爾時在舍",
    "T12n0375_014:0700b24": "衛城，聞其音聲，於是女人起大慈心。是女",
    "T12n0375_014:0700b25": "尋見我持良藥塗其瘡上，還合如本。我",
    "T12n0375_014:0700b26": "即為其種種說法，聞法歡喜發阿耨多羅",
    "T12n0375_014:0700b27": "三藐三菩提心。「善男子！我於爾時實不往",
    "T12n0375_014:0700b28": "至波羅[木*奈]城，持藥塗是優婆夷瘡。善男",
    "T12n0375_014:0700b29": "子！當知皆是慈善根力，令彼女人見如是",
    "T12n0375_014:0700c01": "事。",
    "T12n0375_014:0700c02": "「復次，善男子！調達惡人貪不知足，多服酥故，",
    "T12n0375_014:0700c03": "頭痛腹滿，受大苦惱，不能堪忍。發如是",
    "T12n0375_014:0700c04": "言：『南無佛陀。南無佛陀。』我時住在優禪尼城，",
    "T12n0375_014:0700c05": "聞其音聲即生慈心。爾時，調達尋便見我",
    "T12n0375_014:0700c06": "往至其所，手摩頭腹，授與鹽湯而令服",
    "T12n0375_014:0700c07": "之，服已平復。「善男子！我實不往調婆達",
    "T12n0375_014:0700c08": "所摩其頭腹，授湯令服。善男子！當知皆是",
    "T12n0375_014:0700c09": "慈善根力，令調婆達見如是事。",
    "T12n0375_014:0700c10": "「復次，善男子！憍薩羅國有諸群賊，其數五百，",
    "T12n0375_014:0700c11": "群黨抄劫，為害滋甚。波斯匿王患其縱暴，遣",
    "T12n0375_014:0700c12": "兵伺捕，得已挑目，遂著黑闇叢林之下。是",
    "T12n0375_014:0700c13": "諸群賊已於先佛殖眾德本，既失目已，受",
    "T12n0375_014:0700c14": "大苦惱，各作是言：『南無佛陀。南無佛陀。我等",
    "T12n0375_014:0700c15": "今者無有救護。』啼哭號咷。我時住在祇洹",
    "T12n0375_014:0700c16": "精舍，聞其音聲即生慈心。時有涼風吹香",
    "T12n0375_014:0700c17": "山中種種香藥滿其眼眶，尋還得眼，如本",
    "T12n0375_014:0700c18": "不異。諸賊開眼，即見如來住立其前而為",
    "T12n0375_014:0700c19": "說法。賊聞法已，發阿耨多羅三藐三菩提心。",
    "T12n0375_014:0700c20": "「善男子！我於爾時實不作風吹香山中種",
    "T12n0375_014:0700c21": "種香藥、住其人前而為說法。善男子！當知",
    "T12n0375_014:0700c22": "皆是慈善根力，令彼群賊見如是事。「復次，",
    "T12n0375_014:0700c23": "善男子！琉璃太子以愚癡故廢其父王，自",
    "T12n0375_014:0700c24": "立為主。復念宿嫌，多害釋種，取萬二千釋",
    "T12n0375_014:0700c25": "種諸女，刵劓耳鼻、斷截手足、推之坑塹。時",
    "T12n0375_014:0700c26": "諸女人身受苦惱，作如是言：『南無佛陀。南",
    "T12n0375_014:0700c27": "無佛陀。我等今者無有救護。』復大號咷。是諸",
    "T12n0375_014:0700c28": "女人已於先佛種諸善根。我於爾時在竹",
    "T12n0375_014:0700c29": "林中，聞其音聲即起慈心。諸女爾時見我",
    "T12n0375_014:0701a01": "來至迦毘羅城，以水洗瘡、以藥傅之，苦",
    "T12n0375_014:0701a02": "痛尋除，耳、鼻、手、足還復如本。我時即為略說",
    "T12n0375_014:0701a03": "法要，悉令俱發阿耨多羅三藐三菩提心，即",
    "T12n0375_014:0701a04": "於大愛道比丘尼所出家，受具足戒。「善男",
    "T12n0375_014:0701a05": "子！如來爾時實不往至迦毘羅城以水洗",
    "T12n0375_014:0701a06": "瘡，傅藥止苦。善男子！當知皆是慈善根",
    "T12n0375_014:0701a07": "力，令彼女人得如是事。悲、喜之心亦復如",
    "T12n0375_014:0701a08": "是。「善男子！以是義故，菩薩摩訶薩修慈思",
    "T12n0375_014:0701a09": "惟即是真實，非虛妄也。善男子！夫無量者",
    "T12n0375_014:0701a10": "不可思議，菩薩所行不可思議，諸佛所行",
    "T12n0375_014:0701a11": "亦不可思議，是大乘典《大涅槃經》亦不可思",
    "T12n0375_014:0701a12": "議。",
    "T12n0375_014:0701a13": "大般涅槃經卷第十四"
}