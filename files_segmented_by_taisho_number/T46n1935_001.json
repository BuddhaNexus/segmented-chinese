{
    "T46n1935_001:0824a05": "No. 1935",
    "T46n1935_001:0824a06": "法智遺編觀心二百問",
    "T46n1935_001:0824a08": "法孫繼忠集",
    "T46n1935_001:0824a09": "景德四年六月十五日。四明沙門比丘知禮。",
    "T46n1935_001:0824a10": "謹用為法之心。問義于浙陽講主昭上人左右",
    "T46n1935_001:0824a11": "五月二十六日。本州國寧寺傳到上人。答十",
    "T46n1935_001:0824a12": "義書一軸云云。答釋未善讀文。縱事改張終",
    "T46n1935_001:0824a13": "當乖理。始末全書於妄語。披尋備見於諂心",
    "T46n1935_001:0824a14": "毀人。且容壞法寧忍欲敷後難恐混前文。故",
    "T46n1935_001:0824a15": "且於十科立二百問。蓋恐上人仍前隱覆不",
    "T46n1935_001:0824a16": "陳已墮之愆。更肆奸諛重改難酬之問。故先",
    "T46n1935_001:0824a17": "標問目後布難詞。必冀上人依數標章覽文",
    "T46n1935_001:0824a18": "為答。母使一條漏失。欲令正理分明希不延",
    "T46n1935_001:0824a19": "時庶塞顒望。",
    "T46n1935_001:0824a20": "問辨訛云。觀有二種。一曰理觀。二曰事觀。今",
    "T46n1935_001:0824a21": "文不須附事而觀。蓋十法純談理觀。故且二",
    "T46n1935_001:0824a22": "種觀法各能觀境顯理。既不附事相而觀。乃",
    "T46n1935_001:0824a23": "是直於陰入觀理。此則正是約行理觀。今那",
    "T46n1935_001:0824a24": "云是事法理觀耶。",
    "T46n1935_001:0824a25": "問夫名事法為理觀者。須託事附法入陰心",
    "T46n1935_001:0824a26": "用觀。顯理方名理觀。今文既不附事託陰而",
    "T46n1935_001:0824a27": "觀於理。何顯而名理觀耶。",
    "T46n1935_001:0824a28": "問附事顯理乃是一種觀法。何得標列云觀",
    "T46n1935_001:0824a29": "有二種。一曰理觀。二曰事觀。豈以所附事自",
    "T46n1935_001:0824b01": "為一事。所顯理更立為一理觀耶。",
    "T46n1935_001:0824b02": "問約教明三法對觀心。三法但名為事。今文",
    "T46n1935_001:0824b03": "既非約觀三法。那名為所顯三諦耶。",
    "T46n1935_001:0824b04": "問辨訛云。今文理觀事事全成於法界。心心",
    "T46n1935_001:0824b05": "成顯於金光。既不附事相法相。則是直體陰",
    "T46n1935_001:0824b06": "入事事成不思議境。則十乘心心顯於金光",
    "T46n1935_001:0824b07": "既爾。得不是約行理觀耶。",
    "T46n1935_001:0824b08": "問十法若非約行理觀。那得便是普賢端坐",
    "T46n1935_001:0824b09": "念實相耶。",
    "T46n1935_001:0824b10": "問答疑書。既云普賢觀法證前圓談。理觀示",
    "T46n1935_001:0824b11": "可修義。何故釋難書轉云念念相續。及念實",
    "T46n1935_001:0824b12": "相令依止觀修證耶。",
    "T46n1935_001:0824b13": "問若非約行理觀焉。得念念相續焉。得入理",
    "T46n1935_001:0824b14": "證果耶。",
    "T46n1935_001:0824b15": "問答疑書云。此玄直顯心性義同理觀。若少",
    "T46n1935_001:0824b16": "帶事法且非直顯心性。唯約行理觀直觀陰",
    "T46n1935_001:0824b17": "心顯性。此玄既直觀心顯性。那非行約理觀",
    "T46n1935_001:0824b18": "耶。",
    "T46n1935_001:0824b19": "問今文既是約行理觀。那無揀陰及十乘耶。",
    "T46n1935_001:0824b20": "問本立十法是約行理觀。故廢後附法觀心。",
    "T46n1935_001:0824b21": "約行觀既不成。後文觀心如何廢那。",
    "T46n1935_001:0824b22": "問此玄十種三法。乃是正談果法。何得是直",
    "T46n1935_001:0824b23": "顯心性耶。",
    "T46n1935_001:0824b24": "問所引五章但稱涅槃。只是佛性乃是正談",
    "T46n1935_001:0824b25": "果法。該於因人佛性。豈是直顯眾生佛性",
    "T46n1935_001:0824b26": "耶。",
    "T46n1935_001:0824b27": "問如云游心法界如虛空。則知諸佛之境界。",
    "T46n1935_001:0824b28": "乃是直顯心性該得佛法。豈名直顯佛法耶。",
    "T46n1935_001:0824b29": "問誥難書特問此玄正談佛法。那名直顯心",
    "T46n1935_001:0824c01": "性因。何不答何得二三處。改云予不許直顯",
    "T46n1935_001:0824c02": "法性耶。",
    "T46n1935_001:0824c03": "問今既牽率而答。何得言心性處。不言直顯。",
    "T46n1935_001:0824c04": "言直顯處不言心性。豈非四字全書恐義乖",
    "T46n1935_001:0824c05": "返耶。",
    "T46n1935_001:0824c06": "問答疑書云。此玄文直顯心性。今何改云學",
    "T46n1935_001:0824c07": "者備覽妙玄。已知心性遍生遍佛。故觀此果",
    "T46n1935_001:0824c08": "法知是心性。此豈非妙玄自顯心性。此玄不",
    "T46n1935_001:0824c09": "顯心性。何得云此直顯心性耶。",
    "T46n1935_001:0824c10": "問予云。良師取意講授義合諸文。仁尚不伏。",
    "T46n1935_001:0824c11": "仁立學者先解妙玄。方尋此部出何文耶。",
    "T46n1935_001:0824c12": "問既此玄直顯心性。故十法皆以理融。妙玄",
    "T46n1935_001:0824c13": "不直顯心性。故十法不以理融學者解彼心",
    "T46n1935_001:0824c14": "性尚能融於他部何不自融當部。而更觀心",
    "T46n1935_001:0824c15": "融之耶。",
    "T46n1935_001:0824c16": "問此玄十法文顯標云為未有智眼。約信解",
    "T46n1935_001:0824c17": "分別。那云純被妙玄深達心性人耶。",
    "T46n1935_001:0824c18": "問秖為此玄附於如來所游十法。廣示心觀",
    "T46n1935_001:0824c19": "故至經文不論觀解。何得據被廢此觀心耶。",
    "T46n1935_001:0824c20": "問此玄大師被在日。當機故須即示修法。涅",
    "T46n1935_001:0824c21": "槃玄是滅後私制既。非當眾策觀。故且缺如",
    "T46n1935_001:0824c22": "以託講者倣諸部授人。那云學者自知耶。",
    "T46n1935_001:0824c23": "問妙經文疏雖敘偏小。本被習圓之人。故附",
    "T46n1935_001:0824c24": "文作觀多分在圓。令一一文不違所習。據何",
    "T46n1935_001:0824c25": "文證知是久習止觀之人。豈大師講妙經時。",
    "T46n1935_001:0824c26": "預為玉泉寺修止觀人示觀心耶。",
    "T46n1935_001:0824c27": "問所據觀心銷開等。欲成觀心銷文是要。且",
    "T46n1935_001:0824c28": "開等具於四釋最後旁用觀心銷之。觀銷若",
    "T46n1935_001:0824c29": "要何不居初。又何文云觀心銷是要耶。",
    "T46n1935_001:0825a01": "問大師說玄疏時。尚未說圓頓止觀。何得純",
    "T46n1935_001:0825a02": "為久習圓頓止觀人。示事法觀耶。",
    "T46n1935_001:0825a03": "問妙玄觀心。令即聞即修不待觀境。那云指",
    "T46n1935_001:0825a04": "示行人。須依止觀中修耶。",
    "T46n1935_001:0825a05": "問若廢此文觀心。何以稱久修者。本習耶。",
    "T46n1935_001:0825a06": "問本習既是揀境修觀。今文亦揀恰稱本習。",
    "T46n1935_001:0825a07": "豈以太稱而以為非耶。",
    "T46n1935_001:0825a08": "問若廢此文觀心將何以指示。令於止觀中",
    "T46n1935_001:0825a09": "修耶。",
    "T46n1935_001:0825a10": "問止觀既揀境修觀。今文預揀示之。有何乖",
    "T46n1935_001:0825a11": "違耶。",
    "T46n1935_001:0825a12": "問發揮本據十法有六即義。故不觀心。妙玄",
    "T46n1935_001:0825a13": "十法一一細示六即。何故却云彼文須有觀",
    "T46n1935_001:0825a14": "心。觀於十法耶。",
    "T46n1935_001:0825a15": "問此玄十法以一法性貫之。故不須觀心。妙",
    "T46n1935_001:0825a16": "玄十法豈不以一理貫之。何故須有觀心耶。",
    "T46n1935_001:0825a17": "問仁以此三法欲類淨名疏。法無眾生具觀",
    "T46n1935_001:0825a18": "心義。彼約研心修觀辨三法。此談果證三法。",
    "T46n1935_001:0825a19": "那具觀心義耶。",
    "T46n1935_001:0825a20": "問仁立十法。只是三諦異名故具觀心義。既",
    "T46n1935_001:0825a21": "類法無眾生。彼約所觀所顯。能觀能顯能破。",
    "T46n1935_001:0825a22": "能破助道正道自行利物。論三法此既一向",
    "T46n1935_001:0825a23": "是所顯諦。理安類彼文具觀心義耶。",
    "T46n1935_001:0825a24": "問又云此三法具修性義。故具觀心義釋毘",
    "T46n1935_001:0825a25": "耶離城。具論修性三德。何故更示觀心耶。",
    "T46n1935_001:0825a26": "問此十法從三德至三道。而辨妙玄十法。從",
    "T46n1935_001:0825a27": "眾生心性三道辨至極果。一一皆具六即。何",
    "T46n1935_001:0825a28": "故却須用觀心觀之。此文何故不用觀之耶。",
    "T46n1935_001:0825a29": "問攝事入陰用觀顯理。方名攝事成理。故妙",
    "T46n1935_001:0825b01": "玄五義正觀心文俱明觀陰。仁何但云攝事",
    "T46n1935_001:0825b02": "歸理。不云入陰觀理耶。",
    "T46n1935_001:0825b03": "問今十法文既不攝入陰心。又無觀法顯理。",
    "T46n1935_001:0825b04": "那名事法理觀耶。",
    "T46n1935_001:0825b05": "問辨顯立十法。純是理觀。修證之法同普賢",
    "T46n1935_001:0825b06": "觀。何故改云只有理觀義耶。",
    "T46n1935_001:0825b07": "問常坐雖觀三道事境。既非起心末事。又非",
    "T46n1935_001:0825b08": "借事立觀。乃是直顯心性。那名事觀耶。",
    "T46n1935_001:0825b09": "問觀於一念及三道。皆是直附事境觀。只是",
    "T46n1935_001:0825b10": "一種理觀那名事理二觀耶。",
    "T46n1935_001:0825b11": "問常行觀相好是立事境。三觀依之顯理方",
    "T46n1935_001:0825b12": "成一種觀法。那名事理二觀耶。",
    "T46n1935_001:0825b13": "問隨自意推於末事四運叵得。只是一種事",
    "T46n1935_001:0825b14": "觀。那名事理二觀耶。",
    "T46n1935_001:0825b15": "問今約四三昧。論事理二觀辨訛。既云不須",
    "T46n1935_001:0825b16": "附事而觀。即是不附三道相好。旛壇白象起",
    "T46n1935_001:0825b17": "心等事。乃是一念法界觀空之理觀既爾。十",
    "T46n1935_001:0825b18": "法那無一念。等十乘耶。",
    "T46n1935_001:0825b19": "問辨訛既立十法純談理觀。遂問何無理觀",
    "T46n1935_001:0825b20": "揀陰十乘。仁既不立純是事觀。那責不問事",
    "T46n1935_001:0825b21": "觀。揀境并十乘耶。",
    "T46n1935_001:0825b22": "問大意與正修。事儀與理觀。互有廣略。舉四",
    "T46n1935_001:0825b23": "行必帶正修觀法。予將常坐為難。已攝正修",
    "T46n1935_001:0825b24": "何得枉。云常坐唯在大意耶。",
    "T46n1935_001:0825b25": "問予云。若依五略修行證果能利他者。一是",
    "T46n1935_001:0825b26": "聞師取意教授。二是宜略即能修證。那得枉。",
    "T46n1935_001:0825b27": "云五略自具十乘耶。",
    "T46n1935_001:0825b28": "問若諸經與妙經觀體全同。何故妙樂云此",
    "T46n1935_001:0825b29": "示觀解異於他經。他經豈無圓觀耶。",
    "T46n1935_001:0825c01": "問前時圓教欲修觀人。既未聞開於聲聞。那",
    "T46n1935_001:0825c02": "能自用開顯之理為觀體耶。",
    "T46n1935_001:0825c03": "問若二經圓理是同。妙玄十法。那無理融耶。",
    "T46n1935_001:0825c04": "問妙玄一心成觀。那類方等懺儀未成之觀耶。",
    "T46n1935_001:0825c05": "問若執王數相扶觀。王必觀數何故約識心",
    "T46n1935_001:0825c06": "修觀。後更歷四陰觀耶。觀時既然悟時那不",
    "T46n1935_001:0825c07": "然耶。",
    "T46n1935_001:0825c08": "問王城耆山房宿。萬二千數皆觀陰入。那云",
    "T46n1935_001:0825c09": "事法觀。不立陰入為陰境耶。",
    "T46n1935_001:0825c10": "問既云又諸觀境不出五陰。今此山等約陰",
    "T46n1935_001:0825c11": "便故山等。約陰既便故立陰名。則顯諸境雖",
    "T46n1935_001:0825c12": "無陰名。而體皆是陰故云不出五陰。那據此",
    "T46n1935_001:0825c13": "句判諸觀境非陰耶。",
    "T46n1935_001:0825c14": "問所云以諸文中。直云境智者。蓋以諸文既",
    "T46n1935_001:0825c15": "對陰不便。故輟陰名而但以一念心。及因緣",
    "T46n1935_001:0825c16": "生心等為境。以三觀為智。即是直云境智也。",
    "T46n1935_001:0825c17": "若不爾者有何觀解。但立境智兩字耶。",
    "T46n1935_001:0825c18": "問諸文觀一念心。及因緣生心。若非陰心謂",
    "T46n1935_001:0825c19": "是何物。如仁之意豈不謂是清淨真如耶。",
    "T46n1935_001:0825c20": "問大意妙境云觀心性。諸文事法多觀心性。",
    "T46n1935_001:0825c21": "止觀既是陰識之性。諸文那不是耶。",
    "T46n1935_001:0825c22": "問山城觀中妙樂。令於此辨方便正修。講人",
    "T46n1935_001:0825c23": "還須於此辨否。若不辨者則違尊教。若具辨",
    "T46n1935_001:0825c24": "之學者還可修否。",
    "T46n1935_001:0825c25": "問妙樂於山城觀中。令於此揀境及心。若非",
    "T46n1935_001:0825c26": "揀陰為揀何境。若不揀思議取不思議。為揀",
    "T46n1935_001:0825c27": "何心耶。",
    "T46n1935_001:0825c28": "問阿難觀中妙樂。令具述觀相。若不述揀境",
    "T46n1935_001:0825c29": "十乘。何名具述。豈獨此中具述驗知凡指止",
    "T46n1935_001:0826a01": "觀。皆令具述那違教耶。",
    "T46n1935_001:0826a02": "問婆多觀中妙樂。令廣引般舟三昧。仁於講",
    "T46n1935_001:0826a03": "時還曾引否。",
    "T46n1935_001:0826a04": "問山城之外只合直云境智。今文既立陰境",
    "T46n1935_001:0826a05": "以驗。是訛者山城之外房宿。亦立陰境。不異",
    "T46n1935_001:0826a06": "山城。萬二千人立十二入為境。豈亦後人添",
    "T46n1935_001:0826a07": "耶。",
    "T46n1935_001:0826a08": "問諸文觀一念心與此棄三觀一何異。縱諸",
    "T46n1935_001:0826a09": "數相扶。豈不的以心王為主耶。",
    "T46n1935_001:0826a10": "問今文因云棄三觀一。驗是訛者。據何教云",
    "T46n1935_001:0826a11": "附法觀心。不得揀陰耶。",
    "T46n1935_001:0826a12": "問十二入各具千如。則已結成妙境。諸文但",
    "T46n1935_001:0826a13": "云陰等。未結妙境乃於此。境示乎三觀。三觀",
    "T46n1935_001:0826a14": "若立境自成妙。故云但寄能觀觀耳。今文棄",
    "T46n1935_001:0826a15": "三觀一方當示陰。未結妙境故於此境示乎",
    "T46n1935_001:0826a16": "三觀。顯金光明豈非寄能觀耶。那將示陰便",
    "T46n1935_001:0826a17": "為妙境。那云不是寄能觀觀耶。",
    "T46n1935_001:0826a18": "問義例二種觀法雖不云陰。而云入一念心。",
    "T46n1935_001:0826a19": "心之與陰雖能造能覆少殊其體。豈異託事",
    "T46n1935_001:0826a20": "則山城觀。陰既令揀境。那執二種不立陰",
    "T46n1935_001:0826a21": "耶。",
    "T46n1935_001:0826a22": "問答疑書云。此玄文十境不足既無修發九",
    "T46n1935_001:0826a23": "境。驗知只有陰境。既是十境中辨須是揀陰",
    "T46n1935_001:0826a24": "之境。且今十法何文是揀陰境耶。",
    "T46n1935_001:0826a25": "問妙玄心如幻焰等。既在觀心科中。須作境",
    "T46n1935_001:0826a26": "觀而說。故釋籤云。今銷一一文俱入觀門。",
    "T46n1935_001:0826a27": "仍須細釋令成妙觀。何得謗云是通途法相",
    "T46n1935_001:0826a28": "耶。",
    "T46n1935_001:0826a29": "問指要本立先解諸法皆妙。然欲立行須論",
    "T46n1935_001:0826b01": "起觀之處。乃立不變隨緣陰識為境。觀之顯",
    "T46n1935_001:0826b02": "理。仁曾破之今那枉予解。則唯妄觀方了真",
    "T46n1935_001:0826b03": "耶。",
    "T46n1935_001:0826b04": "問予據金錍大意立不變隨緣。名心為所觀",
    "T46n1935_001:0826b05": "境。豈是獨頭之妄。那斥同外道耶。",
    "T46n1935_001:0826b06": "問予據止觀念處懺儀。立陰識妄心一念無",
    "T46n1935_001:0826b07": "明為境。此諸教文既單就妄立未云即真。豈",
    "T46n1935_001:0826b08": "是外道說耶。",
    "T46n1935_001:0826b09": "問所觀之心。是無明染緣所成。佛界心是十",
    "T46n1935_001:0826b10": "乘淨緣所成。詰難書定所觀心。那責不說淨",
    "T46n1935_001:0826b11": "緣佛界心耶。",
    "T46n1935_001:0826b12": "問金錍立不變隨緣。名心本示妄染色心有",
    "T46n1935_001:0826b13": "果佛性。若是隨淨緣佛界心者。豈是佛界色",
    "T46n1935_001:0826b14": "心有佛性耶。",
    "T46n1935_001:0826b15": "問輔行引心造如來。本證妄染陰識能造一",
    "T46n1935_001:0826b16": "切因何抝作非染非淨心耶。",
    "T46n1935_001:0826b17": "問若云妄心即真故。立非染非淨心者。豈大",
    "T46n1935_001:0826b18": "師不知即真。那但云陰識。應不及仁之所說",
    "T46n1935_001:0826b19": "耶。",
    "T46n1935_001:0826b20": "問大意本示止觀陰識是隨緣心。輔行乃指",
    "T46n1935_001:0826b21": "隨緣所成陰識能造如來。那作四句分之云",
    "T46n1935_001:0826b22": "大意。是隨緣染淨心。止觀是非染淨心耶。",
    "T46n1935_001:0826b23": "問若轉計云妄心即理故。云非染非淨者。何",
    "T46n1935_001:0826b24": "獨止觀。論即大意不即耶。若皆即者何故約",
    "T46n1935_001:0826b25": "句定分之耶。",
    "T46n1935_001:0826b26": "問若約染淨兩緣所成十界心。論所觀境者",
    "T46n1935_001:0826b27": "十境之中。那無佛心耶。",
    "T46n1935_001:0826b28": "問示珠云一念常靈寂體。一念真知等顯。是",
    "T46n1935_001:0826b29": "以真性釋一念耶。",
    "T46n1935_001:0826c01": "問示珠若知一念是妄。何不仰順妙玄釋籤。",
    "T46n1935_001:0826c02": "以迷因法釋心。那云心非因果。約理能造事",
    "T46n1935_001:0826c03": "以釋心是因耶。",
    "T46n1935_001:0826c04": "問大意雖將陰境在修觀文中。揀繁取要與",
    "T46n1935_001:0826c05": "大部不殊。豈見文在一處便不分陰境。理境",
    "T46n1935_001:0826c06": "所破所顯耶。",
    "T46n1935_001:0826c07": "問大意云異故分於染淨緣。緣體本空空不",
    "T46n1935_001:0826c08": "空此論所顯。能破三諦三觀。那得引此而難",
    "T46n1935_001:0826c09": "所破心境耶。",
    "T46n1935_001:0826c10": "問仁既自云濁成本有之語此示本迷。今了",
    "T46n1935_001:0826c11": "迷心當體即理。染淨不二等。且所觀陰心為",
    "T46n1935_001:0826c12": "約本迷說。為約今了說二義。若混則將賊不",
    "T46n1935_001:0826c13": "分。那名觀法耶。",
    "T46n1935_001:0826c14": "問雖云三無差別乃是陰心攝他生佛。豈可",
    "T46n1935_001:0826c15": "攝佛便令能攝。之心屬果耶。若便屬果何故。",
    "T46n1935_001:0826c16": "釋籤云生佛在心亦定屬因耶。",
    "T46n1935_001:0826c17": "問仁立鑽火之喻。意執於火唯是所鑽所出。",
    "T46n1935_001:0826c18": "而不知出已燒木。復是能燒觀陰顯理。本欲",
    "T46n1935_001:0826c19": "滅陰理顯。陰滅理非能滅耶。",
    "T46n1935_001:0826c20": "問輔行既用器械權謀。及以將身喻止觀及",
    "T46n1935_001:0826c21": "以諦理。此三俱運方破三賊。因何身力獨非",
    "T46n1935_001:0826c22": "能破耶。",
    "T46n1935_001:0826c23": "問仁執了陰是理所以觀之。不知此是妙解。",
    "T46n1935_001:0826c24": "若欲立行須且立陰觀陰顯理。豈云觀理顯",
    "T46n1935_001:0826c25": "理鑽火出火耶。",
    "T46n1935_001:0826c26": "問辨訛云。三千是妄法今云是所顯之理因",
    "T46n1935_001:0826c27": "誰解耶。",
    "T46n1935_001:0826c28": "問初棄於陰明具三千。後依妙境起誓安心",
    "T46n1935_001:0826c29": "等。豈非妙境對。陰為能對九為所耶。",
    "T46n1935_001:0827a01": "問仁執心具三千色無三千。且心與色皆是",
    "T46n1935_001:0827a02": "真如隨緣而造。豈一片具德真如造心。一片",
    "T46n1935_001:0827a03": "不具德真如造色。不爾何故心具色無耶。",
    "T46n1935_001:0827a04": "問若色不具三千。何故妙經疏十二入各具",
    "T46n1935_001:0827a05": "千如耶。",
    "T46n1935_001:0827a06": "問若執入義帶心。妙樂那云界亦各具耶。",
    "T46n1935_001:0827a07": "問既許不情體遍無情體。既遍已具那不遍。",
    "T46n1935_001:0827a08": "豈有一分不具德體遍於無情。不爾那執色",
    "T46n1935_001:0827a09": "無三千耶。",
    "T46n1935_001:0827a10": "問金錍本立無情有佛性。豈獨有不具三千",
    "T46n1935_001:0827a11": "之性。若爾不名有果人之性也莫違宗否。",
    "T46n1935_001:0827a12": "問能造之心既由全理而起。故能具三千。色",
    "T46n1935_001:0827a13": "是全理之心而起。那不具三千能生樹根。既",
    "T46n1935_001:0827a14": "具四微所生枝條。豈不具四微耶。",
    "T46n1935_001:0827a15": "問他約能造論於唯識。故無唯色之義。今既",
    "T46n1935_001:0827a16": "約具論於唯識。故有唯色之義。既許唯色那",
    "T46n1935_001:0827a17": "無三千耶。",
    "T46n1935_001:0827a18": "問豈以色不造心等。故便不得云色具三千。",
    "T46n1935_001:0827a19": "便不名法界中道。及不名唯色耶。豈以波結",
    "T46n1935_001:0827a20": "為氷暫不流動。便謂不具波性耶。",
    "T46n1935_001:0827a21": "問心具於色色是妙色。既是妙色那無三千",
    "T46n1935_001:0827a22": "耶。",
    "T46n1935_001:0827a23": "問觀陰為妙境。攝彼無情同為佛乘蓋顯法",
    "T46n1935_001:0827a24": "法皆具三千。若無情不具那為佛乘耶。",
    "T46n1935_001:0827a25": "問四念處內外二觀之後結歸心者。蓋捨旁",
    "T46n1935_001:0827a26": "從正。捨難從易。外觀破於內著。豈全不觀外",
    "T46n1935_001:0827a27": "耶。",
    "T46n1935_001:0827a28": "問荊溪云。四教中圓。奚甞不云三處具法。邪",
    "T46n1935_001:0827a29": "師執此立頓頓觀。却抑四教中圓。唯論心具",
    "T46n1935_001:0827b01": "二處不具。仁立心具三千色無三千。是不及",
    "T46n1935_001:0827b02": "彼師所見。以彼元知隨觀即具。但不合立為",
    "T46n1935_001:0827b03": "頓頓耳。仁全不知此義。望彼邪師千里萬里。",
    "T46n1935_001:0827b04": "更何分疎耶。",
    "T46n1935_001:0827b05": "問予據破於著內著外之文。遂立恐心外向。",
    "T46n1935_001:0827b06": "復遵唯識唯色之教。乃云心具色具。何得以",
    "T46n1935_001:0827b07": "樏隔見。誣獨頭為謗耶。",
    "T46n1935_001:0827b08": "問內心遍攝觀成。更論歷外者。猶居因位故",
    "T46n1935_001:0827b09": "也。雖約理融寧無事境。唯遍游歷而任運見",
    "T46n1935_001:0827b10": "理。既云任運那以巡檢覆察釋於歷耶。",
    "T46n1935_001:0827b11": "問內外不二門標列牒釋。二種境觀文義顯",
    "T46n1935_001:0827b12": "然。何得但對義例淨心外歷。及止觀例餘陰",
    "T46n1935_001:0827b13": "入國土方等。歷旛壇等耶。",
    "T46n1935_001:0827b14": "問若色心門明內觀畢。何故次門方標列二",
    "T46n1935_001:0827b15": "境。逐一牒釋耶。",
    "T46n1935_001:0827b16": "問若先了等文為結前生後者。既云先了外",
    "T46n1935_001:0827b17": "色心一念無念。則結前已泯合畢。因何內體",
    "T46n1935_001:0827b18": "三千即空假中。生後之文又對泯合是何道",
    "T46n1935_001:0827b19": "理。",
    "T46n1935_001:0827b20": "問示珠以外觀豁同真淨是六根淨位。則成",
    "T46n1935_001:0827b21": "結前外觀至六根已。方乃生後令修內觀。豈",
    "T46n1935_001:0827b22": "名字全無內觀耶。",
    "T46n1935_001:0827b23": "問內外門立二境觀。乃加功研習之義。那對",
    "T46n1935_001:0827b24": "任運泯合之文耶。",
    "T46n1935_001:0827b25": "問色心門無修觀相。那對內心正觀。內外門",
    "T46n1935_001:0827b26": "二種觀境分明。因何却對傍歷外觀耶。",
    "T46n1935_001:0827b27": "問仁執色心門明內觀對實相觀。內外門明",
    "T46n1935_001:0827b28": "外觀對唯識觀。且義例實相唯識二觀。既且",
    "T46n1935_001:0827b29": "約內心修之。則二觀俱在色心門。豈非內外",
    "T46n1935_001:0827c01": "門全不明觀法耶。",
    "T46n1935_001:0827c02": "問四念處令著外者。修唯識觀。著內者。修",
    "T46n1935_001:0827c03": "唯色觀。豈得特違教文將唯識為外觀耶。",
    "T46n1935_001:0827c04": "問仁今議論特扶先師之義。示珠既判色心",
    "T46n1935_001:0827c05": "門未論觀法。內外門方對境明觀。今何違彼",
    "T46n1935_001:0827c06": "自立色心門。明內心正觀。內外門但示外境",
    "T46n1935_001:0827c07": "旁歷之觀耶。",
    "T46n1935_001:0827c08": "問示珠判外觀豁。同真淨名六根觀成位。則",
    "T46n1935_001:0827c09": "外已泯合。仁何違彼自立。次文內觀方是泯",
    "T46n1935_001:0827c10": "合耶。",
    "T46n1935_001:0827c11": "問示殊自於外境。明觀成相於義無虧。仁何",
    "T46n1935_001:0827c12": "乖義苦破師耶。",
    "T46n1935_001:0827c13": "問若示珠釋不二門。有乖發揮廢觀心自敗。",
    "T46n1935_001:0827c14": "何故拌入地獄強諍非義耶。",
    "T46n1935_001:0827c15": "問心佛眾生既是事用故分高下廣狹。初心",
    "T46n1935_001:0827c16": "修觀遂有難易去取。若三種三千本來融攝。",
    "T46n1935_001:0827c17": "因何內觀但觀已之三千未攝。生佛三千外",
    "T46n1935_001:0827c18": "觀但觀彼彼三千。未與己心三千泯合。至第",
    "T46n1935_001:0827c19": "二再觀內境。方得彼此泯合此之邪曲之見",
    "T46n1935_001:0827c20": "還與一家觀法合否。",
    "T46n1935_001:0827c21": "問若心佛眾生事相。既別三處理性。又殊則",
    "T46n1935_001:0827c22": "人人各住法法不融。約何義說三無差別。獨",
    "T46n1935_001:0827c23": "頭樏隔推與誰耶。",
    "T46n1935_001:0827c24": "問大意約三無差別染淨明其假觀。此假空",
    "T46n1935_001:0827c25": "中明三諦觀。仁何違彼內觀不觀生佛三千。",
    "T46n1935_001:0827c26": "違文違義何可言耶。",
    "T46n1935_001:0827c27": "問事境暫隔。故扶宗云。初觀內心未涉外境。",
    "T46n1935_001:0827c28": "仁何破云理境本融生佛同趣。內觀如何作",
    "T46n1935_001:0827c29": "意去取耶。",
    "T46n1935_001:0828a01": "問今執內觀未觀生佛三千。何故辨訛更令",
    "T46n1935_001:0828a02": "內觀託彼色心依正。豈非其時全不識內外",
    "T46n1935_001:0828a03": "二境耶。",
    "T46n1935_001:0828a04": "問仁於前書。數將止觀例餘界入國土。及方",
    "T46n1935_001:0828a05": "等旛壇以為外觀。豈此外境非己依正。尚違",
    "T46n1935_001:0828a06": "自語寧會圓宗耶。",
    "T46n1935_001:0828a07": "問義例本論色心不二之觀。先觀內心約心",
    "T46n1935_001:0828a08": "融色明不二觀。次歷色等任運各融。本既不",
    "T46n1935_001:0828a09": "論三法之觀。何以初觀己心次歷生佛。豈非",
    "T46n1935_001:0828a10": "不解看讀耶。",
    "T46n1935_001:0828a11": "問仁於前書。堅執內外二觀並修。方名事理",
    "T46n1935_001:0828a12": "不二。今那改云內心理觀。自說事理不二。豈",
    "T46n1935_001:0828a13": "非竊予之義為己見耶。",
    "T46n1935_001:0828a14": "問實相唯識。用觀雖殊妙解無別。那云觀唯",
    "T46n1935_001:0828a15": "識者。未能即了一切唯心。但隨自意四運推",
    "T46n1935_001:0828a16": "檢。若爾與通教觀心何異耶。",
    "T46n1935_001:0828a17": "問辨訛既將揀境中。心造諸法便為妙境中",
    "T46n1935_001:0828a18": "一念三千。又以託外依正色心便為內觀之",
    "T46n1935_001:0828a19": "境。還是不分事理二造內外二境耶。",
    "T46n1935_001:0828a20": "問既遭問疑書難。便改轉云所造諸法者。理",
    "T46n1935_001:0828a21": "具名造實非事造。又云所言三千者。即是所",
    "T46n1935_001:0828a22": "具三千名造。實非外境事造。此是欺心轉計",
    "T46n1935_001:0828a23": "否。",
    "T46n1935_001:0828a24": "問辨訛難於恐心外向之義。云何不恐心外",
    "T46n1935_001:0828a25": "向。但云託彼心即空即中。彼心既是生佛之",
    "T46n1935_001:0828a26": "心。豈託彼心便非外向耶。此時還知二境",
    "T46n1935_001:0828a27": "否。",
    "T46n1935_001:0828a28": "問辨訛云。色心之境俱觀。此時還知揀境之",
    "T46n1935_001:0828a29": "意耶。",
    "T46n1935_001:0828b01": "問仁今轉云。觀理攝事者乃是甘伏。予云。但",
    "T46n1935_001:0828b02": "觀理具自然攝於事造。不可遍將事造諸法",
    "T46n1935_001:0828b03": "為觀所託境。前那頻難未涉二修事造耶。",
    "T46n1935_001:0828b04": "問仁今復云遍攬諸法。專觀能造之心。意以",
    "T46n1935_001:0828b05": "遍攬之言。欲成色心之境俱觀之義。且遍攬",
    "T46n1935_001:0828b06": "諸法乃是妙解。總攝諸法歸心。若論修觀須",
    "T46n1935_001:0828b07": "的揀陰境。而觀用觀遍攬。豈免俱觀之失",
    "T46n1935_001:0828b08": "耶。",
    "T46n1935_001:0828b09": "問義例先了萬法唯心方可觀心。仁前定云",
    "T46n1935_001:0828b10": "先了屬解。觀心是行今之遍攬那非解耶。",
    "T46n1935_001:0828b11": "問仁今復云。若了一心即見諸法。意成色心",
    "T46n1935_001:0828b12": "內外俱為觀境。既云若了一心。顯是初唯觀",
    "T46n1935_001:0828b13": "心未涉他境。即見諸法者。乃是了悟一心具",
    "T46n1935_001:0828b14": "攝諸法。豈是所託事境耶。",
    "T46n1935_001:0828b15": "問若觀內心理具攝一切法。便為色心之境。",
    "T46n1935_001:0828b16": "俱觀內外之法皆託者。或修內觀不入。更將",
    "T46n1935_001:0828b17": "何法為境觀之顯理耶。",
    "T46n1935_001:0828b18": "問若言觀內心理具。雖攝外境事造。不妨修",
    "T46n1935_001:0828b19": "外觀時。的就外境事造。觀之顯理。若爾者正",
    "T46n1935_001:0828b20": "合予之所立非初作觀。便觀依正諸法。及未",
    "T46n1935_001:0828b21": "涉二修事相。何頻妄破耶。",
    "T46n1935_001:0828b22": "問若不暫分內外二境。但以理攝便云俱觀",
    "T46n1935_001:0828b23": "者。或用正觀歷眾緣時。何異未歷時耶。",
    "T46n1935_001:0828b24": "問仁立外觀只是觀色歸心。仁立內觀亦是",
    "T46n1935_001:0828b25": "攬外歸內。二觀如何分耶。",
    "T46n1935_001:0828b26": "問義例本為邪解之師。錯謂止觀釋名已下。",
    "T46n1935_001:0828b27": "皆是漸圓乃將十二部經觀心之文。立頓頓",
    "T46n1935_001:0828b28": "觀修道即得。既謂九章帶漸。終不取彼方便",
    "T46n1935_001:0828c01": "正修。十境十乘度入。事法觀中修習。此師又",
    "T46n1935_001:0828c02": "云頻將二頓問人人無答者。終不肯咨稟良",
    "T46n1935_001:0828c03": "師口訣。只據見文一句為頓頓觀修道即得。",
    "T46n1935_001:0828c04": "遂斥之為壞驢車也。若稟師氏取彼止觀方",
    "T46n1935_001:0828c05": "便。十境十乘細釋成乎妙觀。豈是驢車餘文。",
    "T46n1935_001:0828c06": "或有此斥皆潛防此計。乃言止觀一部為妙",
    "T46n1935_001:0828c07": "行者。皆為防於不取大部。銷通便以一句為",
    "T46n1935_001:0828c08": "足者也。那例破事法觀心不得修習。儻得知",
    "T46n1935_001:0828c09": "識決通。豈亦成壞驢車耶。",
    "T46n1935_001:0828c10": "問仁執金錍須善一家宗途。方可委究行門",
    "T46n1935_001:0828c11": "始末之語。謂須讀止觀者。且妙境最邃尚於",
    "T46n1935_001:0828c12": "言下開通。儻再請餘乘。豈聞說不解。而執須",
    "T46n1935_001:0828c13": "讀止觀部帙耶。",
    "T46n1935_001:0828c14": "問懺儀既云。不入三昧但誦持故。南嶽云。散",
    "T46n1935_001:0828c15": "心誦法華。不入禪三昧。亦見普賢身。那云於",
    "T46n1935_001:0828c16": "誦持時修十乘耶。請細看廣難一一答之。",
    "T46n1935_001:0828c17": "問荊溪自云。面授口訣非後代所堪。今懸敘",
    "T46n1935_001:0828c18": "私記。決事法觀道有何失耶。",
    "T46n1935_001:0828c19": "問妙玄觀心一釋令即聞即修。何得以聲聞",
    "T46n1935_001:0828c20": "悟入稍難而便不許委銷事法勸人修觀耶。",
    "T46n1935_001:0828c21": "問大師說禪門六妙門。小止觀既各有人修。",
    "T46n1935_001:0828c22": "說諸文事法觀門。何獨無人修耶。",
    "T46n1935_001:0828c23": "問大師在日聞事法觀既能修行。滅後聞之",
    "T46n1935_001:0828c24": "豈不能即修耶。",
    "T46n1935_001:0828c25": "問若據陳都機緣減少。豈獨今日無機。抑亦",
    "T46n1935_001:0828c26": "玉泉虛唱傳法本令誘物。而却約時退人還",
    "T46n1935_001:0828c27": "善為師否。",
    "T46n1935_001:0828c28": "問輔行云。若依五略修行證果。能利他者自",
    "T46n1935_001:0828c29": "是一途。此指不須廣聞為自是一途。何得類",
    "T46n1935_001:0829a01": "同頑境。踏心之一途耶。",
    "T46n1935_001:0829a02": "問若執方便純解無行者。或習方便時欲蓋",
    "T46n1935_001:0829a03": "數起。還須用圓觀呵棄否。或因慈悟理還入",
    "T46n1935_001:0829a04": "位否況云初心即可修習仍結六即耶。",
    "T46n1935_001:0829a05": "問夫論法門須求其意。不可以名相多少。為",
    "T46n1935_001:0829a06": "論釋名等四章三觀名相雖多。意謂生於止",
    "T46n1935_001:0829a07": "觀之解釋。法無眾生名相雖少。意成中道生",
    "T46n1935_001:0829a08": "空之觀。得意之師依章善消。豈不成乎解行",
    "T46n1935_001:0829a09": "耶。",
    "T46n1935_001:0829a10": "問仁用違文背義各十段文難。子不尋止觀",
    "T46n1935_001:0829a11": "即修附法。若得良師取意決通何須尋讀止",
    "T46n1935_001:0829a12": "觀。既蒙勸進可不即修此義。既成更問何",
    "T46n1935_001:0829a13": "耶。",
    "T46n1935_001:0829a14": "問始從發揮至答疑書。皆以談於妙性真理",
    "T46n1935_001:0829a15": "便為觀心。因何改云觀六識妄心。成三諦真",
    "T46n1935_001:0829a16": "心。此義因誰解耶。",
    "T46n1935_001:0829a17": "問始從扶宗觀。於一念識心及諸義狀。皆立",
    "T46n1935_001:0829a18": "因心為境。那枉抑予不許觀於妄心。仁於何",
    "T46n1935_001:0829a19": "時說觀妄心予不許耶。",
    "T46n1935_001:0829a20": "問示珠既云心非因果。還是偏指清淨真如",
    "T46n1935_001:0829a21": "否。",
    "T46n1935_001:0829a22": "問若轉計云色由心造。但示心即妙理者。自",
    "T46n1935_001:0829a23": "己報色且由心造。生佛各有能造之心。何不",
    "T46n1935_001:0829a24": "皆即妙理。何故定作因果事釋耶。",
    "T46n1935_001:0829a25": "問予立三法各具二造。何文謂生佛約色論",
    "T46n1935_001:0829a26": "造。豈非三各二造。示珠全無此義。仁欲翻",
    "T46n1935_001:0829a27": "為己見說之。遂先加誙色造之失。作偷義之",
    "T46n1935_001:0829a28": "計。便自約心各論二造此之賊心。仁當自省",
    "T46n1935_001:0829a29": "謂無報耶。",
    "T46n1935_001:0829b01": "問示珠何文。曾言生佛約心論能造耶。",
    "T46n1935_001:0829b02": "問三法各論二造。互具互攝方名無差。示珠",
    "T46n1935_001:0829b03": "於六義中心之事造尚不全。以約心論能造",
    "T46n1935_001:0829b04": "故。餘之五義本非擬議還甘伏否。",
    "T46n1935_001:0829b05": "問示珠設問本定經中三無差語。為就三人",
    "T46n1935_001:0829b06": "論。為約一人說答中約心迷悟論生佛畢。即",
    "T46n1935_001:0829b07": "明判云示本末因果不二。故云三無差別豈",
    "T46n1935_001:0829b08": "非定判。經中三法在於一人。那得抵諱翻轉",
    "T46n1935_001:0829b09": "作了己知他救之耶。",
    "T46n1935_001:0829b10": "問既不約因心。論乎二造則不善了已。若例",
    "T46n1935_001:0829b11": "他亦以真心造事則不善知他。如此了知有",
    "T46n1935_001:0829b12": "何益耶。",
    "T46n1935_001:0829b13": "問妙玄三法皆判屬事。示珠何故作一理二",
    "T46n1935_001:0829b14": "事判耶。",
    "T46n1935_001:0829b15": "問止觀二境觀法。全在名字中。示因何答疑",
    "T46n1935_001:0829b16": "書五番言修二觀。皆在觀行五品位中。偶一",
    "T46n1935_001:0829b17": "迴云五品初心便自歸觀行。那於今來改轉。",
    "T46n1935_001:0829b18": "將五品初心却為名字。既朗自結歸觀行。如",
    "T46n1935_001:0829b19": "何翻改為名字耶。",
    "T46n1935_001:0829b20": "問止觀八種觀成顯云初品。因何答疑書五",
    "T46n1935_001:0829b21": "番。言觀成皆在相似。況五番說五品方修二",
    "T46n1935_001:0829b22": "觀。却言初品觀成。誰不知之得非彰灼欺誑",
    "T46n1935_001:0829b23": "耶。",
    "T46n1935_001:0829b24": "問不二門結境智行。三法相符設位簡濫。豈",
    "T46n1935_001:0829b25": "非六即之位揀三法之濫。況證果起用不離",
    "T46n1935_001:0829b26": "三法。仁何抑之但在凡位耶。",
    "T46n1935_001:0829b27": "問若境智行局在初住前位。因何妙樂通果",
    "T46n1935_001:0829b28": "說耶。",
    "T46n1935_001:0829b29": "問若智局在名字不通後位。豈可行時全無",
    "T46n1935_001:0829c01": "於目。若二凡無智。則名字無境。豈非五即皆",
    "T46n1935_001:0829c02": "無佛性耶。",
    "T46n1935_001:0829c03": "問若位位中以正行為智。將助行為行明智",
    "T46n1935_001:0829c04": "妙。既至極果行妙。因何更明正行。又妙樂智",
    "T46n1935_001:0829c05": "三既在妙覺。豈等覺來唯修助行耶。",
    "T46n1935_001:0829c06": "問仁執正釋三法全無修二性一。今那自許",
    "T46n1935_001:0829c07": "八種三法是修二性一耶。",
    "T46n1935_001:0829c08": "問不二門本論一切三法離合。仁堅執只約",
    "T46n1935_001:0829c09": "三因說離合。今那八種有離合耶。",
    "T46n1935_001:0829c10": "問今觀心前。先約離明觀識。次約合示歷法。",
    "T46n1935_001:0829c11": "豈須就前離論於後合。如正釋三智約離。次",
    "T46n1935_001:0829c12": "釋三因約合。豈云離則三智。合則緣了。豈",
    "T46n1935_001:0829c13": "智唯空行惟假耶。",
    "T46n1935_001:0829c14": "問若合三智之解為了。三脫之行為緣。顯發",
    "T46n1935_001:0829c15": "性三為正。如此約開論合有何等過。那得枉",
    "T46n1935_001:0829c16": "云開則三觀合則空假耶。",
    "T46n1935_001:0829c17": "問妙玄云。生佛高廣難觀觀心則易。此玄",
    "T46n1935_001:0829c18": "十種果法正當太高。那云談此便不用觀心",
    "T46n1935_001:0829c19": "耶。",
    "T46n1935_001:0829c20": "問諸文事法之後所明觀心。豈非捨難取易。",
    "T46n1935_001:0829c21": "仁廢觀心自以果法為理觀。豈非捨易取難",
    "T46n1935_001:0829c22": "耶。",
    "T46n1935_001:0829c23": "問十義書引淨名玄。約教明三身三脫為事",
    "T46n1935_001:0829c24": "解。後更約觀心明三身三脫。仁但謂彼之事",
    "T46n1935_001:0829c25": "解。與今三涅槃惑畢竟不生等不齊。何不具",
    "T46n1935_001:0829c26": "說不齊之義耶。",
    "T46n1935_001:0829c27": "問仁今又云。淨名玄三身與法無眾生義齊",
    "T46n1935_001:0829c28": "否。未知欲與彼事釋觀釋何義論齊不齊何",
    "T46n1935_001:0829c29": "不顯說耶。",
    "T46n1935_001:0830a01": "問此玄十法約乎果證。該及迷因其間。具示",
    "T46n1935_001:0830a02": "自行化他。若智若行何得名為於諸佛法邊。",
    "T46n1935_001:0830a03": "直談理性耶。",
    "T46n1935_001:0830a04": "問妙玄起五心中乃先出觀心。一解之意觀",
    "T46n1935_001:0830a05": "心解中既皆約陰論觀。何得以不待陰境銷。",
    "T46n1935_001:0830a06": "於起五心中不待觀境之文。",
    "T46n1935_001:0830a07": "問釋籤不待觀境方名修觀。乃是預出觀解",
    "T46n1935_001:0830a08": "之意。實未正明觀解。何得輒謂是觀心之式",
    "T46n1935_001:0830a09": "樣耶。",
    "T46n1935_001:0830a10": "問若轉計云自道不待揀云陰境。不道不待",
    "T46n1935_001:0830a11": "通示陰境且釋籤。今消示陰之文皆入觀門。",
    "T46n1935_001:0830a12": "若不揀陰那得入於觀門耶。",
    "T46n1935_001:0830a13": "問彼觀心文云。三界無別法皆是一心作。止",
    "T46n1935_001:0830a14": "觀大意皆以此示揀陰。妙玄觀心何獨非耶。",
    "T46n1935_001:0830a15": "又既在觀心文中。豈以願境及生解銷之耶。",
    "T46n1935_001:0830a16": "問仁轉計云。自是久修止觀行人。攝法入於",
    "T46n1935_001:0830a17": "三千三諦。心中不待玄文揀示陰境。此說甚",
    "T46n1935_001:0830a18": "違釋籤自令講者銷入觀門。乃是宗師取意",
    "T46n1935_001:0830a19": "揀示故不待止觀教文故云即聞即修。那云",
    "T46n1935_001:0830a20": "學者自能。",
    "T46n1935_001:0830a21": "問仁又報云。未習止觀。即聞事法乃知。須依",
    "T46n1935_001:0830a22": "止觀修之。此則固違妙玄即聞即修之說。既",
    "T46n1935_001:0830a23": "須待止觀揀境示妙教文。豈非又違釋籤。不",
    "T46n1935_001:0830a24": "待觀境之語耶。",
    "T46n1935_001:0830a25": "問若不攝事法入乎陰。心修觀顯發。何名攝",
    "T46n1935_001:0830a26": "事成理耶。",
    "T46n1935_001:0830a27": "問若云不待觀境之文。是觀心式樣者。縱云",
    "T46n1935_001:0830a28": "不待陰境。豈不待精進而修耶。",
    "T46n1935_001:0830a29": "問諸事法觀未明。揀境尚須精進修之。此玄",
    "T46n1935_001:0830b01": "觀心既揀那不可修耶。",
    "T46n1935_001:0830b02": "問既許不二門。撮乎十妙為止觀大體。那不",
    "T46n1935_001:0830b03": "許諸得意。師將十門妙意入事法中為觀體",
    "T46n1935_001:0830b04": "耶。",
    "T46n1935_001:0830b05": "問大師說此十法開解之。後即合策眾觀心",
    "T46n1935_001:0830b06": "故有觀法。章安制大經玄義。既非對眾時節。",
    "T46n1935_001:0830b07": "又艱但宣教義託後師氏。比望餘部示人。學",
    "T46n1935_001:0830b08": "者因茲諳練。豈是自尋諸部耶。",
    "T46n1935_001:0830b09": "問初習玄疏事法之觀人師取其止觀通釋。",
    "T46n1935_001:0830b10": "如引眾經說乎止觀修入者。豈名眾經修入",
    "T46n1935_001:0830b11": "耶。",
    "T46n1935_001:0830b12": "問若先習止觀未悟。今歷事法觀門得悟。如",
    "T46n1935_001:0830b13": "將無生觀法度入生門。豈名無生門悟耶。",
    "T46n1935_001:0830b14": "問予引義例唯達法性不云達陰。既是端坐",
    "T46n1935_001:0830b15": "十乘。豈不達陰為法性。用例攝事成理雖不",
    "T46n1935_001:0830b16": "云入陰。後觀解中既立陰境。驗須攝事入陰",
    "T46n1935_001:0830b17": "觀理。方名攝事成理。仁那枉云意謂法性不",
    "T46n1935_001:0830b18": "關三千耶。",
    "T46n1935_001:0830b19": "問仁答疑書中引此文。正圓談法性義同理",
    "T46n1935_001:0830b20": "觀。理觀既不達陰驗。仁當時不知約行須觀",
    "T46n1935_001:0830b21": "陰心。若不爾者。何故。引此證無陰理觀耶。",
    "T46n1935_001:0830b22": "問妙玄以三軌通十法。此玄以無量甚深法性",
    "T46n1935_001:0830b23": "貫十法。因何此中獨得云以法性融法耶。",
    "T46n1935_001:0830b24": "問若妙玄尚不以法性融圓果十法。何能融",
    "T46n1935_001:0830b25": "餘因果。又何能開二乘耶。",
    "T46n1935_001:0830b26": "問答疑書明說彼玄不以法性融故。故用觀",
    "T46n1935_001:0830b27": "心觀前十法。今那轉云觀三教三軌。及援引",
    "T46n1935_001:0830b28": "文相耶。",
    "T46n1935_001:0830b29": "問妙玄三教三軌。既云從一開三。又一一皆",
    "T46n1935_001:0830c01": "以如來藏攝。何得却用觀心融之。此玄三教",
    "T46n1935_001:0830c02": "十法。未云從實開出未成藏理融攝。何以却",
    "T46n1935_001:0830c03": "不用觀心融耶。",
    "T46n1935_001:0830c04": "問義例自云託事導情。何得自撰附法觀情",
    "T46n1935_001:0830c05": "耶。",
    "T46n1935_001:0830c06": "問若託事一向導情全無修相。何故耆山觀",
    "T46n1935_001:0830c07": "中。令於此明方便正修耶。",
    "T46n1935_001:0830c08": "問縱云附汝遣執教忘行之情者。妙玄十法",
    "T46n1935_001:0830c09": "皆以一念。用六即辨至極果。何故更用觀心",
    "T46n1935_001:0830c10": "示行。此玄但約信解說四教法相。何能自遣",
    "T46n1935_001:0830c11": "忘行之情。那無觀心示行耶。",
    "T46n1935_001:0830c12": "問妙玄十法附妙法題那非理融。此玄十法",
    "T46n1935_001:0830c13": "附世金喻。却得是理融耶。",
    "T46n1935_001:0830c14": "問止觀結題說為結文相。事法觀心處處言",
    "T46n1935_001:0830c15": "為行立。令即聞即修安輒類之耶。",
    "T46n1935_001:0830c16": "問發心中觀心約自己心數。眾生明乎與拔",
    "T46n1935_001:0830c17": "之觀。那自撰為結其文相及示行耶。",
    "T46n1935_001:0830c18": "問仁元執云。此玄所談十法。純是理觀直顯",
    "T46n1935_001:0830c19": "心性超過妙玄。故廢附法觀心。今何全同",
    "T46n1935_001:0830c20": "法界次第。列諸法數却是學三觀者。自用觀",
    "T46n1935_001:0830c21": "法融之則成。此玄全不談理觀全不顯心性。",
    "T46n1935_001:0830c22": "乃自發揮至今義狀所說一時傾敗。此文觀",
    "T46n1935_001:0830c23": "心自成真說。",
    "T46n1935_001:0830c24": "此之義目並是自來廢立觀心之意。儻於此",
    "T46n1935_001:0830c25": "問不能酬答。及答不盡理則顯妄破觀心正",
    "T46n1935_001:0830c26": "文。仍以上人心行多奸言詞無準。已墮之義",
    "T46n1935_001:0830c27": "隱覆不言縱答之文。復多輒改使鑑覽。稍分",
    "T46n1935_001:0830c28": "於得失討論未息於往來。故今列數於前。冀",
    "T46n1935_001:0830c29": "答無缺略演義於後知。問有因由請上人。只",
    "T46n1935_001:0831a01": "將所列問詞實書前項。用所陳答語即寫次",
    "T46n1935_001:0831a02": "文。休將己義前書如不善消文之類。莫謂後",
    "T46n1935_001:0831a03": "科兼答如直顯心性之流。庶邪正之甄分俾",
    "T46n1935_001:0831a04": "勝負之明白。須臻極理必見所歸。唯願上人",
    "T46n1935_001:0831a05": "正直修心流通勗念。莫顧一期之虛譽。仰扶",
    "T46n1935_001:0831a06": "千載之真宗。使教觀之不空見說行之並運。",
    "T46n1935_001:0831a07": "損益即大罪福不輕。須取證於神明豈強行",
    "T46n1935_001:0831a08": "於呪詛。若心無諛諂任呪之無徵。或意有誑",
    "T46n1935_001:0831a09": "欺必言之速驗請揣。尋昔見比對今。言儻用",
    "T46n1935_001:0831a10": "實解以廢教文罪應少薄。或縱欺心而毀方",
    "T46n1935_001:0831a11": "等禍必不遲切。宜審思莫侮聖法。悟與未悟",
    "T46n1935_001:0831a12": "酬與不酬。速望迴音即有徵索或作徵索也。",
    "T46n1935_001:0831a13": "法智遺編觀心二百問"
}