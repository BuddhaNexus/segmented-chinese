{
    "T01n0025_005:0387b09": "起世因本經卷第五",
    "T01n0025_005:0387b11": "隋天竺沙門達摩笈多譯",
    "T01n0025_005:0387b12": "諸龍金翅鳥品第五",
    "T01n0025_005:0387b13": "「復次，諸比丘！一切諸龍，有四種生。何等為",
    "T01n0025_005:0387b14": "四？一者卵生、二者胎生、三者濕生、四者化",
    "T01n0025_005:0387b15": "生，如此名為四種生龍。諸比丘！其金翅鳥，",
    "T01n0025_005:0387b16": "亦四種生，所謂卵生、胎生、濕生及以化生，",
    "T01n0025_005:0387b17": "此等名為彼金翅鳥有四種生。諸比丘！大海",
    "T01n0025_005:0387b18": "水底有娑伽羅龍王宮殿，縱廣正等八萬由",
    "T01n0025_005:0387b19": "旬，七重垣牆、七重欄楯，周匝莊嚴，七重寶鈴，",
    "T01n0025_005:0387b20": "間錯珠網。復有七重多羅行樹，扶踈蔭映之",
    "T01n0025_005:0387b21": "所圍繞，妙色可觀，眾寶莊挍，所謂金銀琉璃、",
    "T01n0025_005:0387b22": "頗梨赤真珠、車璩馬瑙等，七寶所成。於彼四",
    "T01n0025_005:0387b23": "方各有諸門，而彼諸門，有諸重閣樓觀却敵，",
    "T01n0025_005:0387b24": "有諸園苑及以泉池。地與池中，各各皆有眾",
    "T01n0025_005:0387b25": "雜花草，行伍相當。復有諸樹，種種葉華，",
    "T01n0025_005:0387b26": "種種眾果，種種香熏，種種諸鳥，各各自鳴。",
    "T01n0025_005:0387b27": "「諸比丘！彼須彌留山、佉低羅山，二山中間，有",
    "T01n0025_005:0387b28": "於難陀、優波難陀二大龍王宮殿住處，其處",
    "T01n0025_005:0387b29": "縱廣六千由旬，七重垣牆、七重欄楯，略說",
    "T01n0025_005:0387c01": "如前，乃至眾鳥各各自鳴。諸比丘！其大海北",
    "T01n0025_005:0387c02": "為諸龍王及諸一切金翅鳥王，有一大樹，其",
    "T01n0025_005:0387c03": "樹名曰居吒奢摩離(隋言麁聚)。彼之大樹，其本周",
    "T01n0025_005:0387c04": "圍有七由旬，其下入地二十由旬，其上出",
    "T01n0025_005:0387c05": "高一百由旬，枝葉遍覆五十由旬，其院縱廣",
    "T01n0025_005:0387c06": "五百由旬，七重牆塹，略說如前，乃至眾鳥，各",
    "T01n0025_005:0387c07": "各自鳴。諸比丘！彼居吒奢摩離大樹東面，有",
    "T01n0025_005:0387c08": "卵生龍及卵生金翅鳥諸宮殿住，宮各縱廣",
    "T01n0025_005:0387c09": "六百由旬，七重垣牆，略說如上，乃至眾鳥",
    "T01n0025_005:0387c10": "各各自鳴。",
    "T01n0025_005:0387c11": "「其居吒奢摩離大樹南面，有胎生龍及胎生",
    "T01n0025_005:0387c12": "金翅鳥諸宮殿住，亦各縱廣六百由旬，七重",
    "T01n0025_005:0387c13": "垣牆，略說如前，乃至眾鳥各各自鳴。其居",
    "T01n0025_005:0387c14": "吒奢摩離大樹西面，有濕生龍及濕生金翅",
    "T01n0025_005:0387c15": "鳥諸宮殿住，亦各縱廣六百由旬，七重垣",
    "T01n0025_005:0387c16": "牆，略說如前，乃至眾鳥各各自鳴。其居吒奢",
    "T01n0025_005:0387c17": "摩離大樹北面，有化生龍及化生金翅鳥諸",
    "T01n0025_005:0387c18": "宮殿住，亦各縱廣六百由旬，七重垣牆，略",
    "T01n0025_005:0387c19": "說如前，乃至眾鳥各各自鳴。",
    "T01n0025_005:0387c20": "「諸比丘！其彼卵生金翅鳥王，欲得搏取卵生",
    "T01n0025_005:0387c21": "龍時，於是即飛向居吒奢摩離大樹東面枝",
    "T01n0025_005:0387c22": "上，下觀海已，便以兩翅飛扇大海，水為之",
    "T01n0025_005:0387c23": "開二百由旬。海水開已，即便銜取卵生龍出，",
    "T01n0025_005:0387c24": "隨其所用，隨其所食。諸比丘！其諸卵生金翅",
    "T01n0025_005:0387c25": "鳥王，唯能取得卵生龍食，隨其所用，則不",
    "T01n0025_005:0387c26": "能取胎生之龍，及濕生龍、化生龍等。",
    "T01n0025_005:0387c27": "「諸比丘！其諸胎生金翅鳥王，若欲得取卵",
    "T01n0025_005:0387c28": "生龍者，即時飛向彼居吒奢摩離大樹東枝",
    "T01n0025_005:0387c29": "之上，下觀大海，即以兩翅飛扇大海，水為之",
    "T01n0025_005:0388a01": "開二百由旬，因而銜取卵生龍出，隨其所食。",
    "T01n0025_005:0388a02": "又復胎生金翅鳥王，若欲搏取胎生龍者，即",
    "T01n0025_005:0388a03": "便飛向彼居吒奢摩離大樹南枝上，下觀大",
    "T01n0025_005:0388a04": "海，即以兩翅飛扇大海，水為之開四百由旬，",
    "T01n0025_005:0388a05": "遂便銜取胎生龍出，隨其食用。諸比丘！其諸",
    "T01n0025_005:0388a06": "胎生金翅鳥王，唯能取得卵生諸龍及胎生",
    "T01n0025_005:0388a07": "龍，隨其所用，則不能得濕生諸龍、化生龍等。",
    "T01n0025_005:0388a08": "「諸比丘！其諸濕生金翅鳥王，若欲得取卵生",
    "T01n0025_005:0388a09": "龍時，爾時飛上彼居吒奢摩離大樹東枝上，",
    "T01n0025_005:0388a10": "以翅飛扇大海，水為之開二百由旬，開已銜",
    "T01n0025_005:0388a11": "取卵生龍用，隨其所食。又復濕生金翅之鳥，",
    "T01n0025_005:0388a12": "若欲得取胎生龍時，即便飛向彼居吒奢摩",
    "T01n0025_005:0388a13": "離大樹南枝上，以翅飛扇大海，水為之開四",
    "T01n0025_005:0388a14": "百由旬，開已銜取胎生龍食，隨其所用。又復",
    "T01n0025_005:0388a15": "濕生金翅之鳥，若欲得取濕生龍者，爾時飛",
    "T01n0025_005:0388a16": "向彼居吒奢摩離大樹西枝上，以翅飛扇大",
    "T01n0025_005:0388a17": "海，水為之開八百由旬，即便銜取濕生龍用，",
    "T01n0025_005:0388a18": "隨其所食。諸比丘！其諸濕生金翅之鳥，唯",
    "T01n0025_005:0388a19": "能得取卵生諸龍、胎生之龍、濕生龍等，隨其所",
    "T01n0025_005:0388a20": "用，隨其所食，唯不能得化生諸龍。",
    "T01n0025_005:0388a21": "「諸比丘！其諸化生金翅之鳥，若其欲得取卵",
    "T01n0025_005:0388a22": "生龍，爾時飛向彼居吒奢摩離大樹東枝上，",
    "T01n0025_005:0388a23": "以翅飛扇大海，水為之開二百由旬，即便銜",
    "T01n0025_005:0388a24": "取卵生龍食，隨其所用。又復化生金翅之鳥，",
    "T01n0025_005:0388a25": "若欲搏取胎生龍時，即便飛向彼居吒奢摩",
    "T01n0025_005:0388a26": "離大樹南枝上，以翅飛扇大海，水為之開四",
    "T01n0025_005:0388a27": "百由旬，時彼化生金翅之鳥，即便銜取胎生",
    "T01n0025_005:0388a28": "龍食，隨其所用。又復化生金翅之鳥，若欲得",
    "T01n0025_005:0388a29": "取濕生龍時，即便飛向彼居吒奢摩離大樹",
    "T01n0025_005:0388b01": "西枝上，以翅飛扇大海，水為之開八百由旬，",
    "T01n0025_005:0388b02": "即時銜取濕生龍食，隨其所用。又復化生金",
    "T01n0025_005:0388b03": "翅鳥王，若欲得取化生龍者，爾時即飛向彼",
    "T01n0025_005:0388b04": "居吒奢摩離大樹北面枝上，下觀於海，便以",
    "T01n0025_005:0388b05": "兩翅飛扇大海，水為之開一千六百由旬，即",
    "T01n0025_005:0388b06": "便銜取化生龍食，隨其所用。諸比丘！此等諸",
    "T01n0025_005:0388b07": "龍悉皆為彼金翅之鳥所取食噉。",
    "T01n0025_005:0388b08": "「諸比丘！別有諸龍，彼金翅鳥不能取得。所",
    "T01n0025_005:0388b09": "謂娑伽羅龍王，不曾為彼金翅鳥王之所驚",
    "T01n0025_005:0388b10": "動；又有難陀龍王、優波難陀龍王，此二龍王",
    "T01n0025_005:0388b11": "等，亦不為彼金翅鳥取；又復提頭賴吒龍王、",
    "T01n0025_005:0388b12": "阿那婆達多龍王等，亦不為彼金翅鳥王之",
    "T01n0025_005:0388b13": "所撮取。諸比丘！復有自餘諸龍王等，亦不",
    "T01n0025_005:0388b14": "為彼金翅鳥取，所謂摩多車迦等、德叉迦等",
    "T01n0025_005:0388b15": "羯勒拏憍多摩迦等、熾婆陀弗知梨迦等、商",
    "T01n0025_005:0388b16": "居波陀迦等、甘婆羅阿濕婆多羅二龍王等。",
    "T01n0025_005:0388b17": "諸比丘！更有自餘諸龍住處，彼等界中，亦復",
    "T01n0025_005:0388b18": "不為諸金翅鳥之所食噉。",
    "T01n0025_005:0388b19": "「諸比丘！於彼趣中有何因緣？而彼等輩生於",
    "T01n0025_005:0388b20": "龍中？諸比丘！有諸眾生，熏修龍因、受持龍",
    "T01n0025_005:0388b21": "戒、發起龍心、分別龍意，作是業已，為彼因緣",
    "T01n0025_005:0388b22": "所成熟故，當生龍中。復有一種，熏修金翅鳥",
    "T01n0025_005:0388b23": "因、受持金翅鳥戒、發起金翅鳥心、分別金",
    "T01n0025_005:0388b24": "翅鳥意，以是因緣身壞命終，即當生彼金翅",
    "T01n0025_005:0388b25": "鳥中。復有一種，熏修諸獸因、受持諸獸戒、",
    "T01n0025_005:0388b26": "發起諸獸心、習行諸獸業，分別諸獸意，彼",
    "T01n0025_005:0388b27": "以如是種種熏修諸獸戒、因、發起行業、成就",
    "T01n0025_005:0388b28": "心意，眾因緣故，身壞命終，即便生彼諸雜獸",
    "T01n0025_005:0388b29": "中。復有一種，熏修牛因、牛戒、牛業、牛心、牛意，",
    "T01n0025_005:0388c01": "略說如前，乃至分別，以是緣故，生於牛中。",
    "T01n0025_005:0388c02": "復有一種，熏修鷄、因鷄戒、鷄業、鷄心、鷄意，略",
    "T01n0025_005:0388c03": "說如前，乃至分別鷄心鷄業，以是因緣，當生",
    "T01n0025_005:0388c04": "鷄中。復有一種，熏修鵄鵂因、受鵄鵂戒、發",
    "T01n0025_005:0388c05": "起鵄鵂心、行鵄鵂業、分別鵄鵂意，以彼熏",
    "T01n0025_005:0388c06": "修鵄鵂業、受鵄鵂戒、起鵄鵂心、分別鵄鵂",
    "T01n0025_005:0388c07": "意故，以是因緣，捨身當生於鵄鵂中。諸比",
    "T01n0025_005:0388c08": "丘！復有一種，熏修月戒，或復熏修日戒、星宿",
    "T01n0025_005:0388c09": "戒、丈人戒，或復熏修默然戒，或有熏修大",
    "T01n0025_005:0388c10": "力天戒，或有熏修大丈夫戒，或有熏修入水",
    "T01n0025_005:0388c11": "戒，或有熏修供養日戒，或復熏修事行火",
    "T01n0025_005:0388c12": "戒，或修苦行諸穢濁處。彼熏修已，作如是",
    "T01n0025_005:0388c13": "念：『願我所修此等諸戒，月戒、日戒、星辰等戒，",
    "T01n0025_005:0388c14": "及默然戒、大力天戒、大丈夫戒、水戒、火戒，苦",
    "T01n0025_005:0388c15": "行穢濁，諸如是戒。我當作天，或得天報。』發",
    "T01n0025_005:0388c16": "此邪願。",
    "T01n0025_005:0388c17": "「諸比丘！復有一種，丈夫福伽羅等起邪願",
    "T01n0025_005:0388c18": "者，我今說彼，當向二處，若生地獄、若生畜",
    "T01n0025_005:0388c19": "生。諸比丘！復有一種沙門婆羅門等，作如是",
    "T01n0025_005:0388c20": "見、作如是言：『我及世間常。此是實，餘虛妄。』",
    "T01n0025_005:0388c21": "復有一種沙門婆羅門等，作如是見、作如是",
    "T01n0025_005:0388c22": "言：『我及世間，悉皆無常。此是實，餘虛妄。』復",
    "T01n0025_005:0388c23": "有一種沙門婆羅門，作如是見、作如是言：",
    "T01n0025_005:0388c24": "『我及世間常無常。此是實，餘虛妄。』復有一種",
    "T01n0025_005:0388c25": "沙門婆羅門，作如是見、作如是言：『我及世",
    "T01n0025_005:0388c26": "間非常非無常。此是實，餘虛妄。』",
    "T01n0025_005:0388c27": "「諸比丘！復有一種沙門婆羅門等，作如是見、",
    "T01n0025_005:0388c28": "作如是言：『我及世間有邊。此是實，餘虛妄。』",
    "T01n0025_005:0388c29": "復有一種沙門婆羅門等，作如是見、作如是",
    "T01n0025_005:0389a01": "言：『我及世間無有邊。此是實，餘虛妄。』復有",
    "T01n0025_005:0389a02": "一種沙門婆羅門等，作如是見、作如是言：",
    "T01n0025_005:0389a03": "『我及世間或有邊或無邊。此是實，餘虛妄。』復",
    "T01n0025_005:0389a04": "有一種沙門婆羅門等，作如是見、作如是言：",
    "T01n0025_005:0389a05": "『我及世間非有邊非無邊。此是實，餘虛妄。』",
    "T01n0025_005:0389a06": "「諸比丘！復有一種沙門婆羅門等，作如是見、",
    "T01n0025_005:0389a07": "作如是言：『命即是身。此是實，餘虛妄。』復有",
    "T01n0025_005:0389a08": "一種沙門婆羅門等，作如是見、作如是言：『命",
    "T01n0025_005:0389a09": "異身異。此是實，餘虛妄。』復有一種沙門婆羅",
    "T01n0025_005:0389a10": "門等，作如是見、作如是言：『有命有身。此是",
    "T01n0025_005:0389a11": "實，餘虛妄。』復有一種沙門婆羅門等，作如是",
    "T01n0025_005:0389a12": "見、作如是言：『無命無身。此是實，餘虛妄。』復",
    "T01n0025_005:0389a13": "有一種沙門婆羅門等，作如是見、作如是言：",
    "T01n0025_005:0389a14": "『如來死後有有。此是實，餘虛妄。』復有一種沙",
    "T01n0025_005:0389a15": "門婆羅門等，作如是見、作如是言：『如來死",
    "T01n0025_005:0389a16": "後無有有。此是實，餘虛妄。』復有一種沙門婆",
    "T01n0025_005:0389a17": "羅門等，作如是見、作如是言：『如來死後，或",
    "T01n0025_005:0389a18": "有有，或無有有。此是實，餘虛妄。』復有一種",
    "T01n0025_005:0389a19": "沙門婆羅門等，作如是見、作如是言：『如來死",
    "T01n0025_005:0389a20": "後，非有有非無有有。此是實，餘虛妄。』",
    "T01n0025_005:0389a21": "「諸比丘！於中所有沙門婆羅門等，作如是見，",
    "T01n0025_005:0389a22": "如是說言：『我及世間是常。此是實，餘虛妄。』者，",
    "T01n0025_005:0389a23": "彼等於諸行中，當作我見、當作世見；離諸行",
    "T01n0025_005:0389a24": "中，當作我見、當作世見。以是義故，彼等作如",
    "T01n0025_005:0389a25": "是見，作如是說『我及世間是常。此是實，餘",
    "T01n0025_005:0389a26": "虛妄。』諸比丘！於中所有沙門婆羅門等，作",
    "T01n0025_005:0389a27": "如是見、如是說言：『我及世間無常。此是實，",
    "T01n0025_005:0389a28": "餘虛妄。』者，彼等於諸行中，當作無我見、無世",
    "T01n0025_005:0389a29": "間見；離諸行中，當作無我見、無世間見。以是",
    "T01n0025_005:0389b01": "義故，彼等作如是說：『我及世間無常。此是實，",
    "T01n0025_005:0389b02": "餘虛妄。』諸比丘！於中所有沙門婆羅門等，作",
    "T01n0025_005:0389b03": "如是見、如是說言：『我及世間常非常。此是實，",
    "T01n0025_005:0389b04": "餘虛妄。』者，彼等於諸行中，當有我見及世間",
    "T01n0025_005:0389b05": "見；離諸行中，當有我見及世間見。以是義故，",
    "T01n0025_005:0389b06": "彼等作如是說：『我及世間常非常。此是實，餘",
    "T01n0025_005:0389b07": "虛妄。』諸比丘！於中所有沙門婆羅門等，作",
    "T01n0025_005:0389b08": "如是見、如是說言：『我及世間非常非非常。此",
    "T01n0025_005:0389b09": "是實，餘虛妄。』者，彼等於諸行中，當有我見及",
    "T01n0025_005:0389b10": "世間見；離諸行中，當有我見及世間見。是故",
    "T01n0025_005:0389b11": "彼等作是說言：『我及世間非常非非常。此是",
    "T01n0025_005:0389b12": "實，餘虛妄。』",
    "T01n0025_005:0389b13": "「諸比丘！於中所有沙門婆羅門等，作如是見、",
    "T01n0025_005:0389b14": "如是說言：『我及世間有邊。此是實，餘虛妄。』者，",
    "T01n0025_005:0389b15": "彼等作如是說：『命有邊，人有邊。從初託胎腹",
    "T01n0025_005:0389b16": "中是命，死後殯葬埋藏是人。上人從初出",
    "T01n0025_005:0389b17": "生受身四種，七反墮落，七過流轉，七走七",
    "T01n0025_005:0389b18": "行，當成就命及入命聚。』是故彼等作如是說：",
    "T01n0025_005:0389b19": "『我及世間有邊。此是實，餘虛妄。』諸比丘！於",
    "T01n0025_005:0389b20": "中所有沙門婆羅門等，作如是見、作如是說：",
    "T01n0025_005:0389b21": "『我及世間無有邊。此是實，餘虛妄。』者，彼等作",
    "T01n0025_005:0389b22": "如是說：『命無有邊，人無有邊。從初託胎腹",
    "T01n0025_005:0389b23": "中是命，死後殯葬埋藏是人。上人從初出",
    "T01n0025_005:0389b24": "生受身四種，七反墮落，七過流轉，七走七",
    "T01n0025_005:0389b25": "行，當成就命及入命聚。』是故彼等作如是說：",
    "T01n0025_005:0389b26": "『我及世間無有邊。此是實，餘虛妄。』",
    "T01n0025_005:0389b27": "「諸比丘！於中所有沙門婆羅門等，作如是見、",
    "T01n0025_005:0389b28": "作如是說：『我及世間，非有邊非無邊。此是",
    "T01n0025_005:0389b29": "實，餘虛妄。』者，彼等作如是說：『命非有邊非無",
    "T01n0025_005:0389c01": "邊。是人從初託胎腹中，死後殯葬埋藏。上",
    "T01n0025_005:0389c02": "人從初受身四種，七反墮落，七過流轉，七走",
    "T01n0025_005:0389c03": "七行已，當成就命及入命聚。』是故彼等，作",
    "T01n0025_005:0389c04": "如是說：『我及世間，非有邊非無邊。此是實，",
    "T01n0025_005:0389c05": "餘虛妄。』",
    "T01n0025_005:0389c06": "「諸比丘！於中所有沙門婆羅門等，作如是見、",
    "T01n0025_005:0389c07": "作如是說：『我及世間，非非有邊非非無邊。",
    "T01n0025_005:0389c08": "此是實，餘虛妄。』者，彼等如是說：『世間非非",
    "T01n0025_005:0389c09": "有邊非非無邊。從初受身四種，七反墮落，七",
    "T01n0025_005:0389c10": "過流轉，七走七行已，當成就命及入命聚。』",
    "T01n0025_005:0389c11": "是故彼等作如是言：『我及世間，非非有邊非",
    "T01n0025_005:0389c12": "非無邊。此是實，餘虛妄。』",
    "T01n0025_005:0389c13": "「諸比丘！於中所有沙門婆羅門等，作如是見、",
    "T01n0025_005:0389c14": "作如是言：『彼命即彼身。此是實，餘虛妄。』者，",
    "T01n0025_005:0389c15": "彼等於身中見有我及見有命，於餘身中亦見",
    "T01n0025_005:0389c16": "有我，亦見有命，是故彼等作如是言：『即彼",
    "T01n0025_005:0389c17": "命即彼身。此是實，餘虛妄。』",
    "T01n0025_005:0389c18": "「諸比丘！於中所有沙門婆羅門等，作如是",
    "T01n0025_005:0389c19": "見、作如是言：『命別身別。此是實，餘虛妄。』者，",
    "T01n0025_005:0389c20": "彼等於身中當見有我，及見有命，亦別身中",
    "T01n0025_005:0389c21": "當見有我，及見有命。是故彼等作如是言：",
    "T01n0025_005:0389c22": "『命別身別。此是實，餘虛妄。』",
    "T01n0025_005:0389c23": "「諸比丘！於中所有沙門婆羅門等，作如是見、",
    "T01n0025_005:0389c24": "作如是言：『有命及身。此是實，餘虛妄。』者，彼",
    "T01n0025_005:0389c25": "等於身中當見有我及有命，別身中亦當見",
    "T01n0025_005:0389c26": "有我及當見有命。是故彼等作如是言：『有",
    "T01n0025_005:0389c27": "命及身。此是實，餘虛妄。』",
    "T01n0025_005:0389c28": "「諸比丘！於中所有沙門婆羅門等，作如是見、",
    "T01n0025_005:0389c29": "作如是言：『非命非身。此是實，餘虛妄。』者，彼等",
    "T01n0025_005:0390a01": "於身中不見有我、不見有命，別身亦不見有",
    "T01n0025_005:0390a02": "我亦不見有命。是故彼等作如是言：『非命",
    "T01n0025_005:0390a03": "非身。此是實，餘虛妄。』",
    "T01n0025_005:0390a04": "「諸比丘！於中所有沙門婆羅門等，作如是",
    "T01n0025_005:0390a05": "見、作如是言：『如來死後有有。此是實，餘虛妄。』",
    "T01n0025_005:0390a06": "者，彼等於世，作如是見，壽命亦當至、壽命",
    "T01n0025_005:0390a07": "亦當走，趣向流轉。是故彼等作如是言：『如",
    "T01n0025_005:0390a08": "來死後當有有。此是實，餘虛妄。』",
    "T01n0025_005:0390a09": "「諸比丘！於中所有沙門婆羅門等，作如是見、",
    "T01n0025_005:0390a10": "作如是言：『如來死後無有有。此是實，餘虛妄。』",
    "T01n0025_005:0390a11": "者，彼等於世，作如是言：『此處有壽命至，彼處",
    "T01n0025_005:0390a12": "有壽命斷。』是故彼等作如是言：『如來死後無",
    "T01n0025_005:0390a13": "有有。此是實，餘虛妄。』",
    "T01n0025_005:0390a14": "「諸比丘！於中所有沙門婆羅門等，作如是見、",
    "T01n0025_005:0390a15": "作如是言：『如來死後或有有或無有有。此是",
    "T01n0025_005:0390a16": "實，餘虛妄。』者，彼等所見，作如是言：『此處命",
    "T01n0025_005:0390a17": "斷，走至彼處，趣向流轉。』是故彼等作如是言：",
    "T01n0025_005:0390a18": "『如來死後或有有或無有有。此是實，餘虛妄。』",
    "T01n0025_005:0390a19": "「諸比丘！於中所有沙門婆羅門等，作如是見、",
    "T01n0025_005:0390a20": "作如是言：『如來死後非有有非無有有。此是",
    "T01n0025_005:0390a21": "實，餘虛妄。』者，彼等見世，作如是言：『人於此",
    "T01n0025_005:0390a22": "處命斷壞已，移至彼處，命亦斷壞。』是故彼",
    "T01n0025_005:0390a23": "等作如是言：『如來死後非有有非無有有。此",
    "T01n0025_005:0390a24": "是實，餘虛妄。』」",
    "T01n0025_005:0390a25": "爾時，佛告諸比丘言：「諸比丘！我念往昔有一",
    "T01n0025_005:0390a26": "國王，名為鏡面。時，鏡面王曾於一時，欲共",
    "T01n0025_005:0390a27": "生盲諸丈夫等遊戲喜樂，即便宣告：『多集生",
    "T01n0025_005:0390a28": "盲諸丈夫輩。』集已，語彼群盲等言：『謂汝生盲，",
    "T01n0025_005:0390a29": "汝等頗知象之形類，其狀云何？』時，彼眾盲同",
    "T01n0025_005:0390b01": "共答言：『天王！我等生盲，實不曾知象之形",
    "T01n0025_005:0390b02": "類。』王復告言：『汝等先來既未識象，今者欲",
    "T01n0025_005:0390b03": "知象形類不？』時，彼群盲同聲答言：『天王！我",
    "T01n0025_005:0390b04": "實未識，若蒙王恩，我等欲得知象形類。』",
    "T01n0025_005:0390b05": "「時，鏡面王即便勅喚一調象師來，告之言：『卿",
    "T01n0025_005:0390b06": "可速往彼象廐內，取一象來，置於我前，示諸",
    "T01n0025_005:0390b07": "盲人。』時，調象師知王意已，即將象來置王殿",
    "T01n0025_005:0390b08": "前。王語彼等眾盲人輩：『此即是象。』時，諸盲",
    "T01n0025_005:0390b09": "人各各以手摩觸其象。爾時，象師語眾盲人：",
    "T01n0025_005:0390b10": "『汝摩觸象，以實報王。』時，眾盲輩有摸鼻者，",
    "T01n0025_005:0390b11": "或牙齒者、或摸耳者，頭項背脇髀脚尾等，",
    "T01n0025_005:0390b12": "如是摸已。時，王問言：『汝生盲輩，汝等已得",
    "T01n0025_005:0390b13": "知象形類相貌等耶？』彼等生盲同答王言：『天",
    "T01n0025_005:0390b14": "王！我等今已知象形類。』",
    "T01n0025_005:0390b15": "「爾時，彼王即復問言：『汝等諸盲，既已知象，若",
    "T01n0025_005:0390b16": "其知者，象為何類？』時，群盲中，或有以手摩觸",
    "T01n0025_005:0390b17": "鼻者，即白王言：『天王！象形如繩。』觸牙齒者",
    "T01n0025_005:0390b18": "答言：『天王！其象如橛。』觸象耳者答言：『天",
    "T01n0025_005:0390b19": "王！其象如箕。』觸象頭者答言：『天王！象猶如",
    "T01n0025_005:0390b20": "瓮。』觸象項者答言：『天王！象如屋梁。』觸象",
    "T01n0025_005:0390b21": "背者答言：『天王！象如舍脊。』觸象脇者答言：",
    "T01n0025_005:0390b22": "『天王！象形如篅。』觸象髀者答言：『天王！其象",
    "T01n0025_005:0390b23": "如樹。』觸象脚者答言：『天王！其象如臼。』觸象尾",
    "T01n0025_005:0390b24": "者答言：『天王！象如掃箒。』其眾盲人各如是答，",
    "T01n0025_005:0390b25": "天王，其象如是，天王，其象如是，復更白言：",
    "T01n0025_005:0390b26": "『天王，我知象如是。』時，王告眾盲言：『汝亦不知",
    "T01n0025_005:0390b27": "是象非象，況能得知象之形類？時，彼眾盲各",
    "T01n0025_005:0390b28": "各自執，共相諍鬪，各各以手自遮其面，各各",
    "T01n0025_005:0390b29": "相諍，各各相毀各言已是。時，鏡面王見彼眾",
    "T01n0025_005:0390c01": "盲如是諍競，大笑歡樂。王於彼時即說偈言：",
    "T01n0025_005:0390c02": "「『此等群盲生無目，　　橫於諸事各相爭，",
    "T01n0025_005:0390c03": "　　曾無有師一語教，　　云何知是象身分？』",
    "T01n0025_005:0390c04": "「諸比丘！如是如是，世間所有諸沙門婆羅門",
    "T01n0025_005:0390c05": "等，亦復如是，既不能知如實苦聖諦、苦集",
    "T01n0025_005:0390c06": "聖諦、苦滅聖諦、苦滅道聖諦。既不如實知，",
    "T01n0025_005:0390c07": "當知彼等，方應長夜共生諍鬪，流轉而行，",
    "T01n0025_005:0390c08": "各相形毀，各相罵辱，既生諍鬪，執競不休，",
    "T01n0025_005:0390c09": "各各以手自遮其面，如彼群盲，共相惱亂。",
    "T01n0025_005:0390c10": "於中說此偈言：",
    "T01n0025_005:0390c11": "「若不知彼苦聖諦，　　亦不能知苦集因，",
    "T01n0025_005:0390c12": "　所有世間諸苦處，　　苦滅盡處無有餘。",
    "T01n0025_005:0390c13": "　此處是道既不知，　　況知滅苦所行處，",
    "T01n0025_005:0390c14": "　如是彼心未解脫，　　未得智慧解脫處。",
    "T01n0025_005:0390c15": "　彼既不能諦了觀，　　所趣但向生老死，",
    "T01n0025_005:0390c16": "　未得免脫於魔縛，　　豈能到彼無有處。",
    "T01n0025_005:0390c17": "「諸比丘！若有沙門婆羅門等，能知如實苦聖諦，",
    "T01n0025_005:0390c18": "苦集、苦滅、苦滅道聖諦，如實知者，彼等應當",
    "T01n0025_005:0390c19": "隨順修學，彼等長夜當和合行，各各歡喜無",
    "T01n0025_005:0390c20": "有諍競，同趣一學猶如水乳，共相和合一處同",
    "T01n0025_005:0390c21": "住，示現教師所說聖法安樂處住。此中偈言：",
    "T01n0025_005:0390c22": "「若能知是悉有苦，　　及有所生諸苦處，",
    "T01n0025_005:0390c23": "　既知一切悉皆苦，　　應令悉滅無有餘。",
    "T01n0025_005:0390c24": "　既知得滅由於道，　　便到苦滅所得處，",
    "T01n0025_005:0390c25": "　即能具足心解脫，　　及得智慧解脫處。",
    "T01n0025_005:0390c26": "　則能到於諸有邊，　　如是不至生老死，",
    "T01n0025_005:0390c27": "　長得免脫於魔網，　　永離世間諸有處。」",
    "T01n0025_005:0390c28": "起世經阿修羅品第六上",
    "T01n0025_005:0390c29": "爾時，佛告諸比丘言：「諸比丘！去須迷留山",
    "T01n0025_005:0391a01": "王東面，過千踰闍那已，其大海下有鞞摩質",
    "T01n0025_005:0391a02": "多囉阿修囉王宮殿住處，其處縱廣八萬",
    "T01n0025_005:0391a03": "踰闍那，七重垣牆而為圍遶，七重欄楯周匝",
    "T01n0025_005:0391a04": "莊嚴，乃至七重金銀鈴網，其外七重多羅行",
    "T01n0025_005:0391a05": "樹，普遍圍遶，雜色可觀，七寶所成，金銀鞞",
    "T01n0025_005:0391a06": "琉璃、頗致迦赤真珠、車璩瑪瑙等七寶。彼城",
    "T01n0025_005:0391a07": "垣牆高百踰闍那，廣五十踰闍那。彼諸垣牆，",
    "T01n0025_005:0391a08": "相去各各五百踰闍那，間廁置立於門，其",
    "T01n0025_005:0391a09": "門高三十踰闍那，廣十二踰闍那。彼等諸門，",
    "T01n0025_005:0391a10": "各有種種却敵樓櫓、園苑陂池。諸園池中，有",
    "T01n0025_005:0391a11": "種種樹，樹種種葉，葉種種華，華種種果，果",
    "T01n0025_005:0391a12": "有種種香，香氣遠熏。復有種種雜類眾鳥，",
    "T01n0025_005:0391a13": "各各自鳴，其音和雅，出種種聲。",
    "T01n0025_005:0391a14": "「諸比丘！彼阿修囉大垣牆中，別為鞞摩質",
    "T01n0025_005:0391a15": "多囉阿修囉王置立宮殿，其宮名曰設摩婆",
    "T01n0025_005:0391a16": "帝，其城縱廣六萬踰闍那，七重垣牆，乃至車璩",
    "T01n0025_005:0391a17": "等七寶所成。彼城垣牆高百踰闍那，廣五",
    "T01n0025_005:0391a18": "十踰闍那，彼城垣牆相去五百踰闍那，間廁",
    "T01n0025_005:0391a19": "置立於門。彼等諸門高三十踰闍那，廣十二",
    "T01n0025_005:0391a20": "踰闍那。彼等諸門亦有樓櫓却敵臺閣。有諸",
    "T01n0025_005:0391a21": "園苑及以陂池諸華沼等，有種種樹，及種種",
    "T01n0025_005:0391a22": "葉，與種種華，并種種果，種種香熏，有種種",
    "T01n0025_005:0391a23": "鳥，各各自鳴，其音和雅，出種種聲。",
    "T01n0025_005:0391a24": "「諸比丘！彼設摩婆帝城，其王住處，正居中",
    "T01n0025_005:0391a25": "央，為鞞摩質多囉阿修囉王置聚會處，名曰",
    "T01n0025_005:0391a26": "七頭，其處縱廣五百踰闍那，七重欄楯，挍",
    "T01n0025_005:0391a27": "飾莊嚴。復有七重金銀鈴網，其外七重多羅",
    "T01n0025_005:0391a28": "行樹，周匝四方而為圍遶，雜色可觀，甚可",
    "T01n0025_005:0391a29": "愛樂，各各悉是七寶所成，乃至車璩馬瑙等",
    "T01n0025_005:0391b01": "寶。普四方面各有諸門，而彼諸門，樓櫓却",
    "T01n0025_005:0391b02": "敵，雜色可觀，七寶所成，乃至車璩馬瑙等",
    "T01n0025_005:0391b03": "寶，而彼下分，青鞞琉璃以為間錯，柔軟細",
    "T01n0025_005:0391b04": "滑，觸之猶如迦旃隣提迦衣。",
    "T01n0025_005:0391b05": "「諸比丘！彼阿修羅七頭聚會處所正中，自然",
    "T01n0025_005:0391b06": "而有寶所成柱，高二十踰闍那。彼寶柱下，為",
    "T01n0025_005:0391b07": "鞞摩質多囉阿修囉王安立寶座，高一踰闍",
    "T01n0025_005:0391b08": "那，廣半踰闍那，雜色可觀，甚可愛樂，七寶",
    "T01n0025_005:0391b09": "所成，乃至車璩馬瑙等寶，柔軟細滑，觸之猶",
    "T01n0025_005:0391b10": "如迦栴隣提迦衣。其座二邊各有十六小阿",
    "T01n0025_005:0391b11": "修囉所住之處，雜色可觀，亦為七寶之所成",
    "T01n0025_005:0391b12": "就，乃至車璩馬瑙等寶，柔軟可喜，觸之猶如",
    "T01n0025_005:0391b13": "迦栴隣提迦衣。",
    "T01n0025_005:0391b14": "「諸比丘！其阿修羅七頭聚會處所東面，有鞞",
    "T01n0025_005:0391b15": "摩質多囉阿修囉王宮殿住處，其處縱廣千",
    "T01n0025_005:0391b16": "踰闍那，七重垣牆、七重欄楯、七重鈴網。外",
    "T01n0025_005:0391b17": "有七重多囉行樹，四面普皆周匝圍遶，雜色",
    "T01n0025_005:0391b18": "可觀，甚可愛樂，亦為七寶之所成就，所謂",
    "T01n0025_005:0391b19": "金銀鞞琉璃頗致迦，乃至車璩馬瑙等寶。普",
    "T01n0025_005:0391b20": "四方面各有諸門，而彼諸門，有諸樓櫓却敵",
    "T01n0025_005:0391b21": "臺閣、園苑陂池諸華沼等。有種種樹與種種",
    "T01n0025_005:0391b22": "葉，及種種華、種種果、種種香熏，有種種鳥，",
    "T01n0025_005:0391b23": "各各自鳴，其音和雅，出種種聲。",
    "T01n0025_005:0391b24": "「諸比丘！其阿修羅七頭聚會處所南面西北",
    "T01n0025_005:0391b25": "面等，各有諸小阿修囉王輩宮殿住處。其處",
    "T01n0025_005:0391b26": "縱廣九百踰闍那，或八百或七百六百五百",
    "T01n0025_005:0391b27": "四三二百踰闍那，其最小者，猶尚縱廣百踰",
    "T01n0025_005:0391b28": "闍那，七重垣牆，乃至略說，種種眾鳥，各各",
    "T01n0025_005:0391b29": "自鳴。諸比丘！又阿修囉七頭聚會處所東面",
    "T01n0025_005:0391c01": "南西北面，復有諸小阿修囉輩宮殿住處，其",
    "T01n0025_005:0391c02": "處縱廣九十踰闍那，或有八十七十六十五",
    "T01n0025_005:0391c03": "十四十三十二十踰闍那，其最小者，猶縱廣",
    "T01n0025_005:0391c04": "十二踰闍那，七重垣牆，略說乃至，有種種鳥，",
    "T01n0025_005:0391c05": "各各自鳴。諸比丘！其阿修囉七頭聚會處所",
    "T01n0025_005:0391c06": "東面，鞞摩質多囉阿修囉王有苑，名娑羅林，",
    "T01n0025_005:0391c07": "其林縱廣千踰闍那，七重垣牆、七重欄楯、",
    "T01n0025_005:0391c08": "七重鈴網，及馬瑙等七寶所成。普四方面",
    "T01n0025_005:0391c09": "各有諸門，而彼諸門，有諸樓櫓，雜色可觀，",
    "T01n0025_005:0391c10": "亦為七寶之所成就，乃至車璩馬瑙等寶。",
    "T01n0025_005:0391c11": "「諸比丘！其阿修囉七頭聚會處所南面，鞞",
    "T01n0025_005:0391c12": "摩質多囉阿修囉王有苑，名奢摩梨林，其林",
    "T01n0025_005:0391c13": "縱廣千踰闍那，七重垣牆、七重欄楯、七重",
    "T01n0025_005:0391c14": "鈴網，及馬瑙等七寶所成。普四方面各有諸",
    "T01n0025_005:0391c15": "門，而彼諸門，有諸樓櫓，雜色可觀，亦為七",
    "T01n0025_005:0391c16": "寶之所成就，乃至車璩馬瑙等寶。",
    "T01n0025_005:0391c17": "「諸比丘！其阿修囉七頭聚會處所西面，鞞",
    "T01n0025_005:0391c18": "摩質多囉阿修囉王有苑，名俱毘陀囉林，",
    "T01n0025_005:0391c19": "其林縱廣千踰闍那，七重垣牆、七重欄楯、七",
    "T01n0025_005:0391c20": "重鈴網，及馬瑙等七寶所成。普四方面各有",
    "T01n0025_005:0391c21": "諸門，而彼諸門有諸樓櫓，雜色可觀，亦為",
    "T01n0025_005:0391c22": "七寶之所成就，乃至車璩馬瑙等寶。",
    "T01n0025_005:0391c23": "「諸比丘！其阿修囉七頭聚會處所北面，鞞摩",
    "T01n0025_005:0391c24": "質多囉阿修囉王有苑，名難陀那林，其林縱",
    "T01n0025_005:0391c25": "廣千踰闍那，七重垣牆、七重欄楯、七重鈴網，",
    "T01n0025_005:0391c26": "及馬瑙等七寶所成。普四方面各有眾寶諸",
    "T01n0025_005:0391c27": "門安住，而彼諸門有諸樓櫓，雜色可觀，乃",
    "T01n0025_005:0391c28": "至車璩馬瑙等寶之所成就，其此諸門唯無",
    "T01n0025_005:0391c29": "臺閣，自餘同等。",
    "T01n0025_005:0392a01": "「諸比丘！其娑羅林、奢摩梨林，二林中間，鞞",
    "T01n0025_005:0392a02": "摩質多囉阿修羅王有一大池，名曰難陀，其",
    "T01n0025_005:0392a03": "池縱廣五百踰闍那。其水涼冷，輕美不濁，",
    "T01n0025_005:0392a04": "澄潔常清。七重寶塼，以為間錯，七重版砌，",
    "T01n0025_005:0392a05": "七重欄楯，七重鈴網，其外七重多羅行樹，",
    "T01n0025_005:0392a06": "周匝圍遶，雜色可觀，七寶所成，乃至車璩",
    "T01n0025_005:0392a07": "馬瑙等寶。普四方面各有階道，雜色可觀，",
    "T01n0025_005:0392a08": "亦為七寶之所成就，謂馬瑙等。復有種種諸",
    "T01n0025_005:0392a09": "華出生，所謂優鉢羅、鉢陀摩、究牟陀，奔",
    "T01n0025_005:0392a10": "茶梨迦，其如火者火色火形火光，金者金色",
    "T01n0025_005:0392a11": "金形金光，青者青色青形青光，赤者赤色赤",
    "T01n0025_005:0392a12": "形赤光，白者白色白形白光，綠者綠色綠形",
    "T01n0025_005:0392a13": "綠光，圓如車輪。其光明照一踰闍那，其香",
    "T01n0025_005:0392a14": "亦熏一踰闍那。其池又有諸藕根生，大如車",
    "T01n0025_005:0392a15": "軸，割之汁出，色白如乳，其味甘甜，如無蠟",
    "T01n0025_005:0392a16": "蜜。",
    "T01n0025_005:0392a17": "「諸比丘！其俱毘陀囉及難陀那，二林中間，",
    "T01n0025_005:0392a18": "為鞞摩質多囉阿修羅王有一大樹，名蘇質",
    "T01n0025_005:0392a19": "多囉波吒羅，其本周圍七踰闍那，根下入地",
    "T01n0025_005:0392a20": "二十一踰闍那，其樹上出高百踰闍那，枝葉",
    "T01n0025_005:0392a21": "蔭覆五十踰闍那，周迴縱廣五百踰闍那。其",
    "T01n0025_005:0392a22": "外亦有七重垣牆，略說乃至，周匝圍遶，雜",
    "T01n0025_005:0392a23": "色可觀，七寶所成，乃至車璩馬瑙等寶。普",
    "T01n0025_005:0392a24": "四方面亦有七寶諸門而住，又彼諸門亦有",
    "T01n0025_005:0392a25": "樓櫓却敵臺閣，略說乃至，種種眾鳥，各各",
    "T01n0025_005:0392a26": "自鳴。",
    "T01n0025_005:0392a27": "起世因本經卷第五"
}