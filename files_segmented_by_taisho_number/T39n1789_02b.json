{
    "T39n1789_02b:0376b06": "folio_2b 楞伽阿跋多羅寶經註解卷第二下",
    "T39n1789_02b:0376b08": "宋求那跋多羅奉　詔譯",
    "T39n1789_02b:0376b09": "大明天界善世禪寺住持臣僧宗泐",
    "T39n1789_02b:0376b10": "演福講寺住持臣僧如玘奉　詔同註",
    "T39n1789_02b:0376b11": "「復次大慧！非幻無有相似，見一切法如幻。」",
    "T39n1789_02b:0376b12": "大慧白佛言：「世尊！為種種幻相計著，言一切",
    "T39n1789_02b:0376b13": "法如幻？為異相計著？若種種幻相計著言一",
    "T39n1789_02b:0376b14": "切性如幻者，世尊！有性不如幻者。所以者何？",
    "T39n1789_02b:0376b15": "謂色種種相非因。世尊！無有因色種種相現",
    "T39n1789_02b:0376b16": "如幻。世尊！是故無種種幻相計著相似性如",
    "T39n1789_02b:0376b17": "幻。」上言一切法如幻，佛恐大慧疑何獨以幻",
    "T39n1789_02b:0376b18": "為喻，故復告云非假幻喻諸法，更無有可相",
    "T39n1789_02b:0376b19": "似者，故說一切法如幻也。此第三問中，意謂",
    "T39n1789_02b:0376b20": "佛說一切法如幻，為執著種種幻相而言如",
    "T39n1789_02b:0376b21": "幻耶？為不執著諸相而言如幻耶？若執著幻",
    "T39n1789_02b:0376b22": "相言諸法如幻者，未必諸法皆如幻也，故曰",
    "T39n1789_02b:0376b23": "「有性不如幻者」，性即法也。又徵難者意謂：若",
    "T39n1789_02b:0376b24": "概言之，凡諸色相應無別因，然世間未有有",
    "T39n1789_02b:0376b25": "因之色皆如幻者。世尊下，結難如文。",
    "T39n1789_02b:0376b26": "佛告大慧：「非種種幻相計著相似一切法如",
    "T39n1789_02b:0376b27": "幻。大慧！然不實一切法速滅如電，是則如幻。",
    "T39n1789_02b:0376b28": "大慧！譬如電光剎那頃現，現已即滅，非愚夫",
    "T39n1789_02b:0376b29": "現。如是一切性自妄想自共相，觀察無性，非",
    "T39n1789_02b:0376c01": "現色相計著。」答中言諸法如幻者，正非計",
    "T39n1789_02b:0376c02": "著幻相，直以一切法不實速滅如電乃如幻",
    "T39n1789_02b:0376c03": "耳。又以喻顯電光剎那起滅之速，惟聖智乃",
    "T39n1789_02b:0376c04": "知，非愚夫所覺現相。如是一切下，《入楞伽》",
    "T39n1789_02b:0376c05": "云：「一切諸法依自分別自共相現亦復如是，",
    "T39n1789_02b:0376c06": "以不能觀察無所有故，而妄計著種種色相。」",
    "T39n1789_02b:0376c07": "爾時，世尊欲重宣此義而說偈言：",
    "T39n1789_02b:0376c08": "「非幻無有譬，　　說法性如幻，",
    "T39n1789_02b:0376c09": "不實速如電，　　是故說如幻。」",
    "T39n1789_02b:0376c10": "上二句答非幻無以喻諸法，下二句答幻",
    "T39n1789_02b:0376c11": "相如電。",
    "T39n1789_02b:0376c12": "大慧復白佛言：「如世尊所說，一切性無生及",
    "T39n1789_02b:0376c13": "如幻，將無世尊前後所說自相違耶？說無生",
    "T39n1789_02b:0376c14": "性如幻？」此第四問，謂佛既說一切法無生",
    "T39n1789_02b:0376c15": "是無，又云如幻是有，豈非有無相違耶？",
    "T39n1789_02b:0376c16": "佛告大慧：「非我說無生性如幻前後相違",
    "T39n1789_02b:0376c17": "過。所以者何？謂生無生，覺自心現量；有非有",
    "T39n1789_02b:0376c18": "外性非性，無生現。大慧！非我前後說相違過，",
    "T39n1789_02b:0376c19": "然壞外道因生，故我說一切性無生。大慧！外",
    "T39n1789_02b:0376c20": "道癡聚，欲令有無有生，非自妄想種種計著",
    "T39n1789_02b:0376c21": "緣。大慧！我非有無有生，是故我以無生說而",
    "T39n1789_02b:0376c22": "說。」佛答非我說有相違所以下，徵釋。生無",
    "T39n1789_02b:0376c23": "生者，言我了於生即是無生，唯是自心之所",
    "T39n1789_02b:0376c24": "現故。若有若無一切外法，其性本無有生，故",
    "T39n1789_02b:0376c25": "我說無生。此總答也。別答中有二：一、為壞外",
    "T39n1789_02b:0376c26": "道因生，如彼計種種異因有生故，說一切性",
    "T39n1789_02b:0376c27": "無生；二、為破外道計有無生，非自執著妄想",
    "T39n1789_02b:0376c28": "為緣。又告大慧云「我非有無」者，謂離有無之",
    "T39n1789_02b:0376c29": "見故，我以無生之說而說無生也。",
    "T39n1789_02b:0377a01": "「大慧！說性者，為攝受生死故，壞無見斷見故，",
    "T39n1789_02b:0377a02": "為我弟子攝受種種業受生處故，以性聲說",
    "T39n1789_02b:0377a03": "攝受生死。」說性者下，《入楞伽》云：「說諸法者，",
    "T39n1789_02b:0377a04": "為令弟子知依諸業攝受生死，遮其有無斷",
    "T39n1789_02b:0377a05": "滅見故。」為我弟子下，為令弟子知隨業受生。",
    "T39n1789_02b:0377a06": "性聲者，性即法，聲即說，言以法說說攝受生",
    "T39n1789_02b:0377a07": "死也。",
    "T39n1789_02b:0377a08": "「大慧！說幻性自性相，為離性自性相故。墮",
    "T39n1789_02b:0377a09": "愚夫惡見相希望，不知自心現量，壞因所作",
    "T39n1789_02b:0377a10": "生緣自性相計著。說幻夢自性相一切法，",
    "T39n1789_02b:0377a11": "不令愚夫惡見希望，計著自及他一切法如",
    "T39n1789_02b:0377a12": "實處見，作不正論。大慧！如實處見一切法者，",
    "T39n1789_02b:0377a13": "謂超自心現量。」說幻性下，釋說幻義。一為",
    "T39n1789_02b:0377a14": "之性離故，以知幻性即離自性。《圓覺》云「知幻",
    "T39n1789_02b:0377a15": "即離」是也。二為破愚夫取著相，此復有三：不",
    "T39n1789_02b:0377a16": "知自心現量一也、壞正因緣所生法二也、緣",
    "T39n1789_02b:0377a17": "自性相作實有計著三也，故說一切法如幻",
    "T39n1789_02b:0377a18": "如夢之相破之。不令愚夫下，結過顯德，於如",
    "T39n1789_02b:0377a19": "實處作不正論，結過也。不正論即自他性計，",
    "T39n1789_02b:0377a20": "戲論也。又如實處下，是顯德。《入楞伽》云：「見",
    "T39n1789_02b:0377a21": "一切法如實處者，謂能了達唯心所現也。」",
    "T39n1789_02b:0377a22": "爾時，世尊欲重宣此義而說偈言：",
    "T39n1789_02b:0377a23": "「無生作非性，　　有性攝生死，",
    "T39n1789_02b:0377a24": "觀察如幻等，　　於相不妄想。」",
    "T39n1789_02b:0377a25": "無生作非性者，《入楞伽》云：「無作故無生。」",
    "T39n1789_02b:0377a26": "謂諸法性本無生，故說無生。有性攝生死，頌",
    "T39n1789_02b:0377a27": "上依業說生死也。以如幻觀之，則離妄想分",
    "T39n1789_02b:0377a28": "別也。",
    "T39n1789_02b:0377a29": "「復次大慧！當說名、句、形身相。善觀名、句、形身",
    "T39n1789_02b:0377b01": "菩薩摩訶薩，隨入義句形身，疾得阿耨多羅",
    "T39n1789_02b:0377b02": "三藐三菩提。如是覺已，覺一切眾生。大慧！名",
    "T39n1789_02b:0377b03": "身者，謂若依事立名，是名名身。句身者，謂句",
    "T39n1789_02b:0377b04": "有義身，自性決定究竟，是名句身。形身者，謂",
    "T39n1789_02b:0377b05": "顯示名句，是名形身。又形身者，謂長短高下。",
    "T39n1789_02b:0377b06": "又句身者，謂徑跡，如象馬人獸等所行徑跡，",
    "T39n1789_02b:0377b07": "得句身名。大慧！名及形者，謂以名說無色四",
    "T39n1789_02b:0377b08": "陰故說名，自相現故說形，是名名句形身。說",
    "T39n1789_02b:0377b09": "名句形身相分齊，應當修學。」名句形身者，",
    "T39n1789_02b:0377b10": "《唯識論》云：「名詮自性，句詮差別。文即是字，為",
    "T39n1789_02b:0377b11": "二所依。形即文也。身者聚義。」名詮自性者，如",
    "T39n1789_02b:0377b12": "說六根，但云眼耳鼻舌身意之名而已。句詮",
    "T39n1789_02b:0377b13": "差別者，如云眼是佛眼、法眼、慧眼等種種差",
    "T39n1789_02b:0377b14": "別也。然此名句形三身，名為三假。假者對",
    "T39n1789_02b:0377b15": "實而言，則聲為實，此一實三假乃能詮教體。",
    "T39n1789_02b:0377b16": "今但云當說名句形身而不言一實者，以佛",
    "T39n1789_02b:0377b17": "說法之聲即一實也。善觀者，謂當善觀察名",
    "T39n1789_02b:0377b18": "句形身能詮之教，即達所詮之義，速成菩提，",
    "T39n1789_02b:0377b19": "非唯自覺，亦能覺他也。已上總釋。自大慧下，",
    "T39n1789_02b:0377b20": "別解。謂依事立名者，即名詮自性也。句有義",
    "T39n1789_02b:0377b21": "身者，即句詮差別也。凡句以詮義差別為性，",
    "T39n1789_02b:0377b22": "故決定究竟，不相混濫，是身句之功也。形身",
    "T39n1789_02b:0377b23": "謂顯示名句者，即由文字以顯名句，亦即名",
    "T39n1789_02b:0377b24": "句以成文，故曰文即是字，為二所依。又形者",
    "T39n1789_02b:0377b25": "是喻，喻如人之形有長短高下，文之長短亦",
    "T39n1789_02b:0377b26": "猶是也。句身謂徑跡者，如因跡始知有象馬",
    "T39n1789_02b:0377b27": "等所行，猶尋句而得義也。上乃以形、句對言。",
    "T39n1789_02b:0377b28": "若名與形相對言者，則如五陰之受想行識，",
    "T39n1789_02b:0377b29": "四陰無色而有名，色陰自相顯現故說有形，",
    "T39n1789_02b:0377c01": "亦猶文因義而顯也。佛之說此名句形身，是",
    "T39n1789_02b:0377c02": "示學者入理之門，理由行顯，故云「應當修",
    "T39n1789_02b:0377c03": "學」。",
    "T39n1789_02b:0377c04": "爾時，世尊欲重宣此義而說偈言：",
    "T39n1789_02b:0377c05": "「名身與句身，　　及形身差別，",
    "T39n1789_02b:0377c06": "凡愚夫計著，　　如象溺深泥。」",
    "T39n1789_02b:0377c07": "文字性離，即是解脫。若隨文起見，過同邪",
    "T39n1789_02b:0377c08": "外。如象溺深泥，可不戒耶！",
    "T39n1789_02b:0377c09": "「復次大慧！未來世智者，以離一異、俱不俱見",
    "T39n1789_02b:0377c10": "相，我所通義，問無智者。彼即答言『此非正問。』",
    "T39n1789_02b:0377c11": "謂色等常無常，為異不異，如是涅槃諸行、相",
    "T39n1789_02b:0377c12": "所相、求那所求那、造所造、見所見、塵及微塵、修",
    "T39n1789_02b:0377c13": "與修者，如是比展轉相。如是等問，而言佛說",
    "T39n1789_02b:0377c14": "無記止論，非彼癡人之所能知，謂聞慧不具",
    "T39n1789_02b:0377c15": "故。如來、應供、等正覺令彼離恐怖句故，說言",
    "T39n1789_02b:0377c16": "無記，不為記說。又止外道見論故，而不為說。」",
    "T39n1789_02b:0377c17": "佛說離四句本令歸正，故語大慧：未來世",
    "T39n1789_02b:0377c18": "菩薩當以離四句相問彼世人，意示入道之",
    "T39n1789_02b:0377c19": "門。彼無智人不達此意，乃答云此非正論。謂",
    "T39n1789_02b:0377c20": "色等者，言約陰入界等諸法上而分常無常、",
    "T39n1789_02b:0377c21": "異不異等四句也。如是涅槃諸行者，行即能",
    "T39n1789_02b:0377c22": "顯涅槃之行，能相所相、能依所依、能造所造、",
    "T39n1789_02b:0377c23": "能見所見。塵及微塵，謂泥團微塵也。修與修",
    "T39n1789_02b:0377c24": "者，即人法也。如是比展轉相者，言上相對二",
    "T39n1789_02b:0377c25": "法。如是等下，《入楞伽》云：「如是不可記事次",
    "T39n1789_02b:0377c26": "第而問，世尊說此當止記答，愚夫無智，非所",
    "T39n1789_02b:0377c27": "能知。佛欲令其離驚怖處，不為記說。」",
    "T39n1789_02b:0377c28": "「大慧！外道作如是說，謂命即是身，如是等",
    "T39n1789_02b:0377c29": "無記論。大慧！彼諸外道愚癡於因作無記論，",
    "T39n1789_02b:0378a01": "非我所說。大慧！我所說者離攝所攝，妄想不",
    "T39n1789_02b:0378a02": "生。云何止彼？大慧！若攝所攝計著者，不知自",
    "T39n1789_02b:0378a03": "心現量故止彼。大慧！如來、應供、等正覺以四",
    "T39n1789_02b:0378a04": "種記論為眾生說法。大慧！止記論者，我時時",
    "T39n1789_02b:0378a05": "說，為根未熟，不為熟者。」止外道見論者，隨",
    "T39n1789_02b:0378a06": "語生解，執為見論，故皆止而不說，俾思之而",
    "T39n1789_02b:0378a07": "自得。命即身者，以外道計即陰是我、離陰是",
    "T39n1789_02b:0378a08": "我，故說身、命為一異等，如是等說名無記論。",
    "T39n1789_02b:0378a09": "於因作無記論者，計無因而生，是為無記。然",
    "T39n1789_02b:0378a10": "佛所說者，離能取所取，不起妄想。云何止彼",
    "T39n1789_02b:0378a11": "者，謂何不直作如是而說以曉之而止之者，",
    "T39n1789_02b:0378a12": "何耶？但為彼執著能取所取，不知唯心所現，",
    "T39n1789_02b:0378a13": "故止之也。四種論如後文，止論是其一也。不",
    "T39n1789_02b:0378a14": "唯止彼外道，亦為根未熟者時復說之耳。",
    "T39n1789_02b:0378a15": "「復次大慧！一切法離所作因緣不生，無作者，",
    "T39n1789_02b:0378a16": "故一切法不生。大慧！何故一切性離自性？以",
    "T39n1789_02b:0378a17": "自覺觀時，自共性相不可得，故說一切法",
    "T39n1789_02b:0378a18": "不生。何故一切法不可持來、不可持去？以自",
    "T39n1789_02b:0378a19": "共相欲持來無所來、欲持去無所去，是故一",
    "T39n1789_02b:0378a20": "切法離持來去。大慧！何故一切諸法不滅？謂",
    "T39n1789_02b:0378a21": "性自性相無故，一切法不可得，故一切法不",
    "T39n1789_02b:0378a22": "滅。大慧！何故一切法無常？謂相起無常性，是",
    "T39n1789_02b:0378a23": "故說一切法無常。大慧！何故一切法常？謂相",
    "T39n1789_02b:0378a24": "起無生性、無常常，故說一切法常。」一切",
    "T39n1789_02b:0378a25": "法下，明不生句，有一意：一、離所作因緣故",
    "T39n1789_02b:0378a26": "不生；二、離自共性相故不生也。不可持來下，",
    "T39n1789_02b:0378a27": "以事言之非無去來，但以四句求自共相不",
    "T39n1789_02b:0378a28": "可得，故不見有去來之跡。《淨名經》云：「來者無",
    "T39n1789_02b:0378a29": "所從來，去者亦無所至。」此以理言之也。諸法",
    "T39n1789_02b:0378b01": "不滅者，謂一切法本無性相，豈有滅乎？常無",
    "T39n1789_02b:0378b02": "常句約情理言，若以情見相相遷流，故云相",
    "T39n1789_02b:0378b03": "起無常；以理言之法法即性，故云相起無生，",
    "T39n1789_02b:0378b04": "此無常即常也。",
    "T39n1789_02b:0378b05": "爾時，世尊欲重宣此義而說偈言：",
    "T39n1789_02b:0378b06": "「記論有四種：　　一向、反詰問、",
    "T39n1789_02b:0378b07": "分別及止論，　　以制諸外道。",
    "T39n1789_02b:0378b08": "有及非有生，　　僧佉毘舍師。",
    "T39n1789_02b:0378b09": "一切悉無記，　　彼如是顯示。",
    "T39n1789_02b:0378b10": "正覺所分別，　　自性不可得，",
    "T39n1789_02b:0378b11": "以離於言說，　　故說離自性。」",
    "T39n1789_02b:0378b12": "此四種論，言一向曰直答，謂隨問而答也；",
    "T39n1789_02b:0378b13": "反詰問，亦曰反質，謂反質所問也；分別，謂詳",
    "T39n1789_02b:0378b14": "辯而答也；止論，謂置而不答也，制諸外道多",
    "T39n1789_02b:0378b15": "用止論。有及非有生者，謂數論計有、勝論計",
    "T39n1789_02b:0378b16": "無，僧佉者數論也，毘舍者勝論也，如是等法",
    "T39n1789_02b:0378b17": "皆無記論所攝。彼外道計不出有無，故云彼",
    "T39n1789_02b:0378b18": "如是顯示。以正智觀之，求其性相皆不可得，",
    "T39n1789_02b:0378b19": "況言說乎。",
    "T39n1789_02b:0378b20": "爾時，大慧菩薩摩訶薩復白佛言：「世尊！惟願",
    "T39n1789_02b:0378b21": "為說諸須陀洹、須陀洹趣差別通相。若菩薩",
    "T39n1789_02b:0378b22": "摩訶薩善解須陀洹趣差別通相，及斯陀含、阿",
    "T39n1789_02b:0378b23": "那含、阿羅漢方便相，分別知已，如是如是為",
    "T39n1789_02b:0378b24": "眾生說法，謂二無我相及二障淨，度諸地相",
    "T39n1789_02b:0378b25": "究竟通達，得諸如來不思議究竟境界。如眾",
    "T39n1789_02b:0378b26": "色摩尼善能饒益一切眾生，以一切法境界",
    "T39n1789_02b:0378b27": "無盡身財攝養一切。」大慧是大乘人，請說",
    "T39n1789_02b:0378b28": "小乘者何？蓋菩薩有自行、化他不同，自行則",
    "T39n1789_02b:0378b29": "唯趣極果，化他則法須遍至，故為眾請說",
    "T39n1789_02b:0378c01": "四果之法。須陀洹，此云預流，初果也。又言",
    "T39n1789_02b:0378c02": "須陀洹趣者，趣即趣向，謂初果向也。差別通",
    "T39n1789_02b:0378c03": "相者，通即同也，謂分別同相、別相也。及二果、",
    "T39n1789_02b:0378c04": "三果、四果，修行方便之相皆得善解分別知",
    "T39n1789_02b:0378c05": "已。如是如是者，謂如是分別、如是而知。為諸",
    "T39n1789_02b:0378c06": "眾生說此四法，令其證得二無我相，淨除惑、",
    "T39n1789_02b:0378c07": "智二障，於諸地相漸次通達，獲於如來智慧",
    "T39n1789_02b:0378c08": "境界。以法身法財利物無盡，如摩尼珠以寶",
    "T39n1789_02b:0378c09": "濟人之無匱也。",
    "T39n1789_02b:0378c10": "佛告大慧：「諦聽！諦聽！善思念之，今為汝說。」大",
    "T39n1789_02b:0378c11": "慧白佛言：「善哉世尊！唯然聽受。」佛告大慧：",
    "T39n1789_02b:0378c12": "「有三種須陀洹、須陀洹果差別。云何為三？謂",
    "T39n1789_02b:0378c13": "下、中、上。下者，極七有生；中者，三五有生而般",
    "T39n1789_02b:0378c14": "涅槃；上者，即彼生而般涅槃。」答初果中言",
    "T39n1789_02b:0378c15": "有上中下三種差別者，根性利鈍不同耳。極",
    "T39n1789_02b:0378c16": "七有生者，謂極鈍下根，斷見惑、證初果，後進",
    "T39n1789_02b:0378c17": "斷思惑，欲界中九品思惑，具經七反生死，方",
    "T39n1789_02b:0378c18": "斷此惑，取證三果。七反者，謂人中七生、天中",
    "T39n1789_02b:0378c19": "七生、中陰中十四生，合二十八生。今言七反",
    "T39n1789_02b:0378c20": "者，從略也。三五有生者，謂中根之人證初果",
    "T39n1789_02b:0378c21": "後，三生或五生斷此惑盡，取證三果。即彼生",
    "T39n1789_02b:0378c22": "而般涅槃者，謂上根之人得初果已，即於當",
    "T39n1789_02b:0378c23": "生超至四果，而入真空涅槃也。",
    "T39n1789_02b:0378c24": "「此三種有三結下、中、上。云何三結？謂身見、疑、",
    "T39n1789_02b:0378c25": "戒取，是三結差別，上上昇進得阿羅漢。」三",
    "T39n1789_02b:0378c26": "結正當初果所斷，見惑與八十八使，廣略之",
    "T39n1789_02b:0378c27": "異耳。言亦有下中上者，以結惑從人根性",
    "T39n1789_02b:0378c28": "而分為三也。上上昇進等者，於此斷惑證果，",
    "T39n1789_02b:0378c29": "合有三斷四超。言上上者，約大超根性而說",
    "T39n1789_02b:0379a01": "也。",
    "T39n1789_02b:0379a02": "「大慧！身見有二種，謂俱生及妄想，如緣起妄",
    "T39n1789_02b:0379a03": "想、自性妄想。譬如依緣起自性，種種妄想自",
    "T39n1789_02b:0379a04": "性計著生，以彼非有非無、非有無，無實妄想相",
    "T39n1789_02b:0379a05": "故，愚夫妄想種種妄想自性相計著，如熟",
    "T39n1789_02b:0379a06": "時焰，鹿渴水想。是須陀洹，妄想身見，彼以人",
    "T39n1789_02b:0379a07": "無我攝受無性，斷除久遠無知計著。」身見",
    "T39n1789_02b:0379a08": "者，彼於五陰身作主宰見。此分二種：俱生者，",
    "T39n1789_02b:0379a09": "謂見與身俱生，如前身見，妄想復依見而起，",
    "T39n1789_02b:0379a10": "如後邊見，故曰如緣起等，謂依緣起故起妄",
    "T39n1789_02b:0379a11": "想自性。以彼非有下，正釋上妄想身見，以本",
    "T39n1789_02b:0379a12": "非四見而有四見，則是無實妄想相。如彼緣",
    "T39n1789_02b:0379a13": "起，而愚夫以妄想故，起種種妄想自性計著，",
    "T39n1789_02b:0379a14": "故譬之如熟時焰，非水謂水，即其相也。彼",
    "T39n1789_02b:0379a15": "以人無我攝受無性者，即初果向人以人無",
    "T39n1789_02b:0379a16": "我觀了本無性故，其惑即斷。言無知者，謂染",
    "T39n1789_02b:0379a17": "污無知也。",
    "T39n1789_02b:0379a18": "「大慧！俱生者，須陀洹身見、自他身等四陰無",
    "T39n1789_02b:0379a19": "色相故，色生造及所造故，展轉相因相故，大",
    "T39n1789_02b:0379a20": "種及色不集故，須陀洹觀有無品不現，身見",
    "T39n1789_02b:0379a21": "則斷。如是身見斷，貪則不生，是名身見相。」",
    "T39n1789_02b:0379a22": "俱生身見者，初果人觀察自他之身受、想、行、",
    "T39n1789_02b:0379a23": "識四陰無色相故。色由四大種生，造及所造",
    "T39n1789_02b:0379a24": "即能造所造，謂四大造色陰。展轉者，即四大",
    "T39n1789_02b:0379a25": "互相因也。不集者，謂大種與色性無和合。如",
    "T39n1789_02b:0379a26": "是觀之，五陰有無皆不可得，孰為身見？故曰",
    "T39n1789_02b:0379a27": "「有無品不現」。身見既斷，貪亦不生也。",
    "T39n1789_02b:0379a28": "「大慧！疑相者，謂得法善見相故，及先二種身",
    "T39n1789_02b:0379a29": "見妄想斷故，疑法不生，不於餘處起大師見、",
    "T39n1789_02b:0379b01": "為淨不淨，是名疑相須陀洹斷。」此疑相中，",
    "T39n1789_02b:0379b02": "謂初果人於四諦法諦了無惑，即善見相，及",
    "T39n1789_02b:0379b03": "前二種身見分別斷故，於諸法中更不生疑，",
    "T39n1789_02b:0379b04": "自然明了邪正，不復餘外道處起大師想。為",
    "T39n1789_02b:0379b05": "淨不淨者，不於佛處疑善不善，是為疑相",
    "T39n1789_02b:0379b06": "不生也。",
    "T39n1789_02b:0379b07": "「大慧！戒取者，云何須陀洹不取戒？謂善見受",
    "T39n1789_02b:0379b08": "生處苦相故，是故不取。大慧！取者，謂愚夫決",
    "T39n1789_02b:0379b09": "定受習苦行，為眾具樂故求受生。彼則不取，",
    "T39n1789_02b:0379b10": "除迴向自覺勝，離妄想無漏法相行方便受持",
    "T39n1789_02b:0379b11": "戒支，是名須陀洹取戒相斷。」戒取者，非戒",
    "T39n1789_02b:0379b12": "為戒也。外道邪習，非因計因，如持雞、狗等戒",
    "T39n1789_02b:0379b13": "是也。初果人不取彼戒，謂善見彼受報苦相，",
    "T39n1789_02b:0379b14": "徒勞苦行，故不取也。愚夫取者，以五欲等",
    "T39n1789_02b:0379b15": "眾具為樂，故求受生。然非三昧之樂，雖求樂",
    "T39n1789_02b:0379b16": "果，其實何有？彼初果人不取是為戒，非無自",
    "T39n1789_02b:0379b17": "己所持之戒，故曰除迴向自覺勝等，即彼所",
    "T39n1789_02b:0379b18": "修戒行迴因向果。戒支者，支謂支分，如七覺",
    "T39n1789_02b:0379b19": "支及五支戒等是。雖不取乎彼而取乎此，然",
    "T39n1789_02b:0379b20": "非大乘無取之戒，是亦取也。",
    "T39n1789_02b:0379b21": "「須陀洹斷三結，貪、癡不生。若須陀洹作是念：",
    "T39n1789_02b:0379b22": "『此諸結我不成就』者，應有二過：墮身見及諸",
    "T39n1789_02b:0379b23": "結不斷。」大慧白佛言：「世尊！世尊說眾多貪欲，",
    "T39n1789_02b:0379b24": "彼何者貪斷？」佛告大慧：「愛樂女人纏綿貪著，",
    "T39n1789_02b:0379b25": "種種方便身口惡業，受現在樂、種未來苦。彼",
    "T39n1789_02b:0379b26": "則不生。所以者何？得三昧正受樂故，是故彼",
    "T39n1789_02b:0379b27": "斷，非趣涅槃貪斷。」言三結者，見惑也。因斷",
    "T39n1789_02b:0379b28": "此見離貪、瞋、癡。此三者，即見惑中之思惑也。",
    "T39n1789_02b:0379b29": "言二過者，身見本也，諸結末也，本既不除，末",
    "T39n1789_02b:0379c01": "何由滅？貪有多種，特言愛樂女人，舉其重者",
    "T39n1789_02b:0379c02": "言之，初果人得三昧勝樂能斷比欲。雖離於",
    "T39n1789_02b:0379c03": "有，猶著於空，故云非趣涅槃貪斷也。",
    "T39n1789_02b:0379c04": "「大慧！云何斯陀含相？謂頓照色相妄想，生相、",
    "T39n1789_02b:0379c05": "見相不生，善見禪趣相故，頓來此世，盡苦際",
    "T39n1789_02b:0379c06": "得涅槃，是故名斯陀含。」此明二果相。謂照",
    "T39n1789_02b:0379c07": "了五陰色相妄想，不同初果修四行觀，故得",
    "T39n1789_02b:0379c08": "頓名。生相即諸結，見相即妄想，此二不生，惟",
    "T39n1789_02b:0379c09": "無漏智加修禪定，則善見禪趣之相。進斷欲",
    "T39n1789_02b:0379c10": "界思惑，至盡六品，惟餘一生，故曰「頓來此世」。",
    "T39n1789_02b:0379c11": "盡苦際者，離人中生死。得涅槃者，證二果",
    "T39n1789_02b:0379c12": "也。",
    "T39n1789_02b:0379c13": "「大慧！云何阿那含？謂過去、未來、現在色相性",
    "T39n1789_02b:0379c14": "非性生見過患，使妄想不生故，及結斷故，名",
    "T39n1789_02b:0379c15": "阿那含。」此三果人通觀三世色相皆空，非",
    "T39n1789_02b:0379c16": "性即空也。離有無分別過患，故云妄想不生。",
    "T39n1789_02b:0379c17": "結斷者，斷欲界後三品思惑也。",
    "T39n1789_02b:0379c18": "「大慧！阿羅漢者，謂諸禪三昧、解脫力、明，煩惱、",
    "T39n1789_02b:0379c19": "苦妄想非性故，名阿羅漢。」諸禪三昧，即羅",
    "T39n1789_02b:0379c20": "漢所修智定。解脫力明，即所證之法。力即神",
    "T39n1789_02b:0379c21": "通，明乃三明也。以是照了煩惱諸苦分別皆",
    "T39n1789_02b:0379c22": "空，謂色無色界思惑淨盡，證無學果也。",
    "T39n1789_02b:0379c23": "大慧白佛言：「世尊！世尊說三種阿羅漢，此說",
    "T39n1789_02b:0379c24": "何等阿羅漢？世尊！為說寂靜一乘道？為菩薩",
    "T39n1789_02b:0379c25": "摩訶薩方便示現阿羅漢？為佛化化？」佛告大",
    "T39n1789_02b:0379c26": "慧：「得寂靜一乘道聲聞，非餘。餘者行菩薩行",
    "T39n1789_02b:0379c27": "及佛化化，巧方便本願故，於大眾中示現受",
    "T39n1789_02b:0379c28": "生，為莊嚴佛眷屬故。大慧！於妄想處種種說",
    "T39n1789_02b:0379c29": "法，謂得果得禪。禪者、入禪悉遠離故，示現得",
    "T39n1789_02b:0380a01": "自心現量得果相，說名得果。復次大慧！欲超",
    "T39n1789_02b:0380a02": "禪、無量、無色界者，當離自心現量相。大慧！受",
    "T39n1789_02b:0380a03": "想正受超自心現量者不然。何以故？有心量",
    "T39n1789_02b:0380a04": "故。」此蕳羅漢名相通別，通則通名羅漢，別",
    "T39n1789_02b:0380a05": "則三種不同。三種中一實二權，得寂靜一乘",
    "T39n1789_02b:0380a06": "道者，一實也；菩薩方便示現及佛化化者，二",
    "T39n1789_02b:0380a07": "權也。佛答謂所說羅漢是實非權。一乘者，乃",
    "T39n1789_02b:0380a08": "三乘之一，非佛乘之一也。巧方便本願者，即",
    "T39n1789_02b:0380a09": "餘二種，為已曾發善巧方便誓願，示現羅漢，",
    "T39n1789_02b:0380a10": "莊嚴佛會而為眷屬也。於妄想眾生之處為",
    "T39n1789_02b:0380a11": "其說法，同其修證，故曰得果得禪。雖入於禪",
    "T39n1789_02b:0380a12": "而不住禪，亦隨心量示現得果而不住於果。",
    "T39n1789_02b:0380a13": "二種權行既不同於實行，又不住果住禪，是",
    "T39n1789_02b:0380a14": "為超禪，故示超禪之相，令其捨世間禪，得出",
    "T39n1789_02b:0380a15": "世間禪。世間禪，謂四禪、四無量、四無色定",
    "T39n1789_02b:0380a16": "也。當離自心者，心量既極，即是如來禪。然",
    "T39n1789_02b:0380a17": "則滅受想定，豈非超心量乎？故復蕳云「不",
    "T39n1789_02b:0380a18": "然」。以其取滅受想亦是心量，故須一切捨離",
    "T39n1789_02b:0380a19": "皆不可得。《圓覺經》所謂「照與照者同時寂滅」",
    "T39n1789_02b:0380a20": "斯得之矣。",
    "T39n1789_02b:0380a21": "爾時，世尊欲重宣此義而說偈言：",
    "T39n1789_02b:0380a22": "「諸禪四無量，　　無色三摩提，",
    "T39n1789_02b:0380a23": "一切受想滅，　　心量彼無有。",
    "T39n1789_02b:0380a24": "須陀、槃那果、　　往來及不還，",
    "T39n1789_02b:0380a25": "及與阿羅漢，　　斯等心惑亂。",
    "T39n1789_02b:0380a26": "禪者、禪及緣，　　斷知見真諦。",
    "T39n1789_02b:0380a27": "此則妄想量，　　若覺得解脫。」",
    "T39n1789_02b:0380a28": "偈中初四句頌上超禪相，中四句頌上四",
    "T39n1789_02b:0380a29": "果。惑亂者，以大斥小，謂小乘取涅槃相亦是",
    "T39n1789_02b:0380b01": "心惑亂也。後四句禪者禪等，即上能入所入，",
    "T39n1789_02b:0380b02": "及禪所緣境，與夫斷集、知苦、見真諦理，皆寂",
    "T39n1789_02b:0380b03": "滅性中妄想心量。若能覺了，則究竟解脫，無",
    "T39n1789_02b:0380b04": "得而得也。",
    "T39n1789_02b:0380b05": "「復次大慧！有二種覺，謂觀察覺，及妄想相攝",
    "T39n1789_02b:0380b06": "受計著建立覺。大慧！觀察覺者，謂若覺性自",
    "T39n1789_02b:0380b07": "性相，選擇離四句不可得，是名觀察覺。」上",
    "T39n1789_02b:0380b08": "云若覺得解脫，故又告之以覺知之道。二種",
    "T39n1789_02b:0380b09": "覺義，一往言之，雖若真妄之異，然據結文云",
    "T39n1789_02b:0380b10": "「菩薩成就」，則皆大士所觀，而真俗不同。觀察",
    "T39n1789_02b:0380b11": "覺即真諦之覺也，建立覺即俗諦之覺也。良",
    "T39n1789_02b:0380b12": "以菩薩觀真不捨俗，照俗不違真。若覺性自",
    "T39n1789_02b:0380b13": "性等者，即觀一切法之自性，此性本來離相，",
    "T39n1789_02b:0380b14": "不可以一異等四句分別蕳擇，故云不可得",
    "T39n1789_02b:0380b15": "也。",
    "T39n1789_02b:0380b16": "「大慧！彼四句者，謂離一異、俱不俱、有無非有",
    "T39n1789_02b:0380b17": "非無、常無常，是名四句。大慧！此四句離，是名",
    "T39n1789_02b:0380b18": "一切法。大慧！此四句觀察一切法，應當修學。」",
    "T39n1789_02b:0380b19": "分別四句之相如前。言四句離者，是不著",
    "T39n1789_02b:0380b20": "於妄計也。若墮四句計中，非所以覺性自性。",
    "T39n1789_02b:0380b21": "今皆求之叵得，則離彼四句，復乎本性，是名",
    "T39n1789_02b:0380b22": "一切法。以此四句觀一切法，無情不離、無性",
    "T39n1789_02b:0380b23": "不顯，故結勸云「應當修學」。",
    "T39n1789_02b:0380b24": "「大慧！云何妄想相攝受計著建立覺？謂妄想",
    "T39n1789_02b:0380b25": "相攝受，計著堅、濕、煖、動不實妄想相四大種，",
    "T39n1789_02b:0380b26": "宗、因相、譬喻計著，不實建立而建立，是名妄",
    "T39n1789_02b:0380b27": "想相攝受計著建立覺。是名二種覺相。若菩",
    "T39n1789_02b:0380b28": "薩摩訶薩成就此二覺相，人、法無我相，究竟",
    "T39n1789_02b:0380b29": "善知方便無所有覺，觀察行地，得初地，入百",
    "T39n1789_02b:0380c01": "三昧，得差別三昧，見百佛及百菩薩，知前後",
    "T39n1789_02b:0380c02": "際各百劫事，光照百剎土，知上上地相，大願",
    "T39n1789_02b:0380c03": "殊勝，神力自在，法雲灌頂，當得如來自覺地。",
    "T39n1789_02b:0380c04": "善繫心十無盡句，成熟眾生，種種變化光明",
    "T39n1789_02b:0380c05": "莊嚴，得自覺聖樂三昧正受。」二建立覺者，",
    "T39n1789_02b:0380c06": "《入楞伽》云：「謂於堅、濕、煖、動諸大種性取相執",
    "T39n1789_02b:0380c07": "著，虛妄分別，以宗因喻而妄建立，是名取相",
    "T39n1789_02b:0380c08": "分別執著建立智。」宗、因、喻者，即五分論法，雖",
    "T39n1789_02b:0380c09": "是不實建立，以世諦故而建立之，則真俗兩",
    "T39n1789_02b:0380c10": "行不相妨礙。若菩薩下，總結二覺成相。初覺",
    "T39n1789_02b:0380c11": "成故，於人、法知無我相；次覺成故，了無我相",
    "T39n1789_02b:0380c12": "不離人法，故曰究竟善知方便。無所有覺者，",
    "T39n1789_02b:0380c13": "還以二種覺觀歷於行地，而後得入初地也。",
    "T39n1789_02b:0380c14": "入三昧見佛等皆以百言之者，以菩薩初破",
    "T39n1789_02b:0380c15": "無明，能分身百界，所入法門數皆如之，故《攝",
    "T39n1789_02b:0380c16": "論》云：「菩薩入初地時，證十百明門：一、於一剎",
    "T39n1789_02b:0380c17": "那頃證百三摩地；二、以淨天眼見百佛國；三、",
    "T39n1789_02b:0380c18": "以神通力能動百佛世界；四、能往百佛世界",
    "T39n1789_02b:0380c19": "教化眾生；五、能以一身化百類身形令有情",
    "T39n1789_02b:0380c20": "見；六、能成就百類所化有情；七、若為利益，能",
    "T39n1789_02b:0380c21": "留身住世百劫；八、能知前後際百劫事；九、能",
    "T39n1789_02b:0380c22": "以智慧入百法明門，洞達曉了；十、能以身觀",
    "T39n1789_02b:0380c23": "百類眷屬。餘地倍倍增勝。」十無盡句者，如《華",
    "T39n1789_02b:0380c24": "嚴．十地品》住初歡喜地有十不可盡句云云。",
    "T39n1789_02b:0380c25": "亦如普賢十行願，皆言無盡。以此善繫其心，",
    "T39n1789_02b:0380c26": "成熟眾生至於自覺聖樂三昧，則菩薩之能",
    "T39n1789_02b:0380c27": "事畢矣。",
    "T39n1789_02b:0380c28": "「復次大慧！菩薩摩訶薩當善四大造色。云何",
    "T39n1789_02b:0380c29": "菩薩善四大造色？大慧！菩薩摩訶薩作是覺，",
    "T39n1789_02b:0381a01": "彼真諦者四大不生，於彼四大不生作如是",
    "T39n1789_02b:0381a02": "觀察。觀察已，覺名相妄想分齊，自心現分齊，外",
    "T39n1789_02b:0381a03": "性非性，是名心現妄想分齊。謂三界，觀彼四",
    "T39n1789_02b:0381a04": "大造色性，離四句通淨，離我我所，如實相自",
    "T39n1789_02b:0381a05": "相分段住，無生自相成。」上云四大言之未",
    "T39n1789_02b:0381a06": "詳，故重示之。初明能覺觀，則曰菩薩作是覺",
    "T39n1789_02b:0381a07": "等。言彼真諦四大不生者，理也，亦承上觀察",
    "T39n1789_02b:0381a08": "覺言之。然理非無四大，直彰無相，故云不生，",
    "T39n1789_02b:0381a09": "所以菩薩作不生觀察。不生而生，是生四大",
    "T39n1789_02b:0381a10": "之本，故有四大名相妄想次第。究其四大所",
    "T39n1789_02b:0381a11": "起，亦是自心現之分齊，既了諸法唯心，即達",
    "T39n1789_02b:0381a12": "外性非性，是則觀彼四大造色性離。性離者，",
    "T39n1789_02b:0381a13": "無生四句也，以是四句通淨四大，亦即四大",
    "T39n1789_02b:0381a14": "圓離四性。由是離我我所，離故復本，復本故",
    "T39n1789_02b:0381a15": "法法不失自體，故曰「如實相自相分段住」。如",
    "T39n1789_02b:0381a16": "實相則相相一如，自相分段則有差別，惟其",
    "T39n1789_02b:0381a17": "同異不相妨礙，則無生自相如是而成，此能",
    "T39n1789_02b:0381a18": "覺之智也。",
    "T39n1789_02b:0381a19": "「大慧！彼四大種云何生造色？謂津潤妄想大",
    "T39n1789_02b:0381a20": "種生內外水界，堪能妄想大種生內外火界，",
    "T39n1789_02b:0381a21": "飄動妄想大種生內外風界，斷截色妄想大",
    "T39n1789_02b:0381a22": "種生內外地界。色及虛空俱，計著邪諦，五陰",
    "T39n1789_02b:0381a23": "集聚，四大造色生。」此明所覺之法。復躡上",
    "T39n1789_02b:0381a24": "文徵釋其相。彼四大者，對真諦而言則以四",
    "T39n1789_02b:0381a25": "大為彼，對四大而言亦以真諦為彼。言四大",
    "T39n1789_02b:0381a26": "種生造色者，即大種為能造，如前堅、濕、煖、動",
    "T39n1789_02b:0381a27": "是也；四大為所造，如後內外水大等通名為",
    "T39n1789_02b:0381a28": "色是也。若《楞嚴》則交互而起，如「覺明空昧，相",
    "T39n1789_02b:0381a29": "待成搖，故有風輪」等云云。今各從類造，故有",
    "T39n1789_02b:0381b01": "津潤大種生於水大等，蓋文雖別而理通。言",
    "T39n1789_02b:0381b02": "其造法，莫不因性而有相，從微而至著，相因",
    "T39n1789_02b:0381b03": "想成，未由種起，所以發生萬類，本乎一心。所",
    "T39n1789_02b:0381b04": "謂津潤、堪能、搖動、斷截者，各隨四大性分說",
    "T39n1789_02b:0381b05": "也。又津潤等，亦可約貪、瞋、癡等分言之，故一",
    "T39n1789_02b:0381b06": "一皆曰妄想想也、大種種也，此皆發於微者",
    "T39n1789_02b:0381b07": "也。及其既著，則為內外四大，謂正報為內、依",
    "T39n1789_02b:0381b08": "報為外，俱遍一切而與空俱，故曰「色及虛空」",
    "T39n1789_02b:0381b09": "等。外道於此計著邪諦，或計有無、或起分齊，",
    "T39n1789_02b:0381b10": "已如前斥。由四大造色故有五陰，因陰而有",
    "T39n1789_02b:0381b11": "六根，次第而生，故云四大造色生也。",
    "T39n1789_02b:0381b12": "「大慧！識者，因樂種種跡境界故，餘趣相續。大",
    "T39n1789_02b:0381b13": "慧！地等四大及造色等，有四大緣，非彼四大",
    "T39n1789_02b:0381b14": "緣。所以者何？謂性、形相、處所、作方便無性，大",
    "T39n1789_02b:0381b15": "種不生。大慧！性、形相、處所、作方便和合生，非",
    "T39n1789_02b:0381b16": "無形，是故四大造色相，外道妄想非我。」識",
    "T39n1789_02b:0381b17": "者六識，謂六識樂諸塵境，出入履歷，故曰跡。",
    "T39n1789_02b:0381b18": "此由妄識著於妄境，遂成結業，六趣受生，相",
    "T39n1789_02b:0381b19": "續不斷。又曰地四大等者，示四大不能獨造，",
    "T39n1789_02b:0381b20": "必兼於緣；不專在緣，故曰非彼四大緣。所以",
    "T39n1789_02b:0381b21": "下，徵釋其義。謂性津潤等性、形相，四大色",
    "T39n1789_02b:0381b22": "相因也；處及所作方便，緣也。若因無生性，雖",
    "T39n1789_02b:0381b23": "緣亦不生，故曰「大種不生」。必由眾緣和合成",
    "T39n1789_02b:0381b24": "形，非無形者，則亦在緣也。既無在無不在，則",
    "T39n1789_02b:0381b25": "本無實性，無性而生，則因緣之義彰矣。言外",
    "T39n1789_02b:0381b26": "道妄想者，此與前計著邪諦之語，皆因而斥",
    "T39n1789_02b:0381b27": "非，謂四大造色相，不同外道妄想分別，故曰",
    "T39n1789_02b:0381b28": "「非我」。",
    "T39n1789_02b:0381b29": "「復次大慧！當說諸陰自性相。云何諸陰自性",
    "T39n1789_02b:0381c01": "相？謂五陰。云何五？謂色受想行識。彼四陰非",
    "T39n1789_02b:0381c02": "色，謂受想行識。大慧！色者，四大及造色各各",
    "T39n1789_02b:0381c03": "異相。大慧！非無色有四數，如虛空。譬如虛空",
    "T39n1789_02b:0381c04": "過數相、離於數，而妄想言一虛空。大慧！如是",
    "T39n1789_02b:0381c05": "陰過數相、離於數，離性非性，離四句。數相者，",
    "T39n1789_02b:0381c06": "愚夫言說，非聖賢也。」此明五陰自性相數",
    "T39n1789_02b:0381c07": "非數。言數者，以色、非色各有四數，故曰「彼四",
    "T39n1789_02b:0381c08": "陰非色」。又曰色者，四大造色各各異相，則四",
    "T39n1789_02b:0381c09": "大不同通名為色，而色亦有四。次言有數者，",
    "T39n1789_02b:0381c10": "即色界、無色界皆非數也，且約無色界示之，",
    "T39n1789_02b:0381c11": "故云非無色有四數如虛空，正言無色四陰",
    "T39n1789_02b:0381c12": "本無有四。譬如虛空超過數相，然妄想分別，",
    "T39n1789_02b:0381c13": "言虛空是一。陰亦如是，離諸數相有無等四",
    "T39n1789_02b:0381c14": "句。計有數相者，是凡夫所言，非諸聖賢，如云",
    "T39n1789_02b:0381c15": "「佛身無為，不墮諸數」是也。",
    "T39n1789_02b:0381c16": "「大慧！聖者如幻種種色像，離異不異施設。又",
    "T39n1789_02b:0381c17": "如夢影士夫身，離異不異故。大慧！聖智趣同",
    "T39n1789_02b:0381c18": "陰妄想現，是名諸陰自性相。汝當除滅，滅已",
    "T39n1789_02b:0381c19": "說寂靜法，斷一切佛剎諸外道見。大慧！說寂",
    "T39n1789_02b:0381c20": "靜時，法無我見淨，及入不動地。入不動地已，",
    "T39n1789_02b:0381c21": "無量三昧自在及得意生身，得如幻三昧，通",
    "T39n1789_02b:0381c22": "達究竟，力、明自在，救攝饒益一切眾生，猶如",
    "T39n1789_02b:0381c23": "大地載育眾生，菩薩摩訶薩普濟眾生亦復",
    "T39n1789_02b:0381c24": "如是。」聖人了陰如幻，雖現種種色像，離於",
    "T39n1789_02b:0381c25": "施設異不異見，如夢影中現士夫身，皆無實",
    "T39n1789_02b:0381c26": "體，豈有異不異耶！然異不異見乃凡夫之妄",
    "T39n1789_02b:0381c27": "想，佛之所以能離者，由了凡聖陰體本來不",
    "T39n1789_02b:0381c28": "二，故曰「聖智趣同陰妄想現」。凡夫欲復本體，",
    "T39n1789_02b:0381c29": "當須遠離陰妄性相，故云「汝當除滅」。妄執若",
    "T39n1789_02b:0382a01": "滅，寂靜乃彰，故復能說此寂靜之法，遠離一",
    "T39n1789_02b:0382a02": "切外道之見。說此法時，既離法無我執，即能",
    "T39n1789_02b:0382a03": "入不動地，得無量三昧一切法門，普濟群品，",
    "T39n1789_02b:0382a04": "如地之載育也。",
    "T39n1789_02b:0382a05": "「復次大慧！諸外道有四種涅槃。云何為四？謂",
    "T39n1789_02b:0382a06": "性自性非性涅槃、種種相性非性涅槃、自相",
    "T39n1789_02b:0382a07": "自性非性覺涅槃、諸陰自共相相續流注斷",
    "T39n1789_02b:0382a08": "涅槃，是名諸外道四種涅槃，非我所說法。大",
    "T39n1789_02b:0382a09": "慧！我所說者，妄想識滅名為涅槃。」涅槃之",
    "T39n1789_02b:0382a10": "說有邪有正，佛欲說正乃先斥邪。言外道四",
    "T39n1789_02b:0382a11": "種涅槃，名相如經所列，涅槃是果，果由因得，",
    "T39n1789_02b:0382a12": "其因既邪，果亦非正，故云「非我所說」。我之所",
    "T39n1789_02b:0382a13": "說涅槃者，直以妄識心滅耳。蓋有外道涅槃",
    "T39n1789_02b:0382a14": "不離神我，神我即妄識，故以妄想識滅而對",
    "T39n1789_02b:0382a15": "破之也。",
    "T39n1789_02b:0382a16": "大慧白佛言：「世尊！不建立八識邪？」佛言：「建",
    "T39n1789_02b:0382a17": "立。」大慧白佛言：「若建立者，云何離意識非七",
    "T39n1789_02b:0382a18": "識？」佛告大慧：「彼因及彼攀緣故，七識不生。意",
    "T39n1789_02b:0382a19": "識者，境界分段計著生，習氣長養藏識意俱，",
    "T39n1789_02b:0382a20": "我我所計著思惟因緣生，不壞身相，藏識因",
    "T39n1789_02b:0382a21": "攀緣自心現境界計著，心聚生，展轉相因。譬",
    "T39n1789_02b:0382a22": "如海浪，自心現境界風吹，若生若滅亦如是。",
    "T39n1789_02b:0382a23": "是故意識滅、七識亦滅。」上云「妄想識滅名為",
    "T39n1789_02b:0382a24": "涅槃」，遂疑八識亦滅，佛答以不滅。言建立者，",
    "T39n1789_02b:0382a25": "不滅也。又疑七識不滅，佛答以彼因及攀緣",
    "T39n1789_02b:0382a26": "故七識不生者，彼即六識，言因及攀緣在六",
    "T39n1789_02b:0382a27": "識，而七識執我，未常相離；若六識滅，則七識",
    "T39n1789_02b:0382a28": "亦不生也。意識者下，通示諸識展轉相因，未",
    "T39n1789_02b:0382a29": "始不俱，乃體一而相異也。又有四意：一、境界",
    "T39n1789_02b:0382b01": "分段者，言六識從六塵生也；二、習氣長養者，",
    "T39n1789_02b:0382b02": "言六識不離七識、八識也；三、我我所計著者，",
    "T39n1789_02b:0382b03": "言七識我執從思惟彼因彼緣而生；四、不壞",
    "T39n1789_02b:0382b04": "身相下，藏識即第八識，言因攀緣自心現境",
    "T39n1789_02b:0382b05": "界等，此八識因於六識能緣，還緣自心所現",
    "T39n1789_02b:0382b06": "境界，即六塵也，以計著故而生六識，能總諸",
    "T39n1789_02b:0382b07": "心故云「心聚生」也，謂八識與六識展轉相因",
    "T39n1789_02b:0382b08": "而生，如此相因有本有末，本謂八識轉生諸",
    "T39n1789_02b:0382b09": "識，末謂六識起善起惡，七識則傳送其間，故",
    "T39n1789_02b:0382b10": "云展轉相因。復以喻顯，海喻八識、浪喻六識，",
    "T39n1789_02b:0382b11": "以六塵為境界風，境界乃自心所現，還吹八",
    "T39n1789_02b:0382b12": "識心海轉生諸識，若生若滅亦猶依海而有",
    "T39n1789_02b:0382b13": "風，因風而鼓浪，展轉之相其若是也。風息則",
    "T39n1789_02b:0382b14": "浪滅，故云「意識滅七識亦滅」也。",
    "T39n1789_02b:0382b15": "爾時，世尊欲重宣此義而說偈言：",
    "T39n1789_02b:0382b16": "「我不涅槃性，　　所作及與相，",
    "T39n1789_02b:0382b17": "妄想爾焰識，　　此滅我涅槃。",
    "T39n1789_02b:0382b18": "彼因彼攀緣，　　意趣等成身，",
    "T39n1789_02b:0382b19": "與因者是心，　　為識之所依。",
    "T39n1789_02b:0382b20": "如水大流盡，　　波浪則不起。",
    "T39n1789_02b:0382b21": "如是意識滅，　　種種識不生。」",
    "T39n1789_02b:0382b22": "外道所謂四種涅槃，不離性之與相。佛既",
    "T39n1789_02b:0382b23": "斥之，則曰我不以性相為涅槃，直以妄想智",
    "T39n1789_02b:0382b24": "障識滅為涅槃耳。彼因彼攀緣等，言七識由",
    "T39n1789_02b:0382b25": "意趣因等成六識身，究其本因，還以八識之",
    "T39n1789_02b:0382b26": "心為諸識之所依。如水下，喻意可見。",
    "T39n1789_02b:0382b27": "「復次大慧！今當說妄想自性分別通相。若妄",
    "T39n1789_02b:0382b28": "想自性分別通相善分別，汝及餘菩薩摩訶",
    "T39n1789_02b:0382b29": "薩離妄想到自覺聖，外道通趣善見，覺攝所",
    "T39n1789_02b:0382c01": "攝妄想，斷緣起種種相、妄想自性行，不復妄",
    "T39n1789_02b:0382c02": "想。」《入楞伽》云：「我今當說妄計自性差別相，",
    "T39n1789_02b:0382c03": "令汝及諸菩薩摩訶薩善知此義，超諸妄想，證",
    "T39n1789_02b:0382c04": "聖智境，知外道法，遠離能取所取分別，於依",
    "T39n1789_02b:0382c05": "他起種種相中不更取著妄所計相。」",
    "T39n1789_02b:0382c06": "「大慧！云何妄想自性分別通相？謂言說妄想、",
    "T39n1789_02b:0382c07": "所說事妄想、相妄想、利妄想、自性妄想、因妄想、",
    "T39n1789_02b:0382c08": "見妄想、成妄想、生妄想、不生妄想、相續妄想、縛",
    "T39n1789_02b:0382c09": "不縛妄想，是名妄想自性分別通相。」妄想",
    "T39n1789_02b:0382c10": "是一，隨境有異，此中先總次別，總名可見。別",
    "T39n1789_02b:0382c11": "相凡十有二，初列十二名，次徵釋其義。",
    "T39n1789_02b:0382c12": "「大慧！云何言說妄想？謂種種妙音歌詠之聲",
    "T39n1789_02b:0382c13": "美樂計著，是名言說妄想。」此計著種種音",
    "T39n1789_02b:0382c14": "聲詞句，以為有性也。",
    "T39n1789_02b:0382c15": "「大慧！云何所說事妄想？謂有所說事自性，聖",
    "T39n1789_02b:0382c16": "智所知，依彼而生言說妄想，是名所說事妄",
    "T39n1789_02b:0382c17": "想。」所說事自性者，凡所說事極其所以自",
    "T39n1789_02b:0382c18": "性惟聖智所知，凡愚不了，但依彼事而生言",
    "T39n1789_02b:0382c19": "說妄想也。",
    "T39n1789_02b:0382c20": "「大慧！云何相妄想？謂即彼所說事，如鹿渴想",
    "T39n1789_02b:0382c21": "種種計著而計著，謂堅、濕、煖、動相一切性妄",
    "T39n1789_02b:0382c22": "想，是名相妄想。」此言隨事起見，如渴鹿之",
    "T39n1789_02b:0382c23": "奔陽焰以作水想，謂於地水火風執有堅濕",
    "T39n1789_02b:0382c24": "煖動之性，而不知其性本融，於一切法妄計",
    "T39n1789_02b:0382c25": "名相。性即法也。",
    "T39n1789_02b:0382c26": "「大慧！云何利妄想？謂樂種種金銀珍寶，是名",
    "T39n1789_02b:0382c27": "利妄想。」世間財寶本是幻物，凡夫不了而",
    "T39n1789_02b:0382c28": "起貪著。",
    "T39n1789_02b:0382c29": "「大慧！云何自性妄想？謂自性持此如是，不異",
    "T39n1789_02b:0383a01": "惡見妄想，是名自性妄想。」言持此如是者，",
    "T39n1789_02b:0383a02": "持謂執持，即於諸法起自性見，執以為是，餘",
    "T39n1789_02b:0383a03": "皆為非，何異外道惡見分別也。",
    "T39n1789_02b:0383a04": "「大慧！云何因妄想？謂若因若緣，有無分別因",
    "T39n1789_02b:0383a05": "相生，是名因妄想。」謂於因緣生法起有無",
    "T39n1789_02b:0383a06": "等見，妄想分別，成生死因也。",
    "T39n1789_02b:0383a07": "「大慧！云何見妄想？謂有無、一異、俱不俱惡見，",
    "T39n1789_02b:0383a08": "外道妄想計著妄想，是名見妄想。」此言外",
    "T39n1789_02b:0383a09": "道惡見，執著有無、一異、俱不俱四句分別也。",
    "T39n1789_02b:0383a10": "「大慧！云何成妄想？謂我我所想成決定論，是",
    "T39n1789_02b:0383a11": "名成妄想。」此於假名實法上計我我所，而",
    "T39n1789_02b:0383a12": "起言說分別。",
    "T39n1789_02b:0383a13": "「大慧！云何生妄想？謂緣有無性生計著，是名",
    "T39n1789_02b:0383a14": "生妄想。」《入楞伽》云：「謂計諸法若有若無，從",
    "T39n1789_02b:0383a15": "緣而生，是名生分別也。」",
    "T39n1789_02b:0383a16": "「大慧！云何不生妄想？謂一切性本無生，無種",
    "T39n1789_02b:0383a17": "因緣，生無因身，是名不生妄想。」謂一切法",
    "T39n1789_02b:0383a18": "未有諸緣而先有體，是不假因緣而生，故起",
    "T39n1789_02b:0383a19": "不生分別也。",
    "T39n1789_02b:0383a20": "「大慧！云何相續妄想？謂彼俱相續如金縷，是",
    "T39n1789_02b:0383a21": "名相續妄想。」彼俱相續如金縷者，《入楞伽》",
    "T39n1789_02b:0383a22": "云：「謂此與彼遞相繫屬，如金與線，是名相續",
    "T39n1789_02b:0383a23": "分別。」",
    "T39n1789_02b:0383a24": "「大慧！云何縛不縛妄想？謂縛不縛因緣計著，",
    "T39n1789_02b:0383a25": "如士夫方便若縛若解，是名縛不縛妄想。」",
    "T39n1789_02b:0383a26": "縛不縛因緣計著者，以理言之，法本自離，何",
    "T39n1789_02b:0383a27": "縛之有？情著成縛，不可云無。如士夫者，《入",
    "T39n1789_02b:0383a28": "楞伽》云：「如人以繩方便力故，縛已復解，此於",
    "T39n1789_02b:0383a29": "無縛解中而生計著也。」",
    "T39n1789_02b:0383b01": "「於此妄想自性分別通相，一切愚夫計著有無。」",
    "T39n1789_02b:0383b02": "已上諸計不出有無，故結云也。",
    "T39n1789_02b:0383b03": "「大慧！計著緣起而計著者，種種妄想計著自",
    "T39n1789_02b:0383b04": "性，如幻示現種種之身，凡夫妄想見種種異",
    "T39n1789_02b:0383b05": "幻。大慧！幻與種種非異非不異。若異者，幻",
    "T39n1789_02b:0383b06": "非種種因；若不異者，幻與種種無差別而見",
    "T39n1789_02b:0383b07": "差別，是故非異非不異。是故大慧！汝及餘菩",
    "T39n1789_02b:0383b08": "薩摩訶薩如幻緣起妄想自性，異不異、有無",
    "T39n1789_02b:0383b09": "莫計著。」前直分別妄想自性，未明其所計",
    "T39n1789_02b:0383b10": "著者，故次明緣起，復以幻喻之，示妄想本虛。",
    "T39n1789_02b:0383b11": "凡夫不了，見有種種差別之相，故喻云「幻與",
    "T39n1789_02b:0383b12": "種種非異非不異」，反覆覈示，列前可見。若了",
    "T39n1789_02b:0383b13": "法無自性，於緣起妄想皆不可得，故不應作",
    "T39n1789_02b:0383b14": "異不異、有無計著。",
    "T39n1789_02b:0383b15": "爾時，世尊欲重宣此義而說偈言：",
    "T39n1789_02b:0383b16": "「心縛於境界，　　覺想智隨轉。",
    "T39n1789_02b:0383b17": "無所有及勝，　　平等智慧生。",
    "T39n1789_02b:0383b18": "妄想自性有，　　於緣起則無，",
    "T39n1789_02b:0383b19": "妄想或攝受，　　緣起非妄想。",
    "T39n1789_02b:0383b20": "種種支分生，　　如幻則不成，",
    "T39n1789_02b:0383b21": "彼相有種種，　　妄想則不成。」",
    "T39n1789_02b:0383b22": "心縛者，謂現前一念為塵境所轉，故有業縛，",
    "T39n1789_02b:0383b23": "而本有覺智亦隨妄而轉；若了妄即真，離諸",
    "T39n1789_02b:0383b24": "有相，及至佛地，則復平等大慧矣。勝即最勝，",
    "T39n1789_02b:0383b25": "處佛地也。妄想自性下八句，言妄想緣起之",
    "T39n1789_02b:0383b26": "為有無。初四句約法，後四句約喻，謂妄想自",
    "T39n1789_02b:0383b27": "性若有，則緣起無法可得，亦不待緣起而成",
    "T39n1789_02b:0383b28": "妄想。若以妄想能攝受取彼境界成妄想者，",
    "T39n1789_02b:0383b29": "而緣起自非妄想，又何能成於妄想耶？喻者",
    "T39n1789_02b:0383c01": "謂如幻人幻作種種支分，若先已生，則不待",
    "T39n1789_02b:0383c02": "幻而成，彼之幻相雖有種種，而妄想自無種",
    "T39n1789_02b:0383c03": "種，故曰不成，此皆顯有無不可得也。",
    "T39n1789_02b:0383c04": "「彼相則是過，　　皆從心縛生，",
    "T39n1789_02b:0383c05": "妄想無所知，　　於緣起妄想。",
    "T39n1789_02b:0383c06": "此諸妄想性，　　即是彼緣起，",
    "T39n1789_02b:0383c07": "妄想有種種，　　於緣起妄想。」",
    "T39n1789_02b:0383c08": "此八句復言緣起妄想相因而成。言彼相過",
    "T39n1789_02b:0383c09": "者，謂緣起相之過，由心縛著所以成過，心縛",
    "T39n1789_02b:0383c10": "即妄想也。若了緣起則無妄想，因妄想不覺，",
    "T39n1789_02b:0383c11": "於緣起生諸分別，此緣起與妄想相由而有，",
    "T39n1789_02b:0383c12": "初無前後之異，故云妄想即緣起，體固無二，",
    "T39n1789_02b:0383c13": "而終以緣起而有分別也。",
    "T39n1789_02b:0383c14": "「世諦、第一義，　　第三無因生，",
    "T39n1789_02b:0383c15": "妄想說世諦，　　斷則聖境界。」",
    "T39n1789_02b:0383c16": "世諦，俗諦也；第一義，真諦也。諸佛說法常依",
    "T39n1789_02b:0383c17": "此二諦，此外則外道邪計，故曰「第三無因生」。",
    "T39n1789_02b:0383c18": "故《涅槃》云：「出世人所知名第一義諦，世人所",
    "T39n1789_02b:0383c19": "知名世諦。」外道立二十五諦，明因中有果：第",
    "T39n1789_02b:0383c20": "一從冥初生覺；第二從覺生我心；第三從我",
    "T39n1789_02b:0383c21": "心生色聲香味觸等，此云無因，即自然性也。",
    "T39n1789_02b:0383c22": "妄想說下，結成三種自性。世諦者，緣起妄想",
    "T39n1789_02b:0383c23": "二種自性也。聖境界，即第一義諦成自性也。",
    "T39n1789_02b:0383c24": "然迷之即世諦，悟之即第一義諦，故云「斷則",
    "T39n1789_02b:0383c25": "聖境界也」。",
    "T39n1789_02b:0383c26": "「譬如修行事，　　於一種種現，",
    "T39n1789_02b:0383c27": "於彼無種種，　　妄想相如是。",
    "T39n1789_02b:0383c28": "譬如種種翳，　　妄想眾色現，",
    "T39n1789_02b:0383c29": "翳無色非色，　　緣起不覺然。",
    "T39n1789_02b:0384a01": "譬如鍊真金，　　遠離諸垢穢。",
    "T39n1789_02b:0384a02": "虛空無雲翳，　　妄想淨亦然。」",
    "T39n1789_02b:0384a03": "此四喻，初喻妄想自性。言修行事者，如禪",
    "T39n1789_02b:0384a04": "有十種一切處，謂青黃赤白等皆遍一切，其",
    "T39n1789_02b:0384a05": "境本一，以心想故有種種現，妄想之相亦復",
    "T39n1789_02b:0384a06": "如是。次種種翳下，喻緣起自性，翳本無色，妄",
    "T39n1789_02b:0384a07": "見色現，故無色非色之實，緣起不覺亦復然",
    "T39n1789_02b:0384a08": "也。又鍊真金、空無翳二喻，皆喻成自性也。言",
    "T39n1789_02b:0384a09": "無彼妄想緣起二種自性，則如金之無垢、空",
    "T39n1789_02b:0384a10": "之無翳，故云「妄想淨亦然」也。",
    "T39n1789_02b:0384a11": "「無有妄想性，　　及有彼緣起。",
    "T39n1789_02b:0384a12": "建立及誹謗，　　悉由妄想壞。",
    "T39n1789_02b:0384a13": "妄想若無性，　　而有緣起性，",
    "T39n1789_02b:0384a14": "無性而有性，　　有性無性生。",
    "T39n1789_02b:0384a15": "依因於妄想，　　而得彼緣起，",
    "T39n1789_02b:0384a16": "相名常相隨，　　而生諸妄想。",
    "T39n1789_02b:0384a17": "究竟不成就，　　則度諸妄想，",
    "T39n1789_02b:0384a18": "然後智清淨，　　是名第一義。」",
    "T39n1789_02b:0384a19": "無有妄想性等，重釋上緣起妄想自性本來",
    "T39n1789_02b:0384a20": "非有非無。言定有則墮建立，言定無則墮誹",
    "T39n1789_02b:0384a21": "謗，皆由妄想以壞正見。妄想若無性等，謂若",
    "T39n1789_02b:0384a22": "無妄想性而有緣起性者，則有從無生，成無",
    "T39n1789_02b:0384a23": "因之過。蓋無始妄念分別而有緣起，然妄想",
    "T39n1789_02b:0384a24": "之由依於名相，名之與相如影隨形，皆是虛",
    "T39n1789_02b:0384a25": "妄，因不了此而起妄想。窮其妄源，無所成就，",
    "T39n1789_02b:0384a26": "則妄想自滅，以復自覺聖智名第一義。度即",
    "T39n1789_02b:0384a27": "滅也。",
    "T39n1789_02b:0384a28": "「妄想有十二，　　緣起有六種，",
    "T39n1789_02b:0384a29": "自覺知爾焰，　　彼無有差別。",
    "T39n1789_02b:0384b01": "五法為真實，　　自性有三種，",
    "T39n1789_02b:0384b02": "修行分別此，　　不越於如如。」",
    "T39n1789_02b:0384b03": "妄想十二如前所說。緣起有六者，六即六",
    "T39n1789_02b:0384b04": "塵，謂緣起自性由六塵境界風所動而起。或",
    "T39n1789_02b:0384b05": "謂六因者，非也。然此妄想緣起總是差別之",
    "T39n1789_02b:0384b06": "相，自覺聖智之中則無如是差別也。爾明，即",
    "T39n1789_02b:0384b07": "智也。五法、三自性，皆如來自行化他法門，修",
    "T39n1789_02b:0384b08": "行之人稱性觀之，無非真實一理，故曰「不越",
    "T39n1789_02b:0384b09": "於如如」也。",
    "T39n1789_02b:0384b10": "「眾相及緣起，　　彼名起妄想，",
    "T39n1789_02b:0384b11": "彼諸妄想相，　　從彼緣起生。",
    "T39n1789_02b:0384b12": "覺慧善觀察，　　無緣無妄想，",
    "T39n1789_02b:0384b13": "成已無有性，　　云何妄想覺？",
    "T39n1789_02b:0384b14": "彼妄想自性，　　建立二自性，",
    "T39n1789_02b:0384b15": "妄想種種現，　　清淨聖境界。",
    "T39n1789_02b:0384b16": "妄想如畫色，　　緣起計妄想，",
    "T39n1789_02b:0384b17": "若異妄想者，　　則依外道論。",
    "T39n1789_02b:0384b18": "妄想說所想，　　因見和合生，",
    "T39n1789_02b:0384b19": "離二妄想者，　　如是則為成。」",
    "T39n1789_02b:0384b20": "眾相及名俱為緣起，彼名及相皆為妄想，",
    "T39n1789_02b:0384b21": "此妄想緣起皆從名相而生。而又言妄想從緣",
    "T39n1789_02b:0384b22": "起而生者，蓋指現前所起妄念從根塵和合",
    "T39n1789_02b:0384b23": "而生。上言緣起從妄想生者，蓋指迷真從妄",
    "T39n1789_02b:0384b24": "而有因緣生法，學者不可不審。然以正智觀",
    "T39n1789_02b:0384b25": "之，二皆無有。成已無有性者，言圓成實性中",
    "T39n1789_02b:0384b26": "本無性執，云何眾生而生妄想覺知？既迷真",
    "T39n1789_02b:0384b27": "性而成妄想，故有名相、事相二種自性。然迷",
    "T39n1789_02b:0384b28": "之則見種種相現，悟之則是聖人所行清淨",
    "T39n1789_02b:0384b29": "境界。妄想如畫色者，言於無起有，如本無色",
    "T39n1789_02b:0384c01": "像，因畫而生。妄想本於緣起，緣起本於分別，",
    "T39n1789_02b:0384c02": "計緣起而生妄想，其為妄想如是。吾佛方便",
    "T39n1789_02b:0384c03": "如是說者，為令反妄歸真故也。若異此而言",
    "T39n1789_02b:0384c04": "妄想，則是外道邪計戲論，故曰「妄想說所想，",
    "T39n1789_02b:0384c05": "因見和合生。」蓋外道以妄心分別妄想之相，",
    "T39n1789_02b:0384c06": "及論三緣和合而生，皆非正論。若離緣起妄",
    "T39n1789_02b:0384c07": "想二種自性，則為圓成自性矣。",
    "T39n1789_02b:0384c08": "大慧菩薩摩訶薩復白佛言：「世尊！惟願為說",
    "T39n1789_02b:0384c09": "自覺聖智相及一乘。若說自覺聖智相及一",
    "T39n1789_02b:0384c10": "乘，我及餘菩薩善自覺聖智相及一乘，不由",
    "T39n1789_02b:0384c11": "於他通達佛法。」大慧因聞上究竟諸妄顯第",
    "T39n1789_02b:0384c12": "一義，故以自證聖智行相及一乘行相為眾",
    "T39n1789_02b:0384c13": "而請，思修取證也。",
    "T39n1789_02b:0384c14": "佛告大慧：「諦聽！諦聽！善思念之，當為汝說。」大",
    "T39n1789_02b:0384c15": "慧白佛言：「唯然受教。」佛告大慧：「前聖所知轉",
    "T39n1789_02b:0384c16": "相傳授，妄想無性。菩薩摩訶薩獨一靜處，自",
    "T39n1789_02b:0384c17": "覺觀察，不由於他，離見妄想，上上升進入如",
    "T39n1789_02b:0384c18": "來地，是名自覺聖智相。」前聖所知，即自證",
    "T39n1789_02b:0384c19": "聖智行相及一乘行相，謂過去諸佛無不從",
    "T39n1789_02b:0384c20": "此二種行門成等正覺，以其遞相傳授，政",
    "T39n1789_02b:0384c21": "所謂佛佛授受、祖祖承承者也。此乃總答前",
    "T39n1789_02b:0384c22": "請。妄想無性下，別答自覺聖智行相。諸法本",
    "T39n1789_02b:0384c23": "來寂滅，凡愚不覺生妄，分別而說，妄法本無",
    "T39n1789_02b:0384c24": "自性。然欲進修妙行，必於靜處以自觀察，觀",
    "T39n1789_02b:0384c25": "之不已，則諸妄想不離而離，漸歷諸地入於",
    "T39n1789_02b:0384c26": "如來境界，所謂自覺聖智自然究竟矣。",
    "T39n1789_02b:0384c27": "「大慧！云何一乘相？謂得一乘道覺，我說一乘。",
    "T39n1789_02b:0384c28": "云何得一乘道覺？謂攝所攝妄想，如實處不",
    "T39n1789_02b:0384c29": "生妄想，是名一乘覺。大慧！一乘覺者，非餘外",
    "T39n1789_02b:0385a01": "道、聲聞緣覺、梵天王等之所能得，唯除如來，",
    "T39n1789_02b:0385a02": "以是故說名一乘。」此釋一乘行相。言一乘",
    "T39n1789_02b:0385a03": "者，一佛乘也，謂如來所乘大乘之法也。此一",
    "T39n1789_02b:0385a04": "乘法不離人之一心，所謂妙法者，即心也。蓋",
    "T39n1789_02b:0385a05": "心具妙法，與佛所證無二無別。欲覺一乘之",
    "T39n1789_02b:0385a06": "道，須究自心，故云「攝所攝妄想」。謂了根塵能",
    "T39n1789_02b:0385a07": "取所取妄心，即妄顯真，如實而住，故云「如實",
    "T39n1789_02b:0385a08": "處不生妄想」。然此一乘覺道，唯佛與佛乃能",
    "T39n1789_02b:0385a09": "究盡，故云非餘外道等之所能得也。",
    "T39n1789_02b:0385a10": "大慧白佛言：「世尊！何故說三乘而不說一乘？」",
    "T39n1789_02b:0385a11": "佛告大慧：「不自般涅槃法故，不說一切聲聞、",
    "T39n1789_02b:0385a12": "緣覺一乘。以一切聲聞、緣覺，如來調伏授寂",
    "T39n1789_02b:0385a13": "靜方便而得解脫，非自己力，是故不說一乘。",
    "T39n1789_02b:0385a14": "復次大慧！煩惱障、業習氣不斷故，不說一切",
    "T39n1789_02b:0385a15": "聲聞、緣覺一乘。不覺法無我，不離分段死，故",
    "T39n1789_02b:0385a16": "說三乘。」此問如來但說小乘不說大乘之",
    "T39n1789_02b:0385a17": "意，佛答以三義故不說一乘。言不自般涅槃",
    "T39n1789_02b:0385a18": "法者，以二乘不能了生死即涅槃，故不為說，",
    "T39n1789_02b:0385a19": "一也。言調伏授寂靜等者，以其稟方便教修",
    "T39n1789_02b:0385a20": "證空寂，但離虛妄，名為解脫，未得一切解脫，",
    "T39n1789_02b:0385a21": "故不為說，二也。言煩惱障等者，以其但斷四",
    "T39n1789_02b:0385a22": "住通惑，未斷習氣，別惑全在，故不為說，三也。",
    "T39n1789_02b:0385a23": "二乘破人執，未破法執，故云「不覺法無我」也。",
    "T39n1789_02b:0385a24": "雖斷煩惱身，居分段，未名變易生死，故云「不",
    "T39n1789_02b:0385a25": "離分段死」也。如來為此小機故，但為說三乘",
    "T39n1789_02b:0385a26": "法耳。",
    "T39n1789_02b:0385a27": "「大慧！彼諸一切起煩惱過習氣斷，及覺法無",
    "T39n1789_02b:0385a28": "我。彼一切起煩惱過習氣斷，三昧樂味著非",
    "T39n1789_02b:0385a29": "性，無漏界覺，覺已復入出世間上上無漏界，",
    "T39n1789_02b:0385b01": "滿足眾具，當得如來不思議自在法身。」此",
    "T39n1789_02b:0385b02": "言一乘行者，以煩惱習斷，不為無明所醉，了",
    "T39n1789_02b:0385b03": "真空三昧之樂，不生味著，故云非性，乃得無",
    "T39n1789_02b:0385b04": "漏界覺。無漏界，即入實報土、受法性身，隨類",
    "T39n1789_02b:0385b05": "現形，示生示滅，度脫諸有，故云「覺已復入出",
    "T39n1789_02b:0385b06": "世間」。至上品寂光，二嚴具備，究顯不思議自",
    "T39n1789_02b:0385b07": "在法身，是為一佛乘也。",
    "T39n1789_02b:0385b08": "爾時，世尊欲重宣此義而說偈言：",
    "T39n1789_02b:0385b09": "「諸天及梵乘、　　聲聞、緣覺乘、",
    "T39n1789_02b:0385b10": "諸佛如來乘，　　我說此諸乘。",
    "T39n1789_02b:0385b11": "乃至有心轉，　　諸乘非究竟，",
    "T39n1789_02b:0385b12": "若彼心滅盡，　　無乘及乘者，",
    "T39n1789_02b:0385b13": "無有乘建立，　　我說為一乘。」",
    "T39n1789_02b:0385b14": "前四句通頌諸乘，次六句頌說一乘之意。言",
    "T39n1789_02b:0385b15": "有心轉者，轉即起動，謂若有一念心動，雖佛",
    "T39n1789_02b:0385b16": "乘亦非究竟，況餘乘乎？言於心行處滅，無",
    "T39n1789_02b:0385b17": "有能乘之人，亦無所乘之法，乃至一乘法門",
    "T39n1789_02b:0385b18": "無可建立，離名絕相，非破非立，有此等機乃",
    "T39n1789_02b:0385b19": "為說一乘也。",
    "T39n1789_02b:0385b20": "「引導眾生故，　　分別說諸乘。",
    "T39n1789_02b:0385b21": "解脫有三種，　　及與法無我，",
    "T39n1789_02b:0385b22": "煩惱智慧等，　　解脫則遠離。",
    "T39n1789_02b:0385b23": "譬如海浮木，　　常隨波浪轉，",
    "T39n1789_02b:0385b24": "聲聞愚亦然，　　相風所漂蕩，",
    "T39n1789_02b:0385b25": "彼起煩惱滅，　　餘習煩惱愚。」",
    "T39n1789_02b:0385b26": "此頌上文說三乘法。三種解脫，即三乘所證",
    "T39n1789_02b:0385b27": "之果，謂聲聞斷正使、緣覺斷習氣、菩薩正",
    "T39n1789_02b:0385b28": "習俱斷。破惑雖殊，證果即一真空涅槃。法無",
    "T39n1789_02b:0385b29": "我等，此言大乘行者得法無我，惑智平等，縛",
    "T39n1789_02b:0385c01": "脫不二，是為遠離大解脫也。譬如下，喻二乘",
    "T39n1789_02b:0385c02": "未斷智障，為空相風之所漂蕩，如浮木之在海，",
    "T39n1789_02b:0385c03": "乃為波浪所轉，雖斷通惑，未斷根本無明，故",
    "T39n1789_02b:0385c04": "曰「餘習煩惱愚」，餘習即無明也。",
    "T39n1789_02b:0385c05": "「味著三昧樂，　　安住無漏界，",
    "T39n1789_02b:0385c06": "無有究竟趣，　　亦復不退還，",
    "T39n1789_02b:0385c07": "得諸三昧身，　　乃至劫不覺。",
    "T39n1789_02b:0385c08": "譬如昏醉人，　　酒消然後覺，",
    "T39n1789_02b:0385c09": "彼覺法亦然，　　得佛無上身。」",
    "T39n1789_02b:0385c10": "二乘離分段生死之苦，得真空涅槃之樂，",
    "T39n1789_02b:0385c11": "於中味著而無進趣，然亦不退作凡夫。此三",
    "T39n1789_02b:0385c12": "昧身墮無為坑，乃至經劫不覺。譬如世人醉",
    "T39n1789_02b:0385c13": "酒昏亂，都無覺知，至於酒消而後乃覺。此喻",
    "T39n1789_02b:0385c14": "二乘根轉心，迴覺法無我究竟正智，故云「得",
    "T39n1789_02b:0385c15": "佛無上身」也。",
    "T39n1789_02b:0385c16": "楞伽阿跋多羅寶經註解卷第二下"
}