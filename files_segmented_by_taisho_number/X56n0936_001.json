{
    "X56n0936_001:0558a06": "金剛錍義解之中",
    "X56n0936_001:0558a08": "四明沙門　善月　述",
    "X56n0936_001:0558a09": "今搜求現未建立圓融不弊性無但困理壅故於性",
    "X56n0936_001:0558a10": "中點示體徧傍遮偏指清淨真如尚失小真佛性安",
    "X56n0936_001:0558a11": "在佗不見之空論無情性之有無不曉一家立義大",
    "X56n0936_001:0558a12": "旨故達唯心了體具者焉有異同若不立唯心一切",
    "X56n0936_001:0558a13": "大教全為無用若不許心具圓頓之理乃成徒施信",
    "X56n0936_001:0558a14": "唯心具復疑有無則疑己心之有無也故知一塵一",
    "X56n0936_001:0558a15": "心即一切生佛之心性何獨自心之有無耶以共造",
    "X56n0936_001:0558a16": "故以共變故同化境故同化事故。",
    "X56n0936_001:0558a17": "自上今立正因體徧至此總是申通涅槃經旨未",
    "X56n0936_001:0558a18": "為一家建立之義故復於此申以唯心體具之說",
    "X56n0936_001:0558a19": "葢已示三千為之張本故也此雖一家建義然必",
    "X56n0936_001:0558a20": "依文立宗故曰今搜求現未建立圓融現即法華",
    "X56n0936_001:0558a21": "正被當機未即涅槃兼為末代依此二經以立一",
    "X56n0936_001:0558a22": "念三千唯心體具為今所明佛性之大宗也若有",
    "X56n0936_001:0558a23": "一義之偏則非圓若有一法之異則非融故今言",
    "X56n0936_001:0558a24": "圓融二字則所以佛性破立之旨盡之矣而是佛",
    "X56n0936_001:0558b01": "性非以今示故有亦非以不示故無非以佗宗失",
    "X56n0936_001:0558b02": "旨故虧亦非以今宗得意故圓葢有佛無佛性相",
    "X56n0936_001:0558b03": "常然之佛性也所以明之者不弊性無言不以心",
    "X56n0936_001:0558b04": "性無是之理為患也但困理壅言所患在於體徧",
    "X56n0936_001:0558b05": "之說有所不通耳故因其所已知推其所未通故",
    "X56n0936_001:0558b06": "曰故於性中點示體徧若論佛性體徧一切則諸",
    "X56n0936_001:0558b07": "法平等不二互具互徧互攝互生無適不可但近",
    "X56n0936_001:0558b08": "從心性點示則易故於性中了體徧已不妨頭頭",
    "X56n0936_001:0558b09": "物物無非法界所以情具無情亦然十界依正無",
    "X56n0936_001:0558b10": "非是者而世人乃偏計之且謂真如有情無情之",
    "X56n0936_001:0558b11": "異於是引而斥之則曰旁遮偏指清淨真如旁遮",
    "X56n0936_001:0558b12": "謂遮於無情非是佛性偏指謂指於有情始是佛",
    "X56n0936_001:0558b13": "性下文所謂真如之體何專於彼我又曰為同真",
    "X56n0936_001:0558b14": "如分為兩派豈非於一清淨真如旁遮而偏指乎",
    "X56n0936_001:0558b15": "故此偏指等言不可以常途釋之以非今文破立",
    "X56n0936_001:0558b16": "之意故也如是計者尚失小真佛性安在葢小教",
    "X56n0936_001:0558b17": "所詮之真尚不容有異豈圓頓佛性真如之理乃",
    "X56n0936_001:0558b18": "反旁遮偏指邪佗不見之者以彼不見今約性示",
    "X56n0936_001:0558b19": "徧之意故雖欲論無情有無佛性之義而不曉一",
    "X56n0936_001:0558b20": "家立佛性之大旨乃成徒論而已所以大旨者即",
    "X56n0936_001:0558b21": "文所謂唯心體具之說夫唯心則約心以論具一",
    "X56n0936_001:0558b22": "切法趣心心外無餘名之曰唯唯者無外之義即",
    "X56n0936_001:0558b23": "止觀一念三千唯心觀體是也體具則約法法論",
    "X56n0936_001:0558b24": "具故諸法雖異一性本融以其本融則法法各具",
    "X56n0936_001:0558c01": "即四念處六塵皆唯是也所以指要文中先明體",
    "X56n0936_001:0558c02": "具次示唯心葢從通向別為成觀體故也如彼文",
    "X56n0936_001:0558c03": "曰云云先後之旨於是可知今則先言唯心次云",
    "X56n0936_001:0558c04": "體具葢自別之通約性示徧故也故以唯心體具",
    "X56n0936_001:0558c05": "言之則依正色心情無情境皆唯心所具亦全體",
    "X56n0936_001:0558c06": "互融未嘗不與心俱而性一者矣故曰故達等然",
    "X56n0936_001:0558c07": "同異之言或約事自論或事理對說苟達唯心體",
    "X56n0936_001:0558c08": "具之妙則此等同異一切皆泯尚不當同豈得有",
    "X56n0936_001:0558c09": "異而所以與同併遣之者葢有同則有異同異待",
    "X56n0936_001:0558c10": "對曾不足以造於非同非異之境故雙遣之則佛",
    "X56n0936_001:0558c11": "性大旨於是彰矣若不立唯心等者此復以失顯",
    "X56n0936_001:0558c12": "得言一家唯心體具之旨不可失也失之則教無",
    "X56n0936_001:0558c13": "所歸理無所成立言此許言彼葢互見耳既言唯",
    "X56n0936_001:0558c14": "心又曰心具按文恐誤應作體具方映上文由是",
    "X56n0936_001:0558c15": "言之唯心體具之說不可不信也而曰信唯心具",
    "X56n0936_001:0558c16": "者葢兼言之耳具即體具故也既信心具則無適",
    "X56n0936_001:0558c17": "而非心若猶疑其有無是於自己心中自成胡越",
    "X56n0936_001:0558c18": "豈心具之謂也故知一塵等者則又推此唯心體",
    "X56n0936_001:0558c19": "具之理即彼生佛心性成三法互即也亦應例云",
    "X56n0936_001:0558c20": "既信心具復疑有無是亦徧疑一切生佛心性之",
    "X56n0936_001:0558c21": "有無也故曰何獨等苟知一塵一心即一切生佛",
    "X56n0936_001:0558c22": "之心性則不應復疑其有無也何以故以其心性",
    "X56n0936_001:0558c23": "三千不容有異故然言三千均一心性足矣而又",
    "X56n0936_001:0558c24": "言共造等者葢以事造三千顯夫理造心性唯事",
    "X56n0936_001:0559a01": "與理更相表發則其旨愈明以共造共變者心也",
    "X56n0936_001:0559a02": "化境化事者生與佛也既皆以共言而同亦共也",
    "X56n0936_001:0559a03": "是則雖有十界三千之異以心則諸法皆心言生",
    "X56n0936_001:0559a04": "言佛莫不同趣所以能造能變者心性也所造所",
    "X56n0936_001:0559a05": "變者亦心性也以全所造是能造故既無非心性",
    "X56n0936_001:0559a06": "安有所謂情無情邪造變等義後當更明。",
    "X56n0936_001:0559a07": "故世不知教之權實以子不思佛性之名從何教立",
    "X56n0936_001:0559a08": "無情之稱局在何文已如前說余患世迷恒思點示",
    "X56n0936_001:0559a09": "是故寱言無情有性何謂點示一者示迷元從性變",
    "X56n0936_001:0559a10": "二者示性令其改迷是故且云無情有性若分大小",
    "X56n0936_001:0559a11": "則隨緣不變之說出自大教木石無心之語生于小",
    "X56n0936_001:0559a12": "宗子欲執小道而抗大逵者其猶螳蜋乎何殊井蛙",
    "X56n0936_001:0559a13": "乎。",
    "X56n0936_001:0559a14": "此不知教之權實等文前以為結斥今以為生下",
    "X56n0936_001:0559a15": "意各有在故重出之所以余患下指迷點示者良",
    "X56n0936_001:0559a16": "由世人不知教之權實佛性進否故也即自以子",
    "X56n0936_001:0559a17": "不思下四句所謂佛性進否也亦應反云所以迷",
    "X56n0936_001:0559a18": "於佛性進否者由不知教之權實故並如前說由",
    "X56n0936_001:0559a19": "是患之常思指迷點示也是亦本上不覺寱云之",
    "X56n0936_001:0559a20": "文而重申於此何謂等者重徵上點示之言不出",
    "X56n0936_001:0559a21": "二意故曰一者示迷元從性變此謂言無情也若",
    "X56n0936_001:0559a22": "論所迷何直無情而云示迷從無情邪葢有情之",
    "X56n0936_001:0559a23": "性世所共許故偏迷者無情而已今從偏迷以示",
    "X56n0936_001:0559a24": "則有情可知性變之說亦爾若論一性變為諸法",
    "X56n0936_001:0559b01": "則無有間異有情性變既有佛性無情性變那得",
    "X56n0936_001:0559b02": "非乎故亦偏示之即下文所謂不變隨緣義也二",
    "X56n0936_001:0559b03": "者示性令其改迷者此謂言佛性也以一佛性示",
    "X56n0936_001:0559b04": "之不分情無情之別令其改迷從悟也又此示性",
    "X56n0936_001:0559b05": "示迷之言雖分二意義歸一揆莫非為顯無情佛",
    "X56n0936_001:0559b06": "性故以且言之且者一往指迷點示云爾若教分",
    "X56n0936_001:0559b07": "大小此又映上其言碩乖之文以示無情有性言",
    "X56n0936_001:0559b08": "各有歸故不應執小以難大也則曰隨緣不變之",
    "X56n0936_001:0559b09": "說等大小之義已如上明子欲執木石無心之小",
    "X56n0936_001:0559b10": "道而抗隨緣不變之大逵者亦見其不知量也故",
    "X56n0936_001:0559b11": "曰其猶螳蜋乎井蛙螳蜋二事竝出莊子云云皆",
    "X56n0936_001:0559b12": "所以喻執小抗大耳。",
    "X56n0936_001:0559b13": "故子應知萬法是真如由不變故真如是萬法由隨",
    "X56n0936_001:0559b14": "緣故子信無情無佛性者豈非萬法無真如耶故萬",
    "X56n0936_001:0559b15": "法之稱寧隔於纖塵真如之體何專於彼我是則無",
    "X56n0936_001:0559b16": "有無波之水未有不溼之波在溼詎間於混澄為波",
    "X56n0936_001:0559b17": "自分於清濁雖有清有濁而一性無殊縱造正造依",
    "X56n0936_001:0559b18": "理終無異轍若許隨緣不變復云無情有無豈非自",
    "X56n0936_001:0559b19": "語相違耶故知果地依正融通竝依眾生理本故也",
    "X56n0936_001:0559b20": "此乃事理相對以說若唯從理秪可云水本無波必",
    "X56n0936_001:0559b21": "不得云波中無水如迷東為西祇可云東處無西終",
    "X56n0936_001:0559b22": "不得云西處無東若唯從迷則波無水名西失東稱",
    "X56n0936_001:0559b23": "情性合譬思之可知無情有無例之可見。",
    "X56n0936_001:0559b24": "既斥小不足以抗大故復寄彼隨緣不變之說以",
    "X56n0936_001:0559c01": "申明今無情佛性之旨使其理愈彰其說益信葢",
    "X56n0936_001:0559c02": "是彼宗所立義門故也於中先立云云彼明真如",
    "X56n0936_001:0559c03": "對無明而說真如有不變隨緣之義無明有體空",
    "X56n0936_001:0559c04": "成事之義更各有種種義門互相成攝委如彼文",
    "X56n0936_001:0559c05": "(云云)今竝置之姑取真如中二義一不變義即真",
    "X56n0936_001:0559c06": "如守於自性未論緣起諸法時也二隨緣義即真",
    "X56n0936_001:0559c07": "如不守自性故隨染淨兩緣起於十界諸法約相",
    "X56n0936_001:0559c08": "分別其義雖爾約性相即理乃不然故曰萬法是",
    "X56n0936_001:0559c09": "真如由不變故此謂於隨緣處體即不變故指萬",
    "X56n0936_001:0559c10": "法無非真如也真如是萬法由隨緣故此謂全不",
    "X56n0936_001:0559c11": "變性而為隨緣故指真如是於萬法也今此借顯",
    "X56n0936_001:0559c12": "以明佛性之旨則唯圓而已四明兼彼宗途判之",
    "X56n0936_001:0559c13": "則該於圓別故指要云故知若不談體具者隨緣",
    "X56n0936_001:0559c14": "與不隨緣皆屬別教何者如云黎耶生一切法或",
    "X56n0936_001:0559c15": "云法性生一切法豈非別教有二義邪而自來說",
    "X56n0936_001:0559c16": "者於四明別理隨緣有可否之論今因略明之然",
    "X56n0936_001:0559c17": "指要等文所以立別理有隨緣義者非謂別立有",
    "X56n0936_001:0559c18": "二義故一以教理當然葢別與圓同詮真如變造",
    "X56n0936_001:0559c19": "但約即不即具不具以分教別若非隨緣安能生",
    "X56n0936_001:0559c20": "法是則生法乃隨緣之末隨緣乃生法之本理之",
    "X56n0936_001:0559c21": "所在孰曰非邪二者判佗屬別然而彼宗雖明不",
    "X56n0936_001:0559c22": "變即隨緣等以不談具則非全體而造雖曰相即",
    "X56n0936_001:0559c23": "還成離義以非即具之即故也故今判之但至別",
    "X56n0936_001:0559c24": "教而已然約理實亦得言即而以教權故不言具",
    "X56n0936_001:0560a01": "耳彼既云即而不云具故知義屬別教非圓詮也",
    "X56n0936_001:0560a02": "是不唯隨緣義顯抑亦教權理實其旨甄明而或",
    "X56n0936_001:0560a03": "者謂四明所據諸文但是生法而非隨緣者此知",
    "X56n0936_001:0560a04": "其末而不知其本也殊不知若非隨緣何以生法",
    "X56n0936_001:0560a05": "豈別教生法本於業惑所造邪若亦真如唯有二",
    "X56n0936_001:0560a06": "義而已則別理未有不須隨緣而自生法者然則",
    "X56n0936_001:0560a07": "四明亦據黎耶生法之文有不隨緣者矣今何槩",
    "X56n0936_001:0560a08": "言之曰今約教旨大體而說無得以彼文相偏明",
    "X56n0936_001:0560a09": "為難也此雖略明大槩盡矣(云云)子信無情等者",
    "X56n0936_001:0560a10": "結斥正示也信恐作言然則無情言其偏萬法舉",
    "X56n0936_001:0560a11": "其全既即萬法性是真如豈有無情無性者哉故",
    "X56n0936_001:0560a12": "立理正示曰萬法之稱等萬乃諸法之總名總故",
    "X56n0936_001:0560a13": "無所不攝塵至於極微亦不離其內豈有無情在",
    "X56n0936_001:0560a14": "其外邪故曰寧隔於纖塵真如體在萬法不即不",
    "X56n0936_001:0560a15": "離無遣無立若專彼我則真如之體有虧故舉波",
    "X56n0936_001:0560a16": "水譬之可謂玅盡圓旨也波喻萬法水喻真如波",
    "X56n0936_001:0560a17": "分清濁譬法有依正濕無混澄譬理無間異清濁",
    "X56n0936_001:0560a18": "常途本喻染淨今從文旨及下合文乃譬依正也",
    "X56n0936_001:0560a19": "故曰無有無波之水至依理終無異轍文多一依",
    "X56n0936_001:0560a20": "字釋義雖通終成繁長略之可也細合可知不俟",
    "X56n0936_001:0560a21": "詳釋若許等者此又因上法譬以其理曉然而結",
    "X56n0936_001:0560a22": "斥也無情有無者正應云無情無性有無之言從",
    "X56n0936_001:0560a23": "容言耳然亦且示因心而已未明果地之相故復",
    "X56n0936_001:0560a24": "以果會因彰因果不二乃曰故知等依正融通如",
    "X56n0936_001:0560b01": "華嚴云云所以然者葢其說有二一則以果上融",
    "X56n0936_001:0560b02": "通之相顯於因中依正亦本具此理則無情佛性",
    "X56n0936_001:0560b03": "自然可知二則對斥佗宗但談性起不言性具今",
    "X56n0936_001:0560b04": "則不然果必由因如曰談法界者未窮斯妙致使",
    "X56n0936_001:0560b05": "惑果事而迷因理是也此乃等者結上文旨總不",
    "X56n0936_001:0560b06": "出事理相對之義雖云相對即在其中亦為生下",
    "X56n0936_001:0560b07": "從理等文故也言唯從理者然約圓論固無一向",
    "X56n0936_001:0560b08": "從理之說但一往言之理尚可無事事必須有理",
    "X56n0936_001:0560b09": "故以波水譬於事理也合法言之秪可云佛性無",
    "X56n0936_001:0560b10": "情無情必不得云無情無佛性也如迷東為西者",
    "X56n0936_001:0560b11": "此又為迷悟作譬也語勢似同其意則別圓覺所",
    "X56n0936_001:0560b12": "謂四方易處是也東本非西迷而為西故秪可云",
    "X56n0936_001:0560b13": "東處無西雖迷為西西元是東故終不得云西處",
    "X56n0936_001:0560b14": "無東若云波無水名西失東稱則迷而已矣何關",
    "X56n0936_001:0560b15": "法理者耶故曰若唯從迷等情性等者情兼無情",
    "X56n0936_001:0560b16": "性即佛性合上波水其義可知無情有無者合上",
    "X56n0936_001:0560b17": "東西譬若言無情有者正同西處不可無東也若",
    "X56n0936_001:0560b18": "言無情無者是西失東稱迷方者也故曰例之可",
    "X56n0936_001:0560b19": "見。",
    "X56n0936_001:0560b20": "於是野客恭退吳跪而諮曰波水之譬其理實然僕",
    "X56n0936_001:0560b21": "曾聞人引大智度論云真如在無情中但名法性在",
    "X56n0936_001:0560b22": "有情內方名佛性仁何故立佛性之名余曰親曾委",
    "X56n0936_001:0560b23": "讀細撿論文都無此說或恐謬引章疏之言世共傳",
    "X56n0936_001:0560b24": "之泛為通之此乃迷名而不知義法名不覺佛名為",
    "X56n0936_001:0560c01": "覺眾生雖本有不覺之理而未曾有覺不覺智故且",
    "X56n0936_001:0560c02": "分之令覺不覺豈覺不覺不覺猶不覺耶反謂所覺",
    "X56n0936_001:0560c03": "離能覺耶客曰若爾至佛方會凡離何乖余曰子為",
    "X56n0936_001:0560c04": "學佛為學凡耶理本無殊凡謂之離故示眾生令覺",
    "X56n0936_001:0560c05": "不覺故覺不覺自會一如故知覺無不覺不名佛性",
    "X56n0936_001:0560c06": "不覺無覺法性不成覺無不覺佛性寧立是則無佛",
    "X56n0936_001:0560c07": "性之法性容在小宗即法性之佛性方曰大教。",
    "X56n0936_001:0560c08": "野客既聞示喻於是退伏咨詢既領而復請也恭",
    "X56n0936_001:0560c09": "退吳跪異乎夢中初接之時也恭則非麤獷矣退",
    "X56n0936_001:0560c10": "則非不恒矣吳跪則非逼前平立矣即其退伏可",
    "X56n0936_001:0560c11": "知也彼聞波水之譬曉然無可疑者而猶以其師",
    "X56n0936_001:0560c12": "承之說故不能無惑而再咨之也故曰僕曾聞人",
    "X56n0936_001:0560c13": "等據此豈非正斥清涼承之於師云爾其文本出",
    "X56n0936_001:0560c14": "起信論疏釋歸敬三寶之文云云然則文出於其",
    "X56n0936_001:0560c15": "師又言本於今家所承之智論其固執也宜矣若",
    "X56n0936_001:0560c16": "以佛性法性為一則不應分情無情異若以為異",
    "X56n0936_001:0560c17": "則無情果不可名佛性邪故曰仁何故等余曰等",
    "X56n0936_001:0560c18": "者述者示之乃分二意先折其無文則曰親曾委",
    "X56n0936_001:0560c19": "讀等然大論百卷之文既無此說或恐謬引佗家",
    "X56n0936_001:0560c20": "章疏之言世共以論文傳之耳若直謂無文亦未",
    "X56n0936_001:0560c21": "足折其異論苟有其義何必求文況大經亦有法",
    "X56n0936_001:0560c22": "名不覺等之言故次泛通其名義以示無方之說",
    "X56n0936_001:0560c23": "則曰汎為通之然彼以在有情名佛性等者葢見",
    "X56n0936_001:0560c24": "有大經之文遂謂覺即有情不覺即無情因詫大",
    "X56n0936_001:0561a01": "論以行其說所謂迷名而不知義也殊不知彼文",
    "X56n0936_001:0561a02": "乃一往暫分之義所以法名不覺者以三義故一",
    "X56n0936_001:0561a03": "者從性則理非能所體絕覺知故名不覺二者從",
    "X56n0936_001:0561a04": "迷即文所謂眾生雖本有不覺之理是也三者形",
    "X56n0936_001:0561a05": "奪葢法即真如之性佛是覺智之修以修奪性故",
    "X56n0936_001:0561a06": "一往得不覺之名不可二皆名覺故佛名為覺反",
    "X56n0936_001:0561a07": "上可知故曰故且分之意令眾生以能覺之智覺",
    "X56n0936_001:0561a08": "不覺之理既覺不覺則不覺全覺豈此不覺猶守",
    "X56n0936_001:0561a09": "迷而不覺抑謂所覺離能覺邪苟不離者不覺即",
    "X56n0936_001:0561a10": "覺矣一往乍分終歸一致非謂以覺不覺分情無",
    "X56n0936_001:0561a11": "情也更以一義表發之如起信論有二覺一不覺",
    "X56n0936_001:0561a12": "之義三者次第相依若以配今佛法義者則本覺",
    "X56n0936_001:0561a13": "不覺以配法始覺以配佛既法兼本覺則亦有覺",
    "X56n0936_001:0561a14": "義但於眾生邊全為不覺今以始覺之智照之則",
    "X56n0936_001:0561a15": "全不覺復本覺性始本一合同一覺源矣以彼例",
    "X56n0936_001:0561a16": "此其義善成能所等義亦悉皆成客曰等者則又",
    "X56n0936_001:0561a17": "躡上文以為難也令覺不覺凡離何乖既覺不覺",
    "X56n0936_001:0561a18": "至佛方會何妨今從凡離言之余曰下亦先折之",
    "X56n0936_001:0561a19": "以理曰子為學佛等今號稱圓頓學者豈反捨佛",
    "X56n0936_001:0561a20": "而學凡邪苟為學佛則必以上品寂光而為觀體",
    "X56n0936_001:0561a21": "抑亦因中實慧宜符全生是佛故曰理本無殊凡",
    "X56n0936_001:0561a22": "謂之離者葢以情分別無法而不離也豈直情無",
    "X56n0936_001:0561a23": "情覺不覺而已哉故覺不覺自會一如即全不覺",
    "X56n0936_001:0561a24": "復本覺之性起信所謂心體離念離念相者等虗",
    "X56n0936_001:0561b01": "空界無所不徧法界一相即是如來平等法身依",
    "X56n0936_001:0561b02": "此法身說名本覺既復本覺尚泯覺不覺之異何",
    "X56n0936_001:0561b03": "情無情之有乎故曰一如一如即佛性矣故知覺",
    "X56n0936_001:0561b04": "無不覺等者既會一如豈復更施覺不覺之名邪",
    "X56n0936_001:0561b05": "故復以本會末約名偏義圓而結成之然以一如",
    "X56n0936_001:0561b06": "之本會覺不覺之末則知覺不覺名皆出乎一如",
    "X56n0936_001:0561b07": "言偏也其理相成而不可[牙-(必-心)+?]無者義圓也以其義",
    "X56n0936_001:0561b08": "圓言之則覺乃非覺非不覺之覺不覺亦非覺非",
    "X56n0936_001:0561b09": "不覺之不覺也而言覺無不覺不名佛性者謂此",
    "X56n0936_001:0561b10": "覺若非法性之不覺則不名能覺之佛性不覺無",
    "X56n0936_001:0561b11": "覺法性不成者謂此不覺若非能覺之佛性則無",
    "X56n0936_001:0561b12": "以成法性之不覺據理四句足矣而又言覺無不",
    "X56n0936_001:0561b13": "覺佛性寧立者義不異前存亦無咎然則覺與不",
    "X56n0936_001:0561b14": "覺義必相有不有不足以為今佛性法性也假有",
    "X56n0936_001:0561b15": "此說則小教名詮非大教也故曰是則等以小教",
    "X56n0936_001:0561b16": "不詮佛性中道故法性之名容非佛性大教異是",
    "X56n0936_001:0561b17": "故得相即文如後見。",
    "X56n0936_001:0561b18": "故今問子諸經論中法界實際實相真性等為同法",
    "X56n0936_001:0561b19": "性在無情中為同真如分為兩派若同真如諸教不",
    "X56n0936_001:0561b20": "見無情法界及實際等若在無情但名法性非佛性",
    "X56n0936_001:0561b21": "者何故華嚴須彌山頂偈讚品云了知一切法自性",
    "X56n0936_001:0561b22": "無所有若能如是解則見盧舍那豈非諸法本有舍",
    "X56n0936_001:0561b23": "那之性耶又云法性本空寂無取亦無見性空即是",
    "X56n0936_001:0561b24": "佛不可得思量又精進慧云法性本清淨如空無有",
    "X56n0936_001:0561c01": "相此亦無所修能見大牟尼豈於無性又云無修能",
    "X56n0936_001:0561c02": "見牟尼又真實慧云一切法無相是則真佛體既真",
    "X56n0936_001:0561c03": "佛體在一切法請子思之當免迷教及迷佛性之進",
    "X56n0936_001:0561c04": "否也。",
    "X56n0936_001:0561c05": "向雖汎通無非實義猶恐野客未即為然故復例",
    "X56n0936_001:0561c06": "諸圓頓名詮以難先就彼計通別定之為同法性",
    "X56n0936_001:0561c07": "在無情者別定也為同真如分為兩派者通定也",
    "X56n0936_001:0561c08": "若據初義本自次義中出而別定之者此義正當",
    "X56n0936_001:0561c09": "破立之本故也次雙難之先難通義云若同真如",
    "X56n0936_001:0561c10": "等亦應云分為兩派但文略耳而諸教中既無無",
    "X56n0936_001:0561c11": "情法界等言安得獨分於真如耶次偈引經委難",
    "X56n0936_001:0561c12": "別義則有多文之妨故曰何故華嚴等一一皆引",
    "X56n0936_001:0561c13": "文結示大約四處經文皆即法性而見佛性何嘗",
    "X56n0936_001:0561c14": "但在無情而名法性邪更隨文釋之文云了知一",
    "X56n0936_001:0561c15": "切法自性無所有者謂一切法以無所有為自性",
    "X56n0936_001:0561c16": "以無所有故則能淨滿徧照故從梵語曰盧舍那",
    "X56n0936_001:0561c17": "即報身也若能於一切境了達性無所有者即見",
    "X56n0936_001:0561c18": "舍那見修即見性見相即達理故曰豈非諸法本",
    "X56n0936_001:0561c19": "有舍那之性邪不聞在無情名法性而已次偈與",
    "X56n0936_001:0561c20": "上大同但加無取亦無見及不可得思量亦其理",
    "X56n0936_001:0561c21": "然也即是佛者雖不顯指何身而結示寄於次文",
    "X56n0936_001:0561c22": "是亦應佛而已又精進慧云者偈意與上亦不異",
    "X56n0936_001:0561c23": "但云清淨如虗空兼彰性德故無所修能見大牟",
    "X56n0936_001:0561c24": "尼者以名準身即應身也豈於等者於字應作非",
    "X56n0936_001:0562a01": "字之誤以此兩句雙結二文無性即上性空無修",
    "X56n0936_001:0562a02": "即無所修而能見牟尼者以了性空及無所修即",
    "X56n0936_001:0562a03": "是真覺故云能見又真實慧云無相者非直無相",
    "X56n0936_001:0562a04": "無相亦無方名無相故無相之相是名實相實相",
    "X56n0936_001:0562a05": "即是佛體如曰凡所有相皆是虗妄若見諸相非",
    "X56n0936_001:0562a06": "相即見如來以身言之既云真體真則非應體則",
    "X56n0936_001:0562a07": "非用故知法身明矣既三身一體故見一即見三",
    "X56n0936_001:0562a08": "見三即達一文雖從別體無增減故結示云既真",
    "X56n0936_001:0562a09": "佛體在一切法豈有情無情之間耶請子思之總",
    "X56n0936_001:0562a10": "結上四文若思法性即佛性之旨則不迷於此等",
    "X56n0936_001:0562a11": "教文也亦曉佛性之進否矣進否云者意與上異",
    "X56n0936_001:0562a12": "在文當以向法性即不即為今佛性進否也。",
    "X56n0936_001:0562a13": "故真如隨緣即佛性隨緣佛之一字即法佛也故法",
    "X56n0936_001:0562a14": "佛與真如體一名異故佛性論第一云佛性者即人",
    "X56n0936_001:0562a15": "法二空所顯真如當知真如即佛性異名華嚴又云",
    "X56n0936_001:0562a16": "眾生非眾生二俱無真實如是諸法性實義俱非有",
    "X56n0936_001:0562a17": "言眾生非眾生豈非情與無情二俱隨緣竝皆不變",
    "X56n0936_001:0562a18": "故俱非有所以法界實際一切皆然故知法性之名",
    "X56n0936_001:0562a19": "不專無情中之真如也以由世人共迷法相名異體",
    "X56n0936_001:0562a20": "一故也。",
    "X56n0936_001:0562a21": "既示法性即佛性矣則不當分情無情別復以真",
    "X56n0936_001:0562a22": "如會同佛性皆同出而異名故真如隨緣即佛性",
    "X56n0936_001:0562a23": "隨緣也佛之一字既即法佛性即不變性矣法佛",
    "X56n0936_001:0562a24": "與真如豈容異乎苟為不異則隨緣之處情與無",
    "X56n0936_001:0562b01": "情皆佛性也而特云法佛者此約能隨不變性說",
    "X56n0936_001:0562b02": "若報應二身則緣起邊事故偏從法佛以會真如",
    "X56n0936_001:0562b03": "亦約理名便故也道理雖然非文不信故復引論",
    "X56n0936_001:0562b04": "證之論即天親所造文凡四卷題標佛性而云即",
    "X56n0936_001:0562b05": "人法二空所顯真如豈非即所顯真如是佛性異",
    "X56n0936_001:0562b06": "名乎又引華嚴以證法性亦有隨緣之義徧於情",
    "X56n0936_001:0562b07": "無情境故云眾生非眾生等經意一往以隨緣為",
    "X56n0936_001:0562b08": "妄故二俱無實法性不變為真故實義俱非有俱",
    "X56n0936_001:0562b09": "非有者遮於隨緣妄中諸法也故述者釋曰二俱",
    "X56n0936_001:0562b10": "隨緣即釋俱無實句竝皆不變結釋次句可知所",
    "X56n0936_001:0562b11": "以法界等者例上所列諸名既名異體一故隨緣",
    "X56n0936_001:0562b12": "不變亦悉然也由是論之既法性之名不專無情",
    "X56n0936_001:0562b13": "中之真如則佛性之稱寧專有情之真如邪故結",
    "X56n0936_001:0562b14": "斥云云。",
    "X56n0936_001:0562b15": "然雖體同不無小別凡有性名者多在凡在理如云",
    "X56n0936_001:0562b16": "佛性理性真性藏性實性等無性名者多通凡聖因",
    "X56n0936_001:0562b17": "果事理如云法界及實相等如三昧陀羅尼波羅蜜",
    "X56n0936_001:0562b18": "等則唯在於果所以因名佛性等者眾生實未成佛",
    "X56n0936_001:0562b19": "得理證真開藏以煩惱生死是佛等性示令修習名",
    "X56n0936_001:0562b20": "佛等性而諸教中諸名互立。",
    "X56n0936_001:0562b21": "此又仍上以示體同而名別者以其義異故也然",
    "X56n0936_001:0562b22": "言小別則大同矣所以異者名則有性無性義則",
    "X56n0936_001:0562b23": "有凡聖因果事理之別故云凡有性名等在理云",
    "X56n0936_001:0562b24": "者一往約義是性理之理非事理之理六即通局",
    "X56n0936_001:0562c01": "即思之可知佛等五名通言性者文自釋云眾生",
    "X56n0936_001:0562c02": "實未成佛等以一實未之言貫下得理證真開藏",
    "X56n0936_001:0562c03": "皆實未故通得性名謂其全乏解行證即但具理",
    "X56n0936_001:0562c04": "性而已文雖不言實性亦可以煩惱生死是佛等",
    "X56n0936_001:0562c05": "性之文兼之即實性義也示性所以在修故曰示",
    "X56n0936_001:0562c06": "令修習餘名法界及實相等即詮理之名故通於",
    "X56n0936_001:0562c07": "凡聖因果事理如三昧陀羅尼等則彰其德用故",
    "X56n0936_001:0562c08": "唯在於果然此分別亦且一往而諸文中諸名互",
    "X56n0936_001:0562c09": "立亦不一向也。",
    "X56n0936_001:0562c10": "涅槃經中多云佛性者佛是果人言一切眾生皆有",
    "X56n0936_001:0562c11": "果人之性故偏言之世人迷故而不從果云眾生有",
    "X56n0936_001:0562c12": "故失體徧又云徧者以由煩惱心性體徧云佛性徧",
    "X56n0936_001:0562c13": "故知不識佛性徧者良由不知煩惱性徧故唯心之",
    "X56n0936_001:0562c14": "言豈唯真心子尚不知煩惱心徧安能了知生死色",
    "X56n0936_001:0562c15": "徧色何以徧色即心故。",
    "X56n0936_001:0562c16": "向以佛性之名在理此言眾生有果人之性皆偏",
    "X56n0936_001:0562c17": "言之也若論佛性之體不當因果而名或從因或",
    "X56n0936_001:0562c18": "從果者葢佛則極性故寄果言之性則本凡故從",
    "X56n0936_001:0562c19": "因言之偏言之意如是而已而惑者迷名因失體",
    "X56n0936_001:0562c20": "徧故今以名正其偏失故云世人迷故而不從果",
    "X56n0936_001:0562c21": "者不知佛是果人之稱謂但在於因則失果徧云",
    "X56n0936_001:0562c22": "眾生有者不知佛性徧於依正而謂唯在眾生則",
    "X56n0936_001:0562c23": "失依徧此所以失於體徧也又云徧者重示體徧",
    "X56n0936_001:0562c24": "之所以也然佛性本徧豈必由於煩惱心徧邪但",
    "X56n0936_001:0563a01": "就迷就近示之故上文云以煩惱生死是佛等性",
    "X56n0936_001:0563a02": "是也所以徧者略如止觀三喻中明云云意謂佛",
    "X56n0936_001:0563a03": "性之理縱遠而難示豈煩惱心徧近而不自得邪",
    "X56n0936_001:0563a04": "故約煩惱以示體徧良有以也然亦不離煩惱起",
    "X56n0936_001:0563a05": "處即是心源心源即是佛性故佛性徧於是彰矣",
    "X56n0936_001:0563a06": "然則不識佛性徧者是不知煩惱性徧亦不達唯",
    "X56n0936_001:0563a07": "心之旨故復以唯心難之凡言唯心必即妄示具",
    "X56n0936_001:0563a08": "若唯真心真心已是法界豈必更言唯耶子尚不",
    "X56n0936_001:0563a09": "知等者此復況斥野客及示色心俱徧即佛性偏",
    "X56n0936_001:0563a10": "之意然以情言之信煩惱心徧則易了生死色徧",
    "X56n0936_001:0563a11": "則難彼尚不知其易況達其難乎雖然以一佛性",
    "X56n0936_001:0563a12": "言之色徧即心徧心徧即色徧復何難易之有而",
    "X56n0936_001:0563a13": "文特偏言色即心故者良由承上徵釋文勢當爾",
    "X56n0936_001:0563a14": "圓意言之何往不可亦猶止觀大意云色由心造",
    "X56n0936_001:0563a15": "全體是心是亦言偏而意圓也所以意圓者既均",
    "X56n0936_001:0563a16": "即一性必色心相即亦色心相造豈即一性是同",
    "X56n0936_001:0563a17": "而有可否之異然則今言色即心者乃即即性之",
    "X56n0936_001:0563a18": "心也何妨心即色者亦即即性之色乎而四明於",
    "X56n0936_001:0563a19": "此有所謂因易解難以心例色之說則又圓旨教",
    "X56n0936_001:0563a20": "意兩得之矣。",
    "X56n0936_001:0563a21": "何者依報共造正報別造豈信共徧不信別徧耶能",
    "X56n0936_001:0563a22": "造所造既是唯心心體不可局方所故所以十方佛",
    "X56n0936_001:0563a23": "土皆有眾生理性心種以性論空具如涅槃一十復",
    "X56n0936_001:0563a24": "次故知不曉大小教門名體同異此是學釋教者之",
    "X56n0936_001:0563b01": "大患也故身子云我等同入法性及亦得解脫等。",
    "X56n0936_001:0563b02": "然既以色即心示色徧之義因恐惑者徒信色徧",
    "X56n0936_001:0563b03": "而不信心徧故反以共造別造而徵難之意其文",
    "X56n0936_001:0563b04": "外潛有此義是亦色心相顯之意也不然何得至",
    "X56n0936_001:0563b05": "此反云信共而不信別耶依報共造者世界國土",
    "X56n0936_001:0563b06": "則同也正報各造者有情軀命則異也然依報非",
    "X56n0936_001:0563b07": "無異義正報非無同義且一往耳既各由心造豈",
    "X56n0936_001:0563b08": "一信一不信耶苟共別俱徧則佛性無偏故曰能",
    "X56n0936_001:0563b09": "造所造等然由向色何以徧色即心故言之則能",
    "X56n0936_001:0563b10": "造是心也由今依報共造等言之則所造是心也",
    "X56n0936_001:0563b11": "既能所皆心則心體皆徧是故佛性非方所之可",
    "X56n0936_001:0563b12": "局也非情無情所得異也所以十方佛土等者惟",
    "X56n0936_001:0563b13": "其所造無非心體故雖十方佛土亦在所造之內",
    "X56n0936_001:0563b14": "以其各各因心方感佛土故也如楞嚴所謂外洎",
    "X56n0936_001:0563b15": "山河大地咸是妙明真心中物亦其理也故指所",
    "X56n0936_001:0563b16": "造無非理性即此理性是為正因成佛種子故曰",
    "X56n0936_001:0563b17": "理性心種體徧一切無所罣礙故向以虗空譬之",
    "X56n0936_001:0563b18": "而曰具如一十復次者葢舉其所遮即所顯之空",
    "X56n0936_001:0563b19": "可知也文旨深流既自上文明名體同異而來故",
    "X56n0936_001:0563b20": "還以此義而結斥之或名同體異當以實而正名",
    "X56n0936_001:0563b21": "或名異體同無以名而惑法若迷名失旨則解行",
    "X56n0936_001:0563b22": "俱非此所以為學者之大患也上既引華嚴以見",
    "X56n0936_001:0563b23": "即佛性之法性故此復出身子敘昔之文以證非",
    "X56n0936_001:0563b24": "佛性者則小教法性而已然已開顯知無別有及",
    "X56n0936_001:0563c01": "解脫等亦同此意。",
    "X56n0936_001:0563c02": "子初不達余之義旨故聞之驚駭為子申己理合釋",
    "X56n0936_001:0563c03": "然故知世人局我遮那唯陰質內而直云諸法是無",
    "X56n0936_001:0563c04": "情者則有二種不如外道外道尚云我大色小我徧",
    "X56n0936_001:0563c05": "虗空又外道猶計眾塵所成亦不直云無情而已又",
    "X56n0936_001:0563c06": "有二種不如小乘小乘尚云由業力造造徧三界又",
    "X56n0936_001:0563c07": "小乘猶知諸法無常亦不直云無情而已又有二種",
    "X56n0936_001:0563c08": "不知共乘共乘尚知造心幻化幻徧三界又知諸法",
    "X56n0936_001:0563c09": "體性即真若次第乘故非所擬子聞是已亦合薄知",
    "X56n0936_001:0563c10": "教法權實佛性進否。",
    "X56n0936_001:0563c11": "從初至此反覆開喻佛性體徧理極於斯故追述",
    "X56n0936_001:0563c12": "昔迷以顯今解故曰子初不達即不達於文初所",
    "X56n0936_001:0563c13": "謂無情有性之旨所以聞之驚駭遂至於執經為",
    "X56n0936_001:0563c14": "難也為子申己者既以佛性進否教部權實申之",
    "X56n0936_001:0563c15": "又以一家唯心體具申之又以示迷示性申之又",
    "X56n0936_001:0563c16": "約不變隨緣申之又為汎通大論申之又以名體",
    "X56n0936_001:0563c17": "同異申之又以煩惱心徧性徧申之其諄諄誨示",
    "X56n0936_001:0563c18": "如此自非頑冥無知必合釋然而曉解也釋然語",
    "X56n0936_001:0563c19": "出莊子云云亦猶所謂煥然冰釋然野客縱得無",
    "X56n0936_001:0563c20": "疑猶恐世人有此之見故復約諸教相以斥不及",
    "X56n0936_001:0563c21": "故曰故知世人等然遮那法身體徧一切世人乃",
    "X56n0936_001:0563c22": "以佛性唯在有情則是局遮那於陰質之內豈法",
    "X56n0936_001:0563c23": "身之謂哉彼既直以諸法唯是無情而不知有佗",
    "X56n0936_001:0563c24": "意者則尚不如外道所計況佛法大小教乎故曰",
    "X56n0936_001:0564a01": "則有二種不如外道外道有計神我之我我大而",
    "X56n0936_001:0564a02": "色小者及我徧一切無非我者二計大同故合為",
    "X56n0936_001:0564a03": "一又有計此身微塵所成者雖所計不同皆於無",
    "X56n0936_001:0564a04": "情等色有我徧之義不直無情而已又有二種不",
    "X56n0936_001:0564a05": "如小乘者小乘詮業力搆造業出於心故義當心",
    "X56n0936_001:0564a06": "攝一切又云諸法無常豈直無情邪共乘即通教",
    "X56n0936_001:0564a07": "也通教所詮能造之心如幻化相幻徧三界何所",
    "X56n0936_001:0564a08": "不該及諸法體空亦不止云無情而已次第乘者",
    "X56n0936_001:0564a09": "即別教也別詮佛性中道雖所造法非而心生理",
    "X56n0936_001:0564a10": "徧言非所擬則圓固可知今以教相比決而不用",
    "X56n0936_001:0564a11": "藏通等名者葢對斥外宗云爾此雖通斥世人不",
    "X56n0936_001:0564a12": "妨兼示野客故曰子今聞已然權實等義豈向未",
    "X56n0936_001:0564a13": "領而猶言薄知耶是亦逼令其必信故也。",
    "X56n0936_001:0564a14": "客曰仁善分別實壞重疑信一切法皆正因性而云",
    "X56n0936_001:0564a15": "正中三因種徧修徧果徧又云一塵一心即一切生",
    "X56n0936_001:0564a16": "佛之心性情猶未次余曰良由自昔不善徧攬因果",
    "X56n0936_001:0564a17": "自佗依正觀於己心心佛眾生亦由不閑諸教大旨",
    "X56n0936_001:0564a18": "不曉佛說果德之意不達佛現互融之由余欲開導",
    "X56n0936_001:0564a19": "子之情懷更以四十六問而問於子子若能曉余之",
    "X56n0936_001:0564a20": "一問則眾滯自消法界融通釋然大觀洞見法界生",
    "X56n0936_001:0564a21": "佛依正一念具足一塵不虧。",
    "X56n0936_001:0564a22": "已聞比決頗知諸法不直無情故先美而稱之而",
    "X56n0936_001:0564a23": "再咨決也則曰仁善分別等然信一切法皆正因",
    "X56n0936_001:0564a24": "性而猶疑於三因種徧及一塵一心之說者葢信",
    "X56n0936_001:0564b01": "具正因則易信具緣了則難信法身性徧則易信",
    "X56n0936_001:0564b02": "報應性徧則難信果德互融則易信因心本具則",
    "X56n0936_001:0564b03": "難信一心即諸法則易信一塵具諸法則難故於",
    "X56n0936_001:0564b04": "其文情猶未決也殊不知信一而不信諸者一亦",
    "X56n0936_001:0564b05": "未通也疑彼而不疑此者雖此亦未也何以故以",
    "X56n0936_001:0564b06": "其理一故也還即此理以示之曰良由自昔不善",
    "X56n0936_001:0564b07": "等究其所以疑者其皆出於不善一家教觀大旨",
    "X56n0936_001:0564b08": "故以是而斥之乃所以而示之然言總攬因果等",
    "X56n0936_001:0564b09": "者即向所謂一念三千佛性大旨覽彼諸法趣入",
    "X56n0936_001:0564b10": "一心即於此心觀具三千三千理一生佛無殊苟",
    "X56n0936_001:0564b11": "善斯旨豈復更疑耶不閑等三皆斥彼之辭變其",
    "X56n0936_001:0564b12": "文耳所以諸教大旨者即上文所謂若教一向權",
    "X56n0936_001:0564b13": "則三因俱局若圓頓實說則本有三種三理元徧",
    "X56n0936_001:0564b14": "是則三法一法種徧修徧之說不足疑也如一代",
    "X56n0936_001:0564b15": "教中已多顯頓佛說果德意在因心果現互融由",
    "X56n0936_001:0564b16": "於理本是則果徧之說又不足疑也故通則徧通",
    "X56n0936_001:0564b17": "其理一致雖然猶恐野客執情未解故更設四十",
    "X56n0936_001:0564b18": "六問以開決之使眾滯之情消法界之理顯則佛",
    "X56n0936_001:0564b19": "性之旨於是乎得故曰余欲開導等所以若曉一",
    "X56n0936_001:0564b20": "問而能消於眾滯者蓋今所問本出一理由一理",
    "X56n0936_001:0564b21": "未明故四十六問得以設焉苟能因是之問反而",
    "X56n0936_001:0564b22": "思之忽有得於眾問之外則四十六問皆渙然冰",
    "X56n0936_001:0564b23": "釋復何疑情於其間哉故曰法界融通釋然大觀",
    "X56n0936_001:0564b24": "亦猶不二門所謂法界洞朗無所分別而帝網依",
    "X56n0936_001:0564c01": "正終自炳然即其旨也一念具足一塵不虧者到",
    "X56n0936_001:0564c02": "此方知一家唯心體具之妙亦不疑向一塵一心",
    "X56n0936_001:0564c03": "即一切生佛之心性矣宜善思之宜善照之。",
    "X56n0936_001:0564c04": "問佛性之名從因從果從因非佛果不名性問佛性",
    "X56n0936_001:0564c05": "之名常無常耶無常非性常應不變問佛性之名共",
    "X56n0936_001:0564c06": "耶別耶別不名性共不可分問佛性之名大小教耶",
    "X56n0936_001:0564c07": "小無性名大無無情問佛性之名有權實耶對體辨",
    "X56n0936_001:0564c08": "異其相何耶。",
    "X56n0936_001:0564c09": "此下凡四十六問今節為九段第一五問總問佛",
    "X56n0936_001:0564c10": "性之名且初問從因從果者意顯佛性之名不可",
    "X56n0936_001:0564c11": "偏於因果所以眾生具佛之性佛徧眾生之心果",
    "X56n0936_001:0564c12": "既依正互融因必色心俱徧無情有性其理昭然",
    "X56n0936_001:0564c13": "此問之所以得也下去例爾次約常無常問者問",
    "X56n0936_001:0564c14": "雖雙覈旨必常住常即不變不變之性豈隔無情",
    "X56n0936_001:0564c15": "故前文曰萬法是真如由不變故即其意也三約",
    "X56n0936_001:0564c16": "共別問者此共別義應約生佛相對論之雖亦雙",
    "X56n0936_001:0564c17": "覈正約共難蓋佛性是一豈容生佛之別故云別",
    "X56n0936_001:0564c18": "不名性若唯共論則眾生諸佛性一而已苟不可",
    "X56n0936_001:0564c19": "分那獨信果而不信因徧邪四約大小教旨問者",
    "X56n0936_001:0564c20": "此與上大小意別上為申通涅槃經旨故得大小",
    "X56n0936_001:0564c21": "兼明今問意在野客捨小從大然則小無性名固",
    "X56n0936_001:0564c22": "當捨小如曰從大豈得更存無情之見五約權實",
    "X56n0936_001:0564c23": "問者意亦令其從實識體故先覈其名有權實果",
    "X56n0936_001:0564c24": "通權實則名下之體豈得不異故曰對體辨異亦",
    "X56n0936_001:0565a01": "可云對辨體異文之倒耳苟能辨異終不以實濫",
    "X56n0936_001:0565a02": "權若實者豈更無情。",
    "X56n0936_001:0565a03": "問無情之名大小教邪大教大部有權實耶問無情",
    "X56n0936_001:0565a04": "無者無情為色為非色耶為二俱耶問無情色等佛",
    "X56n0936_001:0565a05": "見爾耶為生見耶為共見耶問無情敗壞故無性者",
    "X56n0936_001:0565a06": "陰亦敗壞性亦然耶問無情是色法界處色為亦無",
    "X56n0936_001:0565a07": "耶為復有耶。",
    "X56n0936_001:0565a08": "第二五問總約無情為問初問無情之名上云大",
    "X56n0936_001:0565a09": "無無情而此復約大小問者蓋上對佛性從別言",
    "X56n0936_001:0565a10": "之今約名中自論故復通大小而於大教言無情",
    "X56n0936_001:0565a11": "者權邪實邪權非所從實則何有無情之名次問",
    "X56n0936_001:0565a12": "無情無者意問若以色為無情故無性者有情亦",
    "X56n0936_001:0565a13": "色那得無性若以非色為無情者非色即心豈無",
    "X56n0936_001:0565a14": "性邪若色非色俱無情者則二法外尚無有情安",
    "X56n0936_001:0565a15": "求性邪三問無情色等者等即等上非色亦可等",
    "X56n0936_001:0565a16": "於餘塵如是色非色境為佛見邪為生見邪佛見",
    "X56n0936_001:0565a17": "無二二則生見今為順迷為順悟邪若共見者則",
    "X56n0936_001:0565a18": "二無二元無自性豈定有情無情色非色之異邪",
    "X56n0936_001:0565a19": "四問無情敗壞者若以有敗壞故非佛性者有情",
    "X56n0936_001:0565a20": "之陰亦歸敗壞性豈然邪五問無情是色者如陰",
    "X56n0936_001:0565a21": "界八本皆有色而特舉於法界處色者蓋法界處",
    "X56n0936_001:0565a22": "色少分而已舉少況多為難耳如是之色謂無性",
    "X56n0936_001:0565a23": "則同於無情謂有性則彼此皆色何得一有一無",
    "X56n0936_001:0565a24": "故皆無所逃其非也。",
    "X56n0936_001:0565b01": "問唯心之言子曾聞邪唯秖是心異不名唯問唯心",
    "X56n0936_001:0565b02": "之言凡聖心邪若聖若凡二俱有過問唯心名心造",
    "X56n0936_001:0565b03": "無心邪唯造心耶二俱有過間唯心唯心亦唯色耶",
    "X56n0936_001:0565b04": "若不唯色色非心耶問唯心所造唯依與正依正能",
    "X56n0936_001:0565b05": "所同邪異邪。",
    "X56n0936_001:0565b06": "第三五問總問唯心初問直約其名難之先言子",
    "X56n0936_001:0565b07": "曾聞者蓋佗宗亦有唯識之言所謂唯遮外境識",
    "X56n0936_001:0565b08": "表自心況乎今家唯心之談一切法趣無非法界",
    "X56n0936_001:0565b09": "又安得而不聞邪果聞之也則一心之外更無餘",
    "X56n0936_001:0565b10": "法豈容異邪異不名唯矣如彼之見異乎不異當",
    "X56n0936_001:0565b11": "自知之次問唯心之心是凡是聖者雖云二俱有",
    "X56n0936_001:0565b12": "過意實正示凡心故前文云唯心之言豈唯真心",
    "X56n0936_001:0565b13": "苟於妄念達唯心者何得更分情無情異此則違",
    "X56n0936_001:0565b14": "於凡言唯心之過也但凡心唯處即是聖心聖若",
    "X56n0936_001:0565b15": "異凡非唯心也(亦可云聖心唯處了無聖凡)故知唯無凡聖不",
    "X56n0936_001:0565b16": "妨凡聖皆唯若此明之何過之有三問唯心名造",
    "X56n0936_001:0565b17": "者文誤作心字然言唯心名造即不二門所謂心",
    "X56n0936_001:0565b18": "之色心即心名變變名為造但文略耳既全唯心",
    "X56n0936_001:0565b19": "而造則造處當體無非是心謂無心得乎既全造",
    "X56n0936_001:0565b20": "是心豈復有二謂無情得乎故二皆有過言唯造",
    "X56n0936_001:0565b21": "心邪者是亦文略應言唯造是心邪四問唯心唯",
    "X56n0936_001:0565b22": "色者文疊言唯心下唯心字對色言之然六塵法",
    "X56n0936_001:0565b23": "界色等皆唯故四念處有非但唯識亦乃唯色之",
    "X56n0936_001:0565b24": "文蓋圓論諸法理之必然若不許唯色則色非心",
    "X56n0936_001:0565c01": "矣色若非心則色心相外何但色非法界抑亦唯",
    "X56n0936_001:0565c02": "心不成若唯色者其執自亡五問唯心所造者不",
    "X56n0936_001:0565c03": "出依正而此依正有能有所今問同耶異耶謂異",
    "X56n0936_001:0565c04": "則唯心所造謂同則如依正何依正若同佛性何",
    "X56n0936_001:0565c05": "別。",
    "X56n0936_001:0565c06": "問眾生量異性隨異邪不爾非內爾不名性問眾生",
    "X56n0936_001:0565c07": "惑心性徧不徧神我四句為同異耶問眾生有性唯",
    "X56n0936_001:0565c08": "應身性亦法性耶亦報性耶問眾生本迷迷佛悟耶",
    "X56n0936_001:0565c09": "佛既悟已悟生迷耶問眾生一身幾佛性耶一佛身",
    "X56n0936_001:0565c10": "中幾生性耶。",
    "X56n0936_001:0565c11": "第四五問總就彼計眾生邊問也若謂有情有佛",
    "X56n0936_001:0565c12": "性者秪如眾生數量種種差別是應佛性亦隨異",
    "X56n0936_001:0565c13": "邪謂異則不可不爾則非內矣彼云身內豈得非",
    "X56n0936_001:0565c14": "異乎次問眾生惑心徧者如前文曰以由煩惱心",
    "X56n0936_001:0565c15": "性體徧云佛性徧然言不徧則不可徧則與彼外",
    "X56n0936_001:0565c16": "計神我四句我大色小等為同為異同亦不可謂",
    "X56n0936_001:0565c17": "異則反不如外然則何自而可必曰唯心體徧則",
    "X56n0936_001:0565c18": "自異乎外計也三問眾生佛性有通局者然圓論",
    "X56n0936_001:0565c19": "三身佛性未始暫離此難眾生有情性邊故自應",
    "X56n0936_001:0565c20": "身通乎法報則不隔無情若問無情性邊當以法",
    "X56n0936_001:0565c21": "身達乎報應則不止法身言各有當所顯則一四",
    "X56n0936_001:0565c22": "問生佛迷悟者意顯生佛雖殊迷悟無別眾生迷",
    "X56n0936_001:0565c23": "處即諸佛悟處諸佛悟處即眾生迷處佛既顯悟",
    "X56n0936_001:0565c24": "身土融徧以悟顯迷迷中佛性豈得不然五問佛",
    "X56n0936_001:0566a01": "性一多者生佛之性固各互具而以幾言者此以",
    "X56n0936_001:0566a02": "非問為問意必反之生佛性一豈有幾邪則將亦",
    "X56n0936_001:0566a03": "曰佛性是一豈有情非情之異邪諸家浪釋皆不",
    "X56n0936_001:0566a04": "知此述者之意得無隱乎。",
    "X56n0936_001:0566a05": "問佛國土身為始本邪始本同耶為復異耶問佛土",
    "X56n0936_001:0566a06": "佛身為一異耶一無能所異則同凡問佛土界分生",
    "X56n0936_001:0566a07": "亦居耶為各所居佛無土耶問佛土所攝為遠近耶",
    "X56n0936_001:0566a08": "何土與生一異共別問佛佛土體為同異耶娑婆之",
    "X56n0936_001:0566a09": "處為共別耶。",
    "X56n0936_001:0566a10": "第五五問總約佛土問也初問佛國土身為始本",
    "X56n0936_001:0566a11": "者言國土身即華嚴十身舍那之一也而彼有十",
    "X56n0936_001:0566a12": "身牙現之相即依正不二是也今問此國土身為",
    "X56n0936_001:0566a13": "始有邪為本有邪為始本同邪為復異邪謂異而",
    "X56n0936_001:0566a14": "始有者固非謂同而本有者則既因中已有不二",
    "X56n0936_001:0566a15": "之相矣何謂無情無佛性邪次問身土一異者意",
    "X56n0936_001:0566a16": "以佛果身土之融用顯眾生依正亦即依正若即",
    "X56n0936_001:0566a17": "豈有無情異於佛性邪三問佛土界分共別者雖",
    "X56n0936_001:0566a18": "設三端為問正顯生佛共居以生則身土雖殊以",
    "X56n0936_001:0566a19": "佛則依正無別惟其無別驗彼常融以佛顯生執",
    "X56n0936_001:0566a20": "情自釋四問佛土所攝遠近者佛必四土俱攝言",
    "X56n0936_001:0566a21": "其遠近次第論之亦應可見今此問者但問何土",
    "X56n0936_001:0566a22": "與生一異共別然與生之言通於三土別在同居",
    "X56n0936_001:0566a23": "一異共別意顯如上(云云)五問佛佛土體者上與",
    "X56n0936_001:0566a24": "生對問今約佛自問若一往論佛佛土體為同異",
    "X56n0936_001:0566b01": "者必曰同若論娑婆之處為共別者必曰別雖然",
    "X56n0936_001:0566b02": "未見所顯者何旨故須更知所謂若兼體同一切",
    "X56n0936_001:0566b03": "皆四則同實未甞同仍知橫豎秪在一處則異實",
    "X56n0936_001:0566b04": "未甞異是則法界終日常同終日常異何同何異",
    "X56n0936_001:0566b05": "誰共誰別究竟而言求身土了不可得尚何情無",
    "X56n0936_001:0566b06": "情之有邪。",
    "X56n0936_001:0566b07": "問佛成道時土亦成邪成廣狹邪不成有過問佛成",
    "X56n0936_001:0566b08": "見性與生見處為同異邪離二不可問佛成土成與",
    "X56n0936_001:0566b09": "彼彼成彼彼不成為一異耶問佛成三身與彼彼果",
    "X56n0936_001:0566b10": "及彼彼生為一異耶問佛成身土成何眼智見自佗",
    "X56n0936_001:0566b11": "境初後如何。",
    "X56n0936_001:0566b12": "第六五問總約佛成身土問也初問佛土成否者",
    "X56n0936_001:0566b13": "夫成道之說至難言也今於不可言中試略言之",
    "X56n0936_001:0566b14": "其必於一切法證夫大圓覺體得法界之大用始",
    "X56n0936_001:0566b15": "可謂之道成所以一成一切成依隨正轉山河國",
    "X56n0936_001:0566b16": "土靡不皆成是之謂毗盧身土非分別情量所可",
    "X56n0936_001:0566b17": "擬議者也故曰一佛成道法界無非此佛之依正",
    "X56n0936_001:0566b18": "又曰三千果成咸稱常樂皆理之固然非一家之",
    "X56n0936_001:0566b19": "私言也今述者乃問以土亦成邪成廣狹邪是亦",
    "X56n0936_001:0566b20": "非問之問彼如曰不成則已成則豈有廣狹邪苟",
    "X56n0936_001:0566b21": "無廣狹豈分情無情乎不成有過者有背身土俱",
    "X56n0936_001:0566b22": "成之過也次問佛成見性與生見處同異者謂異",
    "X56n0936_001:0566b23": "則處同謂同則見別以同考異必一實一虗亦可",
    "X56n0936_001:0566b24": "佛見性則同生所見則異抑若見異異即同凡如",
    "X56n0936_001:0566c01": "其見同那分情等如是二義非異即同不可更有",
    "X56n0936_001:0566c02": "非同非異故曰離二不可三問以一佛土成對彼",
    "X56n0936_001:0566c03": "彼生佛有成不成而言一異者謂異固不可謂一",
    "X56n0936_001:0566c04": "不可分四問意同上但約三身對彼彼果果即成",
    "X56n0936_001:0566c05": "也及彼彼生生即不成言之異耳五問總上身土",
    "X56n0936_001:0566c06": "所成眼智即佛眼種智明矣自佗境者即上生佛",
    "X56n0936_001:0566c07": "等境也然以佛眼種智觀之則自佗一如初後不",
    "X56n0936_001:0566c08": "二豈容有身土差別見耶。",
    "X56n0936_001:0566c09": "問真如所造互相攝邪不相攝邪二俱如何問真如",
    "X56n0936_001:0566c10": "之體通於修性修性身土等不等耶問真如隨緣變",
    "X56n0936_001:0566c11": "為無情為永無耶何當有耶問真如隨緣隨已與真",
    "X56n0936_001:0566c12": "為同異耶為永隨耶問真如本有為本無耶與惑共",
    "X56n0936_001:0566c13": "住同異如何。",
    "X56n0936_001:0566c14": "第七五問總約真如為問也初問真如所造相攝",
    "X56n0936_001:0566c15": "不相攝者此相攝等言該於二向若事理對論則",
    "X56n0936_001:0566c16": "真如理也所造事也謂攝必事理俱融謂不攝則",
    "X56n0936_001:0566c17": "豈應隔異若約事以論則十界依正莫非真如隨",
    "X56n0936_001:0566c18": "緣所造攝不攝等准上難之二俱如何義不兩立",
    "X56n0936_001:0566c19": "次問真如等不等者然真如無別自體以一切法",
    "X56n0936_001:0566c20": "為體故該於修性徧於身土葢無適而非真如也",
    "X56n0936_001:0566c21": "既修性身土莫非真如豈有等不等於其間邪等",
    "X56n0936_001:0566c22": "猶可爾不等尤非三問性變無情為有無者若許",
    "X56n0936_001:0566c23": "無情元從性變變豈永無若亦當有則將來果成",
    "X56n0936_001:0566c24": "還顯此性以其初後驗今佛性知非永無也何當",
    "X56n0936_001:0567a01": "作為字之誤四問真如隨緣者此該二問一問為",
    "X56n0936_001:0567a02": "隨緣已還為真邪為永隨邪一問能隨之真與所",
    "X56n0936_001:0567a03": "隨之法為同異邪若知隨緣即不變不變即隨緣",
    "X56n0936_001:0567a04": "則此二問自然可釋問意乃顯萬法之真如矣五",
    "X56n0936_001:0567a05": "問真如有無者問雖雙覈意歸本有若本有者則",
    "X56n0936_001:0567a06": "惑性元同而言與惑共住同異如何者以彼不知",
    "X56n0936_001:0567a07": "圓即圓具之旨故一往難之同異俱非若知真妄",
    "X56n0936_001:0567a08": "同源則可依正一本復何情性之異耶。",
    "X56n0936_001:0567a09": "問波水同異前後得失真妄同異法譬如何問病眼",
    "X56n0936_001:0567a10": "見華華處空處同異存沒法譬如何問鏡像明體本",
    "X56n0936_001:0567a11": "始同異前後存沒法譬如何問帝網之譬唯譬果耶",
    "X56n0936_001:0567a12": "亦譬因耶果無因耶問如意珠身身有土耶唯在果",
    "X56n0936_001:0567a13": "邪通因如何。",
    "X56n0936_001:0567a14": "第八五問約諸譬喻為問也初問波水同異者即",
    "X56n0936_001:0567a15": "上文曰在濕詎間於混澄為波自分於清濁此所",
    "X56n0936_001:0567a16": "謂波水同異也又曰秪可云水本無波必不得云",
    "X56n0936_001:0567a17": "波中無水此所謂前後得失也若以合今真妄同",
    "X56n0936_001:0567a18": "異者亦應云秪可云真本無妄必不得云妄中無",
    "X56n0936_001:0567a19": "真然則今見有依正情無情異者妄也豈無佛性",
    "X56n0936_001:0567a20": "真同者邪故曰法譬如何任其自答得失可知次",
    "X56n0936_001:0567a21": "問空華存沒者意以空喻覺性華喻依正然空本",
    "X56n0936_001:0567a22": "無華由眼病故有覺無依正由情見故有是則空",
    "X56n0936_001:0567a23": "處即華處華滅則空存苟依正之見未妄則覺性",
    "X56n0936_001:0567a24": "之空自隱若言無情無佛性者大類見華而不見",
    "X56n0936_001:0567b01": "空也是得為解乎為迷乎三問鏡像者然鏡像一",
    "X56n0936_001:0567b02": "喻諸文或以譬三法或以譬修性(云云)今竝不爾",
    "X56n0936_001:0567b03": "直取鏡中之像以喻依正鏡之明體以喻佛性然",
    "X56n0936_001:0567b04": "必依明而有像故一往鏡明為本現像為始由象",
    "X56n0936_001:0567b05": "以顯明故象前而明後若約此以論同異者謂異",
    "X56n0936_001:0567b06": "則離明無象謂同則象心有明然象有存沒而鏡",
    "X56n0936_001:0567b07": "明常存惟其常存故有象則有明以法言之則依",
    "X56n0936_001:0567b08": "正等亦皆有性可也使象而非明則雖有情亦無",
    "X56n0936_001:0567b09": "性矣以喻合法思之可知四問帝網之譬者帝網",
    "X56n0936_001:0567b10": "所以喻依正互融舉一全收彼彼無礙若唯譬果",
    "X56n0936_001:0567b11": "則無因若亦譬因因必攝果故依正融通豈唯果",
    "X56n0936_001:0567b12": "上身土耶五問如意珠身者此本譬果上隨類現",
    "X56n0936_001:0567b13": "形有若雨寶然而諸文或以對藥樹王身示有善",
    "X56n0936_001:0567b14": "惡之異今不取此意正譬身必有土而已因果通",
    "X56n0936_001:0567b15": "局難意同上已上四十重問雖各據名相所問不",
    "X56n0936_001:0567b16": "同竝覽諸大教約以圓旨正顯無情佛性之義苟",
    "X56n0936_001:0567b17": "得斯旨不唯佛性義明抑圓宗大體觸類長之亦",
    "X56n0936_001:0567b18": "莫不明矣。",
    "X56n0936_001:0567b19": "問行者觀心心即境邪能所得名同異如何問行者",
    "X56n0936_001:0567b20": "觀心一邪多耶一多心境同異如何問行者觀心為",
    "X56n0936_001:0567b21": "唯觀心亦觀身耶亦觀土耶問行者觀心在惑業苦",
    "X56n0936_001:0567b22": "內耶外耶同耶異耶問行者觀心心內佛性為本淨",
    "X56n0936_001:0567b23": "耶為始淨耶問行者觀心心佛眾生因果身土法相",
    "X56n0936_001:0567b24": "融攝一切同耶。",
    "X56n0936_001:0567c01": "第九六問專約觀心問也對上乃成教觀二門亦",
    "X56n0936_001:0567c02": "所以示野客一家解行相濟之意則佛性之道得",
    "X56n0936_001:0567c03": "以入也初問心境同異者意問觀心心即是境既",
    "X56n0936_001:0567c04": "許以心為境何妨境即是心義例所謂以心為境",
    "X56n0936_001:0567c05": "心亦能照能所俱心心體俱徧但從不二而二能",
    "X56n0936_001:0567c06": "所得名豈可定分境觀之異苟為不異則依正自",
    "X56n0936_001:0567c07": "融佛性顯矣次問心境一多者方謂之一通於萬",
    "X56n0936_001:0567c08": "境方謂之多不出一心既於萬境而觀一心是則",
    "X56n0936_001:0567c09": "一心徧於萬境萬境豈非情與無情一心豈非佛",
    "X56n0936_001:0567c10": "性非同即異得失可知三問觀心通局者若唯觀",
    "X56n0936_001:0567c11": "心小乘何甞不觀心邪若於觀心亦觀身土其理",
    "X56n0936_001:0567c12": "更明況淨名云觀身實相觀佛亦然既觀身然觀",
    "X56n0936_001:0567c13": "土亦爾無非實相非佛性何四問觀心三道同異",
    "X56n0936_001:0567c14": "者凡論觀心自非偏指清淨真如必依三道故曰",
    "X56n0936_001:0567c15": "在惑業苦內同邪異邪者意問觀心若同三道則",
    "X56n0936_001:0567c16": "全色心體是佛性有何無情更在三道之外若異",
    "X56n0936_001:0567c17": "三道別顯佛性殊非圓觀矣五問觀心佛性為始",
    "X56n0936_001:0567c18": "本淨者意問性若本淨則無染礙無礙則融豈待",
    "X56n0936_001:0567c19": "更觀方始淨邪若始淨者非由性發又豈得因中",
    "X56n0936_001:0567c20": "已有依正不二之相故以本始覈而難之要必歸",
    "X56n0936_001:0567c21": "於因德本淨可也六問觀心三法融者按下野客",
    "X56n0936_001:0567c22": "述答乃知此問總前四十五問悉入其中故得以",
    "X56n0936_001:0567c23": "一徧答眾問也所以問意者一家論觀雖揀難取",
    "X56n0936_001:0567c24": "易唯觀於心然必約無差之旨故雖觀心而攝彼",
    "X56n0936_001:0568a01": "生佛故曰心佛眾生等因果身土亦約上三法言",
    "X56n0936_001:0568a02": "之如是法相皆悉融攝者以理體經旨然也若一",
    "X56n0936_001:0568a03": "切皆同則因果不二身土互融無情有性豈得不",
    "X56n0936_001:0568a04": "信四十六問旨在於斯。",
    "X56n0936_001:0568a05": "如是設問不可窮盡為斷子疑且至爾許客曰何以",
    "X56n0936_001:0568a06": "不多不少唯四十六余曰攻惑攻疑攻行攻理通教",
    "X56n0936_001:0568a07": "通義通自通佗一問亦足為對鈍根故四十六及對",
    "X56n0936_001:0568a08": "六即分證離為四十一位兼前及後故四十六應知",
    "X56n0936_001:0568a09": "一問亦皆能攻餘四十五餘一一位仍須皆具四十",
    "X56n0936_001:0568a10": "六問乃至無量亦復如是。",
    "X56n0936_001:0568a11": "凡問出於疑疑而不問其為疑也終莫能解疑既",
    "X56n0936_001:0568a12": "無量問亦無窮但其例有二或以自疑故問或以",
    "X56n0936_001:0568a13": "佗疑故問今從後例此問所以能斷子之疑然今",
    "X56n0936_001:0568a14": "所疑直無情有性而已而必至於四十六重何也",
    "X56n0936_001:0568a15": "故客曰云云余曰等者對下鈍根則利者得旨一",
    "X56n0936_001:0568a16": "問即足謂攻惑等雖有多義之異一問一答可盡",
    "X56n0936_001:0568a17": "也攻之猶言破也惑謂惑於涅槃進否之旨疑則",
    "X56n0936_001:0568a18": "疑於無情有性之言此二竝從教起故繼之以攻",
    "X56n0936_001:0568a19": "行攻理然行理本無可攻亦攻行理上疑惑耳其",
    "X56n0936_001:0568a20": "惑既去故能通涅槃之教其疑既亡故能通佛性",
    "X56n0936_001:0568a21": "之義不唯通野客之自行亦將展轉通於化佗是",
    "X56n0936_001:0568a22": "則雖有八義要之疑惑乃能迷之情行理即起迷",
    "X56n0936_001:0568a23": "之所教義是其所通自佗乃其能通所以通者其",
    "X56n0936_001:0568a24": "唯行耳作此區別文旨煥然亦可約義別對上九",
    "X56n0936_001:0568b01": "重之問思之可知次為鈍根所以必備至於四十",
    "X56n0936_001:0568b02": "六者則又為表六即及分證諸位故一往以數對",
    "X56n0936_001:0568b03": "之然亦不定以問對位也所以一問能攻眾疑者",
    "X56n0936_001:0568b04": "融上若問若位皆悉互攝故今四十六問雖所攻",
    "X56n0936_001:0568b05": "各異而所顯則一是故一問義當徧攻眾疑一問",
    "X56n0936_001:0568b06": "既然以問對位則位位悉具於眾問況約圓位初",
    "X56n0936_001:0568b07": "後不二舉一攝諸以此妙位而表問者則何問不",
    "X56n0936_001:0568b08": "具何理不彰故曰云云然則義雖無量要不出此",
    "X56n0936_001:0568b09": "故今四十六問亦能總於無量法門也。",
    "X56n0936_001:0568b11": "金剛錍義解之中",
    "X56n0936_001:0568b13": "日東天台山沙門亮潤校閱"
}