{
    "T01n0026_015:0518c06": "中阿含經卷第十五",
    "T01n0026_015:0518c08": "東晉罽賓三藏瞿曇僧伽提婆譯",
    "T01n0026_015:0518c09": "（六九）中阿含王相應品三十喻經第五(第",
    "T01n0026_015:0518c10": "二小土城誦)",
    "T01n0026_015:0518c11": "我聞如是：一時，佛遊王舍城，在竹林加蘭哆",
    "T01n0026_015:0518c12": "園，與大比丘眾俱，共受夏坐。爾時，世尊於",
    "T01n0026_015:0518c13": "十五日說從解脫時，在比丘眾前敷座而",
    "T01n0026_015:0518c14": "坐，世尊坐已，便入定意，觀諸比丘心。於是，",
    "T01n0026_015:0518c15": "世尊見比丘眾靜坐默然極默然，無有睡",
    "T01n0026_015:0518c16": "眠，除陰蓋故，比丘眾坐甚深極甚深，息極",
    "T01n0026_015:0518c17": "息、妙極妙。是時，尊者舍梨子亦在眾中。於",
    "T01n0026_015:0518c18": "是，世尊告曰：「舍梨子！比丘眾靜坐默然極默",
    "T01n0026_015:0518c19": "然，無有睡眠，除陰蓋故，比丘眾坐甚深極",
    "T01n0026_015:0518c20": "甚深，息極息、妙極妙。舍梨子！誰能敬重奉",
    "T01n0026_015:0518c21": "事比丘眾者？」於是，尊者舍梨子即從坐起，",
    "T01n0026_015:0518c22": "偏袒著衣，叉手向佛，白曰：「世尊！如是比丘",
    "T01n0026_015:0518c23": "眾靜坐默然極默然，無有睡眠，除陰蓋故，",
    "T01n0026_015:0518c24": "比丘眾坐甚深極甚深，息極息、妙極妙。世尊！",
    "T01n0026_015:0518c25": "無能敬重奉事比丘眾者，唯有世尊能敬",
    "T01n0026_015:0518c26": "重奉事法及比丘眾、戒、不放逸、布施及定，唯",
    "T01n0026_015:0518c27": "有世尊能敬重奉事。」世尊告曰：「舍梨子！如",
    "T01n0026_015:0518c28": "是，如是。無能敬重奉事比丘眾者，唯有世",
    "T01n0026_015:0519a01": "尊能敬重奉事法及比丘眾、戒、不放逸、布",
    "T01n0026_015:0519a02": "施及定，唯有世尊能敬重奉事。舍梨子！猶",
    "T01n0026_015:0519a03": "如王及大臣有種種嚴飾具，繒綵錦罽、指環、",
    "T01n0026_015:0519a04": "臂釧、肘瓔、咽鉗、生色珠鬘。舍梨子！如是，比",
    "T01n0026_015:0519a05": "丘、比丘尼以戒德為嚴飾具。舍梨子！若比",
    "T01n0026_015:0519a06": "丘、比丘尼成就戒德為嚴飾具者，便能捨",
    "T01n0026_015:0519a07": "惡，修習於善。舍梨子！猶如王及大臣有五",
    "T01n0026_015:0519a08": "儀式，劍、蓋、天冠、珠柄之拂及嚴飾屣，守衛其",
    "T01n0026_015:0519a09": "身，令得安隱。舍梨子！如是，比丘、比丘尼以",
    "T01n0026_015:0519a10": "持禁戒為衛梵行。舍梨子！若比丘、比丘尼",
    "T01n0026_015:0519a11": "成就禁戒為衛梵行者，便能捨惡，修習於",
    "T01n0026_015:0519a12": "善。「舍梨子！猶如王及大臣有守閤人。舍梨",
    "T01n0026_015:0519a13": "子！如是，比丘、比丘尼以護六根為守閤人。",
    "T01n0026_015:0519a14": "舍梨子！若比丘、比丘尼成就護六根為守",
    "T01n0026_015:0519a15": "閤人者，便能捨惡，修習於善。舍梨子！猶如",
    "T01n0026_015:0519a16": "王及大臣有守門將，聰明智慧，分別曉了。舍",
    "T01n0026_015:0519a17": "梨子！如是，比丘、比丘尼以正念為守門將。",
    "T01n0026_015:0519a18": "舍梨子！若比丘、比丘尼成就正念為守門",
    "T01n0026_015:0519a19": "將者，便能捨惡，修習於善。舍梨子！猶如王",
    "T01n0026_015:0519a20": "及大臣有好浴池，清泉平滿。舍梨子！如是，",
    "T01n0026_015:0519a21": "比丘、比丘尼以自心為浴池泉。舍梨子！若",
    "T01n0026_015:0519a22": "比丘、比丘尼成就自心為浴池泉者，便能",
    "T01n0026_015:0519a23": "捨惡，修習於善。舍梨子！猶如王及大臣有",
    "T01n0026_015:0519a24": "沐浴人，常使洗浴。舍梨子！如是，比丘、比丘",
    "T01n0026_015:0519a25": "尼以善知識為沐浴人。舍梨子！若比丘、比",
    "T01n0026_015:0519a26": "丘尼成就善知識為沐浴人者，便能捨",
    "T01n0026_015:0519a27": "惡，修習於善。「舍梨子！猶如王及大臣有塗",
    "T01n0026_015:0519a28": "身香，木蜜、沈水、栴檀、蘇合、雞舌、都梁。舍梨",
    "T01n0026_015:0519a29": "子！如是，比丘、比丘尼以戒德為塗香。舍梨",
    "T01n0026_015:0519b01": "子！若比丘、比丘尼成就戒德為塗香者，便",
    "T01n0026_015:0519b02": "能捨惡，修習於善。舍梨子！猶如王及大臣",
    "T01n0026_015:0519b03": "有好衣服，初摩衣、錦繒衣、白[疊*毛]衣、加陵伽波",
    "T01n0026_015:0519b04": "惒邏衣。舍梨子！如是。比丘、比丘尼以慙愧",
    "T01n0026_015:0519b05": "為衣服。舍梨子！若比丘、比丘尼成就慙愧",
    "T01n0026_015:0519b06": "為衣服者，便能捨惡，修習於善。舍梨子！猶",
    "T01n0026_015:0519b07": "如王及大臣有好床座，極廣高大。舍梨子！",
    "T01n0026_015:0519b08": "如是，比丘、比丘尼以四禪為床座。舍梨子！若",
    "T01n0026_015:0519b09": "比丘、比丘尼成就四禪為床座者，便能捨",
    "T01n0026_015:0519b10": "惡，修習於善。「舍梨子！猶如王及大臣有工",
    "T01n0026_015:0519b11": "剃師，常使洗浴。舍梨子！如是，比丘、比丘尼",
    "T01n0026_015:0519b12": "以正念為剃師。舍梨子！若比丘、比丘尼成",
    "T01n0026_015:0519b13": "就正念為剃師者，便能捨惡，修習於善。舍",
    "T01n0026_015:0519b14": "梨子！猶如王及大臣有餚饌美食，種種異",
    "T01n0026_015:0519b15": "味。舍梨子！如是，比丘、比丘尼以喜為食。舍",
    "T01n0026_015:0519b16": "梨子！若比丘、比丘尼成就於喜以為食者，",
    "T01n0026_015:0519b17": "便能捨惡，修習於善。舍梨子！猶如王及大",
    "T01n0026_015:0519b18": "臣有種種飲，[木*奈]飲、瞻波飲、甘蔗飲、蒲桃飲、",
    "T01n0026_015:0519b19": "末蹉提飲。舍梨子！如是，比丘、比丘尼以法",
    "T01n0026_015:0519b20": "味為飲。舍梨子！若比丘、比丘尼成就法味",
    "T01n0026_015:0519b21": "以為飲者，便能捨惡，修習於善。「舍梨子！猶",
    "T01n0026_015:0519b22": "如王及大臣有妙華鬘，青蓮華鬘、瞻蔔華鬘、",
    "T01n0026_015:0519b23": "修摩那華鬘、婆師華鬘、阿提牟哆華鬘。舍梨",
    "T01n0026_015:0519b24": "子！如是，比丘、比丘尼以三定為華鬘，空、無",
    "T01n0026_015:0519b25": "願、無相。舍梨子！若比丘、比丘尼成就三定",
    "T01n0026_015:0519b26": "為華鬘者，便能捨惡，修習於善。舍梨子！猶",
    "T01n0026_015:0519b27": "如王及大臣有諸屋舍、堂閣、樓觀。舍梨子！",
    "T01n0026_015:0519b28": "如是，比丘、比丘尼以三室為屋舍，天室、梵室、",
    "T01n0026_015:0519b29": "聖室。舍梨子！若比丘、比丘尼成就三室為",
    "T01n0026_015:0519c01": "屋舍者，便能捨惡，修習於善。舍梨子！猶如",
    "T01n0026_015:0519c02": "王及大臣有典守者，謂守室人。舍梨子！如",
    "T01n0026_015:0519c03": "是，比丘、比丘尼以智慧為守室人。舍梨子！",
    "T01n0026_015:0519c04": "若比丘、比丘尼成就智慧為守室人者，便",
    "T01n0026_015:0519c05": "能捨惡，修習於善。「舍梨子！猶如王及大臣",
    "T01n0026_015:0519c06": "有諸國邑四種租稅，一分供王及給皇后、宮",
    "T01n0026_015:0519c07": "中婇女；二分供給太子、群臣；三分供國一切",
    "T01n0026_015:0519c08": "民人；四分供給沙門、梵志。舍梨子！如是，比",
    "T01n0026_015:0519c09": "丘、比丘尼以四念處為租稅。舍梨子！若比",
    "T01n0026_015:0519c10": "丘、比丘尼成就四念處為租稅者，便能捨",
    "T01n0026_015:0519c11": "惡，修習於善。舍梨子！猶如王及大臣有四",
    "T01n0026_015:0519c12": "種軍，象軍、馬軍、車軍、步軍。舍梨子！如是，比丘、",
    "T01n0026_015:0519c13": "比丘尼以四正斷為四種軍。舍梨子！若比",
    "T01n0026_015:0519c14": "丘、比丘尼成就四正斷為四種軍者，便能",
    "T01n0026_015:0519c15": "捨惡，修習於善。舍梨子！猶如王及大臣有",
    "T01n0026_015:0519c16": "種種輿，象輿、馬輿、車輿、步輿。舍梨子！如是，比",
    "T01n0026_015:0519c17": "丘、比丘尼以四如意足為掆輿。舍梨子！若",
    "T01n0026_015:0519c18": "比丘、比丘尼成就四如意足以為輿者，便能",
    "T01n0026_015:0519c19": "捨惡，修習於善。「舍梨子！猶如王及大臣有",
    "T01n0026_015:0519c20": "種種車莊，以眾好師子、虎、豹斑文之皮，織成",
    "T01n0026_015:0519c21": "雜色種種莊飾。舍梨子！如是，比丘、比丘尼",
    "T01n0026_015:0519c22": "以止觀為車。舍梨子！若比丘、比丘尼成就",
    "T01n0026_015:0519c23": "止觀以為車者，便能捨惡，修習於善。舍梨",
    "T01n0026_015:0519c24": "子！猶如王及大臣有駕御者，謂御車人。舍",
    "T01n0026_015:0519c25": "梨子！如是，比丘、比丘尼以正念為駕御人。",
    "T01n0026_015:0519c26": "舍梨子！若比丘、比丘尼成就正念為駕御",
    "T01n0026_015:0519c27": "人者，便能捨惡，修習於善。舍梨子！猶如王",
    "T01n0026_015:0519c28": "及大臣有極高幢。舍梨子！如是，比丘、比丘",
    "T01n0026_015:0519c29": "尼以己心為高幢。舍梨子！若比丘、比丘尼",
    "T01n0026_015:0520a01": "成就己心為高幢者，便能捨惡，修習於善。",
    "T01n0026_015:0520a02": "「舍梨子！猶如王及大臣有好道路，平正坦",
    "T01n0026_015:0520a03": "然，唯趣園觀。舍梨子！如是，比丘、比丘尼以",
    "T01n0026_015:0520a04": "八支聖道為道路，平正坦然，唯趣涅槃。舍",
    "T01n0026_015:0520a05": "梨子！若比丘、比丘尼成就八支聖道以為道",
    "T01n0026_015:0520a06": "路，平正坦然，唯趣涅槃者，便能捨惡，修習",
    "T01n0026_015:0520a07": "於善。舍梨子！猶如王及大臣有主兵臣，",
    "T01n0026_015:0520a08": "聰明智慧，分別曉了。舍梨子！如是，比丘、比丘",
    "T01n0026_015:0520a09": "尼以智慧為主兵臣。舍梨子！若比丘、比丘尼",
    "T01n0026_015:0520a10": "成就智慧為主兵臣者，便能捨惡，修習於",
    "T01n0026_015:0520a11": "善。舍梨子！猶如王及大臣有大正殿，極廣",
    "T01n0026_015:0520a12": "高敞。舍梨子！如是，比丘、比丘尼以智慧為",
    "T01n0026_015:0520a13": "大正殿。舍梨子！若比丘、比丘尼成就智慧為",
    "T01n0026_015:0520a14": "大正殿者，便能捨惡，修習於善。「舍梨子！猶",
    "T01n0026_015:0520a15": "如王及大臣昇高殿上，觀殿下人往來走",
    "T01n0026_015:0520a16": "踊、住立坐臥。舍梨子！如是，比丘、比丘尼以昇",
    "T01n0026_015:0520a17": "無上智慧高殿，為自觀己心，周正柔軟，歡喜",
    "T01n0026_015:0520a18": "遠離。舍梨子！若比丘、比丘尼成就無上智慧",
    "T01n0026_015:0520a19": "高殿，為自觀己心，周正柔軟，歡喜遠離者，便",
    "T01n0026_015:0520a20": "能捨惡，修習於善。舍梨子！猶如王及大臣",
    "T01n0026_015:0520a21": "有宗正卿，諳練宗族。舍梨子！如是，比丘、比",
    "T01n0026_015:0520a22": "丘尼以四聖種為宗正卿。舍梨子！若比丘、",
    "T01n0026_015:0520a23": "比丘尼成就四聖種為宗正卿者，便能捨",
    "T01n0026_015:0520a24": "惡，修習於善。舍梨子！猶如王及大臣有名",
    "T01n0026_015:0520a25": "良醫，能治眾病。舍梨子！如是，比丘、比丘尼",
    "T01n0026_015:0520a26": "以正念為良醫。舍梨子！若比丘、比丘尼成",
    "T01n0026_015:0520a27": "就正念為良醫者，便能捨惡，修習於善。「舍",
    "T01n0026_015:0520a28": "梨子！猶如王及大臣有正御床，敷以氍氀、",
    "T01n0026_015:0520a29": "毾[毯-炎+登]，覆以錦綺羅縠，有襯體被，兩頭安枕，",
    "T01n0026_015:0520b01": "加陵伽波惒邏、波遮悉多羅那。舍梨子！如是，",
    "T01n0026_015:0520b02": "比丘、比丘尼以無礙定為正御床。舍梨子！",
    "T01n0026_015:0520b03": "若比丘、比丘尼成就無礙定為正御床者，",
    "T01n0026_015:0520b04": "便能捨惡，修習於善。舍梨子！猶如王及大",
    "T01n0026_015:0520b05": "臣有名珠寶。舍梨子！如是，比丘、比丘尼以",
    "T01n0026_015:0520b06": "不動心解脫為名珠寶。舍梨子！若比丘、比",
    "T01n0026_015:0520b07": "丘尼成就不動心解脫為名珠寶者，便能",
    "T01n0026_015:0520b08": "捨惡，修習於善。舍梨子！猶如王及大臣極",
    "T01n0026_015:0520b09": "淨沐浴，好香塗身，身極清淨。舍梨子！如是，比",
    "T01n0026_015:0520b10": "丘、比丘尼以自觀己心為身極淨。舍梨子！",
    "T01n0026_015:0520b11": "若比丘、比丘尼成就自觀己心為身淨者，",
    "T01n0026_015:0520b12": "便能敬重奉事世尊、法及比丘眾、戒、不放逸、",
    "T01n0026_015:0520b13": "布施及定。」佛說如是。尊者舍梨子及諸比丘，",
    "T01n0026_015:0520b14": "聞佛所說，歡喜奉行。",
    "T01n0026_015:0520b15": "三十喻經第五竟(二千三百八十八字)",
    "T01n0026_015:0520b16": "（七〇）中阿含王相應品轉輪王經第六(第",
    "T01n0026_015:0520b17": "二小土城誦)",
    "T01n0026_015:0520b18": "我聞如是：一時，佛遊摩兜麗剎利，在[木*奈]",
    "T01n0026_015:0520b19": "林駛河岸。爾時，世尊告諸比丘：「諸比丘！當",
    "T01n0026_015:0520b20": "自然法燈，自歸己法，莫然餘燈，莫歸餘",
    "T01n0026_015:0520b21": "法。諸比丘！若自然法燈，自歸己法，不然餘",
    "T01n0026_015:0520b22": "燈，不歸餘法者，便能求學得利，獲福無量。",
    "T01n0026_015:0520b23": "所以者何？比丘！昔時有王名曰堅念，為轉",
    "T01n0026_015:0520b24": "輪王，聰明智慧，有四種軍整御天下，由己",
    "T01n0026_015:0520b25": "自在，如法法王，成就七寶，得人四種如意之",
    "T01n0026_015:0520b26": "德。云何成就七寶，得人四種如意之德？如",
    "T01n0026_015:0520b27": "前所說成就七寶，得人四種如意之德。「於",
    "T01n0026_015:0520b28": "是，堅念王而於後時，天輪寶移，忽離本處。",
    "T01n0026_015:0520b29": "有人見之，詣堅念王白曰：『天王！當知天輪",
    "T01n0026_015:0520c01": "寶移離於本處。』堅念王聞已，告曰：『太子！我天",
    "T01n0026_015:0520c02": "輪寶移離於本處。太子！我自曾從古人聞",
    "T01n0026_015:0520c03": "之，若轉輪王天輪寶移離本處者，彼王必",
    "T01n0026_015:0520c04": "不久住，命不久存。太子！我已得人間之欲，",
    "T01n0026_015:0520c05": "今當復求於天上欲。太子，我欲剃除鬚髮，",
    "T01n0026_015:0520c06": "著袈裟衣，至信、捨家、無家、學道。太子！我今",
    "T01n0026_015:0520c07": "以此四天下付授於汝，汝當如法治化，莫",
    "T01n0026_015:0520c08": "以非法，無令國中有諸惡業、非梵行人。太",
    "T01n0026_015:0520c09": "子！汝後若見天輪寶移離本處者，汝亦當",
    "T01n0026_015:0520c10": "復以此國政授汝太子，善教勅之。授太子",
    "T01n0026_015:0520c11": "國已，汝亦當復剃除鬚髮，著袈裟衣，至信、",
    "T01n0026_015:0520c12": "捨家、無家、學道於是。』堅念王授太子國，善教",
    "T01n0026_015:0520c13": "勅已，便剃除鬚髮，著袈裟衣，至信、捨家、無",
    "T01n0026_015:0520c14": "家、學道。「時，堅念王出家學道七日之後，彼天輪",
    "T01n0026_015:0520c15": "寶即沒不現，失天輪已，剎利頂生王便大",
    "T01n0026_015:0520c16": "憂惱，愁慼不樂，剎利頂生王即詣父堅念王",
    "T01n0026_015:0520c17": "仙人所。到已，白曰：『天王！當知天王學道七日",
    "T01n0026_015:0520c18": "之後，彼天輪寶便沒不現。』父堅念王仙人告",
    "T01n0026_015:0520c19": "子剎利頂生王曰：『汝莫以失天輪寶故而",
    "T01n0026_015:0520c20": "懷憂慼。所以者何？汝不從父得此天輪。』剎",
    "T01n0026_015:0520c21": "利頂生王復白父曰：『天王！我今當何所為？』",
    "T01n0026_015:0520c22": "「父堅念王仙人告其子曰：『汝當應學相繼之",
    "T01n0026_015:0520c23": "法，汝若學相繼之法者，於十五日說從解",
    "T01n0026_015:0520c24": "脫時，沐浴澡洗，昇正殿已，彼天輪寶必從",
    "T01n0026_015:0520c25": "東方來，輪有千輻，一切具足，清淨自然，非",
    "T01n0026_015:0520c26": "人所造，色如火[火*僉]，光明昱爍。』剎利頂生王",
    "T01n0026_015:0520c27": "復白父曰：『天王！云何相繼之法欲令我學？",
    "T01n0026_015:0520c28": "令我學已，於十五日說從解脫時，沐浴澡",
    "T01n0026_015:0520c29": "洗，昇正殿已，彼天輪寶從東方來，輪有千",
    "T01n0026_015:0521a01": "輻，一切具足，清淨自然，非人所造，色如火[火*僉]，",
    "T01n0026_015:0521a02": "光明昱爍。』「父堅念王仙人復告子曰：『汝",
    "T01n0026_015:0521a03": "當觀法如法，行法如法，當為太子、后妃、婇女，",
    "T01n0026_015:0521a04": "及諸臣民、沙門、梵志，乃至蜫蟲奉持法齋，",
    "T01n0026_015:0521a05": "月八日、十四日、十五日修行布施，施諸窮乏",
    "T01n0026_015:0521a06": "沙門、梵志、貧窮、孤獨、遠來乞者，以飲食、衣被、",
    "T01n0026_015:0521a07": "車乘、華鬘、散華、塗香、屋舍、床褥、氍[毯-炎+數]、綩綖、給使、",
    "T01n0026_015:0521a08": "明燈。若汝國中有上尊、名德、沙門、梵志者，汝",
    "T01n0026_015:0521a09": "當隨時往詣彼所，問法受法：「諸尊！何者",
    "T01n0026_015:0521a10": "善法？何者不善法？何者為罪？何者為福？何者",
    "T01n0026_015:0521a11": "為妙？何者非妙？何者為黑？何者為白？黑白",
    "T01n0026_015:0521a12": "之法從何而生？何者現世義？何者後世義？云",
    "T01n0026_015:0521a13": "何作行受善不受惡？」從彼聞已，行如所說。",
    "T01n0026_015:0521a14": "若汝國中有貧窮者，當出財物，以給恤之。",
    "T01n0026_015:0521a15": "子！是謂相繼之法，汝當善學。汝善學已，",
    "T01n0026_015:0521a16": "於十五日說從解脫時，沐浴澡洗，昇正殿",
    "T01n0026_015:0521a17": "已，彼天輪寶必從東方來，輪有千輻，一切",
    "T01n0026_015:0521a18": "具足，清淨自然，非人所造，色如火焰，光",
    "T01n0026_015:0521a19": "明昱爍。』「剎利頂生王便於後時觀法如法，行",
    "T01n0026_015:0521a20": "法如法，而為太子、后妃、婇女及諸臣民、沙門、",
    "T01n0026_015:0521a21": "梵志，乃至蜫蟲奉持法齋，月八日、十四日、十",
    "T01n0026_015:0521a22": "五日修行布施，施諸窮乏沙門、梵志、貧窮、孤",
    "T01n0026_015:0521a23": "獨、遠來乞者，以飲食、衣被、車乘、華鬘、散華、塗",
    "T01n0026_015:0521a24": "香、屋舍、床褥、氍[毯-炎+數]、綩綖，給使、明燈。若其國中",
    "T01n0026_015:0521a25": "有上尊、名德、沙門、梵志者，便自隨時往詣彼",
    "T01n0026_015:0521a26": "所，問法受法：『諸尊！何者善法？何者不善法？",
    "T01n0026_015:0521a27": "何者為罪？何者為福？何者為妙？何者非妙？",
    "T01n0026_015:0521a28": "何者為黑？何者為白？黑白之法從何而生？何",
    "T01n0026_015:0521a29": "者現世義？何者後世義？云何作行受善不受",
    "T01n0026_015:0521b01": "惡？』從彼聞已，行如所說。若其國中有貧窮",
    "T01n0026_015:0521b02": "者，即出財物，隨時給恤。剎利頂生王於後",
    "T01n0026_015:0521b03": "十五日說從解脫時，沐浴澡洗，昇正殿已，",
    "T01n0026_015:0521b04": "彼天輪寶從東方來，輪有千輻，一切具足，",
    "T01n0026_015:0521b05": "清淨自然，非人所造，色如火[火*僉]，光明昱爍，",
    "T01n0026_015:0521b06": "彼亦得轉輪王，亦成就七寶，亦得人四種",
    "T01n0026_015:0521b07": "如意之德。云何成就七寶、得人四種如意之",
    "T01n0026_015:0521b08": "德？亦如前說。「彼轉輪王而於後時，天輪寶",
    "T01n0026_015:0521b09": "移，忽離本處。有人見之，詣轉輪王白曰：『天",
    "T01n0026_015:0521b10": "王！當知天輪寶移離於本處。』轉輪王聞已，告",
    "T01n0026_015:0521b11": "曰：『太子！我天輪寶移離本處。太子！我曾從",
    "T01n0026_015:0521b12": "父堅念王仙人聞之：若轉輪王天輪寶移離",
    "T01n0026_015:0521b13": "本處者，彼王必不久住，命不久存。太子！我",
    "T01n0026_015:0521b14": "已得人間之欲，今當復求於天上欲。太子！",
    "T01n0026_015:0521b15": "我欲剃除鬚髮，著袈裟衣，至信、捨家、無家、",
    "T01n0026_015:0521b16": "學道。太子！我今以此四天下付授於汝，汝",
    "T01n0026_015:0521b17": "當如法治化，莫以非法，無令國中有諸惡",
    "T01n0026_015:0521b18": "業、非梵行人。太子！汝後若見天輪寶移離本",
    "T01n0026_015:0521b19": "處者，汝亦當復以此國政授汝太子，善教",
    "T01n0026_015:0521b20": "勅之。授太子國已，汝亦當復剃除鬚髮，著",
    "T01n0026_015:0521b21": "袈裟衣，至信、捨家、無家、學道於是。』轉輪王授",
    "T01n0026_015:0521b22": "太子國，善教勅已，便剃除鬚髮，著袈裟衣，",
    "T01n0026_015:0521b23": "至信、捨家、無家、學道。「彼轉輪王出家學道七日",
    "T01n0026_015:0521b24": "之後，彼天輪寶即沒不現，失天輪已，剎利頂",
    "T01n0026_015:0521b25": "生王而不憂慼，但染欲著欲，貪欲無厭，為",
    "T01n0026_015:0521b26": "欲所縛，為欲所觸，為欲所使，不見灾患，",
    "T01n0026_015:0521b27": "不知出要，便自出意治國，以自出意治國",
    "T01n0026_015:0521b28": "故，國遂衰減，不復增益，猶如昔時諸轉輪",
    "T01n0026_015:0521b29": "王學相繼法，國土人民轉增熾盛，無有衰",
    "T01n0026_015:0521c01": "減。剎利頂生王亦復如是，自出意治國，以",
    "T01n0026_015:0521c02": "自出意治國故，國遂衰減，不復增益。「於是，國",
    "T01n0026_015:0521c03": "師梵志案行國界，見國人民轉就衰減，不",
    "T01n0026_015:0521c04": "復增益，便作是念：『剎利頂生王自出意治國，",
    "T01n0026_015:0521c05": "以自出意治國故，國土人民轉就衰減，不",
    "T01n0026_015:0521c06": "復增益，猶如昔時諸轉輪王學相繼法，國土",
    "T01n0026_015:0521c07": "人民轉增熾盛，無有衰減。此剎利頂生王亦",
    "T01n0026_015:0521c08": "復如是，自出意治國，以自出意治國故，國",
    "T01n0026_015:0521c09": "土人民轉就衰減，不復增益。』「國師梵志即共",
    "T01n0026_015:0521c10": "往詣剎利頂生王，白曰：『天王！當知天王自",
    "T01n0026_015:0521c11": "出意治國，以自出意治國故，國土人民轉",
    "T01n0026_015:0521c12": "就衰減，不復增益，猶如昔時諸轉輪王學",
    "T01n0026_015:0521c13": "相繼法，國土人民轉增熾盛，無有衰減。今天",
    "T01n0026_015:0521c14": "王亦復如是，自出意治國，以自出意治國",
    "T01n0026_015:0521c15": "故，國土人民轉就衰減，不復增益。』剎利頂",
    "T01n0026_015:0521c16": "生王聞已告曰：『梵志！我當云何？』國師梵志白",
    "T01n0026_015:0521c17": "曰：『天王！國中有人聰明智慧，明知算數，國中",
    "T01n0026_015:0521c18": "有大臣眷屬學經明經，誦習受持相繼之",
    "T01n0026_015:0521c19": "法，猶如我等一切眷屬。天王！當學相繼之",
    "T01n0026_015:0521c20": "法。學相繼法已，於十五日說從解脫時，沐",
    "T01n0026_015:0521c21": "浴澡洗，昇正殿已，彼天輪寶必從東方來，",
    "T01n0026_015:0521c22": "輪有千輻，一切具足，清淨自然，非人所造，",
    "T01n0026_015:0521c23": "色如火[火*僉]，光明昱爍。』「剎利頂生王復問曰：『梵",
    "T01n0026_015:0521c24": "志！云何相繼之法欲令我學？令我學已，於",
    "T01n0026_015:0521c25": "十五日說從解脫時，沐浴澡洗，昇正殿已，",
    "T01n0026_015:0521c26": "彼天輪寶必從東方來，輪有千輻，一切具",
    "T01n0026_015:0521c27": "足，清淨自然，非人所造，色如火[火*僉]，光明昱",
    "T01n0026_015:0521c28": "爍。』國師梵志白曰：『天王！當觀法如法，行法如",
    "T01n0026_015:0521c29": "法，當為太子、后妃、婇女及諸臣民、沙門、梵志",
    "T01n0026_015:0522a01": "乃至蜫蟲奉持法齋，月八日、十四日、十五日",
    "T01n0026_015:0522a02": "修行布施，施諸窮乏沙門、梵志、貧窮、孤獨、遠",
    "T01n0026_015:0522a03": "來乞者，以飲食、衣被、車乘、華鬘、散華、塗香、屋",
    "T01n0026_015:0522a04": "舍、床褥、氍[毯-炎+數]、綩綖，給使、明燈。若王國中有上",
    "T01n0026_015:0522a05": "尊、名德、沙門、梵志者，當自隨時往詣彼所，",
    "T01n0026_015:0522a06": "問法受法：「諸尊！何者善法？何者不善法？何",
    "T01n0026_015:0522a07": "者為罪？何者為福？何者為妙？何者非妙？何",
    "T01n0026_015:0522a08": "者為黑？何者為白？黑白之法從何而生？何",
    "T01n0026_015:0522a09": "者現世義？何者後世義？云何作行受善不受",
    "T01n0026_015:0522a10": "惡？」從彼聞已，行如所說。若王國中有貧窮",
    "T01n0026_015:0522a11": "者，當出財物，用給恤之。天王！是謂相繼之",
    "T01n0026_015:0522a12": "法，當善取學。善取學已，於十五日說從解",
    "T01n0026_015:0522a13": "脫時，沐浴澡洗，昇正殿已，彼天輪寶必從",
    "T01n0026_015:0522a14": "東方來，輪有千輻，一切具足，清淨自然，非",
    "T01n0026_015:0522a15": "人所造，色如火[火*僉]，光明昱爍。』「剎利頂生王便",
    "T01n0026_015:0522a16": "於後時觀法如法，行法如法，而為太子、后",
    "T01n0026_015:0522a17": "妃、婇女及諸臣民、沙門、梵志乃至蜫蟲奉持",
    "T01n0026_015:0522a18": "法齋，月八日、十四日、十五日修行布施，施",
    "T01n0026_015:0522a19": "諸窮乏沙門、梵志、貧窮、孤獨、遠來乞者，以飲",
    "T01n0026_015:0522a20": "食、衣被、車乘、華鬘、散華、塗香、屋舍、床褥、氍[毯-炎+數]、綩",
    "T01n0026_015:0522a21": "綖，給使、明燈。若其國中有上尊、名德、沙門、梵",
    "T01n0026_015:0522a22": "志者，便自隨時往詣彼所，問法受法：『諸尊！",
    "T01n0026_015:0522a23": "何者善法？何者不善法？何者為罪？何者為福？",
    "T01n0026_015:0522a24": "何者為妙？何者非妙？何者為黑？何者為白？",
    "T01n0026_015:0522a25": "黑白之法從何而生？何者現世義？何者後世",
    "T01n0026_015:0522a26": "義？云何作行受善不受惡？』從彼聞已，行如",
    "T01n0026_015:0522a27": "所說。「然國中民有貧窮者，不能出物，用給",
    "T01n0026_015:0522a28": "恤之，是為困貧無財物者不能給恤，故人",
    "T01n0026_015:0522a29": "轉窮困，因窮困故，便盜他物；因偷盜故，其",
    "T01n0026_015:0522b01": "主捕伺收縛，送詣剎利頂生王，白曰：『天王！",
    "T01n0026_015:0522b02": "此人盜我物，願天王治。』剎利頂生王問彼",
    "T01n0026_015:0522b03": "人曰：『汝實盜耶？』彼人白曰：『天王！我實偷盜。",
    "T01n0026_015:0522b04": "所以者何？天王！以貧困故，若不盜者，便無",
    "T01n0026_015:0522b05": "以自濟。』剎利頂生王即出財物而給與之，",
    "T01n0026_015:0522b06": "語盜者曰：『汝等還去，後莫復作。』於是，國中",
    "T01n0026_015:0522b07": "人民聞剎利頂生王若國中人有行盜者，王",
    "T01n0026_015:0522b08": "便出財物而給與之。由斯之故，人作是念：",
    "T01n0026_015:0522b09": "『我等亦應盜他財物。』於是，國人各各競行",
    "T01n0026_015:0522b10": "盜他財物。是為困貧無財物者，不能給",
    "T01n0026_015:0522b11": "恤，故人轉窮困；因窮困故，盜轉滋甚。因盜",
    "T01n0026_015:0522b12": "滋甚故，彼人壽轉減，形色轉惡。彼壽轉減色",
    "T01n0026_015:0522b13": "轉惡已，比丘！父壽八萬歲，子壽四萬歲。比丘！",
    "T01n0026_015:0522b14": "彼人壽四萬歲時，有人便行盜他財物，其主",
    "T01n0026_015:0522b15": "捕伺收縛，送詣剎利頂生王，白曰：『天王！此",
    "T01n0026_015:0522b16": "人盜我物，願天王治。』剎利頂生王問彼人",
    "T01n0026_015:0522b17": "曰：『汝實盜耶？』彼人白曰：『天王！我實偷盜。所以",
    "T01n0026_015:0522b18": "者何？以貧困故，若不盜者，便無以自濟。』剎",
    "T01n0026_015:0522b19": "利頂生王聞已，便作是念：『若我國中有盜他",
    "T01n0026_015:0522b20": "物，更出財物盡給與者，如是唐空竭國藏，",
    "T01n0026_015:0522b21": "盜遂滋甚。我今寧可作極利刀，若我國中",
    "T01n0026_015:0522b22": "有偷盜者，便收捕取，坐高標下，斬截其頭。』",
    "T01n0026_015:0522b23": "「於是，剎利頂生王後便勅令，作極利刀：『若國",
    "T01n0026_015:0522b24": "中有盜他物者，即勅捕取，坐高標下，斬截",
    "T01n0026_015:0522b25": "其頭。』國中人民聞剎利頂生王勅作利刀，若",
    "T01n0026_015:0522b26": "國中有盜他物者，即便捕取，坐高標下，斬",
    "T01n0026_015:0522b27": "截其頭。『我亦寧可效作利刀，持行劫物，若",
    "T01n0026_015:0522b28": "從劫物者，捉彼物主而截其頭。』於是，彼人",
    "T01n0026_015:0522b29": "則於後時効作利刀，持行劫物，捉彼物主，",
    "T01n0026_015:0522c01": "截斷其頭。是為困貧無財物者，不能給",
    "T01n0026_015:0522c02": "恤故，人轉窮困；因窮困故，盜轉滋甚；因盜",
    "T01n0026_015:0522c03": "滋甚故，刀殺轉增。因刀殺增故，彼人壽轉減，",
    "T01n0026_015:0522c04": "形色轉惡。彼壽轉減，色轉惡已，比丘！父壽四",
    "T01n0026_015:0522c05": "萬歲，子壽二萬歲。「比丘！人壽二萬歲時，有人盜",
    "T01n0026_015:0522c06": "他財物，其主捕伺收縛，送詣剎利頂生王，白",
    "T01n0026_015:0522c07": "曰：『天王！此人盜我財物，願天王治。』剎利頂",
    "T01n0026_015:0522c08": "生王問彼人曰：『汝實盜耶？』時，彼盜者便作",
    "T01n0026_015:0522c09": "是念：『剎利頂生王若知其實，或縛鞭我，或",
    "T01n0026_015:0522c10": "拋或擯，或罰錢物，或種種苦治，或貫標上，",
    "T01n0026_015:0522c11": "或梟其首，我寧可以妄言欺誑剎利頂生",
    "T01n0026_015:0522c12": "王耶？』念已，白曰：『天王！我不偷盜，是為困貧",
    "T01n0026_015:0522c13": "無財物者，不能給恤故。』人轉窮困，因窮困",
    "T01n0026_015:0522c14": "故，盜轉滋甚；因盜滋甚故，刀殺轉增；因刀殺",
    "T01n0026_015:0522c15": "增故，便妄言、兩舌轉增。因妄言、兩舌增故，彼",
    "T01n0026_015:0522c16": "人壽轉減，形色轉惡。彼壽轉減，色轉惡已，比",
    "T01n0026_015:0522c17": "丘！父壽二萬歲，子壽一萬歲。「比丘！人壽萬歲",
    "T01n0026_015:0522c18": "時，人民或有德，或無德，若無德者，彼為有",
    "T01n0026_015:0522c19": "德人起嫉妬意而犯其妻。是為困貧無財",
    "T01n0026_015:0522c20": "物者，不能給恤故，人轉窮困；因窮困故，盜",
    "T01n0026_015:0522c21": "轉滋甚；因盜滋甚故，刀殺轉增；因刀殺增",
    "T01n0026_015:0522c22": "故，便妄言，兩舌轉增；因妄言、兩舌增故，便嫉",
    "T01n0026_015:0522c23": "妬、邪婬轉增。因嫉妬、邪婬增故，彼人壽轉減，",
    "T01n0026_015:0522c24": "形色轉惡。彼壽轉減，色轉惡已，比丘！父壽萬",
    "T01n0026_015:0522c25": "歲，子壽五千歲。「比丘！人壽五千歲時，三法轉",
    "T01n0026_015:0522c26": "增，非法、欲、惡貪、邪法。因三法增故，彼人壽轉減，",
    "T01n0026_015:0522c27": "形色轉惡。彼壽轉減，色轉惡已，比丘！父壽五",
    "T01n0026_015:0522c28": "千歲，子壽二千五百歲。比丘！人壽二千五百歲",
    "T01n0026_015:0522c29": "時，復三法轉增，兩舌、麤言、綺語。因三法增故，",
    "T01n0026_015:0523a01": "彼人壽轉減，形色轉惡。彼壽轉減，色轉惡已，",
    "T01n0026_015:0523a02": "比丘！父壽二千五百歲，子壽千歲。比丘！人壽",
    "T01n0026_015:0523a03": "千歲時，一法轉增，邪見是也。因一法增故，",
    "T01n0026_015:0523a04": "彼人壽轉減，形色轉惡。彼壽轉減，色轉惡已，",
    "T01n0026_015:0523a05": "比丘！父壽千歲，子壽五百歲。「比丘！人壽五百",
    "T01n0026_015:0523a06": "歲時，彼人盡壽不孝父母，不能尊敬沙門、",
    "T01n0026_015:0523a07": "梵志，不行順事，不作福業，不見後世罪。",
    "T01n0026_015:0523a08": "彼因不孝父母，不能尊敬沙門、梵志，不",
    "T01n0026_015:0523a09": "行順事，不作福業，不見後世罪故，比丘！",
    "T01n0026_015:0523a10": "父壽五百歲，子壽或二百五十、或二百歲。比",
    "T01n0026_015:0523a11": "丘！今若有長壽，或壽百歲，或不啻者。」佛復",
    "T01n0026_015:0523a12": "告曰：「比丘！未來久遠時，人壽十歲。比丘！人壽",
    "T01n0026_015:0523a13": "十歲時，女生五月，即便出嫁。比丘！人壽十歲",
    "T01n0026_015:0523a14": "時，有穀名稗子，為第一美食，猶如今人，粳",
    "T01n0026_015:0523a15": "粮為上饌。比丘！如是人壽十歲時，有穀名",
    "T01n0026_015:0523a16": "稗子，為第一美食。比丘！人壽十歲時，若今",
    "T01n0026_015:0523a17": "日所有美味，酥油、鹽、蜜、甘蔗、糖，彼一切盡",
    "T01n0026_015:0523a18": "沒。比丘！人壽十歲時，若行十惡業道者，彼",
    "T01n0026_015:0523a19": "便為人所敬重，猶如今日若行十善業道",
    "T01n0026_015:0523a20": "者，彼便為人所敬重。比丘！人壽十歲時亦",
    "T01n0026_015:0523a21": "復如是，若行十惡業道者，彼便為人之所",
    "T01n0026_015:0523a22": "敬重。比丘！人壽十歲時都無有善名，況復",
    "T01n0026_015:0523a23": "有行十善業道？「比丘！人壽十歲時，有人名",
    "T01n0026_015:0523a24": "彈罰，周行遍往，家家彈罰。比丘！人壽十歲時，",
    "T01n0026_015:0523a25": "母於其子極有害心，子亦於母極有害心，",
    "T01n0026_015:0523a26": "父子、兄弟、姉妹、親屬，展轉相向，有賊害心，猶",
    "T01n0026_015:0523a27": "如獵師見彼鹿已，極有害心。比丘！人壽十",
    "T01n0026_015:0523a28": "歲時亦復如是，母於其子極有害心，子亦",
    "T01n0026_015:0523a29": "於母極有害心，父子、兄弟、姉妹、親屬，展轉相",
    "T01n0026_015:0523b01": "向，有賊害心。比丘！人壽十歲時，當有七日",
    "T01n0026_015:0523b02": "刀兵劫，彼若捉草，即化成刀，若捉樵木，亦",
    "T01n0026_015:0523b03": "化成刀，彼以此刀各各相殺，彼於七日刀",
    "T01n0026_015:0523b04": "兵劫，過七日便止。「爾時，亦有人生慙耻羞",
    "T01n0026_015:0523b05": "愧，厭惡不愛，彼人七日刀兵劫時，便入山",
    "T01n0026_015:0523b06": "野，在隱處藏，過七日已，則從山野於隱",
    "T01n0026_015:0523b07": "處出，更互相見，生慈愍心，極相愛念。猶如",
    "T01n0026_015:0523b08": "慈母，唯有一子，與久離別，從遠來還，安隱",
    "T01n0026_015:0523b09": "歸家，相見喜歡，生慈愍心，極相愛念。如是",
    "T01n0026_015:0523b10": "彼人過七日後，則從山野於隱處出，更互",
    "T01n0026_015:0523b11": "相見，生慈愍心，極相愛念，共相見已，便作是",
    "T01n0026_015:0523b12": "語：『諸賢！我今相見，今得安隱，我等坐生不",
    "T01n0026_015:0523b13": "善法故，今值見此，親族死盡，我等寧可共",
    "T01n0026_015:0523b14": "行善法。云何當共行善法耶？我等皆是殺",
    "T01n0026_015:0523b15": "生之人，今寧可共離殺、斷殺，我等應共行",
    "T01n0026_015:0523b16": "是善法。』彼便共行如是善法。行善法已，壽",
    "T01n0026_015:0523b17": "便轉增，形色轉好。彼壽轉增，色轉好已，比丘！",
    "T01n0026_015:0523b18": "壽十歲人生子壽二十。比丘！壽二十歲人復",
    "T01n0026_015:0523b19": "作是念：『若求學善者，壽便轉增，形色轉",
    "T01n0026_015:0523b20": "好，我等應共更增行善。云何當共更增",
    "T01n0026_015:0523b21": "行善？我等已共離殺、斷殺，然故共行不與",
    "T01n0026_015:0523b22": "而取。我等寧可離不與取、斷不與取，我等",
    "T01n0026_015:0523b23": "應共行是善法。』彼便共行如是善法。行善",
    "T01n0026_015:0523b24": "法已，壽便轉增，形色轉好。彼壽轉增，色轉",
    "T01n0026_015:0523b25": "好已，比丘！壽二十歲人生子壽四十。「比丘！",
    "T01n0026_015:0523b26": "壽四十歲人亦作是念：『若求學善者，壽便",
    "T01n0026_015:0523b27": "轉增，形色轉好，我等應共更增行善。云何",
    "T01n0026_015:0523b28": "當共更增行善？我等已離殺、斷殺，離不與",
    "T01n0026_015:0523b29": "取、斷不與取，然故行邪婬。我等寧可離邪",
    "T01n0026_015:0523c01": "婬、斷邪婬，我等應共行是善法。』彼便共行",
    "T01n0026_015:0523c02": "如是善法。行善法已，壽便轉增，形色轉好。",
    "T01n0026_015:0523c03": "彼壽轉增，色轉好已，比丘！壽四十歲人生子",
    "T01n0026_015:0523c04": "壽八十。「比丘！壽八十歲人亦作是念：『若求",
    "T01n0026_015:0523c05": "學善者，壽便轉增，形色轉好，我等應共更",
    "T01n0026_015:0523c06": "增行善。云何當共更增行善？我等已離殺、",
    "T01n0026_015:0523c07": "斷殺，離不與取、斷不與取，離邪婬、斷邪",
    "T01n0026_015:0523c08": "婬，然故行妄言。我等寧可離妄言、斷妄言，",
    "T01n0026_015:0523c09": "我等應共行是善法。』彼便共行如是善法。",
    "T01n0026_015:0523c10": "行善法已，壽便轉增，形色轉好。彼壽轉增，色",
    "T01n0026_015:0523c11": "轉好已，比丘！壽八十歲人生子壽百六十。「比",
    "T01n0026_015:0523c12": "丘！壽百六十歲人亦作是念：『若求學善者，",
    "T01n0026_015:0523c13": "壽便轉增，形色轉好，我等應共更增行善。云",
    "T01n0026_015:0523c14": "何當共更增行善？我等已離殺、斷殺，離不",
    "T01n0026_015:0523c15": "與取、斷不與取，離邪婬、斷邪婬，離妄言、",
    "T01n0026_015:0523c16": "斷妄言，然故行兩舌。我等寧可離兩舌、斷",
    "T01n0026_015:0523c17": "兩舌，我等應共行是善法。』彼便共行如是",
    "T01n0026_015:0523c18": "善法。行善法已，壽便轉增，形色轉好。彼壽轉",
    "T01n0026_015:0523c19": "增，色轉好已，比丘！壽百六十歲人生子壽三",
    "T01n0026_015:0523c20": "百二十歲。「比丘！壽三百二十歲人亦作是念：",
    "T01n0026_015:0523c21": "『若求學善者，壽便轉增，形色轉好，我等應",
    "T01n0026_015:0523c22": "共更增行善。云何當共更增行善？我等已",
    "T01n0026_015:0523c23": "離殺、斷殺，離不與取、斷不與取，離邪婬、",
    "T01n0026_015:0523c24": "斷邪婬，離妄言、斷妄言，離兩舌、斷兩舌，",
    "T01n0026_015:0523c25": "然故行麤言。我等寧可離麤言、斷麤言，我",
    "T01n0026_015:0523c26": "等應共行是善法。』彼便共行如是善法。行",
    "T01n0026_015:0523c27": "善法已，壽便轉增，形色轉好。彼壽轉增，色轉",
    "T01n0026_015:0523c28": "好已，比丘！壽三百二十歲人生子壽六百四",
    "T01n0026_015:0523c29": "十。「比丘！壽六百四十歲人亦作是念：『若求",
    "T01n0026_015:0524a01": "學善者，壽便轉增，形色轉好，我等應共更",
    "T01n0026_015:0524a02": "增行善。云何當共更增行善？我等已離殺、",
    "T01n0026_015:0524a03": "斷殺，離不與取、斷不與取，離邪婬、斷邪",
    "T01n0026_015:0524a04": "婬，離妄言、斷妄言，離兩舌、斷兩舌，離麤",
    "T01n0026_015:0524a05": "言、斷麤言，然故行綺語。我等寧可離綺語、",
    "T01n0026_015:0524a06": "斷綺語，我等應共行是善法。』彼便共行如",
    "T01n0026_015:0524a07": "是善法。行善法已，壽便轉增，形色轉好。彼壽",
    "T01n0026_015:0524a08": "轉增，色轉好已，比丘！壽六百四十歲人生",
    "T01n0026_015:0524a09": "子壽二千五百。「比丘！壽二千五百歲人亦作",
    "T01n0026_015:0524a10": "是念：『若求學善者，壽便轉增，形色轉好，我",
    "T01n0026_015:0524a11": "等應共更增行善。云何當共更增行善？我",
    "T01n0026_015:0524a12": "等已離殺、斷殺，離不與取、斷不與取，離邪",
    "T01n0026_015:0524a13": "婬、斷邪婬，離妄言、斷妄言，離兩舌、斷兩",
    "T01n0026_015:0524a14": "舌，離麤言、斷麤言，離綺語、斷綺語，然故",
    "T01n0026_015:0524a15": "行貪嫉。我等寧可離貪嫉、斷貪嫉，我等應",
    "T01n0026_015:0524a16": "共行是善法。』彼便共行如是善法。行善法",
    "T01n0026_015:0524a17": "已，壽便轉增，形色轉好。彼壽轉增，色轉好已，",
    "T01n0026_015:0524a18": "比丘！壽二千五百歲人生子壽五千。「比丘！",
    "T01n0026_015:0524a19": "壽五千歲人亦作是念：『若求學善者，壽便",
    "T01n0026_015:0524a20": "轉增，形色轉好，我等應共更增行善。云何",
    "T01n0026_015:0524a21": "當共更增行善？我等已離殺、斷殺，離不與",
    "T01n0026_015:0524a22": "取、斷不與取，離邪婬、斷邪婬，離妄言、斷",
    "T01n0026_015:0524a23": "妄言，離兩舌、斷兩舌，離麤言、斷麤言，離",
    "T01n0026_015:0524a24": "綺語、斷綺語，離貪嫉、斷貪嫉，然故行瞋",
    "T01n0026_015:0524a25": "恚。我等寧可離瞋恚、斷瞋恚，我等應共行",
    "T01n0026_015:0524a26": "是善法。』彼便共行如是善法。行善法已，壽",
    "T01n0026_015:0524a27": "便轉增，形色轉好。彼壽轉增，色轉好已，比丘！",
    "T01n0026_015:0524a28": "壽五千歲人生子壽一萬。「比丘！壽萬歲人亦",
    "T01n0026_015:0524a29": "作是念：『若求學善者，壽便轉增，形色轉好，",
    "T01n0026_015:0524b01": "我等應共更增行善。云何當共更增行善？",
    "T01n0026_015:0524b02": "我等已離殺、斷殺，離不與取、斷不與取，離",
    "T01n0026_015:0524b03": "邪婬、斷邪婬，離妄言、斷妄言，離兩舌、斷",
    "T01n0026_015:0524b04": "兩舌，離麤言、斷麤言，離綺語、斷綺語，離",
    "T01n0026_015:0524b05": "貪嫉、斷貪嫉，離瞋恚、斷瞋恚，然故行邪",
    "T01n0026_015:0524b06": "見。我等寧可離邪見、斷邪見，我等應共行",
    "T01n0026_015:0524b07": "是善法。』彼便共行如是善法。行善法已，壽",
    "T01n0026_015:0524b08": "便轉增，形色轉好。彼壽轉增，色轉好已，比丘！",
    "T01n0026_015:0524b09": "壽萬歲人生子壽二萬。「比丘！壽二萬歲人亦",
    "T01n0026_015:0524b10": "作是念：『若求學善者，壽便轉增，形色轉好，",
    "T01n0026_015:0524b11": "我等應共更增行善。云何當共更增行善？",
    "T01n0026_015:0524b12": "我等已離殺、斷殺，離不與取、斷不與取，離",
    "T01n0026_015:0524b13": "邪婬、斷邪婬，離妄言、斷妄言，離兩舌、斷",
    "T01n0026_015:0524b14": "兩舌，離麤言、斷麤言，離綺語、斷綺語，離",
    "T01n0026_015:0524b15": "貪嫉、斷貪嫉，離瞋恚、斷瞋恚，離邪見、斷",
    "T01n0026_015:0524b16": "邪見，然故有非法、欲惡、貪行邪法。我等寧可",
    "T01n0026_015:0524b17": "離此三惡不善法、斷三惡不善法，我等應",
    "T01n0026_015:0524b18": "共行是善法。』彼便共行如是善法。行善法",
    "T01n0026_015:0524b19": "已，壽便轉增，形色轉好。彼壽轉增，色轉好已，",
    "T01n0026_015:0524b20": "比丘！壽二萬歲人生子壽四萬。「比丘！人壽",
    "T01n0026_015:0524b21": "四萬歲時孝順父母，尊重恭敬沙門、梵志，",
    "T01n0026_015:0524b22": "奉行順事，修習福業，見後世罪。彼因孝",
    "T01n0026_015:0524b23": "順父母，尊重恭敬沙門、梵志，奉行順事，修",
    "T01n0026_015:0524b24": "習福業，見後世罪故，比丘！壽四萬歲人生",
    "T01n0026_015:0524b25": "子壽八萬。比丘！人壽八萬歲時，此閻浮洲",
    "T01n0026_015:0524b26": "極大豐樂，多有人民，村邑相近，如雞一飛。",
    "T01n0026_015:0524b27": "比丘！人壽八萬歲時，女年五百乃當出嫁。",
    "T01n0026_015:0524b28": "比丘！人壽八萬歲時，唯有如是病，寒熱、大小便、",
    "T01n0026_015:0524b29": "欲、不食、老，更無餘患。「比丘！人壽八萬歲時",
    "T01n0026_015:0524c01": "有王名螺，為轉輪王，聰明智慧，有四種軍",
    "T01n0026_015:0524c02": "整御天下，由己自在。如法法王，成就七寶，",
    "T01n0026_015:0524c03": "彼七寶者，輪寶、象寶、馬寶、珠寶、女寶、居士寶、",
    "T01n0026_015:0524c04": "主兵臣寶，是謂為七。千子具足，顏貌端正，勇",
    "T01n0026_015:0524c05": "猛無畏，能伏他眾，彼必統領此一切地，乃至",
    "T01n0026_015:0524c06": "大海，不以刀杖，以法教令，令得安樂。比",
    "T01n0026_015:0524c07": "丘！諸剎利頂生王得為人主，整御天下，行",
    "T01n0026_015:0524c08": "自境界，從父所得，彼因行自境界，從父",
    "T01n0026_015:0524c09": "所得，壽不轉減，形色不惡，未曾失樂，力亦",
    "T01n0026_015:0524c10": "不衰。諸比丘！汝等亦應如是，剃除鬚髮，",
    "T01n0026_015:0524c11": "著袈裟衣，至信、捨家、無家、學道，行自境界，",
    "T01n0026_015:0524c12": "從父所得。諸比丘！汝等因行自境界，從父",
    "T01n0026_015:0524c13": "所得，壽不轉減，形色不惡，未曾失樂，力亦",
    "T01n0026_015:0524c14": "不衰。「云何比丘行自境界，從父所得？此",
    "T01n0026_015:0524c15": "比丘觀內身如身，觀內覺、心、法如法，是",
    "T01n0026_015:0524c16": "謂比丘行自境界，從父所得。云何比丘壽？",
    "T01n0026_015:0524c17": "此比丘修欲定如意足，依遠離，依無欲，依",
    "T01n0026_015:0524c18": "滅盡，趣向出要；修精進定，修心定，修思惟",
    "T01n0026_015:0524c19": "定如意足，依遠離，依無欲，依滅盡，趣向出",
    "T01n0026_015:0524c20": "要，是謂比丘壽。云何比丘色？此比丘修習",
    "T01n0026_015:0524c21": "禁戒，守護從解脫，又復善攝威儀禮節，見",
    "T01n0026_015:0524c22": "纖介罪，常懷畏怖，受持學戒，是謂比丘色。",
    "T01n0026_015:0524c23": "云何比丘樂？此比丘離欲、離惡不善之法，乃",
    "T01n0026_015:0524c24": "至得第四禪成就遊，是謂比丘樂。云何比",
    "T01n0026_015:0524c25": "丘力？此比丘諸漏已盡，得無漏，心解脫、慧",
    "T01n0026_015:0524c26": "解脫，於現法中自知自覺，自作證成就遊，生",
    "T01n0026_015:0524c27": "已盡，梵行已立，所作已辦，不更受有，知如真，",
    "T01n0026_015:0524c28": "是謂比丘力。「比丘！我不更見有力不可降",
    "T01n0026_015:0524c29": "伏如魔王力，彼漏盡比丘則以無上聖慧",
    "T01n0026_015:0525a01": "之力而能降伏。」佛說如是。彼諸比丘聞佛",
    "T01n0026_015:0525a02": "所說，歡喜奉行。",
    "T01n0026_015:0525a03": "轉輪王經第六竟(六千三百一十三字)",
    "T01n0026_015:0525a04": "中阿含經卷第十五(八千七百二十一字)"
}