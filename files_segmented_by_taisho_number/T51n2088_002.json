{
    "T51n2088_002:0961b07": "釋迦方志卷下",
    "T51n2088_002:0961b09": "終南太一山釋氏",
    "T51n2088_002:0961b10": "遺跡篇之餘",
    "T51n2088_002:0961b11": "遊履篇通局篇時住篇教相篇",
    "T51n2088_002:0961b12": "釋迦方志遺跡篇第四之餘",
    "T51n2088_002:0961b13": "◎摩揭陀國(中印度也古者訛耳)周五千餘里。城少人居",
    "T51n2088_002:0961b14": "邑落極多。寺五十餘。僧徒出萬多大乘學。",
    "T51n2088_002:0961b15": "天祠數十異道甚多。故城在王舍城山北。倚",
    "T51n2088_002:0961b16": "東二百四十里北臨殑伽河。周七十餘里人",
    "T51n2088_002:0961b17": "壽多歲。時號拘蘇摩補羅城。言香茅華宮",
    "T51n2088_002:0961b18": "也。",
    "T51n2088_002:0961b19": "人壽數千歲時。更因波吒釐樹名波吒釐子",
    "T51n2088_002:0961b20": "城。古名巴連弗者訛也。故宮北石柱高數",
    "T51n2088_002:0961b21": "丈。無憂王作地獄處。佛涅槃後第一百年。有",
    "T51n2088_002:0961b22": "阿輸迦王(言無憂也)即頻毘娑羅王之曾孫。自王",
    "T51n2088_002:0961b23": "舍城遷都此城。重築外郭。出異種稻。粒大而",
    "T51n2088_002:0961b24": "美光色奇異。名供大人米也。宮北臨殑伽河",
    "T51n2088_002:0961b25": "小城千餘家見存其獄石柱。南大塔寶飾",
    "T51n2088_002:0961b26": "覆鉢石作欄檻。即八萬四千之一也。安佛舍",
    "T51n2088_002:0961b27": "利一升。時有光瑞即無憂遇近護羅漢。役使",
    "T51n2088_002:0961b28": "鬼神所營。其側精舍中有大石。是佛欲涅槃。",
    "T51n2088_002:0961b29": "北趣拘尸南顧摩揭。故蹈石上之雙跡也。長",
    "T51n2088_002:0961c01": "尺八廣六寸。輪相華文十指各異。近為羯羅",
    "T51n2088_002:0961c02": "拏蘇伐刺那言金耳國。設償迦王言月也。毀",
    "T51n2088_002:0961c03": "壞佛跡鑿已還平文采如故。乃捐殑河中",
    "T51n2088_002:0961c04": "尋復本處。次側有四佛行坐塔。",
    "T51n2088_002:0961c05": "故宮北大石室。即育王為弟所造。次有大水",
    "T51n2088_002:0961c06": "槽育王飯僧者。宮西南小石山。周巖澗谷數",
    "T51n2088_002:0961c07": "十石室。育王為近護羅漢役鬼所為。傍有石",
    "T51n2088_002:0961c08": "池俗名聖水。飲者病愈。山西南五塔面各數",
    "T51n2088_002:0961c09": "百步。育王建八萬四千塔已。尚餘五升舍利",
    "T51n2088_002:0961c10": "更造此塔。靈異間起。有王將此作難陀王五",
    "T51n2088_002:0961c11": "藏興軍掘之。地震山傾塔中大呼。士卒僵仆。",
    "T51n2088_002:0961c12": "故城東南屈屈吒阿濫摩寺(言雞園也)昔有論議屈",
    "T51n2088_002:0961c13": "於外道。十二年來不擊犍搥。有南印度那伽",
    "T51n2088_002:0961c14": "閼剌樹那菩薩(此言龍猛或云龍樹)來至伏諸外道始擊犍",
    "T51n2088_002:0961c15": "搥。故塔名擊犍搥也。",
    "T51n2088_002:0961c16": "次北有鬼辯塔馬鳴事。",
    "T51n2088_002:0961c17": "城西南隅二百餘里。古寺塔中四佛行坐跡。",
    "T51n2088_002:0961c18": "又寺西南百餘里。大寺僧徒千數並學大乘。",
    "T51n2088_002:0961c19": "合有四院。觀閣三層崇基重戶。中間三精舍",
    "T51n2088_002:0961c20": "金銅隱起。中有立像高三丈。左多羅菩薩右",
    "T51n2088_002:0961c21": "觀自在。並鍮石鑄成。三所各有舍利一升光",
    "T51n2088_002:0961c22": "相時起。寺西南百里。大山上石塔高一丈餘。",
    "T51n2088_002:0961c23": "佛於大盤石上入定。經宿諸天雨光以感",
    "T51n2088_002:0961c24": "慕。故起寶塔高一丈許。今變為石。惟遙望",
    "T51n2088_002:0961c25": "見烟霞。止居靈聖龍蛇窟穴鷙鳥猛獸。古今",
    "T51n2088_002:0961c26": "無人達者。山東崗塔佛於此立觀摩揭國處。",
    "T51n2088_002:0961c27": "山西北三十餘里。山寺負嶺疎崖置閣。大乘",
    "T51n2088_002:0961c28": "學瞿摩末底菩薩。唐言德慧。伏外道處。今",
    "T51n2088_002:0961c29": "有僧五十餘人。",
    "T51n2088_002:0962a01": "又西南二十餘里孤山寺。有論師尸羅跋陀",
    "T51n2088_002:0962a02": "羅。唐言戒賢。今見在初伏外道得邑捨而造",
    "T51n2088_002:0962a03": "之。其處竦一危峯。如浮圖形置佛舍利。",
    "T51n2088_002:0962a04": "又西南五十許里。度尼連禪河有伽耶城。少",
    "T51n2088_002:0962a05": "人物婆羅門千餘家住。仙人之胤也。王所不",
    "T51n2088_002:0962a06": "臣眾咸加敬。城北三十餘里清泉。俗傳聖水。",
    "T51n2088_002:0962a07": "飲濯之者罪消也。",
    "T51n2088_002:0962a08": "城西南六里許。伽耶山也。谿谷杳冥世謂靈",
    "T51n2088_002:0962a09": "岳。自古君王登封告成也。頂有石塔高百餘",
    "T51n2088_002:0962a10": "尺。時放奇光。佛於此說寶雲等經。",
    "T51n2088_002:0962a11": "山東南尼連河減二里許。至鉢羅笈菩提山。",
    "T51n2088_002:0962a12": "言前正覺也。佛將證先登因名也。",
    "T51n2088_002:0962a13": "佛自東北崗上頂。欲入金剛定振地投山神",
    "T51n2088_002:0962a14": "懼告。佛又至西南半崖中面澗坐石。地山又",
    "T51n2088_002:0962a15": "震。淨居天告曰。此西南十五里近苦行處。畢",
    "T51n2088_002:0962a16": "鉢羅樹下金剛座處。是菩提座三世諸佛咸",
    "T51n2088_002:0962a17": "此成覺。佛方就之。仍為石室龍留影也。今或",
    "T51n2088_002:0962a18": "有見者。及無憂興世。於諸靈跡皆表浮圖。雨",
    "T51n2088_002:0962a19": "諸天華。每竟安居。法俗同往登山供菩提樹。",
    "T51n2088_002:0962a20": "其菩提樹周垣甎疊以崇固之。東西闊周可",
    "T51n2088_002:0962a21": "五百四十步。奇樹名華連陰列植。正門東開",
    "T51n2088_002:0962a22": "對尼連禪那河。南門接大華池西阨險固。北",
    "T51n2088_002:0962a23": "門通大寺。其壖院內聖迹諸塔精舍星張相",
    "T51n2088_002:0962a24": "布。樹垣正中金剛座者。賢劫初成與大地俱。",
    "T51n2088_002:0962a25": "大千界中。下極金輪上至地際。金剛所成周",
    "T51n2088_002:0962a26": "百餘步。千佛同坐入金剛定。故因號焉。即證",
    "T51n2088_002:0962a27": "道之所也。又曰。道場大地震時獨無搖也。佛",
    "T51n2088_002:0962a28": "證覺後自入末法。沙土彌覆不見本質。傳佛",
    "T51n2088_002:0962a29": "說耳。遂以兩軀觀自在菩薩。南北標界面南",
    "T51n2088_002:0962b01": "而坐。記云。此像身沒佛法當滅。南隅象者",
    "T51n2088_002:0962b02": "今沒胸臆。",
    "T51n2088_002:0962b03": "佛在世時。菩提樹高數百尺。枝黃葉青冬夏",
    "T51n2088_002:0962b04": "不改。佛涅槃至葉凋尋復。後為無憂王伐截。",
    "T51n2088_002:0962b05": "於西數十步聚而燒之。用以祠天。烟焰未止",
    "T51n2088_002:0962b06": "忽生兩樹。猛火之中茂葉同榮。因謂灰菩提",
    "T51n2088_002:0962b07": "樹。王覩信生以香乳灌餘根者。至旦樹生如",
    "T51n2088_002:0962b08": "本。王妃忿之又夜重伐。王重所請以乳灌之",
    "T51n2088_002:0962b09": "不日還生。壘石周垣其高丈餘。近為金耳國",
    "T51n2088_002:0962b10": "月王又伐此樹。掘至泉水不盡根抵。乃縱火",
    "T51n2088_002:0962b11": "焚之。又以甘蔗澆之。令焦爛絕其本也。數月",
    "T51n2088_002:0962b12": "之後為補刺拏伐摩王。此言滿胄。即無憂王",
    "T51n2088_002:0962b13": "之玄孫也。聞樹被誅舉身投地。請僧七日經",
    "T51n2088_002:0962b14": "行繞樹。大坑以數千牛乳灌之。經六日夜樹",
    "T51n2088_002:0962b15": "生丈餘。恐後剪伐。周峙石垣高二丈四尺。樹",
    "T51n2088_002:0962b16": "今出於石壁上二丈餘。圍可三尺。",
    "T51n2088_002:0962b17": "樹東青甎精舍高百六十餘尺。基廣二十餘",
    "T51n2088_002:0962b18": "步。上有石鈎欄繞之高一丈。層龕皆有金像",
    "T51n2088_002:0962b19": "四壁。四壁鏤諸天仙。上頂金銅阿摩勒迦",
    "T51n2088_002:0962b20": "果。即此所謂寶瓶及寶臺也。",
    "T51n2088_002:0962b21": "東南接為重閣三層檐宇特異並金銀飾鏤。",
    "T51n2088_002:0962b22": "三重門外龕中。左觀自在右慈氏像。並鑄銀",
    "T51n2088_002:0962b23": "成高一丈許。無憂王造也。精舍初小後因廣",
    "T51n2088_002:0962b24": "之。內置成道像。有婆羅門應募造之。惟須",
    "T51n2088_002:0962b25": "香泥及一燈內精舍中。六月閉戶作之乃成。",
    "T51n2088_002:0962b26": "尚餘四日僧咸怪之。因開觀覓見像儼然。東",
    "T51n2088_002:0962b27": "面加坐右足加上。左手歛右手垂。不見作",
    "T51n2088_002:0962b28": "者。坐高四尺二寸。廣一丈二尺五寸。像高一",
    "T51n2088_002:0962b29": "丈一尺五寸。兩膝相去八尺八寸。兩肩六尺",
    "T51n2088_002:0962c01": "二寸。相好具足。惟右乳上圖飾未周。更填",
    "T51n2088_002:0962c02": "眾寶遙看其相。終似不滿。有僧夢匠者云。我",
    "T51n2088_002:0962c03": "是慈氏。恐工拙思故自寫之。言垂手者。像佛",
    "T51n2088_002:0962c04": "語魔指地為證。近被月王伐樹。令臣毀像王",
    "T51n2088_002:0962c05": "自東返。臣本信心乃於像前橫施甎障。心愧",
    "T51n2088_002:0962c06": "闇故置燈於內。外畫自在天像。功成報命。月",
    "T51n2088_002:0962c07": "王聞懼舉身生皰。肌膚皆裂。尋即喪沒。大臣",
    "T51n2088_002:0962c08": "馳返即除壁障。往還多日燈猶不滅。今在深",
    "T51n2088_002:0962c09": "室晨持鏡照乃覩其相。見者悲戀敬仰忘返。",
    "T51n2088_002:0962c10": "佛以唐國三月八日成道。上座部云。當此三",
    "T51n2088_002:0962c11": "月十五日成道。時年三十者。或云。三十五者。",
    "T51n2088_002:0962c12": "斯之差互彼自不同。由用曆前後故有此異。",
    "T51n2088_002:0962c13": "猶神州曆元各各不同。三代定正延縮不等。",
    "T51n2088_002:0962c14": "何足怪也。且據一相取悟便止。",
    "T51n2088_002:0962c15": "佛成覺已七日寂定。至於樹北七日經行。南",
    "T51n2088_002:0962c16": "北往來十餘步許。異華隨跡有十八文。後人",
    "T51n2088_002:0962c17": "甎壘為基高三尺餘。俗云。聖跡基也。表人",
    "T51n2088_002:0962c18": "命之脩短者。先發誠願以繩度之。隨壽短長",
    "T51n2088_002:0962c19": "增減有驗。此北道左磐石上大精舍。作佛上",
    "T51n2088_002:0962c20": "望仰觀樹相。為報恩像。當時七日目不暫捨。",
    "T51n2088_002:0962c21": "樹西大精舍鍮石像。東面立飾奇珍。前有青",
    "T51n2088_002:0962c22": "石奇文異彩。初成道日梵王起七寶堂。帝釋",
    "T51n2088_002:0962c23": "起七寶座。佛據上七日思惟放光照樹。今寶",
    "T51n2088_002:0962c24": "為石。樹南浮圖高百餘尺初佛於河沐已將",
    "T51n2088_002:0962c25": "坐念草。帝釋化人以姑尸草(言吉祥也)以奉佛處。",
    "T51n2088_002:0962c26": "育王造塔表之　次東北塔。是證果時。青雀",
    "T51n2088_002:0962c27": "來繞群鹿呈祥處。",
    "T51n2088_002:0962c28": "樹東大路左右各一塔。是魔王嬈佛衰退處",
    "T51n2088_002:0962c29": "　樹西北精舍中。迦葉波佛時放光明。俗云。",
    "T51n2088_002:0963a01": "至誠七繞生得宿命智。又垣西北塔。欝金香",
    "T51n2088_002:0963a02": "泥高四丈餘。樹垣東南隅。尼拘盧樹側有塔。",
    "T51n2088_002:0963a03": "精舍中有座。佛初證果時。大梵王請轉法輪",
    "T51n2088_002:0963a04": "處　垣內四隅皆有塔。初佛受草趣樹。先至",
    "T51n2088_002:0963a05": "西南地動。又向西北又東北。又東南並地為",
    "T51n2088_002:0963a06": "震。即西北至樹下。東面坐金剛座上。地方安",
    "T51n2088_002:0963a07": "靜故立塔記。垣外西南二牧牛女宅處其側",
    "T51n2088_002:0963a08": "煮糜處。又側佛受糜處。皆立表塔。樹南門外",
    "T51n2088_002:0963a09": "大池。周七百餘步清澄魚龍所宅。次南池者",
    "T51n2088_002:0963a10": "帝釋所造。為佛濯衣。",
    "T51n2088_002:0963a11": "池西大石。天帝雪山將來。為佛曬衣。側塔是",
    "T51n2088_002:0963a12": "佛納故衣處。",
    "T51n2088_002:0963a13": "次南林中塔。佛受貧母施故衣處。化池東林",
    "T51n2088_002:0963a14": "龍池清黑味甘。岸西小精舍中像。佛初成道",
    "T51n2088_002:0963a15": "此坐七日入定。龍王繞佛七匝。化多頭蓋佛",
    "T51n2088_002:0963a16": "處。龍池東林精舍作佛羸瘦像。側有經行跡",
    "T51n2088_002:0963a17": "七十餘步。南北各有卑鉢羅樹。往來攀而後",
    "T51n2088_002:0963a18": "起。即苦行六年日食一麻麥處。今有疾者香",
    "T51n2088_002:0963a19": "油塗象多愈　又有五人住處塔　又東南塔。",
    "T51n2088_002:0963a20": "佛入尼連河浴處。次近河佛食乳糜處。於道",
    "T51n2088_002:0963a21": "樹下受解脫也。其側二塔。長者獻蜜麨處。樹",
    "T51n2088_002:0963a22": "東南塔。是四天王四方來。各持金鉢及諸寶",
    "T51n2088_002:0963a23": "鉢。佛皆不受。乃各持石鉢。紺青映徹方總",
    "T51n2088_002:0963a24": "受之。按為一鉢外現四際　其側有塔。成道",
    "T51n2088_002:0963a25": "後為母說法處。現神變處　度優婁迦葉千",
    "T51n2088_002:0963a26": "人處。又西北伏火龍處　五百獨覺入滅處。",
    "T51n2088_002:0963a27": "目真龍池南。迦葉謂佛溺水處。魔怖佛處。",
    "T51n2088_002:0963a28": "皆立表塔記之。樹垣北門外。即摩訶菩提寺。",
    "T51n2088_002:0963a29": "庭宇六院觀閣三重。周垣高五丈許。佛像鑄",
    "T51n2088_002:0963b01": "金銀。莊嚴工巧極世華美。塔又高廣有佛舍",
    "T51n2088_002:0963b02": "利。大如指節。光澤鮮白通徹內外。內舍利",
    "T51n2088_002:0963b03": "者。大如青珠。形帶紅色。每年至佛大神變月。",
    "T51n2088_002:0963b04": "出以示人(即印度十二月三十日。於唐正月十五日也)於此時也放光",
    "T51n2088_002:0963b05": "雨華。大起深信。其寺常僧減一千人。習大乘",
    "T51n2088_002:0963b06": "上座部。法儀清肅。是南海僧伽羅國王。請中",
    "T51n2088_002:0963b07": "印度大吉祥王立之。經今四百年矣故寺多師",
    "T51n2088_002:0963b08": "子國人。又菩提樹面十餘里。聖跡相隣差難",
    "T51n2088_002:0963b09": "備舉。每年比丘解安居訖。四方諸俗百千萬",
    "T51n2088_002:0963b10": "眾。七日七夜香華伎樂。遍林供養禮拜奉慶。",
    "T51n2088_002:0963b11": "印度諸僧。以唐五月十六日入雨安居。以唐",
    "T51n2088_002:0963b12": "八月十五日解夏。斯亦隨終一變不可約之。",
    "T51n2088_002:0963b13": "如雪山北有國。坐春坐秋者。意以一年之內",
    "T51n2088_002:0963b14": "多濕熱處。制三月住。就中前後一月延促不",
    "T51n2088_002:0963b15": "定。若據修道何時不安。故三時遊行通制有",
    "T51n2088_002:0963b16": "罪。必有緣務亦開兼濟。不執也。菩提樹院東",
    "T51n2088_002:0963b17": "渡尼連河。大林中塔北池者。佛昔為香象子。",
    "T51n2088_002:0963b18": "侍盲象母處。前建石柱。昔迦葉波佛於此宴",
    "T51n2088_002:0963b19": "坐。側有四佛行坐跡。林中小石柱。是欝頭藍",
    "T51n2088_002:0963b20": "發惡願處。又東度莫訶東大林野行百餘里。",
    "T51n2088_002:0963b21": "至屈屈吒播陀山(言雞足也)亦謂窶盧播陀山(言尊足也)",
    "T51n2088_002:0963b22": "直上三峯狀如雞足。陗絕孤起逈然空表。半",
    "T51n2088_002:0963b23": "下茂林半上蔓草。尊者大迦葉波。於中寂定",
    "T51n2088_002:0963b24": "故因名焉。初佛以姨母織成金縷袈裟。傳付",
    "T51n2088_002:0963b25": "慈氏佛。令度遺法四部弟子。迦葉承旨佛涅",
    "T51n2088_002:0963b26": "槃後第二十年。捧衣入山以待慈氏。上有一",
    "T51n2088_002:0963b27": "塔。靜夜望之明炬自照。雞足山東北百餘里。",
    "T51n2088_002:0963b28": "至佛陀伐那山。北崖大石室。佛止數年旁有",
    "T51n2088_002:0963b29": "磐石。帝釋摩檀塗佛今猶芬烈。從空谷東出",
    "T51n2088_002:0963c01": "三十餘里。申瑟知林(言杖林也)滿山谷。昔有人以",
    "T51n2088_002:0963c02": "丈六竹杖量佛。而恒出杖表。因投杖而去。遂",
    "T51n2088_002:0963c03": "生根而被山焉。中有一塔。佛曾七日說法處。",
    "T51n2088_002:0963c04": "林中有勝軍居士。以香末為泥作五六寸塔。",
    "T51n2088_002:0963c05": "上書經文名法舍利也。三十年間晝夜無怠。",
    "T51n2088_002:0963c06": "凡作七億每一億小塔。作一大塔盛之。請僧",
    "T51n2088_002:0963c07": "法會稱慶其事皆放光明。杖林西南十餘里。",
    "T51n2088_002:0963c08": "大山陽二溫泉甚熱。佛化浴焉。遠近沐者沈",
    "T51n2088_002:0963c09": "痾皆愈。側有佛經行像塔。林東南七里許。大",
    "T51n2088_002:0963c10": "山嶺上石塔。佛於此兩三月為天人說法。頻",
    "T51n2088_002:0963c11": "毘娑羅王疊石為道。廣二十餘步長四里",
    "T51n2088_002:0963c12": "許。大山東北四里許。至孤山仙人室也。又東",
    "T51n2088_002:0963c13": "北五里小孤山壁石室可坐千人。佛於此三",
    "T51n2088_002:0963c14": "月說法。室上磐石梵釋於此摩檀塗佛。今",
    "T51n2088_002:0963c15": "猶郁烈。",
    "T51n2088_002:0963c16": "室西南隅巖岫。即阿素落宮。石室側頻毘王",
    "T51n2088_002:0963c17": "往佛所棧道。斷石通路長五里許作階也。又",
    "T51n2088_002:0963c18": "東行六十餘里。至矩奢揭羅補羅城(此云茅城)上茅",
    "T51n2088_002:0963c19": "宮城即摩竭陀之正中也。多出香茅國中最",
    "T51n2088_002:0963c20": "勝。古來諸王都其山。城門闕在焉。因香為",
    "T51n2088_002:0963c21": "名。崇山四周以為外郭。西通狹徑北闢山",
    "T51n2088_002:0963c22": "門。東西長周迴一百五十里。樹華含茂皆作",
    "T51n2088_002:0963c23": "金色。內城周三十餘里。城內荒涼都絕人物",
    "T51n2088_002:0963c24": "　北門外塔。佛舒手現五師子。伏提婆醉象",
    "T51n2088_002:0963c25": "處。又東北塔。是舍利子聞馬勝比丘說法證",
    "T51n2088_002:0963c26": "道處。",
    "T51n2088_002:0963c27": "塔北大深坑旁塔。是室利毱多(言勝蜜也)設火坑以",
    "T51n2088_002:0963c28": "害佛處。坑東北山城之曲有塔。是縛迦醫王",
    "T51n2088_002:0963c29": "宅。為佛建說法堂。周垣華果蘗株尚在。佛",
    "T51n2088_002:0964a01": "多止中。宮城東北十五里許。至姞栗陀羅炬",
    "T51n2088_002:0964a02": "吒山(言鷲峯亦鷲臺。古耆闍崛也)接北山陽。孤起頂上東西",
    "T51n2088_002:0964a03": "長臨崖。西陲甎室廣高奇製。其戶東開。佛",
    "T51n2088_002:0964a04": "住世五十年。多居斯室說法。今作等佛身",
    "T51n2088_002:0964a05": "像。昔影堅王為聽法故。自山至峯跨谷陵巖。",
    "T51n2088_002:0964a06": "編石為道階。凡六里廣十餘步。從杖林石室",
    "T51n2088_002:0964a07": "至此。三階即猶存焉。階側二小塔。一令王",
    "T51n2088_002:0964a08": "下。一簡凡人　其上精舍東長石。佛曾經行",
    "T51n2088_002:0964a09": "履之　旁有大石高丈四五。廣三十餘步。是",
    "T51n2088_002:0964a10": "提婆所擲佛者　其南崖下塔。佛此說法華",
    "T51n2088_002:0964a11": "經處。",
    "T51n2088_002:0964a12": "精舍南山崖大石室。佛於此入定。阿難別室",
    "T51n2088_002:0964a13": "魔怖之。佛以手通石摩頂。見有通穴。精舍東",
    "T51n2088_002:0964a14": "北大石澗大磐石。佛曬衣處。文今明徹。旁有",
    "T51n2088_002:0964a15": "佛跡輪文入石。北山頂塔。佛望摩揭城。七日",
    "T51n2088_002:0964a16": "說法處。山城北門西有毘布羅山。西南崖陰",
    "T51n2088_002:0964a17": "昔有五百溫泉。今猶數十尚兼冷暖。源發雪",
    "T51n2088_002:0964a18": "山無熱惱池潛流出此。猶清且美味同本池。",
    "T51n2088_002:0964a19": "並彫石為師子之首。石以周流下乃編石",
    "T51n2088_002:0964a20": "為池。浴者病差。諸有僧寺多取飲之。以水",
    "T51n2088_002:0964a21": "沐髮終身常淨。使人王玄策曾以沐首。經今",
    "T51n2088_002:0964a22": "五載髮常潤淨不可思議　泉左右塔及精舍",
    "T51n2088_002:0964a23": "故基羅列。並四佛行坐跡。此中山林相兼隱",
    "T51n2088_002:0964a24": "者見處。泉西卑鉢羅石室佛昔恒居。後壁洞",
    "T51n2088_002:0964a25": "穴是阿素洛宮。此毘布羅山上塔。是佛說法",
    "T51n2088_002:0964a26": "處。今露形外道居之　山城北門左南崖陰。",
    "T51n2088_002:0964a27": "東行三里許大石室。調達入定處　室東有",
    "T51n2088_002:0964a28": "班血磐石。上古有比丘修定不證。自刺頸便",
    "T51n2088_002:0964a29": "證羅漢。升空化火自焚處　崖上石塔。習定",
    "T51n2088_002:0964b01": "者投崖證果處。北門外一里餘。至迦蘭竹園",
    "T51n2088_002:0964b02": "精舍。石基甎室東開。佛多止中。室尚存矣。今",
    "T51n2088_002:0964b03": "有等佛身像　竹園東大塔。是阿闍多設咄",
    "T51n2088_002:0964b04": "路(云未生怨)即闍王也。得舍利分所建。後無憂王開",
    "T51n2088_002:0964b05": "之別建諸塔。餘在者時放光焉。側有佛經行",
    "T51n2088_002:0964b06": "處。東有阿難半身塔。竹園西南六里許。南山",
    "T51n2088_002:0964b07": "陰大竹林中大石室。是大迦葉波與千羅漢。",
    "T51n2088_002:0964b08": "於此集三藏處。僧中上座即號上座部焉。室",
    "T51n2088_002:0964b09": "西北塔是阿難受責證果處。名證果塔也。",
    "T51n2088_002:0964b10": "西行二十餘里塔者。是諸學無學大眾法集",
    "T51n2088_002:0964b11": "五藏處。因謂大眾部焉　竹園北二百餘步",
    "T51n2088_002:0964b12": "迦蘭池。佛多說法今枯涸也　池西北三里",
    "T51n2088_002:0964b13": "許塔。育王立高六十尺。石柱五十餘尺。上刻",
    "T51n2088_002:0964b14": "立塔事。柱東北不遠至曷羅闍姞利呬城(即新王舍",
    "T51n2088_002:0964b15": "城。本寒林地。闍王移都所築。當茅城東北四里)外郭已壞。內城周二十",
    "T51n2088_002:0964b16": "餘里。面有一門。無憂王更都香華城。將此施",
    "T51n2088_002:0964b17": "婆羅門。今住者減千家　宮城西南二小寺。",
    "T51n2088_002:0964b18": "佛昔說法處。諸國客僧多來投止　次西北",
    "T51n2088_002:0964b19": "塔。殊底迦長者故里(即樹提伽也此言星曆)王城南門外道",
    "T51n2088_002:0964b20": "左塔者。佛說法度羅怙羅處。",
    "T51n2088_002:0964b21": "又北三十餘里至。",
    "T51n2088_002:0964b22": "那爛陀寺(言施無厭)本南菴沒羅園也。昔有五百",
    "T51n2088_002:0964b23": "商人買以施佛。於中三月說法。前後五王之",
    "T51n2088_002:0964b24": "所合造。一鑠迦羅阿迭多王。此言帝日。創造",
    "T51n2088_002:0964b25": "此寺。二佛陀毱多王。此云覺護。次南造寺。三",
    "T51n2088_002:0964b26": "咀陀揭多王。此言如來。次東造寺。四婆羅阿",
    "T51n2088_002:0964b27": "迭多王。此言幻日。次東造寺。五伐闍羅王。此",
    "T51n2088_002:0964b28": "言金剛。次北造寺。周垣峻峙高五丈許。總有",
    "T51n2088_002:0964b29": "七院。院別三層同為一門。歷代興建窮壯極",
    "T51n2088_002:0964c01": "麗。寺立嚴制。立寺已來女人不至。知事十人",
    "T51n2088_002:0964c02": "每夕巡檢。未具受者齒敘為次。僧徒數千。遊",
    "T51n2088_002:0964c03": "學名僧通數將萬。多是俊才通學。聲馳異域",
    "T51n2088_002:0964c04": "者。其人數百。故印度諸僧皆仰則焉。其有不",
    "T51n2088_002:0964c05": "談藏旨者。形骸自愧。故殊方來議守門者詰",
    "T51n2088_002:0964c06": "問多屈而返。或客遊後進詳論藝能。其退飛",
    "T51n2088_002:0964c07": "者固十有七八矣。所以高才博達強識多能。",
    "T51n2088_002:0964c08": "明德引人聯暉接物。至如護法護月指績",
    "T51n2088_002:0964c09": "芳塵。德惠德堅流譽物表。光支清論勝友高",
    "T51n2088_002:0964c10": "談。智月風鑒戒賢志業。皆純粹於當時。並昭",
    "T51n2088_002:0964c11": "彰於遂古。既學冠舊儀述作論釋。各數十部",
    "T51n2088_002:0964c12": "盛世流布。故寺聖跡略而可敘。寺西精舍佛",
    "T51n2088_002:0964c13": "曾三月說法。次南百步小塔。遠方僧見佛處。",
    "T51n2088_002:0964c14": "又南有觀自在菩薩立像。或見執香爐繞精",
    "T51n2088_002:0964c15": "舍右旋者　次南一塔。佛曾三月住剃剪處。",
    "T51n2088_002:0964c16": "疾繞多愈。",
    "T51n2088_002:0964c17": "西垣外池側塔。是外道執雀問佛處。東南垣",
    "T51n2088_002:0964c18": "內五十餘步。有奇樹高八九尺。其幹兩披。佛",
    "T51n2088_002:0964c19": "昔嚼棄生而如此。",
    "T51n2088_002:0964c20": "次東大精舍高二十餘丈。佛曾四月說法處",
    "T51n2088_002:0964c21": "　次北百餘步精舍觀自在像。見感不同。或",
    "T51n2088_002:0964c22": "立門側或出檐前。故國法俗咸別供養。",
    "T51n2088_002:0964c23": "次北大精舍高三十餘丈。戒日王造莊嚴度",
    "T51n2088_002:0964c24": "量。及中佛像同菩提樹下精舍也。次東北塔。",
    "T51n2088_002:0964c25": "佛曾七日說法處　西北即四佛坐處。",
    "T51n2088_002:0964c26": "次南鍮石精舍高八十尺。戒日王造今猶未",
    "T51n2088_002:0964c27": "了。",
    "T51n2088_002:0964c28": "又東二百餘步垣外有銅立像。高八十餘尺。",
    "T51n2088_002:0964c29": "六層閣盛滿曹王所造。此北三里甎精舍中",
    "T51n2088_002:0965a01": "多羅菩薩像量高靈異。歲之元日盛興供養。",
    "T51n2088_002:0965a02": "諸國王臣寶樂俱奏七日乃止。",
    "T51n2088_002:0965a03": "寺垣門內大井。佛為商侶熱渴。指地曰此可",
    "T51n2088_002:0965a04": "得水。因以車軸築之。泉涌飲之悟聖也。",
    "T51n2088_002:0965a05": "寺西南九里許。沒特伽羅故里。育王造塔記",
    "T51n2088_002:0965a06": "目連也　又東四里許。是頻毘王此云影堅",
    "T51n2088_002:0965a07": "迎佛處　又東南二十餘里。舍利子故里育",
    "T51n2088_002:0965a08": "王建塔。旁有尊者遺身塔及井在矣。",
    "T51n2088_002:0965a09": "又東南五里塔。迦葉波佛時有三億大羅漢。",
    "T51n2088_002:0965a10": "同此入滅處　又東三十餘里帝釋窟也。巖",
    "T51n2088_002:0965a11": "谷危險華林竦茂。兩峯特起西巖南面石室。",
    "T51n2088_002:0965a12": "佛曾止住。釋以四十二疑畫石請問。其跡向",
    "T51n2088_002:0965a13": "存。今像擬昔。入禮肅然。嶺上四佛行坐跡。東",
    "T51n2088_002:0965a14": "峯有寺。僧夜西望見石室前有燈炬然。帝釋",
    "T51n2088_002:0965a15": "峯寺前有雁塔其緣如經。帝山東北百六十",
    "T51n2088_002:0965a16": "里許。至迦布德寺(云鴿也)僧有二百人。寺東有",
    "T51n2088_002:0965a17": "塔。佛為大眾一宿說法。往昔佛作鴿投火與",
    "T51n2088_002:0965a18": "羅者食事。東有育王塔。塔南三里孤山甚高",
    "T51n2088_002:0965a19": "峻。多塔廟上觀自在像軀小威大。手執蓮華",
    "T51n2088_002:0965a20": "頂戴佛像。斷食七日乃至一月。便見真儀從",
    "T51n2088_002:0965a21": "像中出。即僧伽羅王所造精舍也。又東南行",
    "T51n2088_002:0965a22": "四十里。寺僧五十人小乘學。大塔多靈。佛為",
    "T51n2088_002:0965a23": "梵王等七日說法處。側有四佛行坐跡　寺",
    "T51n2088_002:0965a24": "東北七十餘里殑河南。天祠東大塔。佛曾一",
    "T51n2088_002:0965a25": "宿說法處　又東入山林百餘里。大寺育王",
    "T51n2088_002:0965a26": "塔。佛曾三月說法處　北三里大池。周三十",
    "T51n2088_002:0965a27": "餘里。四色蓮華四時間發。又東入山林二百",
    "T51n2088_002:0965a28": "里。至。",
    "T51n2088_002:0965a29": "伊爛拏鉢伐多國(中印度)周三千餘里。都城北臨",
    "T51n2088_002:0965b01": "殑河周二十里。寺十所僧四千餘人。多小乘",
    "T51n2088_002:0965b02": "正量部。天祠二十餘異道雜住。城中二寺各",
    "T51n2088_002:0965b03": "減千僧。並小乘學。城北河側伊爛拏山。古來",
    "T51n2088_002:0965b04": "五通仙常居。今有天祠。佛於此三月說法。城",
    "T51n2088_002:0965b05": "南塔佛曾三月說法。傍有三佛行坐跡。國西",
    "T51n2088_002:0965b06": "界殑河南岸。孤山長一里餘。佛曾三月安",
    "T51n2088_002:0965b07": "居。降薄句羅鬼藥叉處　山東南崖下大石",
    "T51n2088_002:0965b08": "上。佛坐跡入石寸餘。長五尺二寸廣二尺一",
    "T51n2088_002:0965b09": "寸。上有塔蓋。次南石上佛捃稚迦(即澡罐也)底深",
    "T51n2088_002:0965b10": "寸餘八出華　又坐跡東南藥叉跡。長尺六",
    "T51n2088_002:0965b11": "寸廣八寸深二寸。山頂有藥叉故室。北有立",
    "T51n2088_002:0965b12": "佛跡長尺八闊六寸餘深半寸。上塔覆西有",
    "T51n2088_002:0965b13": "溫泉六七極熱。國南大林多野象極大。從此",
    "T51n2088_002:0965b14": "順殑河南岸。東行三百里至。",
    "T51n2088_002:0965b15": "瞻波國(中印度也)周四千餘里。都城北臨殑河。周",
    "T51n2088_002:0965b16": "四十餘里。寺數十僧二百餘人小乘學也。天",
    "T51n2088_002:0965b17": "祠二十餘所異道雜居。城以甎壘高數丈。却",
    "T51n2088_002:0965b18": "敵崇峻。劫初人物伊始野居穴處。後有天女",
    "T51n2088_002:0965b19": "降人中。遊殑河濯流自媚。感靈有娠生四",
    "T51n2088_002:0965b20": "子。分贍部洲分疆建邑。此則一子之都城。即",
    "T51n2088_002:0965b21": "贍部之始主也。地溫熱宜象耳。城東百五",
    "T51n2088_002:0965b22": "十里殑河南水環孤洲。中山崖上天祠多靈。",
    "T51n2088_002:0965b23": "其國界野象群遊。又東四百餘里。至。",
    "T51n2088_002:0965b24": "羯朱嗢祗羅國(中印度)周二千餘里。寺七所僧三",
    "T51n2088_002:0965b25": "百餘人。天祠十所異學雜居。地多泉濕。城",
    "T51n2088_002:0965b26": "北殑河岸有大高臺以甎為之。四面鏤佛",
    "T51n2088_002:0965b27": "天等像。南境多野象耳戒日王遊巡東天",
    "T51n2088_002:0965b28": "於此築行宮。又東度殑伽河六百餘里。至。",
    "T51n2088_002:0965b29": "奔那伐彈那國(中印度)周四千餘里。都城周四十",
    "T51n2088_002:0965c01": "餘里人盛滿。寺二十餘僧三千餘人大小兼",
    "T51n2088_002:0965c02": "學。天祠百所異道雜居露形偏多。城西二十",
    "T51n2088_002:0965c03": "餘大寺。僧七百餘人並大乘學。東印度境名",
    "T51n2088_002:0965c04": "僧出此。有育王塔。佛曾三月於此說法。齋日",
    "T51n2088_002:0965c05": "放光。側有四佛行坐跡　次精舍中作觀自",
    "T51n2088_002:0965c06": "在像。神降非一。人多絕粒祈者必感。土地卑",
    "T51n2088_002:0965c07": "濕。出般耶婆果。既多且貴。大如鶴卵。或在",
    "T51n2088_002:0965c08": "樹枝及根中。如茯苓也。又東九百餘里渡",
    "T51n2088_002:0965c09": "大河。至。",
    "T51n2088_002:0965c10": "迦摩縷波國(東印度也)周萬餘里。都城周三十餘里。",
    "T51n2088_002:0965c11": "至今未有佛法。自事天神。天祠數百。異道數",
    "T51n2088_002:0965c12": "萬人。有摩羅王(言童子也)據之。相承千餘世矣。土",
    "T51n2088_002:0965c13": "泉溫郁人物昌盛。其國東境接唐西南。有諸",
    "T51n2088_002:0965c14": "蠻獠於彼朝貢云。可兩月行。便入蜀之西界。",
    "T51n2088_002:0965c15": "其國東南又饒野象。其王聞沙門玄奘名略",
    "T51n2088_002:0965c16": "遠來中天。迎請東達。既見傾仰奄若舊交。生",
    "T51n2088_002:0965c17": "信釋門光開佛教。奘又論議伏諸外道。授以",
    "T51n2088_002:0965c18": "歸戒更廣揚化。是則東天佛教由奘弘之。聲",
    "T51n2088_002:0965c19": "唱遐塞戒日王知。又延西返重加禮敬。事在",
    "T51n2088_002:0965c20": "別傳。從此南行千三百里。至。",
    "T51n2088_002:0965c21": "三摩呾吒國(東印度)周三千餘里。近海卑濕。都城",
    "T51n2088_002:0965c22": "周二十餘里。寺三十餘僧二千餘人。上座部",
    "T51n2088_002:0965c23": "也。天祠百餘異道露形甚盛。城側育王塔。佛",
    "T51n2088_002:0965c24": "曾七日說法處。旁有四佛行坐跡。側寺中青",
    "T51n2088_002:0965c25": "玉像高八尺。相具盛嚴　自此東北大海濱",
    "T51n2088_002:0965c26": "山谷中。有室利差呾羅國。次東南海隅有迦",
    "T51n2088_002:0965c27": "摩浪迦國　次東有墮羅鉢底國。次東有賞",
    "T51n2088_002:0965c28": "那補羅國　次東有摩訶瞻波國。即林邑也",
    "T51n2088_002:0965c29": "　次西南有閻摩那洲國。凡此六國道阻不",
    "T51n2088_002:0966a01": "行。又從三摩呾吒國西行九百里。至。",
    "T51n2088_002:0966a02": "耽摩栗底國(東印度)周千五百里。都城周十餘里。",
    "T51n2088_002:0966a03": "濱海卑濕。寺十所僧千餘人。天祠五十異道",
    "T51n2088_002:0966a04": "雜居。育王立塔四佛行坐跡　又西北行七",
    "T51n2088_002:0966a05": "百餘里至。◎",
    "T51n2088_002:0966a06": "◎羯羅拏蘇伐刺那國(東印度金耳國也)周四千五百里。",
    "T51n2088_002:0966a07": "都城周二十餘里。人物殷盛邪正兼半。寺十",
    "T51n2088_002:0966a08": "餘僧二千餘人。小乘正量部。天祠五十餘異",
    "T51n2088_002:0966a09": "道甚多。別有三寺不食乳酪調達部也。",
    "T51n2088_002:0966a10": "城外寺塔育王所造。佛嘗七日於此說法。側",
    "T51n2088_002:0966a11": "有精舍四佛行坐跡。又西南七百餘里。至。",
    "T51n2088_002:0966a12": "烏荼國(東印度也)周七千餘里。都城周二十餘里。信",
    "T51n2088_002:0966a13": "佛法寺百餘僧萬餘人並大乘學。天祠五十",
    "T51n2088_002:0966a14": "異道雜居。塔有十餘並佛曾說法處。西南境",
    "T51n2088_002:0966a15": "大山中。大寺石塔多瑞齋日放光。承露盤下",
    "T51n2088_002:0966a16": "覆鉢勢上。以華蓋笴置之便住。如磁石吸針",
    "T51n2088_002:0966a17": "也。自此西北山寺。塔異寺同前。二塔神鬼",
    "T51n2088_002:0966a18": "所造　東境臨大海。折利呾囉城(言發行者)周二",
    "T51n2088_002:0966a19": "十餘里。入海商人止路次。城外五寺臺閣崇",
    "T51n2088_002:0966a20": "高尊儀巧異。南去海中僧伽羅國二萬餘里。",
    "T51n2088_002:0966a21": "靜夜望彼佛牙精舍。數百尺表上鉢曇摩羅",
    "T51n2088_002:0966a22": "伽寶(寶大如升即琥珀也)珠光挺照懸燭此城。又西南大",
    "T51n2088_002:0966a23": "林千二百餘里。至。",
    "T51n2088_002:0966a24": "恭御陀國(東印度)周千餘里。城都周二十餘里濱",
    "T51n2088_002:0966a25": "海。土熱濕。多有奇寶螺貝真珠大青象等。其",
    "T51n2088_002:0966a26": "俗信外道。天祠百所。異道萬餘人。境內小城",
    "T51n2088_002:0966a27": "數十據山海住。又西南大荒林。行千五百里",
    "T51n2088_002:0966a28": "許。至。",
    "T51n2088_002:0966a29": "羯[飢几+夌]伽國(南印度)周五千餘里。都城周二十餘里。",
    "T51n2088_002:0966b01": "少信佛法。寺十餘僧徒五百餘人。大乘上座",
    "T51n2088_002:0966b02": "部。天祠百餘異道甚多。城南育王塔高百餘",
    "T51n2088_002:0966b03": "尺。四佛坐處。境北乘大山嶺上塔高百餘",
    "T51n2088_002:0966b04": "尺。劫初人壽無量時。獨覺入滅處。國中深林",
    "T51n2088_002:0966b05": "數百里出香象。隣國所重。昔五通仙巖栖人",
    "T51n2088_002:0966b06": "觸通退。便以惡呪殺此國人。今猶少也。又此",
    "T51n2088_002:0966b07": "西北山林中。行一千八百餘里。至。",
    "T51n2088_002:0966b08": "憍薩羅國(中印度)周六千餘里。山嶺周境林藪連",
    "T51n2088_002:0966b09": "接。城周四十餘里邑里相望。大信佛法。寺百",
    "T51n2088_002:0966b10": "餘僧減萬數並學大乘。天祠七十異道雜居。",
    "T51n2088_002:0966b11": "城南故寺塔。佛曾現通伏外道處。後龍猛菩",
    "T51n2088_002:0966b12": "薩止此寺中　又西南三百餘里。有跋邏末",
    "T51n2088_002:0966b13": "羅耆釐山(云黑蜂也)岌然特上峯陗斗絕。既無崖",
    "T51n2088_002:0966b14": "谷宛如全石。其國昔有引正王。為菩薩鑿山",
    "T51n2088_002:0966b15": "造寺。去山數十里鑿開孔道。當山下仰穿疎",
    "T51n2088_002:0966b16": "石。長廊步檐崇臺重閣。閣有五層層有四",
    "T51n2088_002:0966b17": "院。並有精舍妙窮工巧。從山頂上飛泉流注",
    "T51n2088_002:0966b18": "重疊交通。疎竅引明其內通朗。人力既竭府",
    "T51n2088_002:0966b19": "藏又盡。其功未半王甚憂之。龍猛密以神藥。",
    "T51n2088_002:0966b20": "滴諸大石並變為金。王見喜勇遂營得就於",
    "T51n2088_002:0966b21": "五層中各鑄四大金像量等佛身。餘尚積庫。",
    "T51n2088_002:0966b22": "因僧有諍工人用費並散傾久。今惟淨人守",
    "T51n2088_002:0966b23": "護其數極多。彌密其穴不可輒見。又結法藏",
    "T51n2088_002:0966b24": "後。一切諸經並此山中不許持出。近有引醫",
    "T51n2088_002:0966b25": "方者。入中療病後蒙面而出。故罕有達者。從",
    "T51n2088_002:0966b26": "南林行九百餘里。至。",
    "T51n2088_002:0966b27": "案達羅國(南印度)周三千餘里。都城二十餘里寺",
    "T51n2088_002:0966b28": "二十僧三千餘人。天祠三千餘外道極多。城",
    "T51n2088_002:0966b29": "側大寺重閣奇巧。佛像亦異前。有石塔高數",
    "T51n2088_002:0966c01": "百尺。並阿折羅(言所行也)阿羅漢所造。近寺西南二",
    "T51n2088_002:0966c02": "十餘里。孤山嶺上石塔。即陳那菩薩造因明",
    "T51n2088_002:0966c03": "論處　又西南一塔。佛曾於此說法。從此林",
    "T51n2088_002:0966c04": "野南行千餘里。至。",
    "T51n2088_002:0966c05": "馱那羯磔迦國(南印度)周六千餘里。都城周四十",
    "T51n2088_002:0966c06": "餘里。寺多毀壞存者二十餘。僧千餘人。大",
    "T51n2088_002:0966c07": "眾部也。天祠百餘異道甚多。城東西據山間。",
    "T51n2088_002:0966c08": "各有大寺。昔王為佛造奠山疏石。製極華博",
    "T51n2088_002:0966c09": "賢聖遊息。佛滅未久有千凡僧。安居罷日皆",
    "T51n2088_002:0966c10": "證無學。凌虛飛去今寂無人。有婆毘吠伽論",
    "T51n2088_002:0966c11": "師(此云明辯)即波若燈論主也。於觀自在前。絕粒而",
    "T51n2088_002:0966c12": "飲水三年。待見慈氏。觀自在乃為現色身。令",
    "T51n2088_002:0966c13": "在此城南大山巖執金剛神所誦金剛呪。三",
    "T51n2088_002:0966c14": "年神授方云。此巖石內有阿素洛宮。如法行",
    "T51n2088_002:0966c15": "請。石壁當開可即入中。待慈氏出我當相報。",
    "T51n2088_002:0966c16": "又經三年然呪芥子。擊於石壁豁即洞開。時",
    "T51n2088_002:0966c17": "百千眾觀覩驚歎。論師跨門再三顧命。惟有",
    "T51n2088_002:0966c18": "六人從入。餘者謂毒蛇窟也。當即石門還合",
    "T51n2088_002:0966c19": "如壁。自此西南千餘里。至。",
    "T51n2088_002:0966c20": "珠利耶國(南印度)周二千五百里。都城周十餘里。",
    "T51n2088_002:0966c21": "人物少僧寺粗有。天祠數十多露形外道。城",
    "T51n2088_002:0966c22": "東育王塔。佛於此度人伏外道處　城西故",
    "T51n2088_002:0966c23": "寺提婆菩薩詰問溫呾羅羅漢(此云上也)七轉已羅",
    "T51n2088_002:0966c24": "漢杜口不答。私運通力往慈氏所。告曰提婆",
    "T51n2088_002:0966c25": "者賢劫之佛非爾能酬。如彈指頃還復談對。",
    "T51n2088_002:0966c26": "菩薩知之謂曰。此慈氏大聖之所釋也。南林",
    "T51n2088_002:0966c27": "野行千六百里。至。",
    "T51n2088_002:0966c28": "達羅毘荼國(南印度)周六千餘里。都城周三十",
    "T51n2088_002:0966c29": "餘里。寺百餘僧萬餘人。皆上座部。天祠八十",
    "T51n2088_002:0967a01": "餘。多露形外道。",
    "T51n2088_002:0967a02": "有育王塔。佛數遊此說法度人。城南大寺塔",
    "T51n2088_002:0967a03": "高百餘尺。佛曾說法伏外道處。又有四佛行",
    "T51n2088_002:0967a04": "坐跡。自此南行三千餘里。至。",
    "T51n2088_002:0967a05": "秣羅矩吒國(南印度)周五千餘里。都城周四十里",
    "T51n2088_002:0967a06": "許。僧少。天祠數百外道甚多露形者。其土",
    "T51n2088_002:0967a07": "舃鹵不滋茂也。",
    "T51n2088_002:0967a08": "城東有育王弟寺。又育王立塔。佛曾說法祈",
    "T51n2088_002:0967a09": "願皆遂。國南近海有袜刺耶山。有白檀香樹。",
    "T51n2088_002:0967a10": "又羯布羅香樹松身異葉。香如氷雪。即龍腦",
    "T51n2088_002:0967a11": "香也。",
    "T51n2088_002:0967a12": "山東有布咀落迦山。頂有池流下出大河。",
    "T51n2088_002:0967a13": "繞山三十匝而入南海。側池天宮即觀自在",
    "T51n2088_002:0967a14": "遊舍處也。祈者見為自在天像。山東北海畔",
    "T51n2088_002:0967a15": "城古僧伽羅國今入海三千餘里。至。",
    "T51n2088_002:0967a16": "僧伽羅國(非印度攝即執師子也)周七千餘里。都城周四",
    "T51n2088_002:0967a17": "十餘里人戶大盛。寺有數百僧二萬餘人。上",
    "T51n2088_002:0967a18": "座部也　宮側有佛牙精舍。高廣如前。宮中",
    "T51n2088_002:0967a19": "日建萬八千僧食。十數年來國亂方廢。佛牙",
    "T51n2088_002:0967a20": "側小精舍中。金銅坐像肉髻上安奇寶。昔人",
    "T51n2088_002:0967a21": "因禮見寶起貪。夜盜不及像首。乃曰。佛昔輕",
    "T51n2088_002:0967a22": "命為生今何悋寶乃爾。像乃俯首與之。後王",
    "T51n2088_002:0967a23": "知而不罪。王贖其寶還安像頂。至今低首。",
    "T51n2088_002:0967a24": "國東南隅數千里那羅稽羅洲。人長三尺鳥",
    "T51n2088_002:0967a25": "喙惟食椰子　國洲東南隅有[馬*夌]迦山鬼神",
    "T51n2088_002:0967a26": "所遊。佛於此說經。洲西浮海數千里。孤島",
    "T51n2088_002:0967a27": "東崖石佛高百餘尺。東面坐以月愛珠為肉",
    "T51n2088_002:0967a28": "髻。月將迴照。水即懸注人食之矣。洲西浮海",
    "T51n2088_002:0967a29": "又數千里有大寶洲。無人居止往無達者。又",
    "T51n2088_002:0967b01": "於達羅毘國北林行二千餘里。至。",
    "T51n2088_002:0967b02": "恭達那補羅國(南印度)周五千餘里。都城周三十",
    "T51n2088_002:0967b03": "餘里。寺百餘僧萬餘人。兼學大小。天祠數百",
    "T51n2088_002:0967b04": "異道雜居。宮城側大寺精舍高十餘丈。僧三",
    "T51n2088_002:0967b05": "百餘人。中有一切義成太子寶冠。減二尺許。",
    "T51n2088_002:0967b06": "齋日放光。即菩薩時也　大城側大寺中精",
    "T51n2088_002:0967b07": "舍高五丈餘。二百億羅漢(是一人名)造檀慈氏像。高",
    "T51n2088_002:0967b08": "一丈餘齋日放光。城北近多羅林周三十餘",
    "T51n2088_002:0967b09": "里。葉廣長色光潤。諸國同採以供書也。林中",
    "T51n2088_002:0967b10": "塔四佛行坐迹。二百億舍利塔。亦此林中城",
    "T51n2088_002:0967b11": "東。塔高三丈有舍利齋日放光。佛曾遊此說",
    "T51n2088_002:0967b12": "法。又西北林中猛獸所居。二千五百里許。至",
    "T51n2088_002:0967b13": "摩訶刺侘國(南印度)周六千餘里。都城臨大河周",
    "T51n2088_002:0967b14": "三十餘里。其俗有恩必報有怨必復。強梁跋",
    "T51n2088_002:0967b15": "扈不賓戒日王也。寺有百餘僧徒五千餘",
    "T51n2088_002:0967b16": "人大小兼學。天祠百數異道眾矣。大城內外",
    "T51n2088_002:0967b17": "五塔四佛行坐迹。育王表之。城南故寺有觀",
    "T51n2088_002:0967b18": "自在石像。願求多果。東境大山寺羅漢造也。",
    "T51n2088_002:0967b19": "大精舍高百餘尺。石像高七十餘尺。上有石",
    "T51n2088_002:0967b20": "蓋七重。虛懸空中相去各三尺。傳云羅漢願",
    "T51n2088_002:0967b21": "力所持。或威神力或藥術力。諸說不一。精舍",
    "T51n2088_002:0967b22": "四面。彫作佛因地及證果入寂相具矣。寺門",
    "T51n2088_002:0967b23": "外南北。各一石象。傳云象吼地則震矣　自",
    "T51n2088_002:0967b24": "此西行千餘里度耐末陀河。至跋祿羯呫婆國",
    "T51n2088_002:0967b25": "(南印度)周二千五百里。都城周二十餘里。邪正",
    "T51n2088_002:0967b26": "兼信。寺十餘僧三百餘人。習大乘上座部。天",
    "T51n2088_002:0967b27": "祠十所異道雜居。土地鹵惡草木希薄。從此",
    "T51n2088_002:0967b28": "西北二千餘里。至。",
    "T51n2088_002:0967b29": "摩臘婆國(南印度)周六千餘里。都城周三十餘里",
    "T51n2088_002:0967c01": "據莫訶河。東南即五印度之重學土也。人性",
    "T51n2088_002:0967c02": "善順諸國所無。同摩揭陀南洲。敬教二國",
    "T51n2088_002:0967c03": "而已。邪正兩信。寺數百僧二萬餘。小乘正",
    "T51n2088_002:0967c04": "量部。天祠數百。異道塗灰其侶眾矣。城西北",
    "T51n2088_002:0967c05": "二十里。有大婆羅門邑。側大陷坑水流無滿。",
    "T51n2088_002:0967c06": "昔大慢婆羅門。謗大乘生陷入地獄處。自此",
    "T51n2088_002:0967c07": "西南入海道矣。又西北行二千五百餘里。至。",
    "T51n2088_002:0967c08": "阿吒釐國(南印度)周六千餘里。都城周二十餘里。",
    "T51n2088_002:0967c09": "人盛滿家事天神。祠十餘所異道雜居。土地",
    "T51n2088_002:0967c10": "沙鹵。出胡椒樹如蜀椒樹。又出熏陸香。樹葉",
    "T51n2088_002:0967c11": "如棠也。又從摩臘國西北三日行(彼百里為一日行)。",
    "T51n2088_002:0967c12": "至契吒國(南印度)周三千餘里。都城周二十餘里",
    "T51n2088_002:0967c13": "人滿住。寺十餘僧千餘人。大小通學。天祠數",
    "T51n2088_002:0967c14": "十外道特多。又北千餘里。至。",
    "T51n2088_002:0967c15": "伐臘毘國(南印度即北羅羅之別也)周六千餘里。都城周三十",
    "T51n2088_002:0967c16": "餘里。人住盛多。財百億者有數百家。寺百",
    "T51n2088_002:0967c17": "餘僧六千餘人。多小乘正量部天祠數百外",
    "T51n2088_002:0967c18": "道亦多。佛數遊此國。育王多樹塔。有三佛行",
    "T51n2088_002:0967c19": "坐迹　又於西北行七百餘里。至。",
    "T51n2088_002:0967c20": "阿難陀補羅國(西印度)周二千餘里。都城周二十",
    "T51n2088_002:0967c21": "餘里。人戶滿。寺十餘僧減千。小乘正量部。",
    "T51n2088_002:0967c22": "天祠數十外道雜居。從伐臘西五百餘里。至。",
    "T51n2088_002:0967c23": "蘇剌吒國(西印度)周四千餘里都城周三十餘里。",
    "T51n2088_002:0967c24": "西據莫醯河。人住滿屬伐臘。兼信邪正。寺五",
    "T51n2088_002:0967c25": "十餘僧三千餘人。上座部也。天祠百餘外道",
    "T51n2088_002:0967c26": "雜住。地鹵斥華果少。國當西海路口不遠。城",
    "T51n2088_002:0967c27": "西山頂有寺。大宏敞華美仙賢遊止。又伐臘",
    "T51n2088_002:0967c28": "北千八百餘里。至。",
    "T51n2088_002:0967c29": "瞿折羅國(西印度)周五千餘里。都城周三十餘里。",
    "T51n2088_002:0968a01": "人咸少信。佛寺一所僧百人。小乘學。天祠數",
    "T51n2088_002:0968a02": "十異道多矣。又東南二千八百餘里。至。",
    "T51n2088_002:0968a03": "鄔闍衍那國(南印度)周六千餘里。都城周三十餘",
    "T51n2088_002:0968a04": "里。人盛滿。寺在者五所。僧三百人。大小兼",
    "T51n2088_002:0968a05": "學。天祠數十異道雜居。地鹹果少。城側塔者。",
    "T51n2088_002:0968a06": "無憂造生地獄處。又東千餘里。至。",
    "T51n2088_002:0968a07": "擲枳陀國(南印度)周四千餘里。都城十五里許。寺",
    "T51n2088_002:0968a08": "數十僧少耳。天祠十所外道千餘人。又北九",
    "T51n2088_002:0968a09": "百餘里。至。",
    "T51n2088_002:0968a10": "摩醯濕伐羅補羅國(中印度)周三千里。都城周二",
    "T51n2088_002:0968a11": "十餘里。不信佛法。天祠數十。塗灰外道也。從",
    "T51n2088_002:0968a12": "瞿折羅北野。磧行二千里許。渡信度河至。",
    "T51n2088_002:0968a13": "信度國(西印度)周七千餘里。都城三十餘里。土出",
    "T51n2088_002:0968a14": "金銀鍮石。一峯馲駝極卑小。出赤白黑鹽。信",
    "T51n2088_002:0968a15": "佛法寺數百僧萬餘人。並小乘正量部。而多",
    "T51n2088_002:0968a16": "怠行。天祠三十異道雜居。佛屢遊此育王建",
    "T51n2088_002:0968a17": "塔數十焉　有烏河側千餘里陂澤間數百千",
    "T51n2088_002:0968a18": "戶。牧牛為業惟殺是務。無貴賤男女道俗",
    "T51n2088_002:0968a19": "之別。而剃頭髮服袈裟。形同比丘樂行鄙俗。",
    "T51n2088_002:0968a20": "又懷小見排斥大乘。昔有羅漢乘空往化。授",
    "T51n2088_002:0968a21": "三歸已剃染行法。後還服本風俗故爾。自東",
    "T51n2088_002:0968a22": "九百餘里。越信度東岸。至。",
    "T51n2088_002:0968a23": "茂羅三部盧國(西印度)周四千里。都城周三十餘",
    "T51n2088_002:0968a24": "里。人咸屬磔迦國。寺十餘僧極少。特信天",
    "T51n2088_002:0968a25": "神其祠八所。外道甚多。城側有日天祠。莊嚴",
    "T51n2088_002:0968a26": "甚麗鑄金為天形。飾以奇珍女樂迭奏。四周",
    "T51n2088_002:0968a27": "華池林木茂美。五竺諸王於此立福舍。捨物",
    "T51n2088_002:0968a28": "給貧病者。又東北七百餘里。至。",
    "T51n2088_002:0968a29": "鉢伐多國(北印度)屬磔迦也。周五千餘里都城周",
    "T51n2088_002:0968b01": "二十餘里。人咸雜信。寺十餘僧千餘人。小大",
    "T51n2088_002:0968b02": "兼學。有育王塔。天祠二十。城側大寺僧百餘",
    "T51n2088_002:0968b03": "人。並大乘學。近天火燒之。土多旱稻。從信度",
    "T51n2088_002:0968b04": "西南千六百里。至。",
    "T51n2088_002:0968b05": "阿點婆翅羅國(西印度)周五千里。都城周三十餘",
    "T51n2088_002:0968b06": "里。僻在西境地卑下。臨信度河濱大海。重佛",
    "T51n2088_002:0968b07": "法寺八十餘僧五千餘人。多小乘正量部。天",
    "T51n2088_002:0968b08": "祠十所塗灰外道也。佛曾遊此育王立六塔。",
    "T51n2088_002:0968b09": "又城西減二千里。至。",
    "T51n2088_002:0968b10": "狼揭羅國(西印度)廣從各數千里。都城周三十",
    "T51n2088_002:0968b11": "餘里人盛滿。近西海入西女國。路口屬波斯。",
    "T51n2088_002:0968b12": "寺有百餘僧六千餘人大小兼學。天祠數百",
    "T51n2088_002:0968b13": "塗灰道盛。土潤洽滋茂百卉。自此西北即至。",
    "T51n2088_002:0968b14": "波刺斯國(非印度攝)周數萬里。都城周四十餘里人",
    "T51n2088_002:0968b15": "物甚盛。寺有三所僧數百人。天祠甚多。土出",
    "T51n2088_002:0968b16": "金銀鍮石頗胝水精。死多棄尸。佛鉢在王宮",
    "T51n2088_002:0968b17": "中。東境有鶴秣城郭。周六十餘里。人眾盛。西",
    "T51n2088_002:0968b18": "北接拂懍國(非印度)出伯狗子。本赤頭鴨生於",
    "T51n2088_002:0968b19": "穴中。案梁貢職圖云。去波斯北一萬里。西南",
    "T51n2088_002:0968b20": "海島有西女國(非印度)拂懍年別送男夫配焉。",
    "T51n2088_002:0968b21": "彼圖又云。波羅斯西一萬里極。婆羅門國南",
    "T51n2088_002:0968b22": "一萬里。又是婆羅門以今往度疑太遼遠。從",
    "T51n2088_002:0968b23": "阿點北七百餘里至臂多勢羅國(西印度)周三",
    "T51n2088_002:0968b24": "千餘里。都城周二十餘里。人盛。屬信度國。寺",
    "T51n2088_002:0968b25": "五十餘僧三千餘人。小乘正量部。天祠二十",
    "T51n2088_002:0968b26": "餘。塗灰道也。",
    "T51n2088_002:0968b27": "城北十六里大林。四佛行坐處。育王建塔高",
    "T51n2088_002:0968b28": "數百尺。中有舍利放光。佛曾作忍仙。被此王",
    "T51n2088_002:0968b29": "害處。東有故寺。又東北三百餘里至軬茶",
    "T51n2088_002:0968c01": "(西印度)國周二千五百里。都城周二十餘里。國",
    "T51n2088_002:0968c02": "無君長屬信度。寺二十所僧二千餘人。小乘",
    "T51n2088_002:0968c03": "正量部。天祠五所塗灰道也。地多華果。城東",
    "T51n2088_002:0968c04": "大竹林古寺。是佛開諸比丘。著互縛屣(此言靴也)",
    "T51n2088_002:0968c05": "處也。旁塔高百餘尺。側有精舍青石立佛。齋",
    "T51n2088_002:0968c06": "日放光　此南八百步。林中浮圖育王所立。",
    "T51n2088_002:0968c07": "佛止於此以寒故三衣重覆。又開複納衣。林",
    "T51n2088_002:0968c08": "中有佛經行處。又四佛坐處。別塔表之。又髮",
    "T51n2088_002:0968c09": "爪塔齋日放光。又東北九百餘里。至。",
    "T51n2088_002:0968c10": "伐刺孥國(西印度)周四千餘里。都城周二十餘里。",
    "T51n2088_002:0968c11": "人住滿。屬迦畢試。寺數十僧三百人。大小",
    "T51n2088_002:0968c12": "兼學。天祠五所塗灰道也。地多山林。城南",
    "T51n2088_002:0968c13": "故寺佛曾遊此。側塔是四佛行坐迹。俗云此",
    "T51n2088_002:0968c14": "國西接量那國居大山中。復此西北又踰大",
    "T51n2088_002:0968c15": "山二千餘里。出西印度境。入胡俗境漕矩吒",
    "T51n2088_002:0968c16": "國。又東北千六百里入迦畢試界。方合北道",
    "T51n2088_002:0968c17": "及中道也。略舉突厥已南三海所內。合一",
    "T51n2088_002:0968c18": "百五十國。非印度所攝者七十一國(突厥以北至于北海。而",
    "T51n2088_002:0968c19": "遊履無聞。故無可紀也)。",
    "T51n2088_002:0968c20": "釋迦方志遊履篇第五",
    "T51n2088_002:0968c21": "自文字之興庖犧為始。暨至唐運曆代可",
    "T51n2088_002:0968c22": "紀而聞矣。秦周已前。人尚純素情不逮遠。故",
    "T51n2088_002:0968c23": "使通聘止約神州。漢魏以後文字廣行。能事",
    "T51n2088_002:0968c24": "欝興博見彌遠。故象胥載庇[葶丁+呆]街斯立。踰空",
    "T51n2088_002:0968c25": "桑而歷昆丘。度雞田而跨鳥穴。龍文污血之",
    "T51n2088_002:0968c26": "驥。雖絕域而可追。明珠翠羽之珍。乃天涯",
    "T51n2088_002:0968c27": "而必舉。窮兵黷武。誠大宛之勞師。擁節泥海。",
    "T51n2088_002:0968c28": "信王命之遐弊。及顯宗之感瑞也創開仁化",
    "T51n2088_002:0968c29": "之源。奉信懷道自斯漸盛。或慨生邊壤投命",
    "T51n2088_002:0969a01": "西天。或通法揚化振策東宇。或躬開教迹不",
    "T51n2088_002:0969a02": "遠尋經。或靈相舊規親往詳閱。斯之多舉並",
    "T51n2088_002:0969a03": "歸釋宗。故總別之用開神略始於前漢。至我",
    "T51n2088_002:0969a04": "大唐。前後通數使之往返將二十許。且張騫",
    "T51n2088_002:0969a05": "尋河本惟凡俗。然創開佛名則釋化之漸",
    "T51n2088_002:0969a06": "也。故亦通敘求法之例。今搜括傳記條序使",
    "T51n2088_002:0969a07": "途。列其前後顯然有據。",
    "T51n2088_002:0969a08": "一謂。前漢武帝。遣博望侯張騫。尋黃河之源。",
    "T51n2088_002:0969a09": "從北道入大宛至大夏。見笻竹杖蜀布。國人",
    "T51n2088_002:0969a10": "云之身毒。身毒即天竺之訛語也。後漢書云。",
    "T51n2088_002:0969a11": "其國殷平和氣。靈智所降賢懿挺生。神迹詭",
    "T51n2088_002:0969a12": "怪理絕人區。感驗明顯事出天外。而騫起無",
    "T51n2088_002:0969a13": "聞者。豈其道閉往運數開叔葉乎。",
    "T51n2088_002:0969a14": "二謂。後漢顯宗孝明皇帝。永平三年夜夢金",
    "T51n2088_002:0969a15": "人。身長丈餘項佩日月光。飛行殿前。帝問群",
    "T51n2088_002:0969a16": "臣。通人傅毅曰。臣聞西域有神其名曰佛。",
    "T51n2088_002:0969a17": "陛下所夢將必是乎。帝乃遣郎中蔡愔博士",
    "T51n2088_002:0969a18": "秦景等。從雪山南頭懸度道。入到天竺。圖其",
    "T51n2088_002:0969a19": "形像尋訪佛法。將沙門迦葉摩騰竺法蘭等",
    "T51n2088_002:0969a20": "還。尋舊路而屆雒陽。",
    "T51n2088_002:0969a21": "三謂。後漢獻帝建元十年。秦州刺史遣成光",
    "T51n2088_002:0969a22": "子。從鳥鼠山度鐵橋而入。窮於達嚫旋歸之",
    "T51n2088_002:0969a23": "日。還踐前途。自出別傳。",
    "T51n2088_002:0969a24": "四謂。晉武世。燉煌沙門竺法護。西遊三十六",
    "T51n2088_002:0969a25": "國。大齎胡經沿路譯出。至長安青門外立",
    "T51n2088_002:0969a26": "寺。結眾千餘。教相廣流東夏者。法護深有殊",
    "T51n2088_002:0969a27": "功。故釋道安云。若親得此公。筆自綱領。必正",
    "T51n2088_002:0969a28": "斯至言也。",
    "T51n2088_002:0969a29": "五謂。東晉隆安初。涼州沙門釋寶雲。與釋法",
    "T51n2088_002:0969b01": "顯釋智嚴等。前後相從俱入天竺。而雲通歷",
    "T51n2088_002:0969b02": "大夏諸國。解諸音義。後還長安及以江表。詳",
    "T51n2088_002:0969b03": "譯諸經。即當今盛行莫非雲出。而樂栖幽靜",
    "T51n2088_002:0969b04": "終於六合山。遊西有傳。",
    "T51n2088_002:0969b05": "六謂。東晉後秦姚興弘始年。京兆沙門釋智",
    "T51n2088_002:0969b06": "猛。與同志十五人。西自涼州鄯鄯諸國至罽",
    "T51n2088_002:0969b07": "賓。見五百羅漢問顯方俗。經二十年至甲子",
    "T51n2088_002:0969b08": "歲。與伴一人還東。達涼入蜀。宋元嘉末卒成",
    "T51n2088_002:0969b09": "都。遊西有傳。大有明據。題云沙門智猛遊行",
    "T51n2088_002:0969b10": "外國傳。曾於蜀部見之。",
    "T51n2088_002:0969b11": "七謂。後燕建興末。沙門曇猛者。從大秦路入",
    "T51n2088_002:0969b12": "達王舍城。及返之日。從陀歷道而還東夏。",
    "T51n2088_002:0969b13": "八謂。後秦弘始二年。沙門法顯。與同學慧景",
    "T51n2088_002:0969b14": "等。發自常安。歷于填道。凡經三十餘國。獨",
    "T51n2088_002:0969b15": "身達南海師子國。乃汎海將經。像還。至青州",
    "T51n2088_002:0969b16": "牢山。登晉地。往楊荊等州出經。所行出傳。",
    "T51n2088_002:0969b17": "九謂。朱初涼州沙門智嚴遊西域。至罽賓受",
    "T51n2088_002:0969b18": "禪法還長安南至楊州宋都。廣譯諸經。然以",
    "T51n2088_002:0969b19": "受戒有疑。重往天竺。羅漢不決。為上天諮彌",
    "T51n2088_002:0969b20": "勒。告之得戒。於是返至罽賓而卒。遣弟子",
    "T51n2088_002:0969b21": "智羽等報徵西返。",
    "T51n2088_002:0969b22": "十謂。宋永初六年。黃龍沙彌釋法勇操志雄",
    "T51n2088_002:0969b23": "遠。思慕聖迹招集同志。沙門僧猛曇朗等二",
    "T51n2088_002:0969b24": "十五人。發迹雍部西入雪山。乘索橋并傳弋",
    "T51n2088_002:0969b25": "度石壁。及至平地已喪十二人。餘伴相携進",
    "T51n2088_002:0969b26": "達罽賓南歷天竺。後汎海東還廣州。所行有",
    "T51n2088_002:0969b27": "傳。",
    "T51n2088_002:0969b28": "十一謂。宋元嘉中。涼州沙門道泰西遊諸國。",
    "T51n2088_002:0969b29": "獲大毘婆沙還。於涼都沮渠氏集眾譯出。",
    "T51n2088_002:0969c01": "十二謂。宋元嘉中冀州沙門慧叡。遊蜀之西",
    "T51n2088_002:0969c02": "界至南天竺。曉方俗音義為還廬山。又入關",
    "T51n2088_002:0969c03": "又返江南。",
    "T51n2088_002:0969c04": "十三謂。後魏太武末年。沙門道藥從疎勒道",
    "T51n2088_002:0969c05": "入經懸度到僧伽施國。及返還尋故道。著傳",
    "T51n2088_002:0969c06": "一卷。",
    "T51n2088_002:0969c07": "十四謂。宋世高昌沙門道普經遊大夏。四塔",
    "T51n2088_002:0969c08": "道樹靈迹通謁。別有大傳。又高昌法盛者。亦",
    "T51n2088_002:0969c09": "經往佛國。著傳四卷。",
    "T51n2088_002:0969c10": "十五謂。後魏神龜元年。燉煌人宋雲及沙門",
    "T51n2088_002:0969c11": "道生等。從赤嶺山傍鐵橋。至乾陀衛國雀離",
    "T51n2088_002:0969c12": "浮圖所。及返尋於本路。",
    "T51n2088_002:0969c13": "十六謂。大唐京師大莊嚴寺沙門玄奘。以貞",
    "T51n2088_002:0969c14": "觀三年自弔形影西尋教迹。從初京邑西達",
    "T51n2088_002:0969c15": "沙州。獨陟險塞伊吾高昌。備經危險。時高昌",
    "T51n2088_002:0969c16": "王麴氏。為給貨賂傳送突厥葉護牙所。又被",
    "T51n2088_002:0969c17": "將送雪山以北諸蕃胡國。具觀佛化。又東南",
    "T51n2088_002:0969c18": "出大雪山。達諸印度經由十年。後返從葱嶺",
    "T51n2088_002:0969c19": "南雪山北。歷諸山國東歸。經于闐婁蘭等。凡",
    "T51n2088_002:0969c20": "一百五十國。貞觀十九年安達京師。奉詔譯",
    "T51n2088_002:0969c21": "經。乃著西域傳一十二卷。余歷尋僧傳并博",
    "T51n2088_002:0969c22": "聽聞。所遊佛國備之前矣。然記傳所見時互",
    "T51n2088_002:0969c23": "出沒。取其光顯者方為敘之。至如法維法表",
    "T51n2088_002:0969c24": "之徒。標名無記者。其計難緝。又隋代往還唐",
    "T51n2088_002:0969c25": "運來往。咸纘履歷具程油素。諸如此例何可",
    "T51n2088_002:0969c26": "具焉。",
    "T51n2088_002:0969c27": "釋迦方志通局篇第六",
    "T51n2088_002:0969c28": "法王利見未隔中邊。適化無方豈專形教。致",
    "T51n2088_002:0969c29": "使聞同解異說一悟殊。登位地而上征。結封",
    "T51n2088_002:0970a01": "迷而下降。全身碎身之相。聚塔散塔之義。神",
    "T51n2088_002:0970a02": "光燭而邪計摧。靈迹挺而深信結。斯徒眾矣。",
    "T51n2088_002:0970a03": "具列前篇。自法水東流道光西照。聲榮之盛",
    "T51n2088_002:0970a04": "騰實東川。育王表塔創啟隆周。釋父影形欝",
    "T51n2088_002:0970a05": "興炎漢。自斯歷代世積彌繁。景匪西天獨揚",
    "T51n2088_002:0970a06": "神化。故經云。正法後被先於北方。次及東南",
    "T51n2088_002:0970a07": "至中方滅。此之震旦南望華胥。滅度之儀迴",
    "T51n2088_002:0970a08": "身北首。即其事矣。所以依錄編次。以為通局",
    "T51n2088_002:0970a09": "篇云。",
    "T51n2088_002:0970a10": "案周書異記。周昭王即位二十四年。甲寅歲",
    "T51n2088_002:0970a11": "四月八日。江河泉池忽然泛漲。井水溢出山",
    "T51n2088_002:0970a12": "川震動。有五色光入貫太微。遍於西方盡作",
    "T51n2088_002:0970a13": "青虹色。太史蘇由曰。有大聖人生於西方。",
    "T51n2088_002:0970a14": "一千年外聲教及此。昭王即勅鐫石記之。埋",
    "T51n2088_002:0970a15": "於南郊天祠前。此即佛生之時也。",
    "T51n2088_002:0970a16": "周穆王即位三十二年。數見西方光氣。蘇由",
    "T51n2088_002:0970a17": "先說聖人處世。即與相國呂侯。乘驊騮八駿",
    "T51n2088_002:0970a18": "西行。求佛因以攘之。周穆王五十三年。壬",
    "T51n2088_002:0970a19": "申歲二月十五日。平旦暴風忽起。損舍折木",
    "T51n2088_002:0970a20": "地動天陰。西方白虹十二道。太史扈多曰。西",
    "T51n2088_002:0970a21": "方聖人滅矣。此即涅槃之相也。有說云。佛生",
    "T51n2088_002:0970a22": "周莊魯莊之世者。今取多文為錄。",
    "T51n2088_002:0970a23": "史錄曰。商太宰嚭問孔子曰。孰為聖人。孔子",
    "T51n2088_002:0970a24": "曰。西方之人有聖者焉。不治而不亂。不言而",
    "T51n2088_002:0970a25": "自信。不化而自行。蕩蕩乎民無能名焉。老子",
    "T51n2088_002:0970a26": "西昇經云。吾師化遊天竺。善入泥洹。",
    "T51n2088_002:0970a27": "前漢孝武帝元狩中。霍去病討凶奴。至皐",
    "T51n2088_002:0970a28": "蘭過居延山獲昆耶休屠王等。又獲金人率",
    "T51n2088_002:0970a29": "長丈餘。列之於甘泉宮。帝以為大神燒香禮",
    "T51n2088_002:0970b01": "拜。及開西域遣張騫使大夏還云。有身毒國。",
    "T51n2088_002:0970b02": "身毒國一名天竺。始聞浮圖之教。此即佛之",
    "T51n2088_002:0970b03": "形教相顯之漸也。",
    "T51n2088_002:0970b04": "哀帝元壽年。使景憲往大月氏國。因誦浮圖",
    "T51n2088_002:0970b05": "經還漢。當時稍行浮圖齋戒。成帝時都水使",
    "T51n2088_002:0970b06": "者光祿大夫劉向傳云。向博觀史籍。往往見",
    "T51n2088_002:0970b07": "有佛經。及著列仙傳云。吾搜檢藏書。太史創",
    "T51n2088_002:0970b08": "撰列仙圖。黃帝以下迄至于今。定檢實錄一",
    "T51n2088_002:0970b09": "百四十六人。其七十四人已見佛經矣。據此",
    "T51n2088_002:0970b10": "而明。秦周已前早有佛法流行震旦。何以取",
    "T51n2088_002:0970b11": "知今案所列。",
    "T51n2088_002:0970b12": "故佛傳云。佛滅度後一百一十六年。東天竺",
    "T51n2088_002:0970b13": "國有鐵輪王統閻浮提。收佛靈骨役使鬼神。",
    "T51n2088_002:0970b14": "一億人家為起一塔。四海之內合起八萬四",
    "T51n2088_002:0970b15": "千。故此九州之地並有遺塔云。是育王所造",
    "T51n2088_002:0970b16": "當此周厲王之時。故塔興周世經二十餘王。",
    "T51n2088_002:0970b17": "至秦始皇三十四年焚燒典籍。育王諸塔由",
    "T51n2088_002:0970b18": "此淪亡。佛經流世莫知所在。又釋道安朱士",
    "T51n2088_002:0970b19": "行等經錄。自云始皇之時有外國沙門釋利",
    "T51n2088_002:0970b20": "防等。一十八賢者。齎持佛經來化始皇。始皇",
    "T51n2088_002:0970b21": "弗從遂囚禁之。夜有金剛丈六人來破獄出",
    "T51n2088_002:0970b22": "之。始皇驚怖稽首謝焉。准此而言。則知秦漢",
    "T51n2088_002:0970b23": "以前已有佛法。尋道安所載十二賢者。亦在",
    "T51n2088_002:0970b24": "七十之數。今列仙傳見有七十二人。案文殊",
    "T51n2088_002:0970b25": "泥洹經。佛滅度後四百五十年。文殊至雪山",
    "T51n2088_002:0970b26": "中。為五百仙人說法。又案地理誌西域傳",
    "T51n2088_002:0970b27": "云。雪山者即葱嶺也。其下三十六國先來奉",
    "T51n2088_002:0970b28": "漢。其葱嶺連亘東至終南。文殊來化仙人即",
    "T51n2088_002:0970b29": "斯地也。詳而驗之劉向所論可為證矣。後漢",
    "T51n2088_002:0970c01": "郊祀志曰。佛者漢言覺也。將以覺悟群生也。",
    "T51n2088_002:0970c02": "統其教以修善慈心為主。不殺生類專務清",
    "T51n2088_002:0970c03": "淨。其精者為沙門。漢言息心。剃髮毀容去家",
    "T51n2088_002:0970c04": "出俗。絕情洗欲而歸於無為也。又以人死精",
    "T51n2088_002:0970c05": "神不滅。隨復受形。所行善惡後生皆有報應。",
    "T51n2088_002:0970c06": "所貴行善修道以練其精神。練而不已以至",
    "T51n2088_002:0970c07": "無生。而得為佛也。身長丈六尺黃金色。項中",
    "T51n2088_002:0970c08": "佩日月光。變化無常無所不入。故能化通萬",
    "T51n2088_002:0970c09": "物而大濟群生也。有經書數千卷。以虛無為",
    "T51n2088_002:0970c10": "宗。包羅精麁無所不統。善為宏闊勝大之言。",
    "T51n2088_002:0970c11": "所求在於一體之內。所明在於視聽之表。歸",
    "T51n2088_002:0970c12": "於玄微深遠難得而側。故王公大人觀生死",
    "T51n2088_002:0970c13": "報應之際。莫不懅然自失也(餘如漢法本內傳)魏書云",
    "T51n2088_002:0970c14": "蔡愔得佛經四十二章。及釋迦立像。明帝令",
    "T51n2088_002:0970c15": "畫工圖寫。置於清涼臺。及顯節陵上經文。緘",
    "T51n2088_002:0970c16": "於蘭臺石室。愔之還也以白馬負經而至漢。",
    "T51n2088_002:0970c17": "因立白馬寺於洛陽雍門西。其經旨大抵言",
    "T51n2088_002:0970c18": "生生之類。皆因行業而起。有過去當今未來",
    "T51n2088_002:0970c19": "三世也。其修道階次心行等級非一。皆緣淺",
    "T51n2088_002:0970c20": "以至深。藉微以為著。率在於積仁順蠲嗜欲。",
    "T51n2088_002:0970c21": "習虛靜而成通照也。其始修心。則依佛法僧",
    "T51n2088_002:0970c22": "受三歸也。三歸如君子之三畏。又有五戒。斷",
    "T51n2088_002:0970c23": "殺盜婬妄語飲酒。大意與仁義禮信智同。云",
    "T51n2088_002:0970c24": "奉持之則生人天勝處。離鬼畜諸苦。言善惡",
    "T51n2088_002:0970c25": "之處凡有六道。在於防心正身口。總謂十善",
    "T51n2088_002:0970c26": "也。能具此者。近獲天報遠得菩提。佛以四月",
    "T51n2088_002:0970c27": "八日夜。從母右脇而生。超相異者。三十有",
    "T51n2088_002:0970c28": "二。既去世後弟子等。以香木焚身靈骨分碎。",
    "T51n2088_002:0970c29": "大小如粒其色紅白。擊之不壞焚之不燋。每",
    "T51n2088_002:0971a01": "有光明神驗。及後阿育王者。以神力分佛舍",
    "T51n2088_002:0971a02": "利。使諸鬼神造八萬四千寶塔。今洛陽彭城",
    "T51n2088_002:0971a03": "扶風蜀郡姑臧臨淄等。皆有塔焉。並神異矣",
    "T51n2088_002:0971a04": "　吳書曰。赤烏四年。有康居國沙門康僧會",
    "T51n2088_002:0971a05": "者。行化道也。初達吳地。營立茅茨設像行道。",
    "T51n2088_002:0971a06": "吳人初見謂為妖異。有司奏聞。",
    "T51n2088_002:0971a07": "吳主孫權問曰。佛有何靈驗耶。會曰。佛晦靈",
    "T51n2088_002:0971a08": "跡出餘千載。遺骨舍利應見無方。權曰。若",
    "T51n2088_002:0971a09": "得舍利當為起塔。經三七日遂獲舍利。五色",
    "T51n2088_002:0971a10": "曜天剖之逾堅。燒之不然。光明出火。作大蓮",
    "T51n2088_002:0971a11": "華照曜宮殿。吳主嘆異信心乃發。為造建初",
    "T51n2088_002:0971a12": "寺度人出家。權問尚書令都鄉侯闞澤曰。漢",
    "T51n2088_002:0971a13": "明已來凡有幾年。佛教入漢既久。何緣始至",
    "T51n2088_002:0971a14": "江東。澤曰。從永平十年。至今赤烏四年合一",
    "T51n2088_002:0971a15": "百七十年。然以永平十四年五岳道士與摩",
    "T51n2088_002:0971a16": "膝捔力之時。道士不如。南岳褚善信費叔才",
    "T51n2088_002:0971a17": "等。在會自感而死。門徒子弟歸葬南岳。不預",
    "T51n2088_002:0971a18": "出家無人流布。後遭漢政陵遲兵戈不息。經",
    "T51n2088_002:0971a19": "今多載始得興行。吳主曰。孔丘老子得與佛",
    "T51n2088_002:0971a20": "比對不。澤曰。臣尋魯孔丘者。英才誕秀聖德",
    "T51n2088_002:0971a21": "不群。世號素王。制作經典。訓獎周道教化來",
    "T51n2088_002:0971a22": "葉。師儒之風澤潤今古。亦有逸民。如許成子",
    "T51n2088_002:0971a23": "原陽子莊子老子等。百家子書。皆修身自翫。",
    "T51n2088_002:0971a24": "放暢山谷縱大其心。學歸澹泊。事乖人倫長",
    "T51n2088_002:0971a25": "幼之節。亦非安世化民之風。至漢景帝以黃",
    "T51n2088_002:0971a26": "子老子義體尤深。改子為經始立道學。勅令",
    "T51n2088_002:0971a27": "朝野悉諷誦焉。若將孔老二家。遠方佛法遠",
    "T51n2088_002:0971a28": "則遠矣。所以然者。孔老設教。法天制用不敢",
    "T51n2088_002:0971a29": "違天。諸佛設教。天法奉行不敢違佛。以此言",
    "T51n2088_002:0971b01": "之。實非比對明矣。吳主大悅。以澤為太子太",
    "T51n2088_002:0971b02": "傅。魏書。明帝曾欲壞宮西浮圖。外國沙門乃",
    "T51n2088_002:0971b03": "金盤盛水置於殿前。以舍利投水。仍有五色",
    "T51n2088_002:0971b04": "光起。帝加歎異。乃於道東作周閭百間以為",
    "T51n2088_002:0971b05": "精舍。吳後主孫皓虐政廢棄淫祀。佛寺相從",
    "T51n2088_002:0971b06": "亦同廢。限諸臣僉曰。康會感瑞太皇創寺。若",
    "T51n2088_002:0971b07": "遂除毀恐貽後悔。後宮內掘地得金像。皓乃",
    "T51n2088_002:0971b08": "穢之陰處尤痛。聲叫難忍。太卜曰。犯大神所",
    "T51n2088_002:0971b09": "為。於是廣祈名山大川罔不畢至而痛苦彌",
    "T51n2088_002:0971b10": "甚。有請祈佛者。皓曰。佛為大神耶。試可求",
    "T51n2088_002:0971b11": "之。一請便愈。乃以馬車迎會。為陳報應。皓",
    "T51n2088_002:0971b12": "見本業百二十願。皆為眾生深加敬重。仍於",
    "T51n2088_002:0971b13": "會所從受五戒。准此掘地獲像。明知秦周有",
    "T51n2088_002:0971b14": "佛教驗矣。西晉愍帝建興元年。有二石像浮",
    "T51n2088_002:0971b15": "于吳松江。漁者疑為海神。延巫祝以迎之風",
    "T51n2088_002:0971b16": "濤更盛。奉黃老者謂是天師。復往迎接風浪",
    "T51n2088_002:0971b17": "如初。奉佛居士朱膺者吳縣人素有誠信。共",
    "T51n2088_002:0971b18": "東靈寺帛尼并信者數人。至滬瀆口延之風",
    "T51n2088_002:0971b19": "潮忽靜。遙見二人至乃石像立。高七尺波中",
    "T51n2088_002:0971b20": "捧。上置通玄寺。銘其背一名惟衛。二名迦葉。",
    "T51n2088_002:0971b21": "莫測帝代而字迹分明。",
    "T51n2088_002:0971b22": "東晉孝武寧康三年二月八日。沙門釋道安",
    "T51n2088_002:0971b23": "盛德昭彰擅名宇內。於襄陽郭西。鑄丈六無",
    "T51n2088_002:0971b24": "量壽像。明年季冬嚴飾成就。像乃西行上於",
    "T51n2088_002:0971b25": "萬山。于時鄉邑驚嗟迎歸本寺。仍以其夕出",
    "T51n2088_002:0971b26": "住寺門。刺史郗恢乃改名金像寺。梁武普通",
    "T51n2088_002:0971b27": "三年。帝於建興苑鑄大金銅華趺高六尺廣",
    "T51n2088_002:0971b28": "一丈許。勅劉孝儀為文立碑贊德。及周武之",
    "T51n2088_002:0971b29": "滅法也。建德三年。有太原公王康為荊州刺",
    "T51n2088_002:0971c01": "史。副將長孫哲不信佛法。先欲壞之遣百餘",
    "T51n2088_002:0971c02": "人。以繩繫項挽全不動。哲謂不用力。杖之令",
    "T51n2088_002:0971c03": "牽如故不動。又加三百乃至五百。牽之乃倒",
    "T51n2088_002:0971c04": "聲振地動。即令毀之揚聲自快。乃馳馬欲報",
    "T51n2088_002:0971c05": "刺史。裁可百步堛然落地失音直視。尋爾而",
    "T51n2088_002:0971c06": "卒。道俗唱快。當毀像時於腋下倒垂衣內著。",
    "T51n2088_002:0971c07": "銘云。晉太元十九年歲次甲午。比丘道安於",
    "T51n2088_002:0971c08": "襄陽西郭。造丈八金像一驅。此像更三周甲",
    "T51n2088_002:0971c09": "午百八十年當滅。計勘年月悉符同焉。信知",
    "T51n2088_002:0971c10": "印手聖人誠不虛矣。然以事推。安以太元三",
    "T51n2088_002:0971c11": "年戊寅之歲。則符堅建元十五年也。與朱序",
    "T51n2088_002:0971c12": "習郁被俘秦土。太元十年在關便化。化後十",
    "T51n2088_002:0971c13": "年歲方甲午。一往橫望年紀參差。預覩未然",
    "T51n2088_002:0971c14": "三經甲午。取其大運之極數。又顯印手之通",
    "T51n2088_002:0971c15": "聖云。",
    "T51n2088_002:0971c16": "晉太元中沙門曇翼者。於荊州造長沙寺。寺",
    "T51n2088_002:0971c17": "成而未有佛像。翼曰。大聖遺迹遍閻浮提。豈",
    "T51n2088_002:0971c18": "我無感而不降耶。乃潔齋祈仰。以二月八日",
    "T51n2088_002:0971c19": "夜現于城北。形儀嚴肅高于七尺光相衝天。",
    "T51n2088_002:0971c20": "諸處迎接初不能起。翼曰。將非通感所致降",
    "T51n2088_002:0971c21": "我長沙乎。乃與二人捧之。颯然輕舉迎入寺",
    "T51n2088_002:0971c22": "中。昔經夜行人。謂怪異以刀擊之。鎗然作聲",
    "T51n2088_002:0971c23": "視乃金像。刀所擊胸文見於外。後罽賓僧云。",
    "T51n2088_002:0971c24": "是育王像也。光上有字時大重之。梁武聞之",
    "T51n2088_002:0971c25": "屢迎。東下雖加事力終無以致。後竭丹欵鄭",
    "T51n2088_002:0971c26": "重慇懃方乃下。船去都十八里帝自出迎。尋",
    "T51n2088_002:0971c27": "路放光相續不絕。道俗稱慶。後在太極殿重",
    "T51n2088_002:0971c28": "興供養。晚出大通門。入同泰寺又加供養。及",
    "T51n2088_002:0971c29": "寺火燒堂剎並盡。唯像居殿巋然獨存。晚還",
    "T51n2088_002:0972a01": "荊州本寺。夜出遶塔降靈非一。及元帝崩諸",
    "T51n2088_002:0972a02": "有凶事。輒流汗在地。近大宗晏駕。亦如前",
    "T51n2088_002:0972a03": "流汗。其瑞極多。晉咸和中。丹陽尹高悝見張",
    "T51n2088_002:0972a04": "侯橋浦有異光。使人尋之。得一金像無有光",
    "T51n2088_002:0972a05": "趺。載至長干巷口。牛住不行乃任所之。徑輒",
    "T51n2088_002:0972a06": "長干寺。後數年臨海漁人張係世。於海口見",
    "T51n2088_002:0972a07": "銅蓮華趺浮水上。乃以表之勅送。像足宛然",
    "T51n2088_002:0972a08": "符合。後有天竺五僧詣悝云。昔於本國得阿",
    "T51n2088_002:0972a09": "育王像。至鄴遭亂藏于河岸。近感夢云。吾已",
    "T51n2088_002:0972a10": "出江南為高悝所得。乃引至寺僧見流涕。像",
    "T51n2088_002:0972a11": "為放光照于內外。僧曰。此像乃育王第四女",
    "T51n2088_002:0972a12": "所造。文在華趺上因檢同焉。又云。本有圓光",
    "T51n2088_002:0972a13": "計應尋至。後晉咸安元年交州合浦採珠人。",
    "T51n2088_002:0972a14": "董宗之見海底光浮出水上。尋得佛光以事",
    "T51n2088_002:0972a15": "奏聞。簡文勅施像背孔穴懸。同光色無改。四",
    "T51n2088_002:0972a16": "十餘年江海隔絕。一朝方具人百懷嗟。自晉",
    "T51n2088_002:0972a17": "及陳。五代君王莫不親敬。每有亢旱請像乘",
    "T51n2088_002:0972a18": "輦。入宮祈懇無不畢雨。陳氏禎明中。其像",
    "T51n2088_002:0972a19": "自然轉身面西。雖正還爾。具以奏聞。帝延處",
    "T51n2088_002:0972a20": "太極設齋行道。像乃脫七寶冠掛手。帝燒香",
    "T51n2088_002:0972a21": "誓曰。若國不祥願重現相。仍以冠首至明還",
    "T51n2088_002:0972a22": "脫。君臣失色。及隋滅陳朝佐露首面縛入京。",
    "T51n2088_002:0972a23": "文帝知之。延至宮內常侍供養。後下勅曰。朕",
    "T51n2088_002:0972a24": "老不能久立可作座。育王進內其本像於興",
    "T51n2088_002:0972a25": "善。供養寺見形小置于北面。及明乃見在",
    "T51n2088_002:0972a26": "南。相從內愧。今見在殿圖寫殷矣(及仁壽立塔一百餘州皆",
    "T51n2088_002:0972a27": "有光瑞如感應傳)。",
    "T51n2088_002:0972a28": "元魏太武大延元年。有沙門劉薩何者。家于",
    "T51n2088_002:0972a29": "離石南高平原。今慈州也。昔行至涼州西番",
    "T51n2088_002:0972b01": "禾郡。東北望御谷而遙禮曰。此山當有像現",
    "T51n2088_002:0972b02": "靈。相備者世樂時平。如其有闕世亂民苦。後",
    "T51n2088_002:0972b03": "經八十七歲。至魏正光元年。因大風雨雷震",
    "T51n2088_002:0972b04": "山巖挺出。像身一丈八尺。形好端嚴惟無其",
    "T51n2088_002:0972b05": "首。登即選石命工。安訖還落。魏道陵遲其",
    "T51n2088_002:0972b06": "言驗矣。至周元年始治涼州。城東七里澗。",
    "T51n2088_002:0972b07": "忽見佛首石彩光明。乃往安之恰然符合。神",
    "T51n2088_002:0972b08": "儀彫缺。四十餘年身首異處。二百餘里一朝",
    "T51n2088_002:0972b09": "圓具。眾咸嗟歎。時有燈光流照鍾聲飛響。莫",
    "T51n2088_002:0972b10": "知來處。建德初年像首頻落。大冡宰及齊王",
    "T51n2088_002:0972b11": "躬往看之。乃令安處夜落如故。經于數十更",
    "T51n2088_002:0972b12": "換餘頭。終墜如故。後滅佛法僅得四年。四",
    "T51n2088_002:0972b13": "喪滅嗣斯言又驗。故模寫其狀畢量有差。今",
    "T51n2088_002:0972b14": "為感通寺焉。何遂死于酒泉城西七里澗中。",
    "T51n2088_002:0972b15": "骨如葵子人拾穿之。如彼寺碑。余以貞觀初",
    "T51n2088_002:0972b16": "年歷遊關表。故謁何之本廟。在慈州寺中。形",
    "T51n2088_002:0972b17": "影端峙日有隆敬。自石隰慈嵐延丹綏銀等",
    "T51n2088_002:0972b18": "州。並圖形崇養。號為劉師佛焉。元魏天平年",
    "T51n2088_002:0972b19": "中。定州募士孫敬德造觀音像。自加禮敬。後",
    "T51n2088_002:0972b20": "為劫賊所引不勝拷楚。妄承其死將加斬決。",
    "T51n2088_002:0972b21": "夢一沙門。令誦救生觀世音經千遍得脫。有",
    "T51n2088_002:0972b22": "司執縛向市。且行且誦臨刑滿千。刀斫自折",
    "T51n2088_002:0972b23": "以為三段。皮肉不傷三換其刀。終折如故。視",
    "T51n2088_002:0972b24": "像項上。有刀三跡。以狀奏聞。承相高歡表請",
    "T51n2088_002:0972b25": "免死。勅寫其經廣布於世。今謂高王觀世音",
    "T51n2088_002:0972b26": "焉。自晉宋梁陳魏燕秦趙。國分十六時經四",
    "T51n2088_002:0972b27": "百。觀音地藏彌勒彌陀稱名念誦。獲其將救",
    "T51n2088_002:0972b28": "者不可勝紀。具諸傳錄故不備載。",
    "T51n2088_002:0972b29": "梁高天鑒年於本第造光宅寺。鑄金銅丈八",
    "T51n2088_002:0972c01": "像。將就。冶鑄疑銅不足。始欲上請便有傳詔。",
    "T51n2088_002:0972c02": "領銅十五車至云。奉勅送寺即就融寫。一鑄",
    "T51n2088_002:0972c03": "便成惟覺高大。試量乃二丈二尺。以狀奏聞。",
    "T51n2088_002:0972c04": "勅云。初不送銅斯為通感。遂鐫于華趺以為",
    "T51n2088_002:0972c05": "靈誌。于今存焉。",
    "T51n2088_002:0972c06": "陳武帝崩。兄子蒨嗣業。造轀輬車。乃取梁",
    "T51n2088_002:0972c07": "武重雲殿中珠珩以飾。送終人力既豐四面",
    "T51n2088_002:0972c08": "齊至。但見雲氣擁結流繞佛殿。自餘方左開",
    "T51n2088_002:0972c09": "朗日耀。須臾大雨洪注。雷電震吼。烟張殿表",
    "T51n2088_002:0972c10": "火烈雲中。流光布焰高下相屬。並見重雲殿",
    "T51n2088_002:0972c11": "影。金銀二像八部神王。并及帳座一時騰舉。",
    "T51n2088_002:0972c12": "烟火挾之歘然遠滅。觀者傾國及晴之後。覆",
    "T51n2088_002:0972c13": "看故所惟礎存焉。至月餘日。有從東州來者",
    "T51n2088_002:0972c14": "云。於是日見殿影像乘空飛於海上。有望海",
    "T51n2088_002:0972c15": "者有時見之。",
    "T51n2088_002:0972c16": "魏氏洛京明帝胡后。造永寧浮圖。去地千尺。",
    "T51n2088_002:0972c17": "閻浮一洲無勝斯塔。後為天震緣略同前。有",
    "T51n2088_002:0972c18": "人東海亦見其相。又魏氏北臺恒安石窟。三",
    "T51n2088_002:0972c19": "十里內連次而列。高二十餘丈內受千人終",
    "T51n2088_002:0972c20": "劫不朽。震旦海曲神州諸山。往往聖寺感見",
    "T51n2088_002:0972c21": "非一。且述三兩用為實錄。昔晉太元初。有燉",
    "T51n2088_002:0972c22": "煌沙門竺曇猷。乞食坐禪強志勤業。遊會稽",
    "T51n2088_002:0972c23": "剡縣石城山。群虎來前猷為說法。一虎獨睡。",
    "T51n2088_002:0972c24": "乃以如意打頭。有十圍蛇繞之。初無怖色。又",
    "T51n2088_002:0972c25": "山神捨宅與之。又往赤城山宴坐。此山與天",
    "T51n2088_002:0972c26": "台瀑布四明連屬。父老云。天台山有聖寺。猷",
    "T51n2088_002:0972c27": "往尋之。石橋跨谷青滑難渡。橫石斷路無由",
    "T51n2088_002:0972c28": "得達。夕宿橋首聞彼行道唱薩聲。便潔齋自",
    "T51n2088_002:0972c29": "勵。忽見橫石洞開。猷便前度具覩精舍。神僧",
    "T51n2088_002:0973a01": "燒香中食畢。謂曰。却後十年自當來此。又有",
    "T51n2088_002:0973a02": "齋鄴下大莊嚴寺。沙門圓通者。感一神僧夏",
    "T51n2088_002:0973a03": "中聽講。自恣訖辭云。在竹林寺邀通過寺。通",
    "T51n2088_002:0973a04": "具問道經明年尋至。在鼓山東鄴之西北。神",
    "T51n2088_002:0973a05": "僧迎接具見門闕。房宇華敞林竹切天。經宿",
    "T51n2088_002:0973a06": "周流意言道合。便有終焉之思。神僧為諮大",
    "T51n2088_002:0973a07": "和上乃不許之。及還返路。三里之外返望莫",
    "T51n2088_002:0973a08": "覩。後之往者不知其處。近鄧州沙門道勤者。",
    "T51n2088_002:0973a09": "於州北倚立山。追訪仙寺如言具見。周循歷",
    "T51n2088_002:0973a10": "覽實為佳寺。眾具皆備但不見人。却下重尋",
    "T51n2088_002:0973a11": "便失歸路。乃於道次築室擬尋。又汾州東界",
    "T51n2088_002:0973a12": "山抱福巖者。山居之僧。數見沙門乘空來",
    "T51n2088_002:0973a13": "往。",
    "T51n2088_002:0973a14": "又益州東三學山。常有神燈空中照耀。齋日",
    "T51n2088_002:0973a15": "倍多。又涼州南洪崖窟。沮渠蒙遜所造碑。寺",
    "T51n2088_002:0973a16": "見存有素聖僧常自行道。人來便止人去",
    "T51n2088_002:0973a17": "尋行。故其傍側足跡納衲爾斯徒眾矣。不可",
    "T51n2088_002:0973a18": "具云。余聞入大乘論尊者。賓頭盧羅睺羅等。",
    "T51n2088_002:0973a19": "十六大阿羅漢住世通法。又有九億無學。亦",
    "T51n2088_002:0973a20": "此洲中未入涅槃。准此而詳。今諸山居多聞",
    "T51n2088_002:0973a21": "磬聲。或尋遇寺。豈非諸聖之所處乎。",
    "T51n2088_002:0973a22": "今約通局諸門以分。一約往世。二約賢劫。三",
    "T51n2088_002:0973a23": "約釋迦一佛為候。初約往劫用辯通塞者。如",
    "T51n2088_002:0973a24": "上所列往劫行事。薩埵捨身流血尚在。達拏",
    "T51n2088_002:0973a25": "捨子杖捶遺血。布髮掩泥之所。捨身求偈之",
    "T51n2088_002:0973a26": "地。月光斬首尸毘飼鷹。斯等遺蹤並惟古劫。",
    "T51n2088_002:0973a27": "計數災蕩如何尚在。印度名僧亦決斯致理。",
    "T51n2088_002:0973a28": "如所問無宜獨留。而往事往生彌綸於五印",
    "T51n2088_002:0973a29": "者。有人云。此乃如來神力菩薩至行。雖有三",
    "T51n2088_002:0973b01": "災不可除滅。後成世界依而集之。有人言。三",
    "T51n2088_002:0973b02": "災之化無往不除。但欲使後代可師仰故。世",
    "T51n2088_002:0973b03": "界初成依古遺蹤。相似而現。並佛之化迹神",
    "T51n2088_002:0973b04": "感所為。故五不思議中一為佛力也。所以往",
    "T51n2088_002:0973b05": "劫生事依依列之。二約同劫以明。且如一鉢",
    "T51n2088_002:0973b06": "千佛共同故。傳云。釋迦受食四王奉鉢。滅後",
    "T51n2088_002:0973b07": "流行至毘舍離。若千百年又至乾陀衛。又至",
    "T51n2088_002:0973b08": "月支于闐龜茲。當達振旦返師子國。還來天",
    "T51n2088_002:0973b09": "竺上昇兜率天。彌勒見曰。釋迦佛鉢今來至",
    "T51n2088_002:0973b10": "此。七日供養還下龍宮。彌勒道成四王還獻。",
    "T51n2088_002:0973b11": "二者龍宮佛影千佛同留。三者方石說諸千",
    "T51n2088_002:0973b12": "佛同坐。即建陀卑鉢樹下者。四者石塔感衰",
    "T51n2088_002:0973b13": "千佛同候。上傳之中多明四佛行坐之迹。准",
    "T51n2088_002:0973b14": "此未來抑亦可見。三明釋迦一代通局不等。",
    "T51n2088_002:0973b15": "如天道寶階滅無遺緒。吒王大塔七化已。三",
    "T51n2088_002:0973b16": "道樹滅而更生。佛跡毀而還現。楊枝摧而重",
    "T51n2088_002:0973b17": "出。舍利試而逾靈。諸如此例。故應不通後佛。",
    "T51n2088_002:0973b18": "至如雞足迦葉留化。慈尊山宮明辯持身",
    "T51n2088_002:0973b19": "待聖。沮渠滅定之侶。摩支應供之徒。事局未",
    "T51n2088_002:0973b20": "來神遊絕域。皆為明道開顯塵蒙。慈導有情",
    "T51n2088_002:0973b21": "澄神諸有故也。",
    "T51n2088_002:0973b22": "釋迦方志時住篇第七",
    "T51n2088_002:0973b23": "案索訶世界一大劫中千佛出世。尋夫劫波",
    "T51n2088_002:0973b24": "之號不可以時數推之。假以方石芥城准為",
    "T51n2088_002:0973b25": "一期之候。中含四大中劫謂成住壞空也。",
    "T51n2088_002:0973b26": "如從十歲增至八萬。復從八萬至於十歲。經",
    "T51n2088_002:0973b27": "二十返為一小劫。二十小劫為一成劫。以年",
    "T51n2088_002:0973b28": "算之。則經八千萬萬億。百千八百萬八萬歲",
    "T51n2088_002:0973b29": "也。止為一小劫耳。今成劫已過。入住劫來經",
    "T51n2088_002:0973c01": "九小劫。釋迦如來住劫第四。尚餘九百九十",
    "T51n2088_002:0973c02": "六佛。次續興焉。",
    "T51n2088_002:0973c03": "依摩耶經。如來滅後正法五百年。像法一千",
    "T51n2088_002:0973c04": "年。又依善見毘婆沙云。如來滅後正法千",
    "T51n2088_002:0973c05": "年。像法亦爾。以度女人故。正法滅五百年。",
    "T51n2088_002:0973c06": "若諸女人能遵八敬。如法行道正法住世還",
    "T51n2088_002:0973c07": "得千年。又云。佛法住世一萬年。初五千年修",
    "T51n2088_002:0973c08": "道出家。得三達靈智。後五千年出家修道。不",
    "T51n2088_002:0973c09": "得三達靈智。過此已後經歸龍宮像自頹壞。",
    "T51n2088_002:0973c10": "諸比丘等同於俗流。惟有剃髮袈裟而已(佛法",
    "T51n2088_002:0973c11": "之垂振旦。三被誅焚。初赫連勃勃號為夏國。初破長安遇僧皆殺。二魏太武用崔皓言。夷滅三寶。後悔皓加五",
    "T51n2088_002:0973c12": "刑。三周武帝但令還俗。皆不得其死。如傳所詳也)。",
    "T51n2088_002:0973c13": "釋迦方志教相篇第八",
    "T51n2088_002:0973c14": "自釋教之來振旦。開濟極焉。發悟疎通廓清",
    "T51n2088_002:0973c15": "塵染。其中瑞應具篇前聞。且述數條用程無",
    "T51n2088_002:0973c16": "惑。昔士行尋教意在大乘。將發西域乃有留",
    "T51n2088_002:0973c17": "難。遂將經投火。經身不灰火為之滅。東達此",
    "T51n2088_002:0973c18": "土即放光經是也。又曇無讖獲涅槃經。至於",
    "T51n2088_002:0973c19": "涼土盜者夜竊。舉而不起稽首謝焉。周武之",
    "T51n2088_002:0973c20": "凌法也。像毀經焚咸見藏經。相從騰上奄入",
    "T51n2088_002:0973c21": "空際。如斯眾矣。不可具書。然弘教在人有國",
    "T51n2088_002:0973c22": "為本。度人立寺圖像譯經。世約相求。故敘由",
    "T51n2088_002:0973c23": "來昌明佛教。而漢魏以往固無得而聞。晉",
    "T51n2088_002:0973c24": "宋迄今輒略銓序。",
    "T51n2088_002:0973c25": "晉世祖武皇帝(大弘佛事。廣樹伽藍)。",
    "T51n2088_002:0973c26": "晉惠帝(洛下造興聖寺供常百僧)。",
    "T51n2088_002:0973c27": "晉敏帝(於長安造通虛白馬二寺)。",
    "T51n2088_002:0973c28": "右西晉二京。合寺一百八十所。譯經一十",
    "T51n2088_002:0973c29": "三人。七十三部(僧尼三千七百人)。",
    "T51n2088_002:0974a01": "晉中宗元帝(江左造瓦官龍宮二寺。度丹陽千僧)。",
    "T51n2088_002:0974a02": "晉肅宗明帝(造明興道場二寺。集義學百僧)。",
    "T51n2088_002:0974a03": "晉顯宗成帝(造中興鹿野二寺。義學千僧)。",
    "T51n2088_002:0974a04": "晉太宗簡文帝(造像度僧立寺。長干起木塔)。",
    "T51n2088_002:0974a05": "晉烈宗武帝(造皇泰寺本弟。立本起寺)。",
    "T51n2088_002:0974a06": "晉安帝(於育王塔立大石寺)。",
    "T51n2088_002:0974a07": "右東晉一百四載。立寺一千七百六十八。",
    "T51n2088_002:0974a08": "譯經二十七人。二百六十三部(僧尼二萬四千人)。",
    "T51n2088_002:0974a09": "宋高祖武帝(口誦梵本手寫戒經。造靈根法王四寺。供養千僧)。",
    "T51n2088_002:0974a10": "宋太宗明帝(造丈八金像。齋感舍利。造弘普中寺。召諸名僧)。",
    "T51n2088_002:0974a11": "宋太祖文帝(奉齋不殺。造禪靈寺。常供千僧)。",
    "T51n2088_002:0974a12": "右宋世合寺一千九百一十三。譯經二百",
    "T51n2088_002:0974a13": "一十部(僧尼三萬六千人)。",
    "T51n2088_002:0974a14": "齊太祖高帝(手寫法華口誦般若。四月八日常傳金像。七月半白普寺送盆供僧三百。造陟屺",
    "T51n2088_002:0974a15": "正觀二寺)。",
    "T51n2088_002:0974a16": "齊世祖武帝(造招玄遊賢二寺。三百名僧三教格量。四年考定)。",
    "T51n2088_002:0974a17": "齊高宗明帝(寫一切經造千金像。口誦般若常轉法華。造歸依寺。召集禪僧常持六齋)。",
    "T51n2088_002:0974a18": "右齊世合寺二千一十五寺。譯經七十二",
    "T51n2088_002:0974a19": "部(僧尼三萬二千五百人)。",
    "T51n2088_002:0974a20": "梁高祖武帝(制五時論轉四方等。造光宅同泰五寺。常供千僧。國內普持六齋八戒)。",
    "T51n2088_002:0974a21": "梁太宗簡文帝(建資敬報恩二寺。刺血自書般若十部。太后忌日不食而齋。撰法集記",
    "T51n2088_002:0974a22": "二百餘卷。法寶聯壁亦二百餘卷)。",
    "T51n2088_002:0974a23": "梁中宗元帝(造天居天宮二寺。供有千僧。自講法華成實論)。",
    "T51n2088_002:0974a24": "右梁世合寺二千八百四十六。譯經二百",
    "T51n2088_002:0974a25": "四十八部(僧尼八萬二千七百人)。",
    "T51n2088_002:0974a26": "梁宣帝　梁明帝　等",
    "T51n2088_002:0974a27": "右二主中興社稷。於荊州造天皇陟屺大",
    "T51n2088_002:0974a28": "明等諸寺。治在江陵一州佛寺一百八所",
    "T51n2088_002:0974b01": "(僧尼三千二百人)。",
    "T51n2088_002:0974b02": "陳高祖武帝(楊州造東安興聖天居四寺。寫一切經一十二藏。造金銅像一百萬軀。度僧七千",
    "T51n2088_002:0974b03": "人。治故寺三十二所)。",
    "T51n2088_002:0974b04": "陳世祖文帝(寫五十藏經。度僧尼二千人。治故寺六十所)。",
    "T51n2088_002:0974b05": "陳高宗宣帝(楊州禁中造太皇寺。七級木塔。又造崇皇寺。剎高十五丈。安佛爪造金像二萬餘",
    "T51n2088_002:0974b06": "軀。治故寺五十所。故像一百三十萬軀。寫十二藏經。度一萬僧)。",
    "T51n2088_002:0974b07": "右陳世五主三十四年。寺有一千二百三",
    "T51n2088_002:0974b08": "十二。國家新寺一千七百。官造者六十八。",
    "T51n2088_002:0974b09": "郭內大寺三百餘。僧尼三萬二千人。譯經",
    "T51n2088_002:0974b10": "十一部。與地圖云。梁帝都下舊有七百",
    "T51n2088_002:0974b11": "餘寺。屬侯景作亂焚燒蕩盡。有陳既統國",
    "T51n2088_002:0974b12": "及下民備皆修葺。表塔相望星羅揭輦。經",
    "T51n2088_002:0974b13": "像之富不可殫言。",
    "T51n2088_002:0974b14": "魏(元民)太祖道武帝(於虞地造十五級塔。又云。開泰定國二寺。寫一切經。造千",
    "T51n2088_002:0974b15": "金像。三百名僧每月法集)。",
    "T51n2088_002:0974b16": "魏高宗文成帝(重復佛教更開釋門。凡度僧尼三萬許人)。",
    "T51n2088_002:0974b17": "魏顯祖獻文帝(造招隱寺。召坐禪僧)。",
    "T51n2088_002:0974b18": "魏高祖孝文帝(於鄴造安養寺。召四方僧。六宮侍女皆持年三月六齋有慕道者放令出",
    "T51n2088_002:0974b19": "家。手不釋卷頃便為講為。先皇再治大覺大行供施。度僧尼一萬四千人)。",
    "T51n2088_002:0974b20": "魏世宗宣武帝(於式乾殿。自講維摩經。造普通大定四寺常供千僧)。",
    "T51n2088_002:0974b21": "魏肅宗孝明帝(於鄴下造大覺寺)。",
    "T51n2088_002:0974b22": "魏敬宗孝莊帝(造五精舍一萬石像)。",
    "T51n2088_002:0974b23": "西魏武帝(長安造陟屺寺供二百僧)。",
    "T51n2088_002:0974b24": "魏文帝(造般若寺。用給貧老。口誦法華身持佛戒)。",
    "T51n2088_002:0974b25": "右元魏君臨一十七帝。一百七十年。國家",
    "T51n2088_002:0974b26": "大寺四十七所。北臺恒安鐫石置龕。連三",
    "T51n2088_002:0974b27": "十里。王公等寺八百三十九所。百姓所造",
    "T51n2088_002:0974c01": "寺者三萬餘所。總度僧尼二百餘萬。譯經",
    "T51n2088_002:0974c02": "四十九部。佛教東流此焉為盛。惟太武",
    "T51n2088_002:0974c03": "世。信用司徒崔皓佞說。凌廢正教。潛隱七",
    "T51n2088_002:0974c04": "年。後知詐妄戮誅崔氏。還復佛教光闡",
    "T51n2088_002:0974c05": "於前。",
    "T51n2088_002:0974c06": "齊高祖文宣皇帝(登祚受禪於僧稠禪師受菩薩戒。斷肉禁酒放鷹除網。又斷天下屠。年",
    "T51n2088_002:0974c07": "三月六勸民齋戒。公私葷辛亦除滅之度人八千)。",
    "T51n2088_002:0974c08": "齊肅宗孝昭帝(為先皇寫經一十二藏。合三萬八千四十七卷。度三千許僧)。",
    "T51n2088_002:0974c09": "齊世祖武成帝(造寶塔。轉大品經)。",
    "T51n2088_002:0974c10": "右高齊六君。二十八載。皇家立寺四十三",
    "T51n2088_002:0974c11": "所。譯經一十四部。度人與魏相接。",
    "T51n2088_002:0974c12": "周孝明帝(為先皇造織成像。高二丈六尺。等身檀像一十二軀。并諸侍衛)。",
    "T51n2088_002:0974c13": "周太祖文帝(於長安立追遠陟岵大乘等六寺。度一千人。又造五寺供養實禪師徒眾)。",
    "T51n2088_002:0974c14": "周高祖武帝(為文皇造錦像高一丈六尺寶塔。一百二十區。又京下造寧國會昌永寧三寺。",
    "T51n2088_002:0974c15": "　凡度僧一千八百人。寫經一千七百部。後遇張賓所佞方為不善之首。廢僧尼三百萬人)。",
    "T51n2088_002:0974c16": "周孝宣帝(重隆佛日。造素像四龕一萬餘軀。寫般若經三千卷。六齋八戒常弘不絕)。",
    "T51n2088_002:0974c17": "右周世宇文氏五帝二十五年。合寺九百",
    "T51n2088_002:0974c18": "三十一所。譯經一十六部。",
    "T51n2088_002:0974c19": "隋高祖文皇帝(開皇三年周朝廢寺咸為立之。名山之下各為立寺。一百餘州立舍利塔。度",
    "T51n2088_002:0974c20": "僧尼二十三萬人。立寺三千七百九十二所。寫經四十六藏一十三萬二千八十六卷。治故經三千八百五",
    "T51n2088_002:0974c21": "十三部。造像十萬六千五百八十軀。自餘別造不可具記)。",
    "T51n2088_002:0974c22": "隋煬帝(為文皇獻后於長安造二禪定。并二木塔。并立別寺十所。官供四事。治故經六百一十二藏。",
    "T51n2088_002:0974c23": "　二萬九千一百七十二部。治故像一十萬一千軀。造新像三千八百五十。度六千二百人)。",
    "T51n2088_002:0974c24": "右隋代二君三十七年。寺有三千九百八",
    "T51n2088_002:0974c25": "十五。僧尼二十三萬六千二百。譯經八十",
    "T51n2088_002:0974c26": "二部。",
    "T51n2088_002:0974c27": "皇唐啟運弘敞。釋門功業崇繁。未可勝紀故",
    "T51n2088_002:0975a01": "難敘出。",
    "T51n2088_002:0975a02": "釋迦方志卷下"
}