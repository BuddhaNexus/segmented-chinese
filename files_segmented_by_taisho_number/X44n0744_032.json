{
    "X44n0744_032:0644c02": "四分律名義標釋卷第三十二",
    "X44n0744_032:0644c03": "明　廣州沙門釋　弘贊在犙　輯",
    "X44n0744_032:0644c04": "　　新安沙門釋　弘麗羅峰　校",
    "X44n0744_032:0644c05": "大嚫",
    "X44n0744_032:0644c06": "或作達[日*親]。又作達儭。義當施頌。有云。報施之法。名",
    "X44n0744_032:0644c07": "曰達[日*親]。導引福地。亦名達[日*親]。佛言。不應食已默然",
    "X44n0744_032:0644c08": "而出。應為檀越說大嚫。乃至為說一偈(偈如律文)。十誦",
    "X44n0744_032:0644c09": "云。食時應為施主唄讚呪願。根本律。佛告諸苾芻",
    "X44n0744_032:0644c10": "曰。苾芻苾芻尼等。每食了時。說鐸欹拏伽陀(謂施頌也)。",
    "X44n0744_032:0644c11": "淨師云。世尊在日。親為呪願。但至食罷。必為說特",
    "X44n0744_032:0644c12": "欹拏伽他。是將施物。供奉之義。特欹尼野。即是應",
    "X44n0744_032:0644c13": "合受供養人。是故聖制。每但食了。必須誦一兩陀",
    "X44n0744_032:0644c14": "那伽他。報施主恩。舊云遠儭者。譌也。誦云。",
    "X44n0744_032:0644c15": "飯食已訖。當願眾生。德行充盈。成十種力。",
    "X44n0744_032:0644c16": "　所為布施者　　必獲其利義　　若為樂故施",
    "X44n0744_032:0644c17": "　後必得安樂(陀那。此云施)。",
    "X44n0744_032:0644c18": "僧祇律云。僧上座應知前人為何等施。當為應時",
    "X44n0744_032:0644c19": "呪願。若為亡人施福者。應作如是呪願。",
    "X44n0744_032:0644c20": "　一切眾生類　　有命皆歸死　　隨彼善惡行",
    "X44n0744_032:0644c21": "　自受其果報　　行惡入地獄　　為善者生天",
    "X44n0744_032:0644c22": "　若能修行道　　漏盡得泥洹",
    "X44n0744_032:0644c23": "若生子設福者。應如是呪願。",
    "X44n0744_032:0644c24": "　童子歸依佛　　如來毗婆尸　　尸棄毗葉婆",
    "X44n0744_032:0645a01": "　拘樓拘那含　　迦葉及釋迦　　七世大聖尊",
    "X44n0744_032:0645a02": "　譬如人父母　　慈念於其子　　舉世之樂具",
    "X44n0744_032:0645a03": "　皆悉欲令得　　令子受諸福　　復倍勝於彼",
    "X44n0744_032:0645a04": "　室家諸眷屬　　受樂亦無極",
    "X44n0744_032:0645a05": "若入新舍設供者。應作如是呪願。",
    "X44n0744_032:0645a06": "　屋舍覆陰施　　所欲隨意得　　吉祥賢聖眾",
    "X44n0744_032:0645a07": "　處中而受用　　世有黠慧人　　乃知於此處",
    "X44n0744_032:0645a08": "　請持戒梵行　　修福設飲食　　僧口呪願故",
    "X44n0744_032:0645a09": "　宅神常歡喜　　善心生守護　　長夜於中住",
    "X44n0744_032:0645a10": "　若入聚落中　　及以曠野處　　若晝若於夜",
    "X44n0744_032:0645a11": "　天神常隨護(天竺凡造新舍。隨力辦供。請僧入中設食。為先受用。生福樂果)。",
    "X44n0744_032:0645a12": "若估客欲行設福者。應作如是呪願。",
    "X44n0744_032:0645a13": "　諸方皆安隱　　諸天吉祥應　　聞已心歡喜",
    "X44n0744_032:0645a14": "　所欲皆悉得　　兩足者安隱　　四足者亦安",
    "X44n0744_032:0645a15": "　去時得安隱　　來時亦安隱　　夜安晝亦安",
    "X44n0744_032:0645a16": "　諸天常護助　　諸伴皆賢善　　一切悉安隱",
    "X44n0744_032:0645a17": "　康健賢善好　　手足皆無病　　舉體諸身分",
    "X44n0744_032:0645a18": "　無有疾苦處　　若有所欲者　　去得心所願",
    "X44n0744_032:0645a19": "二十八宿。并日月。三十二天女。并四天王。八沙門。",
    "X44n0744_032:0645a20": "八婆羅門。八大國剎利。八帝釋女等。當護汝等。得",
    "X44n0744_032:0645a21": "利早還(此中星宿日月天女等名。俱出彼律。若欲稱彼名。為呪願者。可於第三十四卷討之)。",
    "X44n0744_032:0645a22": "若為娶婦施者。應如是呪願。",
    "X44n0744_032:0645a23": "　女人持信戒　　夫主亦復然　　由有信心故",
    "X44n0744_032:0645a24": "　能行修布施　　二人俱持戒　　修習正見行",
    "X44n0744_032:0645b01": "　歡樂共作福　　諸天常隨喜　　此業之果報",
    "X44n0744_032:0645b02": "　如行復齋糧",
    "X44n0744_032:0645b03": "若出家人布施者。應作是呪願。",
    "X44n0744_032:0645b04": "　持鉢家家乞　　值瞋或遇喜　　將適護其意",
    "X44n0744_032:0645b05": "　出家布施難",
    "X44n0744_032:0645b06": "若為壽日設供者。可依五道經。佛說偈言。",
    "X44n0744_032:0645b07": "　賢者好布施　　天神自扶將　　施一得萬倍",
    "X44n0744_032:0645b08": "　安樂壽命長　　今日施善人　　其福不可量",
    "X44n0744_032:0645b09": "　皆當得佛道　　度脫諸十方(若施園林房舍等。如房舍揵度中。世",
    "X44n0744_032:0645b10": "尊勸喻偈。而為呪願之)。",
    "X44n0744_032:0645b11": "五分律云。上座齋了。量其前事。為檀越呪願。食。施。",
    "X44n0744_032:0645b12": "得具足果。增一阿含經。佛告諸苾芻。嚫願有九種",
    "X44n0744_032:0645b13": "德。檀越施主。成就三法。所謂信成就。誓願成就。亦",
    "X44n0744_032:0645b14": "不殺生。所施之物。亦成就三法。所謂色成就。香成",
    "X44n0744_032:0645b15": "就。味成就。受物之人。亦成就三法。所謂戒成就。智",
    "X44n0744_032:0645b16": "慧成就。三昧成就。如是達嚫。成就此九法。獲大果",
    "X44n0744_032:0645b17": "報。至甘露滅盡之處。夫為施主。欲求其福者。當求",
    "X44n0744_032:0645b18": "方便。成就此九法(據諸經律。皆云食訖呪願。唯辯意長者子經。長者子請佛及僧。",
    "X44n0744_032:0645b19": "下食未訖。有乞兒來乞。佛未呪願。無敢與者。遂生惡念。瞋恚而去。佛令從今已後。嚫訖下食。此亦量前事",
    "X44n0744_032:0645b20": "而為。未可捨諸。以從一也。北方諸胡。檀越設供。食前令一唱導師。廣為呪願。斯其事也)。",
    "X44n0744_032:0645b21": "媟嬻",
    "X44n0744_032:0645b22": "媟。先結切。音屑。慢也。污也。又鄙媟也。方言云。媟狎",
    "X44n0744_032:0645b23": "也。謂相親狎也。嬻。杜谷切。音讀。通俗文云。相狎習。",
    "X44n0744_032:0645b24": "謂之媟嬻也。",
    "X44n0744_032:0645c01": "稱歎布施",
    "X44n0744_032:0645c02": "如大論云。生死輪轉。往來五道。無親可恃。唯有布",
    "X44n0744_032:0645c03": "施。若生天上人中。得清淨果。是布施之德。富貴歡",
    "X44n0744_032:0645c04": "樂。持戒之人。得生天上。禪智心淨。無有染著。得涅",
    "X44n0744_032:0645c05": "槃道。布施之福。是涅槃道之資糧。增一經偈云。",
    "X44n0744_032:0645c06": "　夫為作福者　　常當離苦患　　造福受其報",
    "X44n0744_032:0645c07": "　今世亦後世　　如來由福力　　降伏魔官屬",
    "X44n0744_032:0645c08": "　今已逮佛力　　是故福力尊",
    "X44n0744_032:0645c09": "讚歎檀越",
    "X44n0744_032:0645c10": "如經所說。菩薩有二種。一者在家。二者出家。出家",
    "X44n0744_032:0645c11": "菩薩。行於法施。在家菩薩。行於財施。施有五種。一",
    "X44n0744_032:0645c12": "至心施。二信心施。三隨時施。四自手施。五如法施。",
    "X44n0744_032:0645c13": "具此五施。福報無盡。獲福莊嚴。得淨妙果。增一經",
    "X44n0744_032:0645c14": "云。檀越主惠施之日。得五事功德。云何為五。一者",
    "X44n0744_032:0645c15": "施命。二者施色。三者施安。四者施力。五者施辯。獲",
    "X44n0744_032:0645c16": "五福報。經言。何謂施命。人不得食時。顏色憔悴。不",
    "X44n0744_032:0645c17": "可顯示。不過七日。奄忽壽終。是故智者。則為施食。",
    "X44n0744_032:0645c18": "其施食者。則為施命。其施命者。世世長壽。生天世",
    "X44n0744_032:0645c19": "間。壽命延長。不中夭傷。自然福報。財富無量。何謂",
    "X44n0744_032:0645c20": "施色。人不得食時。顏色憔悴。不可顯示。是故智者。",
    "X44n0744_032:0645c21": "則為施食。其施食者。則為施色。其施色者。世世端",
    "X44n0744_032:0645c22": "正。生天世間。顏色暐曄。人見歡喜。稽首作禮。何為",
    "X44n0744_032:0645c23": "施力。人不得食時。身羸意弱。所作不能。是故智者。",
    "X44n0744_032:0645c24": "則為施食。其施食者。則為施力。其施力者。世世多",
    "X44n0744_032:0646a01": "力。生天人間。力無等雙。出入進止。力不耗減。何為",
    "X44n0744_032:0646a02": "施安。人不得食時。心愁身危。坐起不定。不能自安。",
    "X44n0744_032:0646a03": "是故智者。則為施食。其施食者。則為施安。其施安",
    "X44n0744_032:0646a04": "者。世世安隱。生天人間。不遇眾殃。其所到處。常遇",
    "X44n0744_032:0646a05": "賢良。財富無量。不中夭傷。何謂施辯。人不得食時。",
    "X44n0744_032:0646a06": "身羸意弱。口不能言。是故智者。則為施食。其施食",
    "X44n0744_032:0646a07": "者。則為施辯。口說流利。無所窒礙。慧辯通達。生天",
    "X44n0744_032:0646a08": "世間。聞者歡喜。靡不稽首。聽採法言。是為五福之",
    "X44n0744_032:0646a09": "報也。法句喻經云。若有賢者。覺世無常。好心出財。",
    "X44n0744_032:0646a10": "起立塔寺。精舍園果。供養三尊。衣被履屣。牀榻廚",
    "X44n0744_032:0646a11": "饍。斯福如五大河。流入於大海。福流如是。世世不",
    "X44n0744_032:0646a12": "斷。是故智者。黠慧人。而能行布施。",
    "X44n0744_032:0646a13": "讚歎天",
    "X44n0744_032:0646a14": "天者。天然。自然清淨光潔。最勝最尊。壽命延長。衣",
    "X44n0744_032:0646a15": "服鮮曄。食天須陀。隨念而至。身如金聚。宮殿寶成。",
    "X44n0744_032:0646a16": "輝光照耀。乘之遊戲。空中往來。如百千日。五欲自",
    "X44n0744_032:0646a17": "恣。應念而得。快意自在。眷屬圍繞。而受天樂。如是",
    "X44n0744_032:0646a18": "勝妙果報。皆由先修清淨最勝之因。歸命三尊。修",
    "X44n0744_032:0646a19": "於施。戒。聞。慧。奉行十善。供養二親。和顏悅意。不惱",
    "X44n0744_032:0646a20": "於他。感斯勝報。如六道伽陀經云。",
    "X44n0744_032:0646a21": "　棄名利歡樂　　遠離於親眷　　持禁中下品",
    "X44n0744_032:0646a22": "　生彼四王天　　父母親族等　　種種作供養",
    "X44n0744_032:0646a23": "　遠諍奉威儀　　獲生忉利天　　慈喜無傷殺",
    "X44n0744_032:0646a24": "　和顏離愛憎　　純善守尸羅　　得生夜摩界",
    "X44n0744_032:0646b01": "　多聞持法教　　修慧求解脫　　積德具威儀",
    "X44n0744_032:0646b02": "　獲生於覩史　　若人自出家　　布施堅持戒",
    "X44n0744_032:0646b03": "　令彼大安樂　　得生變化天　　上根有情類",
    "X44n0744_032:0646b04": "　持戒亦最上　　功德超於前　　生他化自在",
    "X44n0744_032:0646b05": "　持戒生天上　　禪定亦如是　　智慧若熏修",
    "X44n0744_032:0646b06": "　牽引復生慧　　善惡業果報　　我說無虗謬",
    "X44n0744_032:0646b07": "　由善得安樂　　作惡獲苦惱　　老病死輪轉",
    "X44n0744_032:0646b08": "　果報自如是　　審觀此三種　　勿愛須棄捨",
    "X44n0744_032:0646b09": "　求福遠離罪　　了絕於色聲　　通達真實義",
    "X44n0744_032:0646b10": "　必至大解脫",
    "X44n0744_032:0646b11": "讚歎父祖",
    "X44n0744_032:0646b12": "凡為父祖。積德於子孫。子孫當念其德。須用報之。",
    "X44n0744_032:0646b13": "因祖有父因父有己。所謂祖者。大父也。父者生我",
    "X44n0744_032:0646b14": "也。詩云。哀哀父母。生我劬勞。無父何怙。無母何恃。",
    "X44n0744_032:0646b15": "出則銜恤。入則摩至。父兮生我。母兮鞠我。撫我育",
    "X44n0744_032:0646b16": "我。長我畜我。顧我復我。出入復我。欲報之恩。昊天",
    "X44n0744_032:0646b17": "罔極。佛言。父母於子。有大增益。乳哺長養。隨時將",
    "X44n0744_032:0646b18": "育。四大得成。若人右肩負父。左肩負母。經歷千年。",
    "X44n0744_032:0646b19": "更使便利背上。無有怨心。此子猶不足報父母之",
    "X44n0744_032:0646b20": "恩。故經云。若有供養父母。得無量福。現在人之所",
    "X44n0744_032:0646b21": "讚歎。於未來世。能得菩提。增一阿含云。孝順供養",
    "X44n0744_032:0646b22": "父母。功德果報。與一生補處菩薩。功德一等。又經",
    "X44n0744_032:0646b23": "曰。凡人事天地鬼神。不如孝其親矣。二親最神也。",
    "X44n0744_032:0646b24": "若欲報父母恩者。當勸父母。於佛法僧因果等法。",
    "X44n0744_032:0646c01": "未信者令信。信者令增長。無淨戒者。勸受持戒。有",
    "X44n0744_032:0646c02": "慳貪者。勸行惠施。無勝慧者。勸修勝慧。令善安住。",
    "X44n0744_032:0646c03": "以自調伏。乃名真實報父母恩。若父母亡過。當求",
    "X44n0744_032:0646c04": "方便。以資冥福。供養三尊。請僧[言*奉]經呪願。或設食",
    "X44n0744_032:0646c05": "飯僧。如佛告目連。十方眾僧。七月十五日自恣時。",
    "X44n0744_032:0646c06": "當為七世父母。及現在父母。厄難中者。具飯百味",
    "X44n0744_032:0646c07": "五果。汲灌盆器。香油錠燭。牀座眾具。盡世甘美。以",
    "X44n0744_032:0646c08": "著盤中。供養十方大德眾僧。初受盤時。先安在塔",
    "X44n0744_032:0646c09": "前。眾僧呪願竟。便自受食。先亡藉福。永離惡道。如",
    "X44n0744_032:0646c10": "大盤經中說。瓶沙王。須達居士。波斯匿王等。依目",
    "X44n0744_032:0646c11": "連盤法。造七寶盤。盛滿百味飲。食奉佛及僧已。七",
    "X44n0744_032:0646c12": "世父母。超過七十二劫生死之罪。若如是者。名為",
    "X44n0744_032:0646c13": "報恩。是為子孫知恩。以報恩也。",
    "X44n0744_032:0646c14": "讚歎佛法僧",
    "X44n0744_032:0646c15": "(讚歎三寶。臨時隨機為說。如常可知。此不繁述。今略錄二頌。以明大意)。",
    "X44n0744_032:0646c16": "千佛因緣經云。",
    "X44n0744_032:0646c17": "　波羅蜜滿足　　淨性覺智慧　　勝心得成就",
    "X44n0744_032:0646c18": "　故號名為佛　　無染性清淨　　永離於世間",
    "X44n0744_032:0646c19": "　不觀世五陰　　常住名為法　　身心常無為",
    "X44n0744_032:0646c20": "　永離四種食　　為世良福田　　故稱比丘僧",
    "X44n0744_032:0646c21": "增一阿含經云。",
    "X44n0744_032:0646c22": "　第一承事佛　　最尊無有上　　次復承事法",
    "X44n0744_032:0646c23": "　無欲無所著　　敬奉賢聖僧　　最是良福田",
    "X44n0744_032:0646c24": "　彼人第一智　　受福最在前　　若在天人中",
    "X44n0744_032:0647a01": "　處眾為正導　　亦得最妙座　　自然食甘露",
    "X44n0744_032:0647a02": "　身著七寶衣　　為人之所敬　　戒具最完全",
    "X44n0744_032:0647a03": "　諸根不缺漏　　亦獲智慧海　　漸至涅槃界",
    "X44n0744_032:0647a04": "　有此三寶者　　趣道亦不難",
    "X44n0744_032:0647a05": "福田論曰。功成妙智。道登圓覺。謂之佛也。玄理幽",
    "X44n0744_032:0647a06": "微。正教精誠。謂之法也。禁戒守真。威儀出俗。謂之",
    "X44n0744_032:0647a07": "僧也。皆是四生導首。六趣舟航。故名為寶。寶性論",
    "X44n0744_032:0647a08": "云。三寶有六義。故須敬也。一者希有義。如世寶物。",
    "X44n0744_032:0647a09": "貧窮之人。所不能得。三寶如是。薄福眾生。百千萬",
    "X44n0744_032:0647a10": "世。不能值遇。故名為寶。二者離垢義。如世真寶。體",
    "X44n0744_032:0647a11": "無瑕穢。三寶如是。絕離諸漏。故名為寶。三者勢力",
    "X44n0744_032:0647a12": "義。如世珍寶。除貧去毒。有大勢力。三寶如是。具不",
    "X44n0744_032:0647a13": "思議。六神通力。故說為寶。四者莊嚴義。如世珍寶。",
    "X44n0744_032:0647a14": "能嚴身首。令身姝好。三寶如是。能嚴行人。清淨身",
    "X44n0744_032:0647a15": "故。故說為寶。五者最勝義。如世珍寶。諸物中勝。三",
    "X44n0744_032:0647a16": "寶如是。一切世中。最為殊勝。故名為寶。六者不改",
    "X44n0744_032:0647a17": "義。如世真金。燒打磨煉。不能變改。三寶如是。不為",
    "X44n0744_032:0647a18": "世間八法所改。故名為寶。",
    "X44n0744_032:0647a19": "食上法",
    "X44n0744_032:0647a20": "其食上法受請之儀。律文自備。諸部互陳。法皆大",
    "X44n0744_032:0647a21": "同。事或小異。今以義淨三藏。親遊西方。目擊諸國。",
    "X44n0744_032:0647a22": "所設供儀。受請之式。錄之於左。令曉聖方之承範。",
    "X44n0744_032:0647a23": "與東夏之不同也。彼云。凡論西方赴請之法。并南",
    "X44n0744_032:0647a24": "海諸國。略顯其儀。西方乃施主預前禮拜請僧。齋",
    "X44n0744_032:0647b01": "日來白時到。僧徒器座。量準時宜。或可淨人自持。",
    "X44n0744_032:0647b02": "或受他淨物。器乃唯銅一色。須以灰末淨揩。座乃",
    "X44n0744_032:0647b03": "各別小牀。不應連席相觸(牀高七寸。方可一尺。藤繩織內。四脚皆圓。若其",
    "X44n0744_032:0647b04": "瓦器。曾未用者。一度用之。此成無過。既被用訖。棄之坑塹為其受觸。不可重收故。西國路傍。設儀食處。殘",
    "X44n0744_032:0647b05": "器若山。曾無再用。不如襄陽瓦器。食了更收。向若棄之。便用淨法。又復五天。元無瓷漆。瓷若油合。是淨無",
    "X44n0744_032:0647b06": "疑。其漆器。或時賈客將至西方。及乎南海。皆不用食。良為受膩故也。必若是新。以淨灰洗。令無膩氣。用亦",
    "X44n0744_032:0647b07": "應得。其木器。元非食物。新者一用。故亦無愆。重觸有過。事如律說)其施主家。設食",
    "X44n0744_032:0647b08": "之處。地必牛糞淨塗。各別安小牀座。復須清淨瓨",
    "X44n0744_032:0647b09": "瓮。預多貯水。僧徒既至。解開衣紐。安置淨瓶。即宜",
    "X44n0744_032:0647b10": "看水。若無蟲者。用之濯足。然後各就小牀。停息片",
    "X44n0744_032:0647b11": "時。察其早晚。日既將午。施主白言時至。法眾乃反",
    "X44n0744_032:0647b12": "襵上衣。兩角前繫。下邊右角。壓在腰絛左邊。或屑",
    "X44n0744_032:0647b13": "或土。澡手令淨。或施主授水。或自用軍遲。隨時濟",
    "X44n0744_032:0647b14": "事。重來踞坐。受其器葉。以水略洗。勿使橫流。食前",
    "X44n0744_032:0647b15": "全無呪願之法。施主乃淨洗手足。先於大眾行初。",
    "X44n0744_032:0647b16": "置聖僧供。次乃行食。以奉僧眾。復於行末。安食一",
    "X44n0744_032:0647b17": "盤。以供呵利底母。其行食法。先下薑鹽。薑乃一片",
    "X44n0744_032:0647b18": "兩片。大如指許。鹽則全匕半匕。藉之以葉。其行鹽",
    "X44n0744_032:0647b19": "者。合掌長跪。在上座前。口唱三鉢羅佉哆。上座告",
    "X44n0744_032:0647b20": "曰。平等行食。其授食之人。必須當前並足。恭敬曲",
    "X44n0744_032:0647b21": "身。兩手執器。及以餅果。去手一磔。即須懸放。自餘",
    "X44n0744_032:0647b22": "器食。或一寸二寸。若異此途。理不成受。隨受隨食",
    "X44n0744_032:0647b23": "無勞待遍。次授乾秔米飯。并稠豆臛。澆以熱酥。手",
    "X44n0744_032:0647b24": "攪令和。投諸助味。食用右手。纔可半腹。方行餅果。",
    "X44n0744_032:0647c01": "後行乳酪。及以沙糖。渴飲冷水。無問冬夏。此乃眾",
    "X44n0744_032:0647c02": "僧常食。并設齋供。大略皆爾。然其齋法。意存殷厚。",
    "X44n0744_032:0647c03": "所餘餅飯。盈溢盤盂。酥酪縱橫。隨著皆受。古來相",
    "X44n0744_032:0647c04": "承。設須盈富。若無盈長。不如不設。斯乃施心弘廣。",
    "X44n0744_032:0647c05": "得報還復豐多。無乖理也。必其貧窶。及食罷行[日*親]。",
    "X44n0744_032:0647c06": "隨力所能。既其食了。以片水漱口。咽而不棄。將少",
    "X44n0744_032:0647c07": "水置器。略淨右手。然後方起。欲起之時。須以右手。",
    "X44n0744_032:0647c08": "滿掬取食。持將出外。不簡僧佛之物。聖遣普施眾",
    "X44n0744_032:0647c09": "生。未食前呈。律無成教。又復將食一盤。以上先亡。",
    "X44n0744_032:0647c10": "及餘神鬼。應食之類。緣在鷲山。如經廣說。可將其",
    "X44n0744_032:0647c11": "食。向上座前跪。上座乃以片水灑而呪願曰。",
    "X44n0744_032:0647c12": "　以今所修福　　普霑於鬼趣　　食已免極苦",
    "X44n0744_032:0647c13": "　捨身生樂處　　菩薩之福報　　無盡若虗空",
    "X44n0744_032:0647c14": "　施獲如是果　　增長無休息",
    "X44n0744_032:0647c15": "持將出外。於幽僻處。林叢之下。或在河池之內。以",
    "X44n0744_032:0647c16": "施先亡矣。然後施主授齒木。供淨水。盥漱如法已。",
    "X44n0744_032:0647c17": "僧徒辭別之時。口云所有福業。悉皆隨喜。然後散",
    "X44n0744_032:0647c18": "去。眾僧各各自誦伽他。更無法事。此是西方一塗",
    "X44n0744_032:0647c19": "受供之式(食罷餘殘。施主任將者。則令小兒將去。施貧饑類。隨應食者。與而食之)。或",
    "X44n0744_032:0647c20": "可施主延請同前。於其宅中。形像預設。午時既至。",
    "X44n0744_032:0647c21": "普就尊儀。蹲踞合掌。各自心念。禮敬既訖。食乃同",
    "X44n0744_032:0647c22": "前。或可別令一人在尊像前。長跪合掌。大聲讚佛。",
    "X44n0744_032:0647c23": "唯歎佛德。不雜餘言。施主乃然燈散華。一心虔敬。",
    "X44n0744_032:0647c24": "用磨香泥。以塗僧足。燒香馚馥。尤不別行。皷樂弦",
    "X44n0744_032:0648a01": "歌。隨情供養。方始如前。準次餐食。食罷將其瓶水。",
    "X44n0744_032:0648a02": "遍瀝眾前。上座方為施主略誦陀那伽他。斯乃復",
    "X44n0744_032:0648a03": "是兩塗西方食法。然而西國噉嚼。多與神州不同。",
    "X44n0744_032:0648a04": "但可略據律科。麤陳梗概。然南海十洲。齋供更成",
    "X44n0744_032:0648a05": "殷厚。初日將檳榔一顆。及片子香油。并米屑少許。",
    "X44n0744_032:0648a06": "並悉盛之葉器。安大盤中。自[疊*毛]蓋之。金瓶盛水。當",
    "X44n0744_032:0648a07": "前瀝地。以請眾僧。令於後日中前。塗身澡浴。第二",
    "X44n0744_032:0648a08": "日過午已後。則擊鼓樂。設香華。延請尊儀。棚車輦",
    "X44n0744_032:0648a09": "輿。旛旗映日。法俗雲奔。引至家庭。張施帷蓋。金銅",
    "X44n0744_032:0648a10": "尊像。瑩飾皎然。塗以香泥。置淨盤內。或持香水。虔",
    "X44n0744_032:0648a11": "誠沐浴。拭以香[(畾/(冗-几+互))*毛]。捧入堂中。盛設香燈。方為稱讚。",
    "X44n0744_032:0648a12": "然後上座。為其施主。說陀那伽他。申述功德。方始",
    "X44n0744_032:0648a13": "請僧。出外澡漱。飲沙糖水。多噉檳榔。然後取散。至",
    "X44n0744_032:0648a14": "第三日。禺中入寺。敬白時到。僧洗浴已。引向齋家。",
    "X44n0744_032:0648a15": "重設尊儀。略為澡沐。香華鼓樂。倍於昨晨。所有供",
    "X44n0744_032:0648a16": "養。尊前普列。於像兩邊。各嚴童女。或五或十。或可",
    "X44n0744_032:0648a17": "童子。量時有無。或擎香爐。執金澡鑵。或捧香燈。鮮",
    "X44n0744_032:0648a18": "華白拂。所有粧臺鏡奩之屬。咸悉持來佛前奉獻。",
    "X44n0744_032:0648a19": "問其何意。答是福田。今不奉獻。後寧希報。以理言",
    "X44n0744_032:0648a20": "之。斯亦善事。次請一僧。座前長跪。讚歎佛德。次復",
    "X44n0744_032:0648a21": "別請兩僧。各升佛邊一座。略誦小經半紙一紙。或",
    "X44n0744_032:0648a22": "慶形像。共點佛睛。以求勝福。然後隨便各就一邊",
    "X44n0744_032:0648a23": "反襵袈裟。兩角前繫。澡手就餐。威儀法式。牛糞塗",
    "X44n0744_032:0648a24": "地。觀水濯足。及所餐噉。行食法用。並舉西方大同。",
    "X44n0744_032:0648b01": "然彼多縫淨葉為槃。寬如半席。貯粳米飯。一升二",
    "X44n0744_032:0648b02": "升。亦用為器。受一升二升。擎向僧處。當前授與。次",
    "X44n0744_032:0648b03": "行諸食。有三二十般。此乃貧窶之輩也。若是王家",
    "X44n0744_032:0648b04": "及餘富者。並授銅盤銅椀。及以葉器。大如席許。餚",
    "X44n0744_032:0648b05": "饌飲食。數盈百味。國王乃捨尊貴位。自稱奴僕。與",
    "X44n0744_032:0648b06": "僧授食。虔恭徹到。隨著皆受。更無遮法。若但取足",
    "X44n0744_032:0648b07": "而已。施主心便不快。見其盈溢。方為意滿。粳米飯",
    "X44n0744_032:0648b08": "則四升五升。餅果等。則三盤兩盤。其親屬隣伍之",
    "X44n0744_032:0648b09": "家。咸齎助供。或餅或飯。羮菜非一。然一人殘食。可",
    "X44n0744_032:0648b10": "供三四。若盛設者。十人食由未盡。眾僧亦既食了。",
    "X44n0744_032:0648b11": "盥漱又畢。乃掃除餘食。令地清淨。布以華燈。燒香",
    "X44n0744_032:0648b12": "散馥。持所施物。列在眾前。次行香泥。如梧子許。僧",
    "X44n0744_032:0648b13": "各揩手。令使香潔。次行檳榔。荳蔻糅以丁香龍腦。",
    "X44n0744_032:0648b14": "咀灂能令口香。亦乃消食去癊。其香藥等。皆須淨",
    "X44n0744_032:0648b15": "瓶水洗。以鮮葉裹。授與眾僧。施主至上座前。或就",
    "X44n0744_032:0648b16": "能者。以著觜瓶。水如銅箸。連注不絕。下以盤承。師",
    "X44n0744_032:0648b17": "乃手中執華。承其注水。口誦陀那伽他。初須佛說",
    "X44n0744_032:0648b18": "之頌。後乃通人造。任情多少。量時為度。須稱施主",
    "X44n0744_032:0648b19": "名。願令富樂。復持現福。迴為先亡。後為皇王。資及",
    "X44n0744_032:0648b20": "龍鬼。願國土成熟。人物又安。釋迦聖教。住而莫滅",
    "X44n0744_032:0648b21": "(伽他如上大[日*親]句并取下意應為)。若不然者。既違聖教。不銷所餐。",
    "X44n0744_032:0648b22": "乞餘食法。時有行處。然後行其[日*親]物。或作如意樹",
    "X44n0744_032:0648b23": "以施僧。或造金蓮華以上佛。鮮華齊膝。白[(畾/(冗-几+互))*毛]盈牀。",
    "X44n0744_032:0648b24": "過午或講小經。或時連夜方散。辭別之時。口云娑",
    "X44n0744_032:0648c01": "度。兼唱阿奴謨柂(娑度。即是善哉。阿奴謨柂。此云隨喜)。凡見施他。或",
    "X44n0744_032:0648c02": "見施已。咸同此說。意者前人既呈。隨後慶讚。俱招",
    "X44n0744_032:0648c03": "福利矣。此是南海十洲。一塗受供法式。或初日檳",
    "X44n0744_032:0648c04": "榔請僧。第二日禺中浴像。午時食罷。齊暮講經。斯",
    "X44n0744_032:0648c05": "則處中者所務。或可初日奉齒木以請僧。明日但",
    "X44n0744_032:0648c06": "值設齋而已。或可就僧禮拜。言伸請白。斯乃貧乏",
    "X44n0744_032:0648c07": "之流也。然北方諸胡。覩貨羅。及速利國等。其法復",
    "X44n0744_032:0648c08": "別。施主先呈華蓋。供養制底。大眾旋繞。令唱道師。",
    "X44n0744_032:0648c09": "廣陳呪願。然後方食。斯等雖復事有疎繁。食兼廣",
    "X44n0744_032:0648c10": "略。然而僧徒軌式。護淨手餐。大徒法則。並悉相似。",
    "X44n0744_032:0648c11": "即如東夏齋法。遣疏請僧。雖至明朝不來啟白。準",
    "X44n0744_032:0648c12": "如聖教似不慇懃。必是門徒。須教法式。若行赴供。",
    "X44n0744_032:0648c13": "應將濾羅。僧所用水。並可觀察。既其食了。須嚼齒",
    "X44n0744_032:0648c14": "木。若口有餘膩。即不成齋。雖復餓腹終宵。詎免非",
    "X44n0744_032:0648c15": "時之過。幸可看西方食法。擬議東川。得不乏宜。自",
    "X44n0744_032:0648c16": "然明白。無暇詳述(南海十洲。是南天竺外海中洲也)。",
    "X44n0744_032:0648c17": "又準如律教。若苾芻食了之時。皆須誦特欹拿伽",
    "X44n0744_032:0648c18": "他。隨於靜處。或坐或立。或可經行。先誦小經一紙",
    "X44n0744_032:0648c19": "半紙。次誦伽他。諸以寺舍房宇。布施眾僧。造寺之",
    "X44n0744_032:0648c20": "主。及護寺天神。國主百僚。師僧父母。因緣眷屬。及",
    "X44n0744_032:0648c21": "一切眾生。若先亡者。願生西方。見阿彌陀佛。或生",
    "X44n0744_032:0648c22": "覩史多天。見慈氏尊者。脫徙塵勞。悟無生忍。其現",
    "X44n0744_032:0648c23": "存者。願無病長壽。福智莊嚴。願我自身。無諸障惱。",
    "X44n0744_032:0648c24": "常持淨戒。不犯尸羅。於小罪中。心生大懼。於所犯",
    "X44n0744_032:0649a01": "罪。悉皆發露。盡未來際。不失信心。逢善知識。願生",
    "X44n0744_032:0649a02": "中國。離於人難。常存正見。至求解脫。恒與眾生。作",
    "X44n0744_032:0649a03": "不請之友。即以此福。普施一切。同出有流。證無上",
    "X44n0744_032:0649a04": "果。若於每日。不作如是念誦發願者。是懈怠人。不",
    "X44n0744_032:0649a05": "銷信施。",
    "X44n0744_032:0649a06": "陀婆樹",
    "X44n0744_032:0649a07": "其木甚堅。如紫橿檐木等。此方無也。以彼樹皮。用",
    "X44n0744_032:0649a08": "為染衣。",
    "X44n0744_032:0649a09": "婆荼樹",
    "X44n0744_032:0649a10": "亦作婆陀。如藥犍度中釋。",
    "X44n0744_032:0649a11": "揵陀羅",
    "X44n0744_032:0649a12": "此云香樹。或云乾陀。即是赤色樹。取皮以染衣也。",
    "X44n0744_032:0649a13": "畢鉢",
    "X44n0744_032:0649a14": "畢鉢。如前釋。此應是畢鉢羅。即菩提樹。樹皮染衣。",
    "X44n0744_032:0649a15": "亦作赤色。",
    "X44n0744_032:0649a16": "阿摩勒",
    "X44n0744_032:0649a17": "餘甘樹也。皮葉染衣。色赤帶青。餘如衣犍度中釋。",
    "X44n0744_032:0649a18": "樹根",
    "X44n0744_032:0649a19": "如胡桃根等。及餘一切根。唯除大色根。本草云。胡",
    "X44n0744_032:0649a20": "桃樹皮。染褐色甚奇。",
    "X44n0744_032:0649a21": "茜草",
    "X44n0744_032:0649a22": "茜。與蒨同。倉殿切。音倩。染絳之草。說文云。茅蒐也。",
    "X44n0744_032:0649a23": "本草云。茜草。一名地血。一名茹藘。一名茅蒐。一名",
    "X44n0744_032:0649a24": "蒨葉。似棗葉。而頭尖下濶。三五對生。節間莖葉俱",
    "X44n0744_032:0649b01": "澀。其苗蔓延草木上。根紫赤色。草木疏云。齊人謂",
    "X44n0744_032:0649b02": "之茜。徐州人謂之牛蔓。舊生喬山之谷。今近處皆",
    "X44n0744_032:0649b03": "有之。或圃人作畦種之(藘。音閭)。",
    "X44n0744_032:0649b04": "鹵土",
    "X44n0744_032:0649b05": "鹹土也。若衣垢膩。聽以鹵土。若灰。若土。若牛屎浣",
    "X44n0744_032:0649b06": "之。律攝云。其浣衣法。苾芻不應令客浣衣人。浣洗",
    "X44n0744_032:0649b07": "衣服。恐壞衣故。浣衣之家。亦不應住。可自為灰水。",
    "X44n0744_032:0649b08": "安洗器中。若手若足。徐徐浣濯。若於衣上。被香泥",
    "X44n0744_032:0649b09": "汙。或餘膩物。應用湯水。及灰屑等。浣之。",
    "X44n0744_032:0649b10": "禁滿",
    "X44n0744_032:0649b11": "按此本是器物。但未詳何出。元非梵音。亦非此方",
    "X44n0744_032:0649b12": "之言。疑是胡國之語。應是小釜也。若依字釋者。禁",
    "X44n0744_032:0649b13": "是陳酒之器。長四尺。廣二尺四寸。通局。足高三寸。",
    "X44n0744_032:0649b14": "漆赤。中畫青雲氣。菱苕華為飾。斯其古樣也。",
    "X44n0744_032:0649b15": "染衣法",
    "X44n0744_032:0649b16": "律中諸衣。并一切絛帶之流。皆使染作袈裟色。而",
    "X44n0744_032:0649b17": "畜持之。內法傳云。凡是出家衣服。皆可染作乾陀。",
    "X44n0744_032:0649b18": "或為地黃。黃屑。或復荊蘗黃等。此皆宜以赤土赤",
    "X44n0744_032:0649b19": "石。研汁和之。量色淺深。要而省事。或復單用棗心。",
    "X44n0744_032:0649b20": "或赤土赤石。或棠梨。土紫。一染至破。亦何事求餘。",
    "X44n0744_032:0649b21": "而桑皴青綠。正是遮條。真紫褐色。西方不著。律攝",
    "X44n0744_032:0649b22": "云。其染衣法。先取木皮。洗去塵土。打搥使碎。日曝",
    "X44n0744_032:0649b23": "令乾。三遍煑汁。別安三處。先用初汁。次用第二。後",
    "X44n0744_032:0649b24": "用第三。欲染之時。應取少汁。安於器中。方可捉衣。",
    "X44n0744_032:0649c01": "斟酌少多。令衣遍溼。不應以衣於多汁中。而染其",
    "X44n0744_032:0649c02": "衣。亦不急捩。令衣壞損。既捩去汁。更柔數遍。方曬",
    "X44n0744_032:0649c03": "曝之。曬衣之法。橫繫細繩。衣邊搭上。劈竹夾之。其",
    "X44n0744_032:0649c04": "夾隨意多少。汁流下邊。還翻向上。勿令垂渧。應數",
    "X44n0744_032:0649c05": "數看。若衣重大。應於柴木之上曬之。數數翻轉。新",
    "X44n0744_032:0649c06": "衣應用新樹皮汁。日中曝之。故衣應用舊樹皮汁。",
    "X44n0744_032:0649c07": "陰處而曬。待其乾後。以少水溼。柔色益鮮。好色不",
    "X44n0744_032:0649c08": "脫。若於寺內為染作時。染汁汙地。牛糞塗拭。若石",
    "X44n0744_032:0649c09": "灰地。應須水洗(凡為染汁。不問皮葉。要令熟煑。使汁稠濃。欲染之時。先以溫水。或淡",
    "X44n0744_032:0649c10": "染汁。柔溼其衣。使均。捩乾。柔遍。然後著衣汁中。就器急柔令遍。勿使滯積。其汁須熱。濾滓方染。既其染已",
    "X44n0744_032:0649c11": "捩水[暻-京+恭]乾。或再或三。染令如法)。",
    "X44n0744_032:0649c12": "　　●律藏卷第五十",
    "X44n0744_032:0649c13": "　　○房舍揵度法",
    "X44n0744_032:0649c14": "夫房舍之建立者。乃佛大慈。愍諸弟子。安修道業。",
    "X44n0744_032:0649c15": "福利檀那也。本以情通十方。意存普供。但閻浮提",
    "X44n0744_032:0649c16": "內。所有如來弟子。皆共受用。非若今時。剏得一寺。",
    "X44n0744_032:0649c17": "建得一院。以為己任。遮他客住。縱有老病者至。亦",
    "X44n0744_032:0649c18": "黜門外。不顧慈心。且護寸土。無同法愛。逆和敬道。",
    "X44n0744_032:0649c19": "現違聖教。後招異熟。經律俱有明條。如來金口親",
    "X44n0744_032:0649c20": "說。惟除蘭若杜多。一鉢獨宿嚴藪。隨緣自活。如師",
    "X44n0744_032:0649c21": "子王。遊行為礙者。不預斯例也。然而客至。未常遮",
    "X44n0744_032:0649c22": "遣。由宜寬情接待。方順蘭若本法。凡其造寺比丘。",
    "X44n0744_032:0649c23": "名曰寺主。唯知寺務。所有片事干於眾者。悉白僧",
    "X44n0744_032:0649c24": "伽。眾共聽許。方如事作。曾無私任繫屬一人。故西",
    "X44n0744_032:0650a01": "國伽藍。每至夏初。去前七八日。共分房舍。隨其次",
    "X44n0744_032:0650a02": "第受之。年年此法。夏夏皆爾。是以聖教初流此土。",
    "X44n0744_032:0650a03": "法皆倣彼。及乎末代。人多固己。恁取自情。致失大",
    "X44n0744_032:0650a04": "慈之洪規。深乖六和之恭順者久矣。",
    "X44n0744_032:0650a05": "五人",
    "X44n0744_032:0650a06": "即阿若憍陳如等五比丘也。",
    "X44n0744_032:0650a07": "草[卄/告]",
    "X44n0744_032:0650a08": "[卄/告]。古沃切。音谷。禾皮也。",
    "X44n0744_032:0650a09": "王舍城",
    "X44n0744_032:0650a10": "如初篇中釋。薩婆多論云。此國於十六大國最勝。",
    "X44n0744_032:0650a11": "故名王舍城。又此國。本有惡龍。作種種災害。破人",
    "X44n0744_032:0650a12": "民舍宅。唯王宮舍不壞。故名王舍城。又本此人民",
    "X44n0744_032:0650a13": "饑饉。食狗虵人。種種雜肉。以是故。有諸羅剎惡鬼",
    "X44n0744_032:0650a14": "入國。作諸變異。王即立制。不聽食此。諸不淨肉。兼",
    "X44n0744_032:0650a15": "立種種禮儀法服。王法勝故。故名王舍城。又此國",
    "X44n0744_032:0650a16": "山中。有五百辟支佛。五百仙人。以仙聖多。故名王",
    "X44n0744_032:0650a17": "舍城。又佛在此國。於道樹下。坐師子座。成阿耨多",
    "X44n0744_032:0650a18": "羅三藐三菩提。故此國地神。有大力勢。常護此國",
    "X44n0744_032:0650a19": "主。故令此國強盛。異國歸向是國。故名王舍城。善",
    "X44n0744_032:0650a20": "見律云。劫初時慢他多王。瞿貧陀王。如是聖王為",
    "X44n0744_032:0650a21": "初。於此地立舍宅。故名王舍。又此國。若佛出世時。",
    "X44n0744_032:0650a22": "及轉輪聖王。此地立成國土。若無聖人出世者。此",
    "X44n0744_032:0650a23": "地夜叉為主。此國城邑。人民有八億萬戶。邑外屬",
    "X44n0744_032:0650a24": "王舍城者。有八萬聚落。國土縱廣。三百由旬(西域記云。",
    "X44n0744_032:0650b01": "王舍城外郭已壞。無復遺堵。內城雖毀。基址猶峻。周二十餘里。面有一門)。",
    "X44n0744_032:0650b02": "迦蘭陀竹園",
    "X44n0744_032:0650b03": "迦蘭陀義。如初篇釋。善見律云。竹園者。種竹圍繞。",
    "X44n0744_032:0650b04": "竹高十八肘。四角有樓。兼好門屋。遙望靉靆。猶如",
    "X44n0744_032:0650b05": "黑雲。故名竹園。中本起經云。此園本施外道。國王",
    "X44n0744_032:0650b06": "追悔。欲以奉佛。大鬼將軍。敕夜叉。撾打外道。怖而",
    "X44n0744_032:0650b07": "捨去。後奉佛受之。過去因果經云。諸僧伽藍中。竹",
    "X44n0744_032:0650b08": "園最為其始。法顯傳云。出舊城北。行三百餘步。道",
    "X44n0744_032:0650b09": "西是迦蘭陀竹園精舍。西域記云。山城北門。行一",
    "X44n0744_032:0650b10": "里餘。至迦蘭陀竹園。今有精舍石基甎室。東開其",
    "X44n0744_032:0650b11": "戶。如來在世。多居此中。說法開化。導凡拯俗。今有",
    "X44n0744_032:0650b12": "如來之像。量等如來之身。精舍北行。二百餘步。至",
    "X44n0744_032:0650b13": "迦蘭陀池(亦名曰鷺池)。如來在世。多此說法。水既清澄",
    "X44n0744_032:0650b14": "具八功德。佛涅槃後。枯涸無餘。池西北行。二三里。",
    "X44n0744_032:0650b15": "有窣堵波。高六十餘尺。傍有石柱。高五十餘尺。上",
    "X44n0744_032:0650b16": "作象形。石柱東北不遠。至王舍城。菩薩藏經云。佛",
    "X44n0744_032:0650b17": "告阿難。我今於此竹園中。轉此菩薩藏經。不退轉",
    "X44n0744_032:0650b18": "輪。斷一切眾生疑。阿難。過去諸佛。亦皆於此。虗空",
    "X44n0744_032:0650b19": "地分。說菩薩藏經。阿難。所有貪瞋癡眾生。入此竹",
    "X44n0744_032:0650b20": "園。不發貪瞋癡。眾鳥入者。非時不鳴。洴沙大王。與",
    "X44n0744_032:0650b21": "諸婇女。入此園中。共相娛樂。自覺無欲。諸女亦爾。",
    "X44n0744_032:0650b22": "時王歡喜。每作是念。願世有佛。當以園奉上於佛。",
    "X44n0744_032:0650b23": "佛於中住。我當聞法。何以故。可供養者。應住此園。",
    "X44n0744_032:0650b24": "非五欲人。所應得住。是園無有虺虵。蜈蚣。蚊虻。毒",
    "X44n0744_032:0650c01": "螫。若住其中。無復毒心。亦是竹園。不共功德。",
    "X44n0744_032:0650c03": "四分律名義標釋卷第三十二",
    "X44n0744_032:0650c05": "　　音釋",
    "X44n0744_032:0650c06": "憔悴上音樵下音萃憂患也。",
    "X44n0744_032:0650c07": "暐曄上音委光盛也下音葉光曜也。",
    "X44n0744_032:0650c08": "臛熇郝二音。",
    "X44n0744_032:0650c09": "蘗音栢。",
    "X44n0744_032:0650c10": "皴音親。",
    "X44n0744_032:0650c14": "　　四分律名義標釋卷第三十三目錄",
    "X44n0744_032:0650c15": "毗摩那房象形房牀梐",
    "X44n0744_032:0650c16": "縫[穩-禾+糸]作枕舍[少/兔]牀",
    "X44n0744_032:0650c17": "跋磨草蛇蝎衣架",
    "X44n0744_032:0650c18": "蝙蝠燕鳥櫺子",
    "X44n0744_032:0650c19": "橫槩摩醯陀羅像三臘",
    "X44n0744_032:0650c20": "作棬洗脚處水盆",
    "X44n0744_032:0650c21": "須達多親友尸呵城門",
    "X44n0744_032:0650c22": "僑客祇陀決價",
    "X44n0744_032:0650c23": "跋闍國三親友不禮白衣",
    "X44n0744_032:0650c24": "應禮數歲平地",
    "X44n0744_032:0651a01": "不燥小屋棄虱",
    "X44n0744_032:0651a02": "不串井索浴室",
    "X44n0744_032:0651a03": "香泥汲水桔橰",
    "X44n0744_032:0651a04": "廁屋作杷[戀-心+斗]取",
    "X44n0744_032:0651a05": "注水"
}