{
    "T48n2015_01b:0402b12": "folio_1b 禪源諸詮集都序卷上之二",
    "T48n2015_01b:0402b14": "唐圭峯山沙門宗密述",
    "T48n2015_01b:0402b15": "上來十意理例昭然。但細對詳禪之三宗教",
    "T48n2015_01b:0402b16": "之三種。如經斗稱足定淺深。先敘禪門。後以",
    "T48n2015_01b:0402b17": "教證。禪三宗者。一息妄修心宗。二泯絕無寄",
    "T48n2015_01b:0402b18": "宗。三直顯心性宗。教三種者。一密意依性說",
    "T48n2015_01b:0402b19": "相教。二密意破相顯性教。三顯示真心即性",
    "T48n2015_01b:0402b20": "教。右此三教如次同前三宗相對一一證之。",
    "T48n2015_01b:0402b21": "然後總會為一味。今且先敘禪宗。初息妄修",
    "T48n2015_01b:0402b22": "心宗者。說眾生雖本有佛性。而無始無明覆",
    "T48n2015_01b:0402b23": "之不見故輪迴生死。諸佛已斷妄想故見性",
    "T48n2015_01b:0402b24": "了了。出離生死神通自在。當知凡聖功用不",
    "T48n2015_01b:0402b25": "同。外境內心各有分限。故須依師言教背境",
    "T48n2015_01b:0402b26": "觀心息滅妄念。念盡即覺悟無所不知。如鏡",
    "T48n2015_01b:0402b27": "昏塵。須勤勤拂拭。塵盡明現即無所不照。又",
    "T48n2015_01b:0402b28": "須明解趣入禪境方便。遠離憒鬧住閑靜處。",
    "T48n2015_01b:0402b29": "調身調息跏趺宴默。舌拄上腭心注一境。南",
    "T48n2015_01b:0402c01": "侁北秀保唐宣什等門下。皆此類也。牛頭天",
    "T48n2015_01b:0402c02": "台惠稠求那等。進趣方便迹即大同。見解即",
    "T48n2015_01b:0402c03": "別。二泯絕無寄宗者。說凡聖等法。皆如夢幻",
    "T48n2015_01b:0402c04": "都無所有。本來空寂非今始無。即此達無之",
    "T48n2015_01b:0402c05": "智亦不可得。平等法界無佛。無眾生。法界亦",
    "T48n2015_01b:0402c06": "是假名。心既不有。誰言法界無修不修無佛",
    "T48n2015_01b:0402c07": "不佛。設有一法勝過涅槃。我說亦如夢幻。無",
    "T48n2015_01b:0402c08": "法可拘無佛可作。凡有所作皆是迷妄。如此",
    "T48n2015_01b:0402c09": "了達本來無事。心無所寄方免顛倒。始名解",
    "T48n2015_01b:0402c10": "脫。石頭牛頭下至徑山。皆示此理。便令心行",
    "T48n2015_01b:0402c11": "與此相應。不令滯情於一法上。日久功至塵",
    "T48n2015_01b:0402c12": "習自亡。則於怨親苦樂一切無礙。因此便有。",
    "T48n2015_01b:0402c13": "一類道士儒生閑僧汎參禪理者。皆說此言。",
    "T48n2015_01b:0402c14": "便為臻極不知此宗。不但以此言為法。荷澤",
    "T48n2015_01b:0402c15": "江西天台等門下亦說此理。然非所宗。三直",
    "T48n2015_01b:0402c16": "顯心性宗者。說一切諸法若有若空皆唯真",
    "T48n2015_01b:0402c17": "性。真性無相無為。體非一切。謂非凡非聖非",
    "T48n2015_01b:0402c18": "因非果非善非惡等。然即體之用而能造作",
    "T48n2015_01b:0402c19": "種種。謂能凡能聖現色現相等。於中指示心",
    "T48n2015_01b:0402c20": "性。復有二類。一云。即今能語言動作貪嗔慈",
    "T48n2015_01b:0402c21": "忍造善惡受苦樂等。即汝佛性。即此本來是",
    "T48n2015_01b:0402c22": "佛。除此無別佛也。了此天真自然。故不可起",
    "T48n2015_01b:0402c23": "心修道。道即是心。不可將心還修於心。惡亦",
    "T48n2015_01b:0402c24": "是心。不可將心還斷於心。不斷不修任運自",
    "T48n2015_01b:0402c25": "在。方名解脫。性如虛空不增不減。何假添補。",
    "T48n2015_01b:0402c26": "但隨時隨處息業。養神聖胎增長。顯發自然",
    "T48n2015_01b:0402c27": "神妙。此即是為真悟真修真證也。二云諸法",
    "T48n2015_01b:0402c28": "如夢。諸聖同說。故妄念本寂塵境本空。空寂",
    "T48n2015_01b:0402c29": "之心靈知不昧。即此空寂之知。是汝真性。任",
    "T48n2015_01b:0403a01": "迷任悟心本自知。不藉緣生不因境起。知之",
    "T48n2015_01b:0403a02": "一字眾妙之門。由無始迷之故。妄執身心為",
    "T48n2015_01b:0403a03": "我起貪嗔等念。若得善友開示。頓悟空寂之",
    "T48n2015_01b:0403a04": "知。知且無念無形。誰為我相人相。覺諸相空",
    "T48n2015_01b:0403a05": "心自無念。念起即覺。覺之即無修行妙門唯",
    "T48n2015_01b:0403a06": "在此也。故雖備修萬行。唯以無念為宗。但得",
    "T48n2015_01b:0403a07": "無念知見。則愛惡自然淡泊。悲智自然增明。",
    "T48n2015_01b:0403a08": "罪業自然斷除。功行自然增進。既了諸相非",
    "T48n2015_01b:0403a09": "相。自然無修之修。煩惱盡時生死即絕。生滅",
    "T48n2015_01b:0403a10": "滅已。寂照現前應用無窮。名之為佛。然此兩",
    "T48n2015_01b:0403a11": "家皆會相歸性。故同一宗。然上三宗中。復有",
    "T48n2015_01b:0403a12": "遵教慢教。隨相毀相。拒外難之門戶。接外眾",
    "T48n2015_01b:0403a13": "之善巧。教弟子之儀軌。種種不同。皆是二利",
    "T48n2015_01b:0403a14": "行門各隨其便。亦無所失。但所宗之理即不",
    "T48n2015_01b:0403a15": "合有二。故須約佛和會也。次下判佛教總為",
    "T48n2015_01b:0403a16": "三種者。一密意依性說相教佛見三界六道悉是真性之相。但是眾",
    "T48n2015_01b:0403a17": "生迷性而起。無別自體。故云依性。然根鈍者卒難開悟。故且隨他所見境相說法漸度。故云說相說。未彰顯故云",
    "T48n2015_01b:0403a18": "密意也此一教中自有三類。一人天因果教。說善",
    "T48n2015_01b:0403a19": "惡業報令知因果不差。懼三途苦求人天樂。",
    "T48n2015_01b:0403a20": "修施戒禪定等一切善行。得生人道天道乃",
    "T48n2015_01b:0403a21": "至色界無色界。此名人天教。二說斷惑滅苦",
    "T48n2015_01b:0403a22": "樂教。說三界不安皆如火宅之苦。令斷業惑",
    "T48n2015_01b:0403a23": "之集。修道證滅以隨機故。所說法數一向差",
    "T48n2015_01b:0403a24": "別。以揀邪正。以辨凡聖。以分忻厭。以明因",
    "T48n2015_01b:0403a25": "果。說眾生五蘊都無我主。俱是形骸之色。思",
    "T48n2015_01b:0403a26": "慮之心。從無始來因緣力故。念念生滅相續",
    "T48n2015_01b:0403a27": "無窮。如水涓涓。如燈焰焰。身心假合似一",
    "T48n2015_01b:0403a28": "似常。凡愚不覺執之為我。寶此我故即起貪",
    "T48n2015_01b:0403a29": "貪名利榮我嗔嗔違情境恐侵損我癡觸向錯解非理計校等三毒。三毒",
    "T48n2015_01b:0403b01": "擊於意識。發動身口造一切業。業成難逃",
    "T48n2015_01b:0403b02": "影隨形響應聲故受五道苦樂等身此是別業所感三界勝劣",
    "T48n2015_01b:0403b03": "等處所居處此是共業所感於所受身還執為我。還起",
    "T48n2015_01b:0403b04": "貪等造業受報。身則生老病死。死而還生。界",
    "T48n2015_01b:0403b05": "則成住壞空。空而復成。劫劫生生輪迴不絕。",
    "T48n2015_01b:0403b06": "無始無終如級井輪。都由不了此身本不是",
    "T48n2015_01b:0403b07": "我此上皆是前人天教中世界因果也。前但令厭下忻上。未說三界皆可厭患。又未破我。今具說之。即",
    "T48n2015_01b:0403b08": "苦集二諦也。下破我執令修滅道二諦。明出世因果。故名四諦教不是我者。此身本",
    "T48n2015_01b:0403b09": "因色心和合為相。今推尋分析。色有地水火",
    "T48n2015_01b:0403b10": "風之四類。心有受領納好惡之事想取像行造作一切識",
    "T48n2015_01b:0403b11": "一一了別之四類此四與色都名五蘊若皆是我。即成八我。況",
    "T48n2015_01b:0403b12": "色中復有三百六十段骨。段段各別皮毛筋",
    "T48n2015_01b:0403b13": "肉肝心肺腎各不相是皮不是毛等諸心數等亦各",
    "T48n2015_01b:0403b14": "不同。見不是聞。喜不是怒。既有此眾多之物。",
    "T48n2015_01b:0403b15": "不知定取何者為我。若皆是我。我即百千一",
    "T48n2015_01b:0403b16": "身之中多主紛亂。離此之外復無別法。翻覆",
    "T48n2015_01b:0403b17": "推我皆不可得。便悟此身心等俱是眾緣似",
    "T48n2015_01b:0403b18": "和合相元非一體。似我人相元非我人。為誰",
    "T48n2015_01b:0403b19": "貪嗔。為誰殺盜。誰修戒施。誰生人天知苦集也遂",
    "T48n2015_01b:0403b20": "不滯心於三界有漏善惡斷集諦也但修無我觀智",
    "T48n2015_01b:0403b21": "道諦以斷貪等止息諸業。證得我空真如。得",
    "T48n2015_01b:0403b22": "須陀洹果。乃至滅盡患累得阿羅漢果滅諦",
    "T48n2015_01b:0403b23": "灰身滅智永離諸苦諸阿含等六百一十八卷經。婆沙俱舍等六百九十八卷",
    "T48n2015_01b:0403b24": "論。皆唯說此小乘及前人天因果。部帙雖多理不出此也三將識破境教說前所說境相。",
    "T48n2015_01b:0403b25": "若起若滅。非唯無我。亦無如上等法。但是情識虛妄變起。故云將識破境也說上生滅等",
    "T48n2015_01b:0403b26": "法不關真如。但各是眾生無始已來法爾有八",
    "T48n2015_01b:0403b27": "種識。於中第八藏識。是其根本。頓變根身器",
    "T48n2015_01b:0403b28": "界種子。轉生七識。各能變現自分所緣眼緣色。乃至七",
    "T48n2015_01b:0403c01": "緣八見。八緣根種器界此八識外都無實法。問如何變耶。",
    "T48n2015_01b:0403c02": "答我法分別熏習力故。諸識生時變似我法。",
    "T48n2015_01b:0403c03": "六七二識無明覆故。緣此執為實我實法。如",
    "T48n2015_01b:0403c04": "患病重心昏見異色人物夢夢相所見可知者。患夢力故。心似種",
    "T48n2015_01b:0403c05": "種外境相現。夢時執為實有外物。寤來方知",
    "T48n2015_01b:0403c06": "唯夢所變。我此身相及於外境。亦復如是。唯",
    "T48n2015_01b:0403c07": "識所變。迷故執有我及諸境。既悟本無我法",
    "T48n2015_01b:0403c08": "唯有心識。遂依此二空之智。修唯識觀及六",
    "T48n2015_01b:0403c09": "度四攝等行。漸漸伏斷煩惱所知二障。證二",
    "T48n2015_01b:0403c10": "空所顯真如。十地圓滿。轉八識成四智菩提",
    "T48n2015_01b:0403c11": "也。真如障盡。成法性身大涅槃也。解深密等",
    "T48n2015_01b:0403c12": "數十本經。瑜伽唯識數百卷論。所說之理。不",
    "T48n2015_01b:0403c13": "出此也。此上三類都為第一密意依性說相",
    "T48n2015_01b:0403c14": "教。然唯第三將識破境教。與禪門息妄修心",
    "T48n2015_01b:0403c15": "宗而相扶會。以知外境皆空故不修外境事",
    "T48n2015_01b:0403c16": "相。唯息妄修心也。息妄者。息我法之妄。修心",
    "T48n2015_01b:0403c17": "者。修唯識之心。故同唯識之教。既與佛同。如",
    "T48n2015_01b:0403c18": "何毀他漸門息妄看淨時時拂拭凝心住心專",
    "T48n2015_01b:0403c19": "注一境及跏趺調身調息等也。此等種種方",
    "T48n2015_01b:0403c20": "便。悉是佛所勸讚。淨名云。不必坐不必不坐。",
    "T48n2015_01b:0403c21": "坐與不坐任逐機宜。凝心運心各量習性。當",
    "T48n2015_01b:0403c22": "高宗大帝乃至玄宗朝時。圓頓本宗未行北",
    "T48n2015_01b:0403c23": "地。唯神秀禪師大揚漸教。為二京法主三帝",
    "T48n2015_01b:0403c24": "門師。全稱達摩之宗。又不顯即佛之旨。曹",
    "T48n2015_01b:0403c25": "溪荷澤。恐圓宗滅絕。遂呵毀住心伏心等事。",
    "T48n2015_01b:0403c26": "但是除病。非除法也。況此之方便本是五祖",
    "T48n2015_01b:0403c27": "大師教授。各皆印可為一方師。達摩以壁觀",
    "T48n2015_01b:0403c28": "教人安心。外止諸緣內心無喘。心如牆壁可",
    "T48n2015_01b:0403c29": "以入道。豈不正是坐禪之法。又廬山遠公與",
    "T48n2015_01b:0404a01": "佛陀耶舍二梵僧所譯達摩禪經兩卷。具明",
    "T48n2015_01b:0404a02": "坐禪門戶漸次方便。與天台及佚秀門下意",
    "T48n2015_01b:0404a03": "趣無殊。故四祖數十年中脇不至席。即知了",
    "T48n2015_01b:0404a04": "與不了之宗。各由見解深淺。不以調與不調",
    "T48n2015_01b:0404a05": "之行而定法義。偏圓但自隨病對治。不須讚",
    "T48n2015_01b:0404a06": "此毀彼此注通前敘。有人問難余云。何以勸坐禪者。余今以此答也二密意破",
    "T48n2015_01b:0404a07": "相顯性教據真實了義。即妄執本空更無可破。無漏諸法本是真性。隨緣妙用永不斷絕。又不應",
    "T48n2015_01b:0404a08": "破。但為一類眾生執虛妄相障真實性難得玄悟。故佛且不揀善惡垢淨性相一切呵破。以真性及妙用不無。而且",
    "T48n2015_01b:0404a09": "云無。故云密意。又意在顯性。語乃破相。意不形於言中。故云密也說前教中所變",
    "T48n2015_01b:0404a10": "之境既皆虛妄。能變之識豈獨真實。心境互",
    "T48n2015_01b:0404a11": "依空而似有故也。且心不孤起。託境方生。境",
    "T48n2015_01b:0404a12": "不自生。由心故現。心空即境謝。境滅即心空。",
    "T48n2015_01b:0404a13": "未有無境之心。曾無無心之境。如夢見物似",
    "T48n2015_01b:0404a14": "能見所見之殊。其實同一虛妄都無所有。諸",
    "T48n2015_01b:0404a15": "識諸境亦復如是。以皆假託眾緣無自性故。",
    "T48n2015_01b:0404a16": "未曾有一法不從因緣生。是故一切法無不是",
    "T48n2015_01b:0404a17": "空者。凡所有相皆是虛妄。是故空中無色。",
    "T48n2015_01b:0404a18": "無眼耳鼻舌身意。無十八界。無十二因緣。",
    "T48n2015_01b:0404a19": "無四諦。無智。亦無得。無業。無報。無修。無",
    "T48n2015_01b:0404a20": "證。生死涅槃平等如幻。但以不住一切無執",
    "T48n2015_01b:0404a21": "無著而為道行。諸部般若千餘卷經。及中百",
    "T48n2015_01b:0404a22": "門等。三論廣百論等。皆說此也智度論百卷。亦說此理。但論主",
    "T48n2015_01b:0404a23": "通達不執。故該收大小乘法相㳷同後一真性宗此教與禪門泯絕無寄宗",
    "T48n2015_01b:0404a24": "全同。既同世尊所說菩薩所弘。云何漸門禪",
    "T48n2015_01b:0404a25": "主及講習之徒。每聞此說。即謗云。撥無因果。",
    "T48n2015_01b:0404a26": "佛自云。無業無報。豈邪見乎。若云佛說此言",
    "T48n2015_01b:0404a27": "自有深意者。豈禪門此說無深意耶。若云我",
    "T48n2015_01b:0404a28": "曾推徵覺無深意者。自是汝遇不解之流。但",
    "T48n2015_01b:0404a29": "可嫌人。豈可斥法。此上一教據佛本意雖不",
    "T48n2015_01b:0404b01": "相違。然後學所傳多執文迷旨。或各執一見",
    "T48n2015_01b:0404b02": "彼此相非。或二皆泛信渾沌不曉。故龍樹提",
    "T48n2015_01b:0404b03": "婆等菩薩。依破相教廣說空義。破其執有令",
    "T48n2015_01b:0404b04": "洞然解於真空。真空者是不違有之空也。無",
    "T48n2015_01b:0404b05": "著天親等菩薩。依唯識教廣說名相。分析性",
    "T48n2015_01b:0404b06": "相不同染淨各別。破其執空令歷然解於妙",
    "T48n2015_01b:0404b07": "有。妙有者是不違空之有也。雖各述一義而",
    "T48n2015_01b:0404b08": "舉體圓具。故無違也。問若爾何故已後有清",
    "T48n2015_01b:0404b09": "辨護法等諸論師互相破耶。答此乃是相成。",
    "T48n2015_01b:0404b10": "不是相破。何者。以末學人根器漸鈍互執空",
    "T48n2015_01b:0404b11": "有故。清辨等破定有之相。令盡徹至畢竟真",
    "T48n2015_01b:0404b12": "空。方乃成彼緣起妙有。護法等破斷滅偏空",
    "T48n2015_01b:0404b13": "意存妙有。妙有存故。方乃是彼無性真空。文",
    "T48n2015_01b:0404b14": "即相破。意即相成敘前疑南北禪門相競今於此決也由妙有真空",
    "T48n2015_01b:0404b15": "有二義故。一極相違義。謂互相害全奪永盡。",
    "T48n2015_01b:0404b16": "二極相順義。謂冥合一相舉體全攝。若不相",
    "T48n2015_01b:0404b17": "奪全盡無。以舉體全收故極相違方極順也。",
    "T48n2015_01b:0404b18": "龍樹無著等就極順門故相成。清辨護法等",
    "T48n2015_01b:0404b19": "據極違門故相破。違順自在成破無礙。即於",
    "T48n2015_01b:0404b20": "諸法無不和會耳。哀哉此方兩宗後學經論",
    "T48n2015_01b:0404b21": "之者。相非相斥不異仇讐。何時得證無生法",
    "T48n2015_01b:0404b22": "忍。今頓漸禪者亦復如是。努力通鑒勿偏局",
    "T48n2015_01b:0404b23": "也。問西域先賢相破。既是相成。豈可此方相",
    "T48n2015_01b:0404b24": "非便成相嫉。答如人飲水冷暖自知。各各觀",
    "T48n2015_01b:0404b25": "心各各察念。留藥防病不為健人。立法防奸",
    "T48n2015_01b:0404b26": "不為賢士。三顯示真心即性教直指自心即是真性。不約事相而示。",
    "T48n2015_01b:0404b27": "亦不約心相而示。故云即性。不是方便隱密之意。故云顯示也此教說一切眾生",
    "T48n2015_01b:0404b28": "皆有空寂真心。無始本來性自清淨不因斷惑成淨。故云性",
    "T48n2015_01b:0404b29": "淨。寶性論云。清淨有二。一自性清淨。二離垢清淨。勝鬘云。自性清淨心難可了知。此心為煩惱所染。亦難可了",
    "T48n2015_01b:0404c01": "知。釋云。此心超出前空有二宗之理。故難可了知也明明不昧了了常知下引",
    "T48n2015_01b:0404c02": "佛說盡未來際常住不滅。名為佛性。亦名如來",
    "T48n2015_01b:0404c03": "藏。亦名心地達摩所傳是此心也從無始際妄想翳之。不",
    "T48n2015_01b:0404c04": "自證得耽著生死。大覺慜之出現於世。為說",
    "T48n2015_01b:0404c05": "生死等法一切皆空。開示此心全同諸佛。如",
    "T48n2015_01b:0404c06": "華嚴經出現品云。佛子。無一眾生而不具有",
    "T48n2015_01b:0404c07": "如來智慧。俱以妄想執著而不證得。若離妄",
    "T48n2015_01b:0404c08": "想。一切智。自然智。無礙智。即得現前譬如有",
    "T48n2015_01b:0404c09": "大經卷喻佛智慧量等三千大千世界智體無邊廓周法界書寫",
    "T48n2015_01b:0404c10": "三千大千世界中事一切皆盡喻體上本有恒沙功德恒沙妙用",
    "T48n2015_01b:0404c11": "也。此大經卷。雖復量等大千世界。而全住在",
    "T48n2015_01b:0404c12": "一微塵中喻佛智。全在眾生身中圓滿具足也如一微塵舉一眾生為例一切",
    "T48n2015_01b:0404c13": "微塵皆亦如是。時有一人。智慧明達喻世尊也具足",
    "T48n2015_01b:0404c14": "成就清淨天眼。見此經卷在微塵內天眼力隔障見色。喻",
    "T48n2015_01b:0404c15": "佛眼力隔煩惱見佛智也於諸眾生無少利益喻迷時都不得其用。與無不別",
    "T48n2015_01b:0404c16": "即起方便破彼微塵喻說法除障出此大經卷。令諸",
    "T48n2015_01b:0404c17": "眾生普得饒益云云乃至如來智慧亦復如是。無量",
    "T48n2015_01b:0404c18": "無礙普能利益一切眾生合書寫三千世界事具足在於眾",
    "T48n2015_01b:0404c19": "生身中合微塵中但諸凡愚妄想執著。不知不覺",
    "T48n2015_01b:0404c20": "不得利益。爾時如來以無障礙清淨智眼。普",
    "T48n2015_01b:0404c21": "觀法界一切眾生。而作是言。奇哉奇哉。此諸",
    "T48n2015_01b:0404c22": "眾生。云何具有如來智慧。愚癡迷惑不知不",
    "T48n2015_01b:0404c23": "見。我當教以聖道。令其永離妄想執著。自於",
    "T48n2015_01b:0404c24": "身中得見如來廣大智慧與佛無異。即教彼",
    "T48n2015_01b:0404c25": "眾生修習聖道六波羅蜜三十七道品等令離妄想。離妄想已",
    "T48n2015_01b:0404c26": "證得如來無量智慧利益安樂一切眾生。問",
    "T48n2015_01b:0404c27": "上既云性自了了常知。何須諸佛開示。答此",
    "T48n2015_01b:0404c28": "言知者。不是證知。意說真性不同虛空木石。",
    "T48n2015_01b:0405a01": "故云知也。非如緣境分別之識。非如照體了",
    "T48n2015_01b:0405a02": "達之智。直是一真如之性。自然常知。故馬鳴",
    "T48n2015_01b:0405a03": "菩薩云。真如者自體真實識知。華嚴迴向品",
    "T48n2015_01b:0405a04": "亦云。真如照明為性。又據問明品說。知與智",
    "T48n2015_01b:0405a05": "異。智局於聖不通於凡。知即凡聖皆有。通於",
    "T48n2015_01b:0405a06": "理智。故覺首等九菩薩問文殊師利言。云何",
    "T48n2015_01b:0405a07": "佛境界智證悟之智云何佛境界知本有真心文殊答智",
    "T48n2015_01b:0405a08": "云。諸佛智自在三世無所礙過去未來現在事。無不了達。故自在",
    "T48n2015_01b:0405a09": "無礙答知云。非識所能識不可識識者。以識屬分別。分別即非真知。真知唯無",
    "T48n2015_01b:0405a10": "念。方見也亦非心境界不可以智知。謂若以智證之。即屬所證之境。真知非境界。故不可以",
    "T48n2015_01b:0405a11": "智證。瞥起照心。即非真知也。故經云。自心取自心。非幻成幻法。論云。心不見心。荷澤大師云。擬心即差。故北宗",
    "T48n2015_01b:0405a12": "看心是失真旨。心若可看。即是境界。故此云非心境界其性本清淨不待離垢惑方淨。不待",
    "T48n2015_01b:0405a13": "斷疑濁方清。故云本清淨也。就寶性論中。即揀非離垢之淨。是彼性淨。故云。其性本清淨開示諸",
    "T48n2015_01b:0405a14": "群生既云。本淨不待斷障。即知群生本來皆有。但以惑翳而不自悟。故佛開示皆令悟入。即法華中開示",
    "T48n2015_01b:0405a15": "悟入佛之知見。如上所引。佛本出世只為此事也。彼云。使得清淨者。即寶性中離垢清淨也。此心雖自性清",
    "T48n2015_01b:0405a16": "淨。終須悟修方得性相圓淨。故數十本經論。皆說二種清淨二種解脫。今時學淺之人。或只知離垢清淨。離垢淨",
    "T48n2015_01b:0405a17": "解脫。故毀禪門即心即佛。或只知自性清淨。性淨解脫。故輕於教相。斥於持律。坐禪調伏等行不知必須頓悟自",
    "T48n2015_01b:0405a18": "性清淨性自解脫。漸修令得離垢清淨。離障解脫。成圓滿清淨究竟解脫。若身若心無所壅滯。同釋迦佛也。",
    "T48n2015_01b:0405a19": "寶藏論亦云。知有有壞。知無無敗此皆能知有無之智真",
    "T48n2015_01b:0405a20": "知之知。有無不計既不計有無即自性無分別之知如是開示靈",
    "T48n2015_01b:0405a21": "知之心。即是真性與佛無異。故顯示真心即",
    "T48n2015_01b:0405a22": "性教也。華嚴密嚴圓覺佛頂勝鬘如來藏法",
    "T48n2015_01b:0405a23": "華涅槃等四十餘部經。寶性佛性起信十地",
    "T48n2015_01b:0405a24": "法界涅槃等十五部論。雖或頓或漸不同。據",
    "T48n2015_01b:0405a25": "所顯法體皆屬此教。全同禪門第三直顯心",
    "T48n2015_01b:0405a26": "性之宗。既馬鳴標心為本源。文殊揀知為真",
    "T48n2015_01b:0405a27": "體。如何破相之黨。但云寂滅不許真知。說",
    "T48n2015_01b:0405b01": "相之家。執凡異聖不許即佛。今約佛教判",
    "T48n2015_01b:0405b02": "定正為斯人。故前敘西域傳心多兼經論無",
    "T48n2015_01b:0405b03": "二途也。但以此方迷心執文以名為體故。達",
    "T48n2015_01b:0405b04": "摩善巧揀文傳心。標舉其名心是名也默示其體知是",
    "T48n2015_01b:0405b05": "心也喻以壁觀如上所敘令絕諸緣。問諸緣絕時有",
    "T48n2015_01b:0405b06": "斷滅否。答雖絕諸念亦不斷滅。問以何證驗",
    "T48n2015_01b:0405b07": "云不斷滅。答了了自知言不可及。師即印云。",
    "T48n2015_01b:0405b08": "只此是自性清淨心。更勿疑也。若所答不契。",
    "T48n2015_01b:0405b09": "即但遮諸非更令觀察。畢竟不與他先言知",
    "T48n2015_01b:0405b10": "字。直待自悟方驗實。是親證其體。然後印",
    "T48n2015_01b:0405b11": "之令絕餘疑。故云。默傳心印。所言默者。唯默",
    "T48n2015_01b:0405b12": "知字。非總不言。六代相傳皆如此也。至荷澤",
    "T48n2015_01b:0405b13": "時他宗競播。欲求默契不遇機緣。又思惟達",
    "T48n2015_01b:0405b14": "摩懸絲之記達摩云。我法第六代後。命如懸絲恐宗旨滅絕。遂",
    "T48n2015_01b:0405b15": "明言知之一字眾妙之門。任學者悟之淺深。",
    "T48n2015_01b:0405b16": "且務圖宗教不斷。亦是此國大法運數所至。",
    "T48n2015_01b:0405b17": "一類道俗合得普聞故感應如是。其默傳者",
    "T48n2015_01b:0405b18": "餘人不知。故以袈裟為信。其顯傳者學徒易",
    "T48n2015_01b:0405b19": "辨。但以言說除疑。況既形言足可引經論等",
    "T48n2015_01b:0405b20": "為證前敘外難云。今時傳法者說密語否。今以此答也。法是達摩之法。故聞者淺深皆益。但昔密而",
    "T48n2015_01b:0405b21": "今顯。故不名密語。豈可名別法亦別耶問悟此心已如何修之。還依",
    "T48n2015_01b:0405b22": "初說相教中令坐禪否。答此有二意。謂昏沈",
    "T48n2015_01b:0405b23": "厚重難可策發。掉舉猛利不可抑伏。貪嗔熾",
    "T48n2015_01b:0405b24": "盛觸境難制者。即用前教中種種方便隨病",
    "T48n2015_01b:0405b25": "調伏。若煩惱微溥慧解明利。即依本宗本教",
    "T48n2015_01b:0405b26": "一行三昧。如起信云。若修止者。住於靜處端",
    "T48n2015_01b:0405b27": "身正意不依氣息形色。乃至唯心無外境界。",
    "T48n2015_01b:0405b28": "金剛三昧經云。禪即是動不動不禪是無生",
    "T48n2015_01b:0405b29": "禪。法句經云。若學諸三昧。是動非坐禪。心隨",
    "T48n2015_01b:0405c01": "境界流。云何名為定。淨名云。不起滅定現諸",
    "T48n2015_01b:0405c02": "威儀行住坐臥不於三界現身意。是為宴坐。佛所",
    "T48n2015_01b:0405c03": "印身。據此即以答。三界空花四生夢寐。依",
    "T48n2015_01b:0405c04": "體起行修而無修。尚不住佛不住心。誰論上",
    "T48n2015_01b:0405c05": "界下界前敘難云。據教須引上界定者。以管窺天但執權宗之說。見此了教理應懷慚而退然此",
    "T48n2015_01b:0405c06": "教中以一真心性對染淨諸法。全揀全收。全",
    "T48n2015_01b:0405c07": "揀者。如上所說。俱剋體直指靈知。即是心",
    "T48n2015_01b:0405c08": "性。餘皆虛妄。故云。非識所識。非心境等。乃",
    "T48n2015_01b:0405c09": "至非性非相。非佛非眾生離四句絕百非也。",
    "T48n2015_01b:0405c10": "全收者。染淨諸法無不是心。心迷故妄起惑",
    "T48n2015_01b:0405c11": "業。乃至四生六道雜穢國界。心悟故從體起",
    "T48n2015_01b:0405c12": "用。四等六度乃至四辨十力妙身淨剎。無所",
    "T48n2015_01b:0405c13": "不現。既是此心現起諸法。諸法全即真心。如",
    "T48n2015_01b:0405c14": "人夢所現事。事事皆人。如金作器。器器皆",
    "T48n2015_01b:0405c15": "金。如鏡現影。影影皆鏡夢對妄想業報。器喻修行。影喻應化故華",
    "T48n2015_01b:0405c16": "嚴云。知一切法即心自性。成就慧身不由他",
    "T48n2015_01b:0405c17": "悟。起信論云。三界虛偽唯心所作。離心則無",
    "T48n2015_01b:0405c18": "六塵境界。乃至一切分別。即分別自心。心不",
    "T48n2015_01b:0405c19": "見心。無相可得。故一切法如鏡中相。楞伽云。",
    "T48n2015_01b:0405c20": "寂滅者名為一心。一心者名如來藏。能遍興",
    "T48n2015_01b:0405c21": "造一切趣生。造善造惡受苦受樂。與因俱故",
    "T48n2015_01b:0405c22": "知一切無非心也。全揀門攝前第二破相教。",
    "T48n2015_01b:0405c23": "全收門攝前第一說相教。將前望此。此則逈",
    "T48n2015_01b:0405c24": "異於前。將此攝前。前則全同於此。深必該",
    "T48n2015_01b:0405c25": "淺。淺不至深。深者直顯出真心之體。方於中",
    "T48n2015_01b:0405c26": "揀一切收一切也。如是收揀自在性相無礙。",
    "T48n2015_01b:0405c27": "方能於一切法悉無所住。唯此名為了義。更",
    "T48n2015_01b:0405c28": "有心性同異頓漸違妨。及所排諸家言教部",
    "T48n2015_01b:0405c29": "帙次第。述作大意悉在下卷。",
    "T48n2015_01b:0406a01": "禪源諸詮集都序卷上之二"
}