{
    "X62n1185_001:0365c12": " 聖祖仁皇帝聖製五燈全書序(三集文)",
    "X62n1185_001:0365c14": "朕惟天生蒸民。厥有恒性。迨物交私蔽以後。遂不能",
    "X62n1185_001:0365c15": "有善而無惡。故操治世之權者。必兢兢以勸善懲惡",
    "X62n1185_001:0365c16": "為先務焉。大易著閑邪存誠之義。尚書明福善禍淫",
    "X62n1185_001:0365c17": "之旨。皆所以啟牖下民。使之回心嚮道。而勿即於匪",
    "X62n1185_001:0365c18": "彝也。間嘗流覽釋氏之書。立教雖主於空寂。而其戒",
    "X62n1185_001:0365c19": "欺去妄。蠲忿窒欲。亦與勸善懲惡之道蓋無殊旨焉。",
    "X62n1185_001:0365c20": "自宗門教興。曹溪而下。五派迭衍。各有撰述。宋景德",
    "X62n1185_001:0365c21": "以後。裒集為傳燈諸錄。嗣是又舉挈要領。彚成一編。",
    "X62n1185_001:0365c22": "是為五燈會元。洎乎本朝沙門海寬。念其支派繁衍。",
    "X62n1185_001:0365c23": "自宋金元明數百年來。傳述闕然。乃著纘續一書。今",
    "X62n1185_001:0365c24": "聖感寺僧超永。復慮譜牒漸棼。聞見不一。用是旁搜",
    "X62n1185_001:0366a01": "博考。折衷於二編。而參訂之。刪其繁蕪。增所未備。以",
    "X62n1185_001:0366a02": "成全書。其用心也。可謂勤矣。至於簡牘所載。互相印",
    "X62n1185_001:0366a03": "證之語。罕譬曲喻。為說甚夥。而其大指要歸。亦惟欲",
    "X62n1185_001:0366a04": "祛迷惑。以復性真。不越乎閑邪存誠。牖人為善之意。",
    "X62n1185_001:0366a05": "匪僅有裨於禪宗教旨而已也。故為之序。",
    "X62n1185_001:0366a09": " 世宗憲皇帝御選語錄卷十三序文",
    "X62n1185_001:0366a11": "達摩未到梁土以前。北則什公弟子。講譯經文。南則",
    "X62n1185_001:0366a12": "蓮社諸賢。精修淨土。迨後直指心傳。輝映震旦。宗門",
    "X62n1185_001:0366a13": "每以教典為尋文解義。淨土為著相菩提。置而勿論。",
    "X62n1185_001:0366a14": "不知不覺。話成兩撅。朕於肇法師語錄序。已詳言宗",
    "X62n1185_001:0366a15": "教之合一矣。至於淨土之旨。又豈有二。這個如摩尼",
    "X62n1185_001:0366a16": "珠。面面皆圓。如寶絲網。重重交映。如大圓鏡。萬有虗",
    "X62n1185_001:0366a17": "空不得而出。如大火聚。萬有虗空不得而入。誠乃不",
    "X62n1185_001:0366a18": "無不有。無欠無餘。果能了悟。則終日喫飯。不曾嚼著",
    "X62n1185_001:0366a19": "一粒米。終日著衣。不曾掛著一條絲。然則終日念佛。",
    "X62n1185_001:0366a20": "豈有為念佛所罣礙哉。如猶不能了悟。則色空明暗。",
    "X62n1185_001:0366a21": "受想行識。盡是一場大夢。又何必但許人惡夢。而不",
    "X62n1185_001:0366a22": "許人善夢也。曹溪十一傳。而至永明壽禪師。始以淨",
    "X62n1185_001:0366a23": "土提持後學。而長蘆北磵諸人。亦作淨土章句。及明",
    "X62n1185_001:0366a24": "蓮池大師。專以此為家法。倡導於浙之雲棲。其所著",
    "X62n1185_001:0366b01": "雲棲法彚一書。於本分雖非徹底圓通之論。然而已",
    "X62n1185_001:0366b02": "皆正知正見之說。朕欲表是淨土一門。使學人宴坐",
    "X62n1185_001:0366b03": "水月道場。不致歧而視之誤謗般若。故擇其言之融",
    "X62n1185_001:0366b04": "會貫通者。刊為外集。以示後世。如學人宗旨不明。即",
    "X62n1185_001:0366b05": "將南無阿彌陀佛一句。作無義味語。一念萬年。與之",
    "X62n1185_001:0366b06": "抵對。自然摸著鼻孔。如其已得正悟。則丈六金身。是",
    "X62n1185_001:0366b07": "一莖草。三千世界。是一微塵。延一剎那頃於萬億年。",
    "X62n1185_001:0366b08": "擴一毫毛端為四大部。寶池金地。充塞現前。翠竹黃",
    "X62n1185_001:0366b09": "花。無非正受。於此淨土。正可隨喜。花開見佛。豈不是",
    "X62n1185_001:0366b10": "直指心傳也耶。是為序。",
    "X62n1185_001:0366b14": " 高宗純皇帝聖製詩文",
    "X62n1185_001:0366b16": "雲棲寺再疊舊韻一律(三集詩)",
    "X62n1185_001:0366b17": "萬綠瓊竿參漢青。十尋枝見下亭亭。此中尋路一時",
    "X62n1185_001:0366b18": "到。教外無言六字聽。(是寺僧以念佛為務不參禪)坐對溪聲流不",
    "X62n1185_001:0366b19": "盡。了同山色峙常停。道場開後於菟避。(誌稱其地人跡罕至明僧",
    "X62n1185_001:0366b20": "袾宏結庵後虎不傷人)借問山僧具底靈。",
    "X62n1185_001:0366b21": "遊雲棲四絕句(四集詩)",
    "X62n1185_001:0366b22": "循塘減從路由西。花拂垂鞭香馬蹏。已是不凡仙境",
    "X62n1185_001:0366b23": "界。雲標遙認寺雲棲。",
    "X62n1185_001:0366b24": "前疑無路路原通。密護干天綠竹叢。笑指洗心亭下",
    "X62n1185_001:0366c01": "水。碧雲寺裏偶相同(香山碧雲寺洗心亭即倣此以名之去歲臨憩曾有佳名津逮",
    "X62n1185_001:0366c02": "自雲棲之句)。",
    "X62n1185_001:0366c03": "低簷矮屋不華寺。淡食麤衣本分僧。朝暮但勤持六",
    "X62n1185_001:0366c04": "字。可知六字括三乘。",
    "X62n1185_001:0366c05": "廊轉東廂曲徑連。別開軒閣小留延。得無塗污淨修",
    "X62n1185_001:0366c06": "處。試問蓮公應不然。",
    "X62n1185_001:0366c07": "貫休極樂圖贊(二集文)",
    "X62n1185_001:0366c08": "西方極樂。兜率陀天。琉璃界道。梵網層懸。寶樹七種。",
    "X62n1185_001:0366c09": "仙禽十二。匪啻莊嚴。各具深義。圓覺倒退。菩薩聲聞。",
    "X62n1185_001:0366c10": "無央數眾。瞻兩足尊。堂堂彌陀。侍法王子。左右以居。",
    "X62n1185_001:0366c11": "觀音大勢。(叶)池茁蓮花。跽聽法人。以清淨緣。為安養",
    "X62n1185_001:0366c12": "因。貫休作圖。示往生者。一步不移。又何謂也。",
    "X62n1185_001:0366c16": " 仁宗睿皇帝聖製詩",
    "X62n1185_001:0366c18": "舍衛城瞻禮(初集詩)",
    "X62n1185_001:0366c19": "極樂道場誰得到。佛城即此可瞻依。色聲相泯宗風",
    "X62n1185_001:0366c20": "闡。歡喜心欽愛日暉。見月空中真本幻。拈花鏡裏是",
    "X62n1185_001:0366c21": "仍非。虔祈奮迅獅王力。迅伏邪氛正教歸。",
    "X62n1185_001:0366c22": "大悲閣瞻禮(二集詩)",
    "X62n1185_001:0366c23": "巍峩層閣煥雲楣。滿月金容現大慈。願渡羣生登極",
    "X62n1185_001:0366c24": "樂。妙觀察智物無遺。",
    "X62n1185_001:0367a02": " 皇上御製趙文敏書中峯和尚淨土",
    "X62n1185_001:0367a03": "詩冊跋(養正書屋全集)",
    "X62n1185_001:0367a05": "趙松雪書本師。晉唐雖筆勢不同。而其規矩神韻。無",
    "X62n1185_001:0367a06": "不各極其妙。故宋元以降。未見其倫匹。余每觀公墨",
    "X62n1185_001:0367a07": "蹟。莫不心神開悅。展玩愈久。而妙趣益生。令人至於",
    "X62n1185_001:0367a08": "忘餐而不能釋手。此冊書中峯和尚淨土詩二十六",
    "X62n1185_001:0367a09": "首。雄秀多姿。公又自為小偈一篇。係於卷尾。所以重",
    "X62n1185_001:0367a10": "申淨土之奧義也。覧是冊者。須參無相真心。宗乘實",
    "X62n1185_001:0367a11": "法。凡八萬四千塵勞門。莫不昭然指示。而開智海度",
    "X62n1185_001:0367a12": "迷津之功。真與楞嚴接踵矣。嘗觀三希堂石刻中。公",
    "X62n1185_001:0367a13": "與中峯和尚往來。簡札甚夥。其平日皈依頂戴之誠。",
    "X62n1185_001:0367a14": "已可概見。想公之書此冊。必竭精盡力而為之無疑",
    "X62n1185_001:0367a15": "也。今獲覽此真蹟。其殆操如意珠。而游極樂國也乎。",
    "X62n1185_001:0367a16": "余愧不知書法。不參禪理。用識數言。聊寓傾向之意",
    "X62n1185_001:0367a17": "云爾。",
    "X62n1185_001:0367a24": "佛之教人。無非勸善戒惡。皆正教也。與儒教",
    "X62n1185_001:0367b01": "何以異。邪教不可不鋤。正教有不可廢。人能",
    "X62n1185_001:0367b02": "遵奉佛勅。行一善則去一惡。去一惡則息一",
    "X62n1185_001:0367b03": "刑。勝殘去殺之風。將見蒸蒸日上。我",
    "X62n1185_001:0367b04": "朝",
    "X62n1185_001:0367b05": "聖",
    "X62n1185_001:0367b06": "聖相承。崇奉三寶。誠以治理相關。有裨於世道人",
    "X62n1185_001:0367b07": "心不淺也。學者未識此理。勦辭闢佛。弗思耳",
    "X62n1185_001:0367b08": "矣。佛自隆古以前。已歷無量數劫。其生於周",
    "X62n1185_001:0367b09": "昭王時者。為釋迦牟尼佛。孔子謂西方有聖",
    "X62n1185_001:0367b10": "人。蓋已知有此佛。後漢明帝朝。其教始入中",
    "X62n1185_001:0367b11": "國。全藏八萬四千法門。以明心見性為極則。",
    "X62n1185_001:0367b12": "第真參實悟。累劫難窮。菩薩尚昏隔陰。聲聞",
    "X62n1185_001:0367b13": "猶昧出胎。功敗垂成。良可歎惜。釋迦牟尼佛",
    "X62n1185_001:0367b14": "悲憐末學。於禪教律之外。特出異方便。復開",
    "X62n1185_001:0367b15": "淨土一門。為說阿彌陀經。指陳西方極樂世",
    "X62n1185_001:0367b16": "界。阿彌陀佛淨土依報正報之勝。令人執持",
    "X62n1185_001:0367b17": "名號。惟在一心不亂。即能七日有成。如順水",
    "X62n1185_001:0367b18": "揚帆。如單方治病。簡要直捷。孰逾於斯。蓋阿",
    "X62n1185_001:0367b19": "彌陀佛有四十八大願。願願濟度眾生。廣垂",
    "X62n1185_001:0367b20": "接引。其威神亦不可思議。故人至心持名。定",
    "X62n1185_001:0367b21": "得往生極樂。此全賴佛力攝取。與專仗自力",
    "X62n1185_001:0367b22": "參悟者。難易逈殊也。世之闢佛者無論已。其",
    "X62n1185_001:0367b23": "有修行志切。率以坐禪參究為先。高遠難行。",
    "X62n1185_001:0367b24": "徒致一無成就。即持名不輟。未嘗乏人。又皆",
    "X62n1185_001:0367c01": "志在求福。欲得懃懃懇懇。專心求生西方者。",
    "X62n1185_001:0367c02": "百無一二。且問以淨土一門。多未明曉。甚或",
    "X62n1185_001:0367c03": "妄生疑謗。夙障之重。一至於是。夫人生如水",
    "X62n1185_001:0367c04": "上泡。倐忽澌滅。功名富貴。一切皆空。何物可",
    "X62n1185_001:0367c05": "以將得去者。且一生行事。豈乏罪愆。六道輪",
    "X62n1185_001:0367c06": "迴。何所底止。一生西方。即不退轉。有如此至",
    "X62n1185_001:0367c07": "簡至易之徑路。不知猛力跳出。噬臍何及。余",
    "X62n1185_001:0367c08": "根鈍障深。茫無解悟。惟於淨土法門。信之篤",
    "X62n1185_001:0367c09": "而願之堅。一息不容稍懈。又思廣度有情。普",
    "X62n1185_001:0367c10": "濟含識。嘉慶甲戌。曾取前賢淨土論說。擇其",
    "X62n1185_001:0367c11": "精語。輯為徑資淺切編。嗣見荊溪周子克復",
    "X62n1185_001:0367c12": "淨土晨鐘一書。先得我心。不復授梓。繼思醒",
    "X62n1185_001:0367c13": "世之書。先貴破其沈迷。方可引之入勝。否則",
    "X62n1185_001:0367c14": "閱未終卷。難免昏昏欲臥。此編以醒迷發端。",
    "X62n1185_001:0367c15": "開門見山。更足怵人深省。且信願行三者。如",
    "X62n1185_001:0367c16": "鼎三足。缺一不可。今以三者為大綱。層遞分",
    "X62n1185_001:0367c17": "門。較有次第。是以重加訂定。刪其繁文。增其",
    "X62n1185_001:0367c18": "未備。蓮池大師有曰。持名一法。是為徑路之",
    "X62n1185_001:0367c19": "中。徑而又徑。謹取以改編名。仍付剞劂。用作",
    "X62n1185_001:0367c20": "法施。雖然世人念佛者多。得生淨土者少。何",
    "X62n1185_001:0367c21": "以故。良由口雖念佛。心中不善。以此不得往",
    "X62n1185_001:0367c22": "生。蓮池大師曰。既是念佛。便要依佛所說。要",
    "X62n1185_001:0367c23": "積德修福。要孝順父母。要忠事君王。要兄弟",
    "X62n1185_001:0367c24": "相愛。要夫妻相敬。要至誠信實。要柔和忍耐。",
    "X62n1185_001:0368a01": "要公平正直。要陰隲方便。要慈愍一切。不殺",
    "X62n1185_001:0368a02": "害生命。不凌辱下人。不欺壓小民。但有不好",
    "X62n1185_001:0368a03": "心起。著力念定。要念退這不好心。如此纔是",
    "X62n1185_001:0368a04": "念佛的人。定得成佛。觀此則從善去惡。為修",
    "X62n1185_001:0368a05": "淨根源。惡可不揣其本而齊其末。爰恭錄",
    "X62n1185_001:0368a06": "聖製",
    "X62n1185_001:0368a07": "御文。有關於傳燈淨土諸篇。弁諸卷首。彰正教而",
    "X62n1185_001:0368a08": "佐治功。豈曰小補之哉。後附昔賢淨土歌咏。",
    "X62n1185_001:0368a09": "亦以聲音感人。足動歡喜讚歎云爾。",
    "X62n1185_001:0368a10": "道光五年乙酉正月兵部侍郎巡撫江蘇等",
    "X62n1185_001:0368a11": "處提督軍務歸安張師誠自序",
    "X62n1185_001:0368a14": "經謂一切惟心。隨其心淨即佛土淨。然則彌陀至聖。",
    "X62n1185_001:0368a15": "不隔下凡。極樂雖遙。豈離方寸。所以前賢往哲。即於",
    "X62n1185_001:0368a16": "塵勞中作佛事。煩惱裏轉法輪。心境圓融。自他不二。",
    "X62n1185_001:0368a17": "蓮華世界。正不待遠過十萬億佛土也。但此圓頓法",
    "X62n1185_001:0368a18": "門。無上妙諦。豈捨穢求淨。離心覔土者。所能窺其涯",
    "X62n1185_001:0368a19": "岸耶。吾鄉張蘭渚先生。字心友。諱師誠。居湖州歸安",
    "X62n1185_001:0368a20": "縣。父夢日輪照窗。寤而生師。母早故。事父以孝聞。少",
    "X62n1185_001:0368a21": "年登科第。歷任封疆。為江蘇巡撫。見蘇城殺業甚夥。",
    "X62n1185_001:0368a22": "屢出示勸戒。遇放生河等處。必嚴捕魚之禁。署中不",
    "X62n1185_001:0368a23": "晏客。不殺生。已而長齋奉佛。棲心淨土。自號一西居",
    "X62n1185_001:0368a24": "士。擇前賢淨土論說。輯徑中徑又徑一書。并自為之",
    "X62n1185_001:0368b01": "序。後附淨土歌詠。其自作數十首。最為警切。道光八",
    "X62n1185_001:0368b02": "年。年六旬餘。乞假歸里。靜居斗室。一意西馳。逾年卒。",
    "X62n1185_001:0368b03": "臨終時。誦彌陀經畢。纔舉佛號至第五聲。寂然而逝。",
    "X62n1185_001:0368b04": "予讀其輯集并詩。深歎名列顯貴之班。身任封疆之",
    "X62n1185_001:0368b05": "職。而念念修持淨土。竟有如是之懇且切也。殆現宰",
    "X62n1185_001:0368b06": "官說法。為後世作一標榜者歟。時在",
    "X62n1185_001:0368b07": "同治七年孟夏浙江錢塘菩薩戒弟子許淨中續序",
    "X62n1185_001:0368b10": "徑中徑又徑目錄",
    "X62n1185_001:0368b12": "卷一",
    "X62n1185_001:0368b13": "起信法",
    "X62n1185_001:0368b14": "醒迷門易行門",
    "X62n1185_001:0368b15": "卷二",
    "X62n1185_001:0368b16": "起信法",
    "X62n1185_001:0368b17": "疑誤門辨魔門徵驗門",
    "X62n1185_001:0368b18": "卷三",
    "X62n1185_001:0368b19": "立願法",
    "X62n1185_001:0368b20": "決定門廣度門",
    "X62n1185_001:0368b21": "勵行法",
    "X62n1185_001:0368b22": "精持門兼觀門",
    "X62n1185_001:0368b23": "卷四",
    "X62n1185_001:0368b24": "勵行法",
    "X62n1185_001:0368c01": "斷愛門飭終門助行門",
    "X62n1185_001:0368c02": "淨土雜咏附",
    "X62n1185_001:0368c07": "徑中徑又徑卷一",
    "X62n1185_001:0368c09": "起信法",
    "X62n1185_001:0368c10": "醒迷門",
    "X62n1185_001:0368c11": "浮生若夢。一切皆空。人皆知之。亦能言之。而終日",
    "X62n1185_001:0368c12": "營求靡己。曾不醒悟。大率以為死後即化。又或以",
    "X62n1185_001:0368c13": "為死即復生。不足為慮。詎知業報無爽。得人身極",
    "X62n1185_001:0368c14": "難。即得人身。而依然又入夢境。輪迴六道。其苦無",
    "X62n1185_001:0368c15": "涯。欲脫離此苦。舍淨土奚歸耶。將起其信。先破其",
    "X62n1185_001:0368c16": "迷。輯醒迷門。",
    "X62n1185_001:0368c17": "宋王龍舒淨土文曰。人生時父母妻子。屋宅田園。牛",
    "X62n1185_001:0368c18": "羊車馬。以至臺凳器皿。衣服帶索等物。不問大小。或",
    "X62n1185_001:0368c19": "祖父以傳於己。或自己營造而得。或子孫或他人為",
    "X62n1185_001:0368c20": "己緝累而得。色色無非己物。且如窗紙雖微。被人扯",
    "X62n1185_001:0368c21": "破。猶有怒心。一針雖微。被人將去。猶有吝心。倉庫既",
    "X62n1185_001:0368c22": "盈。心猶未足。金帛已多。營猶未止。舉眼動步。無非愛",
    "X62n1185_001:0368c23": "著。一宿在外。已念其家。一僕未歸。已憂其失。種種事",
    "X62n1185_001:0368c24": "務。無非掛懷。一旦大限到來。盡皆拋去。雖我此身。猶",
    "X62n1185_001:0369a01": "是棄物。況身外者乎。靜心思之。恍如一夢。故莊子云。",
    "X62n1185_001:0369a02": "且有大覺。然後知此其大夢也。古人有言。一日無常",
    "X62n1185_001:0369a03": "到。方知夢裏人。萬般將不去。唯有業隨身。妙哉此言",
    "X62n1185_001:0369a04": "也。予故用此後兩句。添以兩句而成一偈云。萬般將",
    "X62n1185_001:0369a05": "不去。唯有業隨身。但念阿彌陀。定生極樂國。蓋業者",
    "X62n1185_001:0369a06": "謂善業惡業。此皆將得去者。豈可不以淨土為業乎。",
    "X62n1185_001:0369a07": "有了明長老為眾普說。指此身而言曰。此為死物。其",
    "X62n1185_001:0369a08": "內潑潑地者為活物。莫於死物上作活計。宜于活物",
    "X62n1185_001:0369a09": "上作活計。余深愛此語。故常為人言之。凡貪種種外",
    "X62n1185_001:0369a10": "物以奉其身者。皆是死物上作活計也。世人雖未能",
    "X62n1185_001:0369a11": "免此。當於營生奉身之中。挪頃刻之暇。迴光自照。以",
    "X62n1185_001:0369a12": "留心於淨土。乃活物上作活計也。且如汲汲營生。雖",
    "X62n1185_001:0369a13": "致富如石崇。貴極一品。終有數盡之期。豈若淨土之",
    "X62n1185_001:0369a14": "無盡也。",
    "X62n1185_001:0369a15": "又曰。此世界中人。皆如水上泡。生滅不常。或一歲二",
    "X62n1185_001:0369a16": "歲。或一十二十。幸而至四十五十。亦難矣。雖有至七",
    "X62n1185_001:0369a17": "十者。古來猶稀。人只見眼前老者。不思不待老而去",
    "X62n1185_001:0369a18": "者多矣。況世間無非是苦。但不思省。故不覺知。不稱",
    "X62n1185_001:0369a19": "意時。固為苦矣。如或稱意。亦無多時。父母妻兒。姻親",
    "X62n1185_001:0369a20": "眷屬。或疾病死亡。或殺傷離散。或自己大限忽然而",
    "X62n1185_001:0369a21": "至。平生罪惡。豈得全無。且以目前言之。起一不正念。",
    "X62n1185_001:0369a22": "說一不正語。視一不正色。聽一不正聲。為一不正事。",
    "X62n1185_001:0369a23": "無非過惡。況所食者眾生之肉。所衣者亦殺眾生而",
    "X62n1185_001:0369a24": "得。又況所有過惡。不止於食肉衣絲。不思則已。思之",
    "X62n1185_001:0369b01": "誠可畏也。自少至老。自生至死。積累既多。纏綿堅固。",
    "X62n1185_001:0369b02": "無由解脫。閉眼之後。不免隨業緣去。杳杳冥冥。知在",
    "X62n1185_001:0369b03": "何處。或墮地獄。受諸極苦。或為畜生。受人宰殺。或生",
    "X62n1185_001:0369b04": "餓鬼。饑火燒身。或入修羅。嗔恨所迫。雖有善業。得生",
    "X62n1185_001:0369b05": "天上人間。受盡福報。依舊輪迴。漂流汩沒。無有出期。",
    "X62n1185_001:0369b06": "唯有西方淨土。最為超脫輪迴之捷徑。人身難得。趁",
    "X62n1185_001:0369b07": "康健時。辦此大事。當常作念云。吾曾自無始以來。輪",
    "X62n1185_001:0369b08": "迴六道。不曾知此法門。故不得出離。今日知之。豈可",
    "X62n1185_001:0369b09": "不即時下手。年高者固當勉力。年少者亦不可因循。",
    "X62n1185_001:0369b10": "命終徑生極樂世界。迴視死入陰府見閻王受恐怖",
    "X62n1185_001:0369b11": "者。不可同年而語矣。",
    "X62n1185_001:0369b12": "又曰。阿彌陀佛有誓願云。已生我國。欲往他方生者。",
    "X62n1185_001:0369b13": "如其所願。永不復墜三惡道。何則。生淨土者。必證無",
    "X62n1185_001:0369b14": "生法忍。且無生法忍者。乃了生死也。了生死者雖入",
    "X62n1185_001:0369b15": "生死界中。此一性已不昧矣。一性既不昧。何由而為",
    "X62n1185_001:0369b16": "惡乎。論其理固無墜墮。況又仗佛力。故墜墮必無。是",
    "X62n1185_001:0369b17": "以生淨土者。非徒長生不老。又生死自如。故欲設化",
    "X62n1185_001:0369b18": "一切眾生。而入一切眾生生死界中。而吾之真性。常",
    "X62n1185_001:0369b19": "湛然明朗。不復惑於外物。不復牽於業緣。雖在輪迴",
    "X62n1185_001:0369b20": "世界。而無復輪迴。所謂世出世間者是也。謂雖在世",
    "X62n1185_001:0369b21": "間。而出世間矣。是故生淨土而生死自如者。欲生天",
    "X62n1185_001:0369b22": "上亦可。欲生人間亦可。欲生大富貴中亦可。欲生清",
    "X62n1185_001:0369b23": "淨中亦可。欲長生不滅亦可。欲滅而復生亦可。意所",
    "X62n1185_001:0369b24": "欲無不自在。此所以貴於修淨土也。世人不知此理。",
    "X62n1185_001:0369c01": "徒為生死所苦。欲生富貴中。反生於貧賤。欲生快樂",
    "X62n1185_001:0369c02": "中。反生於愁慼。欲生而長壽。反生而夭促。欲生於善",
    "X62n1185_001:0369c03": "道。反生於惡趣。種種皆被外物所惑。業緣所牽。不得",
    "X62n1185_001:0369c04": "自在。是以無始劫來。輪迴六道。不得出離。當念此等",
    "X62n1185_001:0369c05": "憂苦。迴心淨土。所以名極樂世界者。其意可見矣。",
    "X62n1185_001:0369c06": "又曰。佛問阿難云。汝欲見地獄人否。阿難云欲見。佛",
    "X62n1185_001:0369c07": "云身行惡。口言惡。意念惡。此地獄人也。蓋謂人生善",
    "X62n1185_001:0369c08": "惡。不過身口意三業。今三業俱惡。是為純黑業。所以",
    "X62n1185_001:0369c09": "入地獄。若三業俱善。則為純白業。乃生天堂。若三業",
    "X62n1185_001:0369c10": "中有一業善。則為雜業。亦不入地獄。故身意雖惡。而",
    "X62n1185_001:0369c11": "口念佛名。亦一業善。遠勝於三業俱惡。況口念佛時。",
    "X62n1185_001:0369c12": "又能心想佛像。則意業善。端正其身。而手提數珠。則",
    "X62n1185_001:0369c13": "身業善。常能善此三業。以修淨土。必上品生。予嘗於",
    "X62n1185_001:0369c14": "鎮江聞賣蝦者。呌蝦一聲。而知其三業俱惡。何則。身",
    "X62n1185_001:0369c15": "荷蝦擔。則身業惡。意欲賣蝦。則意業惡。口呌賣蝦。則",
    "X62n1185_001:0369c16": "口業惡。是知呌蝦一聲。而三業俱惡。此佛所謂地獄",
    "X62n1185_001:0369c17": "人也。以此觀之。則目前所謂地獄人者多矣。可不畏",
    "X62n1185_001:0369c18": "哉。眾生以愚癡不知因果。陷於罪惡。深可憐憫。知其",
    "X62n1185_001:0369c19": "說者。為開導化諭。此名法施。法施為布施之大者。其",
    "X62n1185_001:0369c20": "為福報。豈意量耶。或曰人誦佛名。一向稱誦。正如呼",
    "X62n1185_001:0369c21": "一人。一向呼之。其人必怒。故一向誦佛名者。未足為",
    "X62n1185_001:0369c22": "善也。是不然。眾生自無始以來。口業過惡。積如山海。",
    "X62n1185_001:0369c23": "多誦佛名以滌蕩之。尤懼不足。豈可以稱呼常人之",
    "X62n1185_001:0369c24": "名為比也。況諸佛自開此念誦法門。所以誘掖眾生。",
    "X62n1185_001:0370a01": "善其口業。以漸善其身意。故謂一向誦佛名未足為",
    "X62n1185_001:0370a02": "善者。世俗之言。非諸佛誘掖眾生之言也。",
    "X62n1185_001:0370a03": "又曰。淨土之說。多見於日用之間。而其餘功乃見於",
    "X62n1185_001:0370a04": "身後。不知者止以為身後之事而已。殊不知其大有",
    "X62n1185_001:0370a05": "益於生前也。何則。佛之所以訓人者無非善。與儒教",
    "X62n1185_001:0370a06": "之所以訓人。何以異哉。唯其名有不同耳。故其以淨",
    "X62n1185_001:0370a07": "上為心。則見於日用之間者。意之所念。口之所言。身",
    "X62n1185_001:0370a08": "之所為。無適而非善。善則為君子。為大賢。現世則人",
    "X62n1185_001:0370a09": "敬之。神祐之。福祿可增。壽命可永。由是言之。則從佛",
    "X62n1185_001:0370a10": "之言而以淨土為心者。孰為無益於生前乎。其次為",
    "X62n1185_001:0370a11": "業緣所奪。而不能專志於此。苟有志焉者。亦惡緣可",
    "X62n1185_001:0370a12": "以自此而省。善緣可以自此而增。惡緣省而不已。終",
    "X62n1185_001:0370a13": "必至於絕其惡。善緣增而不已。終必至於純乎善。惡",
    "X62n1185_001:0370a14": "既絕矣。善既純矣。非為君子而何。非為大賢而何。由",
    "X62n1185_001:0370a15": "是言之。則從佛之言而以淨土為心者。孰為無益於",
    "X62n1185_001:0370a16": "生前乎。又其次。不知禮義之所在。不知刑罰之所畏。",
    "X62n1185_001:0370a17": "惟氣力之為尚。惟勢力之是趨。苟知以淨土為心。則",
    "X62n1185_001:0370a18": "亦必知省己而自咎。所為雖不能皆合於禮義。亦必",
    "X62n1185_001:0370a19": "近於禮義矣。雖不能盡超乎刑罰。亦必遠於刑罰矣。",
    "X62n1185_001:0370a20": "漸可以脫小人之域。而終為君子之歸。庸人稍知佛",
    "X62n1185_001:0370a21": "理者。世必自為善人。此其效也。由是言之。則從佛之",
    "X62n1185_001:0370a22": "言而以淨土為心者。孰為無益於生前乎。或曰。從孔",
    "X62n1185_001:0370a23": "子之言。而以儒教為心。豈不益於生前。何必淨土哉。",
    "X62n1185_001:0370a24": "曰。此世間法耳。非出世間法。世間法。則不出於輪迴。",
    "X62n1185_001:0370b01": "出世間法。則直脫輪迴之外。淨土既益於生前。又益",
    "X62n1185_001:0370b02": "於身後者。以其兼世間出世間法故也。",
    "X62n1185_001:0370b03": "死心和尚淨土文曰。彌陀甚易念。淨土甚易生。而世",
    "X62n1185_001:0370b04": "人不肯信向。但只貪生。不知有死。且夫三界火宅。業",
    "X62n1185_001:0370b05": "繫受身。壽命短長。皆酬宿報。前世有十年分。今世受",
    "X62n1185_001:0370b06": "用十年。前世有二十年分。今世受用二十年。人生百",
    "X62n1185_001:0370b07": "歲。七十者稀。大限到來。還他一死。只如功名富貴之",
    "X62n1185_001:0370b08": "家。財寶如山。妻妾滿室。日夜歡樂。他豈不要長生在",
    "X62n1185_001:0370b09": "世。爭奈前程有限。暗裏相催。符到奉行。不容住滯。閻",
    "X62n1185_001:0370b10": "羅老子。不順人情。無常鬼王。有何面目。且據諸人眼",
    "X62n1185_001:0370b11": "裏親見。耳裏親聞。前街後巷。親情眷屬。朋友兄弟。強",
    "X62n1185_001:0370b12": "壯後生。死却多少了也。古云。莫待老來方學道。孤墳",
    "X62n1185_001:0370b13": "盡是少年人。我勸少年人。趁此血氣剛盛。色力未衰。",
    "X62n1185_001:0370b14": "正好修行。奉勸衰老人。最好念佛。年紀朽邁。日月無",
    "X62n1185_001:0370b15": "多。髮白面皺。眼暗耳聾。頭低背曲。脚手顫掉。去天甚",
    "X62n1185_001:0370b16": "遠。入地甚近。不辦死路。又待何如。有兒女人。正好念",
    "X62n1185_001:0370b17": "佛。自從早年索妻養子。經營家計。受盡千萬辛苦。今",
    "X62n1185_001:0370b18": "日兒女長大。家計已成。好將擔子分付兒孫。落得現",
    "X62n1185_001:0370b19": "成享福。念佛修行。若不回頭。定是癡人。忽然三寸氣",
    "X62n1185_001:0370b20": "斷。不免一旦皆休。若是孝順兒孫。齋得幾眾僧。看得",
    "X62n1185_001:0370b21": "幾部經。哭得幾聲。猶是記憶爺娘。若是不肖之子。父",
    "X62n1185_001:0370b22": "母方死。骨頭未冷。作耗財產。出賣田園。恣意作樂。以",
    "X62n1185_001:0370b23": "此觀之。著甚麼急。兒孫自有兒孫福。莫為兒孫作遠",
    "X62n1185_001:0370b24": "憂。無男女人正好念佛。孤單一身。無憂無慮。不須男",
    "X62n1185_001:0370c01": "婚。不愁女嫁。麤衣淡飯。多少清閒。若不修行。後悔何",
    "X62n1185_001:0370c02": "及。富貴人最好念佛。高堂大廈。衣食豐足。百事現成",
    "X62n1185_001:0370c03": "皆是前生修來。貧窮人正好念佛。衣食不足。貧窮下",
    "X62n1185_001:0370c04": "賤。常受饑寒。只因前世不肯修行。遂昭現報。若不改",
    "X62n1185_001:0370c05": "往修來。一死之後。如秤槌落井。何時得出。參禪人正",
    "X62n1185_001:0370c06": "好念佛。或根機利鈍。恐今生未能大悟。且假彌陀願",
    "X62n1185_001:0370c07": "力。接引往生。如受蔭官。不憂落第。爵祿現成。有等愚",
    "X62n1185_001:0370c08": "人。說道心好便了。何須念佛。此等邪見。惑亂世人。古",
    "X62n1185_001:0370c09": "德云。冷笑富家翁。營生忙似箭。囤裏米生蟲。庫中錢",
    "X62n1185_001:0370c10": "爛貫。日裏把秤稱。夜間點燈算。形骸如傀儡。莫教繩",
    "X62n1185_001:0370c11": "索斷。眼光忽落地。追悔有何便。汝若念佛不生淨土。",
    "X62n1185_001:0370c12": "我墮拔舌地獄。他年淨土華開日。記取娑婆念佛時。",
    "X62n1185_001:0370c13": "明大佑淨土指歸集寂室曰。世人欲修淨業。不可言",
    "X62n1185_001:0370c14": "我今忙迫。且待閑暇。我今貧乏。且待富足。我今少壯。",
    "X62n1185_001:0370c15": "且待老時。若分定閑忙。分定貧乏。分定夭折。即於淨",
    "X62n1185_001:0370c16": "業無緣修習。或爾喪亡。雖悔何及。奉勸諸人。趁身強",
    "X62n1185_001:0370c17": "健。努力修之。",
    "X62n1185_001:0370c18": "又曰。世人但知生時將養此身。營求資給。而不思捨",
    "X62n1185_001:0370c19": "此身後。神識不滅。若無善因。則淪墜苦趣。何為生時",
    "X62n1185_001:0370c20": "愛惜此身。死後神識不滅。而不思度脫耶。又世人耑",
    "X62n1185_001:0370c21": "為妻子眷屬。廣營衣食而無少怠。不思命終之時。妻",
    "X62n1185_001:0370c22": "子眷屬。雖愛徹骨髓。不能相救。唯當獨往。今勸世人。",
    "X62n1185_001:0370c23": "不當以養生故。而忘畏死。不當以為他故。而忘自為",
    "X62n1185_001:0370c24": "也。",
    "X62n1185_001:0371a01": "明蓮池大師示洞庭山翁門石氏(求來世為官)曰。為官雖",
    "X62n1185_001:0371a02": "好。倚官為業。後生墮落。受苦無量。應當一心念佛。求",
    "X62n1185_001:0371a03": "生淨土。直饒位至三公。不若蓮登九品。念佛求生淨",
    "X62n1185_001:0371a04": "土。勝似為官。遠之遠矣。",
    "X62n1185_001:0371a05": "又示許門石氏(求來世為僧)曰。為僧雖好僧。不修行。後生",
    "X62n1185_001:0371a06": "墮落。受無量苦。應當一心念佛。求生淨土。親近金木",
    "X62n1185_001:0371a07": "雕裝之假像。不若親近現在說法之真佛也。淨土為",
    "X62n1185_001:0371a08": "僧。勝過此世界為僧。遠之遠矣。",
    "X62n1185_001:0371a09": "又曰。入道要門。信為第一。惡事非信尚不成就。況善",
    "X62n1185_001:0371a10": "事乎。譬如世間盜賊。時乎敗露。官府非不以極刑繩",
    "X62n1185_001:0371a11": "之。迨後釋免。依舊不悔。所以者何。他却信得這條門",
    "X62n1185_001:0371a12": "路。不賚一文本錢。自獲利無算。所以備受苦痛。決不",
    "X62n1185_001:0371a13": "退悔。今人念佛。再不肯真切加功。只是不曾深思諦",
    "X62n1185_001:0371a14": "信。不要說不信淨土。只如世尊說人命在呼吸間。這",
    "X62n1185_001:0371a15": "一句話。於義理不是難解說。你們眼裏親見。耳裏親",
    "X62n1185_001:0371a16": "聞。經過許多榜樣。如今要儞信得這句話。早是不能",
    "X62n1185_001:0371a17": "勾也。儞若真實信得這句話。則念佛法門。不必要我",
    "X62n1185_001:0371a18": "費盡力氣。千叮萬囑。爾自如水赴壑。萬牛不能挽矣。",
    "X62n1185_001:0371a19": "即如前日津送亡僧時。儞們覩此榜樣。當愀然不樂。",
    "X62n1185_001:0371a20": "痛相警策道。大眾。我與儞今日送某僧。明日送某僧。",
    "X62n1185_001:0371a21": "不知不覺。輪到自身。此時悔恨無及。須疾忙念佛。時",
    "X62n1185_001:0371a22": "刻不要放過方好。我見儞們自家也說可惜。對人也",
    "X62n1185_001:0371a23": "說可惜。及乎堂中估唱。依然言笑自如。儞只不信人",
    "X62n1185_001:0371a24": "命在呼吸也。",
    "X62n1185_001:0371b01": "又與馮筠居曰。七十古稀。百年能幾。今此暮景。正宜",
    "X62n1185_001:0371b02": "放開懷抱。看破世間。宛如一場戲劇。何有真實。但以",
    "X62n1185_001:0371b03": "一聲阿彌陀佛消遣光陰。但以西方極樂世界為我",
    "X62n1185_001:0371b04": "家舍。我今念佛。日後當生西方。何幸如之。發大歡喜。",
    "X62n1185_001:0371b05": "莫生煩惱。倘遇不如意事。即撥轉心頭。這一聲佛急",
    "X62n1185_001:0371b06": "急提念。却回光返照。我是阿彌陀佛世界中人。奈何",
    "X62n1185_001:0371b07": "與世人一般見識。回嗔作喜。一心念佛。此是智慧中",
    "X62n1185_001:0371b08": "人大安樂大解脫法門也。",
    "X62n1185_001:0371b09": "又與朱西宗曰。人之處世。遇順境者。其情愉以安。遇",
    "X62n1185_001:0371b10": "逆境者。其情憂以危。然而順未足為幸。逆未足為不",
    "X62n1185_001:0371b11": "幸。溺於意之所便。則出世之心不生。戚戚乎不得志。",
    "X62n1185_001:0371b12": "夫然後厭身世之桎梏。而求以出世。是故萬苦交於",
    "X62n1185_001:0371b13": "前。但以正智觀察。苦從何生。從身生。身從何生。從業",
    "X62n1185_001:0371b14": "生。業從何生。從惑生。因惑造業。因業成身。因身受苦。",
    "X62n1185_001:0371b15": "但能破惑。一切空寂。敢問所以破惑之方。只須就本",
    "X62n1185_001:0371b16": "參話頭上理會。念佛的是誰。捉敗此疑。諸惑皆破。思",
    "X62n1185_001:0371b17": "之毋忽。",
    "X62n1185_001:0371b18": "又骷髏圖說。一篇曰。傅大士云。漸漸雞皮鶴髮。看看",
    "X62n1185_001:0371b19": "行步龍鍾。假饒金玉滿堂。難免生老病死。任汝千般",
    "X62n1185_001:0371b20": "快樂。無常終是到來。惟有徑路修行。但念阿彌陀佛。",
    "X62n1185_001:0371b21": "大士此語。正所謂萬般將不去。惟有業隨身者也。如",
    "X62n1185_001:0371b22": "何是萬般將不去。人生所有官爵。金寶屋宅。田園飲",
    "X62n1185_001:0371b23": "食。衣服玩好。乃至嬌妻愛子。無常到來。那一件是將",
    "X62n1185_001:0371b24": "得去者。如何是惟有業隨身。人生所造諸貪嗔癡業",
    "X62n1185_001:0371c01": "非禮姦婬。恣意宰殺。為子逆父。為臣欺君。尅眾成家。",
    "X62n1185_001:0371c02": "陰毒害物。種種惡業。無常到來。這是緊緊隨著你者。",
    "X62n1185_001:0371c03": "既然如是。若不猛省回頭。改惡從善。洗心念佛。豈非",
    "X62n1185_001:0371c04": "徒得人身。虗生浪死。苦哉苦哉。我觀世人箇箇皆好",
    "X62n1185_001:0371c05": "念佛。今三等列之。一者極閒人。應當無晝無夜一心",
    "X62n1185_001:0371c06": "念佛。二者半閒半忙人。應當營事已畢。即便念佛。三",
    "X62n1185_001:0371c07": "者極忙人。應當忙裏偷閒。十念念佛。又復富貴之人",
    "X62n1185_001:0371c08": "衣祿豐足正好念佛。貧窮之人。安貧守分正好念佛。",
    "X62n1185_001:0371c09": "有子孫人。得人替力正好念佛。無子孫人。心無牽掛",
    "X62n1185_001:0371c10": "正好念佛。無病之人。身力康健正好念佛。有病之人。",
    "X62n1185_001:0371c11": "知死不久正好念佛。聦明之人。通經達理正好念佛。",
    "X62n1185_001:0371c12": "愚鈍之人。無雜知見正好念佛。以要言之。天上人間。",
    "X62n1185_001:0371c13": "四生九有。皆當念佛。奉勸世人。何不趁此四大未作",
    "X62n1185_001:0371c14": "骷髏時。早早念佛。直待萬般將不去。惟有業隨身。懊",
    "X62n1185_001:0371c15": "悔無及了也。",
    "X62n1185_001:0371c16": "又曰。佛言人命無常。促於呼吸。少年亦爾。何況老乎。",
    "X62n1185_001:0371c17": "我今殷勤來相警策。當觀此身。目暗耳聾。髮白面皺。",
    "X62n1185_001:0371c18": "背傴腰曲。骨痛筋攣。步履龍鍾。精神昏塞。警如夕陽",
    "X62n1185_001:0371c19": "西照。光景須臾。衰草迎秋。凋零頃刻。此身不久。前路",
    "X62n1185_001:0371c20": "茫茫。未知所往。誠如己事已辦。非愚所量。其或不然。",
    "X62n1185_001:0371c21": "何不猛省無常。戰兢惕勵。諦思淨土。決志往生。放下",
    "X62n1185_001:0371c22": "萬緣。一心念佛(老堂警策)。",
    "X62n1185_001:0371c23": "佛言人命無常。促於呼吸。平人亦爾。何況病乎。我今",
    "X62n1185_001:0371c24": "殷勤來相警策。當觀此身。四大不調。百骸欲散。飲食",
    "X62n1185_001:0372a01": "漸減。醫藥無靈。便利牀敷。呻吟枕席。譬之魚遊釜內。",
    "X62n1185_001:0372a02": "倐忽焦縻。燈在風前。剎那熄滅。此身不久。前路茫茫",
    "X62n1185_001:0372a03": "未知所往。誠如己事已辦。非愚所量。其或不然。何不",
    "X62n1185_001:0372a04": "猛省無常。戰兢惕勵。諦思淨土。決志往生。放下萬緣。",
    "X62n1185_001:0372a05": "一心念佛(病堂警策)。",
    "X62n1185_001:0372a06": "師子峯如如顏丙勸修淨業文曰。只這色身。誰信身",
    "X62n1185_001:0372a07": "為苦本。盡貪世樂。不知樂是苦因。浮生易度。豈是久",
    "X62n1185_001:0372a08": "居。幻質非堅。總歸磨滅。自未入胞胎之日。甯有這男",
    "X62n1185_001:0372a09": "女之形。只緣地水火風假合而成。不免生老病死彫",
    "X62n1185_001:0372a10": "殘之苦。上無絲線可掛。下沒根株所生。虗浮如水上",
    "X62n1185_001:0372a11": "泡。須臾不久。危脆似草頭露。倐忽便無。長年者不過",
    "X62n1185_001:0372a12": "六七十以皆亡。短命者大都三二十而早夭。況乎獸",
    "X62n1185_001:0372a13": "殘蟲螫。猝不及防。屋壓車傷。痛何能救。坑坎邱陵之",
    "X62n1185_001:0372a14": "厄。到處堪虞。刀兵水火之災。何時蔑有。又有今日不",
    "X62n1185_001:0372a15": "知來日事。上牀別了下牀時。幾多一息不來。便覺千",
    "X62n1185_001:0372a16": "秋永別。(雪峰頌。一盞孤燈照夜臺。上牀脫了韈和鞋。三魂七魄夢中去。未委明朝來不來)嘆",
    "X62n1185_001:0372a17": "此身無有是處。奈誰人不被他瞞。筋纏七尺骨頭。皮",
    "X62n1185_001:0372a18": "裏一包肉塊。九孔常流不淨。六根恣逞無明。髮毛爪",
    "X62n1185_001:0372a19": "齒。聚若堆塵。涕淚唾津。污如行廁。裏面盡蛆蟲聚會。",
    "X62n1185_001:0372a20": "外頭招蚊虱交攢。沾一災一疾。皆死得人。更大熱大",
    "X62n1185_001:0372a21": "寒。催人易老。眼被色牽歸餓鬼。耳隨聲去入阿鼻。口",
    "X62n1185_001:0372a22": "頭喫盡味千般。死後只添油幾滴。(長魁詩云。紅紅白白莫相瞞。無位真",
    "X62n1185_001:0372a23": "人赤肉團。敗壞不如猪狗相。只今便作死屍看)此身無可愛惜。諸人當願出",
    "X62n1185_001:0372a24": "離。如何迷昧底尚逞風流。朦董漢猶生顛倒。或有骷",
    "X62n1185_001:0372b01": "髏頭上。簪花簪草。或有臭皮袋畔。帶麝帶香。羅衣罩",
    "X62n1185_001:0372b02": "了膿血囊。錦被遮卻屎尿桶。用盡奸心百計。將謂住",
    "X62n1185_001:0372b03": "世萬年。不知頭痛眼花。閻羅王接人來到。那更鬢[斑文+女]",
    "X62n1185_001:0372b04": "齒損。無常鬼寄信相尋。箇箇戀色貪財。盡是失人身",
    "X62n1185_001:0372b05": "捷徑。日日飲酒食肉。無非種地獄深根。眼前圖快活",
    "X62n1185_001:0372b06": "一時。身後受苦辛萬劫。(淨土云。皮包血肉骨纏筋。顛倒凡夫認作身。到死始知非",
    "X62n1185_001:0372b07": "是我。從前金玉付他人)一旦命根絕處。四大風刀割時。外則脚",
    "X62n1185_001:0372b08": "手牽抽。內則肝腸痛裂。縱使妻兒相惜。無計留君。假",
    "X62n1185_001:0372b09": "饒骨肉滿前。有誰替汝(古頌。父母恩深終有別。夫妻義重也分離。人情似鳥同林",
    "X62n1185_001:0372b10": "宿。大限來時各自飛)生者空自悲啼痛切。死者不免神識奔馳。",
    "X62n1185_001:0372b11": "前途不見光明。舉眼全無伴侶。過奈河岸。見之無不",
    "X62n1185_001:0372b12": "悲傷。入鬼門關。到者盡皆悽慘。世上纔經七日。陰間",
    "X62n1185_001:0372b13": "押見十王。曹官抱案沒人情。獄卒持叉無笑面。平生",
    "X62n1185_001:0372b14": "作善者。送歸天道仙道人道。在日造惡者。押入湯塗",
    "X62n1185_001:0372b15": "火塗刀塗。鑊湯沸若山頹。劍樹勢如峯聳。灌銅汁而",
    "X62n1185_001:0372b16": "徧身肉爛。吞鐵丸而滿口煙生。遭剉磕。則血肉淋漓。",
    "X62n1185_001:0372b17": "入寒冰。則皮膚凍裂。身碎業風吹再活。命終羅剎喝",
    "X62n1185_001:0372b18": "重生。人間歷盡百春秋。獄內方為一晝夜。(延光集。鑊湯鑪炭誼",
    "X62n1185_001:0372b19": "幽壞。劍樹刀山聳太清。受罪要終八萬劫。獄卒牛頭始放行)魂魄雖歸鬼界。身屍",
    "X62n1185_001:0372b20": "猶臥棺中。或隔三朝五朝。或當六月七月。腐爛則出",
    "X62n1185_001:0372b21": "蟲出血。臭穢則薰地薰天。胖脹不堪觀。醜惡真可怕。",
    "X62n1185_001:0372b22": "催促付一堆野火。斷送埋萬里荒山。昔時要悄紅顏。",
    "X62n1185_001:0372b23": "翻成灰燼。今日荒涼白骨。變作泥堆。(寒山頌。胭脂畫面嬌千樣。龍麝",
    "X62n1185_001:0372b24": "熏衣悄百般。今日風流都不見。綠楊芳草髑髏寒)從前恩愛。到此成空。自昔",
    "X62n1185_001:0372c01": "英雄。如今何在。淚雨灑時空寂寂。悲風動處冷颼颼。",
    "X62n1185_001:0372c02": "夜闌而鬼哭神號。歲久而鵶餐雀啄。荒草畔漫留碑",
    "X62n1185_001:0372c03": "石。綠楊中空掛紙錢。下梢頭難免如斯。到這裏怎生",
    "X62n1185_001:0372c04": "不醒。(寒山云。雀啄鴉飱皮肉盡。風吹日炙髑髏乾。目前試問榜觀者。自把形骸仔細看)大家",
    "X62n1185_001:0372c05": "具眼。休更埋頭。翻身跳出迷津。彈指裂開愛網。休向",
    "X62n1185_001:0372c06": "鬼窟裏作活計。要知肉團上有真人。我佛悲憐。用垂",
    "X62n1185_001:0372c07": "拯救。欲令橫超三界。特開淨土一門。四十八願之宏",
    "X62n1185_001:0372c08": "深。入人心而徧加攝受。十萬億程之遙遠。仗佛力而",
    "X62n1185_001:0372c09": "不隔須臾。託質蓮胎。享自然之衣食。棲神淨域。免他",
    "X62n1185_001:0372c10": "道之輪迴。是男是女總堪修。若智若愚皆有分。但請",
    "X62n1185_001:0372c11": "迴光返照。便知本體元無。若未能學道參禪。也且勤",
    "X62n1185_001:0372c12": "持齋念佛。果能一心不亂。管教七日成功。移六賊為",
    "X62n1185_001:0372c13": "六神通。離八苦為八自在。淨土文法言可證。往生傳",
    "X62n1185_001:0372c14": "靈跡非虗。對眾為大眾宣揚。歸家為一家解說。使處",
    "X62n1185_001:0372c15": "處齊知覺悟。教人人盡免沉淪。上助諸佛轉法輪。下",
    "X62n1185_001:0372c16": "拔眾生離苦海。佛言不信。何言可信。人道不修。他道",
    "X62n1185_001:0372c17": "難修。莫教一日換了皮。縱有千佛難救汝。火急進步",
    "X62n1185_001:0372c18": "時不待人。各請直下承當。莫使此生空過(寒山云。百骸潰散離",
    "X62n1185_001:0372c19": "塵泥。一物長靈復是誰。不得此時通線路。骷髏著地幾人知)。",
    "X62n1185_001:0372c20": "常熟志。明邵武知府嚴澂遺親故書曰。澂一病幾殆。",
    "X62n1185_001:0372c21": "不意復生。雖則苟延。焉知來日回首營生舊計。有同",
    "X62n1185_001:0372c22": "嚼蠟。一具皮囊。終須敗壞。六塵緣影。何處堅牢。不如",
    "X62n1185_001:0372c23": "換卻凡心。求生淨土。誦彌陀一句。消罪業無邊。聊奉",
    "X62n1185_001:0372c24": "勸文。用表誠意。",
    "X62n1185_001:0373a01": "周克復淨土晨鐘曰。自貧賤而視富貴。見其氣燄薰",
    "X62n1185_001:0373a02": "灼。不勝垂涎之慕。然當之者。未必真樂也。皇甫謐云。",
    "X62n1185_001:0373a03": "富貴擾神耗精。如一人喜怒不測則憂在事主。同列",
    "X62n1185_001:0373a04": "人懷異志。則憂在羣情。因貪位而患得患失。緣爭權",
    "X62n1185_001:0373a05": "而伐異黨同。位愈高則責愈重。寵愈隆則忌愈眾。日",
    "X62n1185_001:0373a06": "中易昃。月盈便虧。倉卒事機一失。稅駕無所。至求為",
    "X62n1185_001:0373a07": "匹夫而不可得。富家翁持籌會計。竭一生心力以遺",
    "X62n1185_001:0373a08": "其子孫。而百年興廢。事難逆料。身後所有。率歸他人。",
    "X62n1185_001:0373a09": "譬蠶之結繭。這繭子是纏身的物事。自結自纏。將怨",
    "X62n1185_001:0373a10": "誰人。又是別人的物事。人只要這繭。誰要儞這結繭",
    "X62n1185_001:0373a11": "的蟲。由是言之。富貴亦有何樂。純是苦耳。況富貴人",
    "X62n1185_001:0373a12": "到緊要處。與貧賤無二。蓋富貴勝貧賤者。皆無緊要",
    "X62n1185_001:0373a13": "事。如食以遏饑。衣以禦寒。若衣而華。食而精。此於身",
    "X62n1185_001:0373a14": "心有何緊要。其他推此可知。至大利害處。老也病也",
    "X62n1185_001:0373a15": "死也。止此隻身獨當一面之孤。注到鐘鳴漏盡時光",
    "X62n1185_001:0373a16": "景。卿相以至氓庶。總無人可代。總同一結煞。不增分",
    "X62n1185_001:0373a17": "毫。思及此。不由人不當下心灰了也。",
    "X62n1185_001:0373a18": "又曰。一子人謂險子。多置姬媵廣嗣。獨不念身一而",
    "X62n1185_001:0373a19": "已。非險身乎。世多知子之險。而忘身之險。七篇時文。",
    "X62n1185_001:0373a20": "幾級官位。數箱金帛。一區宅子。數畝田園。幾箇嬌妻",
    "X62n1185_001:0373a21": "美妾。一場沒正經。沒要緊。閒是閒非。人人被他汩沒",
    "X62n1185_001:0373a22": "一生。箇箇打不出這般窠臼。虗碌碌忙迫一場。蚤已",
    "X62n1185_001:0373a23": "謝世。吁可悲也已。邵堯夫云。使我卻十年。亦可少集",
    "X62n1185_001:0373a24": "事。奈何天地間。日無再中理。古語云。狂謀迂算百不",
    "X62n1185_001:0373b01": "就。惟有霜鬢來如斯。又云。如今休去便休去。欲覓了",
    "X62n1185_001:0373b02": "時無了時。皆至言也。胡不猛省於此。",
    "X62n1185_001:0373b03": "又曰。世人有言。積快活以防死。其意謂人世太苦。淨",
    "X62n1185_001:0373b04": "生太促。與其倉皇而就謝。孰若縱樂以行休。萬一與",
    "X62n1185_001:0373b05": "化俱遷。追想生平。儘多樂事。較之窮蹙終身者。詎不",
    "X62n1185_001:0373b06": "勝彼一籌。如昔人所云。十聽春啼變鶯舌。三嫌老醜",
    "X62n1185_001:0373b07": "換蛾眉。是其類也。予曰。果爾則是擔頭加重。鼎沸益",
    "X62n1185_001:0373b08": "薪。是名促死。何名防死。如佛言受即是空。食列數味。",
    "X62n1185_001:0373b09": "放箸即空。出多騶從。既到即空。終日遊觀。既歸即空。",
    "X62n1185_001:0373b10": "惟為善事畢。勤勞即空。而白業具在。為惡事畢。快意",
    "X62n1185_001:0373b11": "即空。而黑業具在。世之為白業者少。而為黑業者多。",
    "X62n1185_001:0373b12": "是以一時之快意。而造茫茫之業海也。以是防死果",
    "X62n1185_001:0373b13": "得策歟。夫防死是大丈夫第一事。防死第一著。無如",
    "X62n1185_001:0373b14": "了生死。欲了生死。無如念佛求生西方。又有一等世",
    "X62n1185_001:0373b15": "味籠罩他不得的以高尚為志。以閒散為襟。或詩酒",
    "X62n1185_001:0373b16": "陶情。碁局換世。或棲心五嶽。嘯咏煙霞。此皆虗送居",
    "X62n1185_001:0373b17": "諸之徒耳。其上則十種飛仙。三山羽客。非不逍遙鸞",
    "X62n1185_001:0373b18": "鶴。沖舉自豪。無奈真性未明。生死未了。樂天云。假使",
    "X62n1185_001:0373b19": "得長生。纔能勝夭折。言長本對短。未離生死轍。不如",
    "X62n1185_001:0373b20": "學無生。無生即無滅。誠哉言也。",
    "X62n1185_001:0373b21": "又曰。東坡云。日者韓持國壻王實見訪。言持國自謂",
    "X62n1185_001:0373b22": "已癃老。且將聲樂酒色以娛年。東坡曰。惟其殘年正",
    "X62n1185_001:0373b23": "不當爾。頃有一老人置酒會親友。酒闌語眾。奄奄且",
    "X62n1185_001:0373b24": "去。諸子呼號。願留一言為教。老人曰。只宜第一五更",
    "X62n1185_001:0373c01": "起。諸子未喻。老人曰。惟五更可勾當自家事。自家事",
    "X62n1185_001:0373c02": "者是死時將得去者。且吾平居治生。今日就化。可將",
    "X62n1185_001:0373c03": "何者去。諸子頗悟。請君言於持國。勾當自家事。與其",
    "X62n1185_001:0373c04": "勞心酒色。不若為可以死時將去計也。",
    "X62n1185_001:0373c05": "又曰。世人念佛不真切。只是把生死二字看得輕忽。",
    "X62n1185_001:0373c06": "一生忙忙碌碌。將性命撇在虗空。與己全無干涉。即",
    "X62n1185_001:0373c07": "或當場嗟嘆片時。毛骨悚然。過後仍前醉夢。屠赤水",
    "X62n1185_001:0373c08": "云。世智紛紛。名利場中伶俐。識神擾擾。死生路下糊",
    "X62n1185_001:0373c09": "塗。哀哉。誰曉四大不堅。無常甚速。三途八難最苦。肯",
    "X62n1185_001:0373c10": "去要緊真切念佛。百中希有一二也。昔一僧探俗友。",
    "X62n1185_001:0373c11": "勸以生死事大。急宜念佛。友謝以三頭未了。僧問故",
    "X62n1185_001:0373c12": "友曰。親柩未舉。男婚女嫁未畢。僧別不久。友忽亡。僧",
    "X62n1185_001:0373c13": "往弔。作詩曰。吾友名為張祖留。勸伊念佛說三頭可。",
    "X62n1185_001:0373c14": "怪閻公無分曉。三頭未了便來勾。此言雖淺。大可醒",
    "X62n1185_001:0373c15": "俗。吾願世人各宜奮發精力。一下斬斷輪迴。信得這",
    "X62n1185_001:0373c16": "句佛。即勇往直前念去。只此一念。是破黑暗之明燈。",
    "X62n1185_001:0373c17": "是渡苦海之大船。是脫生死之良方。是出三界之徑",
    "X62n1185_001:0373c18": "路。并其或驗或不驗。或悟或不悟。一切都不計較。但",
    "X62n1185_001:0373c19": "持一句佛號在心。無事也念。有事也念。安樂也念。病",
    "X62n1185_001:0373c20": "苦也念。生也念。死也念。如此認真。事無不濟。",
    "X62n1185_001:0373c21": "淨土晨鐘又載錢孝直曰。從來三界生死輪迴。比於",
    "X62n1185_001:0373c22": "牢獄。然則但未出生死。皆三界獄中囚也。囚有三種。",
    "X62n1185_001:0373c23": "其一自謂決無生理。聊於此中苟圖安逸。一朝劊子",
    "X62n1185_001:0373c24": "手到。觳觫就斃。其一自負千金之子。不惜金錢。打點",
    "X62n1185_001:0374a01": "營生。而情非決定。一面且偷遊釜之娛。倘再生路絕。",
    "X62n1185_001:0374a02": "亦道盡甘心而已。別有負性崛強之夫。不耐束縛。伺",
    "X62n1185_001:0374a03": "守者少間。掙斷枷鎖。一往無前。似此決裂。彼安肯於",
    "X62n1185_001:0374a04": "未死前偷享餘生。或出不出。情懸兩可哉。噫。此亦我",
    "X62n1185_001:0374a05": "輩生死獄中一榜樣矣。第一種人。滔滔皆是。駕言於",
    "X62n1185_001:0374a06": "功名富貴。辛苦博來。極宮室妻妾之奉。以自娛樂。語",
    "X62n1185_001:0374a07": "以生死。恬不關心。語以生死外別有出路。啞然第付",
    "X62n1185_001:0374a08": "一笑。以全不具信根故也。第二種人。生來亦具宿根。",
    "X62n1185_001:0374a09": "禮佛談禪。護持教法。造寺齋僧。金錢不吝。然插足世",
    "X62n1185_001:0374a10": "網之中。名韁利鎖。如八荊棘叢。牽絆不得自由。夫人",
    "X62n1185_001:0374a11": "生出世。一件大事因緣。不專心去做。而欲以餘力及",
    "X62n1185_001:0374a12": "之。世間豈有揚州鶴哉。雖生平作福。不離人天。生死",
    "X62n1185_001:0374a13": "關頭。總跳不出。亦緣其怖生死心。原未真切故也。如",
    "X62n1185_001:0374a14": "第三種人。不求生富貴。但下死工夫。乃真能求出生",
    "X62n1185_001:0374a15": "死者矣。今見縲絏中人。呼天乞命。莫不哀其愚而嗤",
    "X62n1185_001:0374a16": "其求生之不早。吾謂死囚求生太晚。比之我輩。猶為",
    "X62n1185_001:0374a17": "蚤計也。死囚秋決。歲不過一日。一日前後。皆可寬然",
    "X62n1185_001:0374a18": "打點。我輩在三界獄中。歲歲可死。月月可死。日日刻",
    "X62n1185_001:0374a19": "刻可死。賤死。貴亦死。老死。少亦死。惡人死。好人亦死。",
    "X62n1185_001:0374a20": "不序爵。不序德。不序齒。一息不來。便分今古。不早打",
    "X62n1185_001:0374a21": "點。姑待一刻。萬一即此一刻。駕帖到來。劊子當面。手",
    "X62n1185_001:0374a22": "忙脚亂。何以禦之。又袁中郎曰。眾生處五濁世。如囚",
    "X62n1185_001:0374a23": "牢獄。以入獄者皆罪人。處人天者皆是業報分段之",
    "X62n1185_001:0374a24": "身故也。然罪人入獄。時刻求出。以知棘牆之外。更有",
    "X62n1185_001:0374b01": "許大安樂世界故也。今眾生以煩惱為家宅。以生死",
    "X62n1185_001:0374b02": "為園囿。不知大鐵圍山是我棘牆。三界法場之外。各",
    "X62n1185_001:0374b03": "各自有家鄉樂地。諸佛憫此。為分別淨穢。指以脫歸",
    "X62n1185_001:0374b04": "路程。而歲久拋業之人。了無歸處。諸佛又大建宅舍",
    "X62n1185_001:0374b05": "以安之。一則往來獄門。為治道途。一則長伺獄外。修",
    "X62n1185_001:0374b06": "飾旅館。如是之恩。何身可報。經曰。如來為一大事出",
    "X62n1185_001:0374b07": "現於世。大事者。即此事也。諸佛既不惜垂手。眾生種",
    "X62n1185_001:0374b08": "種反戀此毛頭許事。以小易大。死而不悟何哉。",
    "X62n1185_001:0374b09": "易行門",
    "X62n1185_001:0374b10": "已識迷途。欲求出世。當知入道多門。惟念佛往生",
    "X62n1185_001:0374b11": "淨土為易行道。淨土多方。又惟往生西方極樂世",
    "X62n1185_001:0374b12": "界之淨土。尤為易行。蓋阿彌陀佛有四十八大願。",
    "X62n1185_001:0374b13": "度盡眾生。與此世界之緣徧重。威力又極大。故攝",
    "X62n1185_001:0374b14": "取無遺。人能信向。至心持名。未有不蒙接引。所謂",
    "X62n1185_001:0374b15": "仗他之法。與專持自力者。難易逈殊也。輯易行門。",
    "X62n1185_001:0374b16": "龍舒淨土文曰。統言大藏。不止有十餘經言西方淨",
    "X62n1185_001:0374b17": "土事。其大略謂彼處以七寶莊嚴。無地獄餓鬼禽畜。",
    "X62n1185_001:0374b18": "以至蜎飛蝡動之類。常清淨自然。無一切穢雜。故名",
    "X62n1185_001:0374b19": "淨土。其人皆蓮華中生。長生不老。衣食宅宇。隨意化",
    "X62n1185_001:0374b20": "成。其景序長春。無復寒暑。大受快樂。無一切苦惱。故",
    "X62n1185_001:0374b21": "名極樂世界。其佛名阿彌陀者。梵語也。此云無量。以",
    "X62n1185_001:0374b22": "此佛光明。照見十方世界。無有限量。凡念佛眾生。無",
    "X62n1185_001:0374b23": "不知之。故又名無量光佛。此佛壽命。與其國中人民",
    "X62n1185_001:0374b24": "壽命。皆無有限量。雖恒河沙劫。亦無有盡。故又名無",
    "X62n1185_001:0374c01": "量壽佛。此佛有大誓願度人。其威神不可思議。故至",
    "X62n1185_001:0374c02": "心信向。念其名號者。現世必消除災難。禳卻冤鬼。安",
    "X62n1185_001:0374c03": "靜形神。增延福壽。西方七寶池中則生蓮華一朵。他",
    "X62n1185_001:0374c04": "日於其中託生。直脫輪迴之外。若此者。皆有事跡。非",
    "X62n1185_001:0374c05": "虗言也。其說甚易行。盡大藏中八萬四千法門。無如",
    "X62n1185_001:0374c06": "此之要捷者。而人或不知。可痛惜哉。知而不行。尤可",
    "X62n1185_001:0374c07": "痛惜也。",
    "X62n1185_001:0374c08": "又曰。經又云。無量無數劫以前。有世自在王佛出。化",
    "X62n1185_001:0374c09": "度眾生。是時有大國王。往聽說法。遂有覺悟。乃捨國",
    "X62n1185_001:0374c10": "王之位。而往修行。號曰法藏比邱。即阿彌陀佛也。對",
    "X62n1185_001:0374c11": "世自在王佛發四十八大願。願願皆為濟度眾生。發",
    "X62n1185_001:0374c12": "此願已。乃精進以了生死。次入菩薩地。了生死者。乃",
    "X62n1185_001:0374c13": "生死自如也。入菩薩地者。內則修慧。外則修福也。修",
    "X62n1185_001:0374c14": "慧者。使慧性曰廣於一日。至成佛時。則慧性含虗空",
    "X62n1185_001:0374c15": "世界。無所不知。無所不見也。修福者。乃託生於一切",
    "X62n1185_001:0374c16": "眾生中。同其形體。通其語言。以設教化。故上自天帝。",
    "X62n1185_001:0374c17": "下至微細蟲蟻。皆託生於其中。如此無量無數劫來。",
    "X62n1185_001:0374c18": "設化眾生。夫設化眾生者。無非得福也。得福而不受",
    "X62n1185_001:0374c19": "用。故其福愈積而愈大。久則徧於虗空世界矣。福大",
    "X62n1185_001:0374c20": "則威神大。譬如世人官大則勢力大。是以威神無所",
    "X62n1185_001:0374c21": "不可。方得成就所願而入佛位。是初發願以至成佛。",
    "X62n1185_001:0374c22": "無非為眾生者。故人至心信向。念其名號。現世必蒙",
    "X62n1185_001:0374c23": "福祐。身後必徑生極樂世界。若能精心想其形相。現",
    "X62n1185_001:0374c24": "世必見佛之真身。以佛之威靈無所不在。而人心念",
    "X62n1185_001:0375a01": "與佛純熟。則自然交通。故佛現其身也。",
    "X62n1185_001:0375a02": "又曰。淨土傳云。阿彌陀佛與觀音勢至二菩薩乘大",
    "X62n1185_001:0375a03": "願船。泛生死海。就此娑婆世界。呼引眾生。上大願船。",
    "X62n1185_001:0375a04": "送至西方。如肯往者。無不得生也。觀此則是佛與菩",
    "X62n1185_001:0375a05": "薩。憫念眾生。沉淪苦海。無由得出。故自以誓願威力。",
    "X62n1185_001:0375a06": "招誘人生淨土。如舟人招誘行人登舟。送至彼岸也。",
    "X62n1185_001:0375a07": "人唯恐不信耳。若信心肯往。雖有罪惡。亦無不得生。",
    "X62n1185_001:0375a08": "蓋佛不可以凡人比。凡人不為勢利。不與人交。非有",
    "X62n1185_001:0375a09": "益於己。不與人交。此所以為凡人也。賢人君子。已不",
    "X62n1185_001:0375a10": "如此。況佛乎。蓋不慈悲不足為佛。不濟度眾生不足",
    "X62n1185_001:0375a11": "為佛。不有大威力不足為佛。為其慈悲故。見眾生沉",
    "X62n1185_001:0375a12": "於苦海。而欲濟度。為其有大威力故。能遂濟度之心。",
    "X62n1185_001:0375a13": "成濟度之功。此所以為佛也。經云。大醫王能治一切",
    "X62n1185_001:0375a14": "病。不能治命盡之人。佛能度一切眾生。不能度一切",
    "X62n1185_001:0375a15": "不信之人。以不信比命盡者。可謂極矣。蓋信者一念",
    "X62n1185_001:0375a16": "也。若人在生時。心念要去。身則隨去。心念欲住。身則",
    "X62n1185_001:0375a17": "隨住。是身常隨念。然猶有念欲去而身被牽繫者。身",
    "X62n1185_001:0375a18": "壞時。唯一念而已。一念到處則無不到。是以一念在",
    "X62n1185_001:0375a19": "淨土。則必生淨土。況佛與菩薩。又招引人往生乎。",
    "X62n1185_001:0375a20": "又曰。無為楊傑次公。少登高科。明禪門宗旨。謂眾生",
    "X62n1185_001:0375a21": "根有利鈍。即其近而易知。簡而易行者。唯西方淨土。",
    "X62n1185_001:0375a22": "但一心觀念。仗佛願力。直生安養。其為王敏仲作直",
    "X62n1185_001:0375a23": "指淨土決疑序云。阿彌陀佛光明如大圓月。徧照十",
    "X62n1185_001:0375a24": "方。水清而靜。則月現全體。月非趨水而遽來。水濁而",
    "X62n1185_001:0375b01": "動。則月無定光。月非捨水而遽去。在水則有清濁動",
    "X62n1185_001:0375b02": "靜。在月則無取捨去來。故華嚴經載解脫長者子云。",
    "X62n1185_001:0375b03": "知一切佛。猶如影像。自心如水。彼諸如來不來至此。",
    "X62n1185_001:0375b04": "我若欲見安樂世界阿彌陀如來。隨意即見。是知眾",
    "X62n1185_001:0375b05": "生注念。定見阿彌陀。若生彼土。則無諸苦。般舟三昧",
    "X62n1185_001:0375b06": "經云。跋欲陀和菩薩。問釋迦佛云。未來眾生。云何得",
    "X62n1185_001:0375b07": "見十方諸佛。佛教令念阿彌陀佛。即見十方一切諸",
    "X62n1185_001:0375b08": "佛。又大寶積經云。若他方眾生。聞無量壽如來名號。",
    "X62n1185_001:0375b09": "乃至能發一念淨信。歡喜愛樂。所有善根。迴向願生",
    "X62n1185_001:0375b10": "其國者。隨願往生。得不退轉。此皆佛言也。不信佛言。",
    "X62n1185_001:0375b11": "何言可信。不生淨土。何土可生。東坡云。次公晚年作",
    "X62n1185_001:0375b12": "監司太守。常畫丈六阿彌陀佛像。隨行供養觀念。至",
    "X62n1185_001:0375b13": "壽終時。感佛來迎。端坐而化。",
    "X62n1185_001:0375b14": "樂邦文類。楊次公曰。彌陀光明。徧照法界念佛眾生。",
    "X62n1185_001:0375b15": "攝取不捨。聖凡一體。機感相應。諸佛心內眾生。塵塵",
    "X62n1185_001:0375b16": "極樂。眾生心中淨土。念念彌陀。吾以是觀之。智慧者",
    "X62n1185_001:0375b17": "易生。能斷疑故。禪定者易生。不散亂故。持戒者易生。",
    "X62n1185_001:0375b18": "遠諸染故。布施者易生。不我有故。忍辱者易生。不瞋",
    "X62n1185_001:0375b19": "恚故。精進者易生。不退轉故。不造善不作惡者易生。",
    "X62n1185_001:0375b20": "念純一故。諸惡已作。業報已現者易生。實慚懼故。雖",
    "X62n1185_001:0375b21": "有眾善。若無誠信心。無回向發願心者。則不得生矣。",
    "X62n1185_001:0375b22": "噫。彌陀甚易持。淨土甚易往。眾生不能持不能往。佛",
    "X62n1185_001:0375b23": "如眾生何。夫造惡業。入苦趣。念彌陀。生極樂。二者皆",
    "X62n1185_001:0375b24": "佛言也。世人憂墮地獄。而疑往生者。不亦惑哉。",
    "X62n1185_001:0375c01": "宋丞相鄭清之曰。人皆謂修淨土。不如禪教律。余獨",
    "X62n1185_001:0375c02": "謂禪教律法門。莫如修淨土。夫真淨明妙。虗徹靈通。",
    "X62n1185_001:0375c03": "凡在智愚。皆具此性。根塵幻境。相與淪胥。生死輪迴。",
    "X62n1185_001:0375c04": "窮劫不斷。故釋氏以禪教律。假設方便。使之從門而",
    "X62n1185_001:0375c05": "入。俱得超悟。唯無量壽佛獨出一門。曰修行淨土。如",
    "X62n1185_001:0375c06": "單方治病。簡要直截。一念之專。即到彼岸。不問緇白",
    "X62n1185_001:0375c07": "皆可奉行。但知為化愚俗淺近之說。其實則成佛道",
    "X62n1185_001:0375c08": "捷徑之途。今之學佛者不過禪教律。究竟圓頓莫如",
    "X62n1185_001:0375c09": "禪。非利根上器神領意解者。則未免墮頑空之失。研",
    "X62n1185_001:0375c10": "究三乘莫如教。非得魚忘筌因指見月者。未免鑽故",
    "X62n1185_001:0375c11": "紙之病。護善遮惡莫如律。非身心清淨。表裏一如。則",
    "X62n1185_001:0375c12": "未免自纏縛之苦。總而觀之。論其所入則禪教律。要",
    "X62n1185_001:0375c13": "其所歸則戒定慧。不由禪教律。而得戒定慧者。其唯",
    "X62n1185_001:0375c14": "淨土之一門乎。方念佛時。口誦心維。諸惡莫作豈非",
    "X62n1185_001:0375c15": "戒。繫念淨境。幻塵俱滅豈非定。念實無念。心華湛然",
    "X62n1185_001:0375c16": "豈非慧。人能屏除萬慮。一意西方。則不施棒喝而悟",
    "X62n1185_001:0375c17": "圓頓機。不閱大藏經而得正法眼。不持四威儀中而",
    "X62n1185_001:0375c18": "得大自在。不垢不淨。無纏無脫。當是時也孰為戒定",
    "X62n1185_001:0375c19": "慧。孰為禪教律。我心佛心。一無差別。此修淨土之極",
    "X62n1185_001:0375c20": "致也。八功德水。金蓮華臺。又何必疑哉。淨土樞要之",
    "X62n1185_001:0375c21": "作勤矣。",
    "X62n1185_001:0375c22": "元天如法師淨土或問。問曰。同居淨土。其類甚多。今",
    "X62n1185_001:0375c23": "徧指極樂。而又徧讚其境勝緣勝何耶。答曰。經云彼",
    "X62n1185_001:0375c24": "國眾生。無有眾苦。但受諸樂。故名極樂。今以娑婆對",
    "X62n1185_001:0376a01": "而比之。此則血肉形軀。有生皆苦。彼則蓮華化生。無",
    "X62n1185_001:0376a02": "生苦也。此則時序代謝。衰老日侵。彼則寒暑不遷。無",
    "X62n1185_001:0376a03": "老苦也。此則四大難調。多生病患。彼則化體香潔。無",
    "X62n1185_001:0376a04": "病苦也。此則七十者稀。無常迅速。彼則壽命無量。無",
    "X62n1185_001:0376a05": "死苦也。此則親情愛戀。有愛必離。彼無父母妻子。無",
    "X62n1185_001:0376a06": "愛別離苦也。此則仇敵冤讐。有冤必會。彼則上善聚",
    "X62n1185_001:0376a07": "會。無冤憎會苦也。此或困苦饑寒。貪求不足。彼皆衣",
    "X62n1185_001:0376a08": "食珍寶。受用現成。此或醜穢形骸。根多缺陋。彼則端",
    "X62n1185_001:0376a09": "嚴相貌。體有光明。此則輪轉生死。彼則永證無生。此",
    "X62n1185_001:0376a10": "有四趣之苦。彼無三惡之名。此則邱陵坑坎。荊棘為",
    "X62n1185_001:0376a11": "林。土石諸山。穢惡充滿。彼則黃金為地。寶樹參天。樓",
    "X62n1185_001:0376a12": "聳七珍。花敷四色。此則雙林已滅。龍華未來。彼則無",
    "X62n1185_001:0376a13": "量壽尊現在說法。此則觀音勢至。徒仰嘉名。彼則與",
    "X62n1185_001:0376a14": "二上人。親為勝友。此則羣魔外道。惱亂正修。彼則佛",
    "X62n1185_001:0376a15": "化一統。魔外絕蹤。此則媚色妖婬。迷惑行者。彼則正",
    "X62n1185_001:0376a16": "報清淨。實無女人。此則惡獸魑魅。交扇邪聲。彼則水",
    "X62n1185_001:0376a17": "鳥樹林。咸宣妙法。二土較量。境緣迥別。而樂邦之勝。",
    "X62n1185_001:0376a18": "其數無窮。未暇悉舉也。其境勝者。可以攝眾生取淨",
    "X62n1185_001:0376a19": "之情。其緣勝者。可以助生者修行之力。雖同居淨類",
    "X62n1185_001:0376a20": "甚多。唯極樂修行緣具。故徧指也。",
    "X62n1185_001:0376a21": "又問曰。十方如來。皆可親近。今獨推彌陀者何耶。答",
    "X62n1185_001:0376a22": "曰。獨推彌陀其故有三。一誓願深重。二娑婆有緣。三",
    "X62n1185_001:0376a23": "化道相關也。願重者。經云彌陀往昔因中。嘗發種種",
    "X62n1185_001:0376a24": "廣大誓願。其略曰。若我成佛已來。其有眾生願生我",
    "X62n1185_001:0376b01": "國。或聞我名。修諸善本。稱我名號。乃至十念。若不生",
    "X62n1185_001:0376b02": "者。誓不取正覺。既生我國。若有退轉。不決定成佛者。",
    "X62n1185_001:0376b03": "誓不取正覺。故華嚴鈔曰。彌陀願重。偏接娑婆眾生",
    "X62n1185_001:0376b04": "也。有緣者。我佛釋迦現在世時。眾生聞佛所教。歸向",
    "X62n1185_001:0376b05": "彌陀。固已多矣。觀佛滅後。末世眾生。無問僧俗男女。",
    "X62n1185_001:0376b06": "貴賤貧富。稍聞佛教者。無不信向。未聞佛教者。亦會",
    "X62n1185_001:0376b07": "稱名。縱是頑愚暴惡無信之徒。或遭厄難危險之處。",
    "X62n1185_001:0376b08": "或發贊嘆怨嗟之聲。不覺信口便呌阿彌陀佛。至於",
    "X62n1185_001:0376b09": "兒童女子戲弄之際。聚沙摶泥。圖牆畫壁。便作彌陀",
    "X62n1185_001:0376b10": "佛像。甚至於學行未穩。學語未成者。自然能唱阿彌",
    "X62n1185_001:0376b11": "陀佛。此皆不勸而發。不教而能。非有緣而何。又如無",
    "X62n1185_001:0376b12": "量壽經云。吾說此經。今見無量壽佛。及其國土。所當",
    "X62n1185_001:0376b13": "為者。皆可求之。無得以我滅度之後。復生疑惑。當來",
    "X62n1185_001:0376b14": "之世。經道滅盡。我以慈愍。特留此經。更住百歲。其有",
    "X62n1185_001:0376b15": "眾生值此經者。隨意所願。皆可得度。又經云。此經滅",
    "X62n1185_001:0376b16": "後。佛法全無。但留阿彌陀佛四字名號。救度眾生。其",
    "X62n1185_001:0376b17": "有不信而謗毀者。當墮地獄。具受眾苦。故天臺云。當",
    "X62n1185_001:0376b18": "知彼佛於此惡世偏有緣耳。相關者。先覺謂兩土聖",
    "X62n1185_001:0376b19": "人。示居淨穢。以折攝二門調伏眾生。此以穢以苦以",
    "X62n1185_001:0376b20": "促。以多魔惱而折之。俾知所厭。彼以淨以樂以延以",
    "X62n1185_001:0376b21": "不退轉而攝之。俾知所欣。既厭且欣。則化道行矣。又",
    "X62n1185_001:0376b22": "我釋迦於三乘授道之外。其有度未盡者。度在彌陀。",
    "X62n1185_001:0376b23": "故於諸大乘經丁甯反覆。稱讚勸往者。蓋化道之相",
    "X62n1185_001:0376b24": "關也。以是三者之故。乃獨推焉。",
    "X62n1185_001:0376c01": "大佑淨土指歸集曰。圓通梵法師會宗集引般舟三",
    "X62n1185_001:0376c02": "昧經。言念佛往生有三種力。一者本有佛性力。言煩",
    "X62n1185_001:0376c03": "惱心中有如來藏也。二者慈光攝取力。言彌陀光明",
    "X62n1185_001:0376c04": "無量。念佛眾生攝取不捨也。三者念佛三昧力。言憶",
    "X62n1185_001:0376c05": "佛念佛。現前當來必定見佛也。此三種力。如三股繩",
    "X62n1185_001:0376c06": "合為大索。能牽重物。又如水火鏡子。若將對日。以艾",
    "X62n1185_001:0376c07": "取之。即可得火。若將對月。以珠取之。即可得水。今以",
    "X62n1185_001:0376c08": "鏡具水火之性。喻眾生本具佛性之力也。須假日月",
    "X62n1185_001:0376c09": "之光來照者。彌陀慈光攝取之力也。以珠艾能引水",
    "X62n1185_001:0376c10": "火者。信心念佛之力也。此三種物。缺一不可。三事和",
    "X62n1185_001:0376c11": "合。水火方生。三力相資。必生淨土。",
    "X62n1185_001:0376c12": "蓮池大師阿彌陀經疏鈔曰。復明徑路修行徑中之",
    "X62n1185_001:0376c13": "徑者。此有二義。一者餘門學道。萬里迢遙。念佛往生",
    "X62n1185_001:0376c14": "古稱徑路。而念佛一法。復有多門。今特持名。是為徑",
    "X62n1185_001:0376c15": "路之中徑而又徑。鶴沖鵬舉。驥驟飛龍。不疾而行。不",
    "X62n1185_001:0376c16": "速而至。徑中徑矣。註曰。二義者。一是較量於多種淨",
    "X62n1185_001:0376c17": "業。二是揀別于本部大本。故云徑路之徑路也。徑路",
    "X62n1185_001:0376c18": "者。路小而捷名徑。小喻念佛為力之簡易。捷喻念佛",
    "X62n1185_001:0376c19": "成功之迅速。善導大師偈云。唯有徑路修行。但念阿",
    "X62n1185_001:0376c20": "彌陀佛是也。故云餘門學道。名竪出三界。念佛往生",
    "X62n1185_001:0376c21": "名橫出三界。如蟲在竹。竪則歷節難通。橫則一時透",
    "X62n1185_001:0376c22": "脫。餘門之比念佛。則念佛為速矣。念佛復有多門者。",
    "X62n1185_001:0376c23": "如實相念佛四種。乃至萬行回向等。實相之佛。雖云",
    "X62n1185_001:0376c24": "本具。而眾生障重。解悟者希。下此數門。觀像。則像去",
    "X62n1185_001:0377a01": "還無。因成間斷。觀想。則心麤境細。妙觀難成。萬行。則",
    "X62n1185_001:0377a02": "所作繁多。重處偏墮。唯此持名一法。簡要直捷。但能",
    "X62n1185_001:0377a03": "繼念。便得往生。古人謂既得見彌陀。何愁不開悟。則",
    "X62n1185_001:0377a04": "不期實相。而實相契焉。故念佛為修行徑路。而持名",
    "X62n1185_001:0377a05": "又念佛中之徑路也。",
    "X62n1185_001:0377a06": "德園集附錄曰。明禮部員外郎虞淳熙。告歸上天目",
    "X62n1185_001:0377a07": "坐高峯死關前。晝夜策厲。至三七日倦甚。欲就枕。忽",
    "X62n1185_001:0377a08": "見高峯禪師斬其左臂。豁然有省馳證雲棲。宏公曰。",
    "X62n1185_001:0377a09": "凡寐而覺者。不巾櫛而復依衾枕。必復寐矣。迷而悟",
    "X62n1185_001:0377a10": "者。不莊嚴而復親穢濁。必復迷矣。火蓮易萎。新篁易",
    "X62n1185_001:0377a11": "折。子自為計。毋以一隙之光。自阻進修之路因勸令",
    "X62n1185_001:0377a12": "回向淨土以續前因。淳熙遂終身行之。",
    "X62n1185_001:0377a13": "樂邦文類序。明給事中陳瓚家居一意淨業。有客過",
    "X62n1185_001:0377a14": "之呵曰。爾不聞大鑒之論唯心者乎。何厭垢而欣淨",
    "X62n1185_001:0377a15": "為。答曰。唯心淨土。發之大鑒。而非自大鑒始也。是心",
    "X62n1185_001:0377a16": "作佛。是心是佛。佛固先言之矣。蓋懼人以不淨之心",
    "X62n1185_001:0377a17": "求淨土。非曰土無垢淨也。",
    "X62n1185_001:0377a18": "明成時淨土十要序曰。淨土持名之法。有三大要焉。",
    "X62n1185_001:0377a19": "一者六字洪名。念念之間。欣厭具足如出幽獄。奔託",
    "X62n1185_001:0377a20": "王家。步步之間。欣厭具足。二者參禪必不可無淨土。",
    "X62n1185_001:0377a21": "為防退墮。甯不寒心。淨土必不可入禪機。意見梢乘。",
    "X62n1185_001:0377a22": "二門俱破。果能寺修淨業。不須臾涉餘宗。三者一句",
    "X62n1185_001:0377a23": "彌陀。非大徹不能全提。而最愚亦無少欠。倘有些子",
    "X62n1185_001:0377a24": "分別。便成大法魔殃。只貴一心受持。甯羨依稀解悟。",
    "X62n1185_001:0377b01": "念佛直指曰。元明間僧妙叶。著念佛直指上下卷。其",
    "X62n1185_001:0377b02": "直指心要一篇。斥妄顯真。最為精造。有曰。極樂彌陀",
    "X62n1185_001:0377b03": "相好現時。即自心顯。自心顯時。即彼佛現。我心彼佛",
    "X62n1185_001:0377b04": "心。彼佛我心佛。一體無二。故云唯心淨土。本性彌陀。",
    "X62n1185_001:0377b05": "非謂西方無土無佛。不須求生。但在汝生滅緣影之",
    "X62n1185_001:0377b06": "中。名為唯心本性也。求彼佛即求自心。求自心須求",
    "X62n1185_001:0377b07": "彼佛。邨愚夫婦。雖不識理。以信實有彼土。故於命終",
    "X62n1185_001:0377b08": "時。反得往生。畏有陷空之人。因認緣影為心。謂無外",
    "X62n1185_001:0377b09": "土。故雖修道行。還受生死。人命無常。轉息來世。塵事",
    "X62n1185_001:0377b10": "連環鈎鎖不斷。若不能於塵勞鬱結及得志歇手不",
    "X62n1185_001:0377b11": "得處。一割割斷。起願力行。盡力一跳。焉得應念生彼。",
    "X62n1185_001:0377b13": "徑中徑又徑卷一"
}