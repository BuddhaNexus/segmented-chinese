{
    "T12n0357_002:0244a24": "如來莊嚴智慧光明入一切佛境",
    "T12n0357_002:0244a25": "界經卷下",
    "T12n0357_002:0244a27": "元魏天竺三藏曇摩流支譯",
    "T12n0357_002:0244a28": "「文殊師利！如來者，名為法身。文殊師利！如來",
    "T12n0357_002:0244a29": "不生、無生。文殊師利！如來無名、無色、無言說、",
    "T12n0357_002:0244b01": "無心意、意識。文殊師利！如來無分別、離分別。",
    "T12n0357_002:0244b02": "「文殊師利！言如來者，名為空不可盡相，盡際、",
    "T12n0357_002:0244b03": "實際、空平等一切法際、不二際、常不可知處",
    "T12n0357_002:0244b04": "際。「文殊師利！如來、應、正遍知一切處，無分別、",
    "T12n0357_002:0244b05": "離異分別，非下、非中、非上。如是，文殊師利！一",
    "T12n0357_002:0244b06": "切法無分別、離分別，非下、非中、非上。何以故？",
    "T12n0357_002:0244b07": "一切法不可得故。文殊師利！言一切法不可",
    "T12n0357_002:0244b08": "得者，是一切法平等；言一切法平等者，是平",
    "T12n0357_002:0244b09": "等住；言平等住者，即是不動；言不動者，是一",
    "T12n0357_002:0244b10": "切法無依止；言一切法無依止者，彼無心定",
    "T12n0357_002:0244b11": "住；言無心定住者，即是無生；言無生者，即是",
    "T12n0357_002:0244b12": "不生。若如是見，彼心心數法畢竟不顛倒；若",
    "T12n0357_002:0244b13": "畢竟心不顛倒者，彼行者能得如實；若能如",
    "T12n0357_002:0244b14": "實得者，彼不起戲論；若不起戲論者，彼不",
    "T12n0357_002:0244b15": "行一切法。若不戲、不行者，彼不在生、死；若不",
    "T12n0357_002:0244b16": "在生、死者，彼不能動；若不能動者，彼法不能",
    "T12n0357_002:0244b17": "相違；若法不能相違者，彼隨順一切法；彼",
    "T12n0357_002:0244b18": "隨順一切法者，彼法性中不能動；若法性中",
    "T12n0357_002:0244b19": "不能動者，彼得自性法；若得自性法者，彼無",
    "T12n0357_002:0244b20": "所得。何以故？依因緣生一切法故。若依因緣",
    "T12n0357_002:0244b21": "生一切法者，彼常不生；若常不生者，彼常不",
    "T12n0357_002:0244b22": "可得；若常不可得者，彼得實際法；若得實",
    "T12n0357_002:0244b23": "際法者，彼不共一切法住；若不共一切法住",
    "T12n0357_002:0244b24": "者，彼不共住；若不共住者，彼非有、非無；若非",
    "T12n0357_002:0244b25": "有、非無者，彼得法中住；若得法中住者，彼得",
    "T12n0357_002:0244b26": "修行正念法；若得修行正念法者，彼無一法",
    "T12n0357_002:0244b27": "非是佛法。何以故？以覺一切法空故。「文殊師",
    "T12n0357_002:0244b28": "利！覺一切法空者名為菩提。菩提者，名覺一",
    "T12n0357_002:0244b29": "切法空，空者即是菩提。如是，空、無相、無願，無",
    "T12n0357_002:0244c01": "作、無行，無依、無生，無取、無處，覺如是法者名",
    "T12n0357_002:0244c02": "為菩提。「菩提者，名為修行正念。文殊師利！言",
    "T12n0357_002:0244c03": "修行正念者，不取、不捨即名正念。不觀、不異，",
    "T12n0357_002:0244c04": "名為行；不著、不縛、不脫，名為行；不去、不來，名",
    "T12n0357_002:0244c05": "為行。「文殊師利！正念行者，彼處無行、無利、無",
    "T12n0357_002:0244c06": "果、無證。何以故？文殊師利！心自性清淨故，彼",
    "T12n0357_002:0244c07": "心客塵煩惱染，而自性清淨心不染。而彼自",
    "T12n0357_002:0244c08": "性清淨心即體，無染、不染者。彼處無對治法",
    "T12n0357_002:0244c09": "故，以何法對治能滅此煩惱。何以故？彼清",
    "T12n0357_002:0244c10": "淨非淨，即是本淨。若本淨者，即是不生；若不",
    "T12n0357_002:0244c11": "生者，彼即不染；若不染者，彼不離染法；若離",
    "T12n0357_002:0244c12": "染法者，彼滅一切染。以何等法滅一切染？彼",
    "T12n0357_002:0244c13": "不生。若不生者，是菩提。菩提者，名為平等；平",
    "T12n0357_002:0244c14": "等者，名為真如；真如者，名為不異；不異者，名",
    "T12n0357_002:0244c15": "為如實住一切有為、無為法。「文殊師利！真如",
    "T12n0357_002:0244c16": "者，彼處非有為、非無為，無二法。若非有為、非",
    "T12n0357_002:0244c17": "無，為無二法者，是真如。文殊師利！言真如者，",
    "T12n0357_002:0244c18": "彼實際；言實際者，彼不異；不異者，彼未來真",
    "T12n0357_002:0244c19": "如。言未來真如者即是不異；言不異者，彼",
    "T12n0357_002:0244c20": "即真如；言即真如者，彼非常不真如。言非常",
    "T12n0357_002:0244c21": "不真如者，彼不染、不淨；言不染、不淨者，彼不",
    "T12n0357_002:0244c22": "生、不滅；言不生、不滅者，彼涅槃平等。言涅槃",
    "T12n0357_002:0244c23": "平等者，彼不在世間、不在涅槃；言不在世間、",
    "T12n0357_002:0244c24": "不在涅槃者，彼非過去、非未來、非現在；言非",
    "T12n0357_002:0244c25": "過去、非未來、非現在者，彼非下、非中、非上；言",
    "T12n0357_002:0244c26": "非下、非中、非上者即是如來。「言如來者，名為",
    "T12n0357_002:0244c27": "實語；言實語者，名為真如；言真如者，名為如",
    "T12n0357_002:0244c28": "實；言如實者，名為我；言我者即是不二；不",
    "T12n0357_002:0244c29": "二義者即是菩提；菩提者，名為覺。覺者，入三",
    "T12n0357_002:0245a01": "解脫門智；智者，入三世平等一切法智。言義",
    "T12n0357_002:0245a02": "者，於一切法無差別義。義者，無名、無言、不可",
    "T12n0357_002:0245a03": "說。言智者，覺了一切法名為智、識知一切法",
    "T12n0357_002:0245a04": "名為智。言義者，知眾生及識智，了義即是法、",
    "T12n0357_002:0245a05": "法者即是義。義智、識智，了義智、法智，法住智、",
    "T12n0357_002:0245a06": "法體智，彼依法轉所轉義，自轉平等不二義，",
    "T12n0357_002:0245a07": "平等不二義即是平等，平等者即是義。所言",
    "T12n0357_002:0245a08": "義、識智平等者，即是入不二法門智，名為了",
    "T12n0357_002:0245a09": "義，非不了義。言平等者，即是平等、即是空；言",
    "T12n0357_002:0245a10": "空者，即是幻我平等；言我平等者，即是法平",
    "T12n0357_002:0245a11": "等；言法平等者，即是離平等；離平等者，即是",
    "T12n0357_002:0245a12": "覺平等；覺平等者，即是菩提。「文殊師利！著色",
    "T12n0357_002:0245a13": "者即是著眼；著眼者即是著自性；著見者即",
    "T12n0357_002:0245a14": "是著自我；著自身者即是著自性空智。著",
    "T12n0357_002:0245a15": "不正念觀者即著法光明，觀法不著；著懈怠",
    "T12n0357_002:0245a16": "垢者著證智，堅固精進。如實知法，名為著；著",
    "T12n0357_002:0245a17": "五蓋菩提分，名為著。不著無障解脫智，一切",
    "T12n0357_002:0245a18": "法自性清淨，因緣而有。「又，菩薩摩訶薩，如實",
    "T12n0357_002:0245a19": "知染、淨因而不住染、淨因中者，起我、起見是",
    "T12n0357_002:0245a20": "名染因，入一切法無我是名淨因；見我、我所",
    "T12n0357_002:0245a21": "是名染因，內寂靜、外不行是名淨因；欲瞋恨",
    "T12n0357_002:0245a22": "害覺觀是名染因，不淨、慈悲喜捨、入十二因",
    "T12n0357_002:0245a23": "緣、忍名為淨因；四顛倒是染因，四念處是",
    "T12n0357_002:0245a24": "淨因；五蓋是染因，五根是淨因；六入是染因，",
    "T12n0357_002:0245a25": "六念是淨因；七非淨法是染因，七覺分是淨",
    "T12n0357_002:0245a26": "因；八邪法是染因，八正法是淨因；九惱事是",
    "T12n0357_002:0245a27": "染因，九次第定是淨因；十不善業道是染因，",
    "T12n0357_002:0245a28": "十善業道是淨因；略說一切不善念是染因，",
    "T12n0357_002:0245a29": "一切善念是淨因。「所言染因、淨因，彼一切法",
    "T12n0357_002:0245b01": "自性空，無我、無人、無命、無壽者，無我所、無使",
    "T12n0357_002:0245b02": "者。如幻無相，內寂靜；內寂靜者即是寂滅；寂",
    "T12n0357_002:0245b03": "滅者即是自性清淨；自性清淨者即是不可",
    "T12n0357_002:0245b04": "得；不可得者即是無處；無處者即是實；實者",
    "T12n0357_002:0245b05": "即是虛空。何以故？文殊師利！無有一法若生、",
    "T12n0357_002:0245b06": "若滅。」文殊師利白佛言：「世尊！若法如是，云何",
    "T12n0357_002:0245b07": "如來得菩提？」佛告文殊師利言：「文殊師利！無",
    "T12n0357_002:0245b08": "根、無住，如來如是得菩提。」文殊師利言：「世尊！",
    "T12n0357_002:0245b09": "何者是根？何者是住？」佛告文殊師利：「身見，名",
    "T12n0357_002:0245b10": "為根；不實分別，名為住。彼菩提平等，如來知",
    "T12n0357_002:0245b11": "一切法平等，是故，說如來無根、無住得菩提。",
    "T12n0357_002:0245b12": "「文殊師利！言菩提者，名為淨、亦名寂靜。何者",
    "T12n0357_002:0245b13": "為淨？何者寂靜？文殊師利！我我所眼空。何以",
    "T12n0357_002:0245b14": "故？自性空故。如是，耳、鼻、舌、身、意我我所空。何",
    "T12n0357_002:0245b15": "以故？自性空故。是故，知眼空，不著色，是故說",
    "T12n0357_002:0245b16": "淨。如是，知耳空，不著聲，是寂靜；知鼻空，不著",
    "T12n0357_002:0245b17": "香，是寂靜；知舌空，不著味，是寂靜；知身空，不",
    "T12n0357_002:0245b18": "著觸，是寂靜；知意空，不著法，是寂靜。文殊師",
    "T12n0357_002:0245b19": "利！菩提自性清淨，以自性清淨故。自性清",
    "T12n0357_002:0245b20": "淨者，所言自性清淨，彼不染如虛空、平等如",
    "T12n0357_002:0245b21": "虛空、自性同虛空——譬如虛空，本來自性清淨。",
    "T12n0357_002:0245b22": "「文殊師利！言菩提者，不取、不捨。云何不取？云",
    "T12n0357_002:0245b23": "何不捨？言不取者，不取一切法，是故言不取；",
    "T12n0357_002:0245b24": "言不捨者，不捨一切法，是故言不捨。文殊師",
    "T12n0357_002:0245b25": "利！如來度大漂流，是故不取、不捨，而彼真如",
    "T12n0357_002:0245b26": "不見彼、此岸。如來知一切法離彼、此岸，故言",
    "T12n0357_002:0245b27": "如來。「文殊師利！菩提無相、無觀。何者無相、",
    "T12n0357_002:0245b28": "無觀？文殊師利！不見眼識名為無相，不見色",
    "T12n0357_002:0245b29": "名為無觀；不見耳識名為無相，不聞聲名為",
    "T12n0357_002:0245c01": "無觀；不見鼻識名為無相，不聞香名為無觀；",
    "T12n0357_002:0245c02": "不見舌識名為無相，不知味名為無觀；不見",
    "T12n0357_002:0245c03": "身識名為無相，不知觸名為無觀；不見意",
    "T12n0357_002:0245c04": "識名為無相，不知法名為無觀。文殊師利！",
    "T12n0357_002:0245c05": "是諸聖人境界，所謂三界境界。「文殊師利！言",
    "T12n0357_002:0245c06": "菩提者，非過去、非未來、非現在，三世平等、三",
    "T12n0357_002:0245c07": "世清淨。文殊師利！何者是三世智？所謂過去",
    "T12n0357_002:0245c08": "法心不行、未來法識不去、現在法念不住。",
    "T12n0357_002:0245c09": "是故，如來不住心、意、意識；以不住，不分別、無",
    "T12n0357_002:0245c10": "分別；以不分別、無分別故，不見未來法、現在",
    "T12n0357_002:0245c11": "法，不戲論。「文殊師利！菩提無身、無為。何者",
    "T12n0357_002:0245c12": "是無身？何者是無為？文殊師利！無身者，所謂",
    "T12n0357_002:0245c13": "非眼識知，非耳、鼻、舌、身、意識知。文殊師利！若",
    "T12n0357_002:0245c14": "非心、意、意識知，彼無為。言無為者，不生、不住、",
    "T12n0357_002:0245c15": "不滅，是故言三世清淨無為。如無為知，有為",
    "T12n0357_002:0245c16": "亦如是。何以故？所言一切法體者即是無體。",
    "T12n0357_002:0245c17": "無體者，彼處無二言。「文殊師利！言菩提者，名",
    "T12n0357_002:0245c18": "為無差別足迹。何者無差別？何者足迹？文殊",
    "T12n0357_002:0245c19": "師利！無相名無差別，真如名足迹；無住名",
    "T12n0357_002:0245c20": "無差別，法名足迹；無異名無差別，實際名足",
    "T12n0357_002:0245c21": "迹；不可得名無差別，不動名足迹；空名無差",
    "T12n0357_002:0245c22": "別，無相名足迹；無覺名無差別，無願名足迹；",
    "T12n0357_002:0245c23": "不求名無差別，無眾生名足迹；眾生體名無",
    "T12n0357_002:0245c24": "差別，虛空名足迹；不見名無差別，不生名足",
    "T12n0357_002:0245c25": "迹；不滅名無差別，無為名足迹；無行名無差",
    "T12n0357_002:0245c26": "別，菩提名足迹；寂靜名無差別，涅槃名足迹；",
    "T12n0357_002:0245c27": "不起名無差別，覺名足迹。「文殊師利！菩提",
    "T12n0357_002:0245c28": "者，不可以身得、不可以心得。何以故？文殊師",
    "T12n0357_002:0245c29": "利！身者頑礙，無覺、無心，譬如草木、牆壁、土塊",
    "T12n0357_002:0246a01": "影像；心者如幻，空無所有，不實、不作。「文殊師",
    "T12n0357_002:0246a02": "利！身、心如實覺名為菩提，依世間名字非第",
    "T12n0357_002:0246a03": "一義。何以故？文殊師利！菩提非身、非心、非法，",
    "T12n0357_002:0246a04": "非實、非不實，非諦、非不諦，不可如是說。文殊",
    "T12n0357_002:0246a05": "師利！不可以一切法說菩提。何以故？文殊師",
    "T12n0357_002:0246a06": "利！菩提無住處可說。文殊師利！譬如虛空，",
    "T12n0357_002:0246a07": "無住處可說、無為，無生、無滅；菩提亦如是，無",
    "T12n0357_002:0246a08": "住、無為，無生、無滅可說。文殊師利！譬如一切",
    "T12n0357_002:0246a09": "世間之法，若求其實不可得說。文殊師利！菩",
    "T12n0357_002:0246a10": "提亦如是，以一切法說菩提實亦不可得。何",
    "T12n0357_002:0246a11": "以故？文殊師利！實法中無名字、章句可得。何",
    "T12n0357_002:0246a12": "以故？不生、不滅故。「文殊師利！言菩提者，名不",
    "T12n0357_002:0246a13": "可取、不可依。文殊師利！何者不可取？何者不",
    "T12n0357_002:0246a14": "可依？文殊師利！如實知眼不可取，不見色名",
    "T12n0357_002:0246a15": "為不可依；如實知耳不可取，不聞聲名為不",
    "T12n0357_002:0246a16": "可依；如實知鼻不可取，不聞香名為不可依；",
    "T12n0357_002:0246a17": "如實知舌不可取，不知味名為不可依；如實",
    "T12n0357_002:0246a18": "知身不可取，不覺觸名為不可依；如實知意",
    "T12n0357_002:0246a19": "不可取，不見諸法名為不可依。文殊師利！如",
    "T12n0357_002:0246a20": "是，如來不取、不依，名證菩提。如是，證菩提不",
    "T12n0357_002:0246a21": "取眼、不見色，是故不住眼識；不取耳、不聞聲，",
    "T12n0357_002:0246a22": "是故不住耳識；不取鼻、不聞香，是故不住鼻",
    "T12n0357_002:0246a23": "識；不取舌、不知味，是故不住舌識；不取身、不",
    "T12n0357_002:0246a24": "覺觸，是故不住身識；不取意、不知法，是故不",
    "T12n0357_002:0246a25": "住意識。文殊師利！如來不住心、意、意識，是故",
    "T12n0357_002:0246a26": "得名如來、應、正遍知。",
    "T12n0357_002:0246a27": "「文殊師利！眾生有四種心住法，依彼四種心",
    "T12n0357_002:0246a28": "住法。何等為四？所謂眾生依色心住，如是，受、",
    "T12n0357_002:0246a29": "想、行等，是為眾生依四種心住。文殊師利！此",
    "T12n0357_002:0246b01": "四種心住法，如來如實知不生、不滅，是故名",
    "T12n0357_002:0246b02": "為佛。「文殊師利！言菩提者，名為空。文殊師利！",
    "T12n0357_002:0246b03": "如彼一切法空不異菩提空，菩提空即一切",
    "T12n0357_002:0246b04": "法空。如彼一切法空，如來如實知名為覺者。",
    "T12n0357_002:0246b05": "「文殊師利！非空空知。文殊師利！空者即菩",
    "T12n0357_002:0246b06": "提，菩提即是空。文殊師利！空中無空、亦無菩",
    "T12n0357_002:0246b07": "提、亦無二。以何等法為空？何等法為菩提？而",
    "T12n0357_002:0246b08": "說二名。何以故？文殊師利！一切無二、無相、無",
    "T12n0357_002:0246b09": "差別，無名、無相，離心、意、意識，不生、不滅，不",
    "T12n0357_002:0246b10": "行、無行、不集，無字、無聲。文殊師利！言空者，名",
    "T12n0357_002:0246b11": "取戲論。文殊師利！而第一法中無法可得，名",
    "T12n0357_002:0246b12": "為空。文殊師利！如說虛空虛空，而無虛空可",
    "T12n0357_002:0246b13": "名，名為虛空。文殊師利！空亦如是，說名空空，",
    "T12n0357_002:0246b14": "而無法可說，名之為空。如是入一切法，是名",
    "T12n0357_002:0246b15": "入一切法門。「文殊師利！一切法無名而依名",
    "T12n0357_002:0246b16": "說。文殊師利！如名非此處、不離此處，如是",
    "T12n0357_002:0246b17": "依名說。何等法？彼法非此處、不離此處。如是，",
    "T12n0357_002:0246b18": "文殊師利！如來如實知一切法本來不生、不",
    "T12n0357_002:0246b19": "起、不滅，無相，離心、意、意識，無字、無聲。「文殊師",
    "T12n0357_002:0246b20": "利！言菩提者，如虛空平等。虛空非平、非下、非",
    "T12n0357_002:0246b21": "高，菩提亦非平、非下、非高。何以故？文殊師",
    "T12n0357_002:0246b22": "利！法無實有。文殊師利！若法無實有，云何說",
    "T12n0357_002:0246b23": "平等，非下、非高？文殊師利！如來如是覺一切",
    "T12n0357_002:0246b24": "法平等，非高、非下。如是覺已，無有少法不平",
    "T12n0357_002:0246b25": "等，不高、不下。如彼法住，如是，如如實智知。「文",
    "T12n0357_002:0246b26": "殊師利！何者是如實智？文殊師利！如實知一",
    "T12n0357_002:0246b27": "切法者，一切法無，本來不生、不滅。法本不生，",
    "T12n0357_002:0246b28": "生已還滅。彼諸法，無作者、無取者而生，無作",
    "T12n0357_002:0246b29": "者、無取者而滅。文殊師利！諸法依因緣生、無",
    "T12n0357_002:0246c01": "因緣滅，無實道者。是故，如來為斷道者說法。",
    "T12n0357_002:0246c02": "「文殊師利！言菩提者，名為如實足迹。文殊師",
    "T12n0357_002:0246c03": "利！何者是如實足迹？文殊師利！言如實足",
    "T12n0357_002:0246c04": "迹者即是菩提。如菩提，色亦如是不離如；如",
    "T12n0357_002:0246c05": "是，不離如受、想、行、識。如菩提，地界如不離如；",
    "T12n0357_002:0246c06": "水、火、風亦不離如。如菩提，如是，眼界、色界、眼",
    "T12n0357_002:0246c07": "識界不離如。文殊師利！如菩提，耳界、聲界、耳",
    "T12n0357_002:0246c08": "識界不離如。文殊師利！鼻界、香界、鼻識界不",
    "T12n0357_002:0246c09": "離如；舌界、味界、舌識界不離如；身界、觸界、身",
    "T12n0357_002:0246c10": "識界不離如；意界、法界、意識界不離如。文殊",
    "T12n0357_002:0246c11": "師利！一切法假名法者，謂五陰、十二入、十八",
    "T12n0357_002:0246c12": "界。彼法如來如實覺，非顛倒覺。如彼法住本",
    "T12n0357_002:0246c13": "際、中際、後際，如來如實知本際、中際、後際。如",
    "T12n0357_002:0246c14": "彼法本際不生、未來際不去、現在際不住，如",
    "T12n0357_002:0246c15": "實知如。彼法足迹，如一法，一切法亦如是；如",
    "T12n0357_002:0246c16": "一切法，一法亦如是。文殊師利！而一、多不可",
    "T12n0357_002:0246c17": "得。「文殊師利！入一切法，阿門、無阿門。文殊師",
    "T12n0357_002:0246c18": "利！何者阿門？何者無阿門？文殊師利！言阿",
    "T12n0357_002:0246c19": "者，初發一切善根法；無阿者，不見一切法。言",
    "T12n0357_002:0246c20": "阿者，心不住能令住；言無阿者，無相三昧解",
    "T12n0357_002:0246c21": "脫門。言阿者，稱數觀諸法相；言無阿者，名",
    "T12n0357_002:0246c22": "為過量。何者是過量？謂無識業。言阿者，觀有",
    "T12n0357_002:0246c23": "為法；言無阿者，觀無為法。「文殊師利！言菩",
    "T12n0357_002:0246c24": "提者是無漏、無取法。文殊師利！何者是無漏？",
    "T12n0357_002:0246c25": "是無取？文殊師利！言無漏者，謂離四漏。何者",
    "T12n0357_002:0246c26": "為四？謂：欲漏、有漏、無明漏、見漏。以不取彼四",
    "T12n0357_002:0246c27": "種漏故，是故名為遠離諸漏。文殊師利！何",
    "T12n0357_002:0246c28": "者無取？謂離四取。何等為四？謂：欲取、見取、我",
    "T12n0357_002:0246c29": "取、戒取。以此諸漏，眾生為無明所闇、愛水",
    "T12n0357_002:0247a01": "所潤，迭共相因，虛妄取著。「文殊師利！如來如",
    "T12n0357_002:0247a02": "實知我根本，以我清淨如實知一切眾生清",
    "T12n0357_002:0247a03": "淨。所言我清淨、一切眾生清淨，此二無二、無",
    "T12n0357_002:0247a04": "差別義，即是無生、無滅。文殊師利！無生、無滅，",
    "T12n0357_002:0247a05": "何等法處心、意、意識所不能知？文殊師利！何",
    "T12n0357_002:0247a06": "等法上無心、意、意識？彼法中無分別，分別何",
    "T12n0357_002:0247a07": "等法而生不正念。是故，菩薩生於正念。生",
    "T12n0357_002:0247a08": "正念者，不起無明；不起無明者，不起十二有",
    "T12n0357_002:0247a09": "支；不起十二有支者，彼是不生；不生者即是",
    "T12n0357_002:0247a10": "位；位者即是了義；了義者即是第一義；第一",
    "T12n0357_002:0247a11": "義者即是無我義；無我義者即是不可說義；",
    "T12n0357_002:0247a12": "不可說義者即是因緣義；因緣義者即是法",
    "T12n0357_002:0247a13": "義；法義者即是如義。是故，言見因緣者即是",
    "T12n0357_002:0247a14": "見法，見法者即是見如來。所言見者，雖見",
    "T12n0357_002:0247a15": "諸法而無所見。文殊師利！言有所見者，謂見",
    "T12n0357_002:0247a16": "心、見觀。如來不見心。若不見心、不見觀，彼是",
    "T12n0357_002:0247a17": "見實。文殊師利！彼諸法如是平等，如來如彼",
    "T12n0357_002:0247a18": "法平等而知。「文殊師利！言菩提者，名為淨、無",
    "T12n0357_002:0247a19": "垢、無點。文殊師利！何者為淨？何者無垢？何者",
    "T12n0357_002:0247a20": "無點？文殊師利！空名為淨，無相名無垢，無願",
    "T12n0357_002:0247a21": "名無點。文殊師利！無生名為淨，無行名無",
    "T12n0357_002:0247a22": "垢，無起名無點。文殊師利！自性名為淨，善根",
    "T12n0357_002:0247a23": "淨名無垢，光明圓滿名無點；無戲論名為淨，",
    "T12n0357_002:0247a24": "離戲論名無垢，寂滅一切戲論名無點；如名",
    "T12n0357_002:0247a25": "為淨，法界名無垢，實際名無點；虛空名為淨，",
    "T12n0357_002:0247a26": "無礙名無垢，不見名無點；內清淨名為淨，外",
    "T12n0357_002:0247a27": "不行名無垢，內、外不見名無點；陰聚名為淨，",
    "T12n0357_002:0247a28": "法界自體名無垢，十二入無去名無點；過去",
    "T12n0357_002:0247a29": "盡智名為淨，未來無生智名無垢，現在住法",
    "T12n0357_002:0247b01": "界智名無點。文殊師利！略言淨、無垢、無點，入",
    "T12n0357_002:0247b02": "一平等法足迹中，所謂寂靜足迹；言寂靜足",
    "T12n0357_002:0247b03": "迹者即是寂滅；寂滅者即曰淨；淨者即是",
    "T12n0357_002:0247b04": "聖。「文殊師利！如虛空，菩提亦如是；如菩提，法",
    "T12n0357_002:0247b05": "亦如是；如法，法體亦如是；如法體，眾生亦如",
    "T12n0357_002:0247b06": "是；如眾生，國土亦如是；如國土，涅槃亦如是。",
    "T12n0357_002:0247b07": "文殊師利！如來說：『一切法平等如涅槃』，以畢",
    "T12n0357_002:0247b08": "竟究竟無所治法、離諸所治法，以本來清淨、",
    "T12n0357_002:0247b09": "本來無垢、本來無點。文殊師利！如來如是如",
    "T12n0357_002:0247b10": "實覺一切法、觀察一切眾生性，即生清淨、無",
    "T12n0357_002:0247b11": "垢、無點，奮迅大慈悲心。「文殊師利！云何菩",
    "T12n0357_002:0247b12": "薩行菩薩行？文殊師利！若菩薩不生心，不為",
    "T12n0357_002:0247b13": "諸法盡、不為諸法生、非不為諸法不生。見諸",
    "T12n0357_002:0247b14": "法本來盡、見諸法不盡而不生慢心，言：『我如",
    "T12n0357_002:0247b15": "是知。』而不壞諸法本來不生。文殊師利！菩薩",
    "T12n0357_002:0247b16": "如是行菩薩行。「復次，文殊師利！菩薩不見過",
    "T12n0357_002:0247b17": "去心盡行菩薩行、不見未來心未到行菩薩",
    "T12n0357_002:0247b18": "行、不見現在心有行菩薩行，而不著過去、未",
    "T12n0357_002:0247b19": "來、現在，心中如是行菩薩行。「文殊師利！布施",
    "T12n0357_002:0247b20": "菩薩、如來，無二、無差別，如是行名行菩薩行；",
    "T12n0357_002:0247b21": "持戒菩薩、如來，無二、無差別，如是行名為行",
    "T12n0357_002:0247b22": "菩薩行；忍辱菩薩、如來，無二、無差別，如是行",
    "T12n0357_002:0247b23": "名行菩薩行；精進菩薩、如來，無二、無差別，如",
    "T12n0357_002:0247b24": "是行名行菩薩行；禪定菩薩、如來，無二、無差",
    "T12n0357_002:0247b25": "別，如是行名行菩薩行；般若菩薩、如來，無二、",
    "T12n0357_002:0247b26": "無差別，如是行名行菩薩行。「文殊師利！菩薩",
    "T12n0357_002:0247b27": "不見色空、不見色不空，如是行名行菩薩行。",
    "T12n0357_002:0247b28": "何以故？色空色性。如是，文殊師利！菩薩如",
    "T12n0357_002:0247b29": "是不行受、想、行、識，不離受、想、行、識，如是行名",
    "T12n0357_002:0247c01": "為行菩薩行。何以故？以不見心、意、識。「文殊",
    "T12n0357_002:0247c02": "師利！無有一法，若知、若離，若修、若證。文殊師",
    "T12n0357_002:0247c03": "利！言盡者，彼法常盡，非不盡，本來盡。若法本",
    "T12n0357_002:0247c04": "盡，彼法不可盡；以不可盡，是故說盡。何以故？",
    "T12n0357_002:0247c05": "以如實盡故。若如實盡，彼法不盡一法；若不",
    "T12n0357_002:0247c06": "盡一法，彼法無為；若法無為，彼無為法不生、",
    "T12n0357_002:0247c07": "不滅，是名如來。若如來出世及不出世，法",
    "T12n0357_002:0247c08": "性、法體、法住、法位、法界如實。法界如實住，法",
    "T12n0357_002:0247c09": "智不生、不滅，依彼智故知無為法。文殊師利！",
    "T12n0357_002:0247c10": "若入如是等諸法位者，知諸漏法不生、不滅。",
    "T12n0357_002:0247c11": "文殊師利！言諸漏盡者，此依世間名字假言",
    "T12n0357_002:0247c12": "而說，而彼真如法身無有法生、亦無法滅。」爾",
    "T12n0357_002:0247c13": "時，文殊師利法王子菩薩摩訶薩即從坐起，",
    "T12n0357_002:0247c14": "偏袒右肩，右膝著地，合掌向佛，即以妙偈讚",
    "T12n0357_002:0247c15": "歎如來，而說頌曰：",
    "T12n0357_002:0247c16": "「無色、無形相，　　無根、無住處，",
    "T12n0357_002:0247c17": "不生、不滅故，　　敬禮無所觀。",
    "T12n0357_002:0247c18": "不住亦不去，　　不取亦不捨，",
    "T12n0357_002:0247c19": "遠離六入故，　　敬禮無所觀。",
    "T12n0357_002:0247c20": "出過於三界，　　等同於虛空，",
    "T12n0357_002:0247c21": "諸欲不染故，　　敬禮無所觀。",
    "T12n0357_002:0247c22": "於諸威儀中，　　去、來及睡寤，",
    "T12n0357_002:0247c23": "常在寂靜故，　　敬禮無所觀。",
    "T12n0357_002:0247c24": "去、來悉平等，　　以住於平等，",
    "T12n0357_002:0247c25": "不壞平等故，　　敬禮無所觀。",
    "T12n0357_002:0247c26": "入諸無相定，　　見諸法寂靜，",
    "T12n0357_002:0247c27": "常入平等故，　　敬禮無所觀。",
    "T12n0357_002:0247c28": "諸佛虛空相，　　虛空亦無相，",
    "T12n0357_002:0247c29": "離諸因果故，　　敬禮無所觀。",
    "T12n0357_002:0248a01": "虛空無中邊，　　諸佛身亦然，",
    "T12n0357_002:0248a02": "心同虛空故，　　敬禮無所觀。",
    "T12n0357_002:0248a03": "佛常在世間，　　而不染世法、",
    "T12n0357_002:0248a04": "不分別世間，　　敬禮無所觀。",
    "T12n0357_002:0248a05": "諸法猶如幻，　　而幻不可得，",
    "T12n0357_002:0248a06": "離諸幻法故，　　敬禮無所觀。」",
    "T12n0357_002:0248a07": "爾時，世尊告文殊師利言：「善哉善哉。文殊師",
    "T12n0357_002:0248a08": "利！快說此法。文殊師利！如是如是。諸佛如來",
    "T12n0357_002:0248a09": "不應以色見、不應以法見、不應以相見、不應",
    "T12n0357_002:0248a10": "以好見、不應以法性見。文殊師利！諸佛如來",
    "T12n0357_002:0248a11": "非可獨見、非可眾見。文殊師利！諸佛如來無",
    "T12n0357_002:0248a12": "有人見、無有人聞，無有人現在供養、無有人",
    "T12n0357_002:0248a13": "未來供養。文殊師利！諸佛如來不說諸法一、",
    "T12n0357_002:0248a14": "不說諸法多。文殊師利！諸佛如來不證菩提。",
    "T12n0357_002:0248a15": "諸佛如來不依一法得名、亦非多法得名。文",
    "T12n0357_002:0248a16": "殊師利！諸佛如來不見諸法、不聞諸法、不念",
    "T12n0357_002:0248a17": "諸法、不知諸法、不覺諸法。文殊師利！諸佛如",
    "T12n0357_002:0248a18": "來不說一法、不示諸法。文殊師利！諸佛如",
    "T12n0357_002:0248a19": "來現在不說諸法、不示諸法。文殊師利！諸佛",
    "T12n0357_002:0248a20": "如來不飲、不食。文殊師利！諸佛如來無有法",
    "T12n0357_002:0248a21": "證。文殊師利！諸佛如來不斷染法、不證淨法。",
    "T12n0357_002:0248a22": "文殊師利！諸佛、如來不見諸法、不聞諸法、不",
    "T12n0357_002:0248a23": "嗅諸法、不知諸法。何以故？以一切法本清淨",
    "T12n0357_002:0248a24": "故。「文殊師利！若有人以三千大千世界微塵",
    "T12n0357_002:0248a25": "數等眾生令置辟支佛地，於此法門不生信",
    "T12n0357_002:0248a26": "心，若復有菩薩信此法門，此菩薩功德尚多",
    "T12n0357_002:0248a27": "於前，何況有人於此法門若自書寫、令他書",
    "T12n0357_002:0248a28": "寫？福多於彼，無量無邊。",
    "T12n0357_002:0248a29": "「文殊師利！若三千大千世界所有眾生——若卵",
    "T12n0357_002:0248b01": "生、若胎生，若濕生、若化生，若有色、若無色，若",
    "T12n0357_002:0248b02": "有想、若無想，若一足、若二足、若三足、若四足、",
    "T12n0357_002:0248b03": "若多足、若無足——彼諸眾生假使一時皆得人",
    "T12n0357_002:0248b04": "身，發菩提心悉為菩薩，一一菩薩各以飲",
    "T12n0357_002:0248b05": "食、衣服、床榻、臥具、病瘦湯藥、種種資生、一切",
    "T12n0357_002:0248b06": "樂具奉施供養恒河沙阿僧祇佛國土微塵",
    "T12n0357_002:0248b07": "數等諸佛如來及諸菩薩、諸聲聞僧，如是乃",
    "T12n0357_002:0248b08": "至恒河沙阿僧祇劫。彼諸如來、菩薩、聲聞入",
    "T12n0357_002:0248b09": "涅槃後，造七寶塔高一由旬，眾寶欄楯周匝",
    "T12n0357_002:0248b10": "圍遶，摩尼寶鬘以為間錯，竪寶幢、幡蓋，自",
    "T12n0357_002:0248b11": "在摩尼寶王羅網彌覆其上，所得功德不可",
    "T12n0357_002:0248b12": "稱計。若復有菩薩以畢竟清淨心，信此如",
    "T12n0357_002:0248b13": "來莊嚴智慧光明入一切佛境界經，信此法",
    "T12n0357_002:0248b14": "門、入此法門、不疑此法門、於此法門生清淨",
    "T12n0357_002:0248b15": "心，乃至為他演說一偈，此菩薩所得功德甚",
    "T12n0357_002:0248b16": "多無量阿僧祇。以此功德比，前功德百分不",
    "T12n0357_002:0248b17": "及一、歌羅千分不及一、百千分不及一、百",
    "T12n0357_002:0248b18": "千萬分不及一、百千萬億分不及一、數分不",
    "T12n0357_002:0248b19": "及一，乃至算數譬喻所不能及。何以故？以",
    "T12n0357_002:0248b20": "能成就證佛智故。",
    "T12n0357_002:0248b21": "「文殊師利！若有在家菩薩，以飲食、衣服、床榻、",
    "T12n0357_002:0248b22": "臥具、病瘦湯藥、種種資生、一切樂具，奉施供",
    "T12n0357_002:0248b23": "養恒河沙等阿僧祇諸佛如來及諸菩薩、諸",
    "T12n0357_002:0248b24": "聲聞僧，如是乃至恒河沙等阿僧祇劫，所得",
    "T12n0357_002:0248b25": "功德不可稱計。若復有出家菩薩，持戒心清",
    "T12n0357_002:0248b26": "淨，乃至施與一畜生眾生乃至一口飲食，",
    "T12n0357_002:0248b27": "所得功德甚多無量阿僧祇。以此功德比，前",
    "T12n0357_002:0248b28": "功德百分不及一、歌羅千分不及一、百千萬",
    "T12n0357_002:0248b29": "分不及一、百千萬億分不及一、歌羅少分不",
    "T12n0357_002:0248c01": "及一，乃至算數譬喻所不能及。",
    "T12n0357_002:0248c02": "「文殊師利！假使三千大千世界微塵數等出",
    "T12n0357_002:0248c03": "家菩薩持戒心清淨，一一菩薩各以飲食、衣",
    "T12n0357_002:0248c04": "服、床榻、臥具、病瘦湯藥、種種資生、一切樂具，",
    "T12n0357_002:0248c05": "奉施供養十方世界恒河沙等阿僧祇諸佛",
    "T12n0357_002:0248c06": "如來及諸菩薩、諸聲聞僧，如是乃至恒河沙",
    "T12n0357_002:0248c07": "等阿僧祇劫，所得功德不可稱計。若復有菩",
    "T12n0357_002:0248c08": "薩持戒心清淨——若在家、若出家——聞此法門",
    "T12n0357_002:0248c09": "生信不疑，若自書寫、教他書寫，所得功德甚",
    "T12n0357_002:0248c10": "多無量阿僧祇。以此功德比，前菩薩檀施功",
    "T12n0357_002:0248c11": "德百分不及一、歌羅千分不及一、百千萬分",
    "T12n0357_002:0248c12": "不及一、數分不及一，乃至算數譬喻所不能",
    "T12n0357_002:0248c13": "及。",
    "T12n0357_002:0248c14": "「文殊師利！若有菩薩摩訶薩以滿三千大千",
    "T12n0357_002:0248c15": "世界七寶奉施供養諸佛如來，如是乃至三",
    "T12n0357_002:0248c16": "千大千世界微塵數劫，所得功德不可稱計。",
    "T12n0357_002:0248c17": "若復有菩薩為餘菩薩於此法門中乃至說",
    "T12n0357_002:0248c18": "一四句偈，所得功德甚多無量阿僧祇。以此",
    "T12n0357_002:0248c19": "功德比，前功德百分不及一、歌羅千分不及",
    "T12n0357_002:0248c20": "一、百千萬分不及一、百千萬億分不及一、數",
    "T12n0357_002:0248c21": "分不及一、歌羅少分不及一、算數分不及一，",
    "T12n0357_002:0248c22": "乃至算數譬喻所不能及。",
    "T12n0357_002:0248c23": "「文殊師利！置滿三千大千世界七寶，於三千",
    "T12n0357_002:0248c24": "大千世界微塵數劫以用布施所得功德。文",
    "T12n0357_002:0248c25": "殊師利！若復有恒河沙等諸菩薩，一一菩薩",
    "T12n0357_002:0248c26": "恒河沙等阿僧祇佛國土閻浮檀金以為世",
    "T12n0357_002:0248c27": "界，一切諸樹天衣纏裹，集一切光明王摩尼",
    "T12n0357_002:0248c28": "寶羅網以覆其上，自在王摩尼寶以為樓閣，",
    "T12n0357_002:0248c29": "電光明摩尼寶以為欄楯，如意寶珠滿彼世",
    "T12n0357_002:0249a01": "界，竪立一切諸寶幢、幡蓋，於日日中奉施供",
    "T12n0357_002:0249a02": "養恒河沙等阿僧祇諸佛如來，如是布施乃",
    "T12n0357_002:0249a03": "至恒河沙等阿僧祇劫，所得功德不可稱計。",
    "T12n0357_002:0249a04": "若復有菩薩信此法門，為餘菩薩於此法門",
    "T12n0357_002:0249a05": "中乃至說一四句偈，所得功德甚多無量阿",
    "T12n0357_002:0249a06": "僧祇。以此功德比，前功德百分不及一、歌羅",
    "T12n0357_002:0249a07": "千分不及一、百千萬分不及一、百千萬億分",
    "T12n0357_002:0249a08": "不及一、數分不及一、歌羅少分不及一、僧企",
    "T12n0357_002:0249a09": "耶分不及一、數分不及一、憂波尼沙陀分不",
    "T12n0357_002:0249a10": "及一，乃至算數譬喻所不能及。",
    "T12n0357_002:0249a11": "「文殊師利！假使三界中所有眾生，彼諸眾生",
    "T12n0357_002:0249a12": "於地獄、畜生、餓鬼中，若有在家菩薩拔出爾",
    "T12n0357_002:0249a13": "許地獄、畜生、餓鬼眾生置辟支佛地，所得功",
    "T12n0357_002:0249a14": "德不可稱計。若復有出家菩薩乃至施與畜",
    "T12n0357_002:0249a15": "生一口飲食，所得功德勝前功德無量無邊",
    "T12n0357_002:0249a16": "阿僧祇。",
    "T12n0357_002:0249a17": "「文殊師利！若復有十千國土不可數億那由",
    "T12n0357_002:0249a18": "他、百千萬億那由他微塵數等出家菩薩，一",
    "T12n0357_002:0249a19": "一菩薩十方世界於一一方見十億不可說、",
    "T12n0357_002:0249a20": "百千萬億那由他微塵數等諸佛如來，一一",
    "T12n0357_002:0249a21": "如來及諸菩薩、諸聲聞僧，以飲食、衣服、臥具、",
    "T12n0357_002:0249a22": "床榻、病瘦湯藥、種種資生、一切樂具滿千億",
    "T12n0357_002:0249a23": "那由他、百千萬億那由他不可說微塵世界",
    "T12n0357_002:0249a24": "自在王摩尼珠，於一一日中施一一如來并",
    "T12n0357_002:0249a25": "諸菩薩及聲聞僧，如是乃至千億那由他、百",
    "T12n0357_002:0249a26": "千萬億那由他佛國土微塵數不可說劫，所",
    "T12n0357_002:0249a27": "得功德不可稱計。若復有菩薩信此法門，乃",
    "T12n0357_002:0249a28": "至施與一畜生眾生乃至一口飲食，所得功",
    "T12n0357_002:0249a29": "德甚多無量阿僧祇。以此功德比，前功德百",
    "T12n0357_002:0249b01": "分不及一、歌羅千分不及一、百千分不及一、",
    "T12n0357_002:0249b02": "百千萬分不及一、百千萬億分不及一、僧企",
    "T12n0357_002:0249b03": "耶分不及一、歌羅少分不及一、數分不及一，",
    "T12n0357_002:0249b04": "乃至算數譬喻所不能及。何以故？以能信此",
    "T12n0357_002:0249b05": "法門不退轉菩薩印故。",
    "T12n0357_002:0249b06": "「文殊師利！若有菩薩教化十方一切世界所",
    "T12n0357_002:0249b07": "有眾生置信行中，若復有菩薩化一眾生置",
    "T12n0357_002:0249b08": "義行中，所得功德勝前功德無量無邊。若復",
    "T12n0357_002:0249b09": "有菩薩教化十方一切世界所有眾生置義行",
    "T12n0357_002:0249b10": "中，若復有菩薩化一眾生置法行中，所得功",
    "T12n0357_002:0249b11": "德勝前功德無量無邊。",
    "T12n0357_002:0249b12": "「文殊師利！若復有菩薩教化十方一切世界",
    "T12n0357_002:0249b13": "所有眾生置法行中，若復有餘菩薩化一眾",
    "T12n0357_002:0249b14": "生置八人中，所得功德勝前功德無量阿僧",
    "T12n0357_002:0249b15": "祇。",
    "T12n0357_002:0249b16": "「文殊師利！若復有菩薩教化十方一切世界",
    "T12n0357_002:0249b17": "所有眾生置八人中，若復有菩薩化一眾生",
    "T12n0357_002:0249b18": "令得須陀洹果，所得功德勝前功德無量阿",
    "T12n0357_002:0249b19": "僧祇。",
    "T12n0357_002:0249b20": "「文殊師利！若復有菩薩教化十方一切世界",
    "T12n0357_002:0249b21": "所有眾生令得須陀洹果，若復有菩薩化一",
    "T12n0357_002:0249b22": "眾生令得斯陀含果，所得功德勝前功德無量",
    "T12n0357_002:0249b23": "阿僧祇。",
    "T12n0357_002:0249b24": "「文殊師利！若復有菩薩教化十方一切世界",
    "T12n0357_002:0249b25": "所有眾生令得斯陀含果，若復有菩薩化一",
    "T12n0357_002:0249b26": "眾生令得阿那含果，所得功德勝前功德無",
    "T12n0357_002:0249b27": "量阿僧祇。",
    "T12n0357_002:0249b28": "「文殊師利！若復有菩薩教化十方一切世界",
    "T12n0357_002:0249b29": "所有眾生令得阿那含果，若復有菩薩化一",
    "T12n0357_002:0249c01": "眾生令得阿羅漢果，所得功德勝前功德乃",
    "T12n0357_002:0249c02": "至無量阿僧祇。",
    "T12n0357_002:0249c03": "「文殊師利！若復有菩薩教化十方一切世界",
    "T12n0357_002:0249c04": "所有眾生令得阿羅漢果，若復有菩薩化一",
    "T12n0357_002:0249c05": "眾生令得辟支佛道，所得功德勝前功德乃",
    "T12n0357_002:0249c06": "至無量阿僧祇。",
    "T12n0357_002:0249c07": "「文殊師利！若復有菩薩教化十方一切世界",
    "T12n0357_002:0249c08": "所有眾生令得辟支佛道，若復有菩薩化一",
    "T12n0357_002:0249c09": "眾生令發菩提心，所得功德乃至無量無邊",
    "T12n0357_002:0249c10": "阿僧祇。",
    "T12n0357_002:0249c11": "「文殊師利！若復有菩薩教化十方一切世界",
    "T12n0357_002:0249c12": "所有眾生令發菩提心，若復有菩薩化一眾",
    "T12n0357_002:0249c13": "生令得不退地，所得功德勝前功德乃至無",
    "T12n0357_002:0249c14": "量阿僧祇。",
    "T12n0357_002:0249c15": "「文殊師利！若復有菩薩教化十方一切世界",
    "T12n0357_002:0249c16": "所有眾生令得不退轉地，若復有菩薩信此",
    "T12n0357_002:0249c17": "法門，若自書寫、教他書寫、廣為人說，所得功",
    "T12n0357_002:0249c18": "德勝前功德乃至無量阿僧祇，",
    "T12n0357_002:0249c19": "如是，乃至百千萬億那由他分不及其一。」爾",
    "T12n0357_002:0249c20": "時，世尊而說偈言：",
    "T12n0357_002:0249c21": "「菩薩能住持，　　十億佛妙法，",
    "T12n0357_002:0249c22": "若人聞此經，　　功德勝於彼。",
    "T12n0357_002:0249c23": "為禮諸佛足，　　神通遊十方，",
    "T12n0357_002:0249c24": "以華香、塗香，　　供養十億佛，",
    "T12n0357_002:0249c25": "若有聞此經，　　為人須臾說，",
    "T12n0357_002:0249c26": "功德勝於彼，　　其數無有量。",
    "T12n0357_002:0249c27": "若聞佛法身，　　為第二人說，",
    "T12n0357_002:0249c28": "鈍聞生利智，　　速證無上道。",
    "T12n0357_002:0249c29": "為佛天人中，　　造立諸妙塔，",
    "T12n0357_002:0250a01": "滿足無量億，　　上至於有頂，",
    "T12n0357_002:0250a02": "周匝遍十方，　　塔中竪幢幡、",
    "T12n0357_002:0250a03": "金鈴七寶蓋，　　如是供養佛。",
    "T12n0357_002:0250a04": "菩薩聞是經，　　若能自書寫、",
    "T12n0357_002:0250a05": "若教他書寫，　　其福勝於彼。",
    "T12n0357_002:0250a06": "若人持此經，　　遠離於慳妬，",
    "T12n0357_002:0250a07": "彼功德無量，　　速成大菩提。",
    "T12n0357_002:0250a08": "此經顯法身，　　如空現眾像，",
    "T12n0357_002:0250a09": "無量諸佛說，　　是故應護持。」",
    "T12n0357_002:0250a10": "佛說此經已，文殊師利法王子，及無量阿僧",
    "T12n0357_002:0250a11": "祇不可說不可說諸菩薩摩訶薩，及諸聲聞",
    "T12n0357_002:0250a12": "眾，一切世間天、人、阿修羅等，聞佛所說，歡喜",
    "T12n0357_002:0250a13": "奉行。",
    "T12n0357_002:0250a14": "如來莊嚴智慧光明入一切佛境界經卷下"
}