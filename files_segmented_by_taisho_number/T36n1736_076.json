{
    "T36n1736_076:0596b12": "3大方廣佛華嚴經隨疏演義鈔卷",
    "T36n1736_076:0596b13": "第七十六",
    "T36n1736_076:0596b15": "唐清涼山大華嚴寺沙門澄觀述",
    "T36n1736_076:0596b16": "第七如響忍。疏文可見。叡公讚云：「聲以響",
    "T36n1736_076:0596b17": "酬，相和如一。緣扣而應，誰辨虛實？業雖",
    "T36n1736_076:0596b18": "虛妄，罪福不失，若映斯照，朗如皎日。」又為",
    "T36n1736_076:0596b19": "讚曰：「響無所在，緣會發聲。不知自我，喜",
    "T36n1736_076:0596b20": "怒交爭。妄和真心，事像萬形，莫知其本，終",
    "T36n1736_076:0596b21": "日營營。」第八如影忍。疏「性則非修相乃不捨」",
    "T36n1736_076:0596b22": "者，釋成雙照之義。如前文云「非是世間，義",
    "T36n1736_076:0596b23": "當出世。」下句云「非出世間」，即拂上出世。",
    "T36n1736_076:0596b24": "世與出世俱拂，故曰雙遮。今文若云非修",
    "T36n1736_076:0596b25": "菩薩行，則由通雙遮；既云非捨於大願，明",
    "T36n1736_076:0596b26": "是雙照。謂非修菩薩行即為照實，非捨於大",
    "T36n1736_076:0596b27": "願即是照權，故得雙照之名耳。次明非實",
    "T36n1736_076:0596b28": "非不實，例然雙照真俗耳。疏「遮照一時為",
    "T36n1736_076:0596b29": "雙運」等者，若約權實俱行為雙運者，則第",
    "T36n1736_076:0596c01": "二段已是雙運竟。今遮照為雙運，則此中方",
    "T36n1736_076:0596c02": "有，即合前二門為此第三門矣。既言遮照",
    "T36n1736_076:0596c03": "一時，則全遮為照、全照為遮，則二門峙立。",
    "T36n1736_076:0596c04": "以照奪遮，遮亡；以遮奪照，照寂。則為遮照",
    "T36n1736_076:0596c05": "兩亡矣。言「無礙」者，自有二意：一遮不礙照、",
    "T36n1736_076:0596c06": "照不礙遮；二者雙存不礙雙奪、雙奪不礙",
    "T36n1736_076:0596c07": "雙存。故云無礙。如此方稱自在，故下結云",
    "T36n1736_076:0596c08": "「以此結上二段同斯無礙，故曰深玄。」疏「今初",
    "T36n1736_076:0596c09": "若約影喻別喻菩薩現身」等者，疏文有二：先",
    "T36n1736_076:0596c10": "揀所喻通局、後「其河泉二種」下揀能喻通",
    "T36n1736_076:0596c11": "局。言「雖通能現」者，以河泉之中見日月故，",
    "T36n1736_076:0596c12": "故為能現。言「且為所現」者，以下經云「於油",
    "T36n1736_076:0596c13": "於水下，方明能現故。」今河泉以為所現。「長",
    "T36n1736_076:0596c14": "河飛泉入鏡中故」者，出是所現之相。登樓",
    "T36n1736_076:0596c15": "持鏡，則黃河一帶盡入鏡中，瀑布千丈現於",
    "T36n1736_076:0596c16": "徑尺。王右丞云：「隔窓雲霧生衣上，卷幔山",
    "T36n1736_076:0596c17": "泉入鏡中。」明是所現矣。疏「二能現中亦有通",
    "T36n1736_076:0596c18": "別」等者，疏文有二：先通辨文旨、後別開喻",
    "T36n1736_076:0596c19": "旨。今初。言「別喻機感及應現處」者，日月既",
    "T36n1736_076:0596c20": "喻菩薩，則水等喻機，亦喻菩薩應處。如影",
    "T36n1736_076:0596c21": "落百川，喻菩薩身充遍法界。百川江河，喻",
    "T36n1736_076:0596c22": "機及所現國土之處也。疏「然此文具攝論",
    "T36n1736_076:0596c23": "三喻」下，第二別開喻旨。此二句總標，下成",
    "T36n1736_076:0596c24": "三義即分三別。疏「一以油水對上日月為",
    "T36n1736_076:0596c25": "水月喻」者，則日月喻菩薩悲智，水喻機心。",
    "T36n1736_076:0596c26": "水中之月喻定地境界，謂定中見佛等。亦",
    "T36n1736_076:0596c27": "喻遍處，定境青黃赤白等故。〈出現〉偈云「譬",
    "T36n1736_076:0596c28": "如淨月在虛空，能蔽眾星示盈缺。一切水",
    "T36n1736_076:0596c29": "中皆現影，諸有觀瞻悉對前。如來淨月亦復",
    "T36n1736_076:0597a01": "然，能蔽餘乘示修短，普現人天淨心水，一",
    "T36n1736_076:0597a02": "切皆謂對其前。」叡公云：「水月不真，唯有虛",
    "T36n1736_076:0597a03": "影。人亦如是，終莫之領，為之驅驅，背此真",
    "T36n1736_076:0597a04": "淨。若能悟之，超然獨醒。」疏「二以於身對",
    "T36n1736_076:0597a05": "上日月為光影」者，日月喻為菩薩悲智，身",
    "T36n1736_076:0597a06": "喻物機，日照發影以喻現身等。而言「映日」",
    "T36n1736_076:0597a07": "等者，等取經上月字及燈燭故。疏「弄影",
    "T36n1736_076:0597a08": "多端故喻於諸識」者，上約別喻菩薩現身，",
    "T36n1736_076:0597a09": "此約通喻一切諸識。動身俯仰即是弄影，",
    "T36n1736_076:0597a10": "形端影正、形曲影斜，故云「多端」。以況八識依",
    "T36n1736_076:0597a11": "身有異，亦喻七識依第八識對境差別。",
    "T36n1736_076:0597a12": "上皆《攝論》意。叡公云：「光不照處，謂之為影。",
    "T36n1736_076:0597a13": "不照慧明，生死長永，捨遠夷途，而行榛梗。",
    "T36n1736_076:0597a14": "若能悟之，狂滅自醒。」疏「三以寶鏡等對上",
    "T36n1736_076:0597a15": "男子」等者，釋第三喻。疏文有二：先正屬配",
    "T36n1736_076:0597a16": "經文、後對喻辨異。今初。疏從通說，云「喻非",
    "T36n1736_076:0597a17": "定地果報」，此《攝論》意。對前水月等定境，故",
    "T36n1736_076:0597a18": "云非定地。則鏡喻於因，故云謂無明等本質",
    "T36n1736_076:0597a19": "喻緣，影喻果報。故《淨名》云「是身如影，從業",
    "T36n1736_076:0597a20": "緣現。」又鏡喻本識如來藏性，本質喻無明",
    "T36n1736_076:0597a21": "業等，像喻果報，如〈問明品〉。若將鏡像別喻",
    "T36n1736_076:0597a22": "現菩薩身，則鏡等喻菩薩，本質喻機，像",
    "T36n1736_076:0597a23": "喻菩薩所現之身。疏「以鏡中影像離於本質」",
    "T36n1736_076:0597a24": "等者，第二對喻辨異。明此鏡像得果報名，",
    "T36n1736_076:0597a25": "果與因別故，若影在身外。「前映質」下，辨前",
    "T36n1736_076:0597a26": "異此。日月在天，影光在身，身即喻因，則所",
    "T36n1736_076:0597a27": "現法得與因俱。疏「故喻諸識雖託境生，異自",
    "T36n1736_076:0597a28": "在我非在於境」，合上雖隨日等影乃隨身，",
    "T36n1736_076:0597a29": "此就通喻諸識以說。若將光影喻菩薩現",
    "T36n1736_076:0597b01": "身，則影隨身異不在日光，則身由生異，",
    "T36n1736_076:0597b02": "不在菩薩智日令異。叡公云：「形不入鏡，",
    "T36n1736_076:0597b03": "光照而有，世亦如是，業影而受。不知此者，",
    "T36n1736_076:0597b04": "長嬰其咎。若能悟之，還神氣母。」疏「於中一異",
    "T36n1736_076:0597b05": "合離通顯影義」者，此揀經中諸對通局。此通",
    "T36n1736_076:0597b06": "三影，故云通顯。次「於川流」下，唯明水月之",
    "T36n1736_076:0597b07": "影。疏「然一異約此影彼影」者，自揀二對義旨",
    "T36n1736_076:0597b08": "不同，顯無重言之失。言「此影彼影」者，江",
    "T36n1736_076:0597b09": "中之月若與水一，不可在河；若與水異，江",
    "T36n1736_076:0597b10": "河不同應有兩月。言「合離約影對水」等者，",
    "T36n1736_076:0597b11": "水影若合，水流月亦應流；水影若離，去水應",
    "T36n1736_076:0597b12": "有影在。又合離者，合意亦二，如二掌合。一",
    "T36n1736_076:0597b13": "異不爾，一則無雙，如氷成水；影與水異，則",
    "T36n1736_076:0597b14": "月可出水。影與水一，則有水即月，亦不可",
    "T36n1736_076:0597b15": "移。合離之義，不異前釋。疏「不通二影」者，唯",
    "T36n1736_076:0597b16": "水月故，非通鏡像及於映質。以文但云「川",
    "T36n1736_076:0597b17": "流池井」故。言「月映淮流」者，故《文選》云「月映",
    "T36n1736_076:0597b18": "清流」。疏「兼於鏡像」者，以文云「雖現其中」，故",
    "T36n1736_076:0597b19": "通鏡像亦不通映質，映質之影無現中故。",
    "T36n1736_076:0597b20": "若取日照身影入於水中，則亦通之，然是",
    "T36n1736_076:0597b21": "水影中攝。疏「不知此影無遠近故」者，即釋經",
    "T36n1736_076:0597b22": "中「影不隨物而有遠近」。如執鏡臨池，池中",
    "T36n1736_076:0597b23": "月出，而此影不近天上之月。去地四萬二",
    "T36n1736_076:0597b24": "千由旬，影落潭中而亦不遠，以喻菩薩遠",
    "T36n1736_076:0597b25": "在他方恒住此故，雖在此處常在彼故，",
    "T36n1736_076:0597b26": "安有遠近之異相耶？一切遠近，皆類此知。",
    "T36n1736_076:0597b27": "第九如化忍。疏「仁王云：法本自無因緣生諸」",
    "T36n1736_076:0597b28": "者，證上不實、相現二義。然有二義：一因緣",
    "T36n1736_076:0597b29": "生之，即是相現。由緣生故，有來即無，云法",
    "T36n1736_076:0597c01": "本自無，即無實義。二者兩句共成一義，謂",
    "T36n1736_076:0597c02": "自者從來也。從無之有曰生，非本先有，故",
    "T36n1736_076:0597c03": "云法本自無。遇緣即起，故云因緣生諸。斯",
    "T36n1736_076:0597c04": "即但用因緣生諸，即成二義，謂因緣生故",
    "T36n1736_076:0597c05": "相有，緣生無性故無實。正順無而忽有名",
    "T36n1736_076:0597c06": "化，故引此文。此文即第二卷〈護國品〉第五",
    "T36n1736_076:0597c07": "普明王為千王說偈。此後更有偈云「盛者",
    "T36n1736_076:0597c08": "必衰，實者皆虛。眾世蠢蠢，都如幻居。聲響俱",
    "T36n1736_076:0597c09": "空，國土亦如」等。總有八偈及事緣，並如彼",
    "T36n1736_076:0597c10": "經也。疏「淨化二義倣此可知」者，即不實、相",
    "T36n1736_076:0597c11": "現之二義也。疏「慈悲復依方便立」者，即下",
    "T36n1736_076:0597c12": "〈出現品〉文，故彼偈云「譬如樹林依地有，地",
    "T36n1736_076:0597c13": "依於水得不壞，水輪依風風依空，而其虛",
    "T36n1736_076:0597c14": "空無所依。一切佛法依慈悲，慈悲復依方",
    "T36n1736_076:0597c15": "便立，方便依智智依慧，無礙慧身無所依。」",
    "T36n1736_076:0597c16": "彼說五重相依，今此但要慈悲依方便。方便",
    "T36n1736_076:0597c17": "即後得智，慈悲以後得智為體，後得智中",
    "T36n1736_076:0597c18": "與樂拔苦故。疏「謂無有亦無故」者，經有二",
    "T36n1736_076:0597c19": "句，云非有非無有。今偏釋非無有句，謂非",
    "T36n1736_076:0597c20": "有即是無有。今亦遣彼無有，故云非有非無",
    "T36n1736_076:0597c21": "有，故云無有亦無。上句易故不釋。叡公云：",
    "T36n1736_076:0597c22": "「眾生如化，非有非真。不達此者，轉如車輪。",
    "T36n1736_076:0597c23": "解法清淨，無我無人，眾垢消除，如日無雲。」",
    "T36n1736_076:0597c24": "第十如空忍。疏「標云如空，如空所喻通一切",
    "T36n1736_076:0597c25": "法」等者，此下疏文有四：一顯所喻通局、二",
    "T36n1736_076:0597c26": "明喻相不同、三引論會釋、四結成大意。初",
    "T36n1736_076:0597c27": "中，上是本經之意，通喻一切；二「佛地論喻清",
    "T36n1736_076:0597c28": "淨」下，引論明通局。疏「然其喻相」下，第二明",
    "T36n1736_076:0597c29": "喻相不同。於中有四：一唯將空喻對前六",
    "T36n1736_076:0598a01": "喻辨相不同；二「又此諸喻若約能喻」下，通",
    "T36n1736_076:0598a02": "辨七喻所破差別；三「又前六遣有」下，三重將",
    "T36n1736_076:0598a03": "空喻對六明空有不同，義成諸喻共喻於",
    "T36n1736_076:0598a04": "空，空喻却成於有；四「又上所喻即通一切」下，",
    "T36n1736_076:0598a05": "通辨七喻能所通局。言「此中能喻則具多義」",
    "T36n1736_076:0598a06": "者，謂如一空，有無相義、有無起義、一味義",
    "T36n1736_076:0598a07": "等。言「所喻各隨別義喻一類法」者，謂無相但",
    "T36n1736_076:0598a08": "喻事法界，無起但喻世界，一味但喻教法",
    "T36n1736_076:0598a09": "等故。疏「然龍樹」下，第三引經論會釋。於中",
    "T36n1736_076:0598a10": "引一論二經。一《智論》四義，略如文具；二《佛",
    "T36n1736_076:0598a11": "地》十義；三八地十義。此之二經文皆十義，",
    "T36n1736_076:0598a12": "意各不同。《佛地》十義唯喻如來清淨法界，八",
    "T36n1736_076:0598a13": "地十義知虛空身十相不同，謂一無量相、二",
    "T36n1736_076:0598a14": "周遍相、三無形相、四無異相、五無邊相、六",
    "T36n1736_076:0598a15": "顯現色身相、文唯有六，例合有十耳。但語",
    "T36n1736_076:0598a16": "於空，又不別喻於法。《佛地》十義，今當具引，",
    "T36n1736_076:0598a17": "即第三論去至第四論方終。第一義者，經云",
    "T36n1736_076:0598a18": "「妙生當知！清淨法界譬如虛空，雖遍諸色",
    "T36n1736_076:0598a19": "種種相中，而不可說有種種相，體唯一味。",
    "T36n1736_076:0598a20": "如是如來清淨法界，雖復遍至種種相類",
    "T36n1736_076:0598a21": "所知境界，而不可說有種種相，體唯一味。」",
    "T36n1736_076:0598a22": "二云「又如虛空，雖遍諸色不相捨離，而",
    "T36n1736_076:0598a23": "不為色過所染污。如是如來清淨法界，雖",
    "T36n1736_076:0598a24": "遍一切眾生心性，由真實故不相捨離，而",
    "T36n1736_076:0598a25": "不為彼過所染污。」三云「又如虛空，含容",
    "T36n1736_076:0598a26": "一切身語意業，而此虛空無有起作。如是",
    "T36n1736_076:0598a27": "如來，含容一切智所變化利眾生事，清淨法",
    "T36n1736_076:0598a28": "界無有起作。」當第四卷初，故云「又如虛空",
    "T36n1736_076:0598a29": "中，種種色相現生現滅，而此虛空無生無滅。",
    "T36n1736_076:0598b01": "如是云云，諸智變化利眾生事現生現滅，而",
    "T36n1736_076:0598b02": "淨法界無生無滅。」五云「又如虛空，種種色",
    "T36n1736_076:0598b03": "相現增現減，而此虛空無增無減。如是云",
    "T36n1736_076:0598b04": "云，顯示如來甘露聖教有增有減，而淨法",
    "T36n1736_076:0598b05": "界無增無減。」六云「又如虛空，十方色相無",
    "T36n1736_076:0598b06": "邊無盡，是虛空界無邊無盡故，而此虛空",
    "T36n1736_076:0598b07": "無去無來無動無轉。如是云云，建立十方",
    "T36n1736_076:0598b08": "一切眾生利益安樂，種種作用無邊無盡，清",
    "T36n1736_076:0598b09": "淨法界無邊無盡故，而淨法界無去無來",
    "T36n1736_076:0598b10": "無動無轉。」七云「又如虛空，三千世界現成",
    "T36n1736_076:0598b11": "現壞，而虛空界無壞無成。如是云云，現無",
    "T36n1736_076:0598b12": "量相成等正覺，或復示現入大涅槃，而淨",
    "T36n1736_076:0598b13": "法界非成等正覺、非入寂滅。」八云「又如依",
    "T36n1736_076:0598b14": "空，種種色相壞爛燒爍變異可得，而虛空界",
    "T36n1736_076:0598b15": "非彼所變亦無勞蔽。如是依止如來淨界，",
    "T36n1736_076:0598b16": "眾生界內種種學處身語意業毀犯可得，而",
    "T36n1736_076:0598b17": "淨法界非彼變異亦無勞蔽。」九云「又如依",
    "T36n1736_076:0598b18": "空，大地大山光明水火帝釋眷屬，乃至日月",
    "T36n1736_076:0598b19": "種種可得，而虛空界非彼諸相。如是依止",
    "T36n1736_076:0598b20": "如來淨界，戒蘊定蘊慧蘊解脫解脫知見諸",
    "T36n1736_076:0598b21": "蘊可得，而淨法界非彼諸相。」十云「又如空",
    "T36n1736_076:0598b22": "中，種種因緣展轉生起，三千大千無量世界周",
    "T36n1736_076:0598b23": "輪可得，而虛空界無所起作。如是如來清",
    "T36n1736_076:0598b24": "淨法界，具無量相諸佛眾會周輪可得，而",
    "T36n1736_076:0598b25": "清淨界無所起作。」釋曰：上之十義具出經",
    "T36n1736_076:0598b26": "文，「如是」字下皆有「如來清淨法界」之言，餘",
    "T36n1736_076:0598b27": "並依經。而論皆廣釋，大意相似，故疏不引論，",
    "T36n1736_076:0598b28": "亦不具列經文。言大意相似者，通與一切",
    "T36n1736_076:0598b29": "法非即離義耳。上正辨五法之中，一真法",
    "T36n1736_076:0598c01": "界故以虛空十義為喻。若略取別相者，一",
    "T36n1736_076:0598c02": "者體唯一味、二性淨無染、三無起作、四無生",
    "T36n1736_076:0598c03": "滅、五無增減、六無去來動轉、七無成壞、八",
    "T36n1736_076:0598c04": "無變易勞倦、九非諸相、十無所起作。觀",
    "T36n1736_076:0598c05": "其經文，十與三同，而三是含容無起作，十",
    "T36n1736_076:0598c06": "是生起無起作，二合云無能所。若觀論",
    "T36n1736_076:0598c07": "結，十應言無分別，三應云無作意。今略",
    "T36n1736_076:0598c08": "引論釋。釋第一云「次當顯示淨法界相，",
    "T36n1736_076:0598c09": "釋難決擇法界差別。謂有難言：若諸如來法",
    "T36n1736_076:0598c10": "界為性，法界則用真如為體。真如即是諸",
    "T36n1736_076:0598c11": "法共相，諸法既有種種差別，法界隨彼，云何",
    "T36n1736_076:0598c12": "無有種種差別？法界若有種種差別，云何",
    "T36n1736_076:0598c13": "清淨？非頗胝迦種種依止共相應，故無種種",
    "T36n1736_076:0598c14": "相。為釋此難，故說最初太虛空喻。」意云：雖",
    "T36n1736_076:0598c15": "遍種種，不隨成形，不捨自性故。「唯一味」",
    "T36n1736_076:0598c16": "下，取意引論。二有難云：法界遍在一切，則",
    "T36n1736_076:0598c17": "與貪等而共相應，云何不如有漏心法成",
    "T36n1736_076:0598c18": "不清淨？故今通云：性清淨故、非彼體故，不",
    "T36n1736_076:0598c19": "為所染。三有難云：如來清淨法界，真如為",
    "T36n1736_076:0598c20": "體，則無戲論亦無起作，云何得容利有情",
    "T36n1736_076:0598c21": "事？故今通云：由先願力為增上緣，與諸眾",
    "T36n1736_076:0598c22": "生作利樂事，任運而住，無有分別而無戲",
    "T36n1736_076:0598c23": "論。四有難云：若淨法界遍在一切不相捨",
    "T36n1736_076:0598c24": "離一向隨轉，是則法界應有生滅故。故今",
    "T36n1736_076:0598c25": "通云：雖遍一切，世俗施設則有生滅，真勝",
    "T36n1736_076:0598c26": "義體不生不滅。五有難言：若淨法界遍在一",
    "T36n1736_076:0598c27": "切不相捨離，如來聖教現有增減，法界亦",
    "T36n1736_076:0598c28": "應增減。故通云：然一切世俗理說有增減，",
    "T36n1736_076:0598c29": "非真法界而有增減。六有難云：若諸如來法",
    "T36n1736_076:0599a01": "界為體，如來施與有情利樂或去或來，法",
    "T36n1736_076:0599a02": "界應有來去。故今通云：就受用身說有去",
    "T36n1736_076:0599a03": "來，非法界體而有去來。七有難云：若無",
    "T36n1736_076:0599a04": "去來，云何得有成等正覺？故今通云：成者",
    "T36n1736_076:0599a05": "約世俗，勝義無成壞。八有難云：若法界遍",
    "T36n1736_076:0599a06": "一切有情之類，云何有情得有毀犯？故今",
    "T36n1736_076:0599a07": "通云：眾生有毀犯，法界無變異。九有難云：",
    "T36n1736_076:0599a08": "若法界遍一切，應無有戒等無漏蘊相。故",
    "T36n1736_076:0599a09": "今通云：有增上緣增長一切，自無諸相。十",
    "T36n1736_076:0599a10": "有難云：若一切佛法界為體，應無受用，云",
    "T36n1736_076:0599a11": "何得有眾會差別？故今通云：約別別因緣",
    "T36n1736_076:0599a12": "所得，非如來身有戲論分別等。以上十難，",
    "T36n1736_076:0599a13": "對上經文居然易了。疏「然別義有此不同」",
    "T36n1736_076:0599a14": "下，第四結成大意。然文有三：初總明。二「故",
    "T36n1736_076:0599a15": "叡公」下，引證成於空義是同。此但總結十",
    "T36n1736_076:0599a16": "喻之讚。若別明空，讚云：「空唯有名，無用無",
    "T36n1736_076:0599a17": "色，人亦如是，莫之能識。妄造妄苦，百艱孔",
    "T36n1736_076:0599a18": "棘，馳空求空，空竭其力。」亦顯空義耳。後",
    "T36n1736_076:0599a19": "「餘無礙義如前後說」者，三結成此經之大意",
    "T36n1736_076:0599a20": "也。經疏前已有說，如如幻忍等。後亦有說，",
    "T36n1736_076:0599a21": "如德齊空中說。前後遠文，文更多矣。疏「世",
    "T36n1736_076:0599a22": "界共業所起」者，〈出現品〉當說。疏「四即反此」",
    "T36n1736_076:0599a23": "者，謂無性故有，緣生故空，並如〈問明品〉。若",
    "T36n1736_076:0599a24": "對經文，應言從緣有故為世界依，無性空",
    "T36n1736_076:0599a25": "故而無所依。四句但出空義所以差別耳。",
    "T36n1736_076:0599a26": "疏「無法出空」下，別釋。譬如虛空，一切世間皆",
    "T36n1736_076:0599a27": "現其前，非現一切世間之前。疏「一味解",
    "T36n1736_076:0599a28": "脫不殊故」者，《涅槃》云「一切同一甘露、一解脫",
    "T36n1736_076:0599a29": "味」，《淨名》云「解脫味為漿」故。餘文及頌文並可",
    "T36n1736_076:0599b01": "知。十忍品竟。",
    "T36n1736_076:0599b02": "30 阿僧祇品阿僧祇品第三十疏「初來意有二」等者，一通，",
    "T36n1736_076:0599b03": "以後三品對前三品；二別，則此品對〈十忍",
    "T36n1736_076:0599b04": "品〉。自有三意：一答第二會初；二「一為遠",
    "T36n1736_076:0599b05": "答」下，答第一會中十海；三「又通」下，顯一部",
    "T36n1736_076:0599b06": "之數。初中復有二意：一直辨菩薩、「又二難",
    "T36n1736_076:0599b07": "思」下明菩薩知佛德。下科偈文，亦具此二",
    "T36n1736_076:0599b08": "意。疏「全帶數名」者，無數乃是一百二十四數",
    "T36n1736_076:0599b09": "之一故。疏「人法雙舉」者，若人法不同即是",
    "T36n1736_076:0599b10": "相違。下言「及菩薩所問之算數」，即是依主。",
    "T36n1736_076:0599b11": "疏「然僧」下，通妨。妨云：僧祇非初，又非是",
    "T36n1736_076:0599b12": "後，何以偏標？通意可知。疏「四釋文」下，此先總",
    "T36n1736_076:0599b13": "科，有二：一直就法科、後「然此三品」下約人",
    "T36n1736_076:0599b14": "料揀。疏「表數不離」者，此釋心字。「數與非數」下，",
    "T36n1736_076:0599b15": "釋王字，王以自在為義故。「又顯此數」下，雙",
    "T36n1736_076:0599b16": "明心王二字。心者，統攝諸法，一切最勝故。",
    "T36n1736_076:0599b17": "王者，統御四海，為最勝故。從「所以偏問」下，",
    "T36n1736_076:0599b18": "料揀所問。言「轉」者，謂阿僧祇。阿僧祇為一",
    "T36n1736_076:0599b19": "阿僧祇轉等。疏「始從一二終至正載」者，從",
    "T36n1736_076:0599b20": "一至十為十，次有十三數，謂十十為百，十",
    "T36n1736_076:0599b21": "百為千，十萬、億、兆、京、垓、梓、壞、溝、㵎、正、載。言載",
    "T36n1736_076:0599b22": "者，天地不能容載。疏「小乘六十已至無數」",
    "T36n1736_076:0599b23": "者，即《俱舍論》說六十，向後更無數也。即第十",
    "T36n1736_076:0599b24": "二論，引《解脫經》說六十數中，阿僧企耶是",
    "T36n1736_076:0599b25": "第五十二數。彼文具列，從一至十為十，乃",
    "T36n1736_076:0599b26": "至跋羅攙為一阿僧企耶。於此數中亡失",
    "T36n1736_076:0599b27": "餘八，但五十二。今云小乘六十已至無數",
    "T36n1736_076:0599b28": "者，此之無數，謂此外更無，非是阿僧企耶",
    "T36n1736_076:0599b29": "也。疏「若依俱舍則以洛叉為億」者，彼論十",
    "T36n1736_076:0599c01": "一釋三輪，頌云「安立器世間，風輪最居下，",
    "T36n1736_076:0599c02": "其量廣無數，厚十六洛叉。次上水輪深，十一",
    "T36n1736_076:0599c03": "億二萬，下八洛叉水，除凝結成金。」謂十一億",
    "T36n1736_076:0599c04": "是此方言，下洛叉即是梵語。若並從此方，",
    "T36n1736_076:0599c05": "合云下八億是水，餘凝結成金。故知以",
    "T36n1736_076:0599c06": "洛叉為億。疏「便有四箇不可說字」者，謂取",
    "T36n1736_076:0599c07": "前例合云不可說不可說，不可說不可說為",
    "T36n1736_076:0599c08": "一不可說不可說轉。上兩不可說不可說是",
    "T36n1736_076:0599c09": "所積之一數，謂一箇不可說不可說。兩箇不",
    "T36n1736_076:0599c10": "可說不可說，乃至不可說不可說箇不可說",
    "T36n1736_076:0599c11": "不可說，故有四箇。今以此又字替却兩箇",
    "T36n1736_076:0599c12": "不可說字，豈非妙耶！所以舉此者，以《刊定",
    "T36n1736_076:0599c13": "記》破經此又字為長故。疏「果德深廣因能",
    "T36n1736_076:0599c14": "趣入」者。趣入約證詣，前善窮約解了。又所",
    "T36n1736_076:0599c15": "舉德，一約無礙、二約深廣，則二不同。然趣",
    "T36n1736_076:0599c16": "入善窮，應通無礙深廣，蓋影略耳。疏「稱法",
    "T36n1736_076:0599c17": "性之一毛」等者，此中文亦影略。若具諸剎毛",
    "T36n1736_076:0599c18": "孔，皆有稱性及不壞相義。今毛上取稱性義",
    "T36n1736_076:0599c19": "故，如法性之無外。剎上取不壞相義",
    "T36n1736_076:0599c20": "故，不遍稱性之毛，而著悟者之言。更有一",
    "T36n1736_076:0599c21": "意，亦文影略。謂毛安悟者，則顯剎因迷有。",
    "T36n1736_076:0599c22": "迷則有分，悟則無邊。前義直就法論，後義",
    "T36n1736_076:0599c23": "約人取法，思之可見。疏「內外緣起非即離",
    "T36n1736_076:0599c24": "故」者，亦有二義：一約內外共為緣起，由不",
    "T36n1736_076:0599c25": "即故有能所入，由不離故故得相入。二約",
    "T36n1736_076:0599c26": "內外緣起與真法性不即不離，此復二義：",
    "T36n1736_076:0599c27": "一由內外不即法性，故有能所入；不離法",
    "T36n1736_076:0599c28": "性，故毛能包、剎能遍入。二者毛約不離法",
    "T36n1736_076:0599c29": "性，如理而包；剎約不即法性，不遍毛孔，",
    "T36n1736_076:0600a01": "思之成觀。然十段之中，一段舉數即一段不",
    "T36n1736_076:0600a02": "舉，不舉欲略，舉恐失次耳。疏「且從相顯」下，",
    "T36n1736_076:0600a03": "結釋顯深。",
    "T36n1736_076:0600a04": "31 壽量品壽量品第三十一疏「來意」，中二：先立理、二",
    "T36n1736_076:0600a05": "正顯。前中，正顯十身壽量，且寄三身明之。",
    "T36n1736_076:0600a06": "謂真身無脩短，應身示有脩短。前中，玄謂",
    "T36n1736_076:0600a07": "玄理，鑑謂鑑照。理智冥契以為真身。玄故則",
    "T36n1736_076:0600a08": "虛凝，鑑故則朗徹。出乎數，不可語其壽命",
    "T36n1736_076:0600a09": "短長；出乎域，不可言其形量所在。又出乎",
    "T36n1736_076:0600a10": "數，不可說其一身多身；出乎域，不可同",
    "T36n1736_076:0600a11": "其人天之壽。若開上能所證別，則三身義具。",
    "T36n1736_076:0600a12": "「然應物」下辨其應化。故經云「佛以法為身，",
    "T36n1736_076:0600a13": "清淨如虛空，所現眾色形，令入此法中。」又",
    "T36n1736_076:0600a14": "云「如來真身本無二，應物隨機遍十方」等。",
    "T36n1736_076:0600a15": "疏「故上品」下，第二正顯來意。於中二：一近",
    "T36n1736_076:0600a16": "廣前品，兼菩薩壽；二「亦為」下，遠答初會，唯",
    "T36n1736_076:0600a17": "如來壽。疏「二釋名」等者，亦依真應以立其",
    "T36n1736_076:0600a18": "名。然諸經論說三身壽量，化則有始有終，",
    "T36n1736_076:0600a19": "長短萬品；報則有始無終，一得永常；法身無",
    "T36n1736_076:0600a20": "始無終，凝然不變。故《法華》中以伽耶生、雙林",
    "T36n1736_076:0600a21": "滅，化身也；我本行菩薩道時所成壽命，報",
    "T36n1736_076:0600a22": "身也；常住不滅，法身也。此經宗意，三身既融，",
    "T36n1736_076:0600a23": "三壽無礙，即長能短、即短恒長。無長無短，",
    "T36n1736_076:0600a24": "長短存焉，一一圓融，言思斯絕。疏「已隣剎海",
    "T36n1736_076:0600a25": "平等」者，猶有數限，故致隣言，剎海平等無",
    "T36n1736_076:0600a26": "數量故。32 住處品1諸菩薩住處品第三十二疏「來意」，中",
    "T36n1736_076:0600a27": "三：一廣〈僧祇〉；二「亦遠答」下，酬其初會；三「昔",
    "T36n1736_076:0600a28": "將此品」下，敘異說，義如第二會說。疏「山海包",
    "T36n1736_076:0600a29": "藏」下，釋山海意。此句約事，山藏、海納。言「仁",
    "T36n1736_076:0600b01": "智棲止」者，寄外典說。夫子云：「仁者樂山，智",
    "T36n1736_076:0600b02": "者樂水。」意云：仁者好山，如山之安固不動。",
    "T36n1736_076:0600b03": "智者好水，如水之德清鑑洗滌，流止從緣。故",
    "T36n1736_076:0600b04": "非要仁即住山、智即近水也。從「表大智」下，",
    "T36n1736_076:0600b05": "正約所表。唯一大智，雙合上二，高如山、深",
    "T36n1736_076:0600b06": "如海，止即是山、照即是海。疏「應是雪北之香",
    "T36n1736_076:0600b07": "山」者，凡有應是之言，即是帶疑，事難融會",
    "T36n1736_076:0600b08": "不可勇知，固當多聞闕疑矣。言雪北者，",
    "T36n1736_076:0600b09": "《俱舍論》說雪北香南有阿耨達池，故知雪山",
    "T36n1736_076:0600b10": "在香之南至。疏「五清涼山」，疏文分六：一略釋",
    "T36n1736_076:0600b11": "經文、二彰其所表、三定其方所、四顯其靈",
    "T36n1736_076:0600b12": "聖、五徵其源由、六勸物修敬。今初，然略有",
    "T36n1736_076:0600b13": "二名：言代州五臺，即五臺縣及繁峙兩縣之",
    "T36n1736_076:0600b14": "界。往者非一，可略言也。疏「表我大聖」下，",
    "T36n1736_076:0600b15": "第二彰其所表。多出《金剛頂瑜伽》，亦有以",
    "T36n1736_076:0600b16": "理推析。言「大聖」者，即文殊也。不指其名直",
    "T36n1736_076:0600b17": "言大聖，今山中稱念但云大聖菩薩，即舉",
    "T36n1736_076:0600b18": "總稱、別指吉祥耳。言「五智」者，若準《佛地經",
    "T36n1736_076:0600b19": "論》五法攝大覺性，謂四智菩提、一真法界。依",
    "T36n1736_076:0600b20": "《金剛頂》即一真法界名清淨法界智，故成五",
    "T36n1736_076:0600b21": "智。二五眼可知。三言「五部」者，一佛部、二金",
    "T36n1736_076:0600b22": "剛部、三寶部、四蓮華部、五羯磨部。一切諸天",
    "T36n1736_076:0600b23": "真言皆屬寶部，諸鬼神真言屬羯磨部。四「五",
    "T36n1736_076:0600b24": "陰」者，即我五陰，表是五臺中有大覺，即不動",
    "T36n1736_076:0600b25": "智佛妙慧自在，即是文殊。五言「首戴五佛之",
    "T36n1736_076:0600b26": "冠」者，諸大菩薩多有此冠，而大聖不論戴",
    "T36n1736_076:0600b27": "冠。六復常有五髻。然諸五義，類例大同。謂",
    "T36n1736_076:0600b28": "當中髻，即中臺表之，毘盧遮那佛居，是佛部",
    "T36n1736_076:0600b29": "主，法界清淨智，亦佛眼也。其東一髻即是東",
    "T36n1736_076:0600c01": "臺，是阿閦佛居，為金剛部主，是大圓鏡智，即",
    "T36n1736_076:0600c02": "是慧眼。其南一髻即是南臺，寶生如來所居，",
    "T36n1736_076:0600c03": "是寶部主，是平等性智，即是天眼。其西一髻",
    "T36n1736_076:0600c04": "即是西臺，阿彌陀如來所居，是蓮華部主，即",
    "T36n1736_076:0600c05": "妙觀察智，即是法眼。其北一髻即是北臺，不",
    "T36n1736_076:0600c06": "空成就如來所居，是羯磨部主，是成所作智，",
    "T36n1736_076:0600c07": "即是肉眼。七若配五乘，中即佛乘，東菩薩",
    "T36n1736_076:0600c08": "乘，南緣覺乘，西聲聞乘，北是人天乘。若人",
    "T36n1736_076:0600c09": "天乘別，北即人乘，合佛菩薩，餘如次第。八",
    "T36n1736_076:0600c10": "若清五濁但取五不同，不必如次。若配",
    "T36n1736_076:0600c11": "五陰，中即識陰，東為行陰，南為想陰，西為",
    "T36n1736_076:0600c12": "受陰，北為色陰。例為其次，識為主故。然五",
    "T36n1736_076:0600c13": "如來皆有種子，一一觀行各各不同，學密",
    "T36n1736_076:0600c14": "教者方知其要，今但略屬而已。疏「然但云東",
    "T36n1736_076:0600c15": "北」下，第三定其方所。以經不指國名，但",
    "T36n1736_076:0600c16": "云東北，故引經定所。以此經不指者，以",
    "T36n1736_076:0600c17": "在八方之例，餘之七方皆不指，國名在下",
    "T36n1736_076:0600c18": "文故。今恐淺識者惑，故引經證。此經亦名",
    "T36n1736_076:0600c19": "《八字陀羅尼經》，廣說文殊之德。疏引猶略，今",
    "T36n1736_076:0600c20": "更引之。謂彼經金剛密跡主菩薩問如來",
    "T36n1736_076:0600c21": "云：「文殊師利於何處方面住？復何方面能",
    "T36n1736_076:0600c22": "行利益？」如來答云：「我滅度後」已下，疏文全引。",
    "T36n1736_076:0600c23": "下有偈云「文殊大菩薩，不捨大悲願，變身",
    "T36n1736_076:0600c24": "為童真，或冠或露體。或處小兒叢，遊戲邑",
    "T36n1736_076:0600c25": "聚落。或作貧窮人，衰形為老狀。亦現饑寒",
    "T36n1736_076:0600c26": "苦，巡行坊市󱈎，求乞衣財寶，令人發一施，",
    "T36n1736_076:0600c27": "與滿一切願，使令發信心。信心既發已，為",
    "T36n1736_076:0600c28": "說六度法。領萬諸菩薩，居於五頂山，放億",
    "T36n1736_076:0600c29": "眾光明，人天咸悉覩，罪垢皆消滅。或得聞持",
    "T36n1736_076:0601a01": "法，一切陀羅尼，祕密深藏門，修行證實法，究",
    "T36n1736_076:0601a02": "竟佛果願。具空三昧門，習盡泥洹路。文殊",
    "T36n1736_076:0601a03": "大願力，與佛同境界。」下更廣讚其德，不能",
    "T36n1736_076:0601a04": "繁敘，要當尋經。疏「其山靈跡」下，第四顯其",
    "T36n1736_076:0601a05": "聖靈。於中二：初略指諸文、後自述所覩。",
    "T36n1736_076:0601a06": "前中，本傳甚廣，略有六門：一立名標化、二封",
    "T36n1736_076:0601a07": "域里數、三臺頂塔廟、四諸寺廟宇、五古今",
    "T36n1736_076:0601a08": "靈應、六聞名禮敬功德，然今文中皆已略有。",
    "T36n1736_076:0601a09": "今初二句，通指諸門。《地里誌》云「其山層盤",
    "T36n1736_076:0601a10": "秀峙，路徑紆深，靈岳神溪，非薄俗所居，悉是",
    "T36n1736_076:0601a11": "棲神禪寂之士、冥搜造微之儔矣。」疏「余幼尋」",
    "T36n1736_076:0601a12": "下，二自述見聞。於中有二，先敘至山源",
    "T36n1736_076:0601a13": "由。由此菩薩住處清涼山之文，當時逆寇",
    "T36n1736_076:0601a14": "亂常，兵戈蜂起，豺狼滿路，山川阻絕，不憚而",
    "T36n1736_076:0601a15": "遊，故云「委命棲託」。途雖五千，反覆萬里。始",
    "T36n1736_076:0601a16": "本暫遊，日復一日傾馳聖境。一十五年作疏，",
    "T36n1736_076:0601a17": "至斯正當十載。疏「其感應」下，正敘見聞。從",
    "T36n1736_076:0601a18": "「其山勢寺宇」下，略指佳境。其山在長安東北",
    "T36n1736_076:0601a19": "一千六百里，離代州之東南百餘里，磅礴",
    "T36n1736_076:0601a20": "數州七百餘里。左隣恒岳，秀出千峯；右接",
    "T36n1736_076:0601a21": "孟津長流一帶；北臨絕塞，遏萬里之煙塵；",
    "T36n1736_076:0601a22": "南擁汾陽，為大國之艮背。迴泊日月，蓄洩",
    "T36n1736_076:0601a23": "雲龍。雖積雪夏凝，而名花萬品；寒風勁烈，",
    "T36n1736_076:0601a24": "而瑞草千般。丹嶂橫開，翠屏疊起。排雲撥霧，",
    "T36n1736_076:0601a25": "時逢物外之峯；捫蘿履危，每到非常之境。白",
    "T36n1736_076:0601a26": "雲凝布，奪萬里之澄江；杲日將昇，見三尺之",
    "T36n1736_076:0601a27": "大海。五峯一一，難具言也。言「寺宇」者，北齊",
    "T36n1736_076:0601a28": "崇敬，置立伽藍，故壤二百餘所，當時棲託寺",
    "T36n1736_076:0601a29": "有八焉。貞元已來數早過十，或五峯抱出、",
    "T36n1736_076:0601b01": "或雙嶺中開、或疊起巖中、或聳居雲外，不",
    "T36n1736_076:0601b02": "可具言也。疏「自大師晦迹」下，第五徵其源",
    "T36n1736_076:0601b03": "由，兼彰聖迹。初對正敘本源。《大集經》中佛",
    "T36n1736_076:0601b04": "將涅槃，委諸菩薩分衛大千。此土多有毒",
    "T36n1736_076:0601b05": "龍為害，人多愛樂大乘，故妙吉祥菩薩處",
    "T36n1736_076:0601b06": "斯以行化，故云「妙德揚輝於東夏」。《文殊般",
    "T36n1736_076:0601b07": "泥洹經》云「若但聞名者，除十二億劫生死之",
    "T36n1736_076:0601b08": "罪。若禮拜者，恒生佛家。若稱名字一日七",
    "T36n1736_076:0601b09": "日，文殊必降。若有宿障，夢中得見。得見形",
    "T36n1736_076:0601b10": "像，斯人位階聖果，應化廣大。」故曰揚輝。次",
    "T36n1736_076:0601b11": "對成上兩句。初成上大師晦迹，兼通妨難。",
    "T36n1736_076:0601b12": "謂有問言：常在靈鷲山，及餘諸住處，何言晦",
    "T36n1736_076:0601b13": "迹？故今答云：二聖之本，本皆湛然。二聖之",
    "T36n1736_076:0601b14": "迹，迹有隱顯。今靈鷲山，盡是荒榛所翳。雞",
    "T36n1736_076:0601b15": "山即是雞足，亦鷲嶺所管。「應現」下，成上揚輝",
    "T36n1736_076:0601b16": "於東夏。山似靈鷲，故言鷲嶺。得名，次下當",
    "T36n1736_076:0601b17": "說。疏「神僧顯彰於靈境」等者，《感通傳》云「宇",
    "T36n1736_076:0601b18": "文後周時，文殊化為梵僧來遊此土，云欲",
    "T36n1736_076:0601b19": "禮拜迦葉佛說法處，并往文殊師利所住之",
    "T36n1736_076:0601b20": "處，名清涼山。唐初長安師子國僧，九十九夏",
    "T36n1736_076:0601b21": "三果人也，聞斯聖迹，跣行至此，禮清涼山。」",
    "T36n1736_076:0601b22": "皆神僧顯彰也。言「宣公上稟於諸天」者，《南山",
    "T36n1736_076:0601b23": "感通傳》云「時有天人，姓陸名玄暢，來詣，云：",
    "T36n1736_076:0601b24": "『弟子周穆王時生天。』余乃問曰：『宇內所疑，",
    "T36n1736_076:0601b25": "自昔相傳：文殊在清涼山，領五百仙人說",
    "T36n1736_076:0601b26": "法。經中說文殊久住娑婆世界。娑婆則大千",
    "T36n1736_076:0601b27": "之總號，如何偏在此方？』天人答曰：『文殊是諸",
    "T36n1736_076:0601b28": "佛先師，隨緣利見，應變不同。大士大功，非",
    "T36n1736_076:0601b29": "凡人境界，不勞評薄。但知多在清涼五臺",
    "T36n1736_076:0601c01": "之中。』往往有人見之，不得不信。」故云上稟",
    "T36n1736_076:0601c02": "於諸天。又今山南有清涼府五臺縣，山北有",
    "T36n1736_076:0601c03": "五臺府，亦可萬代之龜鏡，故無惑矣。疏「漢",
    "T36n1736_076:0601c04": "明肇啟於崇基，魏帝中孚於至化」者，按《感通",
    "T36n1736_076:0601c05": "傳》云「今五臺山東南三十里，現有大孚靈鷲",
    "T36n1736_076:0601c06": "寺，兩堂舊跡猶存。南有花園，可二頃許。四",
    "T36n1736_076:0601c07": "時發彩，人莫究之。或云：是漢明所立。又",
    "T36n1736_076:0601c08": "云：魏文所作。互說不同，如何？天答曰：『俱是",
    "T36n1736_076:0601c09": "二帝所作。周穆王時已有佛法，此山靈異，文",
    "T36n1736_076:0601c10": "殊所居。周穆於中造寺供養。及阿育王亦",
    "T36n1736_076:0601c11": "依置塔。漢明之初，摩騰天眼亦見有塔，請",
    "T36n1736_076:0601c12": "帝王立寺。山形似於靈鷲，故號為大孚靈",
    "T36n1736_076:0601c13": "鷲寺。大孚者，弘信也。帝信佛理，立寺勸人。",
    "T36n1736_076:0601c14": "花園今在寺前，後之君王或改為大花園寺。",
    "T36n1736_076:0601c15": "至則天大聖皇后，與于闐三藏譯《華嚴經》。",
    "T36n1736_076:0601c16": "見菩薩住清涼山，因改為大華嚴寺焉。』五",
    "T36n1736_076:0601c17": "頂攢擁，中開山心，离坎乾坤得其中理。千巖",
    "T36n1736_076:0601c18": "聳秀，萬壑森沈，拔鷲嶺之仙峯，成華嚴之一",
    "T36n1736_076:0601c19": "葉。信可謂眾靈翔集之沖府，參賢覲聖之玄",
    "T36n1736_076:0601c20": "都矣。」所以前云鷲嶺，得名於茲土。疏「北",
    "T36n1736_076:0601c21": "齊數州以傾俸」者，《傳》云「北齊高帝篤崇大教，",
    "T36n1736_076:0601c22": "置二百餘寺於茲山，割八州租稅而供山",
    "T36n1736_076:0601c23": "眾衣藥之資。至今猶有五道場莊。」疏「有唐",
    "T36n1736_076:0601c24": "九帝之迴光」者，自我大唐至于今聖，相繼",
    "T36n1736_076:0601c25": "九葉，無不迴於聖鑑。言今聖者，當德宗",
    "T36n1736_076:0601c26": "帝，傾仰靈山，御劄天衣，每光於五頂中，",
    "T36n1736_076:0601c27": "使香藥不斷於歲時，金閣岧嶢於雲端。猶",
    "T36n1736_076:0601c28": "疑聖化，竹林森聳於巖畔，宛似天來，故得",
    "T36n1736_076:0601c29": "百辟歸崇、九州持供。雲委霧合匝地盈山，",
    "T36n1736_076:0602a01": "非我諸佛之祖師積萬行於曠劫，慈雲彌漫",
    "T36n1736_076:0602a02": "而普覆，智海黯湛而包納，廓法界為疆域，",
    "T36n1736_076:0602a03": "盡眾生為願門矣。孰能應感若茲？宿善何",
    "T36n1736_076:0602a04": "濃，遇斯遺迹，情躍不已，形于詠言。",
    "T36n1736_076:0602a05": "大方廣佛華嚴經隨疏演義鈔卷第七十六"
}