{
    "T18n0870_001:0288b02": "略述金剛頂瑜伽分別聖位修證",
    "T18n0870_001:0288b03": "法門",
    "T18n0870_001:0288b05": "開府儀同三司特進試鴻臚卿肅國",
    "T18n0870_001:0288b06": "公食邑三千戶賜紫贈司空諡大鑒",
    "T18n0870_001:0288b07": "正號大廣智大興善寺三藏沙門",
    "T18n0870_001:0288b08": "不空奉　詔譯",
    "T18n0870_001:0288b09": "爾時金剛界毘盧遮那佛，在色界頂阿迦",
    "T18n0870_001:0288b10": "尼吒天宮，初受用身成等正覺，證得一切如",
    "T18n0870_001:0288b11": "來平等智，即入一切如來金剛平等智印三",
    "T18n0870_001:0288b12": "昧耶，即證一切如來法平等自性光明智藏。",
    "T18n0870_001:0288b13": "成等正覺已，一切如來從薩埵金剛出虛空",
    "T18n0870_001:0288b14": "藏大摩尼寶，以灌其頂，令發生觀自在法王",
    "T18n0870_001:0288b15": "智，安立一切如來毘首羯磨善巧智，令往詣",
    "T18n0870_001:0288b16": "須彌山頂金剛摩尼寶峯樓閣。集聖眾已，於",
    "T18n0870_001:0288b17": "是毘盧遮那佛加持一切如來，施設四方坐",
    "T18n0870_001:0288b18": "師子座。時不動如來、寶生如來、觀自在王如",
    "T18n0870_001:0288b19": "來、不空成就如來，復加持毘盧遮那佛。然受",
    "T18n0870_001:0288b20": "用身有二種：一、自受用，二、他受用。毘盧遮那",
    "T18n0870_001:0288b21": "佛於內心證得自受用四智：大圓鏡智、平",
    "T18n0870_001:0288b22": "等性智、妙觀察智、成所作智，外令十地滿足",
    "T18n0870_001:0288b23": "菩薩他受用故，從四智中流出四佛，各住本",
    "T18n0870_001:0288b24": "方坐本座。毘盧遮那佛於內心證得五峯金",
    "T18n0870_001:0288b25": "剛菩提心三摩地智，自受用故，從五峯金剛",
    "T18n0870_001:0288b26": "菩提心三摩地智中流出金剛光明，遍照十",
    "T18n0870_001:0288b27": "方世界，淨一切眾生大菩提心；還來收一",
    "T18n0870_001:0288b28": "體，為令一切菩薩受用三摩地智故，成金",
    "T18n0870_001:0288b29": "剛波羅蜜形，住毘盧遮那如來前月輪。",
    "T18n0870_001:0288c01": "毘盧遮那佛於內心證得虛空寶大摩尼功",
    "T18n0870_001:0288c02": "德三摩地智，自受用故，從虛空寶大摩尼功",
    "T18n0870_001:0288c03": "德三摩地智流出虛空寶光明，遍照十方世",
    "T18n0870_001:0288c04": "界，令一切眾生功德圓滿；還來收一體，為令",
    "T18n0870_001:0288c05": "一切菩薩受用三摩地智故，成金剛寶波羅",
    "T18n0870_001:0288c06": "蜜形，住毘盧遮那如來右邊月輪。",
    "T18n0870_001:0288c07": "毘盧遮那佛於內心證得羯磨金剛大精進",
    "T18n0870_001:0288c08": "三摩地智，自受用故，從羯磨金剛大精進三",
    "T18n0870_001:0288c09": "摩地智流出羯磨光明，遍照十方世界，令一",
    "T18n0870_001:0288c10": "切眾生除一切懈怠，成大精進；還來收一體，",
    "T18n0870_001:0288c11": "為令一切菩薩受用三摩地智故，成羯磨波",
    "T18n0870_001:0288c12": "羅蜜形，住毘盧遮那如來左邊月輪。",
    "T18n0870_001:0288c13": "毘盧遮那佛於內心證得大蓮花智慧三摩",
    "T18n0870_001:0288c14": "地智，自受用故，從大蓮花智慧三摩地智流",
    "T18n0870_001:0288c15": "出蓮花光明，遍照十方世界淨一切眾生客",
    "T18n0870_001:0288c16": "塵煩惱；還來收一體，為令一切菩薩受用三",
    "T18n0870_001:0288c17": "摩地智故，成法波羅蜜形，住毘盧遮那如來",
    "T18n0870_001:0288c18": "後邊月輪。",
    "T18n0870_001:0288c19": "毘盧遮那佛於內心證得金剛薩埵勇猛菩",
    "T18n0870_001:0288c20": "提心三摩地智，自受用故，從金剛薩埵勇猛",
    "T18n0870_001:0288c21": "菩提心三摩地智流出五峯金剛光明，遍照",
    "T18n0870_001:0288c22": "十方世界，令一切眾生頓證普賢行；還來收",
    "T18n0870_001:0288c23": "一體，為令一切菩薩受用三摩地智故，成金",
    "T18n0870_001:0288c24": "剛薩埵菩薩形，住阿閦如來前月輪。",
    "T18n0870_001:0288c25": "毘盧遮那佛於內心證得金剛鉤四攝三摩",
    "T18n0870_001:0288c26": "地智，自受用故，從金剛鉤四攝三摩地智流",
    "T18n0870_001:0288c27": "出金剛光明，遍照十方世界，以四攝法攝",
    "T18n0870_001:0288c28": "一切眾生，安於無上菩提；還來收一體，為",
    "T18n0870_001:0288c29": "令一切菩薩受用三摩地智故，成金剛王菩",
    "T18n0870_001:0289a01": "薩形，住阿閦如來右邊月輪。",
    "T18n0870_001:0289a02": "毘盧遮那佛於內心證得金剛愛大悲箭三",
    "T18n0870_001:0289a03": "摩地智，自受用故，從金剛愛大悲箭三摩地",
    "T18n0870_001:0289a04": "智流出金剛箭光明，遍照十方世界，射害一",
    "T18n0870_001:0289a05": "切眾生於無上菩提厭離心者；還來收一體，",
    "T18n0870_001:0289a06": "為令一切菩薩受用三摩地智故，成金剛愛",
    "T18n0870_001:0289a07": "菩薩形，住阿閦如來左邊月輪。",
    "T18n0870_001:0289a08": "毘盧遮那佛於內心證得金剛善哉歡喜王",
    "T18n0870_001:0289a09": "勇躍三摩地智，自受用故，從金剛善哉歡喜",
    "T18n0870_001:0289a10": "勇躍三摩地智流出金剛善哉印光明，遍照",
    "T18n0870_001:0289a11": "十方世界，照一切眾生憂慼於普賢行生",
    "T18n0870_001:0289a12": "劣意者，令得身心以勇躍智；還來收一體，為",
    "T18n0870_001:0289a13": "令一切菩薩受用三摩地智故，成金剛善哉",
    "T18n0870_001:0289a14": "菩薩形，住阿閦如來後月輪。",
    "T18n0870_001:0289a15": "毘盧遮那佛於內心證得金剛寶灌頂三摩",
    "T18n0870_001:0289a16": "地智，自受用故，從金剛寶灌頂三摩地智流",
    "T18n0870_001:0289a17": "出金剛寶光明，遍照十方世界，灌灑一切眾",
    "T18n0870_001:0289a18": "生頂，獲得菩薩不退轉職位；還來收一體，",
    "T18n0870_001:0289a19": "為令一切菩薩受用三摩地智故，成金剛寶",
    "T18n0870_001:0289a20": "菩薩形，住寶生如來前月輪。",
    "T18n0870_001:0289a21": "毘盧遮那佛於內心證得金剛威光三摩地",
    "T18n0870_001:0289a22": "智，自受用故，從金剛威光三摩地智流出金",
    "T18n0870_001:0289a23": "剛日光明，遍照十方世界，破一切眾生無明",
    "T18n0870_001:0289a24": "愚暗，發大智光；還來收一體，為令一切菩薩",
    "T18n0870_001:0289a25": "受用三摩地智故，成金剛威光菩薩形，住寶",
    "T18n0870_001:0289a26": "生如來右邊月輪。",
    "T18n0870_001:0289a27": "毘盧遮那佛於內心證得金剛寶幢三摩地",
    "T18n0870_001:0289a28": "智，自受用故，從金剛寶幢三摩地智流出金",
    "T18n0870_001:0289a29": "剛幢光明，遍照十方世界，滿一切眾生意願；",
    "T18n0870_001:0289b01": "還來收一體，為令一切菩薩受用三摩地智",
    "T18n0870_001:0289b02": "故，成金剛幢菩薩形，住寶生如來左邊月輪。",
    "T18n0870_001:0289b03": "毘盧遮那佛於內心證得金剛笑印授記三",
    "T18n0870_001:0289b04": "摩地智，自受用故，從金剛笑印授記三摩地",
    "T18n0870_001:0289b05": "智流出金剛笑印光明，遍照十方世界不定",
    "T18n0870_001:0289b06": "性眾生，授與平等無上菩提記；還來收一體，",
    "T18n0870_001:0289b07": "為令一切菩薩受用三摩地智故，成金剛笑",
    "T18n0870_001:0289b08": "菩薩形，住寶生如來後邊月輪。",
    "T18n0870_001:0289b09": "毘盧遮那佛於內心證得金剛法清淨無染",
    "T18n0870_001:0289b10": "三摩地智，自受用故，從金剛法清淨無染三",
    "T18n0870_001:0289b11": "摩地智流出金剛法光明，遍照十方世界，",
    "T18n0870_001:0289b12": "淨除一切眾生五欲身心，清淨猶如蓮花不",
    "T18n0870_001:0289b13": "染塵垢；還來收一體，為令一切菩薩受用三",
    "T18n0870_001:0289b14": "摩地智故，成金剛法菩薩形，住觀自在王如",
    "T18n0870_001:0289b15": "來前月輪。",
    "T18n0870_001:0289b16": "毘盧遮那佛於內心證得金剛利劍般若波",
    "T18n0870_001:0289b17": "羅蜜三摩地智，自受用故，從金剛利劍波羅",
    "T18n0870_001:0289b18": "蜜三摩地智流出金剛利劍光明，遍照十方",
    "T18n0870_001:0289b19": "世界，斷一切眾生結使，離諸苦惱；還來收一",
    "T18n0870_001:0289b20": "體，為令一切菩薩受用三摩地智故，成金剛",
    "T18n0870_001:0289b21": "劍菩薩形，住觀自在王如來右邊月輪。",
    "T18n0870_001:0289b22": "毘盧遮那佛於內心證得金剛因轉法輪三",
    "T18n0870_001:0289b23": "摩地智，自受用故，從金剛因轉法輪三摩地",
    "T18n0870_001:0289b24": "智流出金剛輪光明，遍照十方世界，以四攝",
    "T18n0870_001:0289b25": "攝一切眾生，安於無上菩提；還來收一體，",
    "T18n0870_001:0289b26": "為令一切菩薩受用三摩地智故，成金剛因",
    "T18n0870_001:0289b27": "菩薩形，住觀自在王如來左邊月輪。",
    "T18n0870_001:0289b28": "毘盧遮那佛於內心，證得金剛密語離言說",
    "T18n0870_001:0289b29": "三摩地智，自受用故，從金剛密語離言說三",
    "T18n0870_001:0289c01": "摩地智流出金剛舌相光明，遍照十方世界，",
    "T18n0870_001:0289c02": "能除十方一切眾生惡慧，令得四無礙解樂",
    "T18n0870_001:0289c03": "說辯才；還來收一體，為令一切菩薩受用三",
    "T18n0870_001:0289c04": "摩地智故，成金剛語菩薩形，住觀自在王如",
    "T18n0870_001:0289c05": "來後邊月輪。",
    "T18n0870_001:0289c06": "毘盧遮那佛於內心證得金剛業虛空庫藏三",
    "T18n0870_001:0289c07": "摩地智，自受用故，從金剛業虛空庫藏三摩地",
    "T18n0870_001:0289c08": "智流出金剛業光明，遍照十方世界，令一切",
    "T18n0870_001:0289c09": "眾生，於一切如來諸菩薩所成廣大供養；還",
    "T18n0870_001:0289c10": "來收一體，為令一切菩薩受用三摩地智故，",
    "T18n0870_001:0289c11": "成金剛業菩薩形，住不空成就如來前月輪。",
    "T18n0870_001:0289c12": "毘盧遮那佛於內心證得金剛護大慈莊嚴甲",
    "T18n0870_001:0289c13": "冑三摩地智，自受用故，從金剛護大慈莊嚴甲",
    "T18n0870_001:0289c14": "冑三摩地智流出金剛甲冑光明，遍照十方",
    "T18n0870_001:0289c15": "世界，能除暴惡恚怒眾生，速獲大慈心；還來",
    "T18n0870_001:0289c16": "收一體；為令一切菩薩受用三摩地智故，成金",
    "T18n0870_001:0289c17": "剛護菩薩形，住不空成就如來右邊月輪。",
    "T18n0870_001:0289c18": "毘盧遮那佛於內心證得金剛藥叉方便恐怖",
    "T18n0870_001:0289c19": "三摩地智，自受用故，從金剛藥叉方便恐怖",
    "T18n0870_001:0289c20": "三摩地智流出金剛牙光明，遍照十方世界，",
    "T18n0870_001:0289c21": "降伏剛強難化眾生，安置於菩提道；還來收一",
    "T18n0870_001:0289c22": "體，為令一切菩薩受用三摩地智故，成金剛",
    "T18n0870_001:0289c23": "藥叉菩薩形，住不空成就如來左邊月輪。",
    "T18n0870_001:0289c24": "毘盧遮那佛於內心證得金剛拳印威靈感",
    "T18n0870_001:0289c25": "應三摩地智，自受用故，從金剛拳威靈感應",
    "T18n0870_001:0289c26": "三摩地智流出金剛拳光明，遍照十方世界，",
    "T18n0870_001:0289c27": "令一切眾生除其業障，速獲世出世間悉",
    "T18n0870_001:0289c28": "地圓滿；還來收一體。為令一切菩薩受用三",
    "T18n0870_001:0289c29": "摩地智故，成金剛拳菩薩形，住不空成就如",
    "T18n0870_001:0290a01": "來後邊月輪。",
    "T18n0870_001:0290a02": "毘盧遮那佛於內心，證得金剛嬉戲法樂幖",
    "T18n0870_001:0290a03": "幟三摩地智，自受用故，從金剛嬉戲法樂幖",
    "T18n0870_001:0290a04": "幟三摩地智流出金剛嬉戲幖幟光明，遍照",
    "T18n0870_001:0290a05": "十方世界，供養一切如來，及破凡夫貪染世",
    "T18n0870_001:0290a06": "樂，獲得嬉戲法園安樂；還來收一體，為令",
    "T18n0870_001:0290a07": "一切菩薩受用三摩地智故，成金剛嬉戲天",
    "T18n0870_001:0290a08": "女形菩薩，住毘盧遮那如來東南隅月輪。",
    "T18n0870_001:0290a09": "毘盧遮那佛於內心證得金剛花鬘菩提分法",
    "T18n0870_001:0290a10": "三摩地智，自受用故，從金剛花鬘菩提分法",
    "T18n0870_001:0290a11": "三摩地智流出金剛花鬘光明，遍照十方世",
    "T18n0870_001:0290a12": "界，供養一切如來，除諸眾生醜陋之形，獲得",
    "T18n0870_001:0290a13": "三十二相八十種隨形好身；還來收一體，為",
    "T18n0870_001:0290a14": "令一切菩薩受用三摩地智故，成金剛花鬘",
    "T18n0870_001:0290a15": "天女形菩薩，住毘盧遮那佛西南隅月輪。",
    "T18n0870_001:0290a16": "毘盧遮那佛於內心證得金剛歌詠淨妙法音",
    "T18n0870_001:0290a17": "三摩地智，自受用故，從金剛歌詠淨妙法輪",
    "T18n0870_001:0290a18": "三摩地智流出金剛歌光明，遍照十方世",
    "T18n0870_001:0290a19": "界，供養一切如來，能令眾生破除語業戲論，",
    "T18n0870_001:0290a20": "獲得六十四種梵音具足；還來收一體，為令",
    "T18n0870_001:0290a21": "一切菩薩受用三摩地智故，成金剛歌詠天",
    "T18n0870_001:0290a22": "女形菩薩，住毘盧遮那佛西北隅月輪。",
    "T18n0870_001:0290a23": "毘盧遮那佛於內心證得金剛法舞神通遊",
    "T18n0870_001:0290a24": "戲三摩地智，自受用故，從金剛法舞神通遊",
    "T18n0870_001:0290a25": "戲三摩地智流出金剛舞光明，遍照十方世",
    "T18n0870_001:0290a26": "界，供養一切如來，及破一切眾生無智無",
    "T18n0870_001:0290a27": "明，獲得六通自在遊戲；還來收一體，為令一",
    "T18n0870_001:0290a28": "切菩薩受用三摩地智故，成金剛法舞天女",
    "T18n0870_001:0290a29": "形菩薩，住毘盧遮那佛東北隅月輪。",
    "T18n0870_001:0290b01": "毘盧遮那佛於內心證得金剛焚香雲海三",
    "T18n0870_001:0290b02": "摩地智，自受用故，從金剛焚香雲海三摩地",
    "T18n0870_001:0290b03": "智流出金剛焚香，光明遍照十方世界，供養",
    "T18n0870_001:0290b04": "一切如來，及破除一切眾生臭穢煩惱，獲得",
    "T18n0870_001:0290b05": "適悅無礙智香；還來收一體，為令一切菩薩",
    "T18n0870_001:0290b06": "受用三摩地智故，成金剛焚香侍女菩薩形，",
    "T18n0870_001:0290b07": "住東南角金剛寶樓閣。",
    "T18n0870_001:0290b08": "毘盧遮那佛於內心證得金剛覺花雲海三",
    "T18n0870_001:0290b09": "摩地智，自受用故，從金剛覺花雲海三摩地",
    "T18n0870_001:0290b10": "智流出金剛覺花光明，遍照十方世界，供養",
    "T18n0870_001:0290b11": "一切如來，及破一切眾生迷惑，開敷心花，證",
    "T18n0870_001:0290b12": "無染智；還來收一體，為令一切菩薩受用三",
    "T18n0870_001:0290b13": "摩地智故，成金剛覺花侍女菩薩形，住西南",
    "T18n0870_001:0290b14": "角金剛寶樓閣。",
    "T18n0870_001:0290b15": "毘盧遮那佛於內心證得金剛燈明雲海三",
    "T18n0870_001:0290b16": "摩地智，自受用故，從金剛燈明雲海三摩地",
    "T18n0870_001:0290b17": "智流出金剛燈明光明，遍照十方世界，供養",
    "T18n0870_001:0290b18": "一切如來，及破一切眾生無明住地，獲得如",
    "T18n0870_001:0290b19": "來五眼清淨；還來收一體，為令一切菩薩受",
    "T18n0870_001:0290b20": "用三摩地智故，成金剛燈明侍女菩薩形，住",
    "T18n0870_001:0290b21": "西北角金剛寶樓閣。",
    "T18n0870_001:0290b22": "毘盧遮那佛於內心證得金剛塗香雲海三",
    "T18n0870_001:0290b23": "摩地智，自受用故，從金剛塗香雲海三摩地",
    "T18n0870_001:0290b24": "智流出金剛塗香光明，遍照十方世界，供養",
    "T18n0870_001:0290b25": "一切如來，及破一切眾生身口意業非律儀",
    "T18n0870_001:0290b26": "過，獲得五分無漏法身；還來收一體，為令一",
    "T18n0870_001:0290b27": "切菩薩受用三摩地智故，成金剛塗香侍女",
    "T18n0870_001:0290b28": "菩薩形，住東北角金剛寶樓閣。",
    "T18n0870_001:0290b29": "毘盧遮那佛於內心證得請召金剛鉤三摩",
    "T18n0870_001:0290c01": "地智，自受用故，從請召金剛鉤三摩地智流",
    "T18n0870_001:0290c02": "出金剛鉤光明，遍照十方世界，請召一切如",
    "T18n0870_001:0290c03": "來金剛界道場，及拔一切眾生惡趣，安於無",
    "T18n0870_001:0290c04": "住涅槃之城；還來收一體。為令一切菩薩受",
    "T18n0870_001:0290c05": "用三摩地智故，成守菩提心戶金剛鉤菩薩",
    "T18n0870_001:0290c06": "形，住東門月輪。",
    "T18n0870_001:0290c07": "毘盧遮那佛於內心證得金剛引入方便羂",
    "T18n0870_001:0290c08": "索三摩地智，自受用故，從引入方便羂索三",
    "T18n0870_001:0290c09": "摩地智流出金剛羂索光明，遍照十方世界，",
    "T18n0870_001:0290c10": "引入一切如來聖眾，及羂索一切眾生沈於",
    "T18n0870_001:0290c11": "二乘實際三摩地智淤泥，安置覺王法界宮",
    "T18n0870_001:0290c12": "殿；還來收一體，為令一切菩薩受用三摩地",
    "T18n0870_001:0290c13": "智故，成衛護功德戶金剛羂索菩薩形，住南",
    "T18n0870_001:0290c14": "門月輪。",
    "T18n0870_001:0290c15": "毘盧遮那佛於內心證得堅固金剛鎖械三",
    "T18n0870_001:0290c16": "摩地智，自受用故，從堅固金剛鎖械三摩地",
    "T18n0870_001:0290c17": "智流出金剛鎖械光明，遍照十方世界，令已",
    "T18n0870_001:0290c18": "入一切如來聖眾金剛界道場，以大悲誓繫",
    "T18n0870_001:0290c19": "縛而住，及摧一切眾生外道諸見，住無上菩",
    "T18n0870_001:0290c20": "提不退堅固無畏大城；還來收一體，為令一",
    "T18n0870_001:0290c21": "切菩薩受用三摩地智故，成金剛鎖械菩薩",
    "T18n0870_001:0290c22": "形，守智慧戶，住西門月輪。",
    "T18n0870_001:0290c23": "毘盧遮那佛於內心證得般若波羅蜜金剛",
    "T18n0870_001:0290c24": "鈴三摩地智，自受用故，從般若波羅蜜金剛",
    "T18n0870_001:0290c25": "鈴三摩地智流出金剛鈴光明，遍照十方世",
    "T18n0870_001:0290c26": "界，歡喜一切如來海會聖眾住金剛界道場",
    "T18n0870_001:0290c27": "者，及破一切眾生二乘異見，安置般若波羅",
    "T18n0870_001:0290c28": "蜜宮；還來收一體，為令一切菩薩受用三摩",
    "T18n0870_001:0290c29": "地智故，成金剛鈴菩薩形，守精進戶，住北門",
    "T18n0870_001:0291a01": "月輪。",
    "T18n0870_001:0291a02": "若依次第說，前後有差；據報身佛，頓證身口",
    "T18n0870_001:0291a03": "意三種淨業，遍周法界，於一一法門、一一理",
    "T18n0870_001:0291a04": "趣、一一毛孔身分相好，盡虛空界不相障礙",
    "T18n0870_001:0291a05": "各居本位，以成遍照光明毘盧遮那自受用",
    "T18n0870_001:0291a06": "身、他受用身。若依二乘次第而說，若不具修",
    "T18n0870_001:0291a07": "三十七菩提分法，證得道果，無有是處。若證",
    "T18n0870_001:0291a08": "自受用身佛，必須三十七三摩地智，以成佛",
    "T18n0870_001:0291a09": "果。梵本《入楞伽．偈頌品》云：「自性及受用，變化",
    "T18n0870_001:0291a10": "并等流，佛德三十六，皆同自性身，并法界身，",
    "T18n0870_001:0291a11": "總成三十七也。」",
    "T18n0870_001:0291a12": "最初於無上乘發菩提心，由阿閦佛加持故，",
    "T18n0870_001:0291a13": "證得圓滿菩提心。由證菩提，外感空中寶生",
    "T18n0870_001:0291a14": "佛灌頂，受三界法王位。由觀自在王佛加持，",
    "T18n0870_001:0291a15": "語輪能說無量修多羅法門。由不空成就佛",
    "T18n0870_001:0291a16": "加持，於諸佛事及有情事，所行利樂皆悉",
    "T18n0870_001:0291a17": "成就。由金剛波羅蜜加持故，證得圓滿周法",
    "T18n0870_001:0291a18": "界遍虛空大圓鏡智。由寶波羅蜜加持故，於",
    "T18n0870_001:0291a19": "無邊眾生世間及無邊器世間，證得平等性",
    "T18n0870_001:0291a20": "智。由法波羅蜜加持故，於無量三昧陀羅尼",
    "T18n0870_001:0291a21": "門諸解脫法，得妙觀察智。由羯磨波羅蜜加",
    "T18n0870_001:0291a22": "持故，於無量安立雜染世界、清淨世界，證得",
    "T18n0870_001:0291a23": "成所作智。由金剛薩埵菩薩加持故，剎那猛",
    "T18n0870_001:0291a24": "利心頓證無上菩提。由金剛王菩薩加持故，",
    "T18n0870_001:0291a25": "於諸有情利樂門中，被具四攝法門。由金剛",
    "T18n0870_001:0291a26": "愛菩薩加持故，於無邊有情，無緣大悲曾無",
    "T18n0870_001:0291a27": "間斷。由金剛善哉菩薩加持故，於諸善法渴",
    "T18n0870_001:0291a28": "仰無厭，見微少善便為稱美。由金剛寶菩薩",
    "T18n0870_001:0291a29": "加持故，證無染智，猶如虛空廣大圓滿。由",
    "T18n0870_001:0291b01": "金剛光明菩薩加持故，證得慧光，喻若日輪",
    "T18n0870_001:0291b02": "無不照曜。由金剛幢菩薩加持故，能滿有情",
    "T18n0870_001:0291b03": "世出世間所有希願，如真多摩尼寶幢，心無",
    "T18n0870_001:0291b04": "分別皆令滿足。由金剛笑菩薩加持故，一切",
    "T18n0870_001:0291b05": "有情若見若聞，心生踊躍，於法決定，受法利",
    "T18n0870_001:0291b06": "樂。由金剛法菩薩加持故，證得法本性清淨，",
    "T18n0870_001:0291b07": "悉能演說微妙法門知一切法皆如筏喻。由",
    "T18n0870_001:0291b08": "金剛利菩薩加持故，以般若波羅蜜劍，能斷",
    "T18n0870_001:0291b09": "自他無量雜染結使諸苦。由金剛因菩薩加",
    "T18n0870_001:0291b10": "持故，於無量諸佛世界，請一切如來轉妙法",
    "T18n0870_001:0291b11": "輪。由金剛語菩薩加持故，以六十四種法音",
    "T18n0870_001:0291b12": "遍至十方，隨眾生類皆成法益。由金剛業菩",
    "T18n0870_001:0291b13": "薩加持故，於無邊佛剎海會成大供養儀。由",
    "T18n0870_001:0291b14": "金剛護菩薩加持故，被大誓願莊嚴甲冑，返",
    "T18n0870_001:0291b15": "入生死廣作菩薩，引育有情置於佛法。由",
    "T18n0870_001:0291b16": "金剛藥叉菩薩加持故，能摧天魔一切外道，",
    "T18n0870_001:0291b17": "能羸無始煩惱怨敵。由金剛拳菩薩加持",
    "T18n0870_001:0291b18": "故，於三密門無量真言三昧印契，合成一體。",
    "T18n0870_001:0291b19": "由金剛嬉戲菩薩加持故，於受用法圓滿快",
    "T18n0870_001:0291b20": "樂，得受用智自在。由金剛鬘菩薩加持故，得",
    "T18n0870_001:0291b21": "菩提分法花鬘以為莊嚴。由金剛歌菩薩加",
    "T18n0870_001:0291b22": "持故，得如來微妙音聲，聞者無厭，於聖德",
    "T18n0870_001:0291b23": "解脫，了覺諸法猶如呼響。由金剛舞菩薩加",
    "T18n0870_001:0291b24": "持故，得剎那迅疾分身，頓至無邊世界。由金",
    "T18n0870_001:0291b25": "剛焱香菩薩加持故，得如來悅意無礙智香。",
    "T18n0870_001:0291b26": "由金剛花菩薩加持故，能開眾生煩惱淤泥",
    "T18n0870_001:0291b27": "覺意妙花。由金剛燈明菩薩加持故，獲得五",
    "T18n0870_001:0291b28": "眼清淨，自利利他照法自在。由金剛塗香菩",
    "T18n0870_001:0291b29": "薩加持故，得佛五種無漏淨身。由金剛鉤菩",
    "T18n0870_001:0291c01": "薩加持故，得召集一切聖眾速疾三昧。由金",
    "T18n0870_001:0291c02": "剛羂索菩薩加持故，得如虛空無障礙善巧",
    "T18n0870_001:0291c03": "智。由金剛鎖菩薩加持故，得佛堅固無染觀",
    "T18n0870_001:0291c04": "察大悲解脫。由金剛鈴菩薩加持故，得如來",
    "T18n0870_001:0291c05": "般若波羅蜜音聲，聞者能摧藏識中諸惡種",
    "T18n0870_001:0291c06": "子。",
    "T18n0870_001:0291c07": "以此三十七內證無上金剛界分智威力加",
    "T18n0870_001:0291c08": "持，頓證毘盧遮那之身，從無見頂相，流出無",
    "T18n0870_001:0291c09": "量佛頂法身，雲集空中，以成法會。光明遍覆",
    "T18n0870_001:0291c10": "如塔相輪，十地滿足莫能覩見，冥加有情，身",
    "T18n0870_001:0291c11": "心罪障悉令殄滅；無能知者，雖不能覺知，",
    "T18n0870_001:0291c12": "能息諸苦而生善趣。從光明流出十六菩薩",
    "T18n0870_001:0291c13": "及八方等內外大護，展轉出光，照觸惡趣，",
    "T18n0870_001:0291c14": "以成窣覩波階級，衛護諸佛窣覩波法界",
    "T18n0870_001:0291c15": "宮殿，成為相輪，令身現證金剛界如來毘盧",
    "T18n0870_001:0291c16": "遮那遍照之身也。",
    "T18n0870_001:0291c17": "略述金剛頂瑜伽分別聖位修證法門"
}