{
    "T24n1488_004:1052b20": "優婆塞戒經卷第四",
    "T24n1488_004:1052b22": "北涼中印度三藏曇無讖譯",
    "T24n1488_004:1052b23": "18 六波羅蜜品六波羅蜜品第十八",
    "T24n1488_004:1052b24": "善生言：「世尊！如佛先說供養六方，六方即是",
    "T24n1488_004:1052b25": "六波羅蜜，是人則能增長財、命，如是之人有",
    "T24n1488_004:1052b26": "何等相？」佛言：「善男子！若能不惜一切財物，常",
    "T24n1488_004:1052b27": "於他人作利益事，念於布施，樂行布施，隨有",
    "T24n1488_004:1052b28": "隨施，不問多少，當行施時，於身財物不生輕",
    "T24n1488_004:1052b29": "想，淨施不擇持戒、毀戒；讚歎布施，見行布施",
    "T24n1488_004:1052c01": "歡喜不妬，見有求者心則悅樂，起迎禮拜，施",
    "T24n1488_004:1052c02": "床命坐，前人諮問若不諮問，輒為讚歎布施",
    "T24n1488_004:1052c03": "之果；見恐怖者，能為救護，處飢饉世，樂施飲",
    "T24n1488_004:1052c04": "食，雖作是施，不為果報，不求恩報施；不誑",
    "T24n1488_004:1052c05": "眾生，能讚三寶所有功德，不以斗稱雜餘、異、",
    "T24n1488_004:1052c06": "賤欺誑於人；不樂酒博貪欲之心；常修慚羞",
    "T24n1488_004:1052c07": "愧恥之德，雖復巨富，心不放逸，多行惠施，不",
    "T24n1488_004:1052c08": "生憍慢：善男子！有是相者，當知是人則能供",
    "T24n1488_004:1052c09": "養施波羅蜜。「善男子！若有人能淨身、口、意，",
    "T24n1488_004:1052c10": "常修軟心，不作罪過，設誤作者，常生愧悔，信",
    "T24n1488_004:1052c11": "是罪業，得惡果報；所修善事，心生歡喜，於小",
    "T24n1488_004:1052c12": "罪中生極重想，設其作已，恐怖憂悔；終不",
    "T24n1488_004:1052c13": "打罵瞋惱眾生，先意語言，言輒柔軟，見眾",
    "T24n1488_004:1052c14": "生已，生愛念心，知恩報恩，心不慳悋，不誑",
    "T24n1488_004:1052c15": "眾生；如法求財，樂作福德，所作功德常以",
    "T24n1488_004:1052c16": "化人，見窮苦者，身代受之；常修慈心，憐愍一",
    "T24n1488_004:1052c17": "切，見作惡者，能為遮護，見作善者，讚德說果，",
    "T24n1488_004:1052c18": "復以身力往營佐之；身不自由，令他自在；常",
    "T24n1488_004:1052c19": "修遠離瞋恚之心，或時暫起，覺生愧悔；實語、",
    "T24n1488_004:1052c20": "軟語，遠離兩舌及無義語：善男子！有是相",
    "T24n1488_004:1052c21": "者，當知是人則能供養戒波羅蜜。「善男子！",
    "T24n1488_004:1052c22": "若人能淨身、口、意業，眾生設以大惡事加，乃",
    "T24n1488_004:1052c23": "至不生一念瞋心，終不惡報，若來悔謝，即時",
    "T24n1488_004:1052c24": "受之；見眾生時，心常歡喜，見作惡者，生憐愍",
    "T24n1488_004:1052c25": "心；讚歎忍果，呵責瞋恚，說瞋果報多有苦毒；",
    "T24n1488_004:1052c26": "修施忍時，先及怨家；正觀五陰眾緣合和，若",
    "T24n1488_004:1052c27": "和合成，何故生瞋？深觀瞋恚乃是未來無量",
    "T24n1488_004:1052c28": "惡道受苦因緣，若暫生瞋，則生慚愧、恐怖、悔",
    "T24n1488_004:1052c29": "心；見他忍勝，不生妬嫉：善男子！有是相者，",
    "T24n1488_004:1053a01": "當知是人則能供養忍波羅蜜。「善男子！若有",
    "T24n1488_004:1053a02": "人能不作懈怠，不受不貪坐臥等樂，如作大",
    "T24n1488_004:1053a03": "事功德力時及營小事，心亦如是；凡所作業，",
    "T24n1488_004:1053a04": "要令畢竟，作時不觀飢渴、寒熱、時與非時，不",
    "T24n1488_004:1053a05": "輕自身；大事未訖，不生悔心，作既終訖，自慶",
    "T24n1488_004:1053a06": "能辦；讚歎精進所得果報——如法得財，用皆以",
    "T24n1488_004:1053a07": "理——見邪進者，為說惡果；善教眾生令修精進，",
    "T24n1488_004:1053a08": "所作未竟，不中休息；修善法時，不隨他語：善",
    "T24n1488_004:1053a09": "男子！有是相者，當知是人則能供養進波羅",
    "T24n1488_004:1053a10": "蜜。「善男子！若有人能淨身、口、意，樂處空閑，若",
    "T24n1488_004:1053a11": "窟，若山、樹林、空舍，不樂憒鬧、貪著臥具，不樂",
    "T24n1488_004:1053a12": "聽說世間之事，不樂貪欲、瞋恚、愚癡；先語軟",
    "T24n1488_004:1053a13": "語，常樂出家教化眾生；所有煩惱輕微軟薄，",
    "T24n1488_004:1053a14": "離惡覺觀；見怨修慈，樂說定報；心若逸亂，生",
    "T24n1488_004:1053a15": "怖、愧、悔；見邪定者，為說罪過，善化眾生置正",
    "T24n1488_004:1053a16": "定中：善男子！有是相者，當知是人則能供",
    "T24n1488_004:1053a17": "養禪波羅蜜。「善男子！若有人能淨身、口、意，",
    "T24n1488_004:1053a18": "悉學一切世間之事，於貪、瞋、癡心不貪樂，不",
    "T24n1488_004:1053a19": "狂不亂；憐愍眾生，善能供養父母、師長、和上、",
    "T24n1488_004:1053a20": "長老、耆舊有德；修不放逸；先語軟語，不誑眾",
    "T24n1488_004:1053a21": "生，能分別說邪道、正道及善惡報；常樂寂靜",
    "T24n1488_004:1053a22": "出家修道；能以世事用教眾生，見學勝己，不",
    "T24n1488_004:1053a23": "生妬心，自勝他人，不生憍慢；受苦不憂，受樂",
    "T24n1488_004:1053a24": "不喜：善男子！有是相者，當知是人則能供",
    "T24n1488_004:1053a25": "養般若波羅蜜。「善男子！一一方中各有四事。",
    "T24n1488_004:1053a26": "施方四者：一者：調伏眾生，二者、離對，三者、",
    "T24n1488_004:1053a27": "自利，四者、利他。若人於財不生慳惜，亦不分",
    "T24n1488_004:1053a28": "別怨親之相、時與非時，是人則能調伏眾生。",
    "T24n1488_004:1053a29": "於財不惜，故能行施，是故得離慳悋之惡，是",
    "T24n1488_004:1053b01": "名離對。欲施、施時、施已歡喜，不生悔心，是故",
    "T24n1488_004:1053b02": "未來受人、天樂至無上樂，是名自利。能令他",
    "T24n1488_004:1053b03": "人離於飢渴苦切之惱，故名利他。「戒方四者：",
    "T24n1488_004:1053b04": "一者、莊嚴菩提，二者、離對，三者、自利，四者、利",
    "T24n1488_004:1053b05": "他。莊嚴菩提者，優婆塞戒至菩薩戒，能為",
    "T24n1488_004:1053b06": "阿耨多羅三藐三菩提初地根基，是名莊嚴。",
    "T24n1488_004:1053b07": "既受戒已，復得遠離惡戒、無戒，是名離對。受",
    "T24n1488_004:1053b08": "持戒已，得人、天樂至無上樂，是名自利。既受",
    "T24n1488_004:1053b09": "戒已，施諸眾生無恐無畏，咸令一切離苦獲",
    "T24n1488_004:1053b10": "安，是名利他。「忍方四者：一者、莊嚴菩提，二",
    "T24n1488_004:1053b11": "者、離對，三者、自利，四者、利他。莊嚴菩提者，",
    "T24n1488_004:1053b12": "因忍故得修善，修善故得初地乃至阿耨多",
    "T24n1488_004:1053b13": "羅三藐三菩提，是名莊嚴。既修忍已，能離瞋",
    "T24n1488_004:1053b14": "惡，是名離對。忍因緣故，得人、天樂至無上樂，",
    "T24n1488_004:1053b15": "是名自利。忍因緣故，人生喜心、善心、調心，是",
    "T24n1488_004:1053b16": "名利他。「進方四者：一者、莊嚴菩提，二者、離",
    "T24n1488_004:1053b17": "對，三者、自利，四者、利他。莊嚴菩提者，因精進",
    "T24n1488_004:1053b18": "故得修善，修善法故得初地乃至阿耨多羅",
    "T24n1488_004:1053b19": "三藐三菩提，是名莊嚴。修善法時，離惡懈怠，",
    "T24n1488_004:1053b20": "是名離對。因是善法，得人、天樂至無上樂，是",
    "T24n1488_004:1053b21": "名自利。教眾生修善，令離惡法，是名利他。",
    "T24n1488_004:1053b22": "「禪方四者：一者、莊嚴菩提，二者、離對，三者、",
    "T24n1488_004:1053b23": "自利，四者、利他。莊嚴菩提者，因修如是禪定",
    "T24n1488_004:1053b24": "力故，獲得初地乃至阿耨多羅三藐三菩提，",
    "T24n1488_004:1053b25": "是名莊嚴。因是禪定修無量善，離惡覺觀，是",
    "T24n1488_004:1053b26": "名離對。修舍摩他因緣力故，常樂寂靜，得人、",
    "T24n1488_004:1053b27": "天樂至無上樂，是名自利。斷諸眾生貪欲、瞋",
    "T24n1488_004:1053b28": "恚、狂癡之心，是名利他。「智方四者：一者、莊嚴",
    "T24n1488_004:1053b29": "菩提，二者、離對，三者、自利，四者、利他。莊嚴菩",
    "T24n1488_004:1053c01": "提者，因修智慧獲得初地乃至阿耨多羅三",
    "T24n1488_004:1053c02": "藐三菩提，是名莊嚴。修智慧故，遠離無明，令",
    "T24n1488_004:1053c03": "諸煩惱不得自在，是名離對。除煩惱障及智",
    "T24n1488_004:1053c04": "慧障，是名自利。教化眾生令得調伏，是名利",
    "T24n1488_004:1053c05": "他。「善男子！或有說言『離戒無忍，離智無定，",
    "T24n1488_004:1053c06": "是故說有四波羅蜜。若能忍惡不還報者，即",
    "T24n1488_004:1053c07": "名為戒；若修禪定心不放逸，即是智慧，是",
    "T24n1488_004:1053c08": "故戒即是忍，慧即是定。離慧無定，離定無慧，",
    "T24n1488_004:1053c09": "是故慧即是定，定即是慧。離戒無進，離進無",
    "T24n1488_004:1053c10": "戒，是故戒即精進，精進即戒。離施無進，離進",
    "T24n1488_004:1053c11": "無施，是故施即精進，精進即施。故知無有",
    "T24n1488_004:1053c12": "六波羅蜜』者，是義不然！何以故？智慧是因，",
    "T24n1488_004:1053c13": "布施是果；精進是因，持戒是果；三昧是因，",
    "T24n1488_004:1053c14": "忍辱是果。然因與果，不得為一，是故應有六",
    "T24n1488_004:1053c15": "波羅蜜。「若有說言『戒即是忍，忍即是戒』，是義",
    "T24n1488_004:1053c16": "不然！何以故？戒從他得，忍不如是；有不受",
    "T24n1488_004:1053c17": "戒而能忍惡，為眾修善忍無數苦，無量世中",
    "T24n1488_004:1053c18": "代諸眾生受大苦惱，心不悔退，是故離戒應",
    "T24n1488_004:1053c19": "有忍辱。善男子！三昧即是舍摩他也，智慧即",
    "T24n1488_004:1053c20": "是毘婆舍那；舍摩他名緣一不亂，毘婆舍那",
    "T24n1488_004:1053c21": "名能分別，是故我於十二部經說定、慧異，當",
    "T24n1488_004:1053c22": "知定有六波羅蜜。如來所以最初先說檀波",
    "T24n1488_004:1053c23": "羅蜜，為調眾生。施時離貪，是故次說尸波羅",
    "T24n1488_004:1053c24": "蜜。施時能忍捨離之心，是故次說忍波羅蜜。",
    "T24n1488_004:1053c25": "施時心樂，不觀時節，是故次說進波羅蜜。施",
    "T24n1488_004:1053c26": "時心一，無有亂相，是故次說定波羅蜜。施",
    "T24n1488_004:1053c27": "時不為受生死樂，是故次說智波羅蜜。「善男",
    "T24n1488_004:1053c28": "子！云何名為波羅蜜耶？施時不求內外果報，",
    "T24n1488_004:1053c29": "不觀福田及非福田，施一切財，心不悋惜，不",
    "T24n1488_004:1054a01": "擇時節，是故名為施波羅蜜。乃至小罪，雖為身",
    "T24n1488_004:1054a02": "命尚不毀犯，是故名為戒波羅蜜。乃至惡人",
    "T24n1488_004:1054a03": "來割其身，忍而不瞋，是故名為忍波羅蜜。三",
    "T24n1488_004:1054a04": "月之中一偈讚佛，不休不息，是故名為進波",
    "T24n1488_004:1054a05": "羅蜜。具足獲得金剛三昧，是故名為禪波羅",
    "T24n1488_004:1054a06": "蜜。善男子！得阿耨多羅三藐三菩提時，具足",
    "T24n1488_004:1054a07": "成就六波羅蜜，是故名為智波羅蜜。「善男子！",
    "T24n1488_004:1054a08": "菩薩有二：一者、在家，二者、出家。出家能淨六",
    "T24n1488_004:1054a09": "波羅蜜，是不為難；在家能淨，是乃為難。何以",
    "T24n1488_004:1054a10": "故？在家之人多惡因緣所纏繞故。」",
    "T24n1488_004:1054a11": "19 雜品優婆塞戒經雜品第十九",
    "T24n1488_004:1054a12": "善生言：「世尊！菩薩已修六波羅蜜，能為眾生",
    "T24n1488_004:1054a13": "作何等事？」「善男子！如是菩薩能拔沈沒苦海",
    "T24n1488_004:1054a14": "眾生。善男子！若有於財、法、食生慳，當知是人",
    "T24n1488_004:1054a15": "於無量世得癡、貧報，是故菩薩修行布施波",
    "T24n1488_004:1054a16": "羅蜜時，要作自利及利益他。善男子！若人樂",
    "T24n1488_004:1054a17": "施，一切怨讎悉生親想、不自在者皆得自在，",
    "T24n1488_004:1054a18": "信施因果，信戒因果，是人則得成就施果。善",
    "T24n1488_004:1054a19": "男子！有人說言：『施即是意。所以者何？意是施",
    "T24n1488_004:1054a20": "根故。』是義不然！何以故？施即五陰。所以者",
    "T24n1488_004:1054a21": "何？由身、口、意具足施故。布施若為自利、他利",
    "T24n1488_004:1054a22": "及自他利，則具五陰，如是布施，即能莊嚴菩",
    "T24n1488_004:1054a23": "提之道。遠離煩惱，多財巨富，名施正果；壽",
    "T24n1488_004:1054a24": "命、色、力、安樂、辯才，名施餘果。施果三種：有",
    "T24n1488_004:1054a25": "勝財故獲得勝果；有田勝故獲得勝果；施主",
    "T24n1488_004:1054a26": "勝故獲得勝果。向須陀洹至後身菩薩乃至",
    "T24n1488_004:1054a27": "成佛，是名勝田，施如是田，故得勝果。若有施",
    "T24n1488_004:1054a28": "物，具足妙好色、香、味、觸，是名財勝，以是物施，",
    "T24n1488_004:1054a29": "故得勝果。若有施主信心淳濃，施、戒、聞、慧，則",
    "T24n1488_004:1054b01": "得勝果。「善男子！有智之人，施有五種：一者、至",
    "T24n1488_004:1054b02": "心施，二者、自手施，三者、信心施，四者、時節施，",
    "T24n1488_004:1054b03": "五者、如法求物施。善男子！至心施者，得何等",
    "T24n1488_004:1054b04": "果？若至心施者，是人則得多財饒寶——金銀、",
    "T24n1488_004:1054b05": "琉璃、車𤦲、馬瑙、真珠、珊瑚，象、馬、牛、羊，田宅、",
    "T24n1488_004:1054b06": "奴婢——多饒眷屬。至心施者，得如是果。自手施",
    "T24n1488_004:1054b07": "者，得何等果？自手施已，所得果報，如上所",
    "T24n1488_004:1054b08": "說；得已能用，自手施者得如是報。信心施",
    "T24n1488_004:1054b09": "者，得何等果？信心施已，所得果報，如上所",
    "T24n1488_004:1054b10": "說；常為父母、兄弟、宗親、一切眾生之所愛念，",
    "T24n1488_004:1054b11": "信心施者，加如是報。時節施者，得何等果？時",
    "T24n1488_004:1054b12": "節施者，所得果報，如上所說；所須之物隨時",
    "T24n1488_004:1054b13": "而得，時節施者，兼如是果。如法財施，得何等",
    "T24n1488_004:1054b14": "果？如法財施所得果報，如先所說；得是財",
    "T24n1488_004:1054b15": "已，王、賊、水、火所不能侵。「若好色施，以是因緣，",
    "T24n1488_004:1054b16": "是人獲得微妙上色；若以香施，是人因是名",
    "T24n1488_004:1054b17": "稱遠聞；若以味施，是人因是眾樂見聞，既見",
    "T24n1488_004:1054b18": "聞已生愛重心；若好觸施，是人因是得上妙",
    "T24n1488_004:1054b19": "觸；受者受已，則能獲得壽命、色、力、安樂、辯才。",
    "T24n1488_004:1054b20": "善男子！有人說言『施於塔、像，不得壽命、色、",
    "T24n1488_004:1054b21": "力、安、辯，無受者故』，是義不然！何以故？有",
    "T24n1488_004:1054b22": "信心故，施主信心而行布施，是故應得如",
    "T24n1488_004:1054b23": "是五報。善男子！譬如比丘修集慈心，如是",
    "T24n1488_004:1054b24": "慈心實無受者，而亦獲得無量果報；施塔、像",
    "T24n1488_004:1054b25": "等亦應如是，得五果報。善男子！如人種穀，終",
    "T24n1488_004:1054b26": "不生苽；施於塔、像，亦復如是，以福田故，得種",
    "T24n1488_004:1054b27": "種果，是故我說田得果報，物得果報，主得果",
    "T24n1488_004:1054b28": "報。「善男子！施有二種：一者、法施，二者、財施。",
    "T24n1488_004:1054b29": "法施則得財、法二報，財施唯還得財寶報。菩",
    "T24n1488_004:1054c01": "薩修行如是二施，為二事故：一、令眾生遠離",
    "T24n1488_004:1054c02": "苦惱，二、令眾生心得調伏。「善男子！復有三",
    "T24n1488_004:1054c03": "施：一、以法施，二、無畏施，三、財物施。以法施",
    "T24n1488_004:1054c04": "者，教他受戒、出家、修道、白四羯磨；為壞邪見",
    "T24n1488_004:1054c05": "說於正法，能分別說實、非實等，宣說四倒及",
    "T24n1488_004:1054c06": "不放逸，是名法施。若有眾生怖畏王者、師子、",
    "T24n1488_004:1054c07": "虎、狼、水、火、盜賊，菩薩見已，能為救濟，名無畏",
    "T24n1488_004:1054c08": "施。自於財寶破慳不悋，若好若醜，若多若少，",
    "T24n1488_004:1054c09": "牛、羊、象、馬，房舍、臥具、樹林、泉井，奴婢、僕使，水",
    "T24n1488_004:1054c10": "牛、駝、驢，車乘、輦輿，瓶盆、釜鑊，繩床、坐具，銅、鐵、",
    "T24n1488_004:1054c11": "瓦器，衣服、瓔珞，燈明、香、花，扇、蓋、帽、履，机杖、繩",
    "T24n1488_004:1054c12": "索，犁、鎒、斧、鑿，草、木、水、石，如是等物，稱求者",
    "T24n1488_004:1054c13": "意，隨所須與，是名財施。若起僧坊及起別房，",
    "T24n1488_004:1054c14": "如上施與出家之人，唯除象、馬。「善男子！施",
    "T24n1488_004:1054c15": "有四累：一、慳貪心，二、不修施，三、輕小物，四、求",
    "T24n1488_004:1054c16": "世報。如是四累，二法能壞：一、修無我，二、修",
    "T24n1488_004:1054c17": "無常。「善男子！若欲樂施，當破五事：一者、瞋心，",
    "T24n1488_004:1054c18": "二者、慳心，三者、妬心，四者、惜身命，五者、",
    "T24n1488_004:1054c19": "不信因果。破是五事，常樂布施。樂施之人，獲",
    "T24n1488_004:1054c20": "得五事：一者、終不遠離一切聖人，二者、一切",
    "T24n1488_004:1054c21": "眾生樂見、樂聞，三者、入大眾時不生怖畏，四",
    "T24n1488_004:1054c22": "者、得好名稱，五者、莊嚴菩提。「善男子！菩薩",
    "T24n1488_004:1054c23": "之人名一切施，云何名為一切施也？善男",
    "T24n1488_004:1054c24": "子！菩薩摩訶薩如法求物，持以布施，名一切",
    "T24n1488_004:1054c25": "施；恒以淨心施於受者，名一切施；少物能",
    "T24n1488_004:1054c26": "施，名一切施；所愛之物，破慳能捨，名一切施；",
    "T24n1488_004:1054c27": "施不求報，名一切施；施時不觀田以非田，名",
    "T24n1488_004:1054c28": "一切施；怨親等施，名一切施。菩薩施財，凡有",
    "T24n1488_004:1054c29": "二種——一者、眾生，二者、非眾生——於是二中乃",
    "T24n1488_004:1055a01": "至自身都不悋惜，名一切施；菩薩布施，由憐",
    "T24n1488_004:1055a02": "愍心，名一切施；欲施、施時、施已不悔，名一",
    "T24n1488_004:1055a03": "切施。「或時設以不淨物施，為令前人生喜心",
    "T24n1488_004:1055a04": "故，酒、毒、刀、杖、枷鎖等物，若得自在、若不自",
    "T24n1488_004:1055a05": "在，終不以施；不施病人不淨食藥；不劫他",
    "T24n1488_004:1055a06": "物乃至一錢持以布施。菩薩施時雖得自在，",
    "T24n1488_004:1055a07": "終不罵打令諸僕使生瞋苦惱。如法財施，不",
    "T24n1488_004:1055a08": "求現在後世果報。施已常觀煩惱罪過，深觀",
    "T24n1488_004:1055a09": "涅槃功德微妙，除菩提已更無所求。施貧窮",
    "T24n1488_004:1055a10": "時，起悲愍心；施福田時，生喜敬心；施親友時，",
    "T24n1488_004:1055a11": "不生放捨心。若見乞者，則知所須，隨相給",
    "T24n1488_004:1055a12": "與，不令發言。何以故？不待求施，得無量果。",
    "T24n1488_004:1055a13": "「善男子！施主有三，謂下、中、上。不信業果，",
    "T24n1488_004:1055a14": "深著慳悋，恐財有盡，見來求者生瞋礙想，是",
    "T24n1488_004:1055a15": "名為下。雖信業果，於財生慳，恐有空竭，見",
    "T24n1488_004:1055a16": "來求者生於捨心，是名為中。深信業果，於財",
    "T24n1488_004:1055a17": "物所不生慳悋，觀諸財物是無常想，見來",
    "T24n1488_004:1055a18": "求者，有與則喜、無與則惱，以身䞃物而用與",
    "T24n1488_004:1055a19": "之，是名為上。「復有下者，見來求者，䫌面不",
    "T24n1488_004:1055a20": "看，惡罵毀辱。復有中者，雖復施與，輕賤不",
    "T24n1488_004:1055a21": "敬。復有上者，未求便施，敬心而與。「復有下",
    "T24n1488_004:1055a22": "者，為現報施；復有中者，為後報施；復有上者，",
    "T24n1488_004:1055a23": "憐愍故施。「復有下者，為報恩施；復有中者，為",
    "T24n1488_004:1055a24": "業故施；復有上者，為法藏施。「復有下者，畏勝",
    "T24n1488_004:1055a25": "故施；復有中者，等己故施；復有上者，不擇怨",
    "T24n1488_004:1055a26": "親。「又復下者，有財言無；又復中者，多財言",
    "T24n1488_004:1055a27": "少；又復上者，少索多與。「施者無財，亦復三種：",
    "T24n1488_004:1055a28": "最下之人，見來求者，惡心瞋責；中品之人，見",
    "T24n1488_004:1055a29": "來求者，直言無物；上品之人，見來求者，自鄙",
    "T24n1488_004:1055b01": "無物，心生愁惱。善男子！又復下者，常為聖",
    "T24n1488_004:1055b02": "賢之所呵責；又復中者，常為賢聖之所憐愍；",
    "T24n1488_004:1055b03": "又復上者，賢聖見已心生歡喜。「善男子！智人",
    "T24n1488_004:1055b04": "行施，為自他利，知財寶物是無常故，為令眾",
    "T24n1488_004:1055b05": "生生喜心故，為憐愍故，為壞慳故，為不求",
    "T24n1488_004:1055b06": "索後果報故，為欲莊嚴菩提道故。是故菩薩",
    "T24n1488_004:1055b07": "一切施已，不生悔心，不慮財盡，不輕財物，不",
    "T24n1488_004:1055b08": "輕自身，不觀時節，不觀求者，常念乞者如飢",
    "T24n1488_004:1055b09": "思食。親近善友，諮受正教，見來求者，心生歡",
    "T24n1488_004:1055b10": "喜，如失火家得出財物，歡喜讚歎，說財多過。",
    "T24n1488_004:1055b11": "施已生喜，如寄善人；復語乞者：『汝今真是我",
    "T24n1488_004:1055b12": "功德因！我今遠離慳貪之心，皆由於汝來乞",
    "T24n1488_004:1055b13": "因緣。』即於求者生親愛心。既施與已，復教乞",
    "T24n1488_004:1055b14": "者如法守護，勤修供養佛、法、僧寶。菩薩如是",
    "T24n1488_004:1055b15": "樂行施已，則得遠離一切放逸，雖以身分施",
    "T24n1488_004:1055b16": "於乞者，終不生於一念惡心，因是更增慈、",
    "T24n1488_004:1055b17": "悲、喜、捨。不輕受者，亦不自高，自慶有財稱求",
    "T24n1488_004:1055b18": "者意，增長信心，不疑業果。「善男子！若能觀",
    "T24n1488_004:1055b19": "財是無常相，觀諸眾生作一子想，是人乃",
    "T24n1488_004:1055b20": "能施於乞者。善男子！是人不為慳結所動，如",
    "T24n1488_004:1055b21": "須彌山風不能動。如是之人，能為眾生而作",
    "T24n1488_004:1055b22": "歸依，是人能具檀波羅蜜。「善男子！有智之",
    "T24n1488_004:1055b23": "人，為四事故，樂行惠施：一者、因施能破煩惱，",
    "T24n1488_004:1055b24": "二者、因施發種種願，三者、因施得受安樂，四",
    "T24n1488_004:1055b25": "者、因施多饒財寶。「善男子！無貪之心，名之為",
    "T24n1488_004:1055b26": "施。云何無貪？施即是業，物即是作，為業、為",
    "T24n1488_004:1055b27": "作具足布施，名為無貪。因於布施破煩惱者，",
    "T24n1488_004:1055b28": "既行惠施，破慳貪、嫉妬、瞋恚、愚癡。云何因施",
    "T24n1488_004:1055b29": "發種種願？因是施已，能發種種善惡等願，因",
    "T24n1488_004:1055c01": "善惡願得善惡果。何以故？誓願力故。云何",
    "T24n1488_004:1055c02": "因施得受安樂？因是施故，受人、天樂至無",
    "T24n1488_004:1055c03": "上樂。云何因施多饒財寶？因是施故，所求金、",
    "T24n1488_004:1055c04": "銀乃至畜生，如意即得。「善男子！若人樂施，",
    "T24n1488_004:1055c05": "是人即壞五弊惡法：一者、邪見，二者、無信，三",
    "T24n1488_004:1055c06": "者、放逸，四者、慳悋，五者、瞋礙。離是惡已，心",
    "T24n1488_004:1055c07": "生歡喜，因歡喜故，乃至獲得真正解脫。是人",
    "T24n1488_004:1055c08": "現在得四果報：一者、一切樂見乃至怨家，二",
    "T24n1488_004:1055c09": "者、善名流布遍於四方，三者、入大眾時心無",
    "T24n1488_004:1055c10": "怖畏，四者、一切善人樂來親附。「善男子！修",
    "T24n1488_004:1055c11": "行施已，其心無悔。是人若以客塵煩惱故墮",
    "T24n1488_004:1055c12": "於地獄，雖處惡處，不飢不渴，以是因緣離二",
    "T24n1488_004:1055c13": "種苦：一、鐵丸苦，二、鐵漿苦。若畜生身，所須易",
    "T24n1488_004:1055c14": "得，無所匱乏。若餓鬼身，不受飢渴，常得飽滿。",
    "T24n1488_004:1055c15": "若得人身，壽命、色、力、安樂、辯才及信、戒、施、多",
    "T24n1488_004:1055c16": "聞、智慧，勝於一切；雖處惡世，不為惡事，惡法",
    "T24n1488_004:1055c17": "生時，終不隨受；於怖畏處不生恐怖。若受",
    "T24n1488_004:1055c18": "天身，十事殊勝。「善男子！有智之人，為二事故，",
    "T24n1488_004:1055c19": "能行布施：一者、調伏自心，二者、壞怨瞋心。如",
    "T24n1488_004:1055c20": "來因是，名無上尊。善男子！智者施已，不求受",
    "T24n1488_004:1055c21": "者愛念之心，不求名稱免於怖畏，不求善人",
    "T24n1488_004:1055c22": "來見親附，亦不求望天、人果報；觀於二事：",
    "T24n1488_004:1055c23": "一者、以不堅財易於堅財，二者、終不隨順慳",
    "T24n1488_004:1055c24": "悋之心。何以故？如是財物，我若終沒，不隨",
    "T24n1488_004:1055c25": "我去，是故應當自手施與，我今不應隨失生",
    "T24n1488_004:1055c26": "惱，應當隨施生於歡喜。「善男子！施者先當",
    "T24n1488_004:1055c27": "自試其心，以外物施；知心調已，次施內物。",
    "T24n1488_004:1055c28": "因是二施，獲得二法：一者、永離諸有，二者、得",
    "T24n1488_004:1055c29": "正解脫。「善男子！如人遠行，身荷重擔疲苦勞",
    "T24n1488_004:1056a01": "極，捨之則樂；行施之人，見來求者，捨財與之",
    "T24n1488_004:1056a02": "心生喜樂，亦復如是。「善男子！智者常作如",
    "T24n1488_004:1056a03": "是思惟：『欲令此物隨逐我身至後世者，莫",
    "T24n1488_004:1056a04": "先於施。』復當深觀貧窮之苦、豪貴快樂，是故",
    "T24n1488_004:1056a05": "繫心常樂行施。「善男子！若人有財，見有求者，",
    "T24n1488_004:1056a06": "言無言懅。當知是人已說來世貧窮薄德，",
    "T24n1488_004:1056a07": "如是之人名為放逸。「善男子！無財之人，自說",
    "T24n1488_004:1056a08": "無財，是義不然。何以故？一切水草，人無不有，",
    "T24n1488_004:1056a09": "雖是國主，不必能施，雖是貧窮，非不能施。何",
    "T24n1488_004:1056a10": "以故？貧窮之人亦有食分，食已洗器，棄蕩",
    "T24n1488_004:1056a11": "滌汁，施應食者，亦得福德。若以塵󰉓施於蟻",
    "T24n1488_004:1056a12": "子，亦得無量福德果報。天下極貧，誰當無此",
    "T24n1488_004:1056a13": "塵許󰉓也？誰有一日食三揣󰉓命不全者？",
    "T24n1488_004:1056a14": "是故諸人應以食半施於乞者。「善男子！極貧",
    "T24n1488_004:1056a15": "之人，誰有赤裸無衣服者？若有衣服，豈無",
    "T24n1488_004:1056a16": "一綖施人繫瘡、一指許財作燈炷耶？善男",
    "T24n1488_004:1056a17": "子！天下之人，誰有貧窮當無身者？如其有身，",
    "T24n1488_004:1056a18": "見他作福，身應往助，歡喜無厭，亦名施主，",
    "T24n1488_004:1056a19": "亦得福德或時有分、或有與等、或有勝者。以",
    "T24n1488_004:1056a20": "是因緣，我受波斯匿王食時，亦呪願王及貧",
    "T24n1488_004:1056a21": "窮人所得福德等無差別。善男子！如人買香——",
    "T24n1488_004:1056a22": "塗香、末香、散香、燒香——如是四香，有人觸者、買",
    "T24n1488_004:1056a23": "者、量者，等聞無異而是諸香不失毫釐。修施",
    "T24n1488_004:1056a24": "之德，亦復如是：若多若少，若麁若細，若隨喜",
    "T24n1488_004:1056a25": "心身往佐助，若遙見聞心生歡喜，其心等故，",
    "T24n1488_004:1056a26": "所得果報無有差別。「善男子！若無財物，見他",
    "T24n1488_004:1056a27": "施已心不喜、信，疑於福田，是名貧窮；若多",
    "T24n1488_004:1056a28": "財寶，自在無礙，有良福田，內無信心，不能奉",
    "T24n1488_004:1056a29": "施，亦名貧窮。是故智者，隨有多少，任力施與，",
    "T24n1488_004:1056b01": "除布施已，無有能得人、天之樂至無上樂。是",
    "T24n1488_004:1056b02": "故我於契經中說：『智者自觀餘一揣食，自",
    "T24n1488_004:1056b03": "食則生，施他則死，猶應施與，況復多耶？』善",
    "T24n1488_004:1056b04": "男子！智者當觀財是無常，是無常故，於無量",
    "T24n1488_004:1056b05": "世失壞秏減，不得利益；雖是無常，而能施作",
    "T24n1488_004:1056b06": "無量利益，云何慳惜不布施也？智者復觀",
    "T24n1488_004:1056b07": "世間，若有持戒、多聞，持戒、多聞因緣力故，乃",
    "T24n1488_004:1056b08": "至獲得阿羅漢果；雖得是果，不能遮斷飢渴",
    "T24n1488_004:1056b09": "等苦——若阿羅漢難得房舍、衣服、飲食、臥具、病",
    "T24n1488_004:1056b10": "藥，皆由先世不施因緣——破戒之人若樂行施，",
    "T24n1488_004:1056b11": "是人雖墮餓鬼、畜生，常得飽滿，無所乏少。善",
    "T24n1488_004:1056b12": "男子！除布施已，不得二果：一者、自在，二者、",
    "T24n1488_004:1056b13": "解脫。若持戒人，雖得生天，不修施故，不得上",
    "T24n1488_004:1056b14": "食、微妙瓔珞。若人欲求世間之樂及無上樂，",
    "T24n1488_004:1056b15": "應當樂施。智者當觀生死無邊，受樂亦爾，是",
    "T24n1488_004:1056b16": "故應為斷生死施，不求受樂，復作是觀：雖復",
    "T24n1488_004:1056b17": "富有四天下地，受無量樂，猶不知足，是故我",
    "T24n1488_004:1056b18": "應為無上樂而行布施，不為人、天。何以故？",
    "T24n1488_004:1056b19": "無常故，有邊故。「善男子！若有說言：施主、受",
    "T24n1488_004:1056b20": "者及受樂者皆是五陰，如是五陰即是無常，",
    "T24n1488_004:1056b21": "捨施五陰，誰於彼受？雖無受者，善果不滅，是",
    "T24n1488_004:1056b22": "故無有施者、受者。應反問言『有施、受不？』若言",
    "T24n1488_004:1056b23": "『施即是施，受即我』者，復應語言『我亦如是，施",
    "T24n1488_004:1056b24": "即是施，我即五陰』。若言施陰，此處無常，誰於",
    "T24n1488_004:1056b25": "彼受？諦聽！諦聽！當為汝說。種子常耶？是無常",
    "T24n1488_004:1056b26": "乎？若言常者，云何子滅而生於芽？若見是",
    "T24n1488_004:1056b27": "過，復言無常，復當語言『若無常者，子時與",
    "T24n1488_004:1056b28": "糞、水、土等功，云何而令芽得增長？』若言『子雖",
    "T24n1488_004:1056b29": "無常，以功業故而得芽果』，應言五陰亦復如",
    "T24n1488_004:1056c01": "是。若言『子中先已有芽，人、功、水、糞為作了",
    "T24n1488_004:1056c02": "因』，是義不然！何以故？了因所了，物無增減，",
    "T24n1488_004:1056c03": "多則多住，少則少住。而今水、糞、芽則增長，是",
    "T24n1488_004:1056c04": "故本無今有。若言『了因二種：一、多，二、少。多則",
    "T24n1488_004:1056c05": "見大，少則見小；猶如然燈，明多見大，明少見",
    "T24n1488_004:1056c06": "小』，是義不然。何以故？猶如一種，多與水、糞，",
    "T24n1488_004:1056c07": "不能一時一日增長人等、過人。若言『了因雖",
    "T24n1488_004:1056c08": "有二種，要待時節，物少了少，物多了多，是故",
    "T24n1488_004:1056c09": "我言了因不增』，是義不然！何以故？汝法時",
    "T24n1488_004:1056c10": "常，是故不應作如是說。「善男子！子異、芽異，雖",
    "T24n1488_004:1056c11": "作得異，相似不斷，五陰亦爾。善男子！如子業",
    "T24n1488_004:1056c12": "增芽，芽業增莖，莖業增葉，葉業增花，花業增",
    "T24n1488_004:1056c13": "果；一道五陰，增五道陰，亦復如是。若言如是",
    "T24n1488_004:1056c14": "異作異受，是義汝有，非我所說。何以故？如汝",
    "T24n1488_004:1056c15": "法中，作者是我，受者是身，而復不說異作異",
    "T24n1488_004:1056c16": "受；受不殺戒，即是我也，以是因緣身得妙色，",
    "T24n1488_004:1056c17": "是故汝法受者無因，作者無果，有如是過。若",
    "T24n1488_004:1056c18": "言『我作身受，我亦如是，此作彼受。』復應問言",
    "T24n1488_004:1056c19": "『汝身、我異，身受飲食、被服、瓔珞，妙食因緣得",
    "T24n1488_004:1056c20": "好色力，惡食因緣得弊色力，是好、惡色若",
    "T24n1488_004:1056c21": "屬因緣，我何所得？』若言『我得憂愁歡喜』，云",
    "T24n1488_004:1056c22": "何不是異作異受？譬如有人為力服酥，是",
    "T24n1488_004:1056c23": "人久服身得大力、上妙好色；有人羸瘦，見之",
    "T24n1488_004:1056c24": "心喜，是人即得大色力不？若言不得，我亦如",
    "T24n1488_004:1056c25": "是：身所作事，我云何得？何以故？不相似故。我",
    "T24n1488_004:1056c26": "法不爾，陰作陰受，相似不斷。「善男子！若言『五",
    "T24n1488_004:1056c27": "陰無常，此不至彼而得受報』，是義不然！何",
    "T24n1488_004:1056c28": "以故？我法或有即作即受，或有異作異受，無",
    "T24n1488_004:1056c29": "作無受。即作即受者，陰作陰受；異作異受",
    "T24n1488_004:1057a01": "者，人作天受；無作無受者，作業因緣和合而",
    "T24n1488_004:1057a02": "有，本無自性，何有作受？「汝意若謂『異作異受，",
    "T24n1488_004:1057a03": "云何復言相續不斷？』是義不然！何以故？譬",
    "T24n1488_004:1057a04": "如置毒乳中，至醍醐時故能殺人，乳時異故，",
    "T24n1488_004:1057a05": "醍醐亦異，雖復有異，次第而生，相似不斷，故",
    "T24n1488_004:1057a06": "能害人；五陰亦爾，雖復有異，次第而生，相似",
    "T24n1488_004:1057a07": "不斷，是故可言『異作異受，即作即受、無作無",
    "T24n1488_004:1057a08": "受』者。若離五陰者，無我、我所。一切眾生顛",
    "T24n1488_004:1057a09": "倒覆心，或說色即是我，乃至識即是我；或有",
    "T24n1488_004:1057a10": "說言『色即是我，其餘四陰即是我所』，乃至識",
    "T24n1488_004:1057a11": "亦如是。若有說言『離五陰已別有我』者，無有",
    "T24n1488_004:1057a12": "是處。何以故？我佛法中色非我也。所以者何？",
    "T24n1488_004:1057a13": "無常、無作、不自在故，是故四陰不名我所；乃",
    "T24n1488_004:1057a14": "至識亦如是。眾緣和合，異法出生，故名為作，",
    "T24n1488_004:1057a15": "實無異作；眾緣和合，異法出生，名為受者，實",
    "T24n1488_004:1057a16": "無異受；是故名為無作無受。「若汝意謂『異作",
    "T24n1488_004:1057a17": "異受，何故此人作業不彼人受？俱有五陰？』是",
    "T24n1488_004:1057a18": "義不然！何以故？異有二種：一者、身異，二者、名",
    "T24n1488_004:1057a19": "異。一者、『佛得』，二者、『天得』。『佛得』、『天得』，身、名各",
    "T24n1488_004:1057a20": "異，是因緣故身、口應異；身、口異故造業亦異；",
    "T24n1488_004:1057a21": "造業異故壽命、色、力、安、辯亦異，是故不得『佛",
    "T24n1488_004:1057a22": "得』作業，『天得』受果。雖俱五陰，色、名是一，受、想、",
    "T24n1488_004:1057a23": "行異。何以故？『佛得』受樂，『天得』受苦，『佛得』生貪，",
    "T24n1488_004:1057a24": "『天得』生瞋，是故不得名為相似。色、名雖一，其",
    "T24n1488_004:1057a25": "實有異，或有『佛得』白色，『天得』黑色。若以名同",
    "T24n1488_004:1057a26": "為一義者，一人生時應一切生，一人死時",
    "T24n1488_004:1057a27": "應一切死。汝若不欲然此義者，是故不得異",
    "T24n1488_004:1057a28": "作異受。「汝意若謂『汝亦異作異受，我亦如是",
    "T24n1488_004:1057a29": "異作異受；若異作異受，應同我過，何故不見",
    "T24n1488_004:1057b01": "自過而責我』者，是義不然。何以故？我異二",
    "T24n1488_004:1057b02": "種：一、次第生亦次第滅，二者、次第生不次第",
    "T24n1488_004:1057b03": "滅。是生異故，滅亦復異，是故我言『異作異受，",
    "T24n1488_004:1057b04": "此作此受』不同汝過。「譬如有人欲燒聚落，於",
    "T24n1488_004:1057b05": "乾草中放一粒火，是火次第生因緣故，能燒",
    "T24n1488_004:1057b06": "百里至二百里。村主求得，即便問之：『汝弊惡",
    "T24n1488_004:1057b07": "人，何因緣故燒是大村？』彼人答言：『實非我",
    "T24n1488_004:1057b08": "燒。何以故？我所放火，尋已滅盡，所燒之處一",
    "T24n1488_004:1057b09": "把草耳。我今當還償汝二把，其餘之物我不",
    "T24n1488_004:1057b10": "應償。』是時村主復作是言：『癡人！因汝小火，次",
    "T24n1488_004:1057b11": "第生火，遂燒百里至二百里。辜由於汝，云",
    "T24n1488_004:1057b12": "何不償？』雖知是火異作異燒，相續不斷，故彼",
    "T24n1488_004:1057b13": "得罪。善惡五陰亦復如是：受報時陰雖言不",
    "T24n1488_004:1057b14": "作，以其次第相續而生，是故受報。「譬如有人",
    "T24n1488_004:1057b15": "與他共䞈，執炬遠行至百里外，若不至者",
    "T24n1488_004:1057b16": "當輸罰負，如其到者汝當輸我。執炬之人",
    "T24n1488_004:1057b17": "至百里已，即從責物，他言：『汝炬發跡已滅，",
    "T24n1488_004:1057b18": "云何於此從我索物？』執炬者言：『彼火雖滅，次",
    "T24n1488_004:1057b19": "第相續生來至此。』如是二人，說俱得理。何以",
    "T24n1488_004:1057b20": "故？如是義者，亦即亦異，是故二人俱無過失。",
    "T24n1488_004:1057b21": "若有說言『五陰亦爾，即作即受，異作異受』，俱",
    "T24n1488_004:1057b22": "無過失。「譬如此彼二岸、中流，總名恒河，夏時",
    "T24n1488_004:1057b23": "二岸相去甚遠，秋時二岸相去則近，無常定",
    "T24n1488_004:1057b24": "相，或大或小，雖復增減，人皆謂河。或有說言",
    "T24n1488_004:1057b25": "『此不是河，智人亦說有異、不異；五陰亦爾，智",
    "T24n1488_004:1057b26": "人亦說即作即受，異作異受』。汝意若謂『二岸",
    "T24n1488_004:1057b27": "是土，中流是水，河神是河』，是義不然！何以",
    "T24n1488_004:1057b28": "故？若神是河，何故復言河清、河濁，有此岸、",
    "T24n1488_004:1057b29": "彼岸、中流深淺，到於大海，可度、不度？譬如",
    "T24n1488_004:1057c01": "有樹，則有神居，若無樹者，神何所居？河之與",
    "T24n1488_004:1057c02": "神，亦應如是。是故彼此二岸、中流，次第不斷，",
    "T24n1488_004:1057c03": "總名為河。是故可言即之與異，五陰亦爾。",
    "T24n1488_004:1057c04": "「譬如有人罵辱貴勝，因惡口故，脚被鎖械，是",
    "T24n1488_004:1057c05": "脚實無惡口之罪而被鎖械，是故不得決定",
    "T24n1488_004:1057c06": "說言『異作異受，即作即受』，唯有智者可得說",
    "T24n1488_004:1057c07": "言『即作即受，異作異受』。「譬如器、油、炷火、人",
    "T24n1488_004:1057c08": "護，眾緣和合乃名燈明。汝意若謂『燈明增",
    "T24n1488_004:1057c09": "減』，是義不然！何以故？滅故不增，來故無減，",
    "T24n1488_004:1057c10": "以次第生故，言燈增減。汝意若謂『燈是無常，",
    "T24n1488_004:1057c11": "油即是常，油多明多，油少明少者』，是義不然！",
    "T24n1488_004:1057c12": "何以故？油無常故，有盡、有燒。如其常者，應二",
    "T24n1488_004:1057c13": "念住；若二念住，誰能燒盡？是故智人亦復說",
    "T24n1488_004:1057c14": "言『燈明即異，五陰亦爾，明即六入，油即是",
    "T24n1488_004:1057c15": "業，油業因緣故令五陰有增有減，有彼有",
    "T24n1488_004:1057c16": "此』。「如有人說阿坻耶語，是阿坻耶久已過去，",
    "T24n1488_004:1057c17": "不在今日，世人相傳，次第不滅，故得稱為阿",
    "T24n1488_004:1057c18": "坻耶語。智者亦說是阿坻耶語，非阿坻耶語，",
    "T24n1488_004:1057c19": "雖復是、非，俱不失理；五陰亦爾：亦可說言即",
    "T24n1488_004:1057c20": "作即受，異作異受。「有人巨富，繼嗣中斷，身復",
    "T24n1488_004:1057c21": "喪沒，財當入官。有人言曰：『如是財物，應當屬",
    "T24n1488_004:1057c22": "我。』官人語言：『是財云何異作異屬？』是人復言：",
    "T24n1488_004:1057c23": "『我是亡者第七世孫，次第不斷，云何是財不",
    "T24n1488_004:1057c24": "屬我耶？』官人即言：『如是如是，如汝所說。』智者",
    "T24n1488_004:1057c25": "說言『五陰亦爾，即作即受，異作異受』。「汝意若",
    "T24n1488_004:1057c26": "謂『五陰作業，成已便過，是身猶在，業無所依，",
    "T24n1488_004:1057c27": "業若無依，便是無業，捨是身已，云何得報？』是",
    "T24n1488_004:1057c28": "義不然。何以故？一切過業待體、待時。譬如橘",
    "T24n1488_004:1057c29": "子因橘而生，從酢而甜。人為橘故種殖是子，",
    "T24n1488_004:1058a01": "是子、根、莖、葉、花、生果，皆悉不酢，時到果熟",
    "T24n1488_004:1058a02": "酢味則發。如是酢味非本無今有，亦非無",
    "T24n1488_004:1058a03": "緣，乃是過去本果因緣；身、口、意業，亦復如是。",
    "T24n1488_004:1058a04": "若言是業住何處者，是業住於過去世中，待",
    "T24n1488_004:1058a05": "時、待器，得受果報。如人服藥，經於時節，藥雖",
    "T24n1488_004:1058a06": "銷滅，時到則發好力、好色；身、口、意業，亦復",
    "T24n1488_004:1058a07": "如是，雖復過滅，時到則受。譬如小兒初所學",
    "T24n1488_004:1058a08": "事，雖念念滅，無有住處，然至百年亦不亡",
    "T24n1488_004:1058a09": "失；是過去業亦復如是，雖無住處，時到自受。",
    "T24n1488_004:1058a10": "是故言：非陰作陰受，亦復不得非陰受也。若",
    "T24n1488_004:1058a11": "能了了通達是事，是人則能獲無上果。」",
    "T24n1488_004:1058a12": "優婆塞戒經卷第四"
}