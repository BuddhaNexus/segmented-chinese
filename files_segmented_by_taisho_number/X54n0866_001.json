{
    "X54n0866_001:0042c04": "肇論疏目次",
    "X54n0866_001:0042c06": "卷上",
    "X54n0866_001:0042c07": "涅槃無名論義記上",
    "X54n0866_001:0042c08": "表上秦主姚興",
    "X54n0866_001:0042c09": "演開宗第一折竅體第一",
    "X54n0866_001:0042c10": "演位體第二折徵出第二",
    "X54n0866_001:0042c11": "演超境第三折幾玄第三",
    "X54n0866_001:0042c12": "演妙存第四折難差第四",
    "X54n0866_001:0042c13": "演辨差第五折責異第五",
    "X54n0866_001:0042c14": "演會異第六折詰漸第六",
    "X54n0866_001:0042c15": "演明漸第七折幾動第七",
    "X54n0866_001:0042c16": "演動寂第八折窮源第八",
    "X54n0866_001:0042c17": "演通古第九折考得第九",
    "X54n0866_001:0042c18": "演玄得第十",
    "X54n0866_001:0042c19": "不真空論",
    "X54n0866_001:0042c20": "卷中",
    "X54n0866_001:0042c21": "般若無知論義私記下",
    "X54n0866_001:0042c22": "辯體相第一般若翻不翻第二",
    "X54n0866_001:0042c23": "般若無知第三釋文第四(有九問答)",
    "X54n0866_001:0042c24": "隱士劉遺民書問無知論",
    "X54n0866_001:0043a01": "肇法師答劉隱士書",
    "X54n0866_001:0043a02": "物不遷論",
    "X54n0866_001:0043a04": "肇論疏目次(終)",
    "X54n0866_001:0043a11": "肇論疏卷上",
    "X54n0866_001:0043a13": "目有餘無餘泥曰止取無餘。又道行譯音。泥洹是無",
    "X54n0866_001:0043a14": "為滅度。泥曰是滅訖盡也。古淨名法供養品云佛般",
    "X54n0866_001:0043a15": "泥洹曰。今經云諸佛滅度。正謂無餘為泥曰。放光經",
    "X54n0866_001:0043a16": "云。泥洹泥曰此二名間出也。",
    "X54n0866_001:0043a17": "表上秦王姚主者。姚。舜姓也。造論後作序奉上秦王",
    "X54n0866_001:0043a18": "姚主也。表是表送於王也。序有七義。一嘆王德。二涅",
    "X54n0866_001:0043a19": "槃下嘆所述涅槃。三肇以下自謙。四而陛下嘆王論。",
    "X54n0866_001:0043a20": "五能聖下依王論作論。六論未下出異義。七今演下",
    "X54n0866_001:0043a21": "結作論奉上也。",
    "X54n0866_001:0043a22": "初嘆王德者。末代述涅槃論疏釋僧肇者。安師傳云。",
    "X54n0866_001:0043a23": "自魏晉沙門依師為姓。故姓各不同。而法師以為大",
    "X54n0866_001:0043a24": "師之本莫尊卑釋迦。乃以釋命氏。後得增一阿含。果",
    "X54n0866_001:0043b01": "稱四河入海無復河名。四姓以為沙門皆稱釋種。既",
    "X54n0866_001:0043b02": "懸與經符。遂為永息之。涅槃泥洹泥曰。即此論云楚",
    "X54n0866_001:0043b03": "夏(中花州曰夏。南越都曰楚)不同而涅槃音正(觀師大亮師亦述此義也)。然須",
    "X54n0866_001:0043b04": "真天子問經云。於泥洹行不槃泥洹。於泥曰行不槃",
    "X54n0866_001:0043b05": "泥曰。招提意。泥洹通。作必有所依。故佛滅度後造論",
    "X54n0866_001:0043b06": "必先歸敬三寶也。今肇師依王作論傳行於世。是以",
    "X54n0866_001:0043b07": "先陳王德。有三科。一引古。二正嘆。三證今也。",
    "X54n0866_001:0043b08": "先今引古言而不用。言嘆者。將嘆大人不敢專輙。故",
    "X54n0866_001:0043b09": "依古人成言以冠章首也。老子云。天得一以清。地得",
    "X54n0866_001:0043b10": "一以寧。神得一以靈。谷得一以盈。侯王得一以為天",
    "X54n0866_001:0043b11": "下鎮。而今云三者為明三文故也。既述古言。釋此一",
    "X54n0866_001:0043b12": "義。三解不同。王弼云。一數之始。物之極也。各是一物",
    "X54n0866_001:0043b13": "之所以為主。故外篇天地云。一之所起有一而未形",
    "X54n0866_001:0043b14": "也。郭象釋云。一兩有之初至妙者也。一之所起起於",
    "X54n0866_001:0043b15": "至一。非起於無也。河上公云。一。無也。道之子也。果簡",
    "X54n0866_001:0043b16": "文序云。一。空也。木有木空名有名空。故舛通自生者",
    "X54n0866_001:0043b17": "之也。若論內義。即是因緣無住為一也。",
    "X54n0866_001:0043b18": "第二科伏惟下正歎。有四雙八句。伏惟陛下者。此是",
    "X54n0866_001:0043b19": "總句。漢雜事云。漢有天下號也。天下號曰皇帝。自稱",
    "X54n0866_001:0043b20": "曰朕。臣稱之曰陛下。蔡邕曰。天子尊貴。不敢斥言。故",
    "X54n0866_001:0043b21": "呼陛下。近類足下。初兩雙四句嘆體用及境智。後兩",
    "X54n0866_001:0043b22": "雙四句嘆知機及作論也。叡哲欽明。道與神會。此二",
    "X54n0866_001:0043b23": "句嘆體用。叡哲欽明此句嘆體(繫詞云。古之聰明德聖人常叡知武有此",
    "X54n0866_001:0043b24": "六不衰之也)。叡。聖也徹也。[(土/口)*(土/口)]者哲字。(丁列反智)欽(敬也。美也。亦大貌也。亦想",
    "X54n0866_001:0043c01": "也)。道與神會此句歎用也。道謂所修道品。與心神契",
    "X54n0866_001:0043c02": "會無二也。神(神也引。神所反。無所不在。不可以方測知。故曰神也。亦幽明不測謂之神之也)",
    "X54n0866_001:0043c03": "妙契環中。理無不統者。此二句第二雙。此二句舉境",
    "X54n0866_001:0043c04": "嘆智。環中為境。妙契是智(莊子云。是非反覆相尋無窮。故謂之環中。環中空矣。",
    "X54n0866_001:0043c05": "今以是非為環。而得其中者。無是非者)。若論內義。非環中空為中。若以",
    "X54n0866_001:0043c06": "環中空虗為中者。空有異體也。上二句明所修道品",
    "X54n0866_001:0043c07": "與心神無二。此二句明所修道與境無二也。是非為",
    "X54n0866_001:0043c08": "環。無是非為中。環即俗。中即是真。言妙契真俗也。既",
    "X54n0866_001:0043c09": "會真俗。環無不會。故云理無不統也。亦可上句為真。",
    "X54n0866_001:0043c10": "下句為俗也。遊刃萬機下後兩雙四句。嘆知機及作",
    "X54n0866_001:0043c11": "論。此句正嘆照機之智。遊刃萬機者。莊子養生云。庖",
    "X54n0866_001:0043c12": "丁為文惠君解牛而刀刃若新發。於所用之刀十九",
    "X54n0866_001:0043c13": "年。所解數千矣。形彼節者有間。刀刃無享。入有間。怪",
    "X54n0866_001:0043c14": "怪必有餘地。以喻知機養生全之也。弘道終日。此句",
    "X54n0866_001:0043c15": "明不癈道。終日萬即而不癈道也。依被倉生。垂文作",
    "X54n0866_001:0043c16": "則者。第二雙。正嘆作論。依被倉生。此句明所為聖人",
    "X54n0866_001:0043c17": "之德。衣被萬物與依附也。所以加也。衣音於被反。被",
    "X54n0866_001:0043c18": "扶之也。倉生者。兵府為庫。穀府為倉。倉。藏也。釋論云。",
    "X54n0866_001:0043c19": "穀倉喻身也。行者身業因緣結實入倉。因緣熟便得",
    "X54n0866_001:0043c20": "人身。倉中麻麥等即是身中種種不淨也。農夫開倉",
    "X54n0866_001:0043c21": "即見種種子異。如惠眼開見身倉不淨也。腹藏穀謂",
    "X54n0866_001:0043c22": "之倉生也。垂文作則。此句正明作論。手自作文為垂",
    "X54n0866_001:0043c23": "也。為後世軌是作則義也。",
    "X54n0866_001:0043c24": "第三科。域中下證今。正結歎王德也。四大謂通天地",
    "X54n0866_001:0044a01": "有此四。言大者。萬物雖富莫大天地。故火劫燒燃天",
    "X54n0866_001:0044a02": "地創判。天地既分中有其人。人中之大莫過王。故云",
    "X54n0866_001:0044a03": "三大也。道為通生萬物。故是最大。故云域中有四大",
    "X54n0866_001:0044a04": "也。道域異者。王弼云。凡物名有秤。無非其極。言道無",
    "X54n0866_001:0044a05": "有。一有所由。所由然後謂之道。然則道是秤之大。不",
    "X54n0866_001:0044a06": "若無秤之大也。無名不可得而稱謂之。域。域限也。居",
    "X54n0866_001:0044a07": "封也。若論內義。此四皆在畢竟空中。無住為本。故言",
    "X54n0866_001:0044a08": "域中有四大也。此云一者。數之一也。",
    "X54n0866_001:0044a09": "第二義嘆涅槃理。有二科。一歎用。二眇莾下嘆體。此",
    "X54n0866_001:0044a10": "云涅槃道者。果地涅槃為道也。道與神會之道。以所",
    "X54n0866_001:0044a11": "修道品為道也。弘道終日之道。凡是因果境智有無",
    "X54n0866_001:0044a12": "等為道也。三乘之所歸者。舉行嘆理。可二義釋。一云",
    "X54n0866_001:0044a13": "三乘雖殊皆歸一乘道。一云三乘皆證無為。無為無",
    "X54n0866_001:0044a14": "二故云所歸也。方等之淵府者。舉教嘆理。淵是水之",
    "X54n0866_001:0044a15": "深處。眾魚之所聚也。府。椋也。財賄之所藏也。亦為官",
    "X54n0866_001:0044a16": "所聚居曰府也。亦二義釋。一云行因教起。果從行立。",
    "X54n0866_001:0044a17": "故云聚會處也。一云教中明果地萬德。故云淵府也。",
    "X54n0866_001:0044a18": "二嘆體。眇莾者。目遠望目眇。目無精曰[瞄田+奔]。遠法師云。",
    "X54n0866_001:0044a19": "眇[瞄田+奔]無明。猶促夜之有旦。似寐而不覺也。莊子云。眇",
    "X54n0866_001:0044a20": "[瞄田+奔]。犀碎之謂也。乘群碎馳萬物。故能出處常通而無",
    "X54n0866_001:0044a21": "滯狹之地。視之不見形曰夷。聽之不聞響曰希。然即",
    "X54n0866_001:0044a22": "眇[瞄田+奔]希夷。明境智絕也。此云域者。以有為之域異上",
    "X54n0866_001:0044a23": "畢竟空域。即是有無兩域義。幽致虗玄者。言心行滅",
    "X54n0866_001:0044a24": "也。",
    "X54n0866_001:0044b01": "第三義自謙。有二科。一出受學處。二餘下明自謙。就",
    "X54n0866_001:0044b02": "受學處有三段。初明自慶。次出受學處。後明所受學",
    "X54n0866_001:0044b03": "謂也。猥蒙國恩者。明其自慶。此句慶被王命。猥之言",
    "X54n0866_001:0044b04": "再。一命出家。二命生肇叡等與什師助定經論。故云",
    "X54n0866_001:0044b05": "再蒙也。閑居學肆者。此句慶預學徒。鄭玄云。敷陳孝",
    "X54n0866_001:0044b06": "理必處講堂。兩人侍以還謂之閑居。三人侍謂之居",
    "X54n0866_001:0044b07": "茵也。王肅云。曾子獨侍。閑而陳孝。故云閑居。居。處也。",
    "X54n0866_001:0044b08": "次。在什公門下。正出受學處。十有餘載者。夏年曰歲。",
    "X54n0866_001:0044b09": "歲。起也。起。限也。殷年曰載。載謂生載物也。周歲曰年。",
    "X54n0866_001:0044b10": "年。進也。孰新而進也。今在什門下。以虗衿得實。故云",
    "X54n0866_001:0044b11": "載也。後雖眾經殊致下。明所受學。理言殊致者。明經",
    "X54n0866_001:0044b12": "旨不一也。勝趣非一者。般若無相。法花同歸。各是勝",
    "X54n0866_001:0044b13": "趣。如云諸經之王也。雖勝趣非一。而宗學者涅槃是",
    "X54n0866_001:0044b14": "也。第二科。但肇才下自謙。有三段。初自謙。次明造論",
    "X54n0866_001:0044b15": "之由。後歎師背世也。才闇識短者。才。能也。識謂宿彼",
    "X54n0866_001:0044b16": "修習智也。誨。教也喻也。猶懷漠漠。玉篇云。漠漠。猶成",
    "X54n0866_001:0044b17": "就之貌也。又定也。靜寂也。泊也。靜安之貌也。言才闇",
    "X54n0866_001:0044b18": "識短。一無所獲也。次愚竭不已下。出造論之漸。今於",
    "X54n0866_001:0044b19": "師邊竭愚未盡。而義宗有本。亦如似有解。然未示高",
    "X54n0866_001:0044b20": "名勝建先興之處。故自未決也。後不幸以下。歎師背",
    "X54n0866_001:0044b21": "世。若在什師。敢有是非決處。師既背世。諮參無所也。",
    "X54n0866_001:0044b22": "遠生下句。以依王論輙擬十翼翊也。",
    "X54n0866_001:0044b23": "第四義嘆王論。有二科。一歎王論。二自非下教同大",
    "X54n0866_001:0044b24": "士。正嘆中有三段。初明體用者不害言聲。次明論宗。",
    "X54n0866_001:0044c01": "後結明無相也。聖德不孤者。論語云。德不孤必有隣。",
    "X54n0866_001:0044c02": "又文言曰。坤釋第爻云。君子解以直內。義以方外。敬",
    "X54n0866_001:0044c03": "義立而德不孤之也。言陛下與什師德隣。故云不孤",
    "X54n0866_001:0044c04": "也。目擊道存者。莊子云。見所見而來。聞所聞而去。仲",
    "X54n0866_001:0044c05": "尼云。若夫人者。目擊而道存。目裁往而達心也。子路",
    "X54n0866_001:0044c06": "曰。孔子欲見子雪也久矣。今見之而不可言何。仲尼",
    "X54n0866_001:0044c07": "曰。若夫人者。目擊而道存。不可以容聲矣。自裁士意",
    "X54n0866_001:0044c08": "已達故之也。次故能下明論宗。傳云。秦王姚興。道味",
    "X54n0866_001:0044c09": "玄深。遊心佛法。託志大乘。乃著通三世論。永定因果。",
    "X54n0866_001:0044c10": "王公下並服厥風。其中當山公顯。安城侯嵩。作信業",
    "X54n0866_001:0044c11": "緣預眾次矣之也。振理敷於教。謂之振玄風。亦可佛",
    "X54n0866_001:0044c12": "教為玄風也。夫建立生死皆因愛欲。愛欲既亡生死",
    "X54n0866_001:0044c13": "永絕。名為涅槃也。潛神玄漢者。易云。潛龍勿用。言聖",
    "X54n0866_001:0044c14": "人即擬無名。無名之聖。聖未有功。迹非所擬知也。潛。",
    "X54n0866_001:0044c15": "深也。汎也。藏也。上也。思也。察發之也。玄者[穴/俱]嘿無有",
    "X54n0866_001:0044c16": "也。虗空合其德者。生死無所有為涅槃。如萬物無所",
    "X54n0866_001:0044c17": "有為虗空。故云合德也。後既名涅槃下。結無相。如文",
    "X54n0866_001:0044c18": "可見也。第二科。自非道參下。同大士。有三段。初舉二",
    "X54n0866_001:0044c19": "大士合王。次現得度悟。後明來世軌也。為法城塹者。",
    "X54n0866_001:0044c20": "文殊為釋迦祖師。今為弟子。相成教法。如妨非為城",
    "X54n0866_001:0044c21": "水流無罪土為塹也。大教卷致更顯。明釋迦法滅。彌",
    "X54n0866_001:0044c22": "勒出世。更顯是也。次尋翫下明現得悟也豈直下明",
    "X54n0866_001:0044c23": "來世軌也。",
    "X54n0866_001:0044c24": "第五義依王論作論。有二科。一造論所由。二輙作下",
    "X54n0866_001:0045a01": "正出所作論也。造論所由有三段。初就理教明所由。",
    "X54n0866_001:0045a02": "次就愚智二人明所由。後引類作論也。理教者。聖旨",
    "X54n0866_001:0045a03": "幽玄。此句明王論之理深也。理微言約。此句明理上",
    "X54n0866_001:0045a04": "之教昧也。次不可以下。就愚智二人明所由也。先進",
    "X54n0866_001:0045a05": "高士即是智人。言提即是愚人。離騷云。焉呼小子。未",
    "X54n0866_001:0045a06": "知臧否。[這言+非]面命之。言提耳諷諫為要也。後庶擬下。引",
    "X54n0866_001:0045a07": "類作論之意。十翼者。一解云。一曰彖。彖折也。次折卦",
    "X54n0866_001:0045a08": "中諸義。二曰象。象以法象為義。盡卦所擬法即謂之",
    "X54n0866_001:0045a09": "為象。三文言。四繫辭。五況卦。六序卦。七雜卦。唯有七。",
    "X54n0866_001:0045a10": "多而謂十。祖者。以仲尼之七成先聖之三。三者伏羲",
    "X54n0866_001:0045a11": "卦。文王卦辭。元亨利貞是也。周文辭。初九潛龍勿用",
    "X54n0866_001:0045a12": "是也。十名生於仲尼。故云十翼之也。豈貪豐文圖以",
    "X54n0866_001:0045a13": "弘顯幽旨者。結造論之由也。第二科。輙作下正出所",
    "X54n0866_001:0045a14": "作論。有三段。對上三段。從初至託證成喻。對上理教。",
    "X54n0866_001:0045a15": "明作論。次仰述下至遠當。對上曰如人述論也。神心",
    "X54n0866_001:0045a16": "者。大王神心也。今窮究心慮。未足遠當。後聊以擬儀",
    "X54n0866_001:0045a17": "下對上引類結所作論也。玄門者。老子云。玄之又玄",
    "X54n0866_001:0045a18": "眾妙之門。莊子云。入出而不見其形。謂之天門。門有",
    "X54n0866_001:0045a19": "四義。一教為理門。以教詮理。二境為智門。因境生智。",
    "X54n0866_001:0045a20": "三權為實門。開方便門示真實相。四三解脫為涅槃",
    "X54n0866_001:0045a21": "門。亦如十地為佛果門也。玄是[穴/俱]嘿絕相之理。門是",
    "X54n0866_001:0045a22": "遍生不壅之義也。",
    "X54n0866_001:0045a23": "第六義彈異家。有二科。一述王論。二實如下明損益",
    "X54n0866_001:0045a24": "肇師辭也。述王論有三段。初出異解云云。次吾當下",
    "X54n0866_001:0045b01": "就情彈。後依理破也。就情彈者。王論云。殊太逕庭。逍",
    "X54n0866_001:0045b02": "遙云。肩吾問於連舛曰。吾聞實於接與。大而無當。往",
    "X54n0866_001:0045b03": "而不反。吾驚怖焉。太有逕庭。不近人情。而其言謂何",
    "X54n0866_001:0045b04": "哉。[卄/狼]姑射山有神人居焉。肥[序予+(土/用)]若氷雪。淖約若處子。",
    "X54n0866_001:0045b05": "不食五穀。吸風飲露。立以抂而不信也。言聖人撫機",
    "X54n0866_001:0045b06": "未貪。即如射香燃之時也。而惑者不得信。謂逕庭直",
    "X54n0866_001:0045b07": "往不付人情者也。後若無聖人知無者誰。正是依理",
    "X54n0866_001:0045b08": "破也。第二科。實如明語下。肇師對上明損益。有三段。",
    "X54n0866_001:0045b09": "亦對上三段。初依隨順釋對上異家。次違情明損對",
    "X54n0866_001:0045b10": "就情彈。後順隨明益對依隨破也。怳惚窈[穴/俱]其中有",
    "X54n0866_001:0045b11": "精者。老子云。怳乎惚乎其中有精。東宮云。無象而為",
    "X54n0866_001:0045b12": "象。以怳惚為致也。窈[穴/俱]者。理之深遠無極難見貌也。",
    "X54n0866_001:0045b13": "注云。窈[穴/俱]者可無也。其中有精。精。此舉外說者。心反",
    "X54n0866_001:0045b14": "[穴/俱]極。窮理盡性是謂之精。是以東宮云。異於大虗謂",
    "X54n0866_001:0045b15": "之而況內理教也。次頃諸學士下。違情明損。躇躊。行",
    "X54n0866_001:0045b16": "不進之貌。怏怏。心不服之狀也。後幸遇下。順隨明益",
    "X54n0866_001:0045b17": "也。叩關之疇者。叡師大品序云。究摩羅什師。惠心風",
    "X54n0866_001:0045b18": "悟。遺風振響。秦王扣其虗關。匠伯陳其淵致。末法中",
    "X54n0866_001:0045b19": "興將始於此之也。蔚蹬玄室者。遠師云。名冠入室。跡",
    "X54n0866_001:0045b20": "並絕塵也。賢人為昇堂。聖人為入室是也。蔚。於貴反。",
    "X54n0866_001:0045b21": "草木盛貌也。支道林與高麗道人書云。炳蔚中士。既",
    "X54n0866_001:0045b22": "其日立曜也。徐廣云。室。實也。物實其中。法輪再轉者。",
    "X54n0866_001:0045b23": "教譬法輪。以三義釋。一調伏眾生。如王金輪能伏四",
    "X54n0866_001:0045b24": "方。二滅煩惱賊。如王金輪勇兇惡人。三轉下成上。如",
    "X54n0866_001:0045c01": "王輪自下昇上也。若論輪體。境智悉為輪體。轉者如",
    "X54n0866_001:0045c02": "說而行謂之輪。以釋迦為二。故云再也。雲映者。遠法",
    "X54n0866_001:0045c03": "師云。至道映於當秊。",
    "X54n0866_001:0045c04": "第七義總結作論。有三科。一今演論下明論宗。第二",
    "X54n0866_001:0045c05": "科。疾扶下明取捨。今不取廓然無聖。唯取至人。排於",
    "X54n0866_001:0045c06": "方外也。第三科。條牒下奉上也。如左者。我之所謂如",
    "X54n0866_001:0045c07": "下所云。左。下也。承御法也。奉也。從也。傳也。",
    "X54n0866_001:0045c08": "○演開宗第一",
    "X54n0866_001:0045c09": "十演九折。正辨論體。即是十釋九難。故遠法師云。九",
    "X54n0866_001:0045c10": "折三難也。演。廣也。弘也。近也。亦水門也。非漸出曰演。",
    "X54n0866_001:0045c11": "今漸開宗故云演也。折是屈折義。亦棄財之言。亦曲",
    "X54n0866_001:0045c12": "也。折之以取中之。更折以成偏。故叡法師中論序云。",
    "X54n0866_001:0045c13": "折之以中道之也。開宗大意言趣難像。是以先述什",
    "X54n0866_001:0045c14": "師三粗佛見文意。廬山遠法師問曰。佛於法身中為",
    "X54n0866_001:0045c15": "菩薩說法。法身菩薩乃能見。如此即有四大五根。與",
    "X54n0866_001:0045c16": "色身有何差別。又經云。法身無來無去。無有起滅。與",
    "X54n0866_001:0045c17": "泥洹同像。云何可見而復講說經。什師答曰。佛法身",
    "X54n0866_001:0045c18": "者同於變化。即四大五根。然經云。法身有三種。一者",
    "X54n0866_001:0045c19": "法身實相無來無去。同於泥洹無為無作。二者妙行",
    "X54n0866_001:0045c20": "法性身。真為法身。猶如日視遍法界光明。悉照無量",
    "X54n0866_001:0045c21": "國土。說法音聲當周十方。十地菩薩乃得聞法。三者",
    "X54n0866_001:0045c22": "從是法身方便化現。隨眾生類若干差別。同若日光。",
    "X54n0866_001:0045c23": "如首楞嚴經。燈明佛壽七百阿僧祇。即是釋迦無有",
    "X54n0866_001:0045c24": "異也。今謂開宗之意。正辨妙行法性生身之涅槃。此",
    "X54n0866_001:0046a01": "妙行生身佛無來無去。即是法身實相也。開宗有四",
    "X54n0866_001:0046a02": "義。一依名釋義。即玄義中第二簡名也。二余甞下。正",
    "X54n0866_001:0046a03": "辨涅槃無名義。即玄義中第三無名也。三經曰下。引",
    "X54n0866_001:0046a04": "經論釋義。四然則下。經用也。以所申經。目能說人。故",
    "X54n0866_001:0046a05": "云無名曰也。",
    "X54n0866_001:0046a06": "依名釋義有二科。一釋涅槃名義。二明餘無餘也。釋",
    "X54n0866_001:0046a07": "名者。翻為滅度。亦名無為是也。釋義者。無為取於虗",
    "X54n0866_001:0046a08": "無寂漠之義。虗者虗心。無者無形。智滅為寂。安靜為",
    "X54n0866_001:0046a09": "漠。斯即虗心無形智滅安靜者。是釋妙無義也。妙絕",
    "X54n0866_001:0046a10": "有為者。釋其非有。亦無三相所為。故言妙絕有為也。",
    "X54n0866_001:0046a11": "滅度亦是妙無。大患為果。四流為因。因果累盡也。四",
    "X54n0866_001:0046a12": "流。欲流．有流．見流．無明流。斯即以永滅釋滅。以超度",
    "X54n0866_001:0046a13": "義如是。光宅云。滅則重無。度則繫有。義通人法也。斯",
    "X54n0866_001:0046a14": "蓋下。舉譬雙釋無為滅度義也。鏡像之所歸者。舉用",
    "X54n0866_001:0046a15": "釋義。絕秤之幽宅者。就體釋絕相也。以體用二義釋",
    "X54n0866_001:0046a16": "譬。一者體云畢竟空。謂如鏡也。像即生死。故經云。如",
    "X54n0866_001:0046a17": "鏡中像也。何者。理本清淨。淨如明鏡。以初無明心。迷",
    "X54n0866_001:0046a18": "畢竟空。起業涅槃。搆造生死。業風既息。即心無為。心",
    "X54n0866_001:0046a19": "既無為。超度三有。如波自息為清淨水也。問。若爾。水",
    "X54n0866_001:0046a20": "清始出。答。清水動波。風息歸清。然水動成濁。無別本",
    "X54n0866_001:0046a21": "清。若濁清並有。墮真宗義也。二者如鏡中像。來無所",
    "X54n0866_001:0046a22": "出。去無所至。內合亦爾。三界火宅八苦燒燃。今此火",
    "X54n0866_001:0046a23": "宅本自不燃。今得涅槃亦無滅相。如鏡像無去來相",
    "X54n0866_001:0046a24": "也。斯即言滅度者。言其非是滅。非謂是滅度。言無為",
    "X54n0866_001:0046b01": "者。言其非是有。非謂是無為。名無得物之功。物無當",
    "X54n0866_001:0046b02": "名之實。相名實無當。歸于絕宅也。",
    "X54n0866_001:0046b03": "第二科。明餘無餘。此即略標感應義也。良是出處之",
    "X54n0866_001:0046b04": "異名應物之假名。易云。君子之道出處語嘿不違其",
    "X54n0866_001:0046b05": "中。其跡雖異。道同即應。故云。居而龍見淵。嘿而雷聲",
    "X54n0866_001:0046b06": "虗。桑注云。出即天子。處即人民。俱以[券刀+(恭共)]然而自得。非",
    "X54n0866_001:0046b07": "為而得之也。今義亦爾。本迹雖殊。有餘無餘俱是假",
    "X54n0866_001:0046b08": "號。何即本迹雖異。同無名相。假名相說。故遠師云。玄",
    "X54n0866_001:0046b09": "不同方。迹絕兩[穴/俱]。今明三義。一俱就迹明餘無餘。二",
    "X54n0866_001:0046b10": "就法身妙有妙無弁餘無餘。三本迹合論。此云出即",
    "X54n0866_001:0046b11": "有餘。處即無餘也。經論說假有三種三假。一因成假。",
    "X54n0866_001:0046b12": "相續相待。此直論萬法相假而成。不關此中也。大品",
    "X54n0866_001:0046b13": "說三假。一法假。二受假。三名假。所以說此三假者。佛",
    "X54n0866_001:0046b14": "命善吉轉教自陳其意云。般若洞達無相。則無菩薩",
    "X54n0866_001:0046b15": "可教。亦無般若可說。云何教菩薩使其行波若耶。佛",
    "X54n0866_001:0046b16": "答。波若但有名字。菩薩亦但有名字。是名字不在內。",
    "X54n0866_001:0046b17": "不在外。不在中間。所言菩薩行般若者。但是三假施",
    "X54n0866_001:0046b18": "設耳。上云所歸幽宅。從用歸體。今餘無餘。從體起用。",
    "X54n0866_001:0046b19": "用不自用。由體故用。體不自體。由用故體。體用雖殊",
    "X54n0866_001:0046b20": "歸于無二。亦可出入相對也。",
    "X54n0866_001:0046b21": "第二義。正辨涅槃無名。上依名釋義正釋妙無。此中",
    "X54n0866_001:0046b22": "兼辨妙有。有二科。一無形相故心行滅。二然即下舉",
    "X54n0866_001:0046b23": "人證。初科有三段。初明心相多忘。次以虗空譬無三",
    "X54n0866_001:0046b24": "世。後辨異虗空也。寂寥空曠四字。明無形相也。微妙",
    "X54n0866_001:0046c01": "無相四字。證心行滅也。次超群有下。以虗空譬至人。",
    "X54n0866_001:0046c02": "形容永超生死。故云超也。非明亦非闇下。故云幽昇",
    "X54n0866_001:0046c03": "也。欲譬其相久又同虗空也。隨之下三句。明非三世。",
    "X54n0866_001:0046c04": "次一句。明無三相也。隨之不見。故無過去。迎之不見。",
    "X54n0866_001:0046c05": "故無未來。六趣不攝。故無現在也。力負者。三相也。莊",
    "X54n0866_001:0046c06": "子云。無力之力莫大於變化。而凡人不知。將思深藏",
    "X54n0866_001:0046c07": "難至深至。同而無敢禁其化變者。故藏而有之者不",
    "X54n0866_001:0046c08": "能制其遁。無藏而任化者變不能變。故云力負無以",
    "X54n0866_001:0046c09": "化其體也。後漠漭下辨異。虗空漠漭無為若亡。恍忽",
    "X54n0866_001:0046c10": "無形若在。五目即五眼也。分耳為二。謂天與人也。[穴/俱]",
    "X54n0866_001:0046c11": "[穴/俱]窈窈。誰見誰嘵。莊子云。視乎無色[穴/俱][穴/俱]。聽乎無聲",
    "X54n0866_001:0046c12": "窈窈。[穴/俱][穴/俱]之中獨見曉焉。無聲中獨聞和焉。窈。深也。",
    "X54n0866_001:0046c13": "彌淪者。即畢竟空。深之又深。窮其原也。靡所不在者。",
    "X54n0866_001:0046c14": "遍在諸物義也。東廓子問莊子曰。道惡乎在。答無所",
    "X54n0866_001:0046c15": "不在。東廓子曰。斯而可。莊子曰任螻蟻。曰何其下。曰",
    "X54n0866_001:0046c16": "在瓦壁。何其俞甚乎。曰在屎溺。東廓子不應。莊子云。",
    "X54n0866_001:0046c17": "夫子之問也。問不及質也。無為無處而問所在。故不",
    "X54n0866_001:0046c18": "及質之也。斯即形名絕。心知滅。見聞亡。而云不無其",
    "X54n0866_001:0046c19": "道。可謂出有無之外矣。",
    "X54n0866_001:0046c20": "第二科。然下舉人證。上直弁法相。言相兩絕。今舉人",
    "X54n0866_001:0046c21": "法而證也。法者言智有無四法也。凡欲立言談理。莫",
    "X54n0866_001:0046c22": "過此四。言即失絕言。知即反心滅。此云之者是至義",
    "X54n0866_001:0046c23": "也。言知論用。有無就體也。次舉四人證。故寄至極於",
    "X54n0866_001:0046c24": "四聖。表理絕相也。斯乃有言於無言未若無言於無",
    "X54n0866_001:0047a01": "言。所以杜口而雨花也。釋迦掩室於摩竭者。釋論第",
    "X54n0866_001:0047a02": "七卷云。佛得道後五十七日寂不說法。自言我法甚",
    "X54n0866_001:0047a03": "深難解。一切眾生縛著世法無能解者。不如嘿嘿然",
    "X54n0866_001:0047a04": "入涅槃也。杜口者。淨名經入不二法門品。眾聖菩薩",
    "X54n0866_001:0047a05": "問維摩。維摩默然不答也。是唱無說者。佛命善吉傳",
    "X54n0866_001:0047a06": "教。自陳其意云。般若洞達無相。無菩薩可教。亦無般",
    "X54n0866_001:0047a07": "若可說。云何使其行耶。佛答。般若但有名字。菩薩但",
    "X54n0866_001:0047a08": "有名字。此名字不在內。不在外。不在中間。但三假施",
    "X54n0866_001:0047a09": "設耳。絕視聽而雨花者。散花品云。帝釋及四天王作",
    "X54n0866_001:0047a10": "是念。時遍於虗空中化成花臺。須菩提心念。是所散",
    "X54n0866_001:0047a11": "花從心樹生。非樹生花。釋帝桓因語須菩提。是花非",
    "X54n0866_001:0047a12": "生花。亦非意生花。須菩提言憍尸迦非。但是花不生。",
    "X54n0866_001:0047a13": "色色不生。乃至波若亦不生。又不壞假名而說諸法。",
    "X54n0866_001:0047a14": "所以明花不生者。上幻聽品云。眾生如幻。聽法者亦",
    "X54n0866_001:0047a15": "如幻。眾生如化。聽法者亦如化。乃至涅槃亦如幻如",
    "X54n0866_001:0047a16": "夢。是幻夢涅槃不二別。如是人無聞無聽無知無證。",
    "X54n0866_001:0047a17": "欲證此義。故以散花品證無生無說也。所以須嘿者。",
    "X54n0866_001:0047a18": "言意是有所言所意者。即故求之於言意之表。無意",
    "X54n0866_001:0047a19": "之城即是語嘿兩教也。上以言表無相。是立教之本",
    "X54n0866_001:0047a20": "意。今以無言表無相。是嘿教之詮理。語嘿雖殊。所表",
    "X54n0866_001:0047a21": "無二也。今明涅槃。非但遣其有言有名。若以無言為",
    "X54n0866_001:0047a22": "無名。無名即為名。然即名與無名相與而有。相與而",
    "X54n0866_001:0047a23": "無。興言即[穴/俱]。癈言即寂。寂與不寂歸乎無極。上即舉",
    "X54n0866_001:0047a24": "法明無相。下即舉人證無言。此是人法相對。亦語嘿",
    "X54n0866_001:0047b01": "相對也。斯蓋下。排于上士。何者。上士受道以神。中士",
    "X54n0866_001:0047b02": "受道以知。下士受道以耳故。",
    "X54n0866_001:0047b03": "第三義引經證。釋所以絕。即有三科。一引經證。上云",
    "X54n0866_001:0047b04": "無形故心行滅。及虗空喻義。文云證者。謂證得之證",
    "X54n0866_001:0047b05": "也。第二科。論曰下以論釋經也。中論涅槃品云。若涅",
    "X54n0866_001:0047b06": "槃是有。不應名無不受。若無是涅槃。云何名不受。是",
    "X54n0866_001:0047b07": "故知涅槃。非有亦非無也。第三科。果有下雙釋經論",
    "X54n0866_001:0047b08": "意。此中先立有章門。何者下正釋。釋之中。初三雙六",
    "X54n0866_001:0047b09": "句。就體釋有無。次兩雙四句。約用弁非有無也。本是",
    "X54n0866_001:0047b10": "推扸義。本末有境乃得涅槃。既得涅槃五陰永滅。故",
    "X54n0866_001:0047b11": "不可言有。即是有之所無。無有物也。推之無鄉而妙",
    "X54n0866_001:0047b12": "智不竭。故不可言無。即是無之所有。又萬德炳然。此",
    "X54n0866_001:0047b13": "一雙兩句釋義也。幽靈不竭抱一湛然。傅釋上句。是",
    "X54n0866_001:0047b14": "妙有也。五陰永滅萬累都損。遂釋上句。是妙無也。此",
    "X54n0866_001:0047b15": "一雙兩句釋妙有妙無也。萬累都損故與道通洞。明",
    "X54n0866_001:0047b16": "物空智空。結不一不異也。神而無功常存下兩雙四",
    "X54n0866_001:0047b17": "句。約用弁。此句正弁智用也。道通洞故冲而不改。此",
    "X54n0866_001:0047b18": "句舉物空以結智用也。冲。虗也。深也。清也。下兩句結",
    "X54n0866_001:0047b19": "智用非有無之。莊子注云。未曾有謝生於自然者。而",
    "X54n0866_001:0047b20": "必欣賴於針名。故理至即迹滅。以至理為一神而無",
    "X54n0866_001:0047b21": "功者也。體故有用。用故有體。體用雖殊。歸乎無二也。",
    "X54n0866_001:0047b22": "第四義結脩成用。有三科。一從初至伯焉而泰。結境",
    "X54n0866_001:0047b23": "智相絕也。暨。其冀反。訓至也。泊。依也。舟所依處也。第",
    "X54n0866_001:0047b24": "二科。九流下結。其初用四禪四空欲界為九流。又九",
    "X54n0866_001:0047c01": "流者。外書有六家九流。一陰陽家。四時之順不可失。",
    "X54n0866_001:0047c02": "二儒家。于初之有不可失。三墨家。彈本節用不可癈。",
    "X54n0866_001:0047c03": "四法家。君臣亦不可改。五名家。正名實不可不察。六",
    "X54n0866_001:0047c04": "道家。七縱橫家。即上誑而棄其信。八雜家。兼儒墨而",
    "X54n0866_001:0047c05": "無不貫。九農家。勸耕桑足求食之業。所謂九流之哉",
    "X54n0866_001:0047c06": "矣。第三科。斯乃下。戒勸也。希夷之境太玄之鄉者。勸",
    "X54n0866_001:0047c07": "道必也此也。而欲下。戒勿惡取空也。搒。方莾反。之方",
    "X54n0866_001:0047c08": "域謂畢竟空為方域。境也。神道謂體畢竟空之智也。",
    "X54n0866_001:0047c09": "○折竅體第一",
    "X54n0866_001:0047c10": "竅。實也。亦研竅也。漢書陳平傳云。稻麥食其沒。又銜",
    "X54n0866_001:0047c11": "轍云。甲之剝。其曰實。竅。定實也。此中難意。上開宗中",
    "X54n0866_001:0047c12": "有四義。第一依名釋義中餘無餘義作難也。什師論",
    "X54n0866_001:0047c13": "云。此妙行生身佛有二種。一常住法身如虗空等。第",
    "X54n0866_001:0047c14": "二十住菩薩得神通未作佛時具足佛十力等。以大",
    "X54n0866_001:0047c15": "智力廣度眾生不作佛。如普賢文殊等名為佛。名壽",
    "X54n0866_001:0047c16": "量佛。此中兩難。初就學佛作有餘難。後就學佛報謝",
    "X54n0866_001:0047c17": "歸於無為作無餘難也。文有三義。一以名定實申經",
    "X54n0866_001:0047c18": "意。二請誡下各難餘無餘。三然即下雙難也。以名定",
    "X54n0866_001:0047c19": "實者。夫名號在法。秤謂在言。不自起必因可名之實。",
    "X54n0866_001:0047c20": "名謂釋迦。號謂十力等德也。反本者。就本為無餘。神",
    "X54n0866_001:0047c21": "道者。據迹為有餘也。",
    "X54n0866_001:0047c22": "第二義別難有二科。一有餘難。二無餘難。初有餘難。",
    "X54n0866_001:0047c23": "如來大覺法身初建者。義開斷惑。三家不同。一云。金",
    "X54n0866_001:0047c24": "剛時斷惑盡。種智不斷。但無常報身未謝。故云學佛。",
    "X54n0866_001:0048a01": "大亮師．愛師．旻師與文等同用此說也。二云。唯佛時",
    "X54n0866_001:0048a02": "惑盡。故云佛智所斷。即儒師．宗師．藏師等所用也。三",
    "X54n0866_001:0048a03": "云。金剛終時惑盡。佛智為解脫。證得常住。瑤師．誕師．",
    "X54n0866_001:0048a04": "雲師等皆用此說也。地論師有兩說。一云。金剛心斷",
    "X54n0866_001:0048a05": "煩惱涅槃鄣都盡。佛智斷智障盡。一云。金剛心時智",
    "X54n0866_001:0048a06": "障涅槃障都盡也。此三義中未知肇師適用何義也。",
    "X54n0866_001:0048a07": "什師注維摩經菩薩入不二法門云。實相慧要盡法",
    "X54n0866_001:0048a08": "性然後乃止。今此一文二家諍之。一家執此文云。不",
    "X54n0866_001:0048a09": "噵佛盡法性。故知金剛盡也。一家云。盡法性者唯佛",
    "X54n0866_001:0048a10": "是也。又婆沙出頓悟者說云。金剛心時頓斷眾惑。而",
    "X54n0866_001:0048a11": "釋道安師遊疑略云。薩云若者。言其得一。於金剛惠",
    "X54n0866_001:0048a12": "一時成一切智。無知也無不知。今此論云。曜薩云以",
    "X54n0866_001:0048a13": "幽燭。斯即金剛之惠無幽不燭。即種智滿。種智既滿",
    "X54n0866_001:0048a14": "惑無不盡。即惑盡義也。而報未盡。故是無常也。生法",
    "X54n0866_001:0048a15": "師亦云。斷惑實是金剛。而佛智有功。猶聖王由治。下",
    "X54n0866_001:0048a16": "理民而秤治歸王。大論云。成佛有二種。一實行。二權",
    "X54n0866_001:0048a17": "迹。實行者。菩薩坐樹下入第十地名為法雲。譬如大",
    "X54n0866_001:0048a18": "雲澍雨連下。無間心自然生無量無邊清淨佛法。念",
    "X54n0866_001:0048a19": "念無量。放眉間光降伏魔怨。十方諸佛慶其功勳。聖",
    "X54n0866_001:0048a20": "放眉間光從菩薩頂入。十地功德變為佛惠。斷一切",
    "X54n0866_001:0048a21": "涅槃。習得無礙解脫。十力大惠一切佛法也。權迹者。",
    "X54n0866_001:0048a22": "住是十地中以方便力。此中更說第十地。所謂菩薩",
    "X54n0866_001:0048a23": "行六度以方便力故。過乾惠地乃至菩薩地。住於佛",
    "X54n0866_001:0048a24": "地。佛地即是第十地。故十地經第十地云。十方諸佛",
    "X54n0866_001:0048b01": "光明入菩薩頂時。名為得軄入諸佛界。具佛十力。當",
    "X54n0866_001:0048b02": "墮佛數也。今此中難意俱就修成．應化二種法身為",
    "X54n0866_001:0048b03": "雙難也。本即法身。初建迹即樹王成道。本滲八解之",
    "X54n0866_001:0048b04": "清。迹浴尼連禪河。本憩七覺之林。迹坐菩提樹下。下",
    "X54n0866_001:0048b05": "皆例之思。結僧那至溺喪。明本地發心智也(僧那翻為弘誓)。",
    "X54n0866_001:0048b06": "結弘誓於初心。如成山於初[竺二+遺]也。仰攀玄根俯極溺",
    "X54n0866_001:0048b07": "喪者。即上求佛道下化眾生也。溺喪者。喪謂云失鄉",
    "X54n0866_001:0048b08": "而殊奔者也。遠師云。然極溺俗相。說相拔幽根於重",
    "X54n0866_001:0048b09": "劫也。三域下。明學佛出世擬化之用也。三域謂三界。",
    "X54n0866_001:0048b10": "大方謂涅槃。一緣應現大千謂之大方也。開八正之",
    "X54n0866_001:0048b11": "平路。即是教也。坦眾庶之夷途者。謂平等說無境也。",
    "X54n0866_001:0048b12": "馳六通之神驥。即是權智也。乘五衍之安車者。謂五",
    "X54n0866_001:0048b13": "乘人秤機如安車也。出生入死與物移者。莊子云。至",
    "X54n0866_001:0048b14": "人無死生。但排前返化之理而行於天下。窮化母之",
    "X54n0866_001:0048b15": "始物下至永倫大虗。還就金剛本地。終照周義也。物",
    "X54n0866_001:0048b16": "無名時為始。有名即為母。言窮真諦用也。玄樞者。樞",
    "X54n0866_001:0048b17": "是制動之主。門戶扉樞。莊子云。是非莫得其偶。任之",
    "X54n0866_001:0048b18": "道樞也。言極俗諦用也。廓靈宇於無壃者。金剛心報",
    "X54n0866_001:0048b19": "謂之靈宇。什師實相論引往生品云。猶處玄廓之境",
    "X54n0866_001:0048b20": "者。若以猶獨處玄廓為本。來化眾生此復何咎。如四",
    "X54n0866_001:0048b21": "大河水從池流出。到諸方域爾乃得用。諸佛法身止",
    "X54n0866_001:0048b22": "如如也。當其獨絕玄廓之中。人不蒙益。從真身化無",
    "X54n0866_001:0048b23": "量身。一切眾生爾乃得益也。虗室曰廓。莊子云。不可",
    "X54n0866_001:0048b24": "內於虗臺。虗臺者心也。離騷云。閇空于之孤子。住宇",
    "X54n0866_001:0048c01": "居也。實而無處者宇也。天地之間曰宇。人心曰宇也。",
    "X54n0866_001:0048c02": "曜薩云以幽燭者。以金剛惠無幽不燭。智用萬境。惑",
    "X54n0866_001:0048c03": "盡於此也。將絕眹於九止者。金剛報謝即入無餘。九",
    "X54n0866_001:0048c04": "止即九眾生居也。而有餘緣未盡下。結難。若於緣未",
    "X54n0866_001:0048c05": "盡。到金剛報。住壽無量。報身交謝。故云業報猶魄聖",
    "X54n0866_001:0048c06": "智尚存也。舊云。魄即人神明。魄即是人形體。郊特",
    "X54n0866_001:0048c07": "牲云。體魄即降知氣於上。又云。魂氣歸天。形魄歸于",
    "X54n0866_001:0048c08": "地。又制旨曰。精氣為魂。濁氣為魂。又月生三日謂之",
    "X54n0866_001:0048c09": "魄。故知是魄者謂之是形器者也云爾。經曰下。以經",
    "X54n0866_001:0048c10": "證有餘。難智斷雙結也。",
    "X54n0866_001:0048c11": "無餘者下。第二科。正難無餘也。大意如法花云終歸",
    "X54n0866_001:0048c12": "於空言。歸空者乃是歸於[穴/俱]真無相涅槃。非是灰身",
    "X54n0866_001:0048c13": "滅智為歸空也。何者。文云超然與群有永分。渾爾與",
    "X54n0866_001:0048c14": "大虗同體。又[穴/俱][穴/俱]長往莫知所之。故智非是昔滅。乃",
    "X54n0866_001:0048c15": "是金剛報謝歸於[穴/俱]真涅槃也。形智兩軨修途無息",
    "X54n0866_001:0048c16": "也。在足曰桎(之曰反)。在手曰梏(古酷反)。無趾語老聃曰。孔",
    "X54n0866_001:0048c17": "丘於至人未勝。何賓賓以學久為也。不知以此為桎",
    "X54n0866_001:0048c18": "梏耶。經曰下。以經證無餘難。亦可據迹也。",
    "X54n0866_001:0048c19": "第三義。雙結兩難。有三科。一然即至軌轍。立宗結難。",
    "X54n0866_001:0048c20": "陳立教之大意。明其用大也。典。經也。誥。告法也。軌轍",
    "X54n0866_001:0048c21": "轉。[跳兆+(轍車)]。徒列反。車一迹音軌。第二科。而曰下。舉上開宗",
    "X54n0866_001:0048c22": "反難無用也。[聲耳+(歹*尹)]。尸角反。[歹*(((巨匚)@十)/(丁一))]外堅之掩覆。易云。縣象著",
    "X54n0866_001:0048c23": "明莫大而日月。霄。私進反。近夫赤氣。字應作宵。耳弁",
    "X54n0866_001:0048c24": "宮商。目別紫素也。第三科。子徒知下。即上開宗。亦論",
    "X54n0866_001:0049a01": "旨難解。依教求宗。寄懷無所也。朗大明於[穴/俱]室奏玄",
    "X54n0866_001:0049a02": "嚮於無聞者。遠師云。欲闢重[穴/俱]於幽室。必開戶牖以",
    "X54n0866_001:0049a03": "通其照。[穴/俱][穴/俱]玄夜。幽寢無期。玄音發詠而大道宣流",
    "X54n0866_001:0049a04": "也。",
    "X54n0866_001:0049a05": "○演位體第二",
    "X54n0866_001:0049a06": "不言立體而言位者。易云。所居曰位也。初上為位。一",
    "X54n0866_001:0049a07": "標位其城後九。又無名。名莫道。適為立。只一口之一。",
    "X54n0866_001:0049a08": "云位體之也。上據本迹難餘無餘。答本迹相即。感應",
    "X54n0866_001:0049a09": "是受。明丈六即真也。文有三義。一總答。二放光下明",
    "X54n0866_001:0049a10": "真應。三惑者下別答兩難也。總答有三科。一牒宗。二",
    "X54n0866_001:0049a11": "[貝*乞]難。三申宗。牒宗可見。第二科。而存下。[貝*乞]難。秤謂出",
    "X54n0866_001:0049a12": "于名號器象生于物形故之。易云。在天為象。在地成",
    "X54n0866_001:0049a13": "形。象是髮[髟/?/(人*人)]之義。日月星辰其理幽昧。故在天為象。",
    "X54n0866_001:0049a14": "山川單體質逼著。故在地成形者之也。以名題目。未",
    "X54n0866_001:0049a15": "盡無方。如言方不題圓。云柱不目梁也。品象物形盡",
    "X54n0866_001:0049a16": "於方圓。非方即圓非圓即乃方。焉得名形擬彼絕名",
    "X54n0866_001:0049a17": "乎。第三科。申宗。有二段。初申權迹。後申宗本。從初至",
    "X54n0866_001:0049a18": "妙術。申權教意。權宗中初就所化明餘無餘。亦是下",
    "X54n0866_001:0049a19": "就化主明餘無餘也。絕言幽致即是妙無。環中妙術",
    "X54n0866_001:0049a20": "即是妙有。但是權教言餘無餘。未亦是真本妙有妙",
    "X54n0866_001:0049a21": "無。故云未也。後子獨下。引經申本也。法身無三世。過",
    "X54n0866_001:0049a22": "六情。越三界。又無在無不在。無在故不在方。無不在",
    "X54n0866_001:0049a23": "故不離方。又欲言有都無相無名。欲言無都脩備應",
    "X54n0866_001:0049a24": "萬形。故云非有為非無為也。注云。佛者何也。蓋窮理",
    "X54n0866_001:0049b01": "盡性大覺之秤也。至道靈玄。妙絕常壞。心不可以智",
    "X54n0866_001:0049b02": "知。形不可以象得。非無而不可為有。即是妙無。同萬",
    "X54n0866_001:0049b03": "物之為而居不為之城。處言數之內止無言之鄉。非",
    "X54n0866_001:0049b04": "有而不可為無。即是妙有。寂漠靈曠物莫能得。不知",
    "X54n0866_001:0049b05": "所以名。環謂之覺。以此觀者乃名見佛。以他觀者非",
    "X54n0866_001:0049b06": "見佛以也。",
    "X54n0866_001:0049b07": "第二義。明真應相。即有三科。一明感應。二其物下明",
    "X54n0866_001:0049b08": "真應相即。三其治下忘懷用也。明感應有三段。初就",
    "X54n0866_001:0049b09": "法譬明應體。次出感應用。後以譬釋也。佛靈空者。空",
    "X54n0866_001:0049b10": "無等遍在諸物。佛亦如此。如虗空無異也。誰云虗空",
    "X54n0866_001:0049b11": "有去來而云無去無來者。約物而言。何者。法從空出",
    "X54n0866_001:0049b12": "還歸於空。法雖出入空無異前也。應緣而現無有方",
    "X54n0866_001:0049b13": "所者。合譬也。應雖去來。體無異前。此是應之體用也。",
    "X54n0866_001:0049b14": "次段。然即下。明感應用。寂者照。漠者靜。安虗者虗心。",
    "X54n0866_001:0049b15": "無者無形也。導而弗先者。釋無競義。必教雖八萬而",
    "X54n0866_001:0049b16": "不導先者。感而後應者。釋無執義。形雖八殊隨感而",
    "X54n0866_001:0049b17": "應也。後段譬猶下。喻其應用。上以虗空喻體。今須嚮",
    "X54n0866_001:0049b18": "鏡譬其應用。來無所出。去無所至。恍焉若存。忽焉若",
    "X54n0866_001:0049b19": "亡。斯即無聲何有嚮。無形何有緣。莊子云。大人之教。",
    "X54n0866_001:0049b20": "若形之於影。聲之於嚮。有問而應之。盡其懷為天下",
    "X54n0866_001:0049b21": "配。家乎無嚮。行乎無方。聖人用心如鏡之。影動而體",
    "X54n0866_001:0049b22": "寂。影隱而形彰。故云出幽入[穴/俱]。反化無常。莊子云。聖",
    "X54n0866_001:0049b23": "人之生也天行。其死也物化。靜而與陰同德。動而與",
    "X54n0866_001:0049b24": "陽。彼不為福先。不為福始。感而後應。迫而後動。不得",
    "X54n0866_001:0049c01": "得而後起。去智與知。順天下之理者也。",
    "X54n0866_001:0049c02": "第二科明真應相。即有三段。初明應迹。次明法身。後",
    "X54n0866_001:0049c03": "明相即也。言其物者。以丈六為物也。何者。凡言物者。",
    "X54n0866_001:0049c04": "自我之外者云物也。丈六亦是法身之外。故是物矣。",
    "X54n0866_001:0049c05": "因應而作者。丈六因應而起也。生名有餘。滅名無餘。",
    "X54n0866_001:0049c06": "正明應迹也。次然即下。明法身義。有餘無餘本起法",
    "X54n0866_001:0049c07": "身。既無名相有何不名。所謂中道法身是也。後是以",
    "X54n0866_001:0049c08": "下真應相即。有二雙八句。是以者。名非上之調也。居",
    "X54n0866_001:0049c09": "方等四句以應即真也。源夫下四句以真即應初二",
    "X54n0866_001:0049c10": "句舉非也。果以下二句以真即應也。",
    "X54n0866_001:0049c11": "第三科。明忘懷用。有三段。初明忘懷用。次證菩提深",
    "X54n0866_001:0049c12": "廣。後結涅槃出有無外也。忘懷中有三雙六句。初二",
    "X54n0866_001:0049c13": "句章門。次兩句釋施行也。教也。與也。後兩句歸功。為",
    "X54n0866_001:0049c14": "莫之大乃反於小成者。大教廢。小教作。能大故能小。",
    "X54n0866_001:0049c15": "小成者。如儒墨形名之徒也。夫大道隱而小道成。故",
    "X54n0866_001:0049c16": "曰小成也。施莫之廣歸於無名之者。無為之道為通",
    "X54n0866_001:0049c17": "生萬物而不持。顯其功也。次經曰下。以忘懷故菩提",
    "X54n0866_001:0049c18": "深廣。初句標絕。次高廣相對。次淵深相對。後大小相",
    "X54n0866_001:0049c19": "容也。故謂之道者。後然即下。結涅槃出有無外也。舊",
    "X54n0866_001:0049c20": "解感應三家不同。第一。光宅云。法身理絕言外。德超",
    "X54n0866_001:0049c21": "數表。故易云。寂不動感而遂通。遂通之用本由慈悲。",
    "X54n0866_001:0049c22": "故迦葉攝論云。法本自無。唯心緣起。若論法空不言",
    "X54n0866_001:0049c23": "其真。但就心神名真如理。設論萬法無相。還以心真",
    "X54n0866_001:0049c24": "如為體。又無始來心識異。無情等生便解性。此心解",
    "X54n0866_001:0050a01": "性無當解義。善惡等別但由客塵。八識不同而心解",
    "X54n0866_001:0050a02": "性不轉。如水界清濁不同而水性不改。亦如真金作",
    "X54n0866_001:0050a03": "釧作環而金性不改也。此解性與八識為一為異。答。",
    "X54n0866_001:0050a04": "體無異故。一句八識。是義為波若所治。解性不為波",
    "X54n0866_001:0050a05": "若所治。故猶如鵞唼乳。是以所修萬行薰此解性。此",
    "X54n0866_001:0050a06": "解性無盡。至佛果時為應身功德。亦智惠所依止處。",
    "X54n0866_001:0050a07": "以真如為其體也。又所修萬行與真如[穴/俱]會。故七卷",
    "X54n0866_001:0050a08": "經云。如如如如智。一云。解性即真如理也。請問開善",
    "X54n0866_001:0050a09": "義。真諦是頑法。有心是解知。知無知相與[穴/俱]合者。如",
    "X54n0866_001:0050a10": "黑木白木[穴/俱]附無際。終無合義。又問攝論義。就心神",
    "X54n0866_001:0050a11": "論真如。亦就心神言波若者。斯皆俱辨心神之道。而",
    "X54n0866_001:0050a12": "言真如為境。是所[穴/俱]。波若若為知。是能[穴/俱]。此一心體",
    "X54n0866_001:0050a13": "有能所者。此亦難解。又若修成果不為法身者。三性",
    "X54n0866_001:0050a14": "舉體不應為三無性也。今謂兩釋猶有能所。即有所",
    "X54n0866_001:0050a15": "得。[穴/俱]義未窮。故有所得有二種。一以智得。境有所得。",
    "X54n0866_001:0050a16": "二以名得實。名法相當。是有所得也。[穴/俱]者泯然。能所",
    "X54n0866_001:0050a17": "無間。故云[穴/俱]也。支道琳法師以泯為[穴/俱]。叡師亦以泯",
    "X54n0866_001:0050a18": "然為[穴/俱]也。今意亦然。以[穴/俱]為[穴/俱]。心泯成中。智泯無相。",
    "X54n0866_001:0050a19": "若對上兩釋者。心變為理。智轉為境。境空心寂。大道",
    "X54n0866_001:0050a20": "無二。如此有何境而可會。有何智而能[穴/俱]。能所泯寂。",
    "X54n0866_001:0050a21": "得而無得。名無所得。即是大[穴/俱]矣。故大論云。實相波",
    "X54n0866_001:0050a22": "若者。若實證真智。理智相泯。理與智合。融同無三相。",
    "X54n0866_001:0050a23": "無相何有境智之殊因果之別也。若不變為理。如境",
    "X54n0866_001:0050a24": "而解。猶有能所。墮有所得義也。心轉為理而云佛性",
    "X54n0866_001:0050b01": "涅槃者。就詮為論耳。何者。昔是凡夫。於今成悟乃名",
    "X54n0866_001:0050b02": "為佛。而此中果非迷非悟。悟無相名中道果。如論云。",
    "X54n0866_001:0050b03": "非愚非智名體波若。若爾。非真非俗之中。非迷非悟",
    "X54n0866_001:0050b04": "正果。云何異耶。解者云。兩中是一。就詮為異。何無迷",
    "X54n0866_001:0050b05": "悟。就心不論外法。故此外法約真俗以論中。而此心",
    "X54n0866_001:0050b06": "法亦就真俗。何異木石而是心法。昔迷今悟。故此心",
    "X54n0866_001:0050b07": "法約迷悟以弁中。迷時為因名正性。悟時為果名正",
    "X54n0866_001:0050b08": "果。此中道果即是體[穴/俱]。何就心神論其[穴/俱]義。故有能",
    "X54n0866_001:0050b09": "所。今有所得即是用[穴/俱]也。文有三段。初就體冥明不",
    "X54n0866_001:0050b10": "出不在。次而即下。諸佛經云。如是大慈悲。今為何可",
    "X54n0866_001:0050b11": "在。又法花云。世尊大恩。憐愍教化。利益我等。憐愍則",
    "X54n0866_001:0050b12": "悲。利益即慈。而善惡兩用。感此慈悲二德。善有增隨。",
    "X54n0866_001:0050b13": "隨便感慈。惡有感義。超即致悲。凡作善惡常感慈悲。",
    "X54n0866_001:0050b14": "而必藉外緣見色聞聲。故以常感為始見聞為終。始",
    "X54n0866_001:0050b15": "者曩劫。善惡久相關感。終者時熟。今晨興今時即應。",
    "X54n0866_001:0050b16": "然而過去善惡正為感體。而念生佛現者。此語其終",
    "X54n0866_001:0050b17": "不談其始。若論感應義有二途。並有虗實。感有二實。",
    "X54n0866_001:0050b18": "一開實本。二得實益。應有二實。一以實為本。二實能",
    "X54n0866_001:0050b19": "利益。應有一虗。實無法起亦無形聲而使物見聞。故",
    "X54n0866_001:0050b20": "名為虗。感有一虗。謬計形聲語言是實。心非實解。故",
    "X54n0866_001:0050b21": "目為虗也。第二莊嚴云。聖人降應為生善法。眾生作",
    "X54n0866_001:0050b22": "善苻於聖心。汎爾通論感通三世。實求實義正取二",
    "X54n0866_001:0050b23": "世。宿善業起現在時。有能感力。今雖過去而感力不",
    "X54n0866_001:0050b24": "亡。如習因生習果。雖有二世而以現在正為感體。招",
    "X54n0866_001:0050c01": "應亦爾。若就三點論其應用。以智照幾諸異迹。今取",
    "X54n0866_001:0050c02": "應用正是智能。於四德中正是我用。八自在我是般",
    "X54n0866_001:0050c03": "若用故也。照幾降迹非體真之智也。若論法起可作",
    "X54n0866_001:0050c04": "兩釋。聖人智力自在無方。實自無法。今見有法。如純",
    "X54n0866_001:0050c05": "陀品。如金翅鳥及見己影。影是有法。為法身所見。故",
    "X54n0866_001:0050c06": "知實有舍利法起也。第三開善義云。[穴/俱]相感召為感。",
    "X54n0866_001:0050c07": "[槤車+(乞乙+小)]機不差秤之為應。若括囊為談。即三世善都有感",
    "X54n0866_001:0050c08": "義。窮尋其旨唯未來善。何者。過去現在善體已生。因",
    "X54n0866_001:0050c09": "力既足。何假聖應。正是未來而假緣。乃至故聖為緣",
    "X54n0866_001:0050c10": "發生此善。竅論感體唯未來善。故易云。幾者動之微。",
    "X54n0866_001:0050c11": "吉之先現者也。若論應用。法身無色而現色身。故知",
    "X54n0866_001:0050c12": "應現是法身迹也。法身有顯丈六用也。故不同虗義。",
    "X54n0866_001:0050c13": "而無別法起。以不同影起也。今即不然。注云。心生於",
    "X54n0866_001:0050c14": "有心。像出於有形。今論感應。善二途感。一者有所得",
    "X54n0866_001:0050c15": "心善。感丈六身。名為傍感。二者正感。以中道心感中",
    "X54n0866_001:0050c16": "道法身。名為正感也。而就傍感。義有多途。以過去善",
    "X54n0866_001:0050c17": "為幾。故法花云。我等宿福慶。今得值世尊。亦以現在",
    "X54n0866_001:0050c18": "善為幾。故勝鬘云。即生此念時。佛於空中現。又以未",
    "X54n0866_001:0050c19": "來善有已感義。故云。今雖無益。作後世因。亦惡有感",
    "X54n0866_001:0050c20": "義。故云。以病增故。求覓良醫。以三世善通感。故經云。",
    "X54n0866_001:0050c21": "我久安立。汝先世已開覺。今復極受。汝本來生亦然。",
    "X54n0866_001:0050c22": "而今義宗丈六無當。即是法身。而云感法身名為正",
    "X54n0866_001:0050c23": "感者。例如一柱以對心偏。名為偏柱。對中道心。名中",
    "X54n0866_001:0050c24": "道柱。若於應體以無當為體。而對偏心現丈六身。即",
    "X54n0866_001:0051a01": "是偏對。應中道心。應無當身。即是正應。若謂其位。六",
    "X54n0866_001:0051a02": "地以還有無俱偏。七地已上有無不偏也。生法師云。",
    "X54n0866_001:0051a03": "感應有緣。或同生苦處共於悲愍。或因愛欲共於結",
    "X54n0866_001:0051a04": "縛。或因善法還於開道。故有心而應也。埵法師盛說",
    "X54n0866_001:0051a05": "無緣。引盧舍那為證。一切諸佛身。同一盧舍那。但於",
    "X54n0866_001:0051a06": "迹中異。故彼此不同耳。今即兩取。若有所得心即有",
    "X54n0866_001:0051a07": "緣感。以無所得心即無緣感。故無心而應。如銅山崩",
    "X54n0866_001:0051a08": "鍾鈴應。今義例上可知。真應相即。解者不同。攝論云。",
    "X54n0866_001:0051a09": "化佛但是色聲。無論其智。既法與智相即為一也。若",
    "X54n0866_001:0051a10": "開善義。解丈六是法身用。異於二家。故體用相即為",
    "X54n0866_001:0051a11": "一也。今即不爾。丈六無當即是法身。如注云。夫聖人",
    "X54n0866_001:0051a12": "空洞無像。應物故形。形無當體。況長短之有恒。群生",
    "X54n0866_001:0051a13": "萬形果報不同。是以應之不同耳。取其長短是眾生",
    "X54n0866_001:0051a14": "之心。本其無當即法身之真。豈曰體用異處真應兩",
    "X54n0866_001:0051a15": "行。然後辨其丈六即真者哉。斯即於見未曾所見。未",
    "X54n0866_001:0051a16": "曾有無相為法身。符同為應身。故云心生於有心。像",
    "X54n0866_001:0051a17": "出於有形。心非我生。故日用不懃。像非我出。故金流",
    "X54n0866_001:0051a18": "不然也。此中即開二義。一本迹義。二隨內外義。本迹",
    "X54n0866_001:0051a19": "者。非本無以垂迹。非迹無以顯本。本迹雖殊。無朕一",
    "X54n0866_001:0051a20": "也。內外者。就感應各明四句感四者。一理外感理內。",
    "X54n0866_001:0051a21": "二理內感理外。如十地大士見丈六法身也。三理內",
    "X54n0866_001:0051a22": "感理內。四理外感理外也。應中四句反取即是耳。斯",
    "X54n0866_001:0051a23": "即四句無當感應體也。",
    "X54n0866_001:0051a24": "第三義別答兩難。有三科。一難家所執是或者情。二",
    "X54n0866_001:0051b01": "意謂下別答兩難。三覿者下非其難意也。言惑情者。",
    "X54n0866_001:0051b02": "覩反謂有。見感謂無。只是惑情。未足擬其玄道也。",
    "X54n0866_001:0051b03": "第二科。意謂下別答。有二段。一有無相即。答無餘難。",
    "X54n0866_001:0051b04": "二經曰法身下。約法身般若真應相即。答有餘難也。",
    "X54n0866_001:0051b05": "若以義論皆得通。若但下別結。故云別示。答無餘難",
    "X54n0866_001:0051b06": "有四階。一有無雖異旨趣無二。二何即下。引佛與經",
    "X54n0866_001:0051b07": "釋上無有。三亡不為無下。釋上經意相即表理。四子",
    "X54n0866_001:0051b08": "乃下。釋答無餘難也。寂泊無兆者。所泊之處寂然無",
    "X54n0866_001:0051b09": "朕也。隱顯同源者。非本無以垂迹。非迹無以顯本。本",
    "X54n0866_001:0051b10": "迹雖殊。不思議一。即是同源也。存不為有亡不為無",
    "X54n0866_001:0051b11": "者。釋上生下。同源故顯而不有。隱而不無也。二何即",
    "X54n0866_001:0051b12": "下。引佛與經釋上有無即有無相即義。初引佛言證",
    "X54n0866_001:0051b13": "存不為有。以有即無也。從經曰下。引兩經證亡不為",
    "X54n0866_001:0051b14": "無。以無即有也。三亡不為無雖無而有下。兩雙四句。",
    "X54n0866_001:0051b15": "一結釋上經意相即表理。此句牒上句云。以無即有",
    "X54n0866_001:0051b16": "也。存不為有雖有而無。此句牒上佛言。以有即無。此",
    "X54n0866_001:0051b17": "一雙兩句釋相即也。雖無而有所謂非有下。一雙兩",
    "X54n0866_001:0051b18": "句。以有無表非有非無。然即下。所表非有非無之理。",
    "X54n0866_001:0051b19": "今所云無餘涅槃也。四子乃下。結答無餘。如文也。",
    "X54n0866_001:0051b20": "二答有餘難。有四階。一就法身波若明應之體相。二",
    "X54n0866_001:0051b21": "萬幾頓赴下。明法身波若忘懷用。三然即下。就法身",
    "X54n0866_001:0051b22": "波若明丈六即真。四所以下。結答有餘難也。上總答",
    "X54n0866_001:0051b23": "以虗空譬辨應之體。今以二點明應之相。法身無像",
    "X54n0866_001:0051b24": "應物以形者。注云。法身者虗空身也。無生而無不生。",
    "X54n0866_001:0051c01": "無形而無不形。即無當法身。隨其心水淨穢不同而",
    "X54n0866_001:0051c02": "法身無當。如水現月應物以形也。波若無知對緣而",
    "X54n0866_001:0051c03": "照者。注云。無相真惠。無知而無不知。無為而無不為。",
    "X54n0866_001:0051c04": "即無知般若隨其境界照境不同。而波若無知。如鏡",
    "X54n0866_001:0051c05": "現色對緣而照也。大品云。以空無偏。故神通周遍。此",
    "X54n0866_001:0051c06": "就二點以明其本也。二萬幾頓赴下。明忘懷用。至不",
    "X54n0866_001:0051c07": "干其慮。釋波若用。神慮即是波若知也。動若行雲止",
    "X54n0866_001:0051c08": "猶谷神者。釋法身用。至人無心玄被。唯感之從。若不",
    "X54n0866_001:0051c09": "係之雲。隨風之東西。故動若行雲也。止若谷神者。谷",
    "X54n0866_001:0051c10": "神。中央之無也。老子曰。無形無影。無逆無造。處處早",
    "X54n0866_001:0051c11": "不動。守靜不衰。而不見其形。故云止若谷神者也。豈",
    "X54n0866_001:0051c12": "有下。就雲谷結明無心心。情異者。莊子注云。是非為",
    "X54n0866_001:0051c13": "情。無是無非。情將無寄乎。法師云。心緣法生。有用有",
    "X54n0866_001:0051c14": "實。情附心起。有用無實。非虗情無以忘計。無心家即",
    "X54n0866_001:0051c15": "情無不附。此二相資。輪轉三有無極者也。既無心於",
    "X54n0866_001:0051c16": "動靜者。舉心無相。釋遣像形也。去來不以像下兩句。",
    "X54n0866_001:0051c17": "明法身般若忘懷故不違諸相。即是無相不違相也。",
    "X54n0866_001:0051c18": "三然即下。就法身波若明丈六即真。有三雙六句。初",
    "X54n0866_001:0051c19": "兩句立章門。心生於有心者。於堯即治天下。百姓皆",
    "X54n0866_001:0051c20": "託我有也。次明形非我出。故金流不燋。下兩句別釋",
    "X54n0866_001:0051c21": "也。此句法身即丈六。何者。至人推理任在。故世不然。",
    "X54n0866_001:0051c22": "為悉既在天而天。即在火為火。火豈能燒乎。心非我",
    "X54n0866_001:0051c23": "生故日用不懃者。波若即丈六。何者。聖人無心。以萬",
    "X54n0866_001:0051c24": "物心為心。故幾現不同。我體善生不勞我用。現非我",
    "X54n0866_001:0052a01": "現。用非我用。我無勞矣。故日用不懃也。云云自彼於",
    "X54n0866_001:0052a02": "我何有者。感應雙結。何者。感雖云云。三千不同。論其",
    "X54n0866_001:0052a03": "應照。無異寂然之地。四所以下。結答有餘難。智周結",
    "X54n0866_001:0052a04": "般若。形死結法身也。八極者。一東北倉明。二東方開",
    "X54n0866_001:0052a05": "明。三東南陽明。四南方暑明。五西南自門。六西方閶",
    "X54n0866_001:0052a06": "闔。七西北幽都。八北方寒門。是論八極也。益不可盈",
    "X54n0866_001:0052a07": "者。注而不滿。論境生而智不增也。損不可虧者。酌而",
    "X54n0866_001:0052a08": "不竭。論境智而不智。釋智周義。莊子云。益之而不加",
    "X54n0866_001:0052a09": "益也。損之而不加損。聖人之所保之也。寧可下。釋法",
    "X54n0866_001:0052a10": "身形無義也。癘。伇病。八方并天為九。云中逵。如云我",
    "X54n0866_001:0052a11": "今背病也。天冠。寺名也。",
    "X54n0866_001:0052a12": "第二科而覿者下。非其難意。覿秉執規矩而擬大方",
    "X54n0866_001:0052a13": "者。以無規有規擬儀至人也。拔玄根於虗壞者。遠法",
    "X54n0866_001:0052a14": "師云。世號知沈根可移之於沖根也。",
    "X54n0866_001:0052a15": "○折徵出第二",
    "X54n0866_001:0052a16": "爾雅曰。賢士隱山。王徵猶驗也。明也者。徵之令出也。",
    "X54n0866_001:0052a17": "又一成者之也。今所明涅槃。出有無外。徵召有無之",
    "X54n0866_001:0052a18": "內也。開宗中云。涅槃獨申有無之表。今難此意。文有",
    "X54n0866_001:0052a19": "二義。一明有無二法攝一切法磬無不盡。何處有有",
    "X54n0866_001:0052a20": "無之。若有妙道字。二而論下。正設難也。夫渾源判創",
    "X54n0866_001:0052a21": "萬有參分者。渾。下昆反。水原流渾周一貌也。據說而",
    "X54n0866_001:0052a22": "言有大易大初大始太素者。未見氣也。總氣形質三",
    "X54n0866_001:0052a23": "而名混淪。混淪者。萬物渾原而未相離也。視之不見",
    "X54n0866_001:0052a24": "聽之不聞修之不得也。易曰。有易大[示*通]是其二儀。太",
    "X54n0866_001:0052b01": "極亦云太一。亦云無一。一即太極。二而二儀。如無秤",
    "X54n0866_001:0052b02": "取其有之所極謂之太極也。清者上為天。濁者疑為",
    "X54n0866_001:0052b03": "地。流為江海。結為岳。受天地清氣為天。欲云創判也。",
    "X54n0866_001:0052b04": "參分者。隨參也。亦三也。三文世既立。萬有參分。此言",
    "X54n0866_001:0052b05": "無者只是偏無。極似麤淚而難宗降於主。其宜然矣。",
    "X54n0866_001:0052b06": "化母所育者。言道所出物即非有也。幽即鬼道。顯即",
    "X54n0866_001:0052b07": "人事。恢。大也。詭。居為反。詐一青。謫。古穴反。小也。恠。古",
    "X54n0866_001:0052b08": "懷反。異也。正是連字成訓也。凡物事太者可恠曰恢",
    "X54n0866_001:0052b09": "詭。小者可恠曰謫恠者之矣也。經曰下。引證涅槃為",
    "X54n0866_001:0052b10": "數滅無為。",
    "X54n0866_001:0052b11": "第二義。正設難。有三段。初領上語。次請窮下。正作有",
    "X54n0866_001:0052b12": "無兩關。後總而下。結也。總而括者。上云有無二法攝",
    "X54n0866_001:0052b13": "一切法故。總括諸法莫出有無也。即而究之者。結雖",
    "X54n0866_001:0052b14": "妙非無等也。而曰下。雙唱六解。",
    "X54n0866_001:0052b15": "○演超境第二",
    "X54n0866_001:0052b16": "問家道理不過有無。今明出有無外。故云超境也。此",
    "X54n0866_001:0052b17": "義明佛果二諦攝不攝。略出四解。第一。光宅云。相成",
    "X54n0866_001:0052b18": "招果。不即空不異空。故即體虗。假真解感果。體不即",
    "X54n0866_001:0052b19": "空。不即空故實而非假。但妙有真常。非二諦攝。至如",
    "X54n0866_001:0052b20": "三無為。龜毛兔角等。此非俗有。何即空。第二。莊嚴云。",
    "X54n0866_001:0052b21": "名相假有。此四義中得云佛果。名相有而不之假。故",
    "X54n0866_001:0052b22": "非二諦。第三。開善云。佛果是相續假。是相待假。既云",
    "X54n0866_001:0052b23": "二假。非俗如何。但有麤妙耳。第四。埵法師云。妙絕於",
    "X54n0866_001:0052b24": "有無之域。玄越於名數之表。故佛非二諦。今明二諦。",
    "X54n0866_001:0052c01": "自有四階。然二諦之名非至極之體。但弁法相非有",
    "X54n0866_001:0052c02": "非無。故先破執然後顯示中道。故借名顯相以表之。",
    "X54n0866_001:0052c03": "四階者。一有無二諦。二因緣二諦。三生死涅槃相對",
    "X54n0866_001:0052c04": "二諦。四佛果二諦也。有無二諦者。亦名偏有偏無對",
    "X54n0866_001:0052c05": "凡性心所謂二諦。何者。假名眾生有名用體。名為俗",
    "X54n0866_001:0052c06": "諦。名用體空。名為真諦。因緣二諦者。對於聖心所明",
    "X54n0866_001:0052c07": "二諦。因緣和合假名眾生。萬法相假名為俗諦。因緣",
    "X54n0866_001:0052c08": "無處本自不生。名為真諦。相待二諦者。生死有無名",
    "X54n0866_001:0052c09": "為俗諦。佛果涅槃名真諦。何者。俗是俗情。凡是有無。",
    "X54n0866_001:0052c10": "萬法堦是倒情也所作。故名俗諦。佛果涅槃永絕有",
    "X54n0866_001:0052c11": "無。超出生死。今對生死為俗。涅槃名真諦也。就佛果",
    "X54n0866_001:0052c12": "明二諦者。廣修萬行得佛菩提。行因得果是因緣果。",
    "X54n0866_001:0052c13": "名為俗諦。佛果萬德一圓。一相無相。因果相絕。名第",
    "X54n0866_001:0052c14": "一義諦。凡言因緣即有四種。一和合因緣。二相續因",
    "X54n0866_001:0052c15": "緣。三相待因緣。四境智因緣。是故從此因緣生法皆",
    "X54n0866_001:0052c16": "名世諦。因緣無當即無所得第一義諦。故此佛果二",
    "X54n0866_001:0052c17": "諦所攝。中論偈云。因緣所生法。我說即是無。亦為是",
    "X54n0866_001:0052c18": "假名。亦是中道義。此四種二諦配四論者。第三第四",
    "X54n0866_001:0052c19": "二即涅槃無知所申之理。第一第二兩階二諦即不",
    "X54n0866_001:0052c20": "遷．不真所明理也。文有三義。一述難。二何即下。釋難",
    "X54n0866_001:0052c21": "家有無義。三論稱下。申宗。初述難者。有無之數法無",
    "X54n0866_001:0052c22": "不該者。如難家云。經曰下。證俗諦有無也。",
    "X54n0866_001:0052c23": "第二義。何即下。述釋有有無。有無所以稱有者。即釋",
    "X54n0866_001:0052c24": "有者有於無句也。無有所以稱無者。即釋無者無於",
    "X54n0866_001:0053a01": "有句也。然即下。重釋有無假。其猶高下相傾。未足擬",
    "X54n0866_001:0053a02": "其幽玄涅槃。故成論破云。如虎吟子。若急即傷。若緩",
    "X54n0866_001:0053a03": "即失。過猶不知。二俱有過。若定說無是為過。若定說",
    "X54n0866_001:0053a04": "有是咎不知。故經云應捨二邊也。",
    "X54n0866_001:0053a05": "第三義。論秤下。第三真諦更申上宗出有無意。此忘",
    "X54n0866_001:0053a06": "言絕域。豈有一有而可稱乎。故舊云。肇師義唯真無",
    "X54n0866_001:0053a07": "俗。正謂此矣。第四階佛果二諦。即涅槃．無知兩論釋",
    "X54n0866_001:0053a08": "其義也。經曰下。釋所引三無為也。數緣無為。明其非",
    "X54n0866_001:0053a09": "有非無。故即無相無為也。",
    "X54n0866_001:0053a10": "○折幾玄第三",
    "X54n0866_001:0053a11": "支道琳師物有玄幾論云。物有幾玄於未兆。易云。玄",
    "X54n0866_001:0053a12": "幾者。物動之微。吉之先出也。注解背無向有有而未",
    "X54n0866_001:0053a13": "見。又幾謂幾開。制動之王者之也。若論內義。是可生",
    "X54n0866_001:0053a14": "理。言幾玄者。是[穴/俱]嘿無所有而有可生理者。為當以",
    "X54n0866_001:0053a15": "有無得。為當離有無得。文有二義。第一義。蹈即離兩",
    "X54n0866_001:0053a16": "關。難其得義。第二義。然後下。牒論所明理。以聖不虗",
    "X54n0866_001:0053a17": "反。仍請聞妙旨也。云不出有無不在有無者。超境可",
    "X54n0866_001:0053a18": "云借出以云即不在義。又云豈曰有無外而可秤哉",
    "X54n0866_001:0053a19": "者。即不出義。",
    "X54n0866_001:0053a20": "○演妙存第四",
    "X54n0866_001:0053a21": "涅槃之道不在有無而不出有無。然即[穴/俱]真妙道存",
    "X54n0866_001:0053a22": "乎即真。故曰妙存也。文有二義。一正難。遣其聞義。二",
    "X54n0866_001:0053a23": "淨名下。正說[穴/俱]義也。正中有三段。初遣名相。理即可",
    "X54n0866_001:0053a24": "說。次經曰下。引經證理無相。遣其聞義。後雖然下。心",
    "X54n0866_001:0053b01": "戒聽。無心而受無聽而聽者。書云。大士受道以神。中",
    "X54n0866_001:0053b02": "士受道以心。下士受道以耳之。以神聽者通無生。以",
    "X54n0866_001:0053b03": "心聽者知內情。以耳聽者聞外聲也。注云。無說豈曰",
    "X54n0866_001:0053b04": "不言。謂能無其所說也。無聞豈曰無聽。謂能無所聞",
    "X54n0866_001:0053b05": "也。無其所說。故終日說而未甞說。無其所聞。故終日",
    "X54n0866_001:0053b06": "聞而未甞聞也。吾當以下述言許答也。",
    "X54n0866_001:0053b07": "第二正說[穴/俱]義。有二科。一依經立宗。二然即下。正弁",
    "X54n0866_001:0053b08": "[穴/俱]義也。立宗者。淨名曰。不離煩惱而得涅槃。就煩惱",
    "X54n0866_001:0053b09": "法明不出不在。注釋煩惱真性即是涅槃。惠力強者",
    "X54n0866_001:0053b10": "觀煩惱性即入涅槃。不待斷而入也。又不出魔界而",
    "X54n0866_001:0053b11": "入佛界。就邪法立不出不在。注釋佛性魔性本不殊。",
    "X54n0866_001:0053b12": "為捨邪而正乎。此即明理不殊。故是不出不在義也。",
    "X54n0866_001:0053b13": "第二科然即下。正弁[穴/俱]義。招提判經文唯說同無生。",
    "X54n0866_001:0053b14": "如實際無正明文廣說[穴/俱]義。若如惠仰經說。亦非[穴/俱]",
    "X54n0866_001:0053b15": "非不[穴/俱]。此止有言也。今先出異解。開善云。心法本無。",
    "X54n0866_001:0053b16": "今乃始有。此心研修。[穴/俱]彼萬物之真諦。心是有法。境",
    "X54n0866_001:0053b17": "是真諦。心[穴/俱]真諦境。境無境相。智無智相。境智無二",
    "X54n0866_001:0053b18": "即[穴/俱]真無相。而云唯智是照。境即[穴/俱]會也。約用冥明",
    "X54n0866_001:0053b19": "不出不在。後然即下。遣能所泯境智也。然即玄道在",
    "X54n0866_001:0053b20": "乎妙悟者。初就體冥。此中有兩種四句。結二句并十",
    "X54n0866_001:0053b21": "句也。初四句弁[穴/俱]齊即義。言玄道者。即迷弁中。以其",
    "X54n0866_001:0053b22": "未顯謂之玄道。解悟此理妙於迷昧。故云妙悟。迷時",
    "X54n0866_001:0053b23": "中道於今即顯。迷中在解。謂之為存。一句也。妙悟在",
    "X54n0866_001:0053b24": "於即真者。妙悟之智體自成真。非別有真。以智即真",
    "X54n0866_001:0053c01": "也。今謂即義有二。一兩物相即。二舉體成真為即也。",
    "X54n0866_001:0053c02": "如開善義。善心[穴/俱]境。不即成真者反難開善二諦相",
    "X54n0866_001:0053c03": "即義。俗亦不應舉體成真。若俗舉體成真者。今亦心",
    "X54n0866_001:0053c04": "法反成中境。此復何妙。若猶不許。即非大道。無二句",
    "X54n0866_001:0053c05": "也。即真即有無齊觀者。體即成真。真即中道。中道即",
    "X54n0866_001:0053c06": "有無齊觀。觀者異於萬法中道。故云觀。三句也。齊觀",
    "X54n0866_001:0053c07": "即彼己莫二者。上云齊觀即如。有智惠能齊前境。故",
    "X54n0866_001:0053c08": "釋之。彼即境也。己即智也。理無有無之相。觀無彼己",
    "X54n0866_001:0053c09": "之解。故注云。觀生於緣。離緣故無觀。可謂[穴/俱]中觀。亦",
    "X54n0866_001:0053c10": "名平等觀。亦名第一義觀。亦名中道觀。亦名即體觀。",
    "X54n0866_001:0053c11": "四句也。所以下四句。證成前義。天地與我同根者。無",
    "X54n0866_001:0053c12": "二中道為根。萬物與我一體者。以是非為一體。此二",
    "X54n0866_001:0053c13": "句也。故注云。第一道理無不極乎。若虗空無昇降之",
    "X54n0866_001:0053c14": "殊也。同即非復有無者。同亦二義。一兩物不異為同。",
    "X54n0866_001:0053c15": "二舉體反成為同。如十迕金融成一圓。既同此理。體",
    "X54n0866_001:0053c16": "非有無。三句也。異即乖於會通者。若我與理異。乖於",
    "X54n0866_001:0053c17": "中道會通之義。四句也。所以下兩句。就體[穴/俱]結不出",
    "X54n0866_001:0053c18": "不在以答問也。同非有無即不在矣。異乖會通即不",
    "X54n0866_001:0053c19": "出矣。次段就用[穴/俱]弁不出不在。二諦為用[穴/俱]。此二諦",
    "X54n0866_001:0053c20": "即是用[穴/俱]。如兩物相即為即。若就用[穴/俱]論相即義。亦",
    "X54n0866_001:0053c21": "不當四句。一亦不即。異亦不即。即亦不即。離亦不即",
    "X54n0866_001:0053c22": "也。就此有四階。一總標[穴/俱]會。夫至人虗心[穴/俱]照理無",
    "X54n0866_001:0053c23": "不統者也。二從懷六合至其神豈虗明。照俗[穴/俱]有即",
    "X54n0866_001:0053c24": "異物[穴/俱]也。天地四方為六合。聖照無盡。謂言有餘照",
    "X54n0866_001:0054a01": "俗也。方寸者心也。虗心照物智。其心常虗也。[穴/俱]有也。",
    "X54n0866_001:0054a02": "三從至能妙契自然。照真[穴/俱]空也。隱而未明謂之玄",
    "X54n0866_001:0054a03": "根。為萬物本謂之立根。為學之本謂之玄道。今即顯",
    "X54n0866_001:0054a04": "出謂之拔也。物雖群動而照即空。謂之靜心照真也。",
    "X54n0866_001:0054a05": "天地之平。道德之極。聖人所休。謂之恬惔。言不著也。",
    "X54n0866_001:0054a06": "聖人神靜為天地鑒。謂之淵嘿也。理無人作。故曰自",
    "X54n0866_001:0054a07": "然。[穴/俱]契無二。謂之妙契[穴/俱]空也。有言肇師是有所得",
    "X54n0866_001:0054a08": "義。既有淵嘿之解。有所契自然。豈非有所得乎。今謂",
    "X54n0866_001:0054a09": "不然。可二義釋。若論體[穴/俱]。久絕能所是無所得。論其",
    "X54n0866_001:0054a10": "用[穴/俱]。境智相會是有所得。有所得無所得歸于無二。",
    "X54n0866_001:0054a11": "即大無所得也。四所以下。就用[穴/俱]結不出不在以答",
    "X54n0866_001:0054a12": "問也。處有不有居無不無者。[穴/俱]俗而不為俗。契真而",
    "X54n0866_001:0054a13": "不為真也。居無不無故於無處有者。釋上非真也。居",
    "X54n0866_001:0054a14": "有不有故於有處無者。釋上非俗也。始注云。在有不",
    "X54n0866_001:0054a15": "捨無。在無不捨有。處有常修空。修空當萬化也。引一",
    "X54n0866_001:0054a16": "本證上不出不在。居無不無故能不出於有不無於",
    "X54n0866_001:0054a17": "無故者。此明居無不出有也。處有不有故能不出於",
    "X54n0866_001:0054a18": "無不有於有故者。此明居有不出無也。處於有無而",
    "X54n0866_001:0054a19": "不在有無者。此句雙結不在也。若言處於有無而不",
    "X54n0866_001:0054a20": "在有無者。即可對語不在有無而不出有無。上已明",
    "X54n0866_001:0054a21": "不出。故此句闕也。後段泯境智。今言不出不在。如有",
    "X54n0866_001:0054a22": "境智以遣境智歸于無二。正是開善冥無相義。法無",
    "X54n0866_001:0054a23": "有無之相。聖無有無之智者。境無境相。智無智相也。",
    "X54n0866_001:0054a24": "聖無有無之智無心於內者。智相絕於內也。法無有",
    "X54n0866_001:0054b01": "無之相即無數於外者。境用相絕於外也。於外無數",
    "X54n0866_001:0054b02": "於內無心者。遣內外也。此彼寂滅物我[穴/俱]一者。境智",
    "X54n0866_001:0054b03": "泯能所。一歸于無二。故注云。觀生於緣。離緣故無觀",
    "X54n0866_001:0054b04": "也。泊爾無朕乃曰涅槃者。指言有在也。理既如此。豈",
    "X54n0866_001:0054b05": "可徵在有無而可責出有無耶。",
    "X54n0866_001:0054b06": "○折難差第四",
    "X54n0866_001:0054b07": "上已明果。此下四折難三乘行。理既無二。悟不應異。",
    "X54n0866_001:0054b08": "故曰難差也。文有三義。一就理領宗。六境者。六塵也。",
    "X54n0866_001:0054b09": "窮理盡性者。窮萬物理。盡心神性。第二義。放光曰下。",
    "X54n0866_001:0054b10": "就行作兩關難。初就小乘難三乘差別。次就大乘明",
    "X54n0866_001:0054b11": "三位不同也。初獲無生者。肇師執小頓悟。七地始悟",
    "X54n0866_001:0054b12": "無生。又三乘得道有聲聞義。第三義答。涅槃一也下。",
    "X54n0866_001:0054b13": "雙結兩難。眾經殊言何以取正。",
    "X54n0866_001:0054b14": "○演弁差第五",
    "X54n0866_001:0054b15": "理雖無二。約理教悟異。故曰弁差也。文有三義。一述",
    "X54n0866_001:0054b16": "經意。二而難下答。三夫以下結答也。大道無二。而隨",
    "X54n0866_001:0054b17": "根性於一說三。然其所證無為無二也。法流漢地賢",
    "X54n0866_001:0054b18": "者不少。今言盛者。支道林．竺僧弼．竺法汰．釋道安．鳩",
    "X54n0866_001:0054b19": "摩羅什等。皆無三六說。唯竺道生執大頓悟云。無量",
    "X54n0866_001:0054b20": "三乘有因三乘。肇師．[王*垂]師等執小頓悟。非但無小行",
    "X54n0866_001:0054b21": "得道。其登地以上六地以還亦非真理。即不言有菩",
    "X54n0866_001:0054b22": "薩而無聲聞也。開善曾用此義。會稽東山寺名法花",
    "X54n0866_001:0054b23": "山寺。從此出於興皇寺講導有聲聞義。上入堂言業",
    "X54n0866_001:0054b24": "靳都亭頭。業靳者謂語事也。都亭契頭有寺名靈喜",
    "X54n0866_001:0054c01": "寺。開善曾在彼寺噵有聲聞。與學士論志。上雖不在",
    "X54n0866_001:0054c02": "彼而云知其事爾者也。明三乘同觀義。都喜賓奉法",
    "X54n0866_001:0054c03": "要云。二乘著無以捨有。大乘同志以即真。此明同觀",
    "X54n0866_001:0054c04": "義。遠法師執異觀為問。什師以同觀為答。即同觀之",
    "X54n0866_001:0054c05": "說與肇師不異也。而不遷論云。聲聞聞無常以成道。",
    "X54n0866_001:0054c06": "緣覺覺緣離以悟真者。此是從詮為言也。但樂小功",
    "X54n0866_001:0054c07": "德。厭畏生死。即為聲聞。樂獨善寂。少多濟物。即為緣",
    "X54n0866_001:0054c08": "覺。志安生死。不求自出。名為菩薩。即七地以上過於",
    "X54n0866_001:0054c09": "二乘。此不須論。今六地以下與三乘同。同爾許空智",
    "X54n0866_001:0054c10": "斷見思義盡。俱出火宅。更不受三界。出火宅義也。故",
    "X54n0866_001:0054c11": "釋論云。羅漢出三界。於淨土中聞法花經。具足佛道。",
    "X54n0866_001:0054c12": "此明羅漢生中間淨土也。於義必須中間出者。二乘",
    "X54n0866_001:0054c13": "改小學大多用其功。若上受變易。都無聲教受悟。良",
    "X54n0866_001:0054c14": "難報身親承質也。",
    "X54n0866_001:0054c15": "第二義正答難。此中但答三乘差難三位不同問。第",
    "X54n0866_001:0054c16": "八章中自當釋也。此以人三三無為非無為有三者。",
    "X54n0866_001:0054c17": "以人約法故有三無為也。放光曰下。引證及譬。文可",
    "X54n0866_001:0054c18": "解。如來結習都盡聲聞結習未盡者。什師實相論云。",
    "X54n0866_001:0054c19": "大乘中論結有二。一凡夫結使三界所繫。二諸菩薩",
    "X54n0866_001:0054c20": "聞法實相義。三界結使唯有甚深佛法愛慢無明等",
    "X54n0866_001:0054c21": "等細微之結受法身也。深著佛身不借身命也。無明",
    "X54n0866_001:0054c22": "者。於深法中不能達通也。慢者。得是深法不在無生",
    "X54n0866_001:0054c23": "忍。或起高心。我於凡夫聞殊異之法。以人不識。此言",
    "X54n0866_001:0054c24": "殘氣。是殘氣不生三界。唯受法身教化。眾生具足佛",
    "X54n0866_001:0055a01": "道也。譬釋可見也。",
    "X54n0866_001:0055a02": "第三義。夫以下結答。根性不同故昇降不一。而無為",
    "X54n0866_001:0055a03": "無二。然即教雖不一致歸寧異。",
    "X54n0866_001:0055a04": "○折責異第五",
    "X54n0866_001:0055a05": "就人法異為難。故曰責異之也。法即無為。人是能體",
    "X54n0866_001:0055a06": "無為者也。若所證無為無二。能證之人亦應無差。若",
    "X54n0866_001:0055a07": "言無為無異異自我者。即失三乘得道義也。文有三",
    "X54n0866_001:0055a08": "義。領宗定義。第二義。請問下。正作兩關。若一。不應言",
    "X54n0866_001:0055a09": "異自我耳。若異。即失冥會之道也。第三義。然即下。結。",
    "X54n0866_001:0055a10": "一亦無三者。以法即人。法既無三。人亦無三。異亦無",
    "X54n0866_001:0055a11": "三者。若人法異。即人雖有三。無為無三。然即三乘之",
    "X54n0866_001:0055a12": "人。非因無為而有差別也。",
    "X54n0866_001:0055a13": "○演會異第六",
    "X54n0866_001:0055a14": "三乘不一。而俱證無為而為一。故云會異之也。無為",
    "X54n0866_001:0055a15": "即乘。乘即無為。人法恒即而未盡無為。故有三名。文有",
    "X54n0866_001:0055a16": "三義。一引古況釋證人法不異。二譬喻下。以譬合釋。",
    "X54n0866_001:0055a17": "三。然即下。歸宗結答也。夫止此而此適彼而彼者。理",
    "X54n0866_001:0055a18": "無彼此。唯反所適也。所以同於得者得亦得之。同於",
    "X54n0866_001:0055a19": "失者失亦失之者。無為無形成濟萬物。故得其道者",
    "X54n0866_001:0055a20": "與道同體。失其道者亦同體。我適無為下。人法為即",
    "X54n0866_001:0055a21": "也。第二義。初出鳥譬。然即下。牒譬合釋可釋。第三義。",
    "X54n0866_001:0055a22": "然即下。歸宗結答。法有二種。一無為法。二乘法。乘法",
    "X54n0866_001:0055a23": "者智也。無患雖同而有高下之飛者。譬也。無為雖一",
    "X54n0866_001:0055a24": "而有深淺之賢者。合也。舉乘法有三也。無為乘也者。",
    "X54n0866_001:0055b01": "有無法相即也。乘即我也者。以乘法而即人也。此非",
    "X54n0866_001:0055b02": "我異無為者。以人即無為法也。以未成無為故者。舉",
    "X54n0866_001:0055b03": "人有三明無為不一也。",
    "X54n0866_001:0055b04": "○折詰漸第六",
    "X54n0866_001:0055b05": "詰。治也。問其罪也。責也。讓也。漸也。近也。此中難意。執",
    "X54n0866_001:0055b06": "頓悟義難三乘無為有淺深及位有上下。而頓悟者",
    "X54n0866_001:0055b07": "兩解不同。第一。竺道生法師大頓悟云。夫秤頓者。明",
    "X54n0866_001:0055b08": "理不可分。悟語照極。以不二之悟。苻不分之理。理智",
    "X54n0866_001:0055b09": "惠釋謂之頓悟。見解名悟。聞解名信。信解非真。悟發",
    "X54n0866_001:0055b10": "信謝。理數自然。如菓就自零。悟不自生。必籍信漸。用",
    "X54n0866_001:0055b11": "信偽惑。悟以斷結。悟境停照。信成萬品。故十地四果",
    "X54n0866_001:0055b12": "盖是聖人提理。今近使夫者自強不見聞。信從教生。",
    "X54n0866_001:0055b13": "設非信是。義同市虎。答曰。信實解當[穴/俱]。由說主所謬。",
    "X54n0866_001:0055b14": "聖聖相傳。信教冥符。出苦累亡。豈同市虎難。舊云。空",
    "X54n0866_001:0055b15": "若漸見。若言佛性亦漸見。若言佛性平等非漸見者。",
    "X54n0866_001:0055b16": "空亦如是。豈得漸見。故知諸佛乃能悟耳。用此義者。",
    "X54n0866_001:0055b17": "什師注云。樹王成道。小乘以卅四心成道。大乘中唯",
    "X54n0866_001:0055b18": "一念確然大悟具一切智也。第二小頓悟者。支道琳",
    "X54n0866_001:0055b19": "師云。七地始見無生。彌天釋道安師云。大乘初無漏",
    "X54n0866_001:0055b20": "惠稱摩訶波若。即是七地。遠師云。二乘未得無有。始",
    "X54n0866_001:0055b21": "於七地方能得也。[王*垂]法師云。三界諸結。七地初得無",
    "X54n0866_001:0055b22": "生。一時頓斷。為菩薩見諦也。肇法師亦同小頓悟義。",
    "X54n0866_001:0055b23": "何者。即二諦是用。無二為體。二諦是筌。不二為之中。",
    "X54n0866_001:0055b24": "而六地以還有無不並無二之理。心未全一。故未悟",
    "X54n0866_001:0055c01": "理也。若七地以上有無雙涉。始名理悟。釋論第四十",
    "X54n0866_001:0055c02": "九卷云。捨有二種。一捨結行施。二捨結得道。此以捨",
    "X54n0866_001:0055c03": "結為捨。與第二捨結作因緣。至七地乃能捨結中代",
    "X54n0866_001:0055c04": "名德。執小頓悟者執此文。又十住論第一卷末初地",
    "X54n0866_001:0055c05": "不嗔。云是菩薩結未斷故。多行善心少於瞋恨。今謂",
    "X54n0866_001:0055c06": "處文明七地方斷。此文復說初地未斷。龍樹所說正",
    "X54n0866_001:0055c07": "自始之。此中難意。二乘三界結盡即齊七地。俱應理",
    "X54n0866_001:0055c08": "悟。文有二義。第一義。舉結盡無為。無為無二。何說三",
    "X54n0866_001:0055c09": "人理無餘翳。第二義。經曰下。證智無差。又曰下。證境",
    "X54n0866_001:0055c10": "無二。既下。結難也。",
    "X54n0866_001:0055c11": "○演明漸第七",
    "X54n0866_001:0055c12": "理無階差其實然矣。責令頓盡。義不然之。文有三義。",
    "X54n0866_001:0055c13": "一引經釋譬。二舉事況理。三引證答難也。箭譬智。的",
    "X54n0866_001:0055c14": "喻境。獸況人。河合法。即境智人河合法即境法也。三",
    "X54n0866_001:0055c15": "乘濟緣起合獸河。鑒四濟無為合箭的。然其下。結不",
    "X54n0866_001:0055c16": "一也。第二義。夫群下。舉事況理。正使舍利之智富那",
    "X54n0866_001:0055c17": "之辨莫闚有崖之事。況無岸主玄之理一悟頓盡乎。",
    "X54n0866_001:0055c18": "遠師云。非夫聖近善誘。孰闚其非。夫窮神冥應。孰岸",
    "X54n0866_001:0055c19": "其極也。第三義。書不下。引證答難。為學日益者。務欲",
    "X54n0866_001:0055c20": "進學益其日也。為道日損者。欲反無為彌損有為也。",
    "X54n0866_001:0055c21": "損之至于無損者。窮損有為而無不為。夫群生封深。",
    "X54n0866_001:0055c22": "不可頓捨階級。漸遣以無遣。訖此答無為無二難也。",
    "X54n0866_001:0055c23": "經喻螢日者。即大品經習應品。日喻菩薩智。螢喻聲",
    "X54n0866_001:0055c24": "聞智。此答者無差難。",
    "X54n0866_001:0056a01": "○折幾動第七",
    "X54n0866_001:0056a02": "七地法身進修三位。心智未寂故有微動。幾者動之",
    "X54n0866_001:0056a03": "微者之也。上難差中引儒童時據大乘為難。其今未",
    "X54n0866_001:0056a04": "釋故須更難。非別起也。判法身位。三家不同。第一。攝",
    "X54n0866_001:0056a05": "論云。地前卅心見思及習都盡。初地以上斷迷理無",
    "X54n0866_001:0056a06": "明。故分證法身也。第二。梁時三大法師並云。八地為",
    "X54n0866_001:0056a07": "法身位。七地未合也。第三。什師肇師等並云。七地入",
    "X54n0866_001:0056a08": "法身位。心智寂滅。而云進修三位者。理未窮故。有進",
    "X54n0866_001:0056a09": "趣之功。若有進趣之功。動請未息。云何心智寂滅。故",
    "X54n0866_001:0056a10": "有幾動也。文有三義。一引經釋心智寂滅。二而後下。",
    "X54n0866_001:0056a11": "正難。三既以下。舉文義結難也。法身以上入無為境",
    "X54n0866_001:0056a12": "者。六住已下以未全一。在有即捨空。在空即捨有。未",
    "X54n0866_001:0056a13": "能以平等真心有無雙涉。七地以上二行俱寂。心不",
    "X54n0866_001:0056a14": "可以像得。故心智寂滅也。",
    "X54n0866_001:0056a15": "第二義。而後下。正難。既以取捨為情。心智未絕也。",
    "X54n0866_001:0056a16": "第三義。既以下。文義乖難定文乖殊致者。違經絕言",
    "X54n0866_001:0056a17": "之文。乖彼悟理之旨也。南喻闇進修三位也。謝康",
    "X54n0866_001:0056a18": "樂靈運弁宗述生師頓悟云。南為聖也。北為遇也。背",
    "X54n0866_001:0056a19": "北向南。非停北之謂。然向南可以至南。背北非是停",
    "X54n0866_001:0056a20": "北。非是停北故運可去矣。可以至南故悟可得矣。釋",
    "X54n0866_001:0056a21": "惠觀師執漸悟以會斯譬云。發出嵩洛。南形衡去山",
    "X54n0866_001:0056a22": "百里髣髴雲嶺路在嵩朝岑嚴遊踐。今發心而向南。",
    "X54n0866_001:0056a23": "九階為髣髴。十住為見岑。大舉為遊踐。若以足言之。",
    "X54n0866_001:0056a24": "向南而未至。以眼言之。即有見而未明。但弁宗者得",
    "X54n0866_001:0056b01": "其足以為五度度。況漸悟者取其眼以為波若之向",
    "X54n0866_001:0056b02": "南之行。而所取之義殊。猶不龜之能而所用之功異",
    "X54n0866_001:0056b03": "之也。",
    "X54n0866_001:0056b04": "○演動寂第八",
    "X54n0866_001:0056b05": "法身大士體實相空。以智寂滅而形充八極。逾動逾",
    "X54n0866_001:0056b06": "寂。故曰動寂者之也。文有三義。一動寂無二。二道行",
    "X54n0866_001:0056b07": "下。明無相萬行。三儒童下。明不住道也。經秤聖人無",
    "X54n0866_001:0056b08": "為而無不為者。大乘觀空但見諸法唯空唯無。故曰",
    "X54n0866_001:0056b09": "無為也。無為觀行不證因果。不捨生死。被萬物功德",
    "X54n0866_001:0056b10": "曰藏。故無所不為也。無為故雖動而寂。無所不為故",
    "X54n0866_001:0056b11": "雖寂而動者。動靜相即。如不起寂滅道場而現身七",
    "X54n0866_001:0056b12": "處八會。又身周十方而不離本土。即是二智方便。非",
    "X54n0866_001:0056b13": "二乘所見也。雖寂下。就二乘明同異。亦可以境為物。",
    "X54n0866_001:0056b14": "就境空明其同異。雖寂而動物莫能一者。智有應會",
    "X54n0866_001:0056b15": "之用。境即不爾。故物莫能一也。雖動而寂物莫二者。",
    "X54n0866_001:0056b16": "境空心寂體相無二。故云莫二也。若爾。七地已上如",
    "X54n0866_001:0056b17": "冥義。若論體冥。七地以上有方不生滅。故不得言若",
    "X54n0866_001:0056b18": "論用冥七地即能。故什師云。冥心真境即十地能冥。",
    "X54n0866_001:0056b19": "因其宜也。又注云。得無生法忍。即於法無取無得。心",
    "X54n0866_001:0056b20": "相永滅。故無所得也。物莫能二故下。結動靜為無為",
    "X54n0866_001:0056b21": "相即也。若判惠者。四宗不同。一[王*垂]師云。六地以還名",
    "X54n0866_001:0056b22": "道惠。七地以上名道種惠。二。馮師云。初地至七地名",
    "X54n0866_001:0056b23": "道惠。八地名道種惠。三。亮師云。初地即能空有並照",
    "X54n0866_001:0056b24": "名道種惠。四。什師肇師等。七地名道種惠也。明地體",
    "X54n0866_001:0056c01": "不同。[王*垂]師以空惠為地體。諸功德為治地。乘一解一。",
    "X54n0866_001:0056c02": "行為地體。今意無相萬行悉為地體也。七地習氣盡。",
    "X54n0866_001:0056c03": "如舍利弗神力去花不能全者。注云。著與不著在心",
    "X54n0866_001:0056c04": "不在花。此分別心即是習氣。既入七地是法身位。即",
    "X54n0866_001:0056c05": "花不著。故七地習氣盡也。",
    "X54n0866_001:0056c06": "第二義。明無相萬行。有二科。一心為行本。故先以二",
    "X54n0866_001:0056c07": "義釋心無相。二明所起行損也。二義者。一就偏有偏",
    "X54n0866_001:0056c08": "無釋心非有非無。有心即惑情。無心即偏無。偏無即",
    "X54n0866_001:0056c09": "是小乘滅心定也。豈可惑情偏無而標法身耶。二是",
    "X54n0866_001:0056c10": "以心不有。心不有下。就因緣有無釋心非有非無。何",
    "X54n0866_001:0056c11": "者。凡行起非畢竟空也。注云。欲言其無萬行斯修。萬行斯",
    "X54n0866_001:0056c12": "修雖無而有。不可謂言無也。欲言其有無相無",
    "X54n0866_001:0056c13": "名。無相無名雖有而無。不可謂之有也。言有不乖",
    "X54n0866_001:0056c14": "無。言無不乖有。有無雖異。其致無二也。第二科。不有",
    "X54n0866_001:0056c15": "下。明無相行。有三雙六句。因緣境界即是萬行因之",
    "X54n0866_001:0056c16": "而起。故初兩句冥二諦。故心無相也。不有故心相都",
    "X54n0866_001:0056c17": "滅。此句冥真之智。如不無。故理無不契。此句冥有之",
    "X54n0866_001:0056c18": "解也。理無不契下兩句。明所起忘懷行也。所以應化",
    "X54n0866_001:0056c19": "下兩句。明其並觀。故注云。雖達法相而能不證。處有",
    "X54n0866_001:0056c20": "常修空。修空常萬化也。經曰下。證上三雙。義出有之。",
    "X54n0866_001:0056c21": "第三義。明不住道。有二科。一就空有行明不住道。二",
    "X54n0866_001:0056c22": "是以下。據為無為明不住道也。初有四階。一。昔我下。",
    "X54n0866_001:0056c23": "舉非。二。今以下。行有不住有。三。空行下。證空不住空。",
    "X54n0866_001:0056c24": "遠師問。取證云何異。什師答。證欲令易解。故云取證。",
    "X54n0866_001:0057a01": "佛為須菩提說菩薩欲入三解脫門。先反願不作證。",
    "X54n0866_001:0057a02": "今時學行時非是證時。如王子雖未有職。見小職位",
    "X54n0866_001:0057a03": "終不貪著。知當有大職。菩薩亦如是。四。然即下。就心",
    "X54n0866_001:0057a04": "行結不住道。故注云。冥空存德。彼我兩濟。濟。成也。",
    "X54n0866_001:0057a05": "第二科。是以賢下。據為無為明不住。有四階。一。引四",
    "X54n0866_001:0057a06": "經證成前義。所以重證者。上結難云文乖殊致。今云",
    "X54n0866_001:0057a07": "聖旨虗空殊文同弁。教雖萬差所明理同。無以教異",
    "X54n0866_001:0057a08": "而異於理也。二。豈可下。簡異二乘。二乘觀空。以寂為",
    "X54n0866_001:0057a09": "寂。在有為有。以苦為苦也。三。菩薩下。正結有為無為",
    "X54n0866_001:0057a10": "不住道也。住盡不盡平等法門者。盡即涅槃。不盡即",
    "X54n0866_001:0057a11": "生死。以大悲故住於生死。以波若故住於涅槃。故云",
    "X54n0866_001:0057a12": "住平等法門也。不盡有為不住無為者。注云。有為雖",
    "X54n0866_001:0057a13": "偽。捨之大乘不成。無為雖實。住之惠心不明。是以",
    "X54n0866_001:0057a14": "菩薩不盡有為。故德無不就。不住無為。故道無不覆。",
    "X54n0866_001:0057a15": "此二無礙門。菩薩弘道之愛。佛事無方之所。由四轉",
    "X54n0866_001:0057a16": "譬貶之蒼頡。注云。迷者指東為西方也。",
    "X54n0866_001:0057a17": "○折窮源第八",
    "X54n0866_001:0057a18": "此下四番明本始涅槃是眾生所歸之源。故云窮源",
    "X54n0866_001:0057a19": "者之也。前章明萬行。今問所得果。文有二義。一。若行",
    "X54n0866_001:0057a20": "因人得。涅槃始有。有始有終。第二義。而終下。引經結",
    "X54n0866_001:0057a21": "難。若無始終。非復眾生得涅槃也。",
    "X54n0866_001:0057a22": "○演通古第九",
    "X54n0866_001:0057a23": "今於始有乃通於古。故云通古也。佛果有二。一實相",
    "X54n0866_001:0057a24": "中道果。二萬行修成果。今言通古。是萬行修成果。若",
    "X54n0866_001:0057b01": "論本始。中道果為本有。修成果為始有。文有三義。一",
    "X54n0866_001:0057b02": "明理聖無異。遣其本始之義。二。所以下。體理人法非",
    "X54n0866_001:0057b03": "三世。此義正是開善本有義也。三。然即下。正結非本",
    "X54n0866_001:0057b04": "非始義也。初有三段。初失至人唯聖人乎。總標聖人",
    "X54n0866_001:0057b05": "以萬物為體。次。何即下。正明理聖無異。證非始有。理",
    "X54n0866_001:0057b06": "既本有。契理之聖寧可始終乎。後。天帝曰下。離境無",
    "X54n0866_001:0057b07": "智。即境而求智也。見緣為見佛者。離境無別智。故見",
    "X54n0866_001:0057b08": "緣即見佛。何者。若見十二因緣。為成佛之性。即是見",
    "X54n0866_001:0057b09": "法。若見成佛之法。即是見佛義也。此證理聖無異義",
    "X54n0866_001:0057b10": "也。",
    "X54n0866_001:0057b11": "第二義。體理人法明非三世。有三科。一。就人明非三",
    "X54n0866_001:0057b12": "世。二。經曰下。就法證其無邊。三。以知下。歸于無二。初",
    "X54n0866_001:0057b13": "有二段。初明三世智戢玄幾於未兆者。戢。側立反。聚",
    "X54n0866_001:0057b14": "也。易。不難也。歛也。藏兵訓也。物雖未有。理必玄有。可",
    "X54n0866_001:0057b15": "生之理而形體未現。謂之未兆者。未來也。可生理聚",
    "X54n0866_001:0057b16": "照未來。謂之[肯*戈]也。藏冥運於既化者。有物冥運入於",
    "X54n0866_001:0057b17": "過去。謂之既化。既化者。過去也。反化之理照過去。謂",
    "X54n0866_001:0057b18": "之藏。如總六合以鏡心者。理照萬象。如鏡無心照物",
    "X54n0866_001:0057b19": "也。後段一去來雖照三世。體無異相。何者。上會萬物",
    "X54n0866_001:0057b20": "以成己者。惑謂物有三世。佛亦宜然。故云一去來以",
    "X54n0866_001:0057b21": "成體而遍三世。故云古今通。始終同也。窮本極末莫",
    "X54n0866_001:0057b22": "與之二者。窮本即理始極有。不得兩種涅槃。而體無",
    "X54n0866_001:0057b23": "二。故云莫二也。亦冥真有。兩冥無異。故云莫二。浩然",
    "X54n0866_001:0057b24": "大均乃曰涅槃者。結言有在也。第二科。經曰下至無",
    "X54n0866_001:0057c01": "邊以斷兩法。證其無邊。即二經是也。第三科。以智下。",
    "X54n0866_001:0057c02": "遣得歸于無二。",
    "X54n0866_001:0057c03": "第三義。然即下。結答無始終。初結物我無二。次結無",
    "X54n0866_001:0057c04": "始終。後。天曰以下。況上舍利弗嘿不答者。表理無久",
    "X54n0866_001:0057c05": "近也。",
    "X54n0866_001:0057c06": "○折考得第九",
    "X54n0866_001:0057c07": "考。據也。引也。若眾生得涅槃者。即徵之得。城謂之考",
    "X54n0866_001:0057c08": "得也。文有二義。一作兩關難。二結難。兩關者。初關以",
    "X54n0866_001:0057c09": "昔難。今經云五陰都盡喻如燈滅。今日所云獨在三",
    "X54n0866_001:0057c10": "有之外。具非眾生得涅槃也。後關。果若有得下。以今",
    "X54n0866_001:0057c11": "疑昔也。第二義。結難。若不止五即不都盡。結後關。五",
    "X54n0866_001:0057c12": "若都盡者。結前關也。",
    "X54n0866_001:0057c13": "○演玄得第十",
    "X54n0866_001:0057c14": "難家張兩關以考得。今旨遣有所得心以辨正果。故",
    "X54n0866_001:0057c15": "云玄果之也。注云。菩薩空即是涅槃。玄得涅槃者但",
    "X54n0866_001:0057c16": "是果名。而今始顯。非今始成。祇菩薩性空。今顯性空",
    "X54n0866_001:0057c17": "中大道無二。得非始得。故云玄得。亦上云。通古是無",
    "X54n0866_001:0057c18": "所得中有所得。今云玄得。有所得中無所得也。文有",
    "X54n0866_001:0057c19": "三義。一立宗。二褒貶二且談下辨無所得。三然即下",
    "X54n0866_001:0057c20": "總結此論大意。初有三段。初立宗遣情。夫真由離起。",
    "X54n0866_001:0057c21": "偽因著生也。著故有得離故無名者。此遣情謂。凡言",
    "X54n0866_001:0057c22": "得者。非有即是無。非無即是有。封此有無。即有所得。",
    "X54n0866_001:0057c23": "既離有無。即無有無之可得。故云著故有得。離故無",
    "X54n0866_001:0057c24": "名也。次段。是以下。明人法不相離則之言法。是以以",
    "X54n0866_001:0058a01": "真為法者。人亦同真。離有離無。以偽法者。人亦同偽。",
    "X54n0866_001:0058a02": "著有著無也。後段。子以下。喪貶同真偽者誰乎。子以",
    "X54n0866_001:0058a03": "著有著無故存得為得。吾離有離無故得在無得耳。",
    "X54n0866_001:0058a04": "第二義。且談下。辨無所得。有三階。一。就迷辨中則是",
    "X54n0866_001:0058a05": "理性。故云菩薩空即是涅槃。故不可離。即空而悟涅",
    "X54n0866_001:0058a06": "槃也。亦名本有。既云本有。得非始得。得者未得名之",
    "X54n0866_001:0058a07": "為得。若爾。誰獨本非涅槃而今得也耶。二。何者下。正",
    "X54n0866_001:0058a08": "辨果性。就悟辨中即是正果。名名始有。而此始有非",
    "X54n0866_001:0058a09": "今始成。祇涅槃性空如顯今日。故始而非始。得而無",
    "X54n0866_001:0058a10": "得耳。道者異於玄也。妙盡有無常數也。融冶二儀滌",
    "X54n0866_001:0058a11": "蕩萬有者。融大明也。平等正果。天不為高。地不為下。",
    "X54n0866_001:0058a12": "萬有雖殊。歸之無異也。均天人則是融冶二儀。一同",
    "X54n0866_001:0058a13": "異是滌蕩萬有也。內視下。就見聞返照。照無能所也。",
    "X54n0866_001:0058a14": "未嘗無。結本有理性也。未嘗有。結始有果性也。本有",
    "X54n0866_001:0058a15": "始有理性正果。平等大道歸于無二也。三。經曰。舉人",
    "X54n0866_001:0058a16": "法一異證理無得也。涅槃非眾生亦不異眾生者。眾",
    "X54n0866_001:0058a17": "生即空中道名涅槃。故名非眾生也。而離眾生更無",
    "X54n0866_001:0058a18": "別空。故云不離也。果德雖多不過智斷。初。引淨名證",
    "X54n0866_001:0058a19": "斷無得無。法本不起今即無滅。義即是理滅也。然則",
    "X54n0866_001:0058a20": "下。遣情。云眾生者非眾生。可作兩釋。一云。言眾生者。",
    "X54n0866_001:0058a21": "本無眾生相。誰能得者。一云。非眾生者。木石也。涅槃",
    "X54n0866_001:0058a22": "例解。次。引放光證智無得。文相顯然也。得者謂之得",
    "X54n0866_001:0058a23": "也。獨不然也。此句者遣情也。今實相涅槃既云正果。",
    "X54n0866_001:0058a24": "修成涅槃應名緣果。雖云心識對緣果名正因。若對",
    "X54n0866_001:0058b01": "中道正性皆名緣因也。然則正果緣果。正因緣因。更",
    "X54n0866_001:0058b02": "果因果。可作四句遣其性謂也。一句。對正果名正因。",
    "X54n0866_001:0058b03": "故注云。平等大道以無行為因。無上正覺以無得為",
    "X54n0866_001:0058b04": "果。對緣果名緣因。故注云。勞塵眾生即成佛道。更無",
    "X54n0866_001:0058b05": "異人成佛。又云。以順萬行故得佛果。故是佛種也。二",
    "X54n0866_001:0058b06": "句。緣因亦為正果之因。正因亦為緣果之因。何則。非",
    "X54n0866_001:0058b07": "眾生無以成中道果。非正因無有修成之義。三句。緣",
    "X54n0866_001:0058b08": "正非正。正緣非緣。四句。非正非緣。第一大道無有兩",
    "X54n0866_001:0058b09": "正。大無所得也。",
    "X54n0866_001:0058b10": "第三義。結論。大意有三段。初。以四句結境智無所得。",
    "X54n0866_001:0058b11": "然則下四句也。次段至能下。結難理用。囊括終古導",
    "X54n0866_001:0058b12": "達群方者。通三世遍萬有。易自括囊無咎無譽。以多",
    "X54n0866_001:0058b13": "容為用。括。結也。結之者。不受括也。亦不貴賢士隱。上",
    "X54n0866_001:0058b14": "不受命。下不施令。有似囊括之。亭毒蒼生。踈而不漏",
    "X54n0866_001:0058b15": "者。汪哉洋哉何莫由之者。遠師云。汪之焉莫得其量。",
    "X54n0866_001:0058b16": "洋之焉莫其盛之也。引梵證理。深得而不失。謂之成",
    "X54n0866_001:0058b17": "就也。後段。然則下。結論用者。上十演開釋。莫過境智",
    "X54n0866_001:0058b18": "因果。故初四句結境智無得。次辨理用。此下四句結",
    "X54n0866_001:0058b19": "論用。後因果結宗也。因則三乘為宗。果則涅槃為致。",
    "X54n0866_001:0058b20": "此中初二句結因。後二句結果。三乘之路開者。上云",
    "X54n0866_001:0058b21": "三乘眾生俱越妄想。無為豈異。異自我也。因教悟道。",
    "X54n0866_001:0058b22": "此言不虗也。真偽之路辨者。若論正行實在七地。而",
    "X54n0866_001:0058b23": "之得者。如提見瓦石。故簡真偽也。玄聖之道存者。此",
    "X54n0866_001:0058b24": "下明果。上云玄道存乎妙悟者是也。無名之致顯者。",
    "X54n0866_001:0058c01": "聖德雖多。今論涅槃無名是也。",
    "X54n0866_001:0058c02": "無名論義記上",
    "X54n0866_001:0058c04": "不真空論",
    "X54n0866_001:0058c05": "若如兩不釋意。此亦并俗。何則。上明不遷。正就今昔",
    "X54n0866_001:0058c06": "以明不遷。今明不真之文。亦就俗法以明不真。故文",
    "X54n0866_001:0058c07": "云。欲言真有。有非真生。又諸法假號不真。譬如幻化",
    "X54n0866_001:0058c08": "人。非無幻化人。幻化非真人也。而上不遷論。正對執",
    "X54n0866_001:0058c09": "教之人以明有諸法不動不遷。今明不真。直就萬法",
    "X54n0866_001:0058c10": "以明即空之真。此不真空名。所作兩釋。一云。世法不",
    "X54n0866_001:0058c11": "真。體性自空。一云。俗法浮偽。遣偽之空亦非真空。名",
    "X54n0866_001:0058c12": "不真空。若以俗空名不真者。般若之空應名真空。故",
    "X54n0866_001:0058c13": "無知論云。真波若者清淨如空。又云。真諦何也。涅槃",
    "X54n0866_001:0058c14": "道是。今即簡異真空。故以不真立言。若以聖智對之。",
    "X54n0866_001:0058c15": "亦名真空也。文有二義。一。明論所由。二。頃爾下。正辨",
    "X54n0866_001:0058c16": "論體。夫至虗無生者。有非真生所以為空。空故所以",
    "X54n0866_001:0058c17": "無生。故云至虗無生。正釋不真空義也。盖是波若玄",
    "X54n0866_001:0058c18": "鑒之妙趣者。此乃舉智釋境。與玄一體。即自照謂之",
    "X54n0866_001:0058c19": "玄鑒也。有物之宗極者。若對聖智名為真空。故此萬",
    "X54n0866_001:0058c20": "法以此為體。故云宗極也。何能契神於有無間者。唯",
    "X54n0866_001:0058c21": "至人特達獨空之中。故云間也。上云非聖非理。非理",
    "X54n0866_001:0058c22": "非聖。此之論也。此是表宗耳。",
    "X54n0866_001:0058c23": "是以下。明所由。有三科。一。舉至人歎不真空。二。就順",
    "X54n0866_001:0058c24": "物歎應化用。三。就萬物結明所由也。通神心於無窮",
    "X54n0866_001:0059a01": "窮所不能滯者。通道理之無窮。故是非不能為尋也。",
    "X54n0866_001:0059a02": "聲色所不能制者。五色令人目冥。五音令人耳聾。此",
    "X54n0866_001:0059a03": "聲色之所不能制也。豈不以下。舉物空釋所以不制",
    "X54n0866_001:0059a04": "也。第二科。是以乘下。就順物歎用。乘真心以履順無",
    "X54n0866_001:0059a05": "滯而不通者。體真之心履順物性。故滯惑之物無不",
    "X54n0866_001:0059a06": "通其情也。至人觀仲氣以化眾生。過化之徒無不適",
    "X54n0866_001:0059a07": "其性也。一者物之始。至妙有一而未形也。適者秤也。",
    "X54n0866_001:0059a08": "無滯而不通者。夫與物冥者為能無待而常通。作但",
    "X54n0866_001:0059a09": "自通而已。夫順有滯者。同勞於大道。是以凡聖雖殊。",
    "X54n0866_001:0059a10": "至於各得其性即不能殊也。故能混雜致純者。覩之",
    "X54n0866_001:0059a11": "無色。聽之無聲。擣之無形。此三不可得。故名混而為",
    "X54n0866_001:0059a12": "一也。至人與反化為一。而常遊獨。故云雜也。純者不",
    "X54n0866_001:0059a13": "[虛*予]其神。百行周舉。萬返參備而不[虛*予]。故云致純也。所",
    "X54n0866_001:0059a14": "遇順適即觸物而一者。無物不同。唯化所適。故所化",
    "X54n0866_001:0059a15": "為一也。第三科。如此下。就萬物及無二理結理難。解",
    "X54n0866_001:0059a16": "明造論所由。從初至雖像而非像。就因緣空萬物一",
    "X54n0866_001:0059a17": "異明造論所由。然即下。無二大道幽隱難解。所以造",
    "X54n0866_001:0059a18": "論也。",
    "X54n0866_001:0059a19": "第二義。頃爾下。正弁論體。有五科。一。弁理者不同。二。",
    "X54n0866_001:0059a20": "夫以物下。就萬物明不真。三。放光曰下。就二諦明不",
    "X54n0866_001:0059a21": "真。四。童子下。就因緣有無明不真空。五。夫以名下。遣",
    "X54n0866_001:0059a22": "名物勸學也。眾論各異而同適不二。以異端而同趣。",
    "X54n0866_001:0059a23": "豈不以涇渭乎。上言教異旨同者。就教為論也。此云",
    "X54n0866_001:0059a24": "性異莫同者。就情而言也。第一解心無者。竺法溫法",
    "X54n0866_001:0059b01": "師心無論云。夫有。有形者也。無。無像者也。有像不可",
    "X54n0866_001:0059b02": "言無。無形不可言有。而經秤色無者。但內正其心。不",
    "X54n0866_001:0059b03": "空外色。但內停其心令不想外色。即色想廢矣。第二",
    "X54n0866_001:0059b04": "解即色者。支道琳法師即色論云。吾以為即色是空。",
    "X54n0866_001:0059b05": "非色滅空。此斯言至矣。何者。夫色之性。色雖色而空。",
    "X54n0866_001:0059b06": "如知不自知。雖知恒寂也。彼明一切諸法無有自性。",
    "X54n0866_001:0059b07": "所以故空。不無空此不自之色。可以為有。只己色不",
    "X54n0866_001:0059b08": "自。所以空為真耳。第三解本無者。彌天釋道安法師",
    "X54n0866_001:0059b09": "本無論云。明本無者。秤如來興世以本無弘教。故方",
    "X54n0866_001:0059b10": "等深經皆云五陰本無。本無之論由來尚矣。須得彼",
    "X54n0866_001:0059b11": "義為是本無。明如來興世只以本無化物。若能苟解",
    "X54n0866_001:0059b12": "無本。即思異息矣。但不能悟諸法本來是無。所以名",
    "X54n0866_001:0059b13": "本無為真。末有為俗耳。盧山遠法師本無義云。因緣",
    "X54n0866_001:0059b14": "之所有者。本無之所無。本無之所無者。謂之本無。本",
    "X54n0866_001:0059b15": "無與法性同實而異名也。性異於無者。察於性也。無",
    "X54n0866_001:0059b16": "異於性者。察於無也。察性者不知知無。除無者不知",
    "X54n0866_001:0059b17": "性知性。知性無性者其唯無除也。破三家說。如文解",
    "X54n0866_001:0059b18": "也。",
    "X54n0866_001:0059b19": "第二科。夫以物下。就萬物以明不真。有三段。初。就名",
    "X54n0866_001:0059b20": "物明真諦。次。依論明不真。後。依人證不真即空也。初",
    "X54n0866_001:0059b21": "段有二階。一。標是非。夫以物物於物即所物而可物",
    "X54n0866_001:0059b22": "者。舉不也。以物物非物雖物而非物者。標是也。二。是",
    "X54n0866_001:0059b23": "以下。就名物明所表真。是以物不即名而就實者。物",
    "X54n0866_001:0059b24": "無當名。即是物之實義。名不即物而履真者。名無得",
    "X54n0866_001:0059c01": "物。即是名之真義也。物無當名。名無得物。名物無當",
    "X54n0866_001:0059c02": "即是真實真諦義。然即下。明名物所表真諦絕名教",
    "X54n0866_001:0059c03": "也。次段。摩訶衍下。依論明不真空義。有二階。一。依二",
    "X54n0866_001:0059c04": "論標中道。釋之有三雙六句。并結真諦。尋夫下。彈舊",
    "X54n0866_001:0059c05": "義。二。誠以下也。即物順通故物莫之逆者。此句明相",
    "X54n0866_001:0059c06": "不違無相。即物之真遍達萬法。無有一法逆此真諦",
    "X54n0866_001:0059c07": "也。即偽即真故性莫之易者。此句明無相不違相。既",
    "X54n0866_001:0059c08": "順通萬物即偽即真。故不斷煩惱而得涅槃也。性莫",
    "X54n0866_001:0059c09": "之易者。雖無而有。物莫之逆。故雖有而無。此第三雙",
    "X54n0866_001:0059c10": "以有無表非有非無也。此下正結不真空義也。後段。",
    "X54n0866_001:0059c11": "故經下。以人證不真空。有二階。一。以境智證。色之性",
    "X54n0866_001:0059c12": "空非色敗空者。依經證色境即空。次。以明聖人下。以",
    "X54n0866_001:0059c13": "至人智證即空之義。二。以致證引[穴/投]疾證不真之說。",
    "X54n0866_001:0059c14": "引超日證即空之教。然即下。通會之也。",
    "X54n0866_001:0059c15": "第三科。放光曰下。就二諦明不真空。有三段。初。就真",
    "X54n0866_001:0059c16": "俗明不二。次。明有無相即。後。正結不真有不真空也。",
    "X54n0866_001:0059c17": "上云諸法即空似無二諦。故初立二諦真偽明得無",
    "X54n0866_001:0059c18": "得。次。言真下。歸于無二也。真諦無成無得俗諦故有",
    "X54n0866_001:0059c19": "成得者。依經立二諦。明得無得也。夫成得即是無得",
    "X54n0866_001:0059c20": "之偽號者。其功可見。其德可秤。與成得義。而真諦無",
    "X54n0866_001:0059c21": "成無得。於中成得。即為偽法也。無成得即是有得之",
    "X54n0866_001:0059c22": "真名者。真諦無成得。常是無為而無不為。無不為故",
    "X54n0866_001:0059c23": "無不得。故言有得之真名。此兩句真俗相對明真偽",
    "X54n0866_001:0059c24": "也。真名故雖得而非得者。萬物得其真而不知所以",
    "X54n0866_001:0060a01": "得。故得而無得也。偽號故雖偽而非無者。依真起偽",
    "X54n0866_001:0060a02": "故不得而得。此兩句真俗相對明得不得。亦名忘不",
    "X54n0866_001:0060a03": "忘也。言真未甞有。言偽未甞無。二言未始一。二理未",
    "X54n0866_001:0060a04": "甞殊者。遣真俗明不二。有不自有由無故有。無不自",
    "X54n0866_001:0060a05": "無因有故無。有無相待二不相會。故云二言未始一",
    "X54n0866_001:0060a06": "也。有無所表大道無二。故云二理未甞殊也。故經下。",
    "X54n0866_001:0060a07": "引經證所表無異也。此經云直辨真諦以明非有俗",
    "X54n0866_001:0060a08": "諦以明非無者。一往直論真諦以表非有。俗諦以表",
    "X54n0866_001:0060a09": "非無。雖是二。所表無二。此即竪論也。若再往。真諦亦",
    "X54n0866_001:0060a10": "表非無。俗諦亦表非有。何者。由真故俗。俗是真俗。由",
    "X54n0866_001:0060a11": "俗故真。真是俗真。故俗真表非無。真俗故俗表非有。",
    "X54n0866_001:0060a12": "此是橫論也。竪橫雖殊。俱是無所得二諦也。次段。然",
    "X54n0866_001:0060a13": "即下。有無相即。有二節。初明不有不無。後以不有不",
    "X54n0866_001:0060a14": "無相即非有非無也。後段。結不真空。雖明無而非無。",
    "X54n0866_001:0060a15": "無者不絕虗。此句結無非真無。絕虗空無也。雖有而",
    "X54n0866_001:0060a16": "非有。有者非真有。此句結非真有也。真有者偏有也。",
    "X54n0866_001:0060a17": "若有不即真無不夷迹者。若言有非偏真。言無亦非",
    "X54n0866_001:0060a18": "斷滅。",
    "X54n0866_001:0060a19": "第四科。童子下。就因緣明不真空。有三段。初。就教理",
    "X54n0866_001:0060a20": "非定有無明不真空。次。約因緣有無表非有非無。後。",
    "X54n0866_001:0060a21": "釋因緣結不真空也。初段有章門與釋。章門有二。說",
    "X54n0866_001:0060a22": "法不有亦不無者。境界章門。注云。自有即不有。自無",
    "X54n0866_001:0060a23": "即不無。以因緣故諸法生者。性有亦不由緣。性無亦",
    "X54n0866_001:0060a24": "不由緣。以非性有性無。故因緣生也。二。轉法輪下。言",
    "X54n0866_001:0060b01": "教章門。注云。法輪常淨猶若虗空。聖人無知至若虗",
    "X54n0866_001:0060b02": "空故。經曰。說而無說。亦所說法輪既不當有無。能說",
    "X54n0866_001:0060b03": "之教言而無當也。何者下。先釋言教章門。從初至常",
    "X54n0866_001:0060b04": "見為得。言偏有無即墮斷常也。次。物非無故至常見",
    "X54n0866_001:0060b05": "不得。釋非也。然即理非有無。故所說言教言而無當。",
    "X54n0866_001:0060b06": "是論真諦之教也。下舉道行。以心無相證教無當也。",
    "X54n0866_001:0060b07": "中論云下。釋境界章門。初從因緣故不有不無者。即",
    "X54n0866_001:0060b08": "上云說法不有亦不無以因緣故諸法生義也。故四",
    "X54n0866_001:0060b09": "諦品云。眾緣所生法。我說即是無。亦為是假名。亦是",
    "X54n0866_001:0060b10": "中道義。所以然者下。正釋性有性無。夫有若真有下。",
    "X54n0866_001:0060b11": "先釋性有。譬彼真無下。類釋性無也。若有不能自有",
    "X54n0866_001:0060b12": "下。破性有。明因緣有。有非真有也。不無者下。破性無。",
    "X54n0866_001:0060b13": "明因緣無。緣無非真無。若一向無即法不得起。如虗",
    "X54n0866_001:0060b14": "空無。不能與無也。夫緣起故不無者。非如性無。故不",
    "X54n0866_001:0060b15": "可謂之無也。若爾。非有但非真有。無亦非真。故不真",
    "X54n0866_001:0060b16": "有不真無。以明不真空義。次段摩訶衍論下。以因緣",
    "X54n0866_001:0060b17": "有無表非有非無俱是因緣。文可見。假有以明非無",
    "X54n0866_001:0060b18": "借無以辨非有者。上明真俗以表理。今以假義明表",
    "X54n0866_001:0060b19": "理。若論理體並絕四句。而非論無以顯理。故以假義",
    "X54n0866_001:0060b20": "略示。表相假者不自義。何者。無自故。假他故。故非無。",
    "X54n0866_001:0060b21": "又若有云何假。若無云何假。然即義不即有無不離",
    "X54n0866_001:0060b22": "有無也。此中假有表中道非無。借無表中道非有。若",
    "X54n0866_001:0060b23": "反覆言。假有表非有。假無表非無。故云理一秤二。論",
    "X54n0866_001:0060b24": "雖有二。所表不異也。後段然即下。正結因緣。何即下。",
    "X54n0866_001:0060c01": "明不真義。欲言其有有非真生者。若相對立句。俱就",
    "X54n0866_001:0060c02": "有無明不真義。而今但就有邊言不真者。惑情多滯",
    "X54n0866_001:0060c03": "有邊。故就有明不真耳。若就無言之。欲言其無。無無",
    "X54n0866_001:0060c04": "真形。欲言其有。無相無形。不即有。非真非實無也。下",
    "X54n0866_001:0060c05": "引幻化人譬上不真有。故中論觀業品云。如佛反化",
    "X54n0866_001:0060c06": "人。更作反化人。如初反化人。是名為作者。反人所作。",
    "X54n0866_001:0060c07": "是即名為業。皆如幻與夢。如炎亦如嚮。",
    "X54n0866_001:0060c08": "第五科。以名求物下。遣名物以勸學。上來談論皆依",
    "X54n0866_001:0060c09": "名物。今若不遣義猶未周。故遣名物以觀學。有三段。",
    "X54n0866_001:0060c10": "初。以名實無當類空萬物。次。以彼此無定類遣萬法。",
    "X54n0866_001:0060c11": "後。引證結勸也。物同非物故無當名之實者。名是誰",
    "X54n0866_001:0060c12": "名而有得物之物。名物無故。功實亦無也。次段。性觀",
    "X54n0866_001:0060c13": "下。現見彼此無定。證成名實無當之義也。既悟彼此",
    "X54n0866_001:0060c14": "類空萬法也。後段。是以成具下。引證結勸。以成具證",
    "X54n0866_001:0060c15": "名實無當。以薗林申彼此無定說也。是以聖人下。舉",
    "X54n0866_001:0060c16": "聖智以勸學。故經云下。引經證理。理為有之本。然即",
    "X54n0866_001:0060c17": "下。就境智以勸學者也。",
    "X54n0866_001:0060c18": "不真空論竟",
    "X54n0866_001:0060c20": "肇論疏上"
}