{
    "X62n1206_001:0786a04": "　人生百年　　猶如彈指　　苦樂未終　　忽焉而死",
    "X62n1206_001:0786a05": "　茫茫陰界　　雜雜識田　　一靈悽迫　　名利皆捐",
    "X62n1206_001:0786a06": "　不如生前　　守戒念佛　　五戒之中　　戒殺第一",
    "X62n1206_001:0786a07": "　諸念佛法　　持名最易　　持至一心　　事與理契",
    "X62n1206_001:0786a08": "　戒殺持名　　功德無二　　於平等中　　分為兩事",
    "X62n1206_001:0786a09": "　戒殺為助　　持名為正　　福慧融融　　了然心鏡",
    "X62n1206_001:0786a10": "　念光無量　　戒力無邊　　大圓鏡裏　　花發金蓮",
    "X62n1206_001:0786a11": "邗江　蓮西居士　頌",
    "X62n1206_001:0786a15": "持名四十八法目錄",
    "X62n1206_001:0786a16": "護意根持名戒口業持名端身持名",
    "X62n1206_001:0786a17": "過珠持名高聲持名低聲持名",
    "X62n1206_001:0786a18": "金剛持持名默然持名調息持名",
    "X62n1206_001:0786a19": "隨分持名到處持名有定無定持名",
    "X62n1206_001:0786a20": "對像離像持名忙中持名閒中持名",
    "X62n1206_001:0786a21": "尊貴持名卑賤持名靜細持名",
    "X62n1206_001:0786a22": "老實持名喜慶持名許愿持名",
    "X62n1206_001:0786a23": "解釋持名愧奮持名懇切持名",
    "X62n1206_001:0786a24": "供養持名報答持名布施持名",
    "X62n1206_001:0786b01": "心念心聽持名聲中持名光中持名",
    "X62n1206_001:0786b02": "鏡中持名不斷持名不雜持名",
    "X62n1206_001:0786b03": "不住持名即禪即佛持名即戒即佛持名",
    "X62n1206_001:0786b04": "即教即佛持名不持而持持而不持",
    "X62n1206_001:0786b05": "孤身持名結期持名聚會持名",
    "X62n1206_001:0786b06": "成就他人持名難中持名夢中持名",
    "X62n1206_001:0786b07": "病中持名臨終持名發願懺悔持名",
    "X62n1206_001:0786b13": "持名四十八法(并引)",
    "X62n1206_001:0786b15": "江都　鄭韋庵　述",
    "X62n1206_001:0786b16": "若論淨土。法門廣大。諸上善人。依佛教而往生者。",
    "X62n1206_001:0786b17": "十方紛來。數如雨點。於修行中。不專念佛。於念佛",
    "X62n1206_001:0786b18": "中。不專持名。而已高標姓字。穩坐金臺。此盖或乘",
    "X62n1206_001:0786b19": "大願。或由妙悟。或備眾福。或秉戒力。或精觀想。故",
    "X62n1206_001:0786b20": "不假方便。自得心開。以今言之。觀既未易成就。戒",
    "X62n1206_001:0786b21": "又未易全持。眾福非旦夕可期。妙悟非鈍根可得。",
    "X62n1206_001:0786b22": "大願堅固。更罕有焉。若不再從老實持名上。出一",
    "X62n1206_001:0786b23": "頭地。必致長沉苦海。永受輪迴。千佛慈悲。亦難救",
    "X62n1206_001:0786b24": "汝。故持名一法。普攝三根。速歸淨土。方便之勝。無",
    "X62n1206_001:0786c01": "過於斯。深淺合離。惟人自取。勉矣前程。幸毋自悞。",
    "X62n1206_001:0786c02": "護意根持名",
    "X62n1206_001:0786c03": "既以此心念佛。凡一切雜善雜惡之事。皆不必念。",
    "X62n1206_001:0786c04": "即日用應緣。萬不得已之務。應畢則捨。勿令纏綿。",
    "X62n1206_001:0786c05": "障我心念。且我心念之所以纏綿者。意地用事故",
    "X62n1206_001:0786c06": "也。若念到心地光明時。意地自妙於觀察。當知念",
    "X62n1206_001:0786c07": "佛能轉凡為聖。為世出世間。第一了脫之方。",
    "X62n1206_001:0786c08": "戒口業持名",
    "X62n1206_001:0786c09": "既以此口念佛。凡一切殺盜婬妄之事。不可在口",
    "X62n1206_001:0786c10": "頭播弄。若一涉及。當自思維。念佛人不當如是。猛",
    "X62n1206_001:0786c11": "念佛數聲。以提醒而滌蕩之。",
    "X62n1206_001:0786c12": "端身持名",
    "X62n1206_001:0786c13": "既以此身念佛。於一切行住坐臥時。務常端正。身",
    "X62n1206_001:0786c14": "若端正。心即清淨。當人自驗。誠不我欺。",
    "X62n1206_001:0786c15": "過珠持名",
    "X62n1206_001:0786c16": "念佛一聲。手過一珠。單念四字。勿雜六字四字易",
    "X62n1206_001:0786c17": "成片也。於四字中。或在阿字上過珠。或在陀字上",
    "X62n1206_001:0786c18": "過珠。劃定規模。不得錯亂。此借珠束心之一法也。",
    "X62n1206_001:0786c19": "高聲持名",
    "X62n1206_001:0786c20": "若神志昏沉時。或妄想紛起時。振作精神。高聲念",
    "X62n1206_001:0786c21": "佛。到得數百聲。自換一番境界。且耳根最靈。外緣",
    "X62n1206_001:0786c22": "易入。聲感心動。雜想熾然。惟高聲念佛。能護耳根。",
    "X62n1206_001:0786c23": "而啟心靈。心聽自聲。聲聲快足。一切閒是閒非。自",
    "X62n1206_001:0786c24": "然罷遣也。",
    "X62n1206_001:0787a01": "低聲持名",
    "X62n1206_001:0787a02": "若精神散失時。或勞極逼迫時。不必高聲。但收斂",
    "X62n1206_001:0787a03": "神明。低聲細念。候氣息完固。精神勃興。便可高聲",
    "X62n1206_001:0787a04": "念佛。",
    "X62n1206_001:0787a05": "金剛持持名",
    "X62n1206_001:0787a06": "若心氣不適。或人地有碍。高聲低聲。摠覺不便。則",
    "X62n1206_001:0787a07": "但動口唇。用金剛持法。不拘多少。摠要字字。從心",
    "X62n1206_001:0787a08": "裏過。",
    "X62n1206_001:0787a09": "默然持名",
    "X62n1206_001:0787a10": "又或高聲低聲。都不相宜。手過珠。又嫌煩碎。金剛",
    "X62n1206_001:0787a11": "持。仍嫌著迹。古有至巧方便。無用動口。不出聲音。",
    "X62n1206_001:0787a12": "但使繫心一緣。微以舌根。敲擊前齒。心念隨應。音",
    "X62n1206_001:0787a13": "聲歷然。聲不越竅。聞性內融。心印舌機。機抽念根。",
    "X62n1206_001:0787a14": "從聞入流。反聞自性。是三融會。念念圓通。久久遂",
    "X62n1206_001:0787a15": "成。唯心識觀。",
    "X62n1206_001:0787a16": "調息持名",
    "X62n1206_001:0787a17": "或於氣靜心平時。先想己身。在圓光中。默觀鼻端。",
    "X62n1206_001:0787a18": "想出入息。每一息。默念阿彌陀佛一聲。方便調息。",
    "X62n1206_001:0787a19": "不緩不急。心息相依。隨其出入。行住坐臥。皆可行",
    "X62n1206_001:0787a20": "之。勿令間斷。常自密持。攝心既久。息念兩忘。即此",
    "X62n1206_001:0787a21": "身心。與虗空等。持至純熟。心眼開通。三昧忽爾現",
    "X62n1206_001:0787a22": "前。即是唯心淨土矣。",
    "X62n1206_001:0787a23": "隨分持名",
    "X62n1206_001:0787a24": "或時昏沉多。則經行以持之。或時雜亂多。則端坐",
    "X62n1206_001:0787b01": "以持之。即使行坐皆不合宜。或跪或立乃至暫臥。",
    "X62n1206_001:0787b02": "亦廣作方便持名。隨分而自救之。要於四字洪名。",
    "X62n1206_001:0787b03": "不肯一念忘却。乃降伏心魔之要術也。",
    "X62n1206_001:0787b04": "到處持名",
    "X62n1206_001:0787b05": "不問淨處穢處。閒處忙處。高興處。失意處。但自迴",
    "X62n1206_001:0787b06": "光返照。自思曰。此等境界。我從久遠劫來。經歷過",
    "X62n1206_001:0787b07": "百千萬億遭也。惟於念佛往生一事。未能辦得了",
    "X62n1206_001:0787b08": "當。所以輪迴輾轉。不得出頭。我今亦不管他念得",
    "X62n1206_001:0787b09": "念不得。但誓此念佛心。至死也不斷此念頭。何以",
    "X62n1206_001:0787b10": "故。念佛的念頭一斷。一切善惡無記種種雜念。則",
    "X62n1206_001:0787b11": "又生也。雖至大小便利時。女人生產時。只管念。越",
    "X62n1206_001:0787b12": "苦越念。越痛越念。如兒呼母。那管母之嫌與不嫌。",
    "X62n1206_001:0787b13": "若怕他嫌。我便不呼喚。則小兒之墮落阬廁者。有",
    "X62n1206_001:0787b14": "死而已。何日見母哉。",
    "X62n1206_001:0787b15": "有定無定持名",
    "X62n1206_001:0787b16": "有定者。早晚二時。劃定常課。從今至死。不增不減。",
    "X62n1206_001:0787b17": "其餘十二時中。能念一句。則念一句。不論高聲低",
    "X62n1206_001:0787b18": "聲。古人云。少說一句話。多念一句佛。然哉然哉。",
    "X62n1206_001:0787b19": "對像離像持名",
    "X62n1206_001:0787b20": "對像時。即以此像為真佛不拘一方。不問三身。但",
    "X62n1206_001:0787b21": "思我止一心。心止一佛。面對心念。誠敬可知。誠敬",
    "X62n1206_001:0787b22": "之至。必邀靈感。若無佛像時。端坐宜向西方。起心",
    "X62n1206_001:0787b23": "動念時。當想阿彌陀佛光明。住我頂上。字字句句。",
    "X62n1206_001:0787b24": "自不落空。黑業亦能消滅也。",
    "X62n1206_001:0787c01": "忙中持名",
    "X62n1206_001:0787c02": "能一句。則一句。能十句。則十句。但使百忙中。得片",
    "X62n1206_001:0787c03": "刻之暇。便可放下身心。朗然持誦。白樂天詩曰。行",
    "X62n1206_001:0787c04": "也阿彌陀。坐也阿彌陀。假饒忙似箭。不離阿彌陀。",
    "X62n1206_001:0787c05": "古人之用心。亦可見矣。",
    "X62n1206_001:0787c06": "閒中持名",
    "X62n1206_001:0787c07": "世間一切苦人。求閒不得。故不能修行。今閒矣。又",
    "X62n1206_001:0787c08": "聞此念佛之法。務須綿密接續。振作收斂。方能不",
    "X62n1206_001:0787c09": "負光陰。若使悠忽念去。不能濟事。虗延歲月。辜負",
    "X62n1206_001:0787c10": "四恩。一朝閻老來追。將何抵對耶。",
    "X62n1206_001:0787c11": "尊貴持名",
    "X62n1206_001:0787c12": "今世之福。從前世修來。尊貴一輩。大半苦行高僧",
    "X62n1206_001:0787c13": "轉世。但雖有榮華。不能長久。設再造孽。必致沉淪。",
    "X62n1206_001:0787c14": "當自思維。與其帶業歸去。不如借水行舟。或置念",
    "X62n1206_001:0787c15": "佛堂。或選念佛僧。或刻淨土書。或置彌陀像。登高",
    "X62n1206_001:0787c16": "而呼。事半功倍。更宜決志往生。為富貴貧賤一切",
    "X62n1206_001:0787c17": "人修行榜樣。法王使者。尊勝何如。",
    "X62n1206_001:0787c18": "卑賤持名",
    "X62n1206_001:0787c19": "嗚呼。身為人役。苦矣。不求出離。苦之苦矣。當知四",
    "X62n1206_001:0787c20": "字佛名。不論尊卑貴賤。老少男婦。但能每日清晨。",
    "X62n1206_001:0787c21": "至心西向。十稱名號。求生極樂。不間不斷。現世自",
    "X62n1206_001:0787c22": "獲利益。沒世自得往生。阿彌陀佛。真苦海中救命",
    "X62n1206_001:0787c23": "船也。",
    "X62n1206_001:0787c24": "靜細持名",
    "X62n1206_001:0788a01": "既有智慧。勿令入狂。最宜靜細念佛。以堅固之。當",
    "X62n1206_001:0788a02": "知智慧人念佛。則天下之念佛者必多。智慧人念",
    "X62n1206_001:0788a03": "佛。則外道之修行者易返。何以故。有智慧之聲名",
    "X62n1206_001:0788a04": "以啟之。有智慧之作用。以救之也。",
    "X62n1206_001:0788a05": "老實持名",
    "X62n1206_001:0788a06": "既不求名利。又不逞才能。老實修行。最為難得。祖",
    "X62n1206_001:0788a07": "師云。參禪中。覓個痴鈍人。不可得。今之念佛人。正",
    "X62n1206_001:0788a08": "患其不痴鈍耳。老實二字。是生西方之一直大路。",
    "X62n1206_001:0788a09": "何以故。老實者。不於阿彌陀佛四字外。添一毫妄",
    "X62n1206_001:0788a10": "想也。",
    "X62n1206_001:0788a11": "喜慶持名",
    "X62n1206_001:0788a12": "或因人而喜。或因事而慶。雖細小之端。皆人生樂",
    "X62n1206_001:0788a13": "境也。當知此樂虗幻。不能久常。乘此好時。回光念",
    "X62n1206_001:0788a14": "佛。則仗佛光明。於順境去多少惡念。吉祥連綿。如",
    "X62n1206_001:0788a15": "意修行。直至命終。往生極樂。不亦大快也哉。",
    "X62n1206_001:0788a16": "許願持名",
    "X62n1206_001:0788a17": "持名原為往生。然諸佛威光。不可思議。念彼名號。",
    "X62n1206_001:0788a18": "所願從心。所以經言。念佛有十種利益也。與其祈",
    "X62n1206_001:0788a19": "禱鬼神。雜修事懺。廣許惡愿。旁信師巫。不如以念",
    "X62n1206_001:0788a20": "佛期之也。或曰。其如不應何。答曰。子未念佛。先憂",
    "X62n1206_001:0788a21": "不應。即此不應之因。必招不應之果。如是因。如是",
    "X62n1206_001:0788a22": "果。可畏哉。",
    "X62n1206_001:0788a23": "念佛十種利益註(一晝夜常得諸天大力神將隱形守護　二常得觀世音菩薩。",
    "X62n1206_001:0788a24": "及諸菩薩守護　三阿彌陀佛。常放光明。攝受此人　四一切惡鬼。一切毒蛇毒藥。不能害　五一切水",
    "X62n1206_001:0788b01": "火刀兵大難。及橫死枉死牢獄等。皆不受　六先所作罪。悉皆消滅。所有冤命。更無執對　七夜夢正直",
    "X62n1206_001:0788b02": "或夢見佛身　八心常歡喜所作吉利　九常為一切世間人民恭敬供養　十臨命終時心無怖畏。正",
    "X62n1206_001:0788b03": "念現前。親見佛及菩薩。放光接引。往生西方)。",
    "X62n1206_001:0788b04": "解釋持名",
    "X62n1206_001:0788b05": "凡一切逆境當前。俱是夙緣照面。不可再起惡念。",
    "X62n1206_001:0788b06": "引起將來未完。只須順受。可避則避之。可消則消",
    "X62n1206_001:0788b07": "之。但隨因緣。勿忘念佛。佛有無量智慧福德。光明",
    "X62n1206_001:0788b08": "所加。境緣即轉。無疑也。",
    "X62n1206_001:0788b09": "愧奮持名",
    "X62n1206_001:0788b10": "凡今生前世。惡果成就。苦報必來。故一分苦。即一",
    "X62n1206_001:0788b11": "分惡也。不可諉於命運之不齊。但當愧其修行之",
    "X62n1206_001:0788b12": "不早。每一想佛。身毛皆竪。五內若裂。悲傷感奮。痛",
    "X62n1206_001:0788b13": "不欲生。如此則字字從肝髓中流出。方是念佛真",
    "X62n1206_001:0788b14": "境。今之僧俗念佛者。或口念而心馳。或念時心攝。",
    "X62n1206_001:0788b15": "歇即心昏。又有正念佛時。間以雜語。如此雖念到",
    "X62n1206_001:0788b16": "終身。絕無靈感。人之見之者遂謂念佛往生。終成",
    "X62n1206_001:0788b17": "虗語也。豈佛之咎哉。",
    "X62n1206_001:0788b18": "懇切持名",
    "X62n1206_001:0788b19": "處一切無可如何之境。而不悲者。非人情矣。然處",
    "X62n1206_001:0788b20": "一切無可如何之境。而徒悲者。又豈明佛性乎。既",
    "X62n1206_001:0788b21": "悲矣。則當思出苦。當思與一切眾生。畢竟出苦。當",
    "X62n1206_001:0788b22": "思佛之所以稱大悲者。為其能拔眾生出苦也。我",
    "X62n1206_001:0788b23": "以悲心念佛。求佛之悲。拔我之苦。其念宜何如懇",
    "X62n1206_001:0788b24": "切耶。",
    "X62n1206_001:0788c01": "供養持名",
    "X62n1206_001:0788c02": "凡遇佳節。或佛誕日香花燈果。隨分供養。是謂財",
    "X62n1206_001:0788c03": "供。非法供也。心之法供。勝于一切財供。近來邪教",
    "X62n1206_001:0788c04": "盛行。上供之法。廣羅祭品。何益修行。如清淨。普度。",
    "X62n1206_001:0788c05": "皇極。壽元。無為。大乘等。種種邪教。招魂引鬼。耗人",
    "X62n1206_001:0788c06": "家財。欺肆妄言。而於念佛一門。逈然各別。有識者。",
    "X62n1206_001:0788c07": "萬勿為所惑也。",
    "X62n1206_001:0788c08": "報答持名",
    "X62n1206_001:0788c09": "天地君親之恩。恩之最大者也。宜如何報之哉。一",
    "X62n1206_001:0788c10": "切飲食供奉。立功揚名。衡以世間之法。報非不善。",
    "X62n1206_001:0788c11": "然究非了局。我惟報以念佛。為彼回向西方。已為",
    "X62n1206_001:0788c12": "下一金剛種子。再出頭來。自有解脫時分。況無邊",
    "X62n1206_001:0788c13": "罪障。悉能消釋乎。欲報恩者。不可不知此法。",
    "X62n1206_001:0788c14": "布施持名",
    "X62n1206_001:0788c15": "凡見苦惱者。先安其身。然後開導其心。勸之念佛。",
    "X62n1206_001:0788c16": "所謂救一時之苦。布施為急。救歷劫之苦。念佛為",
    "X62n1206_001:0788c17": "要。或見人物有難。力不能救。當急為彼念佛。安其",
    "X62n1206_001:0788c18": "魂識。或清夜朗誦。以施鬼神。凡大兵大疫之年。五",
    "X62n1206_001:0788c19": "更持誦佛名。能消冤癘。當思我此一聲。阿彌陀佛。",
    "X62n1206_001:0788c20": "上窮有頂。下極風輪。塵剎眾生。一時受益。其布施",
    "X62n1206_001:0788c21": "不可思議也。",
    "X62n1206_001:0788c22": "心念心聽持名",
    "X62n1206_001:0788c23": "心憶而後動於舌。舌動而復返于心。舌既有聲。耳",
    "X62n1206_001:0788c24": "還自聽。是為心念心聽也。心念心聽。則目自不能",
    "X62n1206_001:0789a01": "妄視。鼻自不能妄齅。身自不能妄動。一箇主人翁。",
    "X62n1206_001:0789a02": "被阿彌陀佛四字。請出來也。",
    "X62n1206_001:0789a03": "聲中持名",
    "X62n1206_001:0789a04": "念佛之聲。既已純熟。於六塵中。惟一聲塵。六根之",
    "X62n1206_001:0789a05": "用。全寄於耳。身亦不覺其旋繞也。舌亦不覺其鼓",
    "X62n1206_001:0789a06": "動也。意亦不覺其分別也。鼻亦不覺其呼吸也。眼",
    "X62n1206_001:0789a07": "亦不覺其開閉也。觀音勢至兩圓通。即是一也。無",
    "X62n1206_001:0789a08": "不通也。無不圓也。根即塵也。塵即根也。根塵即識",
    "X62n1206_001:0789a09": "也。十八界。融成一界也。初或未調。久當自入。凡念",
    "X62n1206_001:0789a10": "佛時。取淨地四五尺。右繞一帀。然後徐徐出聲。漸",
    "X62n1206_001:0789a11": "漸聲高。如是念到三帀之後。覺自己心聲透露。旋",
    "X62n1206_001:0789a12": "繞太空。圓裹十方。徧周法界。是安住身心世界。於",
    "X62n1206_001:0789a13": "念佛聲中也。是以此身心。安住於念佛聲中。而念",
    "X62n1206_001:0789a14": "佛也。此是勝境。能滅心垢。宜勤習之。",
    "X62n1206_001:0789a15": "光中持名",
    "X62n1206_001:0789a16": "聲者心聲也。光者亦心光也。心聲旋繞之處。即心",
    "X62n1206_001:0789a17": "光煥發之處。安住於心聲中而念佛。即安住於光",
    "X62n1206_001:0789a18": "明中。而念佛也。此亦勝境。能滅心垢。宜勤習之。",
    "X62n1206_001:0789a19": "鏡中持名",
    "X62n1206_001:0789a20": "心聲旋繞。心光煥發。心體自然披露矣。夫此一真",
    "X62n1206_001:0789a21": "心。如大圓鏡。洞達無遮。十方三世。我佛眾生。濁世",
    "X62n1206_001:0789a22": "苦輪。淨邦蓮萼。皆鏡中影也。聲中即是光中。光中",
    "X62n1206_001:0789a23": "即是鏡中。此是最勝境。能永滅心垢。宜加意勤習",
    "X62n1206_001:0789a24": "之。",
    "X62n1206_001:0789b01": "不斷持名",
    "X62n1206_001:0789b02": "朝也念。暮也念。無事也念。有事也念。淨處也念。穢",
    "X62n1206_001:0789b03": "處也念。無有一念非佛者。即使日用應酬。有時間",
    "X62n1206_001:0789b04": "斷。然斷其言句。不能斷其真命脉也。功夫至此。成",
    "X62n1206_001:0789b05": "片易矣。",
    "X62n1206_001:0789b06": "不雜持名",
    "X62n1206_001:0789b07": "不雜者。即是止也。止者。定之機也。止雜念。而正念",
    "X62n1206_001:0789b08": "現矣。雜念有三。一善念。一惡念。一無記念。三者除",
    "X62n1206_001:0789b09": "盡。方客曰。好生得長壽。好殺致夭亡。定理也。奈何",
    "X62n1206_001:0789b10": "有好生而夭。好殺而壽者。",
    "X62n1206_001:0789b11": "答曰。報有三。一者今生所為。今生受報。二者來生受",
    "X62n1206_001:0789b12": "報。三者多生多劫受報。好生而夭。宿世孽也。不好生。",
    "X62n1206_001:0789b13": "則壽愈短矣。好殺而壽。宿世福也。不好殺。則不止壽",
    "X62n1206_001:0789b14": "矣。",
    "X62n1206_001:0789b15": "客曰。某某。亦嘗戒殺放生。誦經持呪。今不見有報。",
    "X62n1206_001:0789b16": "何故。",
    "X62n1206_001:0789b17": "答曰。報之遲速。視緣之熟不熟耳。緣未至。而求速報。",
    "X62n1206_001:0789b18": "猶甫下種。而望收穫也。況不遭意外之禍。即是福。安",
    "X62n1206_001:0789b19": "知不有默佑之者乎。",
    "X62n1206_001:0789b20": "客曰。現報示人。方知畏懼。遲至後世。皆謂渺茫。天",
    "X62n1206_001:0789b21": "何為不使人。速受其報耶。",
    "X62n1206_001:0789b22": "答曰。報之遲速。因緣次第耳。非天也。必俟現報乃信。",
    "X62n1206_001:0789b23": "愚極矣。(咸豐十年。余舘於呂四許庽有一乞丐。斷去一足。向人言曰。我因昔年。遺肉於地。為狗所",
    "X62n1206_001:0789b24": "噉。我以刀砍其足。狗銜足至土地廟。號叫而死。一月後遂得脫骨疽。土人皆知之。此非天之顯報耶。蓮西",
    "X62n1206_001:0789c01": "居士附識)。",
    "X62n1206_001:0789c02": "客曰。某某。未修福時。所求如意。作善以後。觸處坎",
    "X62n1206_001:0789c03": "坷。何故。",
    "X62n1206_001:0789c04": "答曰。此乃宿業。當受重報。因作善故。轉重為輕耳。譬",
    "X62n1206_001:0789c05": "如大辟之囚。冬令方行就戮。未至其時。適遇大赦。改",
    "X62n1206_001:0789c06": "為笞杖而遣之也。",
    "X62n1206_001:0789c07": "客曰。殺生之人。使物類不保其子。宜得絕嗣之報。",
    "X62n1206_001:0789c08": "而漁人殺業最重。何以子息偏多。",
    "X62n1206_001:0789c09": "答曰。世間子女。有以福致者。有以孽致者。漁人業力",
    "X62n1206_001:0789c10": "所感。即有作惡眷屬。分其衣食。使彼日夕劬勞。不足",
    "X62n1206_001:0789c11": "共用。子愈多。累愈重也。君不見天仙列宿。永不產育耶。",
    "X62n1206_001:0789c12": "客曰。人生斯世。當學聖賢。致君澤民之道。因果之",
    "X62n1206_001:0789c13": "說。何關世道人心乎。",
    "X62n1206_001:0789c14": "答曰。因果之說。即聖賢之道也。末世眾生。恣行惡業。",
    "X62n1206_001:0789c15": "不畏王法。不顧廉恥。而清夜一思。猶不敢顯然為惡",
    "X62n1206_001:0789c16": "者。惟恐死後受報耳。佛氏因果之說。正有補於聖教",
    "X62n1206_001:0789c17": "王綱也。",
    "X62n1206_001:0789c18": "釋惡業有無之疑(四問)",
    "X62n1206_001:0789c19": "客曰。人為萬物之靈。恩怨猶或顛倒。畜生至愚。反",
    "X62n1206_001:0789c20": "能報怨酬德。何故。",
    "X62n1206_001:0789c21": "答曰。恩仇報復。有可思議者。有不可思議者。殺業之",
    "X62n1206_001:0789c22": "報。有遲有速。冤對既至。不問天仙人鬼。無得而逃。畜",
    "X62n1206_001:0789c23": "生。特苦於不能言耳。其恩怨固了了分明也。",
    "X62n1206_001:0789c24": "客曰。地獄之說。不過勸人為善耳。豈真有哉。",
    "X62n1206_001:0790a01": "答曰。人世既有牢獄。冥府何獨無之。佛不作誑語欺",
    "X62n1206_001:0790a02": "人也。",
    "X62n1206_001:0790a03": "客曰。我看地獄。即在陽世。如乞丐枵腹之流。即是",
    "X62n1206_001:0790a04": "餓鬼。囚徒枷鎖羈身。即成地獄。劒樹刀山。即畜生",
    "X62n1206_001:0790a05": "宰割之頃是。鑊湯爐炭。即畜生煎熬之時是。",
    "X62n1206_001:0790a06": "答曰。此言似是。而實非也。謂陽世亦有地獄則可。謂",
    "X62n1206_001:0790a07": "地獄即在陽世則不可。譬如愚癡之人。可以比之畜",
    "X62n1206_001:0790a08": "生。豈此人之外。更無披毛戴角之畜生耶。",
    "X62n1206_001:0790a09": "客曰。地獄固有。但載在外書。儒者不當出口。",
    "X62n1206_001:0790a10": "答曰。口欲諱之。不如身先避之。得其避之道。雖逢人",
    "X62n1206_001:0790a11": "勸勉可也。否則絕口不談。果能必地獄中。無儒者耶。",
    "X62n1206_001:0790a12": "釋持齋斷肉之疑(七問)",
    "X62n1206_001:0790a13": "客曰。殺傷物命。罪固大矣。至於食肉。宜若無罪。而",
    "X62n1206_001:0790a14": "經言食肉。必得惡報。冥法何其苛與。",
    "X62n1206_001:0790a15": "答曰。非獨冥間。世間法律亦然。殺生譬之劫盜。食肉",
    "X62n1206_001:0790a16": "譬之窩贜。窩主與盜。相去幾何。人特未之思耳。",
    "X62n1206_001:0790a17": "客曰。衣食皆係前定。福多則所享亦多。持齋者。乃",
    "X62n1206_001:0790a18": "口結期者結七日之期也。若獨自結期。可用乾粮。",
    "X62n1206_001:0790a19": "水菓。生姜。蔴油。四種為食物。燼香。燈油。蒲團。坐椅。",
    "X62n1206_001:0790a20": "棉衣。風帽。淨桶。草紙。八種為用物。除十二種外。一",
    "X62n1206_001:0790a21": "概不留。便可七日中。不與人來往。暢然念佛也。若",
    "X62n1206_001:0790a22": "有五六人。同發心結期者。則必延請護七師一位。",
    "X62n1206_001:0790a23": "嚴立條規。約束在前。起七日。一切起居。飲食。香花。",
    "X62n1206_001:0790a24": "燈果。護七師。照應全備。則同七者。亦可於七日。至",
    "X62n1206_001:0790b01": "心念佛也。若局於情見。不知修行利害者。未可草",
    "X62n1206_001:0790b02": "率為之。",
    "X62n1206_001:0790b03": "聚會持名",
    "X62n1206_001:0790b04": "四五人偶然同聚作念佛會者。務先約束。而後開",
    "X62n1206_001:0790b05": "口單念四字。一字一魚。用小引磬。專擊陀字。不得",
    "X62n1206_001:0790b06": "參差錯落。反致紛心。",
    "X62n1206_001:0790b07": "成就他人持名",
    "X62n1206_001:0790b08": "或靜處安置。或同結念期。或告以淨土之事。或借",
    "X62n1206_001:0790b09": "以淨土之書。或破其念佛之疑。或堅其念佛之志。",
    "X62n1206_001:0790b10": "一切功德。此為勝矣。若於人臨命終時。為之念佛。",
    "X62n1206_001:0790b11": "或令病人。記取阿彌陀佛四字。隨憶隨念。得見如",
    "X62n1206_001:0790b12": "來。使此人氣盡往生。是成就其法身慧命矣。",
    "X62n1206_001:0790b13": "難中持名",
    "X62n1206_001:0790b14": "凡難中。有發心念佛者。必有奇應。雖遍地干戈。一",
    "X62n1206_001:0790b15": "鄉疫癘。而求佛呵護者。一即一安。百即百安。非佛",
    "X62n1206_001:0790b16": "之有私也。亦平等光中。無心而應也。何以故。動念",
    "X62n1206_001:0790b17": "發聲。覺阿彌陀佛。光明住我頂上。則自然念念具",
    "X62n1206_001:0790b18": "足。念念堅固。念念長久。佛光所加。吉神擁護。自能",
    "X62n1206_001:0790b19": "離難。勿轉念也。",
    "X62n1206_001:0790b20": "夢中持名",
    "X62n1206_001:0790b21": "願力堅。功夫熟。晝既綿密。夜間亦然。則夢中自能",
    "X62n1206_001:0790b22": "念佛。此往生的兆也。當調和精進。勿退勿狂。",
    "X62n1206_001:0790b23": "病中持名",
    "X62n1206_001:0790b24": "病者。死之機也。死者。凡聖淨穢之關也。病中當作",
    "X62n1206_001:0790c01": "死想。勤念佛名。決定待死。必有光明接引。遂我往",
    "X62n1206_001:0790c02": "生之願。若於病上。界一停想。則一切愛戀恐怖。煩",
    "X62n1206_001:0790c03": "惱安排。種種雜念。一齊現前。生死關頭。如何濟事。",
    "X62n1206_001:0790c04": "昔有一僧病甚。呼啊[口*耶]。自覺其非。即念阿彌陀佛。",
    "X62n1206_001:0790c05": "如是痛不自止。一聲啊[口*耶]。一聲阿彌陀佛。晝夜不",
    "X62n1206_001:0790c06": "絕。病愈。謂人曰。我病中念啊[口*耶]。念阿彌陀佛。今病",
    "X62n1206_001:0790c07": "好。阿彌陀佛尚在。",
    "X62n1206_001:0790c08": "武帝為非。不知將來。亦定有捨身之日在。毀謗佛法",
    "X62n1206_001:0790c09": "者。捨身於地獄也。貪於財色者。捨身於餓鬼也。癡於",
    "X62n1206_001:0790c10": "情欲者。捨身於畜生也。恐求如武帝之捨身同泰寺。",
    "X62n1206_001:0790c11": "不可得矣。至於天下之失。正因能捨身。不能捨心之",
    "X62n1206_001:0790c12": "故。倘能捨心出世。則視天下如敝屣。何至垂暮之年。",
    "X62n1206_001:0790c13": "招納侯景。圖取中原乎。則知三日捨身。未免有求福",
    "X62n1206_001:0790c14": "之念。而不忍捨天下也。豈真並天下而捨之乎。",
    "X62n1206_001:0790c15": "客曰。吾儒既誦法孔子。當以排斥異端為己任。子",
    "X62n1206_001:0790c16": "反左袒之。何耶。",
    "X62n1206_001:0790c17": "答曰。夫世所謂異端者。異乎聖人之大端也。如惻隱",
    "X62n1206_001:0790c18": "為仁之端。無之則異端矣。羞惡為義之端。無之則異",
    "X62n1206_001:0790c19": "端矣。聖人無意必固我。有之則異端矣。佛之五戒。即",
    "X62n1206_001:0790c20": "五常也。今人謗佛者。聞慈悲之說。出於佛氏。必反乎",
    "X62n1206_001:0790c21": "其說。而吾人之仁喪。聞盜婬之戒。出於佛氏。必反乎",
    "X62n1206_001:0790c22": "其戒。而吾人之義亡。聞妄言之戒。出於佛氏。必反乎",
    "X62n1206_001:0790c23": "其戒。而吾人之信。遂於是而滅。豈非欲衛道。而反害",
    "X62n1206_001:0790c24": "道耶。況聖人之道。大公無私。由堯舜以迄孔子。不聞",
    "X62n1206_001:0791a01": "互相排擊。至孟子之距楊墨。距其為我害仁。兼愛害",
    "X62n1206_001:0791a02": "義也。佛氏之自他俱利。正所謂仁義交盡者也。豈楊",
    "X62n1206_001:0791a03": "墨比乎。後人不察。混佛氏與楊墨。而一之。而距之。憤",
    "X62n1206_001:0791a04": "憤之氣。愈出愈烈。自今以後。不知何所底止。吾為此",
    "X62n1206_001:0791a05": "懼。故為言及於斯。知我罪我。又何計焉。",
    "X62n1206_001:0791a08": " 附錄鄭韋庵先生戒殺放生詞(七首)調寄西江月",
    "X62n1206_001:0791a10": "天道好生惡殺。人當戒殺放生。莫因口腹動刀砧。",
    "X62n1206_001:0791a11": "折盡平生福分　水國魚蝦龜鱉。林間走獸飛禽。",
    "X62n1206_001:0791a12": "與人同此一心靈。害命終須索命。",
    "X62n1206_001:0791a13": "一命須償一命。千刀還報千刀。千生百劫怎能消。",
    "X62n1206_001:0791a14": "劫數紛紛自造　不必求籤問卜。當知在劫難逃。",
    "X62n1206_001:0791a15": "欲求赦宥到天曹。戒殺功勳最妙。",
    "X62n1206_001:0791a16": "前世殺他是我。今生殺我是他。顛顛倒倒做冤家。",
    "X62n1206_001:0791a17": "何日纔能放下　不若我先戒殺。善心一發無涯。",
    "X62n1206_001:0791a18": "吉神呵護有雲霞。免得傷殘四大。",
    "X62n1206_001:0791a19": "索命何時了局。因緣反覆成仇。勸人當下早休休。",
    "X62n1206_001:0791a20": "悔過還能自救　我說放生念佛。譬如苦海之舟。",
    "X62n1206_001:0791a21": "能依此法自勤修。解釋冤纏無咎。",
    "X62n1206_001:0791a22": "昔有萬三沈姓。專於水族施恩。池中聚寶獲金盆。",
    "X62n1206_001:0791a23": "變出金銀無盡　一雀銜環報德。楊家高大其門。",
    "X62n1206_001:0791a24": "含生負氣有靈根。莫害區區物命。",
    "X62n1206_001:0791b01": "亦有真人思邈。放魚救得神龍。藥方傳出廣陰功。",
    "X62n1206_001:0791b02": "證入仙班鸞鳳　最是蓮池老衲。放生戒殺文工。",
    "X62n1206_001:0791b03": "心心回向到蓮宮。上品往生尊重。",
    "X62n1206_001:0791b04": "富貴神仙佛國。皆從戒殺修來。吾人何必更疑猜。",
    "X62n1206_001:0791b05": "苦借無邊業債　目下干戈到處。東奔西竄哀哉。"
}