{
    "X58n1023_001:0623c06": "華嚴大意",
    "X58n1023_001:0623c08": "皇明　古庭善堅　撰",
    "X58n1023_001:0623c09": "華嚴之說。其義也大。其文也長。非盡得其玅者。難以",
    "X58n1023_001:0623c10": "筆舌。毗盧老人。一真三昧。于當人分上最真最切。開",
    "X58n1023_001:0623c11": "口也說著。不開口也說著。開口不開口總說著。一切",
    "X58n1023_001:0623c12": "佛法。一切玄玅。一切機用。一切拈提。一切棒喝。一切",
    "X58n1023_001:0623c13": "語言。一切文字。一切三昧。用則總用。不用則總不用。",
    "X58n1023_001:0623c14": "用與不用。總不相礙。世尊陞座。文殊白槌云。諦觀法",
    "X58n1023_001:0623c15": "王法。法王法如是。世尊便下座。文殊便是開口用處。",
    "X58n1023_001:0623c16": "世尊便下座是不開口用處。到這裏世尊說箇什麼。",
    "X58n1023_001:0623c17": "若道有說。文殊早自錯了。若道無說。世尊陞座。又自",
    "X58n1023_001:0623c18": "錯了。若論華藏大意。說與未說。錯與未錯。開口不開",
    "X58n1023_001:0623c19": "口。舉目之間。一點瞞人不得。如趙州問投子。大死的",
    "X58n1023_001:0623c20": "人却活時如何。子云。不許夜行。投明早到。似此一問",
    "X58n1023_001:0623c21": "一答。如常人說話。又不曾作機會。又不曾作禪道佛",
    "X58n1023_001:0623c22": "法會。爾之江南。我之湖北。爾之天上。我之人間。四方",
    "X58n1023_001:0623c23": "八面。無不相應。若不到與麼田地。縱將一大藏教一",
    "X58n1023_001:0623c24": "口吐出。堆山塞海。總無用處。世尊未陞座。文殊未白",
    "X58n1023_001:0624a01": "槌。趙州投子未相見。已將全機交付了。盡華嚴法界",
    "X58n1023_001:0624a02": "香水海一切諸佛諸善知識。却無措手脚處。經云。如",
    "X58n1023_001:0624a03": "來深境界。其量等虗空。一切眾生入。而實無所入。既",
    "X58n1023_001:0624a04": "無所入。安有所說。此外不可為儞別加方便。古人云。",
    "X58n1023_001:0624a05": "參須實參。悟須實悟。如懶融未見四祖。馬祖未見南",
    "X58n1023_001:0624a06": "嶽。他何曾似。今學者東卜西卜。個個死心榻地。學者",
    "X58n1023_001:0624a07": "只知開口處。將謂容易安身著脚。不知未開口時。縱",
    "X58n1023_001:0624a08": "是佛祖也難近傍。僧問雲門。如何是一代時教。門云。",
    "X58n1023_001:0624a09": "對一說一。且道與世尊陞座。文殊白槌。差別多少。僧",
    "X58n1023_001:0624a10": "問趙州。萬法歸一。一歸何處。州云。我在青州做領布",
    "X58n1023_001:0624a11": "衫重七觔。這等說話。前後遠近。宛爾一般。古人行到",
    "X58n1023_001:0624a12": "說到。一一皆在大不思議海。昔香嚴和尚。在溈山。問",
    "X58n1023_001:0624a13": "一答十。問十答百。溈山向真參實悟處。痛與一劄。嚴",
    "X58n1023_001:0624a14": "不知所以。于是入南陽卓菴。擊竹有省。後出世曰。老",
    "X58n1023_001:0624a15": "僧四十年方打成一片。趙州和尚二十餘年。除粥飯",
    "X58n1023_001:0624a16": "屎尿。是雜用心處。高峯三十年不出死關。先師四十",
    "X58n1023_001:0624a17": "年惟一念。長慶稜公。坐破蒲團七箇。山僧做工夫十",
    "X58n1023_001:0624a18": "三年。身不放倒。今年七十餘。猶念死生。未敢離于正",
    "X58n1023_001:0624a19": "念。古人念念在定。于生死不亂。今人念念在亂。于生",
    "X58n1023_001:0624a20": "死不定。學者還知正念麼。如前所說。乃如來深境界",
    "X58n1023_001:0624a21": "是也。山僧昔年到先師處。徵問到無結角下手處。不",
    "X58n1023_001:0624a22": "免盡力掀倒。先師說箇是字。如今勘來多少錯。任緣",
    "X58n1023_001:0624a23": "隨分。且待命根子斷。山僧每于華嚴留心。據我所見。",
    "X58n1023_001:0624a24": "善財參五十三善知識。未嘗動步。五十三善知識教",
    "X58n1023_001:0624b01": "授善財。未嘗開口。我毗盧舍那如來雜華藏海。一字",
    "X58n1023_001:0624b02": "一句。一切字一切句。一一具足四天下微塵數不可",
    "X58n1023_001:0624b03": "說。轉轉不可說。一一三昧。一一語言。一一香水海。一",
    "X58n1023_001:0624b04": "一輪圍山。一一毗盧華藏。一一彌勒樓閣。一一諸佛",
    "X58n1023_001:0624b05": "菩薩。一一大善知識。一一觀彼所說諸佛華藏。一一",
    "X58n1023_001:0624b06": "語言三昧。一一辨才三昧。一一神通無礙。一一佛神",
    "X58n1023_001:0624b07": "力莊嚴佛剎微塵數諸佛世界。一一諸佛世尊所演",
    "X58n1023_001:0624b08": "佛剎微塵數三昧門。不可思議。微細微細。極微細處。",
    "X58n1023_001:0624b09": "則知諸佛菩薩。及五十三知識所說佛剎微塵數。諸",
    "X58n1023_001:0624b10": "佛藏海一一三昧。于我自受用一真三昧。遮那如來。",
    "X58n1023_001:0624b11": "無增無減。無彼無此。華嚴藏海諸佛菩薩。諸善知識。",
    "X58n1023_001:0624b12": "各各盡彼神通三昧。向我遮那諸佛佛剎微塵數。三",
    "X58n1023_001:0624b13": "昧大不思議海。轉不可說三昧。一一莊嚴。一一文字。",
    "X58n1023_001:0624b14": "一一摩尼寶光明。一一佛剎微塵數寶牀寶座。寶帳",
    "X58n1023_001:0624b15": "寶綱。寶樹寶雲。寶蓮華。寶瓔珞。一一佛剎微塵數獅",
    "X58n1023_001:0624b16": "子幢雲。摩尼幢雲。燈雲燄雲。華燄雲。香燄雲。一一佛",
    "X58n1023_001:0624b17": "剎微塵數摩尼寶光聚。一一佛剎微塵數諸佛變化",
    "X58n1023_001:0624b18": "莊嚴身。一一佛剎微塵數國城善知識。與夫目前山",
    "X58n1023_001:0624b19": "河大地萬象森羅。種種差別聲音。差別幻化。差別相",
    "X58n1023_001:0624b20": "好。乃至諸大地獄。八寒八熱。萬死萬生。及彼忉利諸",
    "X58n1023_001:0624b21": "天天樂。一一佛剎微塵數不可說。不可說。轉不可說。",
    "X58n1023_001:0624b22": "轉轉不可說。總是箇華嚴藏海。一真三昧。與麼則佛",
    "X58n1023_001:0624b23": "剎微塵數華嚴藏海。諸佛諸菩薩。諸善知識。諸天人",
    "X58n1023_001:0624b24": "非人等。而又一一佛剎微塵數不可說。不可說。轉不",
    "X58n1023_001:0624c01": "可說。轉轉不可說。一一四生六道。蠢動含靈。有情無",
    "X58n1023_001:0624c02": "情。一一皆總在我佛剎微塵數極微塵數。華嚴藏海。",
    "X58n1023_001:0624c03": "一一混融無礙。山僧如是說。汝等如是聞。諸佛如是",
    "X58n1023_001:0624c04": "住。一切眾生如是見。眾生如是見。諸佛如是住。汝等",
    "X58n1023_001:0624c05": "如是聞。山僧如是說。而又各各一一聞見住說。一一",
    "X58n1023_001:0624c06": "塵沙艸葉。則有佛剎微塵數諸佛世界。一一塵。一一",
    "X58n1023_001:0624c07": "沙。一一艸。一一葉。佛剎微塵數諸佛世界。一一經歷",
    "X58n1023_001:0624c08": "諸佛世界三昧。一一諸佛三昧佛剎微塵數世界。了",
    "X58n1023_001:0624c09": "不可得。而我了知一一諸佛世界。種種差別。一切幻",
    "X58n1023_001:0624c10": "化。一一皆不可得。皆不可了。而我知其不可了。不可",
    "X58n1023_001:0624c11": "見。不可得。我常一念恒處于寂滅定。求寂滅法。實無",
    "X58n1023_001:0624c12": "所有。如是則寂滅念中。一切諸佛。一切佛剎微塵諸",
    "X58n1023_001:0624c13": "三昧海。種種莊嚴。種種世界。種種差別。種種供養。諸",
    "X58n1023_001:0624c14": "佛幻化。我亦無念。以茲無念諸佛幻化。念念具足。念",
    "X58n1023_001:0624c15": "念不違。謂之華嚴法界大意。幻有之說。而幻有如是",
    "X58n1023_001:0624c16": "三昧。況八十一軸之文。及十法界品之說。不可思。不",
    "X58n1023_001:0624c17": "可議書而盡為一軸。卷之放之而更収之。與麼則八",
    "X58n1023_001:0624c18": "十一軸百城烟水。總是外事。諸佛菩薩。諸善知識。皆",
    "X58n1023_001:0624c19": "為客塵。不妨逆行順行。橫說竪說。塵說剎說。所以經",
    "X58n1023_001:0624c20": "中道。由親近善知識。能勇猛勤修一切智道。由親近",
    "X58n1023_001:0624c21": "善知識。能速疾出生諸大願海。由親近善知識。能于",
    "X58n1023_001:0624c22": "一微塵中說法□徧法界。由親近善知識。于念念行。",
    "X58n1023_001:0624c23": "究竟安住一切智地。由親近善知識。而能往十方國",
    "X58n1023_001:0624c24": "土。見善知識心不散亂。見善知識破障山。見善知識",
    "X58n1023_001:0625a01": "入大悲海。救護眾生。見善知識得智慧光。普照法界。",
    "X58n1023_001:0625a02": "見善知識普能覩見十方佛海。見善知識得見諸佛",
    "X58n1023_001:0625a03": "轉于法輪。與麼則佛剎微塵數善知識。正好逐位參",
    "X58n1023_001:0625a04": "求。佛剎微塵數諸佛三昧。不妨從頭請問。善知識者。",
    "X58n1023_001:0625a05": "有如是不可思議。不可說。無量無邊清淨三昧。欲親",
    "X58n1023_001:0625a06": "近善知識者。必具大因緣。具無上智。發無上心。經百",
    "X58n1023_001:0625a07": "千劫。久遠不退。始得如是相應。首座只如文殊大士。",
    "X58n1023_001:0625a08": "伸一臂過佛剎微塵數諸佛世界。摩善財頂。山僧不",
    "X58n1023_001:0625a09": "動本座。過佛剎微塵數諸佛世界。將華藏海遮那如",
    "X58n1023_001:0625a10": "來。不可思議三昧。向一毫頭滔滔說出。且道與文殊",
    "X58n1023_001:0625a11": "是同是別。非同非別。總同總別。師擲去筆云。紙盡矣。",
    "X58n1023_001:0625a12": "卷之。",
    "X58n1023_001:0625a14": "華嚴大意(終)"
}