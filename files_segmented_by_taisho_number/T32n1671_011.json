{
    "T32n1671_011:0740c06": "福蓋正行所集經卷第十一",
    "T32n1671_011:0740c08": "龍樹菩薩集",
    "T32n1671_011:0740c09": "西天譯經三藏朝散大夫",
    "T32n1671_011:0740c10": "試鴻臚卿宣梵大師賜紫",
    "T32n1671_011:0740c11": "沙門臣日稱等奉　詔譯",
    "T32n1671_011:0740c12": "此中復說。破戒之人。於諸如來所有種種功",
    "T32n1671_011:0740c13": "德善法。不能成就。譬如王女出降貧士。至彼",
    "T32n1671_011:0740c14": "家已。謂其夫曰。我是王女。所欲如意。當須上",
    "T32n1671_011:0740c15": "妙燒香花鬘。眾寶瓔珞。嚴身之具。庫藏諸物。",
    "T32n1671_011:0740c16": "皆悉周備。若如是者。我則住此。貧士答曰。如",
    "T32n1671_011:0740c17": "上諸物。家中所無。王女聞已。乃呵責之。如是",
    "T32n1671_011:0740c18": "貧乏。我當去矣。佛言。彼破戒者。亦復如是。",
    "T32n1671_011:0740c19": "不能成就最上清淨解脫之女。亦不能得煖",
    "T32n1671_011:0740c20": "頂忍等所燒之香。亦不能得別解脫戒所成",
    "T32n1671_011:0740c21": "之花。亦不能得禪定解脫所成之鬘。亦不能",
    "T32n1671_011:0740c22": "得菩提分等種種庫藏。亦不能得聞思修等",
    "T32n1671_011:0740c23": "所成智王。亦不能得最上最勝正等菩提。亦",
    "T32n1671_011:0740c24": "不能得緣覺聲聞為其眷屬。是破戒者。由無",
    "T32n1671_011:0740c25": "善業。於現生中。則無福德。一切善人。不樂同",
    "T32n1671_011:0740c26": "住。有所言說。人不信用。於出世間所有如來",
    "T32n1671_011:0740c27": "功德法財。則為永失。",
    "T32n1671_011:0740c28": "是時會中。尊者阿難即從座起。前白佛言。云",
    "T32n1671_011:0740c29": "何世尊。於弟子中毀犯戒者。不為宣說甚深",
    "T32n1671_011:0741a01": "法要。不復攝受。而見擯斥。咸謂如來非大悲",
    "T32n1671_011:0741a02": "者。佛告阿難。我於世間一切眾生。平等憐慜。",
    "T32n1671_011:0741a03": "於所說法。心無悋惜。由彼非器。不能堪任。故",
    "T32n1671_011:0741a04": "不為說。非如世間智者說法。於諸眾生。有違",
    "T32n1671_011:0741a05": "順相。若相違者。不為宣說。如拳握物。祕之不",
    "T32n1671_011:0741a06": "與。如有國王。作大施會。召諸沙門。婆羅門",
    "T32n1671_011:0741a07": "等。所須之物。皆給與之。有婆羅門。從餘方",
    "T32n1671_011:0741a08": "來。住立王前。多乞諸物。王聞語已。悉不與",
    "T32n1671_011:0741a09": "之。時有近臣。勸王隨意施婆羅門。王乃答",
    "T32n1671_011:0741a10": "曰。非有所悋。此人無德。故不與也。佛言。阿",
    "T32n1671_011:0741a11": "難。我亦如是。由彼破戒。非是法器。故不為",
    "T32n1671_011:0741a12": "說。設為彼說。不能領受。如器有竅。不堪貯",
    "T32n1671_011:0741a13": "水。縱使晝夜勤力添汲。尋復漏失。是破戒者。",
    "T32n1671_011:0741a14": "不能容受功德法水。亦復如是。設使少分違",
    "T32n1671_011:0741a15": "犯禁戒。是人亦於菩提分等。種種法寶。不能",
    "T32n1671_011:0741a16": "成辦。當知是人。所持淨戒。不名圓滿。不復",
    "T32n1671_011:0741a17": "增長。如是戒行。不增長故。於解脫法。亦不",
    "T32n1671_011:0741a18": "增長。於解脫法。不增長故。彼所獲得。非寂靜",
    "T32n1671_011:0741a19": "道。但得名為相似解脫。若於戒法。堅持不",
    "T32n1671_011:0741a20": "犯。是人則於菩提分等。種種法財。各各入解。",
    "T32n1671_011:0741a21": "如理思惟。得安隱住。汝等比丘。於此經典。常",
    "T32n1671_011:0741a22": "樂受持。為人演說施戒功德。得成福蓋。",
    "T32n1671_011:0741a23": "若諸比丘。住正思惟。親近善友。樂聞正法。能",
    "T32n1671_011:0741a24": "除世間憂畏熱惱。遮遣惡法。不令生起。如滅",
    "T32n1671_011:0741a25": "熾火。使無遺餘。若諸比丘。住邪思惟。引生放",
    "T32n1671_011:0741a26": "逸。令心散亂。則唯攝取五欲因緣。是諸有情",
    "T32n1671_011:0741a27": "生煩惱處。決定失壞諸功德法。如非時雹。傷",
    "T32n1671_011:0741a28": "其苗稼。能招世間種種災難。常懷諂曲。無有",
    "T32n1671_011:0741a29": "慚恥。為彼白衣。譏毀輕慢。此非法人。志意下",
    "T32n1671_011:0741b01": "劣。於彼沙門清淨善果。心不希樂。於諸如",
    "T32n1671_011:0741b02": "來甘露法水。則不能飲。樂作諸惡。求趣險道。",
    "T32n1671_011:0741b03": "攝取地獄。餓鬼傍生。極惡苦處。而為依止。",
    "T32n1671_011:0741b04": "若於佛言。心不信受。雖少犯戒。則受劇報。何",
    "T32n1671_011:0741b05": "況廣多造作惡業。所感之果。其苦難量。如伊",
    "T32n1671_011:0741b06": "羅葉龍王因緣經說。",
    "T32n1671_011:0741b07": "如是我聞。一時佛在嚩囉拏城。施鹿林中。仙",
    "T32n1671_011:0741b08": "人墮處。為諸大眾。宣說法要。時伊羅葉龍王。",
    "T32n1671_011:0741b09": "知佛世尊在彼說法。發清淨心。欲詣佛所。親",
    "T32n1671_011:0741b10": "近供養。即作是念。我身龍屬。多諸冤讎。儻相",
    "T32n1671_011:0741b11": "會遇。必為損害。乃變己身。作轉輪王。相貌端",
    "T32n1671_011:0741b12": "嚴。威德自在。眾寶瓔珞。莊嚴其身。持妙繖",
    "T32n1671_011:0741b13": "蓋。乘寶輦輿。七寶千子。內外營從。復以九",
    "T32n1671_011:0741b14": "十俱胝軍眾。前後圍繞。復有百千外道梵志。",
    "T32n1671_011:0741b15": "婆羅門等。諸乞丐者。皆悉隨從。威神翊衛。如",
    "T32n1671_011:0741b16": "天帝釋。即時奔趨如來法會。",
    "T32n1671_011:0741b17": "爾時世尊。有諸四眾。天龍藥叉乾闥婆等。恭",
    "T32n1671_011:0741b18": "敬圍繞。而為說法。時彼眾會。見是事已。咸生",
    "T32n1671_011:0741b19": "驚疑。前白世尊。此為何王。威德乃爾。佛語大",
    "T32n1671_011:0741b20": "眾。此非人王。且待須臾。自當知之。時彼龍",
    "T32n1671_011:0741b21": "王。到佛所已。頭面禮足。退坐一面。佛言。龍",
    "T32n1671_011:0741b22": "王。汝昔愚癡。今受此報。復有何緣。而至于",
    "T32n1671_011:0741b23": "此。宜應速疾起離此處。捨其變現。而作本形。",
    "T32n1671_011:0741b24": "可復來此。顯示眾會。時彼龍王白言。世尊。我",
    "T32n1671_011:0741b25": "輩龍身。然多冤對。忽此相逢。定興災難。由是",
    "T32n1671_011:0741b26": "之故。為變化也。時佛世尊聞是說已。勅金剛",
    "T32n1671_011:0741b27": "手大藥叉神。為彼龍王。隨逐守護。令至餘處。",
    "T32n1671_011:0741b28": "乃復本形。其身長大。麁澁乾裂。種種惡相。積",
    "T32n1671_011:0741b29": "集成軀。由先業故。而有七頭。一一頭上。有",
    "T32n1671_011:0741c01": "伊羅樹。由彼樹故。動搖苦楚。膿血交流。極甚",
    "T32n1671_011:0741c02": "臭穢。無數蛆蟲之所[口*(贊貝+日)]食。復本形已。還至佛",
    "T32n1671_011:0741c03": "所。彼龍之首。在嚩囉拏城。其尾所至。怚叉尸",
    "T32n1671_011:0741c04": "羅國。時諸大眾。久離貪者。覩是惡狀。猶生驚",
    "T32n1671_011:0741c05": "怖。咸作是念。此何有情。感報如是。而來此",
    "T32n1671_011:0741c06": "耶。佛語大眾。此乃適變作轉輪王。來至我所。",
    "T32n1671_011:0741c07": "遣令起去現本相。爾時諸沙門。聞佛說已。咎",
    "T32n1671_011:0741c08": "嗟懊惱。默然而住。時伊羅葉龍王。既作龍身。",
    "T32n1671_011:0741c09": "悲啼白佛。唯願世尊。大慈憐愍。記我何時。脫",
    "T32n1671_011:0741c10": "此惡趣。佛言。龍王。今為汝說。當生諦信。却",
    "T32n1671_011:0741c11": "後當來。眾生壽命八萬歲時。有佛出世。名曰",
    "T32n1671_011:0741c12": "慈氏。彼佛記汝所經時分。脫此龍身。是時龍",
    "T32n1671_011:0741c13": "王。聞佛說已。舉聲號哭。淚若河流。佛以大",
    "T32n1671_011:0741c14": "慈。善言誨喻。汝當自咎。徒增悲苦。今此會",
    "T32n1671_011:0741c15": "中。難可久處。時彼龍王。深自剋責。我此惡",
    "T32n1671_011:0741c16": "業。無相似者。願承佛力。早離此苦。乃作誓",
    "T32n1671_011:0741c17": "曰。從是已後。盡未來世。心不邪思。不生放",
    "T32n1671_011:0741c18": "逸。乃至螻蟻。不生殺害。作是說已。頂禮佛",
    "T32n1671_011:0741c19": "足。即於會中。忽然不現。",
    "T32n1671_011:0741c20": "時彼阿難即從座起。一心合掌。乃問如來。而",
    "T32n1671_011:0741c21": "此龍王。先作何罪。墮龍趣中。復由何業。而",
    "T32n1671_011:0741c22": "有七頭。一一頭上。有伊羅樹。動搖痛苦。膿血",
    "T32n1671_011:0741c23": "交流。唯願如來。為我等輩。說其因緣。令知罪",
    "T32n1671_011:0741c24": "犯。",
    "T32n1671_011:0741c25": "爾時世尊謂阿難曰。乃往過去賢劫之中。眾",
    "T32n1671_011:0741c26": "生壽命二萬歲時。有佛出世。名迦攝波如來。",
    "T32n1671_011:0741c27": "應供。正遍知。明行足。善逝。世間解。無上士。",
    "T32n1671_011:0741c28": "調御丈夫。天人師。佛世尊。時彼龍王。於佛法",
    "T32n1671_011:0741c29": "中。出家修道。作三藏比丘。厭怖煩惱。修遠",
    "T32n1671_011:0742a01": "離行。於空閑處。習奢摩他。從定出已。日已過",
    "T32n1671_011:0742a02": "中。入彼聚落。而行乞食。或有所得。或無所",
    "T32n1671_011:0742a03": "得。為人所呵。生諸煩惱。出其聚落。至阿蘭",
    "T32n1671_011:0742a04": "若。伊羅樹下。往返遊行。因以兩手。而取其",
    "T32n1671_011:0742a05": "葉。如是數四。摘已復摘。碎以棄之。時佛知",
    "T32n1671_011:0742a06": "已。呵彼比丘。為說戒相。俾令悔謝。彼不信",
    "T32n1671_011:0742a07": "受。而作是言。此無情物。何咎之有。由二因",
    "T32n1671_011:0742a08": "緣。受斯苦報。過時乞食。生於龍中。由不信",
    "T32n1671_011:0742a09": "故。生伊羅樹。",
    "T32n1671_011:0742a10": "佛語諸比丘。彼伊羅葉龍王。作少惡因。今受",
    "T32n1671_011:0742a11": "多苦。自作其因。自受其果。非外地界水火風",
    "T32n1671_011:0742a12": "界。而能招集。皆由內心之所造作。",
    "T32n1671_011:0742a13": "若諸有情。畢竟樂作非法黑業。於惡趣中。定",
    "T32n1671_011:0742a14": "受苦報。若諸有情。畢竟樂作清淨白業。於人",
    "T32n1671_011:0742a15": "天中。定受樂報。若諸有情。所作之業。善惡",
    "T32n1671_011:0742a16": "相參。雜受其報。是故比丘。於彼黑業。畢竟",
    "T32n1671_011:0742a17": "莫造。於彼白業。決定修作。果報卒至。猶如",
    "T32n1671_011:0742a18": "瀑流。善惡之業。影響無差。如有頌云。",
    "T32n1671_011:0742a19": "　設經無量劫　　彼業不能壞",
    "T32n1671_011:0742a20": "　果報成熟時　　眾生決定受",
    "T32n1671_011:0742a21": "佛言。汝等比丘。當依佛語。如理思惟。於諸禁",
    "T32n1671_011:0742a22": "戒。不應少犯。是故我今委細分別毀戒過患。",
    "T32n1671_011:0742a23": "為令有情。深生怖畏。永斷諸惡。勤行眾善。汝",
    "T32n1671_011:0742a24": "等比丘。於此經典。為人演說。成就福蓋。",
    "T32n1671_011:0742a25": "是時會中尊者阿難陀白言。世尊。是持戒相。",
    "T32n1671_011:0742a26": "云何了知。佛告阿難。欲入佛法。先持五戒。",
    "T32n1671_011:0742a27": "謂不殺生。離不與取。遠欲邪行。斷虛妄語。飲",
    "T32n1671_011:0742a28": "酒放逸。如是行相。各各了知。阿難。在在處",
    "T32n1671_011:0742a29": "處。城邑聚落。有諸善人清信士女。依止善法。",
    "T32n1671_011:0742b01": "樂持淨戒。發生淨心。於此五戒。盡其形壽。而",
    "T32n1671_011:0742b02": "能奉持。",
    "T32n1671_011:0742b03": "如造作福業經說。云何持戒得成福事。若人",
    "T32n1671_011:0742b04": "能於一切有情。不行殺戮。是人得名持不殺",
    "T32n1671_011:0742b05": "戒。殺生者。從初起心。決定當殺何等物命。或",
    "T32n1671_011:0742b06": "令他殺。起加行心。正斷彼命。剸割受用。是人",
    "T32n1671_011:0742b07": "名為得殺生罪。",
    "T32n1671_011:0742b08": "若人於他所有財物。離不與取。是人得名持",
    "T32n1671_011:0742b09": "不盜戒。偷盜者。謂於他物。不與而取。或行劫",
    "T32n1671_011:0742b10": "掠。或他遺忘。隱而不與。乃至從初。起加行",
    "T32n1671_011:0742b11": "心。盜其物已。是人名為得偷盜罪。",
    "T32n1671_011:0742b12": "若人能離一切染欲。或於他色。不生侵犯。是",
    "T32n1671_011:0742b13": "人得名持不婬戒。欲邪行者。非親族家。衒賣",
    "T32n1671_011:0742b14": "里巷。生染欲處。皆不應往。或他親眷。常所",
    "T32n1671_011:0742b15": "守護。巧設方便。遺其珠瓔。或他遭難而生強",
    "T32n1671_011:0742b16": "逼。如是起心。乃至所作。是人名為得邪欲",
    "T32n1671_011:0742b17": "罪。若人能離虛妄所說。發言誠諦。心口不",
    "T32n1671_011:0742b18": "違。是人名持不妄語戒。妄語者。謂見言不見。",
    "T32n1671_011:0742b19": "不實言實。如律中說。如有比丘。自遠方來。或",
    "T32n1671_011:0742b20": "有問言。見某人不。彼實見已。答言不見。如是",
    "T32n1671_011:0742b21": "等類。得妄語罪。",
    "T32n1671_011:0742b22": "若人於酒。誡已不飲。或風飄香。亦不欲嗅。是",
    "T32n1671_011:0742b23": "人名持不飲酒戒。酒有三種。一曰蘇囉謂以",
    "T32n1671_011:0742b24": "米糪。和合造作。二曰梅哩。唯用根果。或花葉",
    "T32n1671_011:0742b25": "等。取汁而成。此二種酒。具色香味。因風飄",
    "T32n1671_011:0742b26": "香。聞皆欲飲。飲已迷醉。則生放逸。三曰摩",
    "T32n1671_011:0742b27": "[寧*也](切身下同)。此略不說。是三種酒。若樂飲者。是",
    "T32n1671_011:0742b28": "人名為得飲酒罪。又如難禰迦經說。摩[寧*也]酒",
    "T32n1671_011:0742b29": "者。不應造作。比丘飲已。引生放逸。損費財",
    "T32n1671_011:0742c01": "物。受用不充。增益瞋恚。或相敺擊。惡言相",
    "T32n1671_011:0742c02": "加。多諸諍訟。已至失衣。裸形無愧。惡名流",
    "T32n1671_011:0742c03": "布。善人遠離。廢忘誦習大乘經典。減損智慧。",
    "T32n1671_011:0742c04": "增長無明。不敬三寶。父母宗親。於族姓中。不",
    "T32n1671_011:0742c05": "為崇重。如是破戒。由飲如上三種酒故。生諸",
    "T32n1671_011:0742c06": "過失。是故應知。於殺生等。不復造作。常當遠",
    "T32n1671_011:0742c07": "離。",
    "T32n1671_011:0742c08": "福蓋正行所集經卷第十一"
}