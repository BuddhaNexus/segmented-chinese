{
    "T46n1911_10b:0136a24": "folio_10b 摩訶止觀卷第十下",
    "T46n1911_10b:0136a26": "隋天台智者大師說",
    "T46n1911_10b:0136a27": "門人灌頂記",
    "T46n1911_10b:0136a28": "次明內邪得失者。三藏四門本為入理而",
    "T46n1911_10b:0136a29": "執成戲論。發見獲禪兼通經籍。若以此門",
    "T46n1911_10b:0136b01": "自執秖應生善。既與見相應還起三行。其",
    "T46n1911_10b:0136b02": "行善者專為諸有而造果報。取著有門而",
    "T46n1911_10b:0136b03": "生愛恚。勝者墮慢坑負者墮憂獄。生煩惱",
    "T46n1911_10b:0136b04": "處。有門還閉不得解脫。行惡行者執有為",
    "T46n1911_10b:0136b05": "是。餘者皆非。為此有門無惡不作。邪鬼入",
    "T46n1911_10b:0136b06": "心唯長眾非。九十六道三順佛法。故有阿",
    "T46n1911_10b:0136b07": "毘曇道修多羅道。但五百羅漢於此有門得",
    "T46n1911_10b:0136b08": "出。豈應是邪。今人僻取鬼則入心。故稱阿",
    "T46n1911_10b:0136b09": "毘曇鬼。或從見入或從禪入。自行有一化",
    "T46n1911_10b:0136b10": "人亦四。一門既爾三門亦然。若通別圓等各",
    "T46n1911_10b:0136b11": "有四門生見。一見亦具三行。行善者可",
    "T46n1911_10b:0136b12": "知。行惡者。執大乘中貪欲即是道。三毒中",
    "T46n1911_10b:0136b13": "具一切佛法。如此實語本滅煩惱。而僻取",
    "T46n1911_10b:0136b14": "著還生結業。稱毀憂愛欺慢嘊喍競於名利。",
    "T46n1911_10b:0136b15": "自行則一化他有四。既非無漏無明潤業。",
    "T46n1911_10b:0136b16": "業力牽生何所不至。不能細說準前可",
    "T46n1911_10b:0136b17": "知。如是等見違於聖道。又能生長種種罪",
    "T46n1911_10b:0136b18": "過。其不識者執謂是道。設知是見隨見而",
    "T46n1911_10b:0136b19": "行以自埋沒。豈能於見動不動而修道品。略",
    "T46n1911_10b:0136b20": "言見發生諸過失也。二明並決真偽者。一",
    "T46n1911_10b:0136b21": "就所起法並決。二就所依法並決。今通從",
    "T46n1911_10b:0136b22": "外外道四句。乃至圓四門外道見通韋陀乃",
    "T46n1911_10b:0136b23": "至圓門三念處三解脫。名數是同。所起見罪",
    "T46n1911_10b:0136b24": "繫縛無異。譬如金鐵二鎖。又從外道四句。",
    "T46n1911_10b:0136b25": "乃至圓門四見。名雖清美。所起煩惱體是污",
    "T46n1911_10b:0136b26": "穢。譬如玉鼠二璞。又從外道四句。乃至圓",
    "T46n1911_10b:0136b27": "門四見雖同研鍊有成不成。譬如牛驢二",
    "T46n1911_10b:0136b28": "乳。又從外道四見。乃至圓門四見有害不",
    "T46n1911_10b:0136b29": "害。譬如迦羅鎮頭二果。所計神我乃是縛法",
    "T46n1911_10b:0136c01": "非自在我。各執己是餘為妄語。互相是非",
    "T46n1911_10b:0136c02": "何關如實。自謂真道翻開有路。望得涅",
    "T46n1911_10b:0136c03": "槃方沈生死。自言諦當終成邪僻。愛處生",
    "T46n1911_10b:0136c04": "愛。瞋處生瞋。雖起慈悲愛見悲耳。雖安",
    "T46n1911_10b:0136c05": "塗割乃生滅強忍。雖一切智世情推度。雖",
    "T46n1911_10b:0136c06": "得神通根本變化有漏變化。所讀韋陀世",
    "T46n1911_10b:0136c07": "智所說。非陀羅尼力非法界流。雖斷鈍",
    "T46n1911_10b:0136c08": "使如步屈蟲。世醫所治差已更發。八十八",
    "T46n1911_10b:0136c09": "使集海浩然。三界生死苦輪無際。沈著有",
    "T46n1911_10b:0136c10": "漏永無出期。皆是諸見幻偽。豈可為真實",
    "T46n1911_10b:0136c11": "之道也。二約所依法異者。一切諸見各依",
    "T46n1911_10b:0136c12": "其法。三外外道是有漏人。發有漏法以有",
    "T46n1911_10b:0136c13": "漏心著於著法。著法著心體是諍競。非但",
    "T46n1911_10b:0136c14": "因時捉頭拔髮。發諸見已謂是涅槃。執成",
    "T46n1911_10b:0136c15": "見猛毒增鬪盛。所依之法非真所發之見亦",
    "T46n1911_10b:0136c16": "是偽也。此雖邪法若密得意以邪相入正",
    "T46n1911_10b:0136c17": "相。如華飛葉動藉少因緣尚證支佛。何況",
    "T46n1911_10b:0136c18": "世間舊法。然支佛雖正華葉終非正教。外外",
    "T46n1911_10b:0136c19": "道密悟。而其法門但通諸見。非正法也。皆",
    "T46n1911_10b:0136c20": "由著心著於著法因果俱鬪。斷奠是邪法",
    "T46n1911_10b:0136c21": "生邪見也。若三藏四門是出世聖人得出世",
    "T46n1911_10b:0136c22": "法。體是清淨滅煩惱處。非唯佛經是正法。",
    "T46n1911_10b:0136c23": "五百所申亦能得道。妙勝定云。佛去世後",
    "T46n1911_10b:0136c24": "一百年。十萬人出家九萬人得道。二百年時",
    "T46n1911_10b:0136c25": "十萬人出家。一萬人得道。當知以無著心",
    "T46n1911_10b:0136c26": "不著無著法。發心真正覺悟無常。念念生",
    "T46n1911_10b:0136c27": "滅朝不保夕。志求出要不封門生染而",
    "T46n1911_10b:0136c28": "起戲論。譬如有人欲速見王。受賜拜職",
    "T46n1911_10b:0136c29": "從四門入。何暇盤停諍計好醜。知門是通",
    "T46n1911_10b:0137a01": "途不須諍計。如藥為治病不應分別。速",
    "T46n1911_10b:0137a02": "出火宅盡諸苦際。真明發時證究竟道畢",
    "T46n1911_10b:0137a03": "竟無諍。無諍則無業無業則無生死。但有",
    "T46n1911_10b:0137a04": "道滅心地坦然。因果俱無鬪諍俱滅。唯有正",
    "T46n1911_10b:0137a05": "見無邪見也。復次四門雖是正法。若以著",
    "T46n1911_10b:0137a06": "心著此四門。則生邪見。見四門異。於修因",
    "T46n1911_10b:0137a07": "時多起鬪諍。譬如有人久住城門。分別瓦",
    "T46n1911_10b:0137a08": "木評薄精麁。謂南是北非東巧西拙。自作",
    "T46n1911_10b:0137a09": "稽留不肯前進非門過也。著者亦爾。分別",
    "T46n1911_10b:0137a10": "名相廣知煩惱多誦道品。要名聚眾媒衒",
    "T46n1911_10b:0137a11": "求達。打自大鼓竪我慢幢。誇耀於他互",
    "T46n1911_10b:0137a12": "生鬪諍。捉頭拔髮。八十八使瞋愛浩然。皆",
    "T46n1911_10b:0137a13": "由著心於正法門而生邪見。所起煩惱與",
    "T46n1911_10b:0137a14": "外外道更無有異。論所計法天懸地殊。方",
    "T46n1911_10b:0137a15": "等云。種種問橋智者所呵。人亦如是。為學",
    "T46n1911_10b:0137a16": "道故修此四門。三十餘年分別一門尚未",
    "T46n1911_10b:0137a17": "明了。功夫纔著年已老矣。無三種味空生空",
    "T46n1911_10b:0137a18": "死唐棄一期。如彼問橋有何利益。此由著",
    "T46n1911_10b:0137a19": "心著無著法而起邪見也。次通教四門體",
    "T46n1911_10b:0137a20": "是正法。近通化城前曲此直。巧拙雖殊通",
    "T46n1911_10b:0137a21": "處無別。如天門直華餘門曲陋。不住二門",
    "T46n1911_10b:0137a22": "俱得通進。若數瓦木二俱遲壅。若不稽滯",
    "T46n1911_10b:0137a23": "法門若因若果俱無諍著。是名無著心。不",
    "T46n1911_10b:0137a24": "著無著法不生邪見也。復次若以著心",
    "T46n1911_10b:0137a25": "著此直門亦生邪見。或為名為眾為勝為",
    "T46n1911_10b:0137a26": "利分別門相。瞋愛慢結因此得生。譬如以",
    "T46n1911_10b:0137a27": "毒內良藥中。安得不死。以見著毒入正",
    "T46n1911_10b:0137a28": "法中。增長苦集非如來咎。利根外道以邪",
    "T46n1911_10b:0137a29": "相入正相。令著無著成佛弟子。鈍根內道",
    "T46n1911_10b:0137b01": "以正相入邪。令無著有著成邪弟子。豈",
    "T46n1911_10b:0137b02": "不悲哉。別圓四門巧拙利鈍俱通究竟涅槃。",
    "T46n1911_10b:0137b03": "因不住著果無鬪諍。若封門起見則生煩",
    "T46n1911_10b:0137b04": "惱與漚樓佉等。以此而觀如明眼人臨於",
    "T46n1911_10b:0137b05": "涇渭。豈容迷名而不識清濁也。略明見",
    "T46n1911_10b:0137b06": "發則有五番。一番有四。則有二十門。一門",
    "T46n1911_10b:0137b07": "有七。合一百四十見法不同。廣論無量。皆",
    "T46n1911_10b:0137b08": "藉因緣而得開發。良以通修止故諸禪得",
    "T46n1911_10b:0137b09": "發。通修觀故諸見得發。通修之緣乃由止",
    "T46n1911_10b:0137b10": "觀。而根本別因必由前世。或在外外道中",
    "T46n1911_10b:0137b11": "學。或為佛弟子大小乘中學。或因聞法相",
    "T46n1911_10b:0137b12": "曾發諸見。或因坐禪發此諸見。隔生廢忘",
    "T46n1911_10b:0137b13": "解不現前。今修靜心。或聞經論熏其宿業",
    "T46n1911_10b:0137b14": "見法還生。先世熟者今則易發。先世生澁今",
    "T46n1911_10b:0137b15": "則難發。隔生遠則難近則易。若外外見熟近",
    "T46n1911_10b:0137b16": "則前發。內見熟近則先現。神通韋陀既是事",
    "T46n1911_10b:0137b17": "相。隔生易忘難發。見是慧性難忘易發。",
    "T46n1911_10b:0137b18": "如人久別憶名忘面。事理難易亦復如是。",
    "T46n1911_10b:0137b19": "若前世外有鬼緣。鬼則加之發鬼禪鬼見。",
    "T46n1911_10b:0137b20": "外有聖緣。聖人加之發正禪見也。復次若",
    "T46n1911_10b:0137b21": "先未識諸見過患。於見生怖怱怱急斷。今",
    "T46n1911_10b:0137b22": "識其邪相慎莫卒斷。但恣其成就作助道",
    "T46n1911_10b:0137b23": "力必有巨益。如腹有蠱當養寸白後瀉幹",
    "T46n1911_10b:0137b24": "珠。所以然者。世間癡人頑同牛馬。徒雷震",
    "T46n1911_10b:0137b25": "法音溢敷錦繡。於其聞見無益。耽著五",
    "T46n1911_10b:0137b26": "欲如患蠱者。若發諸見見噉鈍使喻之",
    "T46n1911_10b:0137b27": "寸白。見慧與正觀相隣聞法易悟。如彼珠",
    "T46n1911_10b:0137b28": "湯。為是義故須養見研心前驅開導。若入",
    "T46n1911_10b:0137b29": "二乘則動見修道品。若入大乘不動見",
    "T46n1911_10b:0137c01": "修道品。對寇破賊然後勳成。是為養外見",
    "T46n1911_10b:0137c02": "以為侍者。若發三藏拙四門見。通巧四門",
    "T46n1911_10b:0137c03": "見。見雖是障助道亦深。若福德法升天甚",
    "T46n1911_10b:0137c04": "易取道則難。見是慧性。沈淪亦易悟道甚",
    "T46n1911_10b:0137c05": "疾。大論云。三惡亦有得道人少故不說。白",
    "T46n1911_10b:0137c06": "人黑黶不名黑人耳。既知是見惑不得起",
    "T46n1911_10b:0137c07": "恣其分別。如諸外道先有見心。被佛化時",
    "T46n1911_10b:0137c08": "如快馬見鞭影即便得悟。若無見者萬斧",
    "T46n1911_10b:0137c09": "不斷。如為牛馬說法。不相領解。㺐獠全未",
    "T46n1911_10b:0137c10": "解語若為論玄。故佛於其人則不出世。",
    "T46n1911_10b:0137c11": "分形散質為師為友導其見法。佛日初出。",
    "T46n1911_10b:0137c12": "權者引實聞法即悟。法華云密遣二人者。",
    "T46n1911_10b:0137c13": "約法論方便之二教。約人是權同二乘。眾",
    "T46n1911_10b:0137c14": "聖屈曲尚教其見。今得見發豈可遽除。若",
    "T46n1911_10b:0137c15": "先世修別圓八門未斷通惑。此見若發過",
    "T46n1911_10b:0137c16": "同三外。若先世已破通惑。未悟別理或同",
    "T46n1911_10b:0137c17": "二乘。前見尚養況此見耶。淨名取二乘過邊",
    "T46n1911_10b:0137c18": "撥屬外道。又取助邊使之為侍。進退解之",
    "T46n1911_10b:0137c19": "勿一向也。今生修道見心發者真理可期。",
    "T46n1911_10b:0137c20": "見若未發聖境難會。○第四約見修止觀",
    "T46n1911_10b:0137c21": "者。如上通論得見不同。則一百四十種。若",
    "T46n1911_10b:0137c22": "別就內邪則有一百一十二種。若作宗明",
    "T46n1911_10b:0137c23": "義凡有幾宗。十地中攝數論等分別見相。",
    "T46n1911_10b:0137c24": "為同為異。邪正途轍優降幾何。若解此意",
    "T46n1911_10b:0137c25": "知不相關。其不解者知復奈何。夫佛法兩",
    "T46n1911_10b:0137c26": "說一攝二折。如安樂行不稱長短是攝義。",
    "T46n1911_10b:0137c27": "大經執持刀仗乃至斬首是折義。雖與奪",
    "T46n1911_10b:0137c28": "殊途俱令利益。若諸見流轉須斷令盡。若",
    "T46n1911_10b:0137c29": "助練神明迴心入正皆可攝受。約多種人",
    "T46n1911_10b:0138a01": "說上諸見。無有一人併發之者。設使皆發",
    "T46n1911_10b:0138a02": "會相吞噉惟一事實。約一一見各作法門。",
    "T46n1911_10b:0138a03": "巧示言方經九十日。束一一見同一觀門。",
    "T46n1911_10b:0138a04": "具一切法亦不可盡多一自在。今且約一",
    "T46n1911_10b:0138a05": "見眾多亦然。諸見之中空能壞一切。一切不",
    "T46n1911_10b:0138a06": "能壞空引人甚利。今當先觀空見例為",
    "T46n1911_10b:0138a07": "十意。思議境者。空見出生十法界法。胡瓜非",
    "T46n1911_10b:0138a08": "熱能為病因。空非十界能作因緣。成論云。",
    "T46n1911_10b:0138a09": "剎那邊見心起即是不善。毘曇明。剎那邊見",
    "T46n1911_10b:0138a10": "心起。不當善惡名為無記。因等起心。一切",
    "T46n1911_10b:0138a11": "善惡因之而起。今此空見亦有二義。若別觀",
    "T46n1911_10b:0138a12": "者。如因等起十法界因之而生。所以者何。",
    "T46n1911_10b:0138a13": "昔未空見未曾為行。今發空見即有三",
    "T46n1911_10b:0138a14": "行。如前說。由空造惡者行無礙法。上不見",
    "T46n1911_10b:0138a15": "經佛敬田可尊。下不見親恩之德。習裸畜",
    "T46n1911_10b:0138a16": "法斷滅世間出世等善。闡提雖惡尚存憐",
    "T46n1911_10b:0138a17": "愛之善。空見永無純三品惡。逆害傷毀即地",
    "T46n1911_10b:0138a18": "獄界。無慚無愧即畜生界。慳貪破齋不淨",
    "T46n1911_10b:0138a19": "自活即餓鬼界。破齋故常飢。不淨故噉穢。",
    "T46n1911_10b:0138a20": "因空行善者。持戒苦行莊嚴十善三業淳",
    "T46n1911_10b:0138a21": "熟即三善道界。又發根本即色界。又因空",
    "T46n1911_10b:0138a22": "生聲聞者。若謂空者其實不識空中四諦。",
    "T46n1911_10b:0138a23": "所以者何。若證法性是空是淨。虛妄空見必",
    "T46n1911_10b:0138a24": "依果報。果報是污穢色。大品云。色若常無常",
    "T46n1911_10b:0138a25": "等皆依於色。受納空是餘者則非。取空像",
    "T46n1911_10b:0138a26": "貌異於有法。緣空起三行分別空心勝",
    "T46n1911_10b:0138a27": "於餘法。是名五陰。空塵對意即是二入。更",
    "T46n1911_10b:0138a28": "加意識。即是三界。界入陰等即是苦諦。空見",
    "T46n1911_10b:0138a29": "是瞋處愛處慢處。有見弱者則摣破有法。掣",
    "T46n1911_10b:0138b01": "理就空疑不得起。若摣不破掣不來則嘊",
    "T46n1911_10b:0138b02": "喍生疑。又今雖無疑後當大疑。何以故。若",
    "T46n1911_10b:0138b03": "空是理應與聖等。既不等者安得不疑。是",
    "T46n1911_10b:0138b04": "誰計空計空者我。我實非空空亦非我。因",
    "T46n1911_10b:0138b05": "空生我。謂我行我解讚我毀我。著此空",
    "T46n1911_10b:0138b06": "邊不可捨離。謂因空道望通涅槃。則以",
    "T46n1911_10b:0138b07": "空為戒。非雞狗等非因計因。是因盜戒",
    "T46n1911_10b:0138b08": "取。計空為空實非理空非果計果。是果盜",
    "T46n1911_10b:0138b09": "見取。空見偏僻即是邪見。如是十使從空而",
    "T46n1911_10b:0138b10": "生。欲苦下具十。集下有七除身邊戒取。道",
    "T46n1911_10b:0138b11": "下有八除身邊。滅下有七除身邊戒取。合",
    "T46n1911_10b:0138b12": "三十二。色無色各除四瞋。各二十八。合八十",
    "T46n1911_10b:0138b13": "八使。是名集諦。集迷苦起苦由集生。苦集",
    "T46n1911_10b:0138b14": "流轉長爪不識。復有一鬼頭上火然。非想",
    "T46n1911_10b:0138b15": "已來尚自未免。何得於空不識苦集。若識",
    "T46n1911_10b:0138b16": "空見苦集苦集皆依於色。一切色法名身。",
    "T46n1911_10b:0138b17": "身色污穢污穢是不淨。智者所惡破於淨倒。",
    "T46n1911_10b:0138b18": "名身念處。若受空見是受不受受第二句。",
    "T46n1911_10b:0138b19": "順空即樂受。違空即苦受。不違不順即不",
    "T46n1911_10b:0138b20": "苦不樂受。三受即三苦。計苦為樂是名顛",
    "T46n1911_10b:0138b21": "倒。若知無樂破樂顛倒名受念處。空塵對",
    "T46n1911_10b:0138b22": "心而生意識。此心生滅新新流動。有緣思",
    "T46n1911_10b:0138b23": "生無緣思不生。生滅無常而謂是常。即是",
    "T46n1911_10b:0138b24": "顛倒。識識無常即破常倒名心念處。取空",
    "T46n1911_10b:0138b25": "像貌而行善惡行中計我。行若是我行有",
    "T46n1911_10b:0138b26": "好惡。行有興廢我亦應爾。諸行無量我若",
    "T46n1911_10b:0138b27": "遍者我則無量。若不遍者則一行無我。眾行",
    "T46n1911_10b:0138b28": "亦無我。強計有我即是顛倒。若知無我則",
    "T46n1911_10b:0138b29": "破想行名法念處。但諸陰通計四倒。於想",
    "T46n1911_10b:0138c01": "行計我強。於色計淨強。於心計常強。於",
    "T46n1911_10b:0138c02": "受計樂強。名別念處。若總念處則不爾也。",
    "T46n1911_10b:0138c03": "是為空見生念處觀。勤破倒觀即見正勤。",
    "T46n1911_10b:0138c04": "定心中修名如意足。五善根生名為根。破",
    "T46n1911_10b:0138c05": "五惑名為力。安隱道用名七覺。安隱道中",
    "T46n1911_10b:0138c06": "行名八正道。是為空見能生道諦。四倒除",
    "T46n1911_10b:0138c07": "故是癡滅。癡滅故愛滅。愛滅故瞋滅。瞋滅故",
    "T46n1911_10b:0138c08": "知空非道。慚愧低頭則是慢滅。無復所執",
    "T46n1911_10b:0138c09": "則疑滅。空見既具苦集。苦集非畢竟空執",
    "T46n1911_10b:0138c10": "空心破。故求我叵得。我叵得故則身見破。",
    "T46n1911_10b:0138c11": "身見破故則我見破。我見破故邊見破。空見",
    "T46n1911_10b:0138c12": "非道戒取破。空非涅涅見取破。空不當理",
    "T46n1911_10b:0138c13": "邪見破。十使破故八十八使破。八十八使破",
    "T46n1911_10b:0138c14": "故子縛破。子縛破故能發初果進成無學。",
    "T46n1911_10b:0138c15": "果縛破入無餘涅槃。是為空見生滅諦。即",
    "T46n1911_10b:0138c16": "聲聞法界也。若於空見明識四諦則知盡",
    "T46n1911_10b:0138c17": "苦真道。真道伏斷得成賢聖。乃至一百四十",
    "T46n1911_10b:0138c18": "種見。單複具足無言等見。皆識真道。於諸",
    "T46n1911_10b:0138c19": "見中能動能出。若不爾者不見四真諦。是",
    "T46n1911_10b:0138c20": "故久流轉生死大苦海。若能見四諦則得",
    "T46n1911_10b:0138c21": "斷生死。生有既盡已更不受諸有。即此意",
    "T46n1911_10b:0138c22": "也。次明空見生支佛者。空見非空妄謂是",
    "T46n1911_10b:0138c23": "空顛倒分別。倒即是無明。無明故取著空",
    "T46n1911_10b:0138c24": "見。若知無明何所取著。若知無明不起",
    "T46n1911_10b:0138c25": "取有畢故不造新。不造新不起取有。畢",
    "T46n1911_10b:0138c26": "故是不起無明。若無無明則成智明。故",
    "T46n1911_10b:0138c27": "有智慧時則無煩惱。無煩惱時則無明滅。",
    "T46n1911_10b:0138c28": "無明滅則諸行滅。乃至老死滅。中論云。云何",
    "T46n1911_10b:0138c29": "聲聞觀十二因緣義。乃說常無常等六十二",
    "T46n1911_10b:0139a01": "見。問答殆不相應。今秖此是答常無常等見",
    "T46n1911_10b:0139a02": "皆是無明。知無明不起取有。即是聲聞法",
    "T46n1911_10b:0139a03": "中十二因緣觀。法華云。樂獨善寂求自然",
    "T46n1911_10b:0139a04": "慧。此慧善寂六十二見也。又觀剎那空見",
    "T46n1911_10b:0139a05": "既具四諦。此空見心為有為無。剎那心起",
    "T46n1911_10b:0139a06": "便具五陰。云何言無。此即有支。有即含果。",
    "T46n1911_10b:0139a07": "亦是因中有果義。若作無果者。有支有因",
    "T46n1911_10b:0139a08": "因義具足有從何生。若無取者有則不生。",
    "T46n1911_10b:0139a09": "取即五見。執空是邊。於空計我。謂空為道",
    "T46n1911_10b:0139a10": "為涅槃為正。是為取支。取從愛生愛喜違",
    "T46n1911_10b:0139a11": "瞋慢彼疑此。此名愛支。愛因受生受故愛",
    "T46n1911_10b:0139a12": "起。如受一法愛味追求。知受因觸以有",
    "T46n1911_10b:0139a13": "意根空塵得觸。經云。觸因緣故生諸受。觸",
    "T46n1911_10b:0139a14": "由於入。塵觸諸根故得於入。入由名色歌",
    "T46n1911_10b:0139a15": "羅邏三事。色有五胞。命能連持。識有四陰",
    "T46n1911_10b:0139a16": "之名。又三事名色。由初託胎識。識由往業",
    "T46n1911_10b:0139a17": "業由無明。無明是過去顛倒。謂有謂無一",
    "T46n1911_10b:0139a18": "切諸見。故能成辦今世色軀。經云。識種業",
    "T46n1911_10b:0139a19": "田愛水。無明覆蔽生名色芽。今復顛倒迷於",
    "T46n1911_10b:0139a20": "空見起善惡行。種於未來名色之芽。顛倒",
    "T46n1911_10b:0139a21": "又顛倒。無明又無明。更相因緣無有窮已。",
    "T46n1911_10b:0139a22": "若知無明顛倒。不須推畫若有若無。達其",
    "T46n1911_10b:0139a23": "體性本自不實。妄想因緣和合故有。既知",
    "T46n1911_10b:0139a24": "顛倒無明即寢。寢故諸行老死皆寢。空見無",
    "T46n1911_10b:0139a25": "明老死寢者。一百四十諸見無明老死皆寢。",
    "T46n1911_10b:0139a26": "寢故是破二十五有侵除習氣。是名空見",
    "T46n1911_10b:0139a27": "生支佛法界。若於空見識是無明無明可",
    "T46n1911_10b:0139a28": "滅。若不識者尚不出空見。為見造業如",
    "T46n1911_10b:0139a29": "蠶作繭。何得成支佛耶。鼻隔禪師發得空",
    "T46n1911_10b:0139b01": "見。多墮網中不能自拔。散心法師雖分別",
    "T46n1911_10b:0139b02": "諸使。亦不自知空見過患。闇證凡龜盲狗穭",
    "T46n1911_10b:0139b03": "吠。自行化他全無道氣。空見生六度菩薩",
    "T46n1911_10b:0139b04": "法者。既識空見諦緣。即是知病識藥。識藥",
    "T46n1911_10b:0139b05": "故自欣。知病故愍彼。欲共眾生離苦求",
    "T46n1911_10b:0139b06": "樂。空見陰界是苦。十使等是集。念處等是",
    "T46n1911_10b:0139b07": "道。四倒破是滅。約此起誓。如一空見一日",
    "T46n1911_10b:0139b08": "一夜。凡生幾許百千億陰。一一五陰即是眾",
    "T46n1911_10b:0139b09": "生。日夜既爾。何況一世。何況無量世。空見既",
    "T46n1911_10b:0139b10": "爾餘見亦然。能生之見既多。所生之陰則不",
    "T46n1911_10b:0139b11": "可數。一人尚爾何況多人。是為眾生無邊",
    "T46n1911_10b:0139b12": "誓願度。如一空見念念八十八使。餘三見六",
    "T46n1911_10b:0139b13": "十二等亦八十八使。一人尚爾何況多人。是",
    "T46n1911_10b:0139b14": "名煩惱無量誓願斷。如一空見修念處道",
    "T46n1911_10b:0139b15": "品。餘一切見正助之道無量無邊。一人尚爾",
    "T46n1911_10b:0139b16": "多人亦然。是為法門無盡誓願知。如一空見",
    "T46n1911_10b:0139b17": "煩惱滅。無量見無量煩惱亦滅。一人既爾諸",
    "T46n1911_10b:0139b18": "人亦然。是名無上佛道誓願成。若眾生苦集",
    "T46n1911_10b:0139b19": "是性實者則不可度。以苦集從因緣生無",
    "T46n1911_10b:0139b20": "有自性故。苦海可乾集源易竭。故言度",
    "T46n1911_10b:0139b21": "耳。觀空起願如上說。約空起行者。若執",
    "T46n1911_10b:0139b22": "空見而行布施者。乃是魔施。知空見諦緣",
    "T46n1911_10b:0139b23": "無常無我等過則捨空見。亦愍於他勸捨",
    "T46n1911_10b:0139b24": "空見而行布施。若執空見而持戒者。與",
    "T46n1911_10b:0139b25": "持雞狗等戒何異。知空見無常等過不為",
    "T46n1911_10b:0139b26": "空見所傷。慈愍於他令防空見。若執空",
    "T46n1911_10b:0139b27": "見為瞋處愛處強行忍者。是力不足畏他",
    "T46n1911_10b:0139b28": "故忍。今知空見無量過患。能伏空見及六十",
    "T46n1911_10b:0139b29": "二。亦勸於他安忍空見。若不除空見而精",
    "T46n1911_10b:0139c01": "進者。雜見非精退入三途非進。今知空見",
    "T46n1911_10b:0139c02": "空見不起為精。空見業破而得升出名進。",
    "T46n1911_10b:0139c03": "亦勸於他修此精進。若不破空見得禪",
    "T46n1911_10b:0139c04": "者多是鬼法。今知空過不為空見所動。",
    "T46n1911_10b:0139c05": "成正禪正通不為諂媚憍利。以此神通勸",
    "T46n1911_10b:0139c06": "化眾生令捨見散入禪。若執空見而修",
    "T46n1911_10b:0139c07": "智慧愚癡世智。今識空見諦緣。以無常狼",
    "T46n1911_10b:0139c08": "怖空見羊煩惱脂銷。廣起願行功德身肥。",
    "T46n1911_10b:0139c09": "悲愍眾生令除脂長肉。若有緣機熟即坐",
    "T46n1911_10b:0139c10": "道場斷結作佛。是名空見生六度法界。觀",
    "T46n1911_10b:0139c11": "空見即是無明無明即空。從無明生一切苦",
    "T46n1911_10b:0139c12": "集皆不可得。何者。四倒是橫計寧有性實。",
    "T46n1911_10b:0139c13": "所治之倒非有。能治念處云何可得。乃至覺",
    "T46n1911_10b:0139c14": "道皆悉不生故不可得。故大品云。習應苦空",
    "T46n1911_10b:0139c15": "等云云。二乘知即空斷苦入滅。菩薩即空",
    "T46n1911_10b:0139c16": "慈悲願行誓度眾生。雖度眾生如度虛空。",
    "T46n1911_10b:0139c17": "雖滅煩惱如與空共鬪。雖生法門如虛",
    "T46n1911_10b:0139c18": "空生。雖滅眾生實無眾生得滅度者。是智",
    "T46n1911_10b:0139c19": "是斷是菩薩無生法忍。是名空見生通教菩",
    "T46n1911_10b:0139c20": "薩法界也。觀此空見有無量相。所謂四諦",
    "T46n1911_10b:0139c21": "分別校計不可窮盡。此無盡者從空見生。",
    "T46n1911_10b:0139c22": "空見從無明生。所生無量能生亦無量。能生",
    "T46n1911_10b:0139c23": "既假名所生亦是假名。推此無明從法性",
    "T46n1911_10b:0139c24": "生。譬如尋夢知由於眠。觀此空見而識",
    "T46n1911_10b:0139c25": "實相。實相即如來藏。無量客塵覆此藏理。",
    "T46n1911_10b:0139c26": "修恒沙法門顯清淨性。是名空見生別教",
    "T46n1911_10b:0139c27": "法也。空見生圓教法如前如後。復次見惑",
    "T46n1911_10b:0139c28": "浩浩如四十里水。思惑殘勢如一渧水。前諸",
    "T46n1911_10b:0139c29": "方便共治見惑。惑盡名為入流任運不退。",
    "T46n1911_10b:0140a01": "見惑難除巧須方便。成論云。以空治惑。若",
    "T46n1911_10b:0140a02": "空治得入不俟餘法。若不入者更設何治。",
    "T46n1911_10b:0140a03": "如水中生火水不能滅。空見起過空何能",
    "T46n1911_10b:0140a04": "治。今知空見苦集之病。然後用諦智治之。",
    "T46n1911_10b:0140a05": "三藏無常智。通家即空智。皆前除見。別亦前",
    "T46n1911_10b:0140a06": "除見入空。次善巧出假如空中種樹。圓雖",
    "T46n1911_10b:0140a07": "不作意除見見自前除。除堅牢見種種方",
    "T46n1911_10b:0140a08": "治。云何直言但以空治邪。云何諸治共治",
    "T46n1911_10b:0140a09": "一見。如患冷用四種藥。服薑桂者去病",
    "T46n1911_10b:0140a10": "復力。服五石者病去益色。服重婁者加壽",
    "T46n1911_10b:0140a11": "能飛。服金丹者成大仙人。病同一種藥法",
    "T46n1911_10b:0140a12": "為異得力亦異。四教治見見盡解異。治見",
    "T46n1911_10b:0140a13": "既爾治餘亦然。此四治者即是四念處。遺教",
    "T46n1911_10b:0140a14": "令依四念處修道得出火宅。所以者何。一",
    "T46n1911_10b:0140a15": "空見心即三界。三界無別法唯是一心作。空",
    "T46n1911_10b:0140a16": "見生六道業受六道身居六道處。處即火",
    "T46n1911_10b:0140a17": "宅。身居即苦具。業即鬼神。競共推排三車自",
    "T46n1911_10b:0140a18": "運乃得出耳。三車即是三藏中三乘念處。亦",
    "T46n1911_10b:0140a19": "是通中三人。共一念處。又是別方便中三種",
    "T46n1911_10b:0140a20": "念處。真實一種念處。又圓一實念處。略說九",
    "T46n1911_10b:0140a21": "種四念處。中說九種道品。廣說九種四諦。",
    "T46n1911_10b:0140a22": "是諸念處皆能治見得出火宅。遺囑之意義",
    "T46n1911_10b:0140a23": "在於此。但釋迦初出。先示三人各用四念",
    "T46n1911_10b:0140a24": "處。此如法華羊鹿牛車各出火宅。次說三",
    "T46n1911_10b:0140a25": "人同修一念處。此如大品是乘從三界出",
    "T46n1911_10b:0140a26": "到薩婆若中住。亦如大集三乘之人同以",
    "T46n1911_10b:0140a27": "無言說道斷煩惱。次說菩薩修次第念處。",
    "T46n1911_10b:0140a28": "此如大品不共般若。諸念處乘別而未合。後",
    "T46n1911_10b:0140a29": "說一切小大同一念處。此如法華同乘大",
    "T46n1911_10b:0140b01": "車直至道場。約此空見明諸惑明諸治。",
    "T46n1911_10b:0140b02": "與諸經論不相違背。一微塵中有大千經",
    "T46n1911_10b:0140b03": "卷。即此意也。次明不思議境者。一念空見",
    "T46n1911_10b:0140b04": "具十法界。即是法性。法性更非遠物。即是",
    "T46n1911_10b:0140b05": "空見心。淨名云。諸佛解脫當於眾生心行",
    "T46n1911_10b:0140b06": "中求。當於六十二見中求。三法不異。故",
    "T46n1911_10b:0140b07": "宛轉相指。一切眾生即是菩提不可復得。即",
    "T46n1911_10b:0140b08": "圓淨解脫。五陰即是涅槃不可復滅。即方便",
    "T46n1911_10b:0140b09": "淨解脫。眾生如即佛如。是性淨解脫。佛解脫",
    "T46n1911_10b:0140b10": "者即是色解脫等五種涅槃。空見心即是污",
    "T46n1911_10b:0140b11": "穢五陰。五陰即有眾生。眾生即有五陰。名",
    "T46n1911_10b:0140b12": "色眾生更互相縛不得相離。觀此五陰即",
    "T46n1911_10b:0140b13": "是涅槃不可復滅。本無繫縛即是解脫。本",
    "T46n1911_10b:0140b14": "有解脫攝一切法。故言解脫即心而求。又",
    "T46n1911_10b:0140b15": "觀見心五陰即是法性。便無復見心五陰。",
    "T46n1911_10b:0140b16": "因滅是色獲得常色等法性五陰。因滅眾",
    "T46n1911_10b:0140b17": "生獲得常住法性眾生。能一色一切色。一識",
    "T46n1911_10b:0140b18": "一切識。一眾生一切眾生。不相妨礙。如明",
    "T46n1911_10b:0140b19": "鏡淨現眾色像。是名性淨。三種解脫不得",
    "T46n1911_10b:0140b20": "相離。不縱不橫不可思議。圓滿具足空見中",
    "T46n1911_10b:0140b21": "求。是名不可思議境。此境無明法性宛然具",
    "T46n1911_10b:0140b22": "足。傷已昏沈今始覺知。一切眾生亦復如",
    "T46n1911_10b:0140b23": "是。既是法性那不起慈。既是無明那不起",
    "T46n1911_10b:0140b24": "悲。觀此空見本性空寂淨若虛空。善巧安",
    "T46n1911_10b:0140b25": "心研此二法。見陰見假四句不生。單複諸",
    "T46n1911_10b:0140b26": "句。句句有苦集無明蔽塞。句句有道滅等",
    "T46n1911_10b:0140b27": "通。觀空見一陰一切陰。三諦不動則了法",
    "T46n1911_10b:0140b28": "身。觀不動陰非淨非不淨等。雙樹涅槃亦是",
    "T46n1911_10b:0140b29": "道場。是觀名般若。八倒破名解脫。於一念",
    "T46n1911_10b:0140c01": "處起一切念處調伏眾生。如是三法非因",
    "T46n1911_10b:0140c02": "非果。非因而因念處是道場。非果而果雙",
    "T46n1911_10b:0140c03": "樹中間而入涅槃。於空見不動而修不思",
    "T46n1911_10b:0140c04": "議三十七品。如是遍破不得空見名空三",
    "T46n1911_10b:0140c05": "昧。不見空相名無相三昧。如是三昧不",
    "T46n1911_10b:0140c06": "從真緣生名無作三昧。若不入者發大誓",
    "T46n1911_10b:0140c07": "願。內捨執見外棄命財。空見乖理戒不清",
    "T46n1911_10b:0140c08": "淨。誓令空見不犯法身。守護七支不撓",
    "T46n1911_10b:0140c09": "含識。若空見喧動中忍不成。今誓苦到安心",
    "T46n1911_10b:0140c10": "空見。如橋地海總集我身心終不動。若空",
    "T46n1911_10b:0140c11": "見間雜。誓純一專精念念流入。又空見擾動",
    "T46n1911_10b:0140c12": "不能安一。至誠懺悔息二攀緣。一切種智",
    "T46n1911_10b:0140c13": "不開者無明未破。誓觀空見法性現前。剛",
    "T46n1911_10b:0140c14": "決進勇不證不休。如是對治助開涅槃。深",
    "T46n1911_10b:0140c15": "識位次不濫上地。內外風塵不能破壞。順",
    "T46n1911_10b:0140c16": "道法愛不生故無頂墮。心心寂滅流入薩婆",
    "T46n1911_10b:0140c17": "若海。乘一大車遊於四方。直至道場成",
    "T46n1911_10b:0140c18": "得正覺。餘如上說。",
    "T46n1911_10b:0140c19": "摩訶止觀卷第十下"
}