{
    "T07n0220_437:0198a17": "大般若波羅蜜多經卷第四百三",
    "T07n0220_437:0198a18": "十七",
    "T07n0220_437:0198a20": "三藏法師玄奘奉　詔譯",
    "T07n0220_437:0198a21": "第二分無摽幟品第四十一之二",
    "T07n0220_437:0198a22": "爾時，具壽善現復白佛言：「世尊！諸菩薩摩訶",
    "T07n0220_437:0198a23": "薩能擐如是大功德鎧，一切有情皆應敬禮。",
    "T07n0220_437:0198a24": "世尊！若菩薩摩訶薩為諸有情擐功德鎧",
    "T07n0220_437:0198a25": "勤精進者，如為虛空擐功德鎧發勤精進。",
    "T07n0220_437:0198a26": "世尊！若菩薩摩訶薩為欲成熟解脫有情擐",
    "T07n0220_437:0198a27": "功德鎧勤精進者，如為虛空成熟解脫擐功",
    "T07n0220_437:0198a28": "德鎧發勤精進。世尊！若菩薩摩訶薩為一切",
    "T07n0220_437:0198a29": "法擐功德鎧勤精進者，如為虛空擐功德鎧",
    "T07n0220_437:0198b01": "發勤精進。世尊！若菩薩摩訶薩為拔有情出",
    "T07n0220_437:0198b02": "生死苦擐功德鎧勤精進者，如為舉虛空置",
    "T07n0220_437:0198b03": "高勝處擐大功德鎧發勤精進。世尊！諸菩",
    "T07n0220_437:0198b04": "薩摩訶薩得大精進勇猛勢力，為如虛空諸",
    "T07n0220_437:0198b05": "有情類速脫生死發趣無上正等菩提。世尊！",
    "T07n0220_437:0198b06": "諸菩薩摩訶薩得不思議無等神力，為如虛",
    "T07n0220_437:0198b07": "空諸法性海擐功德鎧發趣無上正等菩提。",
    "T07n0220_437:0198b08": "世尊！諸菩薩摩訶薩最極勇健，為如虛空所",
    "T07n0220_437:0198b09": "求無上正等菩提擐功德鎧發勤精進。「世尊！",
    "T07n0220_437:0198b10": "諸菩薩摩訶薩為如虛空諸有情類成熟解脫",
    "T07n0220_437:0198b11": "獲大利樂，勤修苦行欲證無上正等菩提，甚",
    "T07n0220_437:0198b12": "為希有。何以故？世尊！假使三千大千世界滿",
    "T07n0220_437:0198b13": "中如來、應、正等覺如竹、麻、葦、甘蔗等林，若",
    "T07n0220_437:0198b14": "經一劫或一劫餘，為諸有情常說正法，各",
    "T07n0220_437:0198b15": "度無量無邊有情令入涅槃畢竟安樂，而",
    "T07n0220_437:0198b16": "有情界不增不減。所以者何？以諸有情皆",
    "T07n0220_437:0198b17": "無所有性遠離故。世尊！假使十方一切",
    "T07n0220_437:0198b18": "世界滿中如來、應、正等覺如竹、麻、葦、甘蔗等",
    "T07n0220_437:0198b19": "林，若經一劫或一劫餘，為諸有情常說正",
    "T07n0220_437:0198b20": "法，各度無量無邊有情令入涅槃畢竟安",
    "T07n0220_437:0198b21": "樂，而有情界不增不減。所以者何？以諸有",
    "T07n0220_437:0198b22": "情皆無所有性遠離故。「世尊！由此因緣我",
    "T07n0220_437:0198b23": "作是說：諸菩薩摩訶薩為如虛空諸有情類",
    "T07n0220_437:0198b24": "成熟解脫獲大利樂，勤修苦行欲證無上正",
    "T07n0220_437:0198b25": "等菩提，甚為希有。」時，眾會中有一苾芻竊作",
    "T07n0220_437:0198b26": "是念：「我應敬禮甚深般若波羅蜜多。此中",
    "T07n0220_437:0198b27": "雖無諸法生滅，而有戒蘊、定蘊、慧蘊、解脫蘊、",
    "T07n0220_437:0198b28": "解脫智見蘊施設可得，亦有預流、一來、不還、",
    "T07n0220_437:0198b29": "阿羅漢果、獨覺菩提施設可得，亦有菩薩摩",
    "T07n0220_437:0198c01": "訶薩行施設可得，亦有無上正等菩提施設",
    "T07n0220_437:0198c02": "可得，亦有菩薩摩訶薩眾及諸如來、應、正等",
    "T07n0220_437:0198c03": "覺施設可得，亦有佛寶、法寶、僧寶施設可得，",
    "T07n0220_437:0198c04": "亦有諸佛轉妙法輪令諸有情利益安樂施設",
    "T07n0220_437:0198c05": "可得。」佛知其念，告言：「苾芻！如是！如是！如汝",
    "T07n0220_437:0198c06": "所念。甚深般若波羅蜜多微妙難測，雖非有",
    "T07n0220_437:0198c07": "法，而亦非無。」",
    "T07n0220_437:0198c08": "時，天帝釋問善現言：「大德！若菩薩摩訶薩欲",
    "T07n0220_437:0198c09": "學般若波羅蜜多，當如何學？」善現答言：「憍",
    "T07n0220_437:0198c10": "尸迦！若菩薩摩訶薩欲學般若波羅蜜多，當",
    "T07n0220_437:0198c11": "如虛空精勤修學。」時，天帝釋復白佛言：「世尊！",
    "T07n0220_437:0198c12": "若善男子、善女人等於此般若波羅蜜多，至",
    "T07n0220_437:0198c13": "心聽聞、受持、讀誦、精勤修學、如理思惟、書寫、解",
    "T07n0220_437:0198c14": "說、廣令流布，我當云何守護於彼？」爾時，善現",
    "T07n0220_437:0198c15": "告帝釋言：「憍尸迦！汝見有法可守護不？」天",
    "T07n0220_437:0198c16": "帝釋言：「不也！大德！我不見法可守護者。」善",
    "T07n0220_437:0198c17": "現告曰：「憍尸迦！若善男子、善女人等，如佛",
    "T07n0220_437:0198c18": "所說安住般若波羅蜜多即為守護。若善男",
    "T07n0220_437:0198c19": "子、善女人等，安住般若波羅蜜多常不遠離，",
    "T07n0220_437:0198c20": "當知一切人非人等伺求其便欲為損害終不",
    "T07n0220_437:0198c21": "能得。憍尸迦！若欲守護安住般若波羅蜜多",
    "T07n0220_437:0198c22": "諸善男子、善女人等，不異有人發意精進守",
    "T07n0220_437:0198c23": "護虛空。憍尸迦！若欲守護修行般若波羅蜜",
    "T07n0220_437:0198c24": "多諸善男子、善女人等，唐設劬勞都無所益。",
    "T07n0220_437:0198c25": "憍尸迦！於意云何？有能守護幻、夢、響、像、光影、",
    "T07n0220_437:0198c26": "陽焰及變化事、尋香城不？」天帝釋言：「不也！大",
    "T07n0220_437:0198c27": "德！」善現告曰：「憍尸迦！若欲守護修行般若波",
    "T07n0220_437:0198c28": "羅蜜多諸善男子、善女人等亦復如是，唐設",
    "T07n0220_437:0198c29": "劬勞都無所益。憍尸迦！於意云何？有能守",
    "T07n0220_437:0199a01": "護一切如來、應、正等覺及佛所作變化事不？」",
    "T07n0220_437:0199a02": "天帝釋言：「不也！大德！」善現告曰：「憍尸迦！",
    "T07n0220_437:0199a03": "若欲守護修行般若波羅蜜多諸善男子、善女",
    "T07n0220_437:0199a04": "人等亦復如是，唐設劬勞都無所益。憍尸迦！",
    "T07n0220_437:0199a05": "於意云何？有能守護法界、法性、真如、實際、不",
    "T07n0220_437:0199a06": "思議界、虛空界不？」天帝釋言：「不也！大德！」善現",
    "T07n0220_437:0199a07": "告曰：「憍尸迦！若欲守護修行般若波羅蜜多",
    "T07n0220_437:0199a08": "諸善男子、善女人等亦復如是，唐設劬勞都",
    "T07n0220_437:0199a09": "無所益。」時，天帝釋問善現言：「大德！云何菩",
    "T07n0220_437:0199a10": "薩摩訶薩修行般若波羅蜜多時，雖知諸法",
    "T07n0220_437:0199a11": "如幻、如夢、如響、如像、如光影、如陽焰、如變化事、",
    "T07n0220_437:0199a12": "如尋香城，而是菩薩摩訶薩不執是幻、是夢、",
    "T07n0220_437:0199a13": "是響、是像、是光影、是陽焰、是變化事、是尋香",
    "T07n0220_437:0199a14": "城，亦復不執由幻乃至由尋香城，亦復不",
    "T07n0220_437:0199a15": "執屬幻乃至屬尋香城，亦復不執依幻乃至",
    "T07n0220_437:0199a16": "依尋香城？」善現答言：「憍尸迦！若菩薩摩訶",
    "T07n0220_437:0199a17": "薩修行般若波羅蜜多時，不執是色，是受、想、",
    "T07n0220_437:0199a18": "行、識；亦不執由色，由受、想、行、識；亦不執屬色，",
    "T07n0220_437:0199a19": "屬受、想、行、識；亦不執依色，依受、想、行、識。如是",
    "T07n0220_437:0199a20": "乃至不執是一切智，是道相智、一切相智；亦",
    "T07n0220_437:0199a21": "不執由一切智，由道相智、一切相智；亦不執",
    "T07n0220_437:0199a22": "屬一切智，屬道相智、一切相智；亦不執依一",
    "T07n0220_437:0199a23": "切智，依道相智、一切相智。是菩薩摩訶薩修",
    "T07n0220_437:0199a24": "行般若波羅蜜多時，雖知諸法如幻乃至如",
    "T07n0220_437:0199a25": "尋香城，而能不執是幻乃至是尋香城，亦復",
    "T07n0220_437:0199a26": "不執由幻乃至由尋香城，亦復不執屬幻乃",
    "T07n0220_437:0199a27": "至屬尋香城，亦復不執依幻乃至依尋香城。」",
    "T07n0220_437:0199a28": "爾時，如來威神力故，於此三千大千世界所",
    "T07n0220_437:0199a29": "有四大王眾天乃至淨居天，各以天花檀沈",
    "T07n0220_437:0199b01": "香末遙散佛上，來詣佛所頂禮雙足却住一",
    "T07n0220_437:0199b02": "面。時，諸天等佛神力故，遙見東方千佛世界，",
    "T07n0220_437:0199b03": "各有如來、應、正等覺宣說般若波羅蜜多，義",
    "T07n0220_437:0199b04": "品名字皆同於此，請說般若波羅蜜多苾芻",
    "T07n0220_437:0199b05": "上首皆名善現，問難般若波羅蜜多天眾上",
    "T07n0220_437:0199b06": "首皆名帝釋，南西北方四維上下亦復如是。",
    "T07n0220_437:0199b07": "爾時，佛告具壽善現言：「慈氏菩薩摩訶薩當",
    "T07n0220_437:0199b08": "證無上正等覺時，亦於此處宣說般若波羅",
    "T07n0220_437:0199b09": "蜜多，此賢劫中當來諸佛，亦於此處宣說般",
    "T07n0220_437:0199b10": "若波羅蜜多。」時，具壽善現白佛言：「世尊！慈",
    "T07n0220_437:0199b11": "氏菩薩摩訶薩當證無上正等覺時，當以何",
    "T07n0220_437:0199b12": "法諸行、相、狀，宣說般若波羅蜜多？」佛告善現：",
    "T07n0220_437:0199b13": "「慈氏菩薩摩訶薩當得無上正等覺時，當以",
    "T07n0220_437:0199b14": "色非常非無常宣說般若波羅蜜多，當以受、",
    "T07n0220_437:0199b15": "想、行、識非常非無常宣說般若波羅蜜多；如",
    "T07n0220_437:0199b16": "是乃至當以一切智非常非無常宣說般若波",
    "T07n0220_437:0199b17": "羅蜜多，當以道相智、一切相智非常非無常",
    "T07n0220_437:0199b18": "宣說般若波羅蜜多。當以色非樂非苦宣說",
    "T07n0220_437:0199b19": "般若波羅蜜多，當以受、想、行、識非樂非苦宣",
    "T07n0220_437:0199b20": "說般若波羅蜜多；如是乃至當以一切智非",
    "T07n0220_437:0199b21": "樂非苦宣說般若波羅蜜多，當以道相智、一",
    "T07n0220_437:0199b22": "切相智非樂非苦宣說般若波羅蜜多。當以",
    "T07n0220_437:0199b23": "色非我非無我宣說般若波羅蜜多，當以受、",
    "T07n0220_437:0199b24": "想、行、識非我非無我宣說般若波羅蜜多；如",
    "T07n0220_437:0199b25": "是乃至當以一切智非我非無我宣說般若",
    "T07n0220_437:0199b26": "波羅蜜多，當以道相智、一切相智非我非無",
    "T07n0220_437:0199b27": "我宣說般若波羅蜜多。當以色非淨非不淨",
    "T07n0220_437:0199b28": "宣說般若波羅蜜多，當以受、想、行、識非淨非",
    "T07n0220_437:0199b29": "不淨宣說般若波羅蜜多；如是乃至當以一",
    "T07n0220_437:0199c01": "切智非淨非不淨宣說般若波羅蜜多，當以",
    "T07n0220_437:0199c02": "道相智、一切相智非淨非不淨宣說般若波羅",
    "T07n0220_437:0199c03": "蜜多。當以色非縛非脫宣說般若波羅蜜多，",
    "T07n0220_437:0199c04": "當以受、想、行、識非縛非脫宣說般若波羅蜜",
    "T07n0220_437:0199c05": "多；如是乃至當以一切智非縛非脫宣說般",
    "T07n0220_437:0199c06": "若波羅蜜多，當以道相智、一切相智非縛非",
    "T07n0220_437:0199c07": "脫宣說般若波羅蜜多。當以色非過去非未來",
    "T07n0220_437:0199c08": "非現在宣說般若波羅蜜多，當以受、想、行、識",
    "T07n0220_437:0199c09": "非過去非未來非現在宣說般若波羅蜜多；",
    "T07n0220_437:0199c10": "如是乃至當以一切智非過去非未來非現在",
    "T07n0220_437:0199c11": "宣說般若波羅蜜多，當以道相智、一切相智",
    "T07n0220_437:0199c12": "非過去非未來非現在宣說般若波羅蜜多。」具",
    "T07n0220_437:0199c13": "壽善現復白佛言：「世尊！慈氏菩薩摩訶薩當",
    "T07n0220_437:0199c14": "得無上正等覺時，當證何法？當說何法？」佛",
    "T07n0220_437:0199c15": "告善現：「慈氏菩薩摩訶薩當得無上正等覺",
    "T07n0220_437:0199c16": "時，證色畢竟淨，說色畢竟淨；證受、想、行、識",
    "T07n0220_437:0199c17": "畢竟淨，說受、想、行、識畢竟淨。如是乃至證一",
    "T07n0220_437:0199c18": "切智畢竟淨，說一切智畢竟淨；證道相智、一",
    "T07n0220_437:0199c19": "切相智畢竟淨，說道相智、一切相智畢竟淨。」",
    "T07n0220_437:0199c20": "具壽善現復白佛言：「世尊！如是般若波羅",
    "T07n0220_437:0199c21": "蜜多何緣清淨？」佛告善現：「色清淨故，般若",
    "T07n0220_437:0199c22": "波羅蜜多清淨；受、想、行、識清淨故，般若波羅",
    "T07n0220_437:0199c23": "蜜多清淨。如是乃至一切智清淨故，般若波",
    "T07n0220_437:0199c24": "羅蜜多清淨；道相智、一切相智清淨故，般若",
    "T07n0220_437:0199c25": "波羅蜜多清淨。」具壽善現即白佛言：「云何",
    "T07n0220_437:0199c26": "色清淨故，般若波羅蜜多清淨？受、想、行、識清",
    "T07n0220_437:0199c27": "淨故，般若波羅蜜多清淨？如是乃至云何",
    "T07n0220_437:0199c28": "一切智清淨故，般若波羅蜜多清淨？道相智、",
    "T07n0220_437:0199c29": "一切相智清淨故，般若波羅蜜多清淨？」佛告",
    "T07n0220_437:0200a01": "善現：「色無生無滅、無染無淨故清淨，色清淨",
    "T07n0220_437:0200a02": "故，般若波羅蜜多清淨；受、想、行、識無生、無滅、",
    "T07n0220_437:0200a03": "無染無淨故清淨，受、想、行、識清淨故，般若波",
    "T07n0220_437:0200a04": "羅蜜多清淨。如是乃至一切智無生無滅、無",
    "T07n0220_437:0200a05": "染無淨故清淨，一切智清淨故，般若波羅蜜",
    "T07n0220_437:0200a06": "多清淨；道相智、一切相智無生無滅、無染無",
    "T07n0220_437:0200a07": "淨故清淨，道相智、一切相智清淨故，般若波",
    "T07n0220_437:0200a08": "羅蜜多清淨。「復次，善現！虛空清淨故，般若波",
    "T07n0220_437:0200a09": "羅蜜多清淨。「世尊！云何虛空清淨故，般若波",
    "T07n0220_437:0200a10": "羅蜜多清淨？」「善現！虛空無生無滅、無染無",
    "T07n0220_437:0200a11": "淨故清淨，虛空清淨故，般若波羅蜜多清淨。",
    "T07n0220_437:0200a12": "復次，善現！色無染污故，般若波羅蜜多清淨；",
    "T07n0220_437:0200a13": "受、想、行、識無染污故，般若波羅蜜多清淨。如",
    "T07n0220_437:0200a14": "是乃至一切智無染污故，般若波羅蜜多清",
    "T07n0220_437:0200a15": "淨；道相智、一切相智無染污故，般若波羅蜜",
    "T07n0220_437:0200a16": "多清淨。」具壽善現即白佛言：「世尊！云何色",
    "T07n0220_437:0200a17": "無染污故，般若波羅蜜多清淨；受、想、行、識無",
    "T07n0220_437:0200a18": "染污故，般若波羅蜜多清淨？如是乃至云何",
    "T07n0220_437:0200a19": "一切智無染污故，般若波羅蜜多清淨；道相",
    "T07n0220_437:0200a20": "智、一切相智無染污故，般若波羅蜜多清淨？」",
    "T07n0220_437:0200a21": "佛告善現：「色不可取故無染污，色無染污",
    "T07n0220_437:0200a22": "故，般若波羅蜜多清淨；受、想、行、識不可取故",
    "T07n0220_437:0200a23": "無染污，受、想、行、識無染污故，般若波羅蜜多",
    "T07n0220_437:0200a24": "清淨。如是乃至一切智不可取故無染污，一",
    "T07n0220_437:0200a25": "切智無染污故，般若波羅蜜多清淨；道相智、",
    "T07n0220_437:0200a26": "一切相智不可取故無染污，道相智、一切相",
    "T07n0220_437:0200a27": "智無染污故，般若波羅蜜多清淨。「復次，善現！",
    "T07n0220_437:0200a28": "虛空無染污故，般若波羅蜜多清淨。」「世尊！",
    "T07n0220_437:0200a29": "云何虛空無染污故，般若波羅蜜多清淨？」「善",
    "T07n0220_437:0200b01": "現！虛空不可取故無染污，虛空無染污故，般",
    "T07n0220_437:0200b02": "若波羅蜜多清淨。「復次，善現！虛空唯假說故，",
    "T07n0220_437:0200b03": "般若波羅蜜多清淨。」「世尊！云何虛空唯假",
    "T07n0220_437:0200b04": "說故，般若波羅蜜多清淨？」「善現！如依虛空",
    "T07n0220_437:0200b05": "二響聲現唯有假說，唯假說故，般若波羅蜜",
    "T07n0220_437:0200b06": "多清淨。「復次，善現！虛空不可說故，般若波",
    "T07n0220_437:0200b07": "羅蜜多清淨。」「世尊！云何虛空不可說故，般",
    "T07n0220_437:0200b08": "若波羅蜜多清淨？」「善現！虛空無可說事故",
    "T07n0220_437:0200b09": "不可說，由此般若波羅蜜多清淨。「復次，善現！",
    "T07n0220_437:0200b10": "虛空不可得故，般若波羅蜜多清淨。」「世尊！",
    "T07n0220_437:0200b11": "云何虛空不可得故，般若波羅蜜多清淨？」「善",
    "T07n0220_437:0200b12": "現！虛空無可得事故不可得，由此般若波羅",
    "T07n0220_437:0200b13": "蜜多清淨。「復次，善現！一切法無生無滅、無染",
    "T07n0220_437:0200b14": "無淨故，般若波羅蜜多清淨。」「世尊！云何一切",
    "T07n0220_437:0200b15": "法無生無滅、無染無淨故，般若波羅蜜多清",
    "T07n0220_437:0200b16": "淨？」「善現！以一切法畢竟淨故無生無滅、無",
    "T07n0220_437:0200b17": "染無淨，由此般若波羅蜜多清淨。」爾時，具壽",
    "T07n0220_437:0200b18": "善現白佛言：「世尊！若善男子、善女人等於此",
    "T07n0220_437:0200b19": "般若波羅蜜多，至心聽聞、受持、讀誦、精勤修",
    "T07n0220_437:0200b20": "學、如理思惟、書寫、解說、廣令流布，是善男子、",
    "T07n0220_437:0200b21": "善女人等眼、耳、鼻、舌皆無所患，身支無缺不",
    "T07n0220_437:0200b22": "甚衰耄亦不橫死，常為無量百千天神恭敬",
    "T07n0220_437:0200b23": "圍繞隨逐衛護。是善男子、善女人等於黑白",
    "T07n0220_437:0200b24": "月各第八日、第十四日、第十五日，讀誦、宣說",
    "T07n0220_437:0200b25": "如是般若波羅蜜多，是時四大王眾天乃至",
    "T07n0220_437:0200b26": "淨居天，皆來集會此法師所，聽受般若波羅",
    "T07n0220_437:0200b27": "蜜多。是善男子、善女人等由於無量大集",
    "T07n0220_437:0200b28": "會中，讀誦、宣說甚深般若波羅蜜多，便獲無",
    "T07n0220_437:0200b29": "量無數無邊不可思議不可稱量殊勝功德。」",
    "T07n0220_437:0200c01": "佛告善現：「如是！如是，如汝所說。若善男子、善",
    "T07n0220_437:0200c02": "女人等於此般若波羅蜜多，至心聽聞、受持、",
    "T07n0220_437:0200c03": "讀誦、精進修學、如理思惟、書寫、解說、廣令流",
    "T07n0220_437:0200c04": "布，是善男子、善女人等眼、耳、鼻、舌皆無所患",
    "T07n0220_437:0200c05": "身支無缺，不甚衰耄亦無橫死，常為無量百",
    "T07n0220_437:0200c06": "千天神恭敬圍遶隨逐衛護。是善男子、善女",
    "T07n0220_437:0200c07": "人等於六齋日讀誦、宣說如是般若波羅",
    "T07n0220_437:0200c08": "蜜多，是時四大王眾天乃至淨居天，皆來集",
    "T07n0220_437:0200c09": "會此法師所，聽受般若波羅蜜多。是善男子、",
    "T07n0220_437:0200c10": "善女人等由於無量大集會中讀誦、宣說甚",
    "T07n0220_437:0200c11": "深般若波羅蜜多，便獲無量無數無邊不可",
    "T07n0220_437:0200c12": "思議不可稱量殊勝功德。何以故？善現！如",
    "T07n0220_437:0200c13": "是般若波羅蜜多是大珍寶，由此般若波羅",
    "T07n0220_437:0200c14": "蜜多大珍寶故，無量無數無邊有情解脫地",
    "T07n0220_437:0200c15": "獄、傍生、鬼界，及令無量無數無邊天、龍、藥叉、",
    "T07n0220_437:0200c16": "人非人等，解脫種種貧窮苦患。能施無量無",
    "T07n0220_437:0200c17": "數無邊諸有情類，剎帝利大族、婆羅門大族、",
    "T07n0220_437:0200c18": "長者大族、居士大族富貴安樂；能施無量無",
    "T07n0220_437:0200c19": "數無邊諸有情類，四大王眾天乃至非想非",
    "T07n0220_437:0200c20": "非想處天富貴安樂；能施無量無數無邊諸",
    "T07n0220_437:0200c21": "有情類，預流、一來、不還、阿羅漢果、獨覺菩提",
    "T07n0220_437:0200c22": "及與無上正等菩提自在安樂。何以故？善現！",
    "T07n0220_437:0200c23": "如是般若波羅蜜多甚深經中，廣說開示十",
    "T07n0220_437:0200c24": "善業道，四靜慮、四無量、四無色定，四念住",
    "T07n0220_437:0200c25": "乃至八聖道支，布施波羅蜜多乃至般若波",
    "T07n0220_437:0200c26": "羅蜜多，內空乃至無性自性空，如來十力",
    "T07n0220_437:0200c27": "乃至十八佛不共法，一切智、道相智、一切相",
    "T07n0220_437:0200c28": "智。如是無量功德珍寶，無量無數無邊有",
    "T07n0220_437:0200c29": "情於中修學，得生剎帝利大族、婆羅門大族、",
    "T07n0220_437:0201a01": "長者大族、居士大族；無量無數無邊有情於",
    "T07n0220_437:0201a02": "中修學，得生四大王眾天乃至非想非非想",
    "T07n0220_437:0201a03": "處天；無量無數無邊有情於中修學，得預流",
    "T07n0220_437:0201a04": "果、一來、不還、阿羅漢果；無量無數無邊有情",
    "T07n0220_437:0201a05": "於中修學，得獨覺菩提；無量無數無邊有情",
    "T07n0220_437:0201a06": "於中修學，得入菩薩正性離生，證得無上正",
    "T07n0220_437:0201a07": "等菩提。善現！由此因緣，如是般若波羅蜜",
    "T07n0220_437:0201a08": "多名大寶藏，世出世間功德珍寶皆依如是",
    "T07n0220_437:0201a09": "甚深般若波羅蜜多而出現故。「善現！如是般",
    "T07n0220_437:0201a10": "若波羅蜜多大寶藏中，不說少法有生有滅、",
    "T07n0220_437:0201a11": "有染有淨、有取有捨。何以故？善現！以無少法",
    "T07n0220_437:0201a12": "可生可滅、可染可淨、可取捨故。善現！如是般",
    "T07n0220_437:0201a13": "若波羅蜜多大寶藏中，不說有法是善是非",
    "T07n0220_437:0201a14": "善、是有記是無記、是世間是出世間、是有",
    "T07n0220_437:0201a15": "漏是無漏、是有為是無為。善現！由此因緣，",
    "T07n0220_437:0201a16": "如是般若波羅蜜多名無所得大法寶藏。善",
    "T07n0220_437:0201a17": "現！如是般若波羅蜜多大寶藏中，不說少法",
    "T07n0220_437:0201a18": "是能染污。何以故？以無少法可染污故，亦",
    "T07n0220_437:0201a19": "無少法能染如是甚深般若波羅蜜多大法寶",
    "T07n0220_437:0201a20": "藏。何以故？能染污法不可得故。善現！由此",
    "T07n0220_437:0201a21": "因緣，如是般若波羅蜜多名無染污大法寶",
    "T07n0220_437:0201a22": "藏。「復次，善現！若菩薩摩訶薩修行般若波羅",
    "T07n0220_437:0201a23": "蜜多時，無如是想、如是分別、如是有得、如",
    "T07n0220_437:0201a24": "是戲論：『我能修行甚深般若波羅蜜多。』是菩",
    "T07n0220_437:0201a25": "薩摩訶薩能如實修行甚深般若波羅蜜多，",
    "T07n0220_437:0201a26": "亦能親近禮事諸佛，從一佛國至一佛國，供",
    "T07n0220_437:0201a27": "養恭敬、尊重讚歎諸佛世尊，遊諸佛國善取",
    "T07n0220_437:0201a28": "其相，嚴淨佛土、成熟有情，修諸菩薩摩訶薩",
    "T07n0220_437:0201a29": "行，疾證無上正等菩提。善現！如是般若波",
    "T07n0220_437:0201b01": "羅蜜多於一切法，非有自在，非無自在，不取",
    "T07n0220_437:0201b02": "不捨、不生不滅、不垢不淨、不增不減。善現！如",
    "T07n0220_437:0201b03": "是般若波羅蜜多，非過去、非未來、非現在，不",
    "T07n0220_437:0201b04": "趣欲界、不捨欲界、不住欲界，不趣色界、不捨",
    "T07n0220_437:0201b05": "色界、不住色界，不趣無色界、不捨無色界、不",
    "T07n0220_437:0201b06": "住無色界。「善現！如是般若波羅蜜多，於布施",
    "T07n0220_437:0201b07": "波羅蜜多乃至般若波羅蜜多不與不捨；於",
    "T07n0220_437:0201b08": "內空乃至無性自性空亦不與、不捨；於四念",
    "T07n0220_437:0201b09": "住乃至八聖道支亦不與不捨；於如來十力",
    "T07n0220_437:0201b10": "乃至十八佛不共法亦不與不捨；於預流果",
    "T07n0220_437:0201b11": "乃至獨覺菩提亦不與不捨；於諸菩薩正性",
    "T07n0220_437:0201b12": "離生乃至無上正等菩提亦不與不捨；於一",
    "T07n0220_437:0201b13": "切智、道相智、一切相智亦不與不捨。善現！",
    "T07n0220_437:0201b14": "如是般若波羅蜜多，於異生法不與不捨；於",
    "T07n0220_437:0201b15": "預流法乃至阿羅漢法不與不捨；於獨覺法",
    "T07n0220_437:0201b16": "不與不捨；於菩薩法不與不捨；於諸佛法",
    "T07n0220_437:0201b17": "不與不捨。善現！如是般若波羅蜜多，不與",
    "T07n0220_437:0201b18": "聲聞法、不捨異生法，不與獨覺法、不捨聲",
    "T07n0220_437:0201b19": "聞法，不與諸佛法、不捨獨覺法，不與無為",
    "T07n0220_437:0201b20": "法、不捨有為法。何以故？善現！如來出世若",
    "T07n0220_437:0201b21": "不出世，如是諸法常無變易，法性、法界、法",
    "T07n0220_437:0201b22": "定、法住無謬失故。」爾時，無量百千天子住虛",
    "T07n0220_437:0201b23": "空中歡喜踊躍，以天所有嗢鉢羅花、鉢特摩",
    "T07n0220_437:0201b24": "花、拘某陀花、奔荼利花、微妙音花及諸香",
    "T07n0220_437:0201b25": "末而散佛上，更相慶慰同聲唱言：「我等今者",
    "T07n0220_437:0201b26": "於贍部洲，見佛第二轉妙法輪。」此中無量百",
    "T07n0220_437:0201b27": "千天子聞說般若波羅蜜多，同時證得無生",
    "T07n0220_437:0201b28": "法忍。爾時，世尊告善現曰：「如是法輪非第一",
    "T07n0220_437:0201b29": "轉，亦非第二。何以故？善現！如是般若波羅",
    "T07n0220_437:0201c01": "蜜多於一切法不為轉故、不為還故出現世",
    "T07n0220_437:0201c02": "間，但以無性自性空故。」具壽善現白佛言：",
    "T07n0220_437:0201c03": "「世尊！以何等法無性自性空故？如是般若波",
    "T07n0220_437:0201c04": "羅蜜多於一切法不為轉故、不為還故出現",
    "T07n0220_437:0201c05": "世間。」佛告善現：「以般若波羅蜜多般若波羅",
    "T07n0220_437:0201c06": "蜜多性空故，乃至布施波羅蜜多布施波羅",
    "T07n0220_437:0201c07": "蜜多性空故；以內空內空性空故，乃至無性",
    "T07n0220_437:0201c08": "自性空無性自性空性空故；以四念住四念",
    "T07n0220_437:0201c09": "住性空故，乃至八聖道支八聖道支性空故；",
    "T07n0220_437:0201c10": "以如來十力如來十力性空故，乃至十八佛",
    "T07n0220_437:0201c11": "不共法十八佛不共法性空故；一切智一切",
    "T07n0220_437:0201c12": "智性空故，道相智、一切相智道相智、一切相",
    "T07n0220_437:0201c13": "智性空故；異生性異生性性空故，預流果",
    "T07n0220_437:0201c14": "預流果性空故，乃至阿羅漢果阿羅漢果性",
    "T07n0220_437:0201c15": "空故，獨覺菩提獨覺菩提性空故；一切菩薩",
    "T07n0220_437:0201c16": "摩訶薩行一切菩薩摩訶薩行性空故，諸佛",
    "T07n0220_437:0201c17": "無上正等菩提諸佛無上正等菩提性空故。",
    "T07n0220_437:0201c18": "善現！以如是等法無性自性空故，如是般若",
    "T07n0220_437:0201c19": "波羅蜜多於一切法不為轉故、不為還故出現",
    "T07n0220_437:0201c20": "世間。」",
    "T07n0220_437:0201c21": "爾時，具壽善現復白佛言：「世尊！諸菩薩摩",
    "T07n0220_437:0201c22": "訶薩如是般若波羅蜜多，是大波羅蜜多達一",
    "T07n0220_437:0201c23": "切法自性空故。雖達一切法自性皆空，而",
    "T07n0220_437:0201c24": "諸菩薩摩訶薩依此般若波羅蜜多證得無",
    "T07n0220_437:0201c25": "上正等菩提，轉妙法輪度無量眾。雖證菩",
    "T07n0220_437:0201c26": "提而無所證，證、不證法不可得故；雖轉法",
    "T07n0220_437:0201c27": "輪而無所轉，轉法、還法不可得故；雖度有情",
    "T07n0220_437:0201c28": "而無所度，見、不見法不可得故。世尊！於此",
    "T07n0220_437:0201c29": "大般若波羅蜜多中，轉法輪事都不可得，以",
    "T07n0220_437:0202a01": "一切法永不生故，能轉、所轉不可得故。所以",
    "T07n0220_437:0202a02": "者何？非空、無相、無願法中，可有能轉及能還",
    "T07n0220_437:0202a03": "法，轉還性法不可得故。世尊！於此般若波羅",
    "T07n0220_437:0202a04": "蜜多，若能如是宣說開示分別顯了令易",
    "T07n0220_437:0202a05": "悟入，是名善淨宣說般若波羅蜜多。此中都",
    "T07n0220_437:0202a06": "無說者、受者、所說受法，既無說者、受者及法，",
    "T07n0220_437:0202a07": "諸能證者亦不可得，無證者故，亦無有能得",
    "T07n0220_437:0202a08": "涅槃者，於此般若波羅蜜多善說法中亦無",
    "T07n0220_437:0202a09": "福田，施受、施物皆性空故，福田無故福亦",
    "T07n0220_437:0202a10": "性空，摽幟名言皆不可得，是故名大波羅",
    "T07n0220_437:0202a11": "蜜多。」",
    "T07n0220_437:0202a12": "第二分不可得品第四十二",
    "T07n0220_437:0202a13": "爾時，具壽善現復白佛言：「世尊！如是般若波",
    "T07n0220_437:0202a14": "羅蜜多是無邊波羅蜜多。」佛言：「如是！譬如虛",
    "T07n0220_437:0202a15": "空無邊際故。」「世尊！如是般若波羅蜜多是平",
    "T07n0220_437:0202a16": "等波羅蜜多。」佛言：「如是！以一切法性平等故。」",
    "T07n0220_437:0202a17": "「世尊！如是般若波羅蜜多是遠離波羅蜜多。」",
    "T07n0220_437:0202a18": "佛言：「如是！畢竟空故。」「世尊！如是般若波羅蜜",
    "T07n0220_437:0202a19": "多是難屈伏波羅蜜多。」佛言：「如是！一切法性",
    "T07n0220_437:0202a20": "不可得故。」「世尊！如是般若波羅蜜多是無彼",
    "T07n0220_437:0202a21": "岸波羅蜜多。」佛言：「如是！無名體故。」「世尊！如",
    "T07n0220_437:0202a22": "是般若波羅蜜多是虛空波羅蜜多。」佛言：「如",
    "T07n0220_437:0202a23": "是！入息、出息不可得故。」「世尊！如是般若波",
    "T07n0220_437:0202a24": "羅蜜多是不可說波羅蜜多。」佛言：「如是！此中",
    "T07n0220_437:0202a25": "尋伺不可得故。」「世尊！如是般若波羅蜜多是",
    "T07n0220_437:0202a26": "無名波羅蜜多。」佛言：「如是！受、想、思、觸及作意",
    "T07n0220_437:0202a27": "等不可得故。」「世尊！如是般若波羅蜜多是無",
    "T07n0220_437:0202a28": "行波羅蜜多。」佛言：「如是！以一切法無來去故。」",
    "T07n0220_437:0202a29": "「世尊！如是般若波羅蜜多是不可奪波羅蜜",
    "T07n0220_437:0202b01": "多。」佛言：「如是！以一切法不可伏故。」「世尊！如是",
    "T07n0220_437:0202b02": "般若波羅蜜多是無盡波羅蜜多。」佛言：「如是！",
    "T07n0220_437:0202b03": "以一切法是畢竟盡不可盡故。」「世尊！如是般",
    "T07n0220_437:0202b04": "若波羅蜜多是無生滅波羅蜜多。」佛言：「如是！",
    "T07n0220_437:0202b05": "以一切法無生滅故。」「世尊！如是般若波羅",
    "T07n0220_437:0202b06": "蜜多是無作波羅蜜多。」佛言：「如是！以諸作者",
    "T07n0220_437:0202b07": "不可得故。」「世尊！如是般若波羅蜜多是無知",
    "T07n0220_437:0202b08": "波羅蜜多。」佛言：「如是！以一切法性皆鈍故。」",
    "T07n0220_437:0202b09": "「世尊！如是般若波羅蜜多是無移轉波羅蜜",
    "T07n0220_437:0202b10": "多。」佛言：「如是！由死生者不可得故。」「世尊！如",
    "T07n0220_437:0202b11": "是般若波羅蜜多是無失壞波羅蜜多。」佛言：",
    "T07n0220_437:0202b12": "「如是！以一切法無失壞故。」「世尊！如是般若",
    "T07n0220_437:0202b13": "波羅蜜多是如夢波羅蜜多。」佛言：「如是！以一",
    "T07n0220_437:0202b14": "切法如夢所見不可得故。」「世尊！如是般若波",
    "T07n0220_437:0202b15": "羅蜜多是如響波羅蜜多。」佛言：「如是！能所聞",
    "T07n0220_437:0202b16": "說不可得故。」「世尊！如是般若波羅蜜多是如",
    "T07n0220_437:0202b17": "影像波羅蜜多。」佛言：「如是！諸法皆如光鏡所",
    "T07n0220_437:0202b18": "現不可得故。」「世尊！如是般若波羅蜜多是如",
    "T07n0220_437:0202b19": "焰幻波羅蜜多。」佛言：「如是！以一切法如流",
    "T07n0220_437:0202b20": "變相不可得故。」「世尊！如是般若波羅蜜多是",
    "T07n0220_437:0202b21": "如變化事波羅蜜多。」佛言：「如是！以一切法如",
    "T07n0220_437:0202b22": "所變化不可得故。」「世尊！如是般若波羅蜜多",
    "T07n0220_437:0202b23": "是如尋香城波羅蜜多。」佛言：「如是！以一切法",
    "T07n0220_437:0202b24": "如尋香城不可得故。」「世尊！如是般若波羅蜜",
    "T07n0220_437:0202b25": "多是無染淨波羅蜜多。」佛言：「如是！諸染淨因",
    "T07n0220_437:0202b26": "不可得故。」「世尊！如是般若波羅蜜多是無所",
    "T07n0220_437:0202b27": "得、不可塗染波羅蜜多。」佛言：「如是！諸所依法",
    "T07n0220_437:0202b28": "不可得故。」「世尊！如是般若波羅蜜多是無戲",
    "T07n0220_437:0202b29": "論波羅蜜多。」佛言：「如是！破壞一切戲論事故。」",
    "T07n0220_437:0202c01": "「世尊！如是般若波羅蜜多是無慢執波羅蜜",
    "T07n0220_437:0202c02": "多。」佛言：「如是！破壞一切慢執事故。」「世尊！如",
    "T07n0220_437:0202c03": "是般若波羅蜜多是無動轉波羅蜜多。」佛言：",
    "T07n0220_437:0202c04": "「如是！住法界故。」「世尊！如是般若波羅蜜多",
    "T07n0220_437:0202c05": "是離染濁波羅蜜多。」佛言：「如是！覺一切法不",
    "T07n0220_437:0202c06": "虛妄故。」「世尊！如是般若波羅蜜多是無等起",
    "T07n0220_437:0202c07": "波羅蜜多。」佛言：「如是！於一切法無分別故。」",
    "T07n0220_437:0202c08": "「世尊！如是般若波羅蜜多是寂靜波羅蜜多。」",
    "T07n0220_437:0202c09": "佛言：「如是！於諸法相無所得故。」「世尊！如是",
    "T07n0220_437:0202c10": "般若波羅蜜多是無貪欲波羅蜜多。」佛言：「如",
    "T07n0220_437:0202c11": "是！諸貪欲事不可得故。」「世尊！如是般若波",
    "T07n0220_437:0202c12": "羅蜜多是無瞋恚波羅蜜多。」佛言：「如是！破壞",
    "T07n0220_437:0202c13": "一切瞋恚事故。」「世尊！如是般若波羅蜜多是",
    "T07n0220_437:0202c14": "無愚癡波羅蜜多。」佛言：「如是！滅諸無知黑闇",
    "T07n0220_437:0202c15": "事故。」「世尊！如是般若波羅蜜多是無煩惱波",
    "T07n0220_437:0202c16": "羅蜜多。」佛言：「如是！離分別故。」「世尊！如是般若",
    "T07n0220_437:0202c17": "波羅蜜多是離有情波羅蜜多。」佛言：「如是！達",
    "T07n0220_437:0202c18": "諸有情無所有故。」「世尊！如是般若波羅蜜多",
    "T07n0220_437:0202c19": "是無斷壞波羅蜜多。」佛言：「如是！此能等起",
    "T07n0220_437:0202c20": "一切法故。」「世尊！如是般若波羅蜜多是無",
    "T07n0220_437:0202c21": "二邊波羅蜜多。」佛言：「如是！離二邊故。」「世尊！",
    "T07n0220_437:0202c22": "如是般若波羅蜜多是無雜壞波羅蜜多。」佛",
    "T07n0220_437:0202c23": "言：「如是！知一切法不相屬故。」「世尊！如是",
    "T07n0220_437:0202c24": "般若波羅蜜多是無取著波羅蜜多。」佛言：「如",
    "T07n0220_437:0202c25": "是！超過聲聞、獨覺地故。」「世尊！如是般若波",
    "T07n0220_437:0202c26": "羅蜜多是無分別波羅蜜多。」佛言：「如是！一",
    "T07n0220_437:0202c27": "切分別不可得故。」「世尊！如是般若波羅蜜多",
    "T07n0220_437:0202c28": "是無限量波羅蜜多。」佛言：「如是！諸法分齊不",
    "T07n0220_437:0202c29": "可得故。」「世尊！如是般若波羅蜜多是如虛空",
    "T07n0220_437:0203a01": "波羅蜜多。」佛言：「如是！達一切法無滯礙故。」「世",
    "T07n0220_437:0203a02": "尊！如是般若波羅蜜多是無常波羅蜜多。」佛",
    "T07n0220_437:0203a03": "言：「如是！能永滅壞一切法故。」「世尊！如是般",
    "T07n0220_437:0203a04": "若波羅蜜多是苦波羅蜜多。」佛言：「如是！能永",
    "T07n0220_437:0203a05": "驅遣一切法故。」「世尊！如是般若波羅蜜多",
    "T07n0220_437:0203a06": "是無我波羅蜜多。」佛言：「如是！於一切法無執",
    "T07n0220_437:0203a07": "著故。」「世尊！如是般若波羅蜜多是空波羅蜜",
    "T07n0220_437:0203a08": "多。」佛言：「如是！於一切法無所得故。」「世尊！如",
    "T07n0220_437:0203a09": "是般若波羅蜜多是無剎那波羅蜜多。」佛言：",
    "T07n0220_437:0203a10": "「如是！於一切法無動轉故。」「世尊！如是般若",
    "T07n0220_437:0203a11": "波羅蜜多是內空波羅蜜多。」佛言：「如是！了達",
    "T07n0220_437:0203a12": "內法不可得故。」「世尊！如是般若波羅蜜多是",
    "T07n0220_437:0203a13": "外空波羅蜜多。」佛言：「如是！了達外法不可得",
    "T07n0220_437:0203a14": "故。」「世尊！如是般若波羅蜜多是內外空波羅",
    "T07n0220_437:0203a15": "蜜多。」佛言：「如是！知內外法不可得故。」「世尊！",
    "T07n0220_437:0203a16": "如是般若波羅蜜多是空空波羅蜜多。」佛言：",
    "T07n0220_437:0203a17": "「如是！了空空法不可得故。」「世尊！如是般若",
    "T07n0220_437:0203a18": "波羅蜜多是大空波羅蜜多。」佛言：「如是！了",
    "T07n0220_437:0203a19": "一切法不可得故。」「世尊！如是般若波羅蜜多",
    "T07n0220_437:0203a20": "是勝義空波羅蜜多。」佛言：「如是！寂滅涅槃不",
    "T07n0220_437:0203a21": "可得故。」「世尊！如是般若波羅蜜多是有為空",
    "T07n0220_437:0203a22": "波羅蜜多。」佛言：「如是！諸有為法不可得故。」",
    "T07n0220_437:0203a23": "「世尊！如是般若波羅蜜多是無為空波羅蜜",
    "T07n0220_437:0203a24": "多。」佛言：「如是！諸無為法不可得故。」「世尊！如",
    "T07n0220_437:0203a25": "是般若波羅蜜多是畢竟空波羅蜜多。」佛言：",
    "T07n0220_437:0203a26": "「如是！畢竟空法不可得故。」「世尊！如是般若",
    "T07n0220_437:0203a27": "波羅蜜多是無際空波羅蜜多。」佛言：「如是！無",
    "T07n0220_437:0203a28": "際空法不可得故。」「世尊！如是般若波羅蜜多",
    "T07n0220_437:0203a29": "是散無散空波羅蜜多。」佛言：「如是！散無散空",
    "T07n0220_437:0203b01": "法不可得故。」「世尊！如是般若波羅蜜多是本",
    "T07n0220_437:0203b02": "性空波羅蜜多。」佛言：「如是！有為、無為法不可",
    "T07n0220_437:0203b03": "得故。」「世尊！如是般若波羅蜜多是自共相空",
    "T07n0220_437:0203b04": "波羅蜜多。」佛言：「如是！達法遠離自共相故。」",
    "T07n0220_437:0203b05": "「世尊！如是般若波羅蜜多是一切法空波羅",
    "T07n0220_437:0203b06": "蜜多。」佛言：「如是！知內外法不可得故。」「世尊！",
    "T07n0220_437:0203b07": "如是般若波羅蜜多是不可得空波羅蜜多。」",
    "T07n0220_437:0203b08": "佛言：「如是！一切法性不可得故。」「世尊！如是",
    "T07n0220_437:0203b09": "般若波羅蜜多是無性空波羅蜜多。」佛言：「如",
    "T07n0220_437:0203b10": "是！無性空法不可得故。」「世尊！如是般若波",
    "T07n0220_437:0203b11": "羅蜜多是自性空波羅蜜多。」佛言：「如是！自性",
    "T07n0220_437:0203b12": "空法不可得故。」「世尊！如是般若波羅蜜多是",
    "T07n0220_437:0203b13": "無性自性空波羅蜜多。」佛言：「如是！無性自性",
    "T07n0220_437:0203b14": "空法不可得故。」「世尊！如是般若波羅蜜多是",
    "T07n0220_437:0203b15": "四念住波羅蜜多。」佛言：「如是！身受心法不可",
    "T07n0220_437:0203b16": "得故。」「世尊！如是般若波羅蜜多是四正斷波",
    "T07n0220_437:0203b17": "羅蜜多。」佛言：「如是！善不善法不可得故。」「世",
    "T07n0220_437:0203b18": "尊！如是般若波羅蜜多是四神足波羅蜜多。」",
    "T07n0220_437:0203b19": "佛言：「如是！四神足性不可得故。」「世尊！如是",
    "T07n0220_437:0203b20": "般若波羅蜜多是五根波羅蜜多。」佛言：「如是！",
    "T07n0220_437:0203b21": "五根自性不可得故。」「世尊！如是般若波羅蜜",
    "T07n0220_437:0203b22": "多是五力波羅蜜多。」佛言：「如是！五力自性不",
    "T07n0220_437:0203b23": "可得故。」「世尊！如是般若波羅蜜多是七等覺",
    "T07n0220_437:0203b24": "支波羅蜜多。」佛言：「如是！七等覺支性不可得",
    "T07n0220_437:0203b25": "故。」「世尊！如是般若波羅蜜多是八聖道支波",
    "T07n0220_437:0203b26": "羅蜜多。」佛言：「如是！八聖道支性不可得故。」",
    "T07n0220_437:0203b27": "「世尊！如是般若波羅蜜多是空解脫門波羅",
    "T07n0220_437:0203b28": "蜜多。」佛言：「如是！空離行相不可得故。」「世尊！",
    "T07n0220_437:0203b29": "如是般若波羅蜜多是無相解脫門波羅蜜",
    "T07n0220_437:0203c01": "多。」佛言：「如是！寂靜行相不可得故。」「世尊！如",
    "T07n0220_437:0203c02": "是般若波羅蜜多是無願波羅蜜多。」佛言：「如",
    "T07n0220_437:0203c03": "是！無願行相不可得故。」「世尊！如是般若波",
    "T07n0220_437:0203c04": "羅蜜多是八解脫波羅蜜多。」佛言：「如是！八解",
    "T07n0220_437:0203c05": "脫性不可得故。」「世尊！如是般若波羅蜜多是",
    "T07n0220_437:0203c06": "九次第定波羅蜜多。」佛言：「如是！九次第定自",
    "T07n0220_437:0203c07": "性不可得故。」「世尊！如是般若波羅蜜多是布",
    "T07n0220_437:0203c08": "施波羅蜜多。」佛言：「如是！此中慳貪不可得故。」",
    "T07n0220_437:0203c09": "「世尊！如是般若波羅蜜多是淨戒波羅蜜多。」",
    "T07n0220_437:0203c10": "佛言：「如是！此中破戒不可得故。」「世尊！如是",
    "T07n0220_437:0203c11": "般若波羅蜜多是安忍波羅蜜多。」佛言：「如是！",
    "T07n0220_437:0203c12": "此中瞋恚不可得故。」「世尊！如是般若波羅蜜",
    "T07n0220_437:0203c13": "多是精進波羅蜜多。」佛言：「如是！此中懈怠不",
    "T07n0220_437:0203c14": "可得故。」「世尊！如是般若波羅蜜多是靜慮",
    "T07n0220_437:0203c15": "波羅蜜多。」佛言：「如是！此中亂心不可得故。」",
    "T07n0220_437:0203c16": "「世尊！如是般若波羅蜜多是般若波羅蜜多。」",
    "T07n0220_437:0203c17": "佛言：「如是！此中惡慧不可得故。」「世尊！如是",
    "T07n0220_437:0203c18": "般若波羅蜜多是佛十力波羅蜜多。」佛言：「如",
    "T07n0220_437:0203c19": "是！達一切法難屈伏故。」「世尊！如是般若波羅",
    "T07n0220_437:0203c20": "蜜多是四無所畏波羅蜜多。」佛言：「如是！得道",
    "T07n0220_437:0203c21": "相智無退沒故。」「世尊！如是般若波羅蜜多是",
    "T07n0220_437:0203c22": "四無礙解波羅蜜多。」佛言：「如是！得一切智、一",
    "T07n0220_437:0203c23": "切相智無罣礙故。」「世尊！如是般若波羅蜜多",
    "T07n0220_437:0203c24": "是大慈、悲、喜、捨波羅蜜多。」佛言：「如是！於諸有",
    "T07n0220_437:0203c25": "情不棄捨故。」「世尊！如是般若波羅蜜多是十",
    "T07n0220_437:0203c26": "八佛不共法波羅蜜多。」佛言：「如是！超諸聲聞、",
    "T07n0220_437:0203c27": "獨覺法故。」「世尊！如是！般若波羅蜜多是如來",
    "T07n0220_437:0203c28": "波羅蜜多。」佛言：「如是！能如實說一切法故。」",
    "T07n0220_437:0203c29": "「世尊！如是般若波羅蜜多是自然波羅蜜多。」",
    "T07n0220_437:0204a01": "佛言：「如是！於一切法自在轉故。」「世尊！如是般",
    "T07n0220_437:0204a02": "若波羅蜜多是正等覺波羅蜜多。」佛言：「如是！",
    "T07n0220_437:0204a03": "於一切法一切行相能現覺故。」",
    "T07n0220_437:0204a04": "大般若波羅蜜多經卷第四百三十七"
}