{
    "T38n1775_010:0413c21": "注維摩詰經卷第十",
    "T38n1775_010:0413c23": "後秦釋僧肇選",
    "T38n1775_010:0413c24": "◎法供養品第十三",
    "T38n1775_010:0413c25": "爾時釋提桓因於大眾中白佛言世尊我雖從",
    "T38n1775_010:0413c26": "佛及文殊師利聞百千經未曾聞此不可思議",
    "T38n1775_010:0413c27": "自在神通決定實相經典。什曰。維摩詰接",
    "T38n1775_010:0413c28": "妙喜世界來入此境。及上來不思議事。皆昔",
    "T38n1775_010:0413c29": "來所見。未有若此之奇也。放光等所明實",
    "T38n1775_010:0414a01": "相。廣散難尋。此經略敘眾經要義。明簡易",
    "T38n1775_010:0414a02": "了故歎未曾有也。亦云會我為妙。故歎未",
    "T38n1775_010:0414a03": "曾有也。肇曰。說經將訖舍利弗已慶美",
    "T38n1775_010:0414a04": "於上。帝釋復欣其所遇。而致歎也。此經言",
    "T38n1775_010:0414a05": "雖簡約而義包群典。坐不踰日而備覩通",
    "T38n1775_010:0414a06": "變。大乘微遠之言。神通感應之力。一時所遇",
    "T38n1775_010:0414a07": "理無不盡。又以會我為妙。故歎未曾有",
    "T38n1775_010:0414a08": "也。",
    "T38n1775_010:0414a09": "如我解佛所說義趣若有眾生聞是經法信",
    "T38n1775_010:0414a10": "解受持讀誦之者。必得是法不疑。什曰。若",
    "T38n1775_010:0414a11": "累深信薄者。經涉生死究竟必得。若善積而",
    "T38n1775_010:0414a12": "悟深者隨願輒成之。久近不以劫數為限",
    "T38n1775_010:0414a13": "也。",
    "T38n1775_010:0414a14": "何況如說修行。肇曰。是法即上不可思議",
    "T38n1775_010:0414a15": "自在神通決定實相法也。如我解佛義深遠",
    "T38n1775_010:0414a16": "難遇。若聞能誦持者必得不疑。況如說修",
    "T38n1775_010:0414a17": "行者。斯人之德自列於下也。",
    "T38n1775_010:0414a18": "斯人則為閉眾惡趣。肇曰。八難眾趣。",
    "T38n1775_010:0414a19": "開諸善門。肇曰。人天涅槃門也。",
    "T38n1775_010:0414a20": "常為諸佛之所護念降伏外學摧滅魔怨。肇",
    "T38n1775_010:0414a21": "曰。四魔怨也。",
    "T38n1775_010:0414a22": "修治菩提。什曰。梵本菩提下有道字。道",
    "T38n1775_010:0414a23": "即趣菩提道也。",
    "T38n1775_010:0414a24": "安處道場。肇曰。在道場成佛道名菩提。",
    "T38n1775_010:0414a25": "今雖未成。便為修治佛道安置道場中。",
    "T38n1775_010:0414a26": "履踐如來所行之跡。肇曰。如說修行則同",
    "T38n1775_010:0414a27": "佛行。",
    "T38n1775_010:0414a28": "世尊若有受持讀誦如說修行者我當與諸眷",
    "T38n1775_010:0414a29": "屬供養給事所在聚落城邑山林曠野有是",
    "T38n1775_010:0414b01": "經處我亦與諸眷屬聽受法故共到其所其未",
    "T38n1775_010:0414b02": "信者當令生信其已信者當為作護。肇曰。",
    "T38n1775_010:0414b03": "天帝欣其所遇故致未曾之歎。兼欲護養",
    "T38n1775_010:0414b04": "以弘其道矣。",
    "T38n1775_010:0414b05": "佛言善哉善哉天帝如汝所說吾助爾喜此經",
    "T38n1775_010:0414b06": "廣說過去未來現在諸佛不可思議阿耨多羅",
    "T38n1775_010:0414b07": "三藐三菩提。什曰。梵本此菩提下有法",
    "T38n1775_010:0414b08": "字也。生曰。經說佛慧則慧在經矣。經苟",
    "T38n1775_010:0414b09": "有慧。則是佛之法身矣。",
    "T38n1775_010:0414b10": "是故天帝若善男子善女人受持讀誦供養",
    "T38n1775_010:0414b11": "是經者則為供養去來今佛。肇曰。善其護",
    "T38n1775_010:0414b12": "持之意也。三世菩提不思議道。皆陳在此",
    "T38n1775_010:0414b13": "經。若受持護養則為供養三世諸佛。故助",
    "T38n1775_010:0414b14": "汝喜。生曰。夫以衣食供養者存其四體而",
    "T38n1775_010:0414b15": "長之也。若受持讀誦此經。既全其理。又使",
    "T38n1775_010:0414b16": "日增於佛法身。不亦有供養義乎。",
    "T38n1775_010:0414b17": "天帝。正使三千大千世界如來滿中譬如甘蔗",
    "T38n1775_010:0414b18": "竹葦稻麻叢林。若有善男子善女人或一劫或",
    "T38n1775_010:0414b19": "減一劫恭敬尊重讚歎供養奉諸所安。至諸佛",
    "T38n1775_010:0414b20": "滅後。以一一全身舍利起七寶塔。縱廣一四天",
    "T38n1775_010:0414b21": "下。高至梵天。表剎莊嚴。以一切華香瓔珞幢幡",
    "T38n1775_010:0414b22": "伎樂微妙第一。若一劫若減一劫而供養之。於",
    "T38n1775_010:0414b23": "天帝意云何。其人植福寧為多不。釋提桓因言。",
    "T38n1775_010:0414b24": "多矣世尊。彼之福德若以百千億劫說不能盡。",
    "T38n1775_010:0414b25": "佛告天帝。當知是善男子善女人聞是不可思",
    "T38n1775_010:0414b26": "議解脫經典。信解受持讀誦修行。福多於彼。",
    "T38n1775_010:0414b27": "肇曰。供養之福。以方慧解般若。諸經類有",
    "T38n1775_010:0414b28": "成挍。生曰。衣食供養本以施功致福。非",
    "T38n1775_010:0414b29": "求理之法。據此正可生人天之中。終不",
    "T38n1775_010:0414c01": "得成佛也。供養法身者。以佛所體為懷。",
    "T38n1775_010:0414c02": "至於大悟智慧。而以相比。豈可同年而語",
    "T38n1775_010:0414c03": "其優劣哉。",
    "T38n1775_010:0414c04": "所以者何諸佛菩提皆從是生。生曰。體此",
    "T38n1775_010:0414c05": "經理。終成菩提。故從中生。",
    "T38n1775_010:0414c06": "菩提之相不可限量。生曰。菩提無相。不可",
    "T38n1775_010:0414c07": "以意限量之矣。",
    "T38n1775_010:0414c08": "以是因緣福不可量。肇曰。高木必起重壤。",
    "T38n1775_010:0414c09": "瑾瑜必生荊岫。所以無量之果必由無量之",
    "T38n1775_010:0414c10": "因。諸佛菩提皆從習此經而生。菩提之道",
    "T38n1775_010:0414c11": "以無相為相。無相之相不可限量。因是生",
    "T38n1775_010:0414c12": "福福何可量也。生曰。以無相為受持之福。",
    "T38n1775_010:0414c13": "福無盡者也。",
    "T38n1775_010:0414c14": "佛告天帝。過去無量阿僧祇劫。時世有佛號",
    "T38n1775_010:0414c15": "曰藥王如來應供正遍知明行足善逝世間解",
    "T38n1775_010:0414c16": "無上士調御丈夫天人師佛世尊。世界曰大莊",
    "T38n1775_010:0414c17": "嚴。佛壽二十小劫。其聲聞僧三十六億那由",
    "T38n1775_010:0414c18": "他。菩薩僧有十二億。天帝。是時有轉輪聖王名",
    "T38n1775_010:0414c19": "曰寶蓋。七寶具足。王四天下。王有千子端正勇",
    "T38n1775_010:0414c20": "健能伏怨敵。爾時寶蓋與其眷屬供養藥王如",
    "T38n1775_010:0414c21": "來。施諸所安至滿五劫。過五劫已。告其千子。汝",
    "T38n1775_010:0414c22": "等亦當如我以深心供養於佛。於是千子受",
    "T38n1775_010:0414c23": "父王命。供養藥王如來復滿五劫。一切施安。",
    "T38n1775_010:0414c24": "肇曰。上以財供養受持即法供養也。",
    "T38n1775_010:0414c25": "如來將成法供養義。故引成事以為證",
    "T38n1775_010:0414c26": "焉。",
    "T38n1775_010:0414c27": "其王一子名曰月蓋獨坐思惟寧有供養殊過",
    "T38n1775_010:0414c28": "此者。什曰。冀或有大德諸天殊特供養。若",
    "T38n1775_010:0414c29": "有過此慕欲及之。云雖盡己所珍。不能",
    "T38n1775_010:0415a01": "上悅聖心。冀所珍之外有以暢其誠心。故",
    "T38n1775_010:0415a02": "發斯念更惟勝供也。肇曰。極世肴珍。無",
    "T38n1775_010:0415a03": "以攄其至到之情。冀所珍之外別有妙養",
    "T38n1775_010:0415a04": "以暢其誠心。又宿緣將會故生斯念也。生",
    "T38n1775_010:0415a05": "曰。引過去以驗供養法身為勝也。",
    "T38n1775_010:0415a06": "以佛神力空中有天曰善男子法之供養勝諸",
    "T38n1775_010:0415a07": "供養。什曰。若財供養則於佛無用。於眾",
    "T38n1775_010:0415a08": "生無益故非所欣也。如來積劫本為眾",
    "T38n1775_010:0415a09": "生。若奉順經典如說修行。則稱悅聖心乃",
    "T38n1775_010:0415a10": "真供養也。肇曰。藥王如來知其將化。故變",
    "T38n1775_010:0415a11": "為空神而告之。生曰。法供養者行法即為",
    "T38n1775_010:0415a12": "供養也。",
    "T38n1775_010:0415a13": "即問何謂法之供養天曰汝可往問藥王如來",
    "T38n1775_010:0415a14": "當廣為汝說法之供養即時月蓋王子行詣",
    "T38n1775_010:0415a15": "藥王如來稽首佛足却住一面白佛言世尊諸",
    "T38n1775_010:0415a16": "供養中法供養勝云何名為法供養佛言善男",
    "T38n1775_010:0415a17": "子法供養者諸佛所說深經。什曰。三藏及雜",
    "T38n1775_010:0415a18": "藏菩薩藏五藏經也。上四藏取中深義說",
    "T38n1775_010:0415a19": "實相等。故得為深經也。從此至下十方",
    "T38n1775_010:0415a20": "三世諸佛所說。盡是廣歎佛所說深經。未",
    "T38n1775_010:0415a21": "明受持修行法供養義也。生曰。先明",
    "T38n1775_010:0415a22": "經也。深經者謂佛說實相法。以為菩薩道",
    "T38n1775_010:0415a23": "也。",
    "T38n1775_010:0415a24": "一切世間難信難受。生曰。實相理均豈有",
    "T38n1775_010:0415a25": "深淺哉。世間情與之反。信受甚難。非其所",
    "T38n1775_010:0415a26": "及故為深也。",
    "T38n1775_010:0415a27": "微妙難見。生曰。妙絕人心。見之難矣。",
    "T38n1775_010:0415a28": "清淨無染。肇曰。深經謂方等第一義經也。",
    "T38n1775_010:0415a29": "其旨深玄非有心之所得。微妙無像非明",
    "T38n1775_010:0415a30": "者之所覩。超絕塵境無染若空。欲以有",
    "T38n1775_010:0415b01": "心有明而信受見者。不亦難乎。自此下美",
    "T38n1775_010:0415b02": "深經之旨。諸佛所說深經即佛法身也。夫財",
    "T38n1775_010:0415b03": "養養四體。法養養法身。若能護持斯經。令",
    "T38n1775_010:0415b04": "法身增廣者。此供養之上也。生曰。無相可",
    "T38n1775_010:0415b05": "取故不得生垢。若能見之垢亦除也。",
    "T38n1775_010:0415b06": "非但分別思惟之所能得。什曰。要須禪定",
    "T38n1775_010:0415b07": "等諸功德。非但智慧分別之所能得也。亦",
    "T38n1775_010:0415b08": "云要用實智慧。然後能了非分別取相所",
    "T38n1775_010:0415b09": "能解也。肇曰。第一義經微遠無相。自非明",
    "T38n1775_010:0415b10": "哲孰能分別。業之差別雖由分別。然非分",
    "T38n1775_010:0415b11": "別之所能得得之者。其唯無分別乎。故曰",
    "T38n1775_010:0415b12": "非但分別也。生曰。要積功德然後會矣。",
    "T38n1775_010:0415b13": "菩薩法藏所攝。什曰。凡為菩薩說法能",
    "T38n1775_010:0415b14": "成就菩薩。皆是菩薩法藏所攝也。生曰。是菩",
    "T38n1775_010:0415b15": "薩所體。而物莫能闚也。",
    "T38n1775_010:0415b16": "陀羅尼印印之。什曰。總持有無量。實相即",
    "T38n1775_010:0415b17": "總持之一。若經中說實相。實相即是印。以",
    "T38n1775_010:0415b18": "實相印封此經。則為深經也。復次印梵本",
    "T38n1775_010:0415b19": "言相實相也。以實相為經標相也。肇曰。菩",
    "T38n1775_010:0415b20": "薩法藏之所攝。故非小乘之寶。總持印之所",
    "T38n1775_010:0415b21": "印。固非域中之道。總持所印所印必真。法",
    "T38n1775_010:0415b22": "藏所攝所攝必寶。既藏以法藏印以總",
    "T38n1775_010:0415b23": "持。豈是常人所能開發。以明法寶深固難",
    "T38n1775_010:0415b24": "可闚[門@俞]也。生曰。陀羅尼者持也。若持實相",
    "T38n1775_010:0415b25": "不失。於諸天人魔梵之中。不復畏有不通",
    "T38n1775_010:0415b26": "之義。譬若生印為信關津諸禁。莫能呵留",
    "T38n1775_010:0415b27": "果是印持。所印之經則無有閡。",
    "T38n1775_010:0415b28": "至不退轉。生曰。理無退處。從之必至。",
    "T38n1775_010:0415b29": "成就六度。什曰。言此經能令人不退成六",
    "T38n1775_010:0415c01": "度也。肇曰。不退所以至六度。六度所以成",
    "T38n1775_010:0415c02": "大乘。大乘之所出莫不由斯典也。生曰。",
    "T38n1775_010:0415c03": "非但不退而已。乃極諸法邊涯焉。",
    "T38n1775_010:0415c04": "善分別義。生曰。義謂言中之理也。而此經",
    "T38n1775_010:0415c05": "善分別之。",
    "T38n1775_010:0415c06": "順菩提法。什曰。深經所說於理無差。故",
    "T38n1775_010:0415c07": "言善分別善分別故順菩提也。肇曰。善分",
    "T38n1775_010:0415c08": "別實相之義。順菩提無相之法也。生曰。正",
    "T38n1775_010:0415c09": "以載菩提法為經故無乖矣。",
    "T38n1775_010:0415c10": "眾經之上。什曰。舉其深者。於眾經為上",
    "T38n1775_010:0415c11": "也。肇曰。三藏十二部方等為第一。生曰。九",
    "T38n1775_010:0415c12": "十六種眾經之上。",
    "T38n1775_010:0415c13": "入大慈悲。什曰。深經能令人入也。肇曰。深",
    "T38n1775_010:0415c14": "經所以建慈悲。所以弘。入之者。必以大",
    "T38n1775_010:0415c15": "慈大悲乎。是以方等深經皆入大慈大悲。",
    "T38n1775_010:0415c16": "合為一體也。生曰。明見法理。必能示諸",
    "T38n1775_010:0415c17": "不達。",
    "T38n1775_010:0415c18": "離眾魔事。什曰。凡非法緣悉魔之事。",
    "T38n1775_010:0415c19": "及諸邪見。肇曰。魔四魔見六十二見也。",
    "T38n1775_010:0415c20": "正教既弘眾邪自息。生曰。魔邪皆起於惑。",
    "T38n1775_010:0415c21": "若體此經則離之矣。",
    "T38n1775_010:0415c22": "順因緣法。什曰。若法定有則不生滅。若法",
    "T38n1775_010:0415c23": "全無亦不生滅。不生滅則與因緣相違。",
    "T38n1775_010:0415c24": "深經所說非有非無。非有非無故順因緣",
    "T38n1775_010:0415c25": "法也。生曰。說不違因緣理也。",
    "T38n1775_010:0415c26": "無我無人無眾生無壽命空無相無作無起。",
    "T38n1775_010:0415c27": "肇曰。法從因緣生。緣則無自性。無自性",
    "T38n1775_010:0415c28": "則無主。無主則無我人壽命。唯空無相無",
    "T38n1775_010:0415c29": "作無起。此深經之所順也。生曰。此則因緣法",
    "T38n1775_010:0416a01": "矣。",
    "T38n1775_010:0416a02": "能令眾生坐於道場。生曰。坐道場時思惟",
    "T38n1775_010:0416a03": "十二因緣。如此故得成佛。",
    "T38n1775_010:0416a04": "而轉法輪。肇曰。深經之所能也。生曰。既成",
    "T38n1775_010:0416a05": "佛復能使人悟斯法。",
    "T38n1775_010:0416a06": "諸天龍神乾闥婆等所共歎譽。什曰。以深",
    "T38n1775_010:0416a07": "經能成佛道轉法輪。則天人蒙度。所以群",
    "T38n1775_010:0416a08": "聖共歎深經也。肇曰。既有此能故有此譽。",
    "T38n1775_010:0416a09": "生曰。歎譽法輪。",
    "T38n1775_010:0416a10": "能令眾生入佛法藏。肇曰。未有捨背深",
    "T38n1775_010:0416a11": "經。而能入佛法藏者。生曰。體此經者。入",
    "T38n1775_010:0416a12": "佛法藏也。",
    "T38n1775_010:0416a13": "攝諸賢聖一切智慧。肇曰。一切賢聖之智。",
    "T38n1775_010:0416a14": "無離深經也。生曰。三乘皆同以其理為",
    "T38n1775_010:0416a15": "悟。故無不攝。",
    "T38n1775_010:0416a16": "說眾菩薩所行之道。肇曰。菩薩所行其道",
    "T38n1775_010:0416a17": "無方。八萬眾行皆陳之深經也。生云。雖曰",
    "T38n1775_010:0416a18": "總攝賢聖智慧。而二乘不盡其理。唯是菩",
    "T38n1775_010:0416a19": "薩所行之道而已。",
    "T38n1775_010:0416a20": "依於諸法實相之義。什曰。經說實相故經",
    "T38n1775_010:0416a21": "依於實相也。生曰。言不遠宗也。",
    "T38n1775_010:0416a22": "明宣無常苦空無我寂滅之法。肇曰。不依",
    "T38n1775_010:0416a23": "實相辯四非常者。非平等教也。依實相",
    "T38n1775_010:0416a24": "乃曰明也。生曰。依諸法實相之義。則盡然",
    "T38n1775_010:0416a25": "表不得不無常。而無無常相也。",
    "T38n1775_010:0416a26": "能救一切毀禁眾生。什曰。小乘法中。五逆",
    "T38n1775_010:0416a27": "罪及犯四重禁。則皆棄而不救。大乘深法則",
    "T38n1775_010:0416a28": "無不救也。生曰。體之則出毀禁罪之境也。",
    "T38n1775_010:0416a29": "諸魔外道及貪著者能使怖畏。肇曰。毀四",
    "T38n1775_010:0416b01": "禁犯五逆。小乘法所不能救。眾魔外道貪",
    "T38n1775_010:0416b02": "著豪姿。小乘法所不能滅。能救能滅者其",
    "T38n1775_010:0416b03": "唯大乘方等深經乎。生曰。恐失其有。",
    "T38n1775_010:0416b04": "諸佛賢聖所共稱歎。肇曰。諸佛共稱以明",
    "T38n1775_010:0416b05": "其法必真也。生曰。唯諸佛賢聖。得其為美",
    "T38n1775_010:0416b06": "故歎之。",
    "T38n1775_010:0416b07": "背生死苦。生曰。體之則結盡泥洹也。",
    "T38n1775_010:0416b08": "示涅槃樂。肇曰。生死雖苦背之至難。涅槃",
    "T38n1775_010:0416b09": "雖樂識之者寡。自非深經孰啟其路。生",
    "T38n1775_010:0416b10": "曰。既達因緣法。則知息之為樂矣。",
    "T38n1775_010:0416b11": "十方三世諸佛所說。肇曰。諸佛雖殊其道",
    "T38n1775_010:0416b12": "不二。古今雖異其道不改。以明第一義經",
    "T38n1775_010:0416b13": "常一不差也。美深經訖於是也。生曰。十方",
    "T38n1775_010:0416b14": "三世諸佛。無不必同也。",
    "T38n1775_010:0416b15": "若聞如是等經。肇曰。大乘深經其部無量。",
    "T38n1775_010:0416b16": "故言等也。",
    "T38n1775_010:0416b17": "信解受持讀誦以方便力為諸眾生分別解說。",
    "T38n1775_010:0416b18": "顯示分明。守護法故是名法之供養。什曰。",
    "T38n1775_010:0416b19": "上來讚歎深經。今始更明受持宣行行法供",
    "T38n1775_010:0416b20": "養也。肇曰。如是等經盡諸佛法身也。若聞",
    "T38n1775_010:0416b21": "斯經能信解護持宣示分別。令大法增廣者",
    "T38n1775_010:0416b22": "名法之供養。養成法身也。生曰。以受持",
    "T38n1775_010:0416b23": "讀誦是守護之義。故名法供養。",
    "T38n1775_010:0416b24": "又於諸法如說修行。什曰。上章明奉順經",
    "T38n1775_010:0416b25": "典。真法供養也。如說修行通舉六度也。十",
    "T38n1775_010:0416b26": "二因緣以下。明得無生忍以實智慧隨順",
    "T38n1775_010:0416b27": "實法也。肇曰。上以信解護持宣示弘布以",
    "T38n1775_010:0416b28": "為法養。今明內行應順為法供養也。諸",
    "T38n1775_010:0416b29": "法即深經所說六度諸法也。生曰。如經說而",
    "T38n1775_010:0416c01": "修行者最深者也。故別明之焉。",
    "T38n1775_010:0416c02": "隨順十二因緣。生曰。情不復乖因緣理也。",
    "T38n1775_010:0416c03": "離諸邪見。生曰。既順因緣理。則離有無諸",
    "T38n1775_010:0416c04": "邪見。",
    "T38n1775_010:0416c05": "得無生忍。生曰。順因緣理無復邪見者。",
    "T38n1775_010:0416c06": "無生法忍也。",
    "T38n1775_010:0416c07": "決定無我無有眾生。肇曰。不悟緣起故",
    "T38n1775_010:0416c08": "有邪見之迷封我之惑。若如說行則得明慧。",
    "T38n1775_010:0416c09": "明見十二因緣根源所由。故能離諸邪見",
    "T38n1775_010:0416c10": "得無生忍。無復吾我眾生之想也。見緣",
    "T38n1775_010:0416c11": "如緣謂之隨順。明白有無謂之決定。皆智",
    "T38n1775_010:0416c12": "用之別稱也。",
    "T38n1775_010:0416c13": "而於因緣果報。生曰。無生忍之為見也。則",
    "T38n1775_010:0416c14": "決定矣。雖無我無眾生而非無受報之主",
    "T38n1775_010:0416c15": "也。",
    "T38n1775_010:0416c16": "無違無諍。什曰。見法如法故。無違。無違",
    "T38n1775_010:0416c17": "故無諍也。",
    "T38n1775_010:0416c18": "離諸我所。肇曰。無違無諍即隨順義也。五",
    "T38n1775_010:0416c19": "受陰身及家屬所有因緣果報。即我所也。若",
    "T38n1775_010:0416c20": "能明見因緣果報之性。順而無違則離諸我",
    "T38n1775_010:0416c21": "所也。上直觀因緣知無造者。故離我見。",
    "T38n1775_010:0416c22": "今觀因緣果報知無屬者。故離我所見也。",
    "T38n1775_010:0416c23": "生曰。亦離我所。",
    "T38n1775_010:0416c24": "依於義不依語。肇曰。至義非言宣。尋言則",
    "T38n1775_010:0416c25": "失至。且妙理常一語應無方。而欲以無方",
    "T38n1775_010:0416c26": "之語定常一之理者不亦謬哉。是以依義",
    "T38n1775_010:0416c27": "不依語者見之明也。生曰。不復逐語取相",
    "T38n1775_010:0416c28": "而昧其理也。",
    "T38n1775_010:0416c29": "依於智不依識。肇曰。六識識六塵而已。",
    "T38n1775_010:0417a01": "不能分別是非。分別是非其唯正智乎。是",
    "T38n1775_010:0417a02": "以行者依智不依識也。生曰。若識以著",
    "T38n1775_010:0417a03": "為情。智以達理為用。終不復從識乖智",
    "T38n1775_010:0417a04": "也。",
    "T38n1775_010:0417a05": "依了義經不依不了義經。肇曰。佛所說經",
    "T38n1775_010:0417a06": "自有義旨分明。盡然易了者應依。亦有應",
    "T38n1775_010:0417a07": "時之經詭言合道聖意難知。自未了者不",
    "T38n1775_010:0417a08": "可依也。生曰。辨理者為了義經也。雖曰",
    "T38n1775_010:0417a09": "巧辭而無理者。為不了義也。",
    "T38n1775_010:0417a10": "依於法不依人。什曰。佛言我泥洹後。當依",
    "T38n1775_010:0417a11": "止四法以為大師。所謂四依法也。明此四",
    "T38n1775_010:0417a12": "法可依止可信受也。依於法不依人者",
    "T38n1775_010:0417a13": "法謂經教也。當依經法不可以人勝故",
    "T38n1775_010:0417a14": "背法依人也。法有二種。一文字語言二義",
    "T38n1775_010:0417a15": "法。莫依語也。義亦有二種。一識所知義二",
    "T38n1775_010:0417a16": "智所知義。識則唯求虛妄五欲不求實利",
    "T38n1775_010:0417a17": "智。能求實利棄五欲故。依智所知義不",
    "T38n1775_010:0417a18": "依識所知義。為求智所知義故依智也。智",
    "T38n1775_010:0417a19": "所知義亦有二種。一了義經二不了義經。",
    "T38n1775_010:0417a20": "不了義經如佛說殺父母無罪未分別。是",
    "T38n1775_010:0417a21": "不了義也。若言無明是父愛是母。生死根",
    "T38n1775_010:0417a22": "本故名父母。斷其本則生死盡。故言殺之",
    "T38n1775_010:0417a23": "無罪既分別是了義經也。復次若佛言佛",
    "T38n1775_010:0417a24": "是人中第一。涅槃是法中第一。如是等皆名",
    "T38n1775_010:0417a25": "了義也。是故當依了義經莫依不了義經。",
    "T38n1775_010:0417a26": "肇曰。法雖由人弘。而人不必盡應於法。法",
    "T38n1775_010:0417a27": "有定楷人無常。則所以行者依法不依人",
    "T38n1775_010:0417a28": "也。生曰。人行理無非法為法也。苟曰有法",
    "T38n1775_010:0417a29": "不遺下賤。若無法者雖復極貴極高。亦不",
    "T38n1775_010:0417b01": "從之。",
    "T38n1775_010:0417b02": "隨順法相無所入無所歸。肇曰。法即下因",
    "T38n1775_010:0417b03": "緣法也。上順因緣知法無生。今順因緣知",
    "T38n1775_010:0417b04": "法無盡也。法從緣而有從緣而無。其有不",
    "T38n1775_010:0417b05": "從未來來。其無不歸入過去。故曰無入無",
    "T38n1775_010:0417b06": "歸也。生曰。復隨順法相無入無歸之義也。",
    "T38n1775_010:0417b07": "無入無歸盡不為實也。",
    "T38n1775_010:0417b08": "無明畢竟滅故諸行亦畢竟滅乃至生畢竟滅",
    "T38n1775_010:0417b09": "故老死亦畢竟滅。什曰。此即四依中如實",
    "T38n1775_010:0417b10": "法也。上十二因緣。明如說修行隨順因緣",
    "T38n1775_010:0417b11": "故得無生法忍。今明行四依依十二因",
    "T38n1775_010:0417b12": "緣如實相也。肇曰。無明十二之根本。無明既",
    "T38n1775_010:0417b13": "滅餘緣亦滅也。畢竟謂始終常滅不復更滅。",
    "T38n1775_010:0417b14": "始終常滅不復更滅。乃所以成無盡滅義",
    "T38n1775_010:0417b15": "也。生曰。畢竟滅者終要然也。終既要滅生豈",
    "T38n1775_010:0417b16": "有哉。生若不有其誰有滅耶。則無入無歸也。",
    "T38n1775_010:0417b17": "作如是觀十二因緣無有盡相。肇曰。滅盡",
    "T38n1775_010:0417b18": "義一。既曰畢竟滅而曰無盡者何耶。夫滅",
    "T38n1775_010:0417b19": "生於不滅。畢竟常滅則無不滅。無不滅則",
    "T38n1775_010:0417b20": "滅無所滅。滅無所滅。即是無盡義也。",
    "T38n1775_010:0417b21": "不復起見。肇曰。上觀因緣無生離常我等",
    "T38n1775_010:0417b22": "諸見。今觀因緣無盡離斷滅等諸見。",
    "T38n1775_010:0417b23": "是名最上法之供養。肇曰。若能順行深經",
    "T38n1775_010:0417b24": "明見緣起。具足四依離諸見者法養之上",
    "T38n1775_010:0417b25": "也。上直明誦持此內行應順。故言最上也。",
    "T38n1775_010:0417b26": "生曰。諷誦讀說已上於衣食供養。此又最",
    "T38n1775_010:0417b27": "上也。",
    "T38n1775_010:0417b28": "佛告天帝王子月蓋從藥王佛聞如是法得柔",
    "T38n1775_010:0417b29": "順忍。什曰。柔謂軟鈍也。於實相法未能",
    "T38n1775_010:0417c01": "深入。軟智軟信隨順不違。故名柔順忍也。",
    "T38n1775_010:0417c02": "肇曰。心柔智順堪受實相。未及無生名柔",
    "T38n1775_010:0417c03": "順忍。",
    "T38n1775_010:0417c04": "即解寶衣嚴身之具以供養佛白佛言世尊如",
    "T38n1775_010:0417c05": "來滅後我當行法供養守護正法願以威神",
    "T38n1775_010:0417c06": "加哀建立令我得降魔怨修菩薩行。什曰。",
    "T38n1775_010:0417c07": "四魔合為三怨。一煩惱二天魔三外道也。如",
    "T38n1775_010:0417c08": "來滅後月蓋道力未具。若不加威神則為",
    "T38n1775_010:0417c09": "魔所壞不能降伏。故請加威神。肇曰。聞",
    "T38n1775_010:0417c10": "法供養欣欲行之。然經道深遠非己力所",
    "T38n1775_010:0417c11": "弘。故願加威神也。",
    "T38n1775_010:0417c12": "佛知其深心所念而記之曰。什曰。欲令後",
    "T38n1775_010:0417c13": "人信伏。故記其守護法藏也。",
    "T38n1775_010:0417c14": "汝於末後守護法城天帝時王子月蓋見法清",
    "T38n1775_010:0417c15": "淨聞佛授記以信出家。什曰。若俗穢自纏",
    "T38n1775_010:0417c16": "乖於淨法。知非處穢之所弘道。故出家",
    "T38n1775_010:0417c17": "修淨以弘淨法矣。",
    "T38n1775_010:0417c18": "修集善法精進不久得五神通具菩薩道。什",
    "T38n1775_010:0417c19": "曰。明其無閡。如通達佛道中說也。",
    "T38n1775_010:0417c20": "得陀羅尼。什曰。是聞持也。",
    "T38n1775_010:0417c21": "無斷辯才。什曰。辯才無盡隨其說之久近",
    "T38n1775_010:0417c22": "不中斷也。",
    "T38n1775_010:0417c23": "於佛滅後以其所得神通總持辯才之力。什",
    "T38n1775_010:0417c24": "曰。以神通力故能現變知心。聞持力故不",
    "T38n1775_010:0417c25": "失所聞。辯才力故能等為人說。有此三力",
    "T38n1775_010:0417c26": "故能宣布遺法者也。",
    "T38n1775_010:0417c27": "滿十小劫藥王如來所轉法輪隨而分布。肇",
    "T38n1775_010:0417c28": "曰。分布法輪。即弘法養也。",
    "T38n1775_010:0417c29": "月蓋比丘以守護法勤行精進即於此身化",
    "T38n1775_010:0418a01": "百萬億人於阿耨多羅三藐三菩提立不退轉。",
    "T38n1775_010:0418a02": "十四那由他人深發聲聞辟支佛心。無量眾生",
    "T38n1775_010:0418a03": "得生天上。天帝。時王寶蓋豈異人乎。今現得佛",
    "T38n1775_010:0418a04": "號寶炎如來。其王千子即賢劫中千佛是也。從",
    "T38n1775_010:0418a05": "迦羅鳩孫馱為始得佛。最後如來號曰樓至。",
    "T38n1775_010:0418a06": "月蓋比丘則我身是。如是天帝。當知此要。以法",
    "T38n1775_010:0418a07": "供養於諸供養為上為最第一無比。肇曰。",
    "T38n1775_010:0418a08": "吾成正覺由法供養。以是可知法養為",
    "T38n1775_010:0418a09": "上矣。",
    "T38n1775_010:0418a10": "是故天帝當以法之供養恭敬於佛。肇曰。",
    "T38n1775_010:0418a11": "行法養。即恭敬佛也。",
    "T38n1775_010:0418a12": "囑累品第十四",
    "T38n1775_010:0418a13": "於是佛告彌勒菩薩言彌勒我今以是無量億",
    "T38n1775_010:0418a14": "阿僧祇劫所集阿耨多羅三藐三菩提法。什",
    "T38n1775_010:0418a15": "曰。言此經是菩提之因。",
    "T38n1775_010:0418a16": "付囑於汝。什曰。不付阿難以其無有",
    "T38n1775_010:0418a17": "神力不能廣宣故不付也。維摩非此土",
    "T38n1775_010:0418a18": "菩薩故不囑也。文殊遊無定方故不囑。囑",
    "T38n1775_010:0418a19": "彌勒者以於此成佛故也。佛自以神力宣",
    "T38n1775_010:0418a20": "布欲成彌勒功業故也。肇曰。不思議經即",
    "T38n1775_010:0418a21": "佛無上菩提之道。其道深遠難可剋成。吾無",
    "T38n1775_010:0418a22": "量劫不惜身命肉施踰須彌血施過江",
    "T38n1775_010:0418a23": "海。勤苦積集今始得就。哀彼長迷故垂之",
    "T38n1775_010:0418a24": "竹帛。然群生薄德魔事熾盛吾道多難。非汝",
    "T38n1775_010:0418a25": "不弘嗣正之第。所以重囑累之也。",
    "T38n1775_010:0418a26": "如是輩經於佛滅後末世之中汝等當以神力",
    "T38n1775_010:0418a27": "廣宣流布。什曰。用神通則能消伏魔怨。",
    "T38n1775_010:0418a28": "廣宣無礙矣。",
    "T38n1775_010:0418a29": "於閻浮提無令斷絕。肇曰。城高則衛生。道",
    "T38n1775_010:0418b01": "尊則魔盛。自非神力無以制持。故勸以神",
    "T38n1775_010:0418b02": "力矣。",
    "T38n1775_010:0418b03": "所以者何未來世中當有善男子善女人及天",
    "T38n1775_010:0418b04": "龍鬼神乾闥婆羅剎等發阿耨多羅三藐三菩",
    "T38n1775_010:0418b05": "提心樂于大法若使不聞如是等經則失善利。",
    "T38n1775_010:0418b06": "什曰。若不聞此經或墜二乘。則失大乘",
    "T38n1775_010:0418b07": "善利也。",
    "T38n1775_010:0418b08": "如此輩人聞是等經必多信樂發希有心當以",
    "T38n1775_010:0418b09": "頂受隨諸眾生所應得利而為廣說。肇曰。",
    "T38n1775_010:0418b10": "法之通塞損益若是。故勸彌勒頂受廣說",
    "T38n1775_010:0418b11": "者矣。",
    "T38n1775_010:0418b12": "彌勒當知菩薩有二相。什曰。若好雜句應",
    "T38n1775_010:0418b13": "授之以文若好深法即誨之以義。要宜",
    "T38n1775_010:0418b14": "知其相。故為辯二相也。肇曰。行之深淺各",
    "T38n1775_010:0418b15": "有異相。得失兩陳以厲護持法者也。",
    "T38n1775_010:0418b16": "何謂為二一者好於雜句文飾之事。肇曰。",
    "T38n1775_010:0418b17": "文者何耶。妙旨之蹄筌耳。而新學智淺未能",
    "T38n1775_010:0418b18": "忘言求理。捨本尋末唯文飾是好。",
    "T38n1775_010:0418b19": "二者不畏深義如實能入。肇曰。妙旨幽深",
    "T38n1775_010:0418b20": "微言反俗。自非智勇孰能深入耶。",
    "T38n1775_010:0418b21": "若好雜句文飾事者當知是為新學菩薩若於",
    "T38n1775_010:0418b22": "如是無染無著甚深經典無有恐畏能入其中",
    "T38n1775_010:0418b23": "聞已心淨受持讀誦如說修行當知是為久修",
    "T38n1775_010:0418b24": "道行。肇曰。無染無著經之深者。自非久",
    "T38n1775_010:0418b25": "行孰能無畏。",
    "T38n1775_010:0418b26": "彌勒復有二法名新學者。什曰。將欲令人",
    "T38n1775_010:0418b27": "信樂深經。慎新學之過。故廣記新學過也。",
    "T38n1775_010:0418b28": "不能決定於甚深法何等為二一者所未聞深",
    "T38n1775_010:0418b29": "經聞之驚怖生疑。什曰。始聞則驚。尋之則",
    "T38n1775_010:0418c01": "疑疑則起謗。",
    "T38n1775_010:0418c02": "不能隨順毀謗不信而作是言我初不聞從何",
    "T38n1775_010:0418c03": "所來二者若有護持解說如是深經者不肯親",
    "T38n1775_010:0418c04": "近供養恭敬或時於中說其過惡。肇曰。一",
    "T38n1775_010:0418c05": "毀法二毀人。",
    "T38n1775_010:0418c06": "有此二法當知是新學菩薩為自毀傷不能於",
    "T38n1775_010:0418c07": "深法中調伏其心彌勒復有二法菩薩雖信解",
    "T38n1775_010:0418c08": "深法猶自毀傷而不能得無生法忍。肇曰。",
    "T38n1775_010:0418c09": "上雖聞深經不能信解。今雖信解不能",
    "T38n1775_010:0418c10": "行應。歷明諸失以試後學也。",
    "T38n1775_010:0418c11": "何等為二一者輕慢新學菩薩而不教誨。什",
    "T38n1775_010:0418c12": "曰。自恃深解故生慢也。肇曰。雖解深義",
    "T38n1775_010:0418c13": "未為心用。尊己慢人不能誨益。此學者之",
    "T38n1775_010:0418c14": "外患也。",
    "T38n1775_010:0418c15": "二者雖解深法而取相分別是為二法。什",
    "T38n1775_010:0418c16": "曰雖不生慢而有取相之累也。肇曰。因",
    "T38n1775_010:0418c17": "其所解而取相。分別雖曰為解。未合真",
    "T38n1775_010:0418c18": "解。此學者之內患也。",
    "T38n1775_010:0418c19": "彌勒菩薩聞說是已白佛言世尊未曾有也如",
    "T38n1775_010:0418c20": "佛所說。什曰。歎佛上來所說經及辯菩薩",
    "T38n1775_010:0418c21": "異相也。",
    "T38n1775_010:0418c22": "我當遠離如斯之惡。肇曰。一生大士豈有",
    "T38n1775_010:0418c23": "如斯之惡咎聞而後離耶。發斯言者為未",
    "T38n1775_010:0418c24": "離者耳。",
    "T38n1775_010:0418c25": "奉持如來無數阿僧祇劫所集阿耨多羅三藐",
    "T38n1775_010:0418c26": "三菩提法若未來世善男子善女人求大乘者",
    "T38n1775_010:0418c27": "當令手得如是等經與其念力。什曰。以神",
    "T38n1775_010:0418c28": "通加其念力令不忘也。問曰。昔時魔常來",
    "T38n1775_010:0418c29": "下壞亂學人。今何因不來。答曰。優波掘恩",
    "T38n1775_010:0419a01": "力。故佛在世時有外道薩遮尼犍。大聰明能",
    "T38n1775_010:0419a02": "論議。心大高慢。知佛法尊妙意欲出家問",
    "T38n1775_010:0419a03": "佛言。我若出家智德名聞如佛不。佛言不",
    "T38n1775_010:0419a04": "得。又問得如舍利弗不。佛言不得。如是",
    "T38n1775_010:0419a05": "一一問五百弟子。乃至問得如羅睺羅不。",
    "T38n1775_010:0419a06": "答言。不得。於是尼犍言。我出家既不得如",
    "T38n1775_010:0419a07": "佛。又不得如弟子。何用出家。又問後當",
    "T38n1775_010:0419a08": "得不。佛言後世無諸大人。然後當得。尼犍",
    "T38n1775_010:0419a09": "命終已。佛泥洹後百年阿育王時生。出家學",
    "T38n1775_010:0419a10": "道得阿羅漢有大名聲。教化國人令得阿",
    "T38n1775_010:0419a11": "羅漢。除度夫不度婦度婦不度夫。不",
    "T38n1775_010:0419a12": "在數中。但取夫婦俱時得阿羅漢者。以算",
    "T38n1775_010:0419a13": "子數之積算滿屋。後泥洹時以算子燒身。",
    "T38n1775_010:0419a14": "不假餘物。未泥洹時甞於林中坐禪。見",
    "T38n1775_010:0419a15": "一餓狗饑羸將死。常減食與之。諸比丘各",
    "T38n1775_010:0419a16": "分食而與。狗遂腹脹欲死。時諸比丘各各",
    "T38n1775_010:0419a17": "坐繩床。圍繞守視誦經說法。狗以善心視",
    "T38n1775_010:0419a18": "諸比丘。又聞法音命終已生第六天。有大",
    "T38n1775_010:0419a19": "威德與魔王共坐。時狗已臭爛彼魔心念。",
    "T38n1775_010:0419a20": "何因有此大人與我共坐。觀其本緣乃知",
    "T38n1775_010:0419a21": "是狗即大瞋恚。是優波掘比丘使是臭狗與",
    "T38n1775_010:0419a22": "我共坐。當作方便令其毀辱。時優波掘林",
    "T38n1775_010:0419a23": "中坐禪入滅盡定。魔即以天上嚴飾華鬘",
    "T38n1775_010:0419a24": "繫額上已廣語四眾將共視之。此比丘於",
    "T38n1775_010:0419a25": "空閑處嚴飾如是。云何名為清淨有德。須",
    "T38n1775_010:0419a26": "臾優波掘從定起覺頭有華鬘。知是魔為",
    "T38n1775_010:0419a27": "即指之汝是魔王。即取死狗變為華鬘。極",
    "T38n1775_010:0419a28": "大嚴飾。語魔言。汝以鬘供養我我還以鬘",
    "T38n1775_010:0419a29": "報汝。汝可著之便以神力繫鬘著魔王",
    "T38n1775_010:0419b01": "頸。繫已還成死狗。膖脹蛆爛甚大臭惡。魔",
    "T38n1775_010:0419b02": "以神力去之而不能得。至帝釋所帝釋",
    "T38n1775_010:0419b03": "不受。自還六天乃至梵天皆悉不受。無",
    "T38n1775_010:0419b04": "能為解語言汝自還去求彼比丘。即至優",
    "T38n1775_010:0419b05": "波掘所。求解臭鬘。優波掘即與要誓。汝從",
    "T38n1775_010:0419b06": "今日乃至法盡。莫復來下壞亂學人。又我",
    "T38n1775_010:0419b07": "雖見佛法身不見色身。汝今為我變作佛",
    "T38n1775_010:0419b08": "形。若能如是當解汝鬘。魔即受其誓便語",
    "T38n1775_010:0419b09": "比丘言。我作佛時莫向我禮。於大林中變",
    "T38n1775_010:0419b10": "為佛身相好具足放大光明。作諸弟子皆",
    "T38n1775_010:0419b11": "如舍利弗等。大眾圍繞從林間來。優波掘",
    "T38n1775_010:0419b12": "歡喜踴躍忘其要誓即為作禮。魔言云何違",
    "T38n1775_010:0419b13": "要而向我禮。優波掘言我自作佛意禮耳。",
    "T38n1775_010:0419b14": "於是臭鬘自然得解。魔言佛真大慈悲。我種",
    "T38n1775_010:0419b15": "種惱佛佛不報我。而今比丘見報如是之",
    "T38n1775_010:0419b16": "甚。比丘言佛大慈大悲自能容忍我小乘之",
    "T38n1775_010:0419b17": "人不能如是。魔不來因緣略說之也。肇",
    "T38n1775_010:0419b18": "曰。冥啟其心增其善念也。",
    "T38n1775_010:0419b19": "使受持讀誦為他廣說世尊若後末世有能",
    "T38n1775_010:0419b20": "受持讀誦為他人說者當知是彌勒神力之",
    "T38n1775_010:0419b21": "所建立。肇曰。定己功於未然。息眾魔之候",
    "T38n1775_010:0419b22": "却。",
    "T38n1775_010:0419b23": "佛言。善哉善哉。彌勒。如汝所說。佛助爾喜。於",
    "T38n1775_010:0419b24": "是一切菩薩合掌白佛言。我等亦於如來滅後",
    "T38n1775_010:0419b25": "十方國土廣宣流布阿耨多羅三藐三菩提。",
    "T38n1775_010:0419b26": "復當開導諸說法者。令得是經。爾時四天王白",
    "T38n1775_010:0419b27": "佛言。世尊。在在處處城邑聚落山林曠野有是",
    "T38n1775_010:0419b28": "經卷讀誦解說者。我當率諸官屬為聽法故往",
    "T38n1775_010:0419b29": "詣其所擁護其人面百由旬令無伺求得其便",
    "T38n1775_010:0419c01": "者。是時佛告阿難受持是經廣宣流布。阿難言。",
    "T38n1775_010:0419c02": "唯然我已受持要者。世尊。當何名斯經。佛言。阿",
    "T38n1775_010:0419c03": "難。是經名為維摩詰所說。亦名不可思議解脫",
    "T38n1775_010:0419c04": "法門。如是受持。佛說是經已。長者維摩詰。文殊",
    "T38n1775_010:0419c05": "師利。舍利弗。阿難等及諸天人阿修羅一切大",
    "T38n1775_010:0419c06": "眾。聞佛所說。皆大歡喜。",
    "T38n1775_010:0419c07": "注維摩詰經卷第十",
    "T38n1775_010:0419c09": "新彫維摩經後序",
    "T38n1775_010:0419c11": "推誠保德翊戴功臣金紫光祿大夫行",
    "T38n1775_010:0419c12": "尚書左丞上柱國清河郡開國侯食邑",
    "T38n1775_010:0419c13": "一千七百戶食實封肆伯戶張齊賢述",
    "T38n1775_010:0419c14": "壬午歲冬首。余自右補闕直史館江南轉運",
    "T38n1775_010:0419c15": "使　詔還聚族。乘舟順流而下。時十月",
    "T38n1775_010:0419c16": "九日。泊于湖口之側將夕。有一人年可五",
    "T38n1775_010:0419c17": "十許。衣服狀貌類于漁者。拜于岸。次自陳。",
    "T38n1775_010:0419c18": "累世水居(南中有居牌筏舟船之上號名水居)預知風水。袖中",
    "T38n1775_010:0419c19": "出水行圖子。以獻且言。十四日當有大風",
    "T38n1775_010:0419c20": "事。備錄異記。又數日晝夢。一人衣皁衣水",
    "T38n1775_010:0419c21": "中出其半身。自稱江饒要維摩經十卷。覺",
    "T38n1775_010:0419c22": "而異之。十四日果於荻港之上遇大風暴",
    "T38n1775_010:0419c23": "起。船將覆沒者數四。僅而獲全。即先言風",
    "T38n1775_010:0419c24": "水之日。夢中稱曰江饒。舉家脫魚腹之葬。",
    "T38n1775_010:0419c25": "不亦幸乎。屆于京師。遍令求訪維摩經十",
    "T38n1775_010:0419c26": "卷者。咸曰無之。不數月余於所親處覩",
    "T38n1775_010:0419c27": "一經函。發而視之即維摩經一部十卷。懿夫",
    "T38n1775_010:0419c28": "金文玉偈之殊勝海藏龍宮之守護功德之力。",
    "T38n1775_010:0419c29": "其昭昭乎。其昭昭乎。愚冥之徒不能起信。",
    "T38n1775_010:0420a01": "深可悲矣。因擇工人俾之彫刻。志願散施",
    "T38n1775_010:0420a02": "貴廣傳布。用標靈異。直紀歲時。",
    "T38n1775_010:0420a03": "聖宋淳化四年八月十五日道德里序",
    "T38n1775_010:0420a05": "東京左街萬歲西院講維摩經沙門守賢重勘　　宣德",
    "T38n1775_010:0420a06": "郎守大理評事權大理寺丞公事張致用　翰林待詔承",
    "T38n1775_010:0420a07": "奉郎守少府監丞御書院祗候賜緋魚袋張用和　承奉",
    "T38n1775_010:0420a08": "郎守祕書省著作佐郎直集賢院武騎尉賜緋魚袋趙安",
    "T38n1775_010:0420a09": "仁等書。",
    "T38n1775_010:0420a10": "皇祐三年月日推誠保順同德崇仁守正翊戴功臣武寧",
    "T38n1775_010:0420a11": "軍節度徐州管內觀察處置等使開府儀同三司檢校太",
    "T38n1775_010:0420a12": "師兼侍中行徐州大都督府長史判河陽軍州事。兼管內",
    "T38n1775_010:0420a13": "河堤勸農使馬步軍都部署提舉鄭滑等州巡檢兵甲公",
    "T38n1775_010:0420a14": "事上柱國鄭國公食邑一萬三千七百食實封肆阡玖佰",
    "T38n1775_010:0420a15": "戶夏辣重較。"
}