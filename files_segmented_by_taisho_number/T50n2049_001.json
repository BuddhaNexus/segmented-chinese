{
    "T50n2049_001:0188a06": "No. 2049",
    "T50n2049_001:0188a07": "婆藪槃豆法師傳",
    "T50n2049_001:0188a09": "陳天竺三藏法師真諦譯",
    "T50n2049_001:0188a10": "婆藪槃豆法師者。北天竺富婁沙富羅國人",
    "T50n2049_001:0188a11": "也。富婁沙譯為丈夫富羅譯為土。毘搜紐天",
    "T50n2049_001:0188a12": "王世傳云。是帝釋弟帝釋遣其出閻浮提作",
    "T50n2049_001:0188a13": "王為伏阿修羅。其生閻浮提為婆藪提婆王",
    "T50n2049_001:0188a14": "之子有修羅。名因陀羅陀摩那。因陀羅是",
    "T50n2049_001:0188a15": "帝釋名。陀摩那譯為伏。此阿修羅恒與帝釋",
    "T50n2049_001:0188a16": "鬪戰。謂能伏帝釋故有此名。毘伽羅論解阿",
    "T50n2049_001:0188a17": "修羅謂非善戲。即應以此名譯之。諸天恒以",
    "T50n2049_001:0188a18": "善為戲樂。其恒以惡為戲樂故有此名。亦得",
    "T50n2049_001:0188a19": "名非天。此阿修羅有妹名波羅頗婆底知履反。",
    "T50n2049_001:0188a20": "波羅頗譯為明。婆底譯為妃。此女甚有形",
    "T50n2049_001:0188a21": "容。阿修羅欲害毘搜紐天。故將此妹誑之。",
    "T50n2049_001:0188a22": "以呪術力變閻浮提一處令陰暗。其自居闇",
    "T50n2049_001:0188a23": "處不令人見。令妹別住明處。語妹云若人欲",
    "T50n2049_001:0188a24": "得汝為婦。可語云我兄有大力。若欲取我",
    "T50n2049_001:0188a25": "必與我兄相違。若能將我兄鬪戰乃可相許。",
    "T50n2049_001:0188a26": "毘搜紐天後於明處見此女。心大悅之。問云",
    "T50n2049_001:0188a27": "汝是何人。答云我阿修羅童女。天云諸阿",
    "T50n2049_001:0188a28": "修羅女由來皆適諸天。我既無婦汝又無夫。",
    "T50n2049_001:0188a29": "今欲相取得見從不。女如其兄先言以答之。",
    "T50n2049_001:0188b01": "天云汝今惜我身故有此言。汝已愛我我豈",
    "T50n2049_001:0188b02": "相置。我有大力能與汝兄鬪戰。女遂許之即",
    "T50n2049_001:0188b03": "為夫妻。阿修羅後往明問毘搜紐天。汝云",
    "T50n2049_001:0188b04": "何輒取我妹為婦。天答云若我非丈夫。取",
    "T50n2049_001:0188b05": "汝妹為婦可致嫌責。我是丈夫無婦汝妹是",
    "T50n2049_001:0188b06": "童女無夫。我今取之正是其理何故見怪。",
    "T50n2049_001:0188b07": "阿修羅云汝有何能自稱丈夫。若是丈夫能",
    "T50n2049_001:0188b08": "將我鬪戰得勝當以妹適汝。天云汝若不信",
    "T50n2049_001:0188b09": "當共決之。即各執仗互相斫刺。毘搜紐天是",
    "T50n2049_001:0188b10": "那羅延身斫刺所不能入。天斫阿修羅頭斷",
    "T50n2049_001:0188b11": "即還復。手臂等餘身分悉爾。隨有斷處即",
    "T50n2049_001:0188b12": "還復。從旦至晚斫刺不息。阿修羅無有死狀。",
    "T50n2049_001:0188b13": "天力稍盡轉就疲困。若至夜阿修羅力則更",
    "T50n2049_001:0188b14": "強。明妃恐其夫不如。取欝波羅華擘為兩",
    "T50n2049_001:0188b15": "片各擲一邊。明妃於其中行去而復來。天即",
    "T50n2049_001:0188b16": "解其意捉阿修羅身擘為兩片各擲一邊。天",
    "T50n2049_001:0188b17": "於其中得去而復來。阿修羅由此命斷。阿",
    "T50n2049_001:0188b18": "修羅先就仙人乞恩願令我身被斫刺即便",
    "T50n2049_001:0188b19": "還復。仙人施其此恩故後時被斫刺而不失",
    "T50n2049_001:0188b20": "命。仙人欲令諸天殺之故不施其擘身還復",
    "T50n2049_001:0188b21": "之恩。故後時由此失命。毘搜紐天既居此",
    "T50n2049_001:0188b22": "地顯丈夫能。因此立名稱丈夫國。此土有",
    "T50n2049_001:0188b23": "國師婆羅門姓憍尸迦。有三子同名婆藪槃",
    "T50n2049_001:0188b24": "豆。婆藪譯為天。槃豆譯為親。天竺立兒名有",
    "T50n2049_001:0188b25": "此體。雖同一名復立別名以顯之。第三子婆",
    "T50n2049_001:0188b26": "藪槃豆。於薩婆多部出家得阿羅漢果。別名",
    "T50n2049_001:0188b27": "比隣持定梨反跋婆。比隣持是其母名。紱婆譯",
    "T50n2049_001:0188b28": "為子亦曰兒。此名通人畜如牛子亦名紱婆。",
    "T50n2049_001:0188b29": "但此土呼牛子為犢長子。婆藪槃豆是菩薩",
    "T50n2049_001:0188c01": "根性人。亦於薩婆多部出家。後修定得離欲。",
    "T50n2049_001:0188c02": "思惟空義不能得入。欲自殺身。賓頭羅阿",
    "T50n2049_001:0188c03": "羅漢。在東毘提訶觀見此事從彼方來。為說",
    "T50n2049_001:0188c04": "小乘空觀。如教觀之即便得入。雖得小乘空",
    "T50n2049_001:0188c05": "觀意猶未安。謂理不應止爾因此乘神通。往",
    "T50n2049_001:0188c06": "兜率多天諮問彌勒菩薩。彌勒菩薩為說",
    "T50n2049_001:0188c07": "大乘空觀。還閻浮提如說思惟。即便得悟於",
    "T50n2049_001:0188c08": "思惟時地六種動既得大乘空觀。因此為名。",
    "T50n2049_001:0188c09": "名阿僧伽。阿僧伽譯為無著。爾後數上兜",
    "T50n2049_001:0188c10": "率多天諮問彌勒大乘經義。彌勒廣為解說",
    "T50n2049_001:0188c11": "隨有所得。還閻浮提。以己所聞為餘人說。",
    "T50n2049_001:0188c12": "聞者多不生信。無著法師即自發願。我今欲",
    "T50n2049_001:0188c13": "令眾生信解大乘。唯願大師下閻浮提解說",
    "T50n2049_001:0188c14": "大乘令諸眾生皆得信解。彌勒即如其願於",
    "T50n2049_001:0188c15": "夜時下閻浮提。放大光明廣集有緣眾。於",
    "T50n2049_001:0188c16": "說法堂誦出十七地經。隨所誦出隨解其義。",
    "T50n2049_001:0188c17": "經四月夜解十七地經方竟。雖同於一堂聽",
    "T50n2049_001:0188c18": "法。唯無著法師得近彌勒菩薩。餘人但得遙",
    "T50n2049_001:0188c19": "聞夜共聽彌勒說法。晝時無著法師更為餘",
    "T50n2049_001:0188c20": "人解釋彌勒所說。因此眾人聞信大乘彌勒",
    "T50n2049_001:0188c21": "菩薩教。無著法師修日光三摩提。如說修學",
    "T50n2049_001:0188c22": "即得此定從得此定。後昔所未解悉能通達。",
    "T50n2049_001:0188c23": "有所見聞永憶不忘。佛昔所說華嚴等諸大",
    "T50n2049_001:0188c24": "乘經悉解義。彌勒於兜率多天。悉為無著",
    "T50n2049_001:0188c25": "法師解說諸大乘經義。法師並悉通達皆能",
    "T50n2049_001:0188c26": "憶持。後於閻浮提造大乘經優波提舍。解",
    "T50n2049_001:0188c27": "釋佛所說一切大教。第二婆藪槃豆。亦於",
    "T50n2049_001:0188c28": "薩婆多部出家。博學多聞遍通墳籍。神才俊",
    "T50n2049_001:0188c29": "朗無可為儔。戒行清高難以相匹。兄弟既",
    "T50n2049_001:0189a01": "有別名故法師但稱婆藪槃豆。佛滅度後",
    "T50n2049_001:0189a02": "五百年中有阿羅漢。名迦旃延子。母姓迦",
    "T50n2049_001:0189a03": "旃延從母為名。先於薩婆多部出家。本是天",
    "T50n2049_001:0189a04": "竺人後往罽賓國。罽賓在天竺之西北。與五",
    "T50n2049_001:0189a05": "百阿羅漢及五百菩薩。共撰集薩婆多部阿",
    "T50n2049_001:0189a06": "毘達磨。製為八伽蘭他。即此間云八乾度。",
    "T50n2049_001:0189a07": "伽蘭他譯為結。亦曰節。謂義類各相結屬故",
    "T50n2049_001:0189a08": "云結。又攝義令不散故云結。義類各有分限",
    "T50n2049_001:0189a09": "故云節。亦稱此文為發慧論以神通力及願",
    "T50n2049_001:0189a10": "力。廣宣告遠近。若先聞說阿毘達磨隨所",
    "T50n2049_001:0189a11": "得多少可悉送來。於是若天諸龍夜叉乃至",
    "T50n2049_001:0189a12": "阿迦尼師吒。諸天有先聞佛說阿毘達磨。若",
    "T50n2049_001:0189a13": "略若廣乃至一句一偈悉送與之。迦旃延子",
    "T50n2049_001:0189a14": "共諸阿羅漢及諸菩薩簡擇其義。若與修多",
    "T50n2049_001:0189a15": "羅毘那耶不相違背。即便撰銘若相違背即",
    "T50n2049_001:0189a16": "便棄捨。是所取文句隨義類相關。若明慧義",
    "T50n2049_001:0189a17": "則安置慧結中。若明定義則安置定結中。餘",
    "T50n2049_001:0189a18": "類悉爾。八結合有五萬偈。造八結竟復欲造",
    "T50n2049_001:0189a19": "毘婆沙釋之。馬鳴菩薩是舍衛國婆枳多土",
    "T50n2049_001:0189a20": "人。通八分毘伽羅論。及四皮陀六論。解十",
    "T50n2049_001:0189a21": "八部。三藏文宗學府允儀所歸。迦旃延子",
    "T50n2049_001:0189a22": "遣人往舍衛國。請馬鳴為表文句。馬鳴既",
    "T50n2049_001:0189a23": "至罽賓。迦旃延子次第解釋八結。諸阿羅漢",
    "T50n2049_001:0189a24": "及諸菩薩。即共研辯義意若定。馬鳴隨即著",
    "T50n2049_001:0189a25": "文。經十二年造毘婆沙方竟。凡百萬偈。毘婆",
    "T50n2049_001:0189a26": "沙譯為廣解。表述既竟。迦旃延子即刻石",
    "T50n2049_001:0189a27": "立表云。今去學此諸人不得出罽賓國。八",
    "T50n2049_001:0189a28": "結文句及毘婆沙文句亦悉不得出國。恐餘",
    "T50n2049_001:0189a29": "部及大乘污壞此正法。以立制事白王。王亦",
    "T50n2049_001:0189b01": "同此意。罽賓國四周有山如城。唯有一門出",
    "T50n2049_001:0189b02": "入。諸聖人以願力攝諸夜叉神令守門。若欲",
    "T50n2049_001:0189b03": "學此法者能來罽賓則不遮礙。諸聖人又以",
    "T50n2049_001:0189b04": "願力令五百夜叉神為檀越。若學此法者資",
    "T50n2049_001:0189b05": "身之具無所短乏。阿緰闍國有一法師。名",
    "T50n2049_001:0189b06": "婆娑須拔陀羅。聰明大智聞即能持。欲學八",
    "T50n2049_001:0189b07": "結毘婆沙義於餘國弘通之。法師託迹為狂",
    "T50n2049_001:0189b08": "癡人往罽賓國。恒在大集中聽法。而威儀乖",
    "T50n2049_001:0189b09": "失言笑舛異。有時於集中論毘婆沙義。乃",
    "T50n2049_001:0189b10": "問羅摩延傳眾人輕之聞不齒錄。於十二年",
    "T50n2049_001:0189b11": "中聽毘婆沙得數遍文義已熟。悉誦持在心",
    "T50n2049_001:0189b12": "欲還本土。去至門側諸夜叉神高聲唱令。大",
    "T50n2049_001:0189b13": "阿毘達摩師今欲出國即執將還於大集中。",
    "T50n2049_001:0189b14": "眾共檢問言語紕繆不相領解。眾咸謂為狂",
    "T50n2049_001:0189b15": "人即便放遣。法師後又出門諸神復唱令執",
    "T50n2049_001:0189b16": "還遂聞徹國王。王又令於大集中更檢問之",
    "T50n2049_001:0189b17": "眾重檢問亦如先。不相領解如此三反。去而",
    "T50n2049_001:0189b18": "復還至第四反。諸神雖送將還眾不復檢問。",
    "T50n2049_001:0189b19": "令諸夜叉放遣出國。法師既達本土即宣示。",
    "T50n2049_001:0189b20": "近遠咸使知聞云我已學得罽賓國毘婆沙",
    "T50n2049_001:0189b21": "文義具足。有能學者可急來取。於是四方",
    "T50n2049_001:0189b22": "雲集。法師年衰老恐出此法不竟。令諸學",
    "T50n2049_001:0189b23": "徒急疾取之隨出隨書遂得究竟。罽賓諸師",
    "T50n2049_001:0189b24": "後聞此法已傳流餘土人各嗟歎。至佛滅後",
    "T50n2049_001:0189b25": "九百年中有外道。名頻闍訶婆娑頻闍訶是",
    "T50n2049_001:0189b26": "山名。婆娑譯為住。此外道住此山因以為名。",
    "T50n2049_001:0189b27": "有龍王名毘梨沙迦那。住在頻闍訶山下池",
    "T50n2049_001:0189b28": "中。此龍王善解僧佉論。此外道知龍王有解",
    "T50n2049_001:0189b29": "欲就受學。龍王變身作仙人狀貌住葉屋中。",
    "T50n2049_001:0189c01": "外道往至龍王所述其欲學意。龍王即許之。",
    "T50n2049_001:0189c02": "外道採華滿一大籃。頭戴華籃至龍王所。",
    "T50n2049_001:0189c03": "繞龍王一匝輒投一華以為供養。投一華作",
    "T50n2049_001:0189c04": "一偈讚歎龍王。隨聞隨破其所立偈義。即",
    "T50n2049_001:0189c05": "取華擲外。其隨施所立偈義既立還投所擲",
    "T50n2049_001:0189c06": "華。如此投一籃華盡。具破教諸偈。悉來",
    "T50n2049_001:0189c07": "就龍王。既嘉其聰明即為解說僧佉論語外",
    "T50n2049_001:0189c08": "道云。汝得論竟慎勿改易。龍王畏其勝己故。",
    "T50n2049_001:0189c09": "有此及其隨所得簡擇之有非次第。或文",
    "T50n2049_001:0189c10": "句不巧義意不如悉改易之。龍王講論竟其",
    "T50n2049_001:0189c11": "著述亦罷。即以所著述論呈龍王。龍王見其",
    "T50n2049_001:0189c12": "所製勝本。大起瞋妬語外道云。我先囑汝不",
    "T50n2049_001:0189c13": "得改易。我論汝云何改易。當令汝所著述不",
    "T50n2049_001:0189c14": "得宣行。外道答云師本囑我論竟後不得改",
    "T50n2049_001:0189c15": "易不囑我於說論中不得改易。我不違師教",
    "T50n2049_001:0189c16": "云何賜責。乞師施我恩我身未壞。願令此論",
    "T50n2049_001:0189c17": "不壞師即許之。外道得此論後心高佷慢。",
    "T50n2049_001:0189c18": "自謂其法最大無復過者。唯釋迦法盛行於",
    "T50n2049_001:0189c19": "世。眾生謂此法為大。我須破之。即入阿緰",
    "T50n2049_001:0189c20": "闍國以顯擊論義鼓云。我欲論義若我墮負",
    "T50n2049_001:0189c21": "當斬我頭。若彼墮負彼宜輸頭。國王馝柯羅",
    "T50n2049_001:0189c22": "摩阿祑多。譯為正勒日。王知此事即呼外",
    "T50n2049_001:0189c23": "道問之。外道曰王為國主。於沙門婆羅門心",
    "T50n2049_001:0189c24": "無偏愛。若有所習行法宜試其是非。我今欲",
    "T50n2049_001:0189c25": "與釋迦弟子決判勝劣。須以頭為誓。王即",
    "T50n2049_001:0189c26": "聽許王遣人問國內諸法師。誰能當此外道。",
    "T50n2049_001:0189c27": "若有能當可與論義。于時摩㝹羅他諸師。",
    "T50n2049_001:0189c28": "婆藪槃豆法師等。諸大法師悉往餘國不",
    "T50n2049_001:0189c29": "在。摩㝹羅他。譯為心願。唯有婆藪槃豆法",
    "T50n2049_001:0190a01": "師。",
    "T50n2049_001:0190a02": "佛陀蜜多羅法師在。佛陀蜜多羅。譯為覺親。",
    "T50n2049_001:0190a03": "此法師本雖大解年已老邁。神情昧弱辯說",
    "T50n2049_001:0190a04": "羸微。法師云我法大將悉行在外。外道強",
    "T50n2049_001:0190a05": "梁復不可縱。我今正應自當此事。法師即報",
    "T50n2049_001:0190a06": "國王。王仍剋日廣集大眾於論義堂。令外",
    "T50n2049_001:0190a07": "道與法師論義。外道問云沙門為欲立義為",
    "T50n2049_001:0190a08": "欲破義。法師答云我如大海無所不容。汝如",
    "T50n2049_001:0190a09": "土塊入中便沒。隨汝意所樂。外道云沙門",
    "T50n2049_001:0190a10": "可立義我當破汝。法師即立無常義云。一切",
    "T50n2049_001:0190a11": "有為法剎那剎那滅。何以故。後不見故以",
    "T50n2049_001:0190a12": "種種道理成就之是法師所說。外道一聞悉",
    "T50n2049_001:0190a13": "誦在口。外道次第以道理破之。令法師誦",
    "T50n2049_001:0190a14": "取誦不能得。令法師救之救不能得。法師",
    "T50n2049_001:0190a15": "即墮負。外道云汝是婆羅門種我亦是婆",
    "T50n2049_001:0190a16": "羅門種不容殺。汝今須鞭汝背以顯我得勝。",
    "T50n2049_001:0190a17": "於是遂行其事。王以三洛沙金賞外道。外",
    "T50n2049_001:0190a18": "道取金布散國內施一切人。還頻闍訶山入",
    "T50n2049_001:0190a19": "石窟中。以呪術力召得夜叉神女名稠林。從",
    "T50n2049_001:0190a20": "此神女乞恩願令我死後身變成石。永不毀",
    "T50n2049_001:0190a21": "壞。神女即許之。其自以石塞窟於中捨命",
    "T50n2049_001:0190a22": "身即成石。所以有此願者其先從其師龍",
    "T50n2049_001:0190a23": "王乞恩。願我身未壞之前我所著僧佉論亦",
    "T50n2049_001:0190a24": "不壞滅。故此論于今猶在。婆藪槃豆後還聞",
    "T50n2049_001:0190a25": "如此事歎恨憤結。不得值之。遣人往頻闍訶",
    "T50n2049_001:0190a26": "山覓此外道欲摧伏。其佷慢以雪辱師之",
    "T50n2049_001:0190a27": "恥。外道身已成石。天親彌復憤懣。即造七",
    "T50n2049_001:0190a28": "十真實論破外道所造僧佉論。首尾瓦解",
    "T50n2049_001:0190a29": "無一句得立。諸外道憂苦如害己命。雖不值",
    "T50n2049_001:0190b01": "彼師其悉檀既壞枝末。無復所依。報讐雪恥",
    "T50n2049_001:0190b02": "於此為訖。眾人咸聞慶悅。王以三洛沙金",
    "T50n2049_001:0190b03": "賞法師。法師分此金為三分。於阿緰闍國",
    "T50n2049_001:0190b04": "起三寺。一比丘尼寺。二薩婆多部寺。三大",
    "T50n2049_001:0190b05": "乘寺。法師爾後更成立正法先學毘婆沙義",
    "T50n2049_001:0190b06": "已通。後為眾人講毘婆沙義。一日講即造一",
    "T50n2049_001:0190b07": "偈攝一日所說義。刻赤銅葉以書此偈。摽",
    "T50n2049_001:0190b08": "置醉象頭下擊鼓宣令。誰人能破此偈義能",
    "T50n2049_001:0190b09": "破者當出。如此次第造六百餘偈攝毘婆沙",
    "T50n2049_001:0190b10": "義。盡一一皆爾。遂無人能破即是俱舍論",
    "T50n2049_001:0190b11": "偈也。偈訖後以五十斤金并此偈寄與罽賓",
    "T50n2049_001:0190b12": "諸毘婆沙師。彼見聞大歡喜謂我正法已廣",
    "T50n2049_001:0190b13": "弘宣。但偈語玄深不能盡解。又以五十斤金",
    "T50n2049_001:0190b14": "足前五十為百斤金餉法師。乞法師為作長",
    "T50n2049_001:0190b15": "行解此偈義。法師即作長行解偈。立薩婆多",
    "T50n2049_001:0190b16": "義隨有僻處以經部義破之。名為阿毘達磨",
    "T50n2049_001:0190b17": "俱舍論。論成後寄與罽賓諸師。彼見其所執",
    "T50n2049_001:0190b18": "義壞各生憂苦。正勒日王太子名婆羅袟底",
    "T50n2049_001:0190b19": "也。婆羅譯為新。袟底也譯為日。王本令太",
    "T50n2049_001:0190b20": "子就法師受戒。王妃出家亦為法師弟子。太",
    "T50n2049_001:0190b21": "子後登王位母子同請留法師住阿緰闍國受",
    "T50n2049_001:0190b22": "其供養。法師即許之。新日王妹夫婆羅門名",
    "T50n2049_001:0190b23": "婆修羅多。是外道法師解毘伽羅論。天親造",
    "T50n2049_001:0190b24": "俱舍論。此外道以毘伽羅論義破法師所立",
    "T50n2049_001:0190b25": "文句。謂與毘伽羅論相違令法師救之。若不",
    "T50n2049_001:0190b26": "能救此論則壞。法師云我若不解毘伽羅論",
    "T50n2049_001:0190b27": "豈能解其深義。法師仍造論破毘伽羅論",
    "T50n2049_001:0190b28": "三十二品始末皆壞。於是失毘伽羅論。唯此",
    "T50n2049_001:0190b29": "論在。王以一洛沙金奉法師。王母以兩洛沙",
    "T50n2049_001:0190c01": "金奉法師。法師分此金為三分。於丈夫國罽",
    "T50n2049_001:0190c02": "賓國阿緰闍國各起一寺。此外道慚忿欲伏",
    "T50n2049_001:0190c03": "法師。遣人往天竺請僧伽紱陀羅法師。來",
    "T50n2049_001:0190c04": "阿緰闍國造論破俱舍論。此法師至即造兩",
    "T50n2049_001:0190c05": "論。一光三摩耶論有一萬偈。止述毘婆沙義。",
    "T50n2049_001:0190c06": "三摩耶譯為義類。二隨實論有十二萬偈。救",
    "T50n2049_001:0190c07": "毘婆沙義破俱舍論。論成後呼天親更共面",
    "T50n2049_001:0190c08": "論決之。天親知其雖破不能壞俱舍義。不復",
    "T50n2049_001:0190c09": "將彼面共論決。法師云我今已老隨汝意所",
    "T50n2049_001:0190c10": "為我昔造論破毘婆沙義。亦不將汝面共論",
    "T50n2049_001:0190c11": "決。汝今造論何須呼我有智之人。自當知其",
    "T50n2049_001:0190c12": "是非。法師既遍通十八部義。妙解小乘執",
    "T50n2049_001:0190c13": "小乘。為是不信大乘。謂摩訶衍非佛所說。",
    "T50n2049_001:0190c14": "阿僧伽法師既見此弟聰明過人識解深廣該",
    "T50n2049_001:0190c15": "通內外。恐其造論破壞大乘。阿僧伽法師住",
    "T50n2049_001:0190c16": "在丈夫國。遣使往阿緰闍國報婆藪槃豆云。",
    "T50n2049_001:0190c17": "我今疾篤汝可急來。天親即隨使還本國與",
    "T50n2049_001:0190c18": "兄相見諮問疾源。兄答云我今心有重病由汝",
    "T50n2049_001:0190c19": "而生。天親又問云何賜由。兄云汝不信大乘",
    "T50n2049_001:0190c20": "恒生毀謗。以此惡業必永淪惡道。我今愁苦",
    "T50n2049_001:0190c21": "命將不全。天親聞此驚懼即請兄為解說大",
    "T50n2049_001:0190c22": "乘。兄即為略說大乘要義。法師聰明殊有深",
    "T50n2049_001:0190c23": "淺。即於此時悟知大乘理。應過小乘。於是",
    "T50n2049_001:0190c24": "就兄遍學大乘義。後如兄所解悉得通達解",
    "T50n2049_001:0190c25": "意即明思惟。前後悉與理相應無有乖背。",
    "T50n2049_001:0190c26": "始驗小乘為失大乘為得。若無大乘則無三",
    "T50n2049_001:0190c27": "乘道果。昔既毀謗大乘不生信樂。懼此罪業",
    "T50n2049_001:0190c28": "必入惡道。深自咎責欲悔先過。往至兄所陳",
    "T50n2049_001:0190c29": "其過迷今欲懺悔。先諐未知何方得免。云",
    "T50n2049_001:0191a01": "我昔由舌故生毀謗。今當割舌以謝此罪。兄",
    "T50n2049_001:0191a02": "云汝設割千舌亦不能滅此罪。汝若欲滅此",
    "T50n2049_001:0191a03": "罪當更為方便。法師即請兄說滅罪方便。兄",
    "T50n2049_001:0191a04": "云汝舌能善以毀謗大乘。汝若欲滅此罪當",
    "T50n2049_001:0191a05": "善以解說大乘。阿僧伽法師殂歿後。天親方",
    "T50n2049_001:0191a06": "造大乘論。解釋諸大乘經。華嚴涅槃法華般",
    "T50n2049_001:0191a07": "若維摩勝鬘等。諸大乘經論悉是法師所造。",
    "T50n2049_001:0191a08": "又造唯識論。釋攝大乘三寶性甘露門等諸",
    "T50n2049_001:0191a09": "大乘論。凡是法師所造。文義精妙有見聞者",
    "T50n2049_001:0191a10": "靡不信求。故天竺及餘邊土學大小乘人。悉",
    "T50n2049_001:0191a11": "以法師所造為學本。異部及外道論師聞法",
    "T50n2049_001:0191a12": "師名莫不畏伏。於阿緰闍國捨命年終八十。",
    "T50n2049_001:0191a13": "雖迹居凡地。理實難思議也。前來訖此",
    "T50n2049_001:0191a14": "記天親等兄弟此後記三藏闍梨從臺城出入",
    "T50n2049_001:0191a15": "東至廣州重譯大乘諸論并遷化後事傳於",
    "T50n2049_001:0191a16": "後代。",
    "T50n2049_001:0191a17": "婆藪槃豆法師傳"
}