{
    "T12n0381_001:0973a08": "No. 381 [No. 382]",
    "T12n0381_001:0973a09": "等集眾德三昧經卷上",
    "T12n0381_001:0973a11": "西晉月氏三藏竺法護譯",
    "T12n0381_001:0973a12": "聞如是：一時佛遊於維耶離大樹重閣精舍，",
    "T12n0381_001:0973a13": "與大比丘眾俱；比丘一萬，皆學戒具足曉了",
    "T12n0381_001:0973a14": "聖達；菩薩二萬，悉不退轉，逮諸總持辯才無",
    "T12n0381_001:0973a15": "礙，悉得神通分別解暢，定意所行心性進止，",
    "T12n0381_001:0973a16": "而甚堅強懷來智慧，善權方便度於彼岸，其",
    "T12n0381_001:0973a17": "名曰：意行菩薩、吉意菩薩、上意菩薩、持意菩",
    "T12n0381_001:0973a18": "薩、增意菩薩、金剛意菩薩、無限意菩薩、法",
    "T12n0381_001:0973a19": "意菩薩、慈氏菩薩、溥首菩薩、鉤瑣菩薩。釋",
    "T12n0381_001:0973a20": "梵四王天及諸天子，萬四千人，亦皆來會。",
    "T12n0381_001:0973a21": "爾時世尊與無央數百千之眾眷屬圍繞而為",
    "T12n0381_001:0973a22": "說經，欲放軀命，自期三月當取滅度。鉤瑣",
    "T12n0381_001:0973a23": "菩薩即從坐起，更整衣服偏袒右肩，長跪叉",
    "T12n0381_001:0973a24": "手而白佛言：「甚哉！如來欲捨壽命，期於三月",
    "T12n0381_001:0973a25": "當般泥洹。世尊！唯說諸菩薩護，菩薩救攝，",
    "T12n0381_001:0973a26": "菩薩所說，菩薩所現，菩薩所殖眾德之本，不",
    "T12n0381_001:0973a27": "斷佛教將濟法眼，恩惠聖眾不捨群生，為講",
    "T12n0381_001:0973a28": "說法超無為道。如來滅後法澤廣被，菩薩大",
    "T12n0381_001:0973a29": "士不廢無上正真之道，常不離佛，聽經供僧",
    "T12n0381_001:0973b01": "而立要志，心意堅固遵法散誼，其念所趣靡",
    "T12n0381_001:0973b02": "不覺達，體解所歸多所殊越，恒懷慚恥自淨",
    "T12n0381_001:0973b03": "無犯，所慮慷慨威儀具足，所建勇猛降制勞",
    "T12n0381_001:0973b04": "穢，伏諸欲垢無所畏憚，遊於眾會而不忌",
    "T12n0381_001:0973b05": "難毛衣不竪。唯天中天！云何菩薩大士，",
    "T12n0381_001:0973b06": "進益眾德不乏智慧不違禪定，所慕道心未",
    "T12n0381_001:0973b07": "嘗缺廢，內性弘毅結友究竟至于滅度，言行",
    "T12n0381_001:0973b08": "相副，所遵佛法無有邪偽，常護正戒，所聞不",
    "T12n0381_001:0973b09": "惑，攝淨三禁而尚忍辱，每行等心無有暴",
    "T12n0381_001:0973b10": "慢向於黎元，善修精進心無懈厭，諸所應行",
    "T12n0381_001:0973b11": "一切成辦，一心行禪其意安詳，曉了正受一",
    "T12n0381_001:0973b12": "切所奏，志建智慧離于邪見六十二疑，於諸",
    "T12n0381_001:0973b13": "訓典明練光達，所當救納而行四恩弘濟",
    "T12n0381_001:0973b14": "多護，天上、世間遠離所樂常念無常，心如門",
    "T12n0381_001:0973b15": "閫住諸通慧，意不存慕聲聞、緣覺，光闡法教",
    "T12n0381_001:0973b16": "降制魔怨及諸外道，念宣法王所講風化，崇",
    "T12n0381_001:0973b17": "順法誨不求天人，如佛之教以法為業。不貪",
    "T12n0381_001:0973b18": "衣食無有愛欲，廣度一切釋除恚恨，愍哀群",
    "T12n0381_001:0973b19": "生消却愚癡，不一切法諸魔埃垢，行權方",
    "T12n0381_001:0973b20": "便無邊之慧部分普勸。」",
    "T12n0381_001:0973b21": "佛告那羅延晉名鉤瑣力士菩薩曰：「善哉，善哉！多",
    "T12n0381_001:0973b22": "所哀念，多所安隱，傷愍諸天、世間人民，乃問",
    "T12n0381_001:0973b23": "如來如斯之誼。諦聽，諦聽！善思念之！當為仁",
    "T12n0381_001:0973b24": "說，菩薩大士所行殊特無量之德。」鉤鎖白佛：",
    "T12n0381_001:0973b25": "「願樂欲聞。」鉤鎖菩薩及與眾會受教而聽。佛",
    "T12n0381_001:0973b26": "言：「有三昧名等集眾德，假使菩薩逮斯定者，",
    "T12n0381_001:0973b27": "眾德進益，不乏智慧、不違禪定，所慕道心未",
    "T12n0381_001:0973b28": "曾闕廢，心性弘毅未曾離佛，恒聞經法，供養",
    "T12n0381_001:0973b29": "聖眾行于四恩，彼如是已不捨群生。」於時世",
    "T12n0381_001:0973c01": "尊，諮嗟等集眾德三昧，宣揚其名默然無言。",
    "T12n0381_001:0973c02": "是時維耶離大城中有大力士，名維摩羅󰏷",
    "T12n0381_001:0973c03": "移晉言離垢威，心自念言：「吾為力士，於斯天下力",
    "T12n0381_001:0973c04": "勢強盛無有倫匹，曾聞沙門瞿曇猛勢無量，",
    "T12n0381_001:0973c05": "其力巍巍總要有十，體諸骨解猶如鉤鎖而",
    "T12n0381_001:0973c06": "得自在。吾欲往試，觀銓其道，於我孰踰。」念",
    "T12n0381_001:0973c07": "已尋出維耶離城，往詣大樹重閣精舍欲覲",
    "T12n0381_001:0973c08": "世尊，而見如來與無央數百千之眾眷屬圍",
    "T12n0381_001:0973c09": "繞而為說經，照臨大會猶如須彌超現大海，",
    "T12n0381_001:0973c10": "瞻覩威容神曜光光，心懷踊躍不能自勝，稽",
    "T12n0381_001:0973c11": "首佛足却坐一面。佛知力士心之所念，欲為",
    "T12n0381_001:0973c12": "療除憍慢貢高自用之穢，便告賢者大目乾",
    "T12n0381_001:0973c13": "連：「吾憶往昔為菩薩時，兄弟挽射彎弓放",
    "T12n0381_001:0973c14": "箭，箭所至處爾今攝取，釋女瞿夷欲充所",
    "T12n0381_001:0973c15": "用。」目連對曰：「唯然，世尊！於時不見箭何所",
    "T12n0381_001:0973c16": "奏。」佛放右掌光，光照三千大千世界，於斯",
    "T12n0381_001:0973c17": "佛土鎮世鐵山大鐵圍山，箭徹其中。目連尋",
    "T12n0381_001:0973c18": "光乃見箭處。佛告目連：「寧見箭乎？」對曰：「已見！」",
    "T12n0381_001:0973c19": "又而告曰：「往取箭來。」時目乾連自現神足，一",
    "T12n0381_001:0973c20": "切眾會莫不見者，如勇猛士屈伸臂頃，斯須",
    "T12n0381_001:0973c21": "即到大鐵圍山，欲拔佛箭，三千大千世界皆",
    "T12n0381_001:0973c22": "為震動而箭不搖。一切諸會天、龍、鬼神、帝釋、",
    "T12n0381_001:0973c23": "梵王靡不肅驚。阿難整服長跪問佛：「地何故",
    "T12n0381_001:0973c24": "動，普世惶悸？」佛告阿難：「憶吾往古挽射放",
    "T12n0381_001:0973c25": "箭，箭徹太山；使目連取，盡其神力箭不可",
    "T12n0381_001:0973c26": "拔，三千大千世界乃為之動而不能得。」阿難",
    "T12n0381_001:0973c27": "啟曰：「唯垂尊援。」佛即許之，援以道力。則承",
    "T12n0381_001:0973c28": "聖旨攬拔得箭，還用進佛。目連白佛：「云何",
    "T12n0381_001:0973c29": "世尊為菩薩時挽射放箭，箭徹鐵山，用父母",
    "T12n0381_001:0974a01": "力，神足力乎？」佛告之曰：「是父母力，非神力也。",
    "T12n0381_001:0974a02": "假用神力，其箭當達無量無限諸佛世界。」目",
    "T12n0381_001:0974a03": "連又曰：「云何菩薩以父母力射箭乃入鐵圍",
    "T12n0381_001:0974a04": "太山，道力功德而佐攝取，何以為喻？」佛告",
    "T12n0381_001:0974a05": "目連：「十凡象力，則不如一正象之力；十正象",
    "T12n0381_001:0974a06": "力，不如一龍象力；十龍象力，不如一大象力；",
    "T12n0381_001:0974a07": "十大象力，不如一術事象力；十術事象力，不",
    "T12n0381_001:0974a08": "如一青象力；十青象力，不如一普妙象力；百",
    "T12n0381_001:0974a09": "普妙象力，不如一大臣象力；百大臣象力，",
    "T12n0381_001:0974a10": "不如一力士力；百力士力，不如一大力士",
    "T12n0381_001:0974a11": "力；百大力士力，不如一上力士力；百上力士",
    "T12n0381_001:0974a12": "力，不如半鉤鎖力士力；百半鉤鎖力士力，不",
    "T12n0381_001:0974a13": "如一具足力士力；百具足力士力，不如一大",
    "T12n0381_001:0974a14": "鉤鎖力士力；百大鉤鎖力士力，不如一法忍",
    "T12n0381_001:0974a15": "菩薩力；百法忍菩薩力，不如一究竟菩薩力；",
    "T12n0381_001:0974a16": "百究竟菩薩力，不如一生補處菩薩功德之",
    "T12n0381_001:0974a17": "力，適生墮地則行七步。」佛言：「目連！他方世界",
    "T12n0381_001:0974a18": "現在諸佛建立倫土，究竟菩薩之所遊處，適",
    "T12n0381_001:0974a19": "生墮地行七步者，其地下至六百八十萬由",
    "T12n0381_001:0974a20": "延，盡斯下已乃得水界；各各分別其水渧如",
    "T12n0381_001:0974a21": "車釭，上至梵天，承佛威神愍哀眾生，世界",
    "T12n0381_001:0974a22": "不損無所嬈害，究竟菩薩威神勢力巍巍如",
    "T12n0381_001:0974a23": "是。十究竟菩薩力，不如如來、至真、等正覺力；",
    "T12n0381_001:0974a24": "是謂世尊父母之力。其諸菩薩宿命德本所",
    "T12n0381_001:0974a25": "受之決，亦非神足道力變化。設使菩薩示現",
    "T12n0381_001:0974a26": "神變功德之力，往詣道場坐佛樹下，以神足",
    "T12n0381_001:0974a27": "之力一足指舉江河沙等世界，先以目前用",
    "T12n0381_001:0974a28": "置殊異無量無限諸佛國土，其於眾生無所",
    "T12n0381_001:0974a29": "嬈害，是為菩薩神德變化足一指力。如來神",
    "T12n0381_001:0974b01": "足變化之力，復過於是無量無極不可思議。",
    "T12n0381_001:0974b02": "假令如來普具示現神變威力，汝等覩之則",
    "T12n0381_001:0974b03": "不能信，何況外術眾邪異學？「又目犍連！菩",
    "T12n0381_001:0974b04": "薩往至佛樹下時，攝四大種立為一種，已立",
    "T12n0381_001:0974b05": "一種在於世界無有增減。於時弊魔行到道",
    "T12n0381_001:0974b06": "場，與無數億百千官屬兇悖難當，如來一切",
    "T12n0381_001:0974b07": "尋摧伏之。何以為一？謂平等力。有十力常加",
    "T12n0381_001:0974b08": "大慈哀諸眾生，無所毀觸。何等十力？有非",
    "T12n0381_001:0974b09": "處處有限無限，如審悉知。過去、來、今如審悉",
    "T12n0381_001:0974b10": "知。一心脫門定意正受，如審悉知。見諸人根",
    "T12n0381_001:0974b11": "種種別異，如審悉知。見他群生心意所念，如",
    "T12n0381_001:0974b12": "審悉知。若干種身無數形體，如審悉知。眾庶",
    "T12n0381_001:0974b13": "所行所行者好醜不同，如審悉知。道眼徹覩",
    "T12n0381_001:0974b14": "終始所趣，此沒生彼，彼沒生此，名字、種姓、父",
    "T12n0381_001:0974b15": "母、兄弟，其身、口、意行惡，誹謗聖賢邪見顛倒",
    "T12n0381_001:0974b16": "終墮惡趣；其身、口、意行善，不謗聖賢正見奉",
    "T12n0381_001:0974b17": "順終隧善處，如審悉知。道耳洞聽天、世間、",
    "T12n0381_001:0974b18": "地獄、餓鬼、蜎飛、蠕動、蚑行喘息，十方諸佛世",
    "T12n0381_001:0974b19": "界，若此言聲亦無音響亦無所著，如審悉知。",
    "T12n0381_001:0974b20": "心覩五趣一切本際，諸漏已盡無有塵垢，終",
    "T12n0381_001:0974b21": "始悉斷神真聖達解名色原，如審悉知。是為",
    "T12n0381_001:0974b22": "十力。如來之力復過於此不可思議，暢徹十",
    "T12n0381_001:0974b23": "方無去、來、今。」於是離垢威力士從佛世尊聞",
    "T12n0381_001:0974b24": "斯菩薩父母諸力，歡喜踊躍怪未曾有，善心",
    "T12n0381_001:0974b25": "生焉，即從座起偏袒右肩，長跪叉手白佛言：",
    "T12n0381_001:0974b26": "「今我聽受世尊所說，為菩薩時父母之力及",
    "T12n0381_001:0974b27": "十種力，屏除貢高憍慢自大，歸命三寶，願發",
    "T12n0381_001:0974b28": "無上正真道意，愍傷眾生使獲大安。哀令我",
    "T12n0381_001:0974b29": "得十種諸力，如天中天具足無異。」時會大眾",
    "T12n0381_001:0974c01": "聞斯力士誓願弘廣，滿十千人發無上正真",
    "T12n0381_001:0974c02": "道意，同時舉聲而歌頌曰：",
    "T12n0381_001:0974c03": "「僥令我等，　　逮得道力；",
    "T12n0381_001:0974c04": "亦如如來，　　至真等正覺。」",
    "T12n0381_001:0974c05": "於是鉤鎖菩薩白世尊曰：「今者大聖，何故稱",
    "T12n0381_001:0974c06": "歎等集眾德三昧而便默然？唯願如來，分",
    "T12n0381_001:0974c07": "別講演等集眾德定意，宣暢菩薩大士諸行，",
    "T12n0381_001:0974c08": "使發意者逮得斯定。」佛告力士：「菩薩初發意",
    "T12n0381_001:0974c09": "者，欲至無上正真之道，當受尊定。所以者何？",
    "T12n0381_001:0974c10": "若初發意受持尊定，尋具普入一切眾德。譬",
    "T12n0381_001:0974c11": "如，力士！川流、泉原、江河大流悉歸于海，所",
    "T12n0381_001:0974c12": "殖功德布施、持戒，所習平等思惟道慧，有漏、",
    "T12n0381_001:0974c13": "無漏俗業度世，天上、人中所立福祚，皆來歸",
    "T12n0381_001:0974c14": "湊於初發意菩薩之行。是故族姓子、族姓女，",
    "T12n0381_001:0974c15": "欲攝眾福，當發無上正真道意。譬如須彌大",
    "T12n0381_001:0974c16": "山、鐵圍山、雪山、黑山，諸藥草木及餘叢林，洲",
    "T12n0381_001:0974c17": "域大邦郡國縣邑，并四天下日月運照，苞在",
    "T12n0381_001:0974c18": "三千大千世界。如是力士！其凡庶履跡、無著",
    "T12n0381_001:0974c19": "緣覺、休祐菩薩、如來大聖之德，其初發意",
    "T12n0381_001:0974c20": "為菩薩者，悉得通入於此福祚。以是之故當",
    "T12n0381_001:0974c21": "作斯觀，若發無上正真道意，則悉該攬於諸",
    "T12n0381_001:0974c22": "德矣！」",
    "T12n0381_001:0974c23": "佛告力士：「譬如四域群生之類，轉輪聖王居",
    "T12n0381_001:0974c24": "為尊上功祚殊勝，使四天下眾庶人民。福如",
    "T12n0381_001:0974c25": "轉輪聖王之德等無差異，合集斯福巍巍之",
    "T12n0381_001:0974c26": "德為一聖王，使三千大千世界眾生之德，各",
    "T12n0381_001:0974c27": "各皆如轉輪聖王，一一聖王使倍三千大千",
    "T12n0381_001:0974c28": "世界眾生之數，總集諸福為一人德。使江",
    "T12n0381_001:0974c29": "河沙等諸佛世界所有人民，各各履祚如彼",
    "T12n0381_001:0975a01": "一人，於鉤鎖意云何？寧能限量斯福德乎？」",
    "T12n0381_001:0975a02": "鉤鎖對曰：「唯，天中天！計聖王德不可思議，",
    "T12n0381_001:0975a03": "何況一切為轉輪德莫能稱限。」世尊告曰：「正",
    "T12n0381_001:0975a04": "使撰合此眾生德無量之祚，以比一發意菩",
    "T12n0381_001:0975a05": "薩，百倍、千倍、萬倍、億倍、巨億萬倍，計空不及",
    "T12n0381_001:0975a06": "無以為喻；是為初發意菩薩等集眾德三昧",
    "T12n0381_001:0975a07": "第一所入。」佛告鉤鎖：「譬諸梵天於千世界悉",
    "T12n0381_001:0975a08": "樂行慈，若復有人皆以七寶滿千世界，以用",
    "T12n0381_001:0975a09": "布施，比千世界梵天行慈，行慈之福其德殊",
    "T12n0381_001:0975a10": "勝。若三千世界至于五千、十千，若至百千世",
    "T12n0381_001:0975a11": "界梵天普共行慈；若以七寶周遍充滿百千",
    "T12n0381_001:0975a12": "世界以用布施，所殖德祚，以比百千世界梵",
    "T12n0381_001:0975a13": "天行慈，行慈福多不可稱限。正使三千大千",
    "T12n0381_001:0975a14": "世界眾生之疇，其福德如百千世界梵天行",
    "T12n0381_001:0975a15": "慈，行慈心普向于群萌，計其福德，比初發意",
    "T12n0381_001:0975a16": "行者所尊慈祚，百倍、千倍、萬倍、億倍、巨億萬",
    "T12n0381_001:0975a17": "倍，計空不及無以為喻。所以者何？其初發",
    "T12n0381_001:0975a18": "意志於無上正真道者，德不可限。以是之故，",
    "T12n0381_001:0975a19": "當作是見，當作是知。假使能發大道意者，則",
    "T12n0381_001:0975a20": "為具足一切眾德。若族姓子、族姓女，欲得周",
    "T12n0381_001:0975a21": "滿無量之祚，當發無上正真道意。」佛言：「力士！",
    "T12n0381_001:0975a22": "是為等集眾德定意第二所入。」",
    "T12n0381_001:0975a23": "佛告鉤鎖：「東方虛空所覆世界，空之遠近可",
    "T12n0381_001:0975a24": "限量乎？」答曰：「世尊！無限無量、不可計數、無有",
    "T12n0381_001:0975a25": "邊際。天中天！」佛言：「如何引喻，智者解趣。十方",
    "T12n0381_001:0975a26": "世界虛空所覆不可盡極，猶若等集眾德定",
    "T12n0381_001:0975a27": "意福祚功德，超彼無量轉加具足。為眾生故，",
    "T12n0381_001:0975a28": "以諸道德將護其心，以大精進成滿所行。假",
    "T12n0381_001:0975a29": "使有人於此三千大千世界，下盡水際上至",
    "T12n0381_001:0975b01": "三十三天，滿中芥子，一一芥子為一佛國，過",
    "T12n0381_001:0975b02": "於東方若干佛土著一芥子，各各如是令芥",
    "T12n0381_001:0975b03": "子盡，不能窮極東方世界。設令江河沙等世",
    "T12n0381_001:0975b04": "界滿中芥子，有人盡取芥子一一破碎，各如",
    "T12n0381_001:0975b05": "江河沙數芥子之限。於鉤鎖意云何？寧有人",
    "T12n0381_001:0975b06": "能籌計分別，知所破碎芥子數乎？」鉤鎖答曰：",
    "T12n0381_001:0975b07": "「唯天中天！破一芥子所分之限，假使智慧如",
    "T12n0381_001:0975b08": "舍利弗，周滿天下閻浮提土，一劫之中籌之",
    "T12n0381_001:0975b09": "計之，不能稱量芥子之數；何況欲知江河沙",
    "T12n0381_001:0975b10": "等世界破芥子數？」「設令有人過諸芥子佛土",
    "T12n0381_001:0975b11": "著一芥子，如是之比令破芥子悉盡無餘。東",
    "T12n0381_001:0975b12": "方世界不可窮極得其邊際，南方、西方、北方、",
    "T12n0381_001:0975b13": "東南方、西南方、西北方、東北方、上方、下方亦",
    "T12n0381_001:0975b14": "復如是。如是鉤鎖！如十方界所有虛空，諸佛",
    "T12n0381_001:0975b15": "國土皆以七寶遍布其中，悉令充滿盡用布",
    "T12n0381_001:0975b16": "施，所得功德豈多不乎？」鉤鎖白佛：「甚多甚多！天中",
    "T12n0381_001:0975b17": "天！無量也。」世尊告曰：「其初發意菩薩行慈之",
    "T12n0381_001:0975b18": "德，過於彼施滿于東方無限世界七寶之福，",
    "T12n0381_001:0975b19": "百倍、千倍、萬倍、億倍、巨億萬倍，計空不及無",
    "T12n0381_001:0975b20": "以為喻，譬如虛空無有能度得邊際者。菩薩",
    "T12n0381_001:0975b21": "之慈猶如虛空無所不覆，菩薩如是所行大",
    "T12n0381_001:0975b22": "慈所蓋無際，譬如眾生受形立體，所周佛土",
    "T12n0381_001:0975b23": "所在世界若干之數。菩薩行慈使此群萌皆",
    "T12n0381_001:0975b24": "得成就為轉輪王，具足功德如釋、如梵踐祚",
    "T12n0381_001:0975b25": "之數。又計菩薩大士建立淨性質直無諂，欲",
    "T12n0381_001:0975b26": "度眾生，住於大哀常行慈愍，所行七步，攝取",
    "T12n0381_001:0975b27": "功勳超諸群黎，為釋、為梵、轉輪聖王之福慶",
    "T12n0381_001:0975b28": "也，百倍、千倍、萬倍、億倍、巨億萬倍，計空不及",
    "T12n0381_001:0975b29": "無以為喻。是謂等集眾德定意第三所入。」",
    "T12n0381_001:0975c01": "佛告鉤鎖：「三千大千世界一切眾生威神功",
    "T12n0381_001:0975c02": "德，皆令巍巍如轉輪王，如釋、如梵功德之",
    "T12n0381_001:0975c03": "慶，不比初發意菩薩之慈。正使一切十方眾",
    "T12n0381_001:0975c04": "生皆為釋、梵、轉輪聖王，百千萬倍不比菩薩",
    "T12n0381_001:0975c05": "行大慈哀。又使三千大千世界眾生之疇，一",
    "T12n0381_001:0975c06": "切皆使如清信士所有功德，比舍利弗福慧",
    "T12n0381_001:0975c07": "之明，百倍、千倍、萬倍、億倍、巨億萬倍不相及",
    "T12n0381_001:0975c08": "逮。正使三千大千世界滿中人眾，如舍利弗",
    "T12n0381_001:0975c09": "智慧功德等無有異，以方比於緣覺智慧功",
    "T12n0381_001:0975c10": "德，百倍、千倍、萬倍、億倍、巨億萬倍，計空不及",
    "T12n0381_001:0975c11": "無以為喻。縱使三千大千世界遊居眾生，一",
    "T12n0381_001:0975c12": "切成具緣覺之德，智慧功德等無差特，欲比",
    "T12n0381_001:0975c13": "五劫生行菩薩，百倍、千倍、萬倍、億倍、巨億萬",
    "T12n0381_001:0975c14": "倍，計空不及無以為喻。是為等集眾德定意",
    "T12n0381_001:0975c15": "第四所入。」",
    "T12n0381_001:0975c16": "說是經時，二萬二千人皆發無上正真道意。",
    "T12n0381_001:0975c17": "三千大千世界六反震動；其大光明普照世",
    "T12n0381_001:0975c18": "間億百千姟；諸天伎樂不鼓自鳴，而雨天花",
    "T12n0381_001:0975c19": "覆蓋道場，紛葩佛上周遍眾會積至于膝。釋",
    "T12n0381_001:0975c20": "梵、四天王天、龍、鬼神皆謌歎言：「唯然，世尊！",
    "T12n0381_001:0975c21": "族姓子、族姓女心懷至誠而發無上正真道",
    "T12n0381_001:0975c22": "意，如向大聖所講說者，我等稟誼；假使不",
    "T12n0381_001:0975c23": "發大道意者，終不逮成等集眾德定意正受，",
    "T12n0381_001:0975c24": "況當能致一切功祚無量也！」",
    "T12n0381_001:0975c25": "是時離垢威力士白佛言：「唯然，世尊！當行何",
    "T12n0381_001:0975c26": "法，而能成就逮得等集眾德之定乎？」佛告族",
    "T12n0381_001:0975c27": "姓子：「有一法修致斯定。何謂一？發心調習",
    "T12n0381_001:0975c28": "諸通之慧，是為一法逮得斯定。復有二法修",
    "T12n0381_001:0975c29": "獲斯定。何謂二？若聽聞法諮稟無厭；如所",
    "T12n0381_001:0976a01": "聽受思察其誼；是為二。復有三法修獲斯",
    "T12n0381_001:0976a02": "定。何謂為三？消損諸惡；勸集善業；殖眾德",
    "T12n0381_001:0976a03": "本；是為三。復有四法修獲斯定。何謂四？禁",
    "T12n0381_001:0976a04": "戒清淨；所見清淨；其心清淨；智慧清淨；是",
    "T12n0381_001:0976a05": "為四。復有五法修獲斯定。何謂五？所言至",
    "T12n0381_001:0976a06": "誠；志性堅固；其意質朴而無諛諂；其心清淨",
    "T12n0381_001:0976a07": "建立無差；常以等心一切眾生；是為五。復有",
    "T12n0381_001:0976a08": "六法修獲斯定。何謂六？歸附善友；遠離惡",
    "T12n0381_001:0976a09": "友；捨廢眾會；習寂燕坐；順行大慈；愍傷眾",
    "T12n0381_001:0976a10": "生；是為六。復有七法修獲斯定。何謂七？建",
    "T12n0381_001:0976a11": "立寂然分別；惟觀除于報應；將御緣起離求",
    "T12n0381_001:0976a12": "所見；曉了罪福悉由牽連；道利結礙使至",
    "T12n0381_001:0976a13": "平等；入于道誼用道法故；忍於恚罵而無恨",
    "T12n0381_001:0976a14": "心；是為七。復有八法修獲斯定。何謂八？身",
    "T12n0381_001:0976a15": "行澹泊；口言靜默；心惟寂寞；觀痛痒察諸",
    "T12n0381_001:0976a16": "法；惡本未起而不想念令不復興；惡本盛發",
    "T12n0381_001:0976a17": "隨念蠲除；善本未起思順令滋；善本熙隆將",
    "T12n0381_001:0976a18": "養護之；是為八。復有九法修獲斯定。何謂",
    "T12n0381_001:0976a19": "九？觀過去法而知無常；於當來法而無所生；",
    "T12n0381_001:0976a20": "今現在法而無有二；逮入三世而悉平等；一",
    "T12n0381_001:0976a21": "切諸法猶如法忍；不著於空；分別無想；離",
    "T12n0381_001:0976a22": "於所願；設使所生有所救護；是為九。復有十",
    "T12n0381_001:0976a23": "法修獲斯定。何謂十？脫於無我；忍於無命；",
    "T12n0381_001:0976a24": "了於無人無常句跡；一切所生皆為苦患；無",
    "T12n0381_001:0976a25": "為寂然則為救護；離顛倒；度眾生；順典誥；",
    "T12n0381_001:0976a26": "如所聞法尋即奉行。」佛告離垢威：「是為十法，",
    "T12n0381_001:0976a27": "菩薩所行，因此逮得等集眾德三昧之定。」離",
    "T12n0381_001:0976a28": "垢威白佛言：「菩薩大士積累功效無極大德，",
    "T12n0381_001:0976a29": "乃得逮聞斯定意耳！欲決諸德正真之行，當",
    "T12n0381_001:0976b01": "聞斯定；欲得獲暢不可思議功祚之福，當聞",
    "T12n0381_001:0976b02": "斯定；欲令大賴無有盡耗，當學斯定。」離垢",
    "T12n0381_001:0976b03": "威復白佛言：「菩薩大士以何療得無盡之",
    "T12n0381_001:0976b04": "福德如大海，慶不可議功祚不廢？」佛告離",
    "T12n0381_001:0976b05": "垢威：「菩薩有三事，逮無盡福德如大海，慶",
    "T12n0381_001:0976b06": "難思議功祚不廢。何謂三？一曰、好喜布施；二",
    "T12n0381_001:0976b07": "曰、護持禁戒；三曰、博聞不惓。是為三。彼，族",
    "T12n0381_001:0976b08": "姓子！何謂菩薩好憙布施？不當貪財，不當以",
    "T12n0381_001:0976b09": "物誘進教化。假使有物不肯施與，受者不當",
    "T12n0381_001:0976b10": "受其物也。設使受者不捨所取，不當勸御彼",
    "T12n0381_001:0976b11": "等眷屬。設使乞者有所求索發無受心，不可",
    "T12n0381_001:0976b12": "勸化國王財寶產養之業屋宇舍宅。假使乞",
    "T12n0381_001:0976b13": "者有所求索，其心無異。又族姓子！菩薩大士",
    "T12n0381_001:0976b14": "當發此心：『我為一切眾生之故，惠施軀命。若",
    "T12n0381_001:0976b15": "有人來欲有所得，象、馬、車、服、頭、目、髓腦、眼、耳、",
    "T12n0381_001:0976b16": "鼻、口、支體、手足、肌髮、肉血，隨其所求各各施",
    "T12n0381_001:0976b17": "與，心不懷恨忍辱施與；既有所施不望其報，",
    "T12n0381_001:0976b18": "所可惠捨無所貪慕供給眾生；眾生獲恩得",
    "T12n0381_001:0976b19": "給所乏。從是已往所欲攝取群萌之類，得佛",
    "T12n0381_001:0976b20": "道時為說經法令得速解。』設族姓子！若有菩",
    "T12n0381_001:0976b21": "薩發心如是，是謂菩薩不惜身命；不惜身命",
    "T12n0381_001:0976b22": "若沒其體不犯眾惡，不害生命以養其身，不",
    "T12n0381_001:0976b23": "以命故犯於不善，不以財業越毀他人，不以",
    "T12n0381_001:0976b24": "眷屬熾盛怨訟鬪諍，不危他子以育妻息，己",
    "T12n0381_001:0976b25": "所不憙無加於人，已知止足則發一心，志不",
    "T12n0381_001:0976b26": "憙樂諸不善事，況當復犯若干之非。除貪嫉",
    "T12n0381_001:0976b27": "棄眾惡，常知止足行於正真，無有異心則",
    "T12n0381_001:0976b28": "逮平等；逮平等已無有眾邪則獲慈心；已習",
    "T12n0381_001:0976b29": "慈心便遇善友；已得善友則便得聞寂然之",
    "T12n0381_001:0976c01": "法；已聞寂然便建立行；已建立行則化眾生；",
    "T12n0381_001:0976c02": "化眾生已則便講說立寂然誼。假使菩薩不",
    "T12n0381_001:0976c03": "為眾生不修寂然，則不微妙；已不微妙不獲",
    "T12n0381_001:0976c04": "道眼；不得道眼不至善權，不能覩見一切眾",
    "T12n0381_001:0976c05": "生根本所趣。是族姓子！菩薩好憙行布施者，",
    "T12n0381_001:0976c06": "得廣名聞，復過於斯不可稱限。",
    "T12n0381_001:0976c07": "「復次，族姓子！觀內、外法念之一等，察其內地",
    "T12n0381_001:0976c08": "及省外地而無有二。所以者何？是身如草、木、",
    "T12n0381_001:0976c09": "瓦、石之類，無要、無人、無有想念，無有堅固，",
    "T12n0381_001:0976c10": "四大合成。假令有人斷截破壞取撥持去，",
    "T12n0381_001:0976c11": "不得自在莫起想念，勿得貪身無惜壽命，吾",
    "T12n0381_001:0976c12": "不恨彼於其人所起恚意也，益加慈哀向彼",
    "T12n0381_001:0976c13": "眾生。譬如，族姓子！有大藥樹，掘取其根、莖、節、",
    "T12n0381_001:0976c14": "枝、葉、花、實，樹不念誰取我根、莖、枝、葉、花、實，亦",
    "T12n0381_001:0976c15": "不念言莫取我根、莖、枝、葉、花、實。其藥樹者，一",
    "T12n0381_001:0976c16": "切無念亦無所想，亦於眾人無所恚恨，其疾",
    "T12n0381_001:0976c17": "病者服藥則愈。如是，族姓子！行菩薩者，當自",
    "T12n0381_001:0976c18": "觀身四大為家，猶如藥樹；其有眾生，欲得我",
    "T12n0381_001:0976c19": "身、頭、眼、體、節、枝、幹、手、足、髓、腦、血、肉，恣意與之。",
    "T12n0381_001:0976c20": "如是，族姓子！菩薩所施其德無盡。作是施已，",
    "T12n0381_001:0976c21": "為慳貪者欲令惠施故勸助之，其貧窮者化",
    "T12n0381_001:0976c22": "示大財，其少福者化具足德，未發道意令行",
    "T12n0381_001:0976c23": "菩薩，勸誨善本欲令清淨。一切福慶勸化眾",
    "T12n0381_001:0976c24": "生，導以清淨。以是布施，疾近於道得至無盡。",
    "T12n0381_001:0976c25": "「何謂布施盡？菩薩布施有四事盡。何謂四？不",
    "T12n0381_001:0976c26": "好勸助；不憙說法；願生卑處；樂近惡友；是",
    "T12n0381_001:0976c27": "為四。復有四行，菩薩布施疾近於道。何謂",
    "T12n0381_001:0976c28": "四？多所勸助；行權方便；建立於法；習近善",
    "T12n0381_001:0976c29": "友；是為四。「復有三法，菩薩布施不為虛妄。何",
    "T12n0381_001:0977a01": "等為三？發菩薩意多所愍哀；攝護一切眾生",
    "T12n0381_001:0977a02": "之類；諦奉行如來教命；是為三。菩薩欲施",
    "T12n0381_001:0977a03": "當建三法。何謂三？住佛法；立精講勸眾生；",
    "T12n0381_001:0977a04": "便存大安；是為三。「菩薩復有二事，不為虛",
    "T12n0381_001:0977a05": "妄誠審布施。何謂二？大慈；大哀；是為二。菩",
    "T12n0381_001:0977a06": "薩復有二事有所收施。何謂二？慳貪；嫉妬；",
    "T12n0381_001:0977a07": "是為二。菩薩復有二法布施有所歸。何謂二？",
    "T12n0381_001:0977a08": "智慧具足；聖達周滿；是為二。菩薩復有二法",
    "T12n0381_001:0977a09": "布施有所趣。何謂二？至無盡慧；趣無起慧；",
    "T12n0381_001:0977a10": "是為二。「菩薩所施有四法。何謂四？布施等與",
    "T12n0381_001:0977a11": "亦不想報；調定安寂；所施具足；欲成其道；",
    "T12n0381_001:0977a12": "是為四。菩薩所施以是之故，自然得趣無盡",
    "T12n0381_001:0977a13": "德海。若有菩薩欲備海德，則當習行如是像",
    "T12n0381_001:0977a14": "施精進之行。」離垢威力士白世尊曰：「未曾有",
    "T12n0381_001:0977a15": "也！天中天！如今如來分別講說諸菩薩法，諸",
    "T12n0381_001:0977a16": "佛經典之所持護。菩薩大士作是行者，終不",
    "T12n0381_001:0977a17": "毀失正達慧德。假使有人如是布施，功德之",
    "T12n0381_001:0977a18": "福具足成滿，亦當若茲。」佛言：「是，族姓子！審",
    "T12n0381_001:0977a19": "如所云。其有發意行施如斯，則便歸趣無盡",
    "T12n0381_001:0977a20": "海德，則不貧匱，於聖賢業則致大財。此之",
    "T12n0381_001:0977a21": "等類具足法財，則致大富。具足七寶無極之",
    "T12n0381_001:0977a22": "德，致百福相以莊嚴身，為諸群萌福慶之田，",
    "T12n0381_001:0977a23": "以給眾生。」",
    "T12n0381_001:0977a24": "爾時世尊告離垢威：「何謂菩薩戒德之禁？護",
    "T12n0381_001:0977a25": "於禁戒未曾違捨，見犯戒者為興悲哀，見奉",
    "T12n0381_001:0977a26": "禁者遵行堅固，淨身三、護口四、淨心三，當順",
    "T12n0381_001:0977a27": "奉行此十善事，以斯戒法開化他人，不自稱",
    "T12n0381_001:0977a28": "歎不毀他人，不以禁戒而自褒譽，亦不以戒",
    "T12n0381_001:0977a29": "而自憍慢，常以禁戒而自調定，不釋節限而",
    "T12n0381_001:0977b01": "知止足，住於聖賢自護其心，見懈廢者不觀",
    "T12n0381_001:0977b02": "其隙，勞來病瘦所施不惓，無所悕望不以",
    "T12n0381_001:0977b03": "究竟，行如所言無所侵犯，於諸所行生死之",
    "T12n0381_001:0977b04": "事，無所適莫蠲所求望，常近於佛而遵慈心，",
    "T12n0381_001:0977b05": "若有行慈及無慈者，普等救護不失其心，不",
    "T12n0381_001:0977b06": "差戒品不志餘乘，以斯道乘勸發他人，無有",
    "T12n0381_001:0977b07": "安不事于天。一切遠離諸犯戒禁，動不安者",
    "T12n0381_001:0977b08": "勸慰使安，療除狐疑令不懷恨，所生之處而",
    "T12n0381_001:0977b09": "得自在而無適莫，所可遊至無所闕減，假使",
    "T12n0381_001:0977b10": "所生不以為厭，修建精進攝心自撿，所行不",
    "T12n0381_001:0977b11": "亂學無所樂亦無所畏。「是，族姓子！菩薩所行",
    "T12n0381_001:0977b12": "戒品之業，設危身命終不毀戒，不以國故而",
    "T12n0381_001:0977b13": "護禁戒；不為釋梵天上之尊，不以財利報",
    "T12n0381_001:0977b14": "應之驗故，及以眷屬傲貴顏貌褒歎名稱，",
    "T12n0381_001:0977b15": "亦復不為勢力、床榻、座具、病瘦、醫藥故而護禁",
    "T12n0381_001:0977b16": "戒；不倚於天貪所生，不依內、外，不慕他人，",
    "T12n0381_001:0977b17": "不冀後世，不自著己，不著他人，亦不貪色痛",
    "T12n0381_001:0977b18": "痒思想生死識，亦不怙眼、耳、鼻、口、身、心，亦復",
    "T12n0381_001:0977b19": "不倚陰種諸入而護禁戒；不畏地獄而求濟",
    "T12n0381_001:0977b20": "護，不憚畜生、不懼餓鬼、不為鬼神，不以人間",
    "T12n0381_001:0977b21": "窮乏厄匱故而護禁戒；志唯在於建立佛道。",
    "T12n0381_001:0977b22": "若聞法者念欲奉行，則已効立聖眾之德，",
    "T12n0381_001:0977b23": "常欲度脫除生、老、死、憂、病、懊惱、勤苦之患，而",
    "T12n0381_001:0977b24": "護禁戒；不以財業而護禁戒。欲安眾生、隱群",
    "T12n0381_001:0977b25": "萌、度黎庶、脫𤳖黨、樂佛法、致差特，慕轉法",
    "T12n0381_001:0977b26": "輪將養聖眾，不斷佛教、不廢法誨、不懷眾議，",
    "T12n0381_001:0977b27": "而護禁戒也。戒、定、慧、解、度知見品故而護禁",
    "T12n0381_001:0977b28": "戒；應尋神通六達之故也。「所遵之戒，不犯、",
    "T12n0381_001:0977b29": "不缺、不毀，無有邪業，順佛之教無所亡失，",
    "T12n0381_001:0977c01": "而當平等順行三昧。智者所歎、佛所諮嗟，無",
    "T12n0381_001:0977c02": "所乖違，隨法所化奉行為要。其人如是遵常",
    "T12n0381_001:0977c03": "戒品而悉具足，不失菩薩十法之事。何謂",
    "T12n0381_001:0977c04": "十，然後當得轉輪聖王之位終不差錯修聖",
    "T12n0381_001:0977c05": "王教？奉宣佛道而不放逸；臨據帝釋而不邀",
    "T12n0381_001:0977c06": "迭；常受佛道而不放逸；昇生梵天而不詭",
    "T12n0381_001:0977c07": "異，在于梵天願欲見佛而不差互，常值世尊",
    "T12n0381_001:0977c08": "心懷悅豫；所聞經典未曾斷絕，聽受佛法未",
    "T12n0381_001:0977c09": "曾中忘，如所聞者即能奉行；識念菩薩聖",
    "T12n0381_001:0977c10": "眾之慧無所亡失；辯才無量未曾空乏；菩",
    "T12n0381_001:0977c11": "薩之本所願者得，所立之事則有報應；常為",
    "T12n0381_001:0977c12": "諸佛正士之等不見毀呰；其佛弟子疾獲神",
    "T12n0381_001:0977c13": "通具諸敏慧；護於戒禁能如是者，是為菩薩",
    "T12n0381_001:0977c14": "十法之行。「不退不轉菩薩大士護斯戒品，諸",
    "T12n0381_001:0977c15": "天、龍、神所共營衛，將護歌歎守禁戒者；諸鬼",
    "T12n0381_001:0977c16": "神眾悉歸奉事，神、龍悉敬，世間人民等而",
    "T12n0381_001:0977c17": "供順。諸佛世尊常欲見之，諸明智者而俱宗",
    "T12n0381_001:0977c18": "仰，愍傷世間而行慈心，而為眾生護斯禁戒。",
    "T12n0381_001:0977c19": "於是菩薩不歸四趣。何等四？不歸於據無",
    "T12n0381_001:0977c20": "閑之處；亦不歸於無佛之土；不生邪見歸闇",
    "T12n0381_001:0977c21": "塞家；亦不隨歸一切惡趣。菩薩若護於戒",
    "T12n0381_001:0977c22": "品者，逮獲斯德。復有四法無所忘失。何等",
    "T12n0381_001:0977c23": "四？不忘佛道；心不捨佛；如所聞法終不中",
    "T12n0381_001:0977c24": "廢；不失禪定意念無數無量諸劫。菩薩若護",
    "T12n0381_001:0977c25": "於此戒品便逮斯德。菩薩復有四法逮得光",
    "T12n0381_001:0977c26": "觀。何謂四？尋時逮得觀於明法；獲致人明",
    "T12n0381_001:0977c27": "毒刀恐懼疾病；闇冥之想悉為辟除；諸功德",
    "T12n0381_001:0977c28": "無能亂者；是為四。",
    "T12n0381_001:0977c29": "「假使菩薩能護禁戒順斯教者，超度十畏。何",
    "T12n0381_001:0978a01": "謂十？遠離地獄、畜生、餓鬼貧匱無稱世界魔",
    "T12n0381_001:0978a02": "畏；聲聞、緣覺所趣寂滅；所受脆生諸天、人",
    "T12n0381_001:0978a03": "間，及龍、鬼、神、犍沓惒、阿須倫、真陀羅、摩休勒，",
    "T12n0381_001:0978a04": "諸所恐難；毒、刀、杖、火、蛇、蚖、師子、虎、狼諸難；度",
    "T12n0381_001:0978a05": "于邪見能護戒品。如是行者菩薩之法，是為",
    "T12n0381_001:0978a06": "十勉越斯難。又，族姓子！戒立佛法以為光",
    "T12n0381_001:0978a07": "明，佛法則立於戒。菩薩之道，若能奉戒則近",
    "T12n0381_001:0978a08": "定意緣；從禁戒得至智慧解脫之行度知見",
    "T12n0381_001:0978a09": "事。何謂為戒皆能永脫一切塵勞？何謂塵勞",
    "T12n0381_001:0978a10": "罪福所連？三界所著斯則塵勞，當以何度此",
    "T12n0381_001:0978a11": "諸塵勞？無念、無想、無思、無住，而無所行、無所",
    "T12n0381_001:0978a12": "興立，亦無所惟，於一切法而無所求，斯則名",
    "T12n0381_001:0978a13": "曰度諸塵勞。若，族姓子！菩薩大士未遠塵",
    "T12n0381_001:0978a14": "勞，則為無有清淨戒品。所以者何？正使往至",
    "T12n0381_001:0978a15": "於梵天者自以欲塵，假令上至三十三天亦",
    "T12n0381_001:0978a16": "為欲塵。以是之故，族姓子！當作斯觀，處三界",
    "T12n0381_001:0978a17": "者則為無有清淨戒品。」離垢威白佛言：「設在",
    "T12n0381_001:0978a18": "三界悉塵勞者，而世尊云則為不順清淨戒",
    "T12n0381_001:0978a19": "品。云何菩薩離於欲塵逮清淨戒，住於三界",
    "T12n0381_001:0978a20": "而不沾污？」世尊告曰：「族姓子！知乎？為菩薩",
    "T12n0381_001:0978a21": "者無身塵勞，亦無毀戒亦無所住，見眾庶人",
    "T12n0381_001:0978a22": "著於三界故，則為犯戒。是菩薩以二事故行",
    "T12n0381_001:0978a23": "善權法，欲除三垢故處三界善權方便，菩薩",
    "T12n0381_001:0978a24": "大士自無塵勞，現在三界欲以開化群萌之",
    "T12n0381_001:0978a25": "類。譬，離垢威！而有男子，畫於虛空若書文字，",
    "T12n0381_001:0978a26": "現之悉現寧為難不？」答曰：「甚難。天中天！」佛",
    "T12n0381_001:0978a27": "言：「菩薩所興又難於彼，自無塵勞現于三界",
    "T12n0381_001:0978a28": "開化眾生。」時離垢威而歎頌曰：",
    "T12n0381_001:0978a29": "「唯天中天！　　菩薩所興，　　具足無極，",
    "T12n0381_001:0978b01": "而行大悲。　　已現脫門，　　轉復反入，",
    "T12n0381_001:0978b02": "所有城郭，　　教授眾生，　　罣礙之網。",
    "T12n0381_001:0978b03": "譬如有人，　　身生疾病，　　療除危害，",
    "T12n0381_001:0978b04": "非他人也，　　等無有異。　　如是，世尊！",
    "T12n0381_001:0978b05": "今日去害，　　近世清淨，　　於道菩薩，",
    "T12n0381_001:0978b06": "因此解脫。　　以是之故，　　勸化眾生，",
    "T12n0381_001:0978b07": "及諸異學，　　由斯方便，　　救濟眾生。",
    "T12n0381_001:0978b08": "唯天中天！　　菩薩大士，　　發大悲心，",
    "T12n0381_001:0978b09": "聲聞、緣覺，　　所不能及。　　所以者何？",
    "T12n0381_001:0978b10": "聲聞、緣覺，　　無有大悲、　　善權方便，",
    "T12n0381_001:0978b11": "具足之行。」",
    "T12n0381_001:0978b12": "等集眾德三昧經卷上"
}