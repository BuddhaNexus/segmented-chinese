{
    "T27n1545_139:0714b23": "阿毘達磨大毘婆沙論卷第一百",
    "T27n1545_139:0714b24": "三十九",
    "T27n1545_139:0714b26": "五百大阿羅漢等造",
    "T27n1545_139:0714b27": "三藏法師玄奘奉　詔譯",
    "T27n1545_139:0714b28": "大種蘊第五中執受納息第四之三",
    "T27n1545_139:0714b29": "有二受。謂身受心受。乃至廣說。問何故作",
    "T27n1545_139:0714c01": "此論。答欲止他宗顯己義故。謂或有說。",
    "T27n1545_139:0714c02": "受即是心分位差別。復有說言。唯有苦受",
    "T27n1545_139:0714c03": "無別樂捨。為遮彼意。顯受非心有三差別",
    "T27n1545_139:0714c04": "故作斯論。問此中何故不問一受。答彼作",
    "T27n1545_139:0714c05": "論者意欲爾故。乃至廣說。有說。此中顯受差",
    "T27n1545_139:0714c06": "別展轉相攝。非顯受體故不問一。有二受",
    "T27n1545_139:0714c07": "謂身受心受。有三受。謂樂受苦受不苦不樂",
    "T27n1545_139:0714c08": "受。為二攝三三攝二耶。答互相攝隨其事。",
    "T27n1545_139:0714c09": "謂身受攝三少分即此攝身受。心受亦爾是",
    "T27n1545_139:0714c10": "故說隨其事。二受如前說。有四受謂三界",
    "T27n1545_139:0714c11": "繫受。及不繫受為二攝四四攝二耶。答互",
    "T27n1545_139:0714c12": "相攝隨其事。謂身受攝二少分即此攝身",
    "T27n1545_139:0714c13": "受。二少分者。欲界繫受。色界繫受。心受攝",
    "T27n1545_139:0714c14": "二全二少分即此攝心受。二全者。無色界繫",
    "T27n1545_139:0714c15": "受不繫受。二少分者。欲界繫受。色界繫受。是",
    "T27n1545_139:0714c16": "故說隨其事。二受如前說。有五受。謂樂根",
    "T27n1545_139:0714c17": "苦根喜根憂根捨根。為二攝五五攝二耶。答",
    "T27n1545_139:0714c18": "互相攝隨其事。謂身受攝一全二少分即此",
    "T27n1545_139:0714c19": "攝身受。一全者苦根。二少分者樂根捨根。心",
    "T27n1545_139:0714c20": "受攝二全二少分。即此攝心受。二全者喜根",
    "T27n1545_139:0714c21": "憂根。二少分者。樂根捨根是故說隨其事。二",
    "T27n1545_139:0714c22": "受如前說。有六受。謂眼觸所生受。耳鼻舌",
    "T27n1545_139:0714c23": "身意觸所生受。為二攝六六攝二耶。答互",
    "T27n1545_139:0714c24": "相攝隨其事。謂身受攝五全即此攝身受。",
    "T27n1545_139:0714c25": "五全者。眼觸所生受。乃至身觸所生受。心受",
    "T27n1545_139:0714c26": "攝一全即此攝心受。一全者。謂意觸所生",
    "T27n1545_139:0714c27": "受是故說隨其事。二受如前說。有十八受。",
    "T27n1545_139:0714c28": "謂六喜意近行。六憂意近行。六捨意近行。為",
    "T27n1545_139:0714c29": "二攝十八十八攝二耶。答二攝十八非十",
    "T27n1545_139:0715a01": "八攝二。何所不攝。謂有漏樂根苦根。五識",
    "T27n1545_139:0715a02": "相應捨根。及無漏受。問何故有漏樂根非意",
    "T27n1545_139:0715a03": "近行耶。答欲界初靜慮樂根唯在五識。及三",
    "T27n1545_139:0715a04": "識意近行唯在意識。故有漏樂根非意近行。",
    "T27n1545_139:0715a05": "問第三靜慮有漏樂根。唯在意識何故不說。",
    "T27n1545_139:0715a06": "答初非分故後亦不立。有說。彼非全故。謂",
    "T27n1545_139:0715a07": "無全地有漏樂根。在意識者是故不立。有",
    "T27n1545_139:0715a08": "說。彼樂受雖與意識相應。而非捷利。意近",
    "T27n1545_139:0715a09": "行必捷利分別轉故。又所對苦非近行故此",
    "T27n1545_139:0715a10": "亦不立。問何故苦根非意近行。答苦根唯五",
    "T27n1545_139:0715a11": "識相應。意近行者意識相應。有說。苦根不能",
    "T27n1545_139:0715a12": "分別。能分別者立意近行。有說。苦根取自",
    "T27n1545_139:0715a13": "相境。意近行者取自共相。復次苦根唯緣現",
    "T27n1545_139:0715a14": "在。意近行者通緣三世。復次苦根一往取境。",
    "T27n1545_139:0715a15": "意近行者數往而取。復次苦根不能思度。能",
    "T27n1545_139:0715a16": "思度者立意近行。問何緣五識相應捨根非",
    "T27n1545_139:0715a17": "意近行。答如苦根說。問何故無漏受非意近",
    "T27n1545_139:0715a18": "行。答以無漏受無意近行相故。又受若能",
    "T27n1545_139:0715a19": "增益諸有。攝受諸有。任持諸有。立意近",
    "T27n1545_139:0715a20": "行。無漏受損減違害破壞諸有故。不立意",
    "T27n1545_139:0715a21": "近行。又受乃至是身見事。乃至墮苦集諦立",
    "T27n1545_139:0715a22": "意近行。無漏受乃至非身見事。乃至不墮",
    "T27n1545_139:0715a23": "苦集諦。故不立意近行。二受如前說。有三",
    "T27n1545_139:0715a24": "十六受。謂六耽嗜依喜。六出離依喜。六耽嗜",
    "T27n1545_139:0715a25": "依憂。六出離依憂。六耽嗜依捨。六出離依",
    "T27n1545_139:0715a26": "捨。為二攝三十六三十六攝二耶。答二攝",
    "T27n1545_139:0715a27": "三十六非三十六攝二何所不攝。謂如",
    "T27n1545_139:0715a28": "前說。即有漏樂根苦根五識相應。捨根及無",
    "T27n1545_139:0715a29": "漏受。問答分別如前應知。二受如前說。有",
    "T27n1545_139:0715b01": "百八受。謂依三世各三十六。為二攝百八",
    "T27n1545_139:0715b02": "百八攝二耶。答二攝百八非百八攝二。何",
    "T27n1545_139:0715b03": "所不攝。謂如前說。即有漏樂根。乃至無漏",
    "T27n1545_139:0715b04": "受問答如前。三受四受。為三攝四四攝三",
    "T27n1545_139:0715b05": "耶。答互相攝隨其事。謂樂受攝三少分即",
    "T27n1545_139:0715b06": "此攝樂受。三少分者。欲界繫。色界繫。不繫",
    "T27n1545_139:0715b07": "受。苦受攝一少分即此攝苦受。一少分者。",
    "T27n1545_139:0715b08": "欲界繫受。不苦不樂受。攝一全。三少分。即",
    "T27n1545_139:0715b09": "此攝不苦不樂受。一全者。無色界繫受。三少",
    "T27n1545_139:0715b10": "分者。欲界繫。色界繫。不繫受。是故說隨其",
    "T27n1545_139:0715b11": "事。三受五受。為三攝五五攝三耶。答互相",
    "T27n1545_139:0715b12": "攝隨其事。謂樂受攝二全。即此攝樂受。二",
    "T27n1545_139:0715b13": "全者。樂根喜根。苦受攝二全即此攝苦受。",
    "T27n1545_139:0715b14": "二全者。苦根憂根。不苦不樂受攝一全。即此",
    "T27n1545_139:0715b15": "攝不苦不樂受。一全者。捨根。是故說隨其",
    "T27n1545_139:0715b16": "事。三受六受。為三攝六六攝三耶。答互相",
    "T27n1545_139:0715b17": "攝隨其事。謂樂受攝六少分。即此攝樂受。",
    "T27n1545_139:0715b18": "苦受攝六少分即此攝苦受。不苦不樂受攝",
    "T27n1545_139:0715b19": "六少分。即此攝不苦不樂受。諸六少分者。眼",
    "T27n1545_139:0715b20": "觸所生受。乃至意觸所生受。是故說隨其事。",
    "T27n1545_139:0715b21": "三受十八受。為三攝十八十八攝三耶。答",
    "T27n1545_139:0715b22": "三攝十八非十八攝三。何所不攝。謂有漏",
    "T27n1545_139:0715b23": "樂根苦根五識相應。捨根及無漏受。三受。三",
    "T27n1545_139:0715b24": "十六受。三受。百八受說亦爾。皆於三受不",
    "T27n1545_139:0715b25": "攝有漏樂根。乃至無漏受故。問答如上。四",
    "T27n1545_139:0715b26": "受五受。為四攝五五攝四耶。答互相攝隨",
    "T27n1545_139:0715b27": "其事。謂欲界繫受。攝二全三少分。即此攝",
    "T27n1545_139:0715b28": "欲界繫受。二全者。苦根憂根。三少分者。樂根",
    "T27n1545_139:0715b29": "喜根捨根。色界繫受攝三少分。即此攝色界",
    "T27n1545_139:0715c01": "繫受。三少分者。樂根喜根捨根。無色界繫受",
    "T27n1545_139:0715c02": "攝一少分。即此攝無色界繫受。一少分者。",
    "T27n1545_139:0715c03": "捨根。不繫受攝三少分。即此攝不繫受。三少",
    "T27n1545_139:0715c04": "分者樂根喜根捨根。是故說隨其事。四受六",
    "T27n1545_139:0715c05": "受。為四攝六六攝四耶。答互相攝隨其事。",
    "T27n1545_139:0715c06": "謂欲界繫受。攝二全四少分。即此攝欲界",
    "T27n1545_139:0715c07": "繫受。二全者。鼻觸所生受。舌觸所生受。四少",
    "T27n1545_139:0715c08": "分者。眼觸所生受。耳身意觸所生受。色界繫",
    "T27n1545_139:0715c09": "受攝四少分。即此攝色界繫受。四少分者。",
    "T27n1545_139:0715c10": "眼觸所生受。耳身意觸所生受。無色界繫受。",
    "T27n1545_139:0715c11": "攝一少分。即此攝無色界繫受。不繫受攝",
    "T27n1545_139:0715c12": "一少分。即此攝不繫受。一少分者。意觸所",
    "T27n1545_139:0715c13": "生受。是故說隨其事。四受十八受。為四攝",
    "T27n1545_139:0715c14": "十八十八攝四耶。答四攝十八非十八攝",
    "T27n1545_139:0715c15": "四。何所不攝。謂有漏樂根苦根五識相應",
    "T27n1545_139:0715c16": "捨根。及無漏受。四受。三十六受。四受百八受。",
    "T27n1545_139:0715c17": "說亦爾。問答如上。",
    "T27n1545_139:0715c18": "五受六受。為五攝六六攝五耶。答互相攝",
    "T27n1545_139:0715c19": "隨其事。謂樂根捨根攝六少分。即此攝樂",
    "T27n1545_139:0715c20": "根捨根。六少分者。眼觸所生受。乃至意觸所",
    "T27n1545_139:0715c21": "生受。苦根攝五少分。即此攝苦根。五少分",
    "T27n1545_139:0715c22": "者。眼觸所生受。乃至身觸所生受。憂根喜根",
    "T27n1545_139:0715c23": "攝一少分。即此攝憂根喜根一少分者。意觸",
    "T27n1545_139:0715c24": "所生受。是故說隨其事。五受十八受。五受。",
    "T27n1545_139:0715c25": "三十六受。五受。百八受。皆如前四受十八受",
    "T27n1545_139:0715c26": "等。說是故說隨其所應。六受。十八受。六受。",
    "T27n1545_139:0715c27": "三十六受。六受百八受。當知亦爾。十八受。",
    "T27n1545_139:0715c28": "三十六受。為十八攝三十六三十六攝十",
    "T27n1545_139:0715c29": "八耶。答互相攝隨其事。謂六喜意近行攝",
    "T27n1545_139:0716a01": "十二全。即此攝六喜意近行。十二全者。六耽",
    "T27n1545_139:0716a02": "嗜依喜。六出離依喜。六憂意近行攝十二全。",
    "T27n1545_139:0716a03": "即此攝六憂意近行。十二全者。六耽嗜依憂。",
    "T27n1545_139:0716a04": "六出離依憂。六捨意近行攝十二全。即此攝",
    "T27n1545_139:0716a05": "六捨意近行。十二全者。六耽嗜依捨。六出離",
    "T27n1545_139:0716a06": "依捨。是故說隨其事。十八受。百八受。為十",
    "T27n1545_139:0716a07": "八攝百八百八攝十八耶。答互相攝隨其",
    "T27n1545_139:0716a08": "事。謂六喜意近行。攝三十六全。即此攝六",
    "T27n1545_139:0716a09": "喜意近行。三十六全者。六耽嗜依喜。六出離",
    "T27n1545_139:0716a10": "依喜。此各三世。六憂意近行。攝三十六全。",
    "T27n1545_139:0716a11": "即此攝六憂意近行。三十六全者。六耽嗜依",
    "T27n1545_139:0716a12": "憂。六出離依憂。此各三世。六捨意近行攝三",
    "T27n1545_139:0716a13": "十六全。即此攝六捨意近行。三十六全者。六",
    "T27n1545_139:0716a14": "耽嗜依捨。六出離依捨。此各三世。是故說隨",
    "T27n1545_139:0716a15": "其事。三十六受。百八受。為三十六攝百八",
    "T27n1545_139:0716a16": "百八攝三十六耶。答互相攝隨其事。謂三",
    "T27n1545_139:0716a17": "十六各攝三全。即此攝三十六。三全者。即",
    "T27n1545_139:0716a18": "三十六各三世別。是故說隨其事。",
    "T27n1545_139:0716a19": "問十八意近行云何建立。為以相應。為以",
    "T27n1545_139:0716a20": "自性。為以所緣。設爾何過。若以相應則唯",
    "T27n1545_139:0716a21": "有一。謂意識相應近行。若以自性則唯有",
    "T27n1545_139:0716a22": "三。謂喜近行。憂近行。捨近行。若以所緣則",
    "T27n1545_139:0716a23": "唯有六。謂色近行乃至法近行。何故說十八",
    "T27n1545_139:0716a24": "耶。答總以三緣故立十八。謂一意識相應",
    "T27n1545_139:0716a25": "近行。有喜憂捨三種自性。各緣色等六種",
    "T27n1545_139:0716a26": "境起故有十八。已說自性當說所以。何",
    "T27n1545_139:0716a27": "因緣故。名意近行。答此十八受意為近緣。",
    "T27n1545_139:0716a28": "行於境界。名意近行。又此為近緣令意於",
    "T27n1545_139:0716a29": "境數數行故名意近行。又依意故近境而",
    "T27n1545_139:0716b01": "行。名意近行。於境捷利樂數分別故名為",
    "T27n1545_139:0716b02": "行。如捷利女。數於其夫。起分別行。或取",
    "T27n1545_139:0716b03": "喜相。或取憂相。或取捨相。如是捷利受數",
    "T27n1545_139:0716b04": "於六境。起分別行。或行順喜相。或行順憂",
    "T27n1545_139:0716b05": "相。或行順捨相。由此因緣名意近行。問此",
    "T27n1545_139:0716b06": "十八意近行。為但意地。亦五識耶。答唯在",
    "T27n1545_139:0716b07": "意地非五識。問若爾何故經說眼見色已。",
    "T27n1545_139:0716b08": "於順喜色起喜近行。於順憂色起憂近行。",
    "T27n1545_139:0716b09": "於順捨色起捨近行。廣說乃至意知法已。",
    "T27n1545_139:0716b10": "於順喜法起喜近行。於順憂法起憂近行。",
    "T27n1545_139:0716b11": "於順捨法起捨近行耶。答由五識身所引",
    "T27n1545_139:0716b12": "起故。為逕路故作如是說。然意近行唯在",
    "T27n1545_139:0716b13": "意地。如不淨觀亦唯意地。然契經言眼見色",
    "T27n1545_139:0716b14": "已。隨觀不淨具足安住。亦由眼識所引起",
    "T27n1545_139:0716b15": "故。為逕路故作如是說。又契經說。眼見色",
    "T27n1545_139:0716b16": "已乃至廣說。故知意近行不在五識。問亦",
    "T27n1545_139:0716b17": "說意知法已。豈亦不在意識耶。答就勝說",
    "T27n1545_139:0716b18": "故無過。謂初喜等雖亦近行。然非明利。後",
    "T27n1545_139:0716b19": "重於境捷利分別。乃名近行。由此故言意",
    "T27n1545_139:0716b20": "知法已。又五識中無近行義如前已說",
    "T27n1545_139:0716b21": "問前際後際所有分別亦是意近行耶。契經",
    "T27n1545_139:0716b22": "何故不說。答是意近行但隨明了故且說",
    "T27n1545_139:0716b23": "現在。由斯類顯去來亦是。問諸有非見色",
    "T27n1545_139:0716b24": "已而分別色。乃至非觸觸已而分別觸。此",
    "T27n1545_139:0716b25": "所生喜等是意近行耶。答是意近行。然契經",
    "T27n1545_139:0716b26": "中依明了義。說見色已。乃至廣說。問諸有",
    "T27n1545_139:0716b27": "眼見色已。起聲等分別。乃至意知法已。起",
    "T27n1545_139:0716b28": "色等分別。此所生喜等是意近行耶。答是意",
    "T27n1545_139:0716b29": "近行。然契經中依明了義。說見色已乃至",
    "T27n1545_139:0716c01": "廣說。若作是說則覺所覺。根根義。行相所",
    "T27n1545_139:0716c02": "緣皆得明了。若不爾者便不分明。",
    "T27n1545_139:0716c03": "問此十八意近行。幾雜緣。幾不雜緣。答十五",
    "T27n1545_139:0716c04": "不雜緣。謂色意近行三。乃至觸意近行三。餘",
    "T27n1545_139:0716c05": "雜緣不雜緣。謂法意近行三緣內六處。及外",
    "T27n1545_139:0716c06": "法處。若總若別名不雜緣。若緣此七或總",
    "T27n1545_139:0716c07": "或別。及外五中或一或二。或乃至五名為雜",
    "T27n1545_139:0716c08": "緣。於外五中。若合緣二。或乃至五亦名雜",
    "T27n1545_139:0716c09": "緣。法意近行法名通故。以合緣故非前十",
    "T27n1545_139:0716c10": "五。",
    "T27n1545_139:0716c11": "問頗有色等決定順喜。乃至決定順捨耶。答",
    "T27n1545_139:0716c12": "依所緣故。無依相續故。有。謂有色等。或時",
    "T27n1545_139:0716c13": "可意。或時不可意。或於彼可意。於此不可",
    "T27n1545_139:0716c14": "意。於餘非可意非不可意。有說。色等於親",
    "T27n1545_139:0716c15": "品順喜。於怨品順憂。於中品順捨。",
    "T27n1545_139:0716c16": "問此十八意近行。幾續生幾命終。答六。謂六",
    "T27n1545_139:0716c17": "捨意近行。所以者何。諸喜憂意近行勝作意",
    "T27n1545_139:0716c18": "轉。命終續生無勝作意。問羯邏藍等位中。各",
    "T27n1545_139:0716c19": "有幾意近行。答皆容有十八。問幾意近行",
    "T27n1545_139:0716c20": "能離染耶。答一謂雜緣。捨法意近行。能為",
    "T27n1545_139:0716c21": "無間道故。若解脫道通有雜緣。喜法意近",
    "T27n1545_139:0716c22": "行。加行勝進亦通所餘。",
    "T27n1545_139:0716c23": "問此十八意近行。何界地有幾。答欲界具一",
    "T27n1545_139:0716c24": "切。色界中初二靜應。各有十二除六憂。第",
    "T27n1545_139:0716c25": "三第四靜慮。各有六。復除六喜。無色界中",
    "T27n1545_139:0716c26": "空無邊處近分。若許有別緣下者。則有",
    "T27n1545_139:0716c27": "四捨意近行。謂色聲觸法。若唯許總緣下",
    "T27n1545_139:0716c28": "者。則唯有一法捨意近行。如是說者。應說",
    "T27n1545_139:0716c29": "有四。四無色根本。及上三近分。各唯有一",
    "T27n1545_139:0717a01": "法捨意近行。",
    "T27n1545_139:0717a02": "問幾意近行緣何界法。答欲界繫十八中。六",
    "T27n1545_139:0717a03": "唯緣欲界繫。謂緣香味喜憂捨近行。九通",
    "T27n1545_139:0717a04": "緣欲色界繫。謂緣色聲觸喜憂捨近行。三通",
    "T27n1545_139:0717a05": "緣三界繫及不繫。謂緣法喜憂捨近行。初二",
    "T27n1545_139:0717a06": "靜慮各十二中。四唯緣欲界繫。謂緣香味喜",
    "T27n1545_139:0717a07": "捨近行。六通緣欲色界繫。謂緣色聲觸喜捨",
    "T27n1545_139:0717a08": "近行。二通緣三界繫及不繫。謂緣法喜捨",
    "T27n1545_139:0717a09": "近行。第三第四靜慮各有六中。二唯緣欲界",
    "T27n1545_139:0717a10": "繫。謂緣香味捨近行。三通緣欲色界繫。謂",
    "T27n1545_139:0717a11": "緣色聲觸捨近行。一通緣三界繫及不繫。謂",
    "T27n1545_139:0717a12": "緣法捨近行。空無邊處近分。若許有四意",
    "T27n1545_139:0717a13": "近行者。三唯緣色界繫。謂緣色聲觸捨意",
    "T27n1545_139:0717a14": "近行。一通緣色無色界繫及不繫。謂緣法捨",
    "T27n1545_139:0717a15": "意近行。若許唯有一意近行。謂法捨意近",
    "T27n1545_139:0717a16": "行者彼一通緣色無色界繫及不繫。四無色",
    "T27n1545_139:0717a17": "根本。及上三近分。所有各一法捨意近行。",
    "T27n1545_139:0717a18": "皆通緣無色界繫及不繫。問此諸意近行。誰",
    "T27n1545_139:0717a19": "成就幾。答生欲界。若未得色界善心。彼成",
    "T27n1545_139:0717a20": "就欲界一切。初二靜慮各八。第三第四靜慮",
    "T27n1545_139:0717a21": "各四。無色界一。若得色界善心。未離欲界",
    "T27n1545_139:0717a22": "染。彼成就欲界一切。初靜慮十。第二靜慮",
    "T27n1545_139:0717a23": "八。第三第四靜慮各四。無色界一。若已離欲",
    "T27n1545_139:0717a24": "界染。未得第二靜慮善心。彼成就欲界初",
    "T27n1545_139:0717a25": "靜慮各十二。第二靜慮八。第三第四靜慮各",
    "T27n1545_139:0717a26": "四。無色界一。若得第二靜慮善心。未離初",
    "T27n1545_139:0717a27": "靜慮染。彼成就欲界初靜慮各十二。第二靜",
    "T27n1545_139:0717a28": "慮十。第三第四靜慮各四。無色界一。若已離",
    "T27n1545_139:0717a29": "初靜慮染。未得第三靜慮善心。彼成就欲",
    "T27n1545_139:0717b01": "界初二靜慮各十二。第三第四靜慮各四。無",
    "T27n1545_139:0717b02": "色界一。若得第三靜慮善心。未得第四靜慮",
    "T27n1545_139:0717b03": "善心。彼成就欲界初二靜慮各十二。第三靜",
    "T27n1545_139:0717b04": "慮六。第四靜慮四。無色界一。若得第四靜慮",
    "T27n1545_139:0717b05": "善心。未得空無邊處善心。彼成就欲界初",
    "T27n1545_139:0717b06": "二靜慮各十二。第三第四靜慮各六。無色界",
    "T27n1545_139:0717b07": "一。若得空無邊處善心。諸說彼地近分有",
    "T27n1545_139:0717b08": "四意近行者。彼成就欲界初二靜慮各十二。",
    "T27n1545_139:0717b09": "第三第四靜慮各六。空無邊處四。上三無色",
    "T27n1545_139:0717b10": "各一。諸說彼地近分唯有一意近行者。彼",
    "T27n1545_139:0717b11": "成就四無色各一。餘如前說。若生初靜慮。",
    "T27n1545_139:0717b12": "若未得第二靜慮善心。彼成就初靜慮十",
    "T27n1545_139:0717b13": "二。第二靜慮八。第三第四靜慮各四。無色",
    "T27n1545_139:0717b14": "界一。成就欲界一。謂法捨意近行。即通果",
    "T27n1545_139:0717b15": "心俱。總緣色等為境起故。有說。彼成就",
    "T27n1545_139:0717b16": "三。謂色聲法捨意近行。即通果心俱。此心",
    "T27n1545_139:0717b17": "若緣所起身表。即有緣色捨意近行。此心",
    "T27n1545_139:0717b18": "若緣所起語表。即有緣聲捨意近行。此心若",
    "T27n1545_139:0717b19": "緣所變化事以總緣故。即有緣法捨意近",
    "T27n1545_139:0717b20": "行。有說。彼成就六。謂六捨意近行。即通果",
    "T27n1545_139:0717b21": "心俱。此心容有總別緣故。若得第二靜慮",
    "T27n1545_139:0717b22": "善心。未離初靜慮染。彼成就第二靜慮十。",
    "T27n1545_139:0717b23": "餘如前說。若已離初靜慮染。未得第三靜",
    "T27n1545_139:0717b24": "慮善心。彼成就第二靜慮十二。餘如前說。",
    "T27n1545_139:0717b25": "若得第三靜慮善心。未得第四靜慮善心。",
    "T27n1545_139:0717b26": "彼成就第三靜慮六。餘如前說。若得第四",
    "T27n1545_139:0717b27": "靜慮善心。未得空無邊處善心。彼成就第",
    "T27n1545_139:0717b28": "四靜慮六。餘如前說。若得空無邊處善心。",
    "T27n1545_139:0717b29": "有說。彼成就空無邊處四。上三無色各一。有",
    "T27n1545_139:0717c01": "說。彼成就四。無色各一。餘如前說。生第",
    "T27n1545_139:0717c02": "二靜慮。若未得第三靜慮善心。彼成就第",
    "T27n1545_139:0717c03": "二靜慮十二。第三第四靜慮各四。無色界一。",
    "T27n1545_139:0717c04": "欲界如前說。成就初靜慮一。謂法捨意近",
    "T27n1545_139:0717c05": "行。以總緣故。有說。成就三。謂色聲法捨意",
    "T27n1545_139:0717c06": "近行。若緣所起身表。即有緣色捨意近行。",
    "T27n1545_139:0717c07": "若緣所起語表。即有緣聲捨意近行。若緣",
    "T27n1545_139:0717c08": "所變化事。以總緣故。即有緣法捨意近行。",
    "T27n1545_139:0717c09": "有說。彼成就四。謂色聲觸法捨意近行。以",
    "T27n1545_139:0717c10": "生第二靜慮。起初靜慮三識身時。容有彼",
    "T27n1545_139:0717c11": "眷屬。別緣色聲觸。初靜慮地無覆無記意識",
    "T27n1545_139:0717c12": "現在前故。或通果心總別緣故。若得第三靜",
    "T27n1545_139:0717c13": "慮善心。未得第四靜慮善心。彼成就第三",
    "T27n1545_139:0717c14": "靜慮六。餘如前說。若得第四靜慮善心。未",
    "T27n1545_139:0717c15": "得空無邊處善心。彼成就第四靜慮六。餘",
    "T27n1545_139:0717c16": "如前說。若得空無邊處善心。有說。彼成就",
    "T27n1545_139:0717c17": "空無邊處四。上三無色各一。有說。彼成就",
    "T27n1545_139:0717c18": "四。無色各一。餘如前說。生第三靜慮。若未",
    "T27n1545_139:0717c19": "得第四靜慮善心。彼成就第三靜慮六。第",
    "T27n1545_139:0717c20": "四靜慮四。無色界一。欲界初靜慮如前說。成",
    "T27n1545_139:0717c21": "就第二靜慮一。謂法捨意近行。即通果心俱。",
    "T27n1545_139:0717c22": "總緣色等為境起故。有說。彼成就三。謂色",
    "T27n1545_139:0717c23": "觸法捨近行。即通果心俱。此心容有總別",
    "T27n1545_139:0717c24": "緣故。若得第四靜慮善心等如前說。生第",
    "T27n1545_139:0717c25": "四靜慮。成就多少應准前說。生無色界不",
    "T27n1545_139:0717c26": "成就下。成就自上亦應准前廣說。",
    "T27n1545_139:0717c27": "問此諸意近行云何得。答離欲界染前八無",
    "T27n1545_139:0717c28": "間解脫道時。各得初靜慮近分六。第九無間",
    "T27n1545_139:0717c29": "道時。得初靜慮及彼眷屬十二。得欲界一。",
    "T27n1545_139:0718a01": "謂法捨近行。有說。得三。謂色聲法捨近行。",
    "T27n1545_139:0718a02": "有說。得六。謂六捨近行。離初靜慮染。前八",
    "T27n1545_139:0718a03": "無間解脫道時。各得第二靜慮近分六。第",
    "T27n1545_139:0718a04": "九無間道時得第三靜慮及彼近分十二。欲",
    "T27n1545_139:0718a05": "界如前說。得初靜慮一。謂法捨近行。有說。",
    "T27n1545_139:0718a06": "得三。謂色聲法捨近行。有說。得四。謂色聲",
    "T27n1545_139:0718a07": "觸法捨近行。離第二靜慮染。前八無間解脫",
    "T27n1545_139:0718a08": "道時。各得第三靜慮近分六。第九無間道時。",
    "T27n1545_139:0718a09": "得第三靜慮及彼近分六。欲界初靜慮如前",
    "T27n1545_139:0718a10": "說。得第二靜慮一。謂法捨近行。有說。得三。",
    "T27n1545_139:0718a11": "謂色觸法捨近行。離第三靜慮染。前八無間",
    "T27n1545_139:0718a12": "解脫道時。各得第四靜慮近分六。第九無間",
    "T27n1545_139:0718a13": "道時得第四靜慮及彼近分六。欲界初二靜",
    "T27n1545_139:0718a14": "慮如前說。得第三靜慮一。有說。得三。如",
    "T27n1545_139:0718a15": "第二靜慮說。離第四靜慮染。一切無間解脫",
    "T27n1545_139:0718a16": "道時各得空無邊處四。有說。得一。離空無",
    "T27n1545_139:0718a17": "邊處染。乃至離無所有處染。一切無間解脫",
    "T27n1545_139:0718a18": "道時皆唯得一。證阿羅漢果時得欲界初",
    "T27n1545_139:0718a19": "二靜慮各十二。第三第四靜慮各六。空無邊",
    "T27n1545_139:0718a20": "處四。有說一。上三無色各一。已說離染得。",
    "T27n1545_139:0718a21": "受生得者。謂從上地沒生下地時。得自地",
    "T27n1545_139:0718a22": "一切。及下地隨所應如說得捨。及斷亦應",
    "T27n1545_139:0718a23": "准前廣說。",
    "T27n1545_139:0718a24": "此十八意近行。由耽嗜出離依有差別故。",
    "T27n1545_139:0718a25": "世尊說為三十六師句。此中順染受名耽嗜",
    "T27n1545_139:0718a26": "依。順善受名出離依。問何故不說無覆無",
    "T27n1545_139:0718a27": "記。答彼亦說在此二中故。謂無覆無記。受",
    "T27n1545_139:0718a28": "有順染品。有順善品。順染品者耽嗜依攝。",
    "T27n1545_139:0718a29": "順善品者出離依攝。問何故說此名師句",
    "T27n1545_139:0718b01": "耶。答此差別句能表大師。是師幖幟故名",
    "T27n1545_139:0718b02": "師句。由此諸句。唯佛大師能知能說無滯",
    "T27n1545_139:0718b03": "礙故。如契經言。若時眾會恭敬信受如來不",
    "T27n1545_139:0718b04": "喜。若不敬受如來不憂。正念正知住清",
    "T27n1545_139:0718b05": "淨捨。有說。此是外道師句。彼於此中有迷",
    "T27n1545_139:0718b06": "執故。有說。此應名為師迹。是諸邪師所",
    "T27n1545_139:0718b07": "遊履故。有說。此應名為怨路。愛名為怨。依",
    "T27n1545_139:0718b08": "此而轉。或諸煩惱皆名為怨。彼依此轉故",
    "T27n1545_139:0718b09": "名怨路。有說此應名為刀道。遊涉此者",
    "T27n1545_139:0718b10": "有傷害故。如說梵志第三意刀。若揮舉時",
    "T27n1545_139:0718b11": "發惡招苦。",
    "T27n1545_139:0718b12": "問此三十六何界地有幾。答欲界具一切。色",
    "T27n1545_139:0718b13": "界中初二靜慮各有二十。第三第四靜慮各",
    "T27n1545_139:0718b14": "有十。無色界中空無邊處近分。若許有別",
    "T27n1545_139:0718b15": "緣則有五。若說唯總緣則但有二。如是說",
    "T27n1545_139:0718b16": "者。應說有五。四無色根本及上三近分各唯",
    "T27n1545_139:0718b17": "有二。問此三十六。何界地幾緣何界地。答",
    "T27n1545_139:0718b18": "欲界三十六中。十二唯緣欲界繫。十八通緣",
    "T27n1545_139:0718b19": "欲色界繫。六通緣三界繫及不繫。初二靜慮",
    "T27n1545_139:0718b20": "各二十中。四唯緣欲界繫。六唯緣色界繫。",
    "T27n1545_139:0718b21": "六通緣欲色界繫。二通緣色無色界繫及不",
    "T27n1545_139:0718b22": "繫。二通緣三界繫及不繫。第三第四靜慮各",
    "T27n1545_139:0718b23": "十中。二唯緣欲界繫。三唯緣色界繫。三通",
    "T27n1545_139:0718b24": "緣欲色界繫。一通緣色無色界繫。及不繫。",
    "T27n1545_139:0718b25": "一通緣三界繫及不繫。空無邊處近分。若說",
    "T27n1545_139:0718b26": "有五者。三唯緣色界繫。一通緣無色界繫",
    "T27n1545_139:0718b27": "及不繫。一通緣色無色界繫及不繫。若說有",
    "T27n1545_139:0718b28": "二者。一通緣無色界繫及不繫。一通緣色",
    "T27n1545_139:0718c01": "無色界繫及不繫。四無色根本。及上三近分。",
    "T27n1545_139:0718c02": "各有二中二俱通緣無色界繫及不繫。",
    "T27n1545_139:0718c03": "問此三十六。誰成就幾。答生欲界若斷善",
    "T27n1545_139:0718c04": "根。彼成就欲界十八。初二靜慮各八。後二靜",
    "T27n1545_139:0718c05": "慮各四。四無色各一。若不斷善根。未得色",
    "T27n1545_139:0718c06": "界善心。彼成就欲界三十六。上地如前說。",
    "T27n1545_139:0718c07": "若得初靜慮善心。未離欲界染。彼成就欲",
    "T27n1545_139:0718c08": "界三十六。初靜慮十四。上地如前說。若已",
    "T27n1545_139:0718c09": "離欲界染。未得第二靜慮善心。彼成就欲",
    "T27n1545_139:0718c10": "界十二。初靜慮二十。上地如前說。若得第",
    "T27n1545_139:0718c11": "二靜慮善心。未離初靜慮染。彼成就欲界",
    "T27n1545_139:0718c12": "十二。初靜慮二十。第二靜慮十四。上地如前",
    "T27n1545_139:0718c13": "說。若已離初靜慮染。未得第三靜慮善心。",
    "T27n1545_139:0718c14": "彼成就欲界初靜慮各十二。第二靜慮二",
    "T27n1545_139:0718c15": "十。上地如前說。若得第三靜慮善心。未離",
    "T27n1545_139:0718c16": "第二靜慮染。彼成就欲界初靜慮各十二。",
    "T27n1545_139:0718c17": "第二靜慮二十。第三靜慮十。上地如前說。若",
    "T27n1545_139:0718c18": "已離第二靜慮染。未得第四靜慮善心。彼",
    "T27n1545_139:0718c19": "成就欲界初二靜慮各十二。第三靜慮十。上",
    "T27n1545_139:0718c20": "地如前說。若得第四靜慮善心。未離第三",
    "T27n1545_139:0718c21": "靜慮染。彼成就欲界初二靜慮各十二。後二",
    "T27n1545_139:0718c22": "靜慮各十四。無色各一。若已離第三靜慮",
    "T27n1545_139:0718c23": "染。未得空無邊處善心。彼成就欲界初二",
    "T27n1545_139:0718c24": "靜慮各十二。第三靜慮六。第四靜慮十四。",
    "T27n1545_139:0718c25": "無色各一。若得空無邊處善心。未離第四",
    "T27n1545_139:0718c26": "靜慮染。彼成就空無邊處五。有說二。上",
    "T27n1545_139:0718c27": "三無色各一。下地如前說。若已離第四",
    "T27n1545_139:0718c28": "靜慮染。未得識無邊處善心。彼成就第",
    "T27n1545_139:0719a01": "四靜慮六。空無邊處五。有說二。上三無色",
    "T27n1545_139:0719a02": "各一。下地如前說。若得識無邊處善心。未",
    "T27n1545_139:0719a03": "離空無邊處染。彼成就識無邊處二。上二",
    "T27n1545_139:0719a04": "無色各一。下地如前說。若已離空無邊處",
    "T27n1545_139:0719a05": "染。未得無所有處善心。彼成就空無邊處",
    "T27n1545_139:0719a06": "四。有說一。識無邊處二。上二無色各一。下",
    "T27n1545_139:0719a07": "地如前說。若得無所有處善心。未離識無",
    "T27n1545_139:0719a08": "邊處染。彼成就無所有處二。有頂一。下地",
    "T27n1545_139:0719a09": "如前說。若已離識無邊處染。未得有頂善",
    "T27n1545_139:0719a10": "心。彼成就識無邊處一。無所有處二。有頂",
    "T27n1545_139:0719a11": "一。下地如前說。若得有頂善心。未離無所",
    "T27n1545_139:0719a12": "有處染。彼成就有頂二。下地如前說。若已",
    "T27n1545_139:0719a13": "離無所有處染。未離有頂染。彼成就無所",
    "T27n1545_139:0719a14": "有處一。有頂二。下地如前說。若已離有頂",
    "T27n1545_139:0719a15": "染。彼成就有頂一。下地如前說。生初靜慮。",
    "T27n1545_139:0719a16": "若未得第二靜慮善心。彼成就初靜慮二",
    "T27n1545_139:0719a17": "十。第二靜慮八。後二靜慮各四。四無色各一。",
    "T27n1545_139:0719a18": "成就欲界一。謂法出離依捨。有說成就三。",
    "T27n1545_139:0719a19": "謂色聲法出離依捨。有說成就六。謂六出離",
    "T27n1545_139:0719a20": "依捨。若得第二靜慮善心。未離初靜慮染。",
    "T27n1545_139:0719a21": "彼成就第二靜慮十四。餘如前說。若已離",
    "T27n1545_139:0719a22": "初靜慮染。未得第三靜慮善心。彼成就初靜",
    "T27n1545_139:0719a23": "慮十二。第二靜慮二十。餘如前說。如是乃",
    "T27n1545_139:0719a24": "至離有頂染。廣說如前。如生初靜慮如是",
    "T27n1545_139:0719a25": "生第二靜慮等准前廣說。如理應知。得捨",
    "T27n1545_139:0719a26": "斷三亦准前說。如契經說。以六出離依",
    "T27n1545_139:0719a27": "喜。為仗為依為建立故。於六耽嗜依喜。能",
    "T27n1545_139:0719a28": "棄能捨及能變吐。如是便斷。以六出離依",
    "T27n1545_139:0719a29": "憂。為仗為依為建立故於六耽嗜依憂。能",
    "T27n1545_139:0719b01": "棄能捨及能變吐。如是便斷。以六出離依",
    "T27n1545_139:0719b02": "捨。為仗為依為建立故。於六耽嗜依捨。能",
    "T27n1545_139:0719b03": "棄能捨及能變吐。如是便斷。當知此說暫",
    "T27n1545_139:0719b04": "斷名斷。復言以六出離依喜。為仗為依",
    "T27n1545_139:0719b05": "為建立故。於六出離憂。能棄能捨及能變",
    "T27n1545_139:0719b06": "吐。如是便斷。當知此說離欲界染。復言以",
    "T27n1545_139:0719b07": "六出離依捨。為仗為依為建立故。於六出",
    "T27n1545_139:0719b08": "離依喜。能棄能捨及能變吐。如是便斷。當",
    "T27n1545_139:0719b09": "知此說離第二靜慮染。復言以一種性所依",
    "T27n1545_139:0719b10": "捨。為仗為依為建立故。於種種性所依捨。",
    "T27n1545_139:0719b11": "能棄能捨及能變吐。如是便斷。當知此說",
    "T27n1545_139:0719b12": "離第四靜慮染。復言以非彼性類。為仗",
    "T27n1545_139:0719b13": "為依為建立故。於一種性所依捨。能棄能",
    "T27n1545_139:0719b14": "捨及能變吐。如是便斷。當知此說離非想",
    "T27n1545_139:0719b15": "非非想處染。非彼性類者。謂無漏道要由",
    "T27n1545_139:0719b16": "此道。能離非想非非想處染故。",
    "T27n1545_139:0719b17": "說一切有部發智大毘婆沙論卷第一百三",
    "T27n1545_139:0719b18": "十九"
}