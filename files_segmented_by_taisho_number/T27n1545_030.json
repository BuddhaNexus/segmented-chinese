{
    "T27n1545_030:0153a03": "阿毘達磨大毘婆沙論卷第三十",
    "T27n1545_030:0153a05": "五百大阿羅漢等造",
    "T27n1545_030:0153a06": "三藏法師玄奘奉　詔譯",
    "T27n1545_030:0153a07": "雜蘊第一中愛敬納息第四之二",
    "T27n1545_030:0153a08": "云何供養恭敬乃至廣說。問何故復作此論。",
    "T27n1545_030:0153a09": "答前雖別說供養恭敬自性。而未總說於",
    "T27n1545_030:0153a10": "一境轉。今欲顯示此二於一境轉故作斯",
    "T27n1545_030:0153a11": "論云何供養恭敬。答如有一類於佛法僧",
    "T27n1545_030:0153a12": "親教軌範及餘隨一有智尊重同梵行者。施",
    "T27n1545_030:0153a13": "設供養恭敬而住。若於是處有供養及恭",
    "T27n1545_030:0153a14": "敬。是謂供養恭敬。此中一類義如前說。謂",
    "T27n1545_030:0153a15": "異生或聖者。於佛施設供養恭敬而住者。",
    "T27n1545_030:0153a16": "唯施設財供養恭敬而住非法供養。所以者",
    "T27n1545_030:0153a17": "何。佛於諸法已得究竟。不復從他受學",
    "T27n1545_030:0153a18": "法故。無有能為世尊說法令生未曾有善",
    "T27n1545_030:0153a19": "巧覺慧故。於法施設供養恭敬而住者。有",
    "T27n1545_030:0153a20": "本不說敬養法言。以於涅槃無緣義故。",
    "T27n1545_030:0153a21": "前說供養謂能為緣涅槃無緣是故不說。",
    "T27n1545_030:0153a22": "而有本說者雖於涅槃無生長義而有於",
    "T27n1545_030:0153a23": "彼令顯了義謂以財法供養涅槃令諸",
    "T27n1545_030:0153a24": "有情恭敬求證由斯展轉斷障證得。復次法",
    "T27n1545_030:0153a25": "有二種。一世俗謂名身等法。二勝義謂究竟",
    "T27n1545_030:0153a26": "涅槃。雖於勝義法無生長義而於世俗法",
    "T27n1545_030:0153a27": "有生長義。是故於法亦有敬養。問諸施法",
    "T27n1545_030:0153a28": "物誰應受之。答施世俗法物說法師應受。",
    "T27n1545_030:0153a29": "或應以此書寫正法施勝義法物。應勤加",
    "T27n1545_030:0153b01": "守護猶如守護窣堵波物。於僧施設供養",
    "T27n1545_030:0153b02": "恭敬而住者通財法二供養。財供養者謂以",
    "T27n1545_030:0153b03": "香華衣食等物供養僧眾。或設五年大會等",
    "T27n1545_030:0153b04": "事名財供養僧。法供養者謂以三契聲等",
    "T27n1545_030:0153b05": "為眾宣說正法。或在眾中論議決擇。或復",
    "T27n1545_030:0153b06": "處眾讚美功德申述所願令眾歡悅。諸如",
    "T27n1545_030:0153b07": "是等名法供養僧。於親教軌範及餘隨一有",
    "T27n1545_030:0153b08": "智尊重同梵行者。施設供養恭敬而住者。亦",
    "T27n1545_030:0153b09": "通財法二種供養。財供養者謂以衣鉢飲食",
    "T27n1545_030:0153b10": "湯藥及餘隨一沙門資具而供養之。法供養",
    "T27n1545_030:0153b11": "者謂以三藏勸令受持。或為解釋令無疑",
    "T27n1545_030:0153b12": "滯。或復勸請令修正行。諸如是等名法供",
    "T27n1545_030:0153b13": "養。於上所說三寶師友殊勝境中隨應供養",
    "T27n1545_030:0153b14": "恭敬而住。於餘境中不決定有准前應說。",
    "T27n1545_030:0153b15": "問供養恭敬何處具有。答欲界具有非色無",
    "T27n1545_030:0153b16": "色界。於欲界中四趣具有非捺落迦以地",
    "T27n1545_030:0153b17": "獄中無財供養唯有法故。問此財法供養誰",
    "T27n1545_030:0153b18": "設誰受。答佛於一切有情能設財法二供養。",
    "T27n1545_030:0153b19": "彼隨所應能受。一切有情於佛隨應能設",
    "T27n1545_030:0153b20": "財供養非法供養。無能為佛說法者故。及",
    "T27n1545_030:0153b21": "不能生佛未曾有善巧覺慧故。獨覺除佛",
    "T27n1545_030:0153b22": "於一切有情能設財法二供養。彼隨所應能",
    "T27n1545_030:0153b23": "受。一切有情於獨覺隨應能設財供養。非",
    "T27n1545_030:0153b24": "法供養。舍利子除佛獨覺。於一切有情能",
    "T27n1545_030:0153b25": "設財法二供養。彼隨所應能受。一切有情",
    "T27n1545_030:0153b26": "於舍利子隨應能設財供養非法供養。大",
    "T27n1545_030:0153b27": "目乾連除佛獨覺及舍利子。於一切有情能",
    "T27n1545_030:0153b28": "設財法二供養彼隨所應能受。一切有情",
    "T27n1545_030:0153b29": "於大目乾連隨應能設財供養非法供養。",
    "T27n1545_030:0153c01": "乃至利根者於鈍根者隨應能設財法二供",
    "T27n1545_030:0153c02": "養。彼隨所應能受。鈍根者於利根者隨應",
    "T27n1545_030:0153c03": "能設財供養非法供養彼隨所應能受。",
    "T27n1545_030:0153c04": "問若無以法供養佛者。契經所說當云何",
    "T27n1545_030:0153c05": "通。如說苾芻善哉善哉。汝乃能以和雅清",
    "T27n1545_030:0153c06": "妙明了易解美亮音聲。諷誦正法令我歡",
    "T27n1545_030:0153c07": "喜。答世尊欲令聞俱胝耳得無畏故作",
    "T27n1545_030:0153c08": "如是說。非佛於彼受法供養。謂彼親教",
    "T27n1545_030:0153c09": "迦多衍那遣詣佛所。為居邊國寒地苾芻",
    "T27n1545_030:0153c10": "求請五事。一常澡浴。二以皮作襯身敷具。",
    "T27n1545_030:0153c11": "三請恒著周足革屣。四請持律為第五人",
    "T27n1545_030:0153c12": "得受具戒。五請若有苾芻遣使持衣與",
    "T27n1545_030:0153c13": "餘苾芻。彼苾芻若不受我等當如何處分",
    "T27n1545_030:0153c14": "此衣聞俱胝耳承親教勅來詣佛所。世尊",
    "T27n1545_030:0153c15": "威重釋梵護世尚不能側近正觀。況彼輒敢",
    "T27n1545_030:0153c16": "申請佛知是事告阿難曰。汝可將彼至我",
    "T27n1545_030:0153c17": "寢室敷設臥具而安置之。阿難如教佛與",
    "T27n1545_030:0153c18": "同止至夜後分。知彼倦息便告之言。汝應",
    "T27n1545_030:0153c19": "為我誦所解法聞俱胝耳以三契聲誦所",
    "T27n1545_030:0153c20": "解法。世尊歡喜為欲令彼得無所畏能申",
    "T27n1545_030:0153c21": "所請。是故讚言善哉。善哉乃至廣說。有作",
    "T27n1545_030:0153c22": "是說。世尊讚彼過去所修業道清淨感得如",
    "T27n1545_030:0153c23": "是美妙音聲。令人樂聞故作是說。非為於",
    "T27n1545_030:0153c24": "彼受法供養。有餘師說。世尊讚彼能善誦",
    "T27n1545_030:0153c25": "持波羅衍拏見諦經等故作是說。非為於",
    "T27n1545_030:0153c26": "彼受法供養。或有說者。以彼苾芻在豐馬",
    "T27n1545_030:0153c27": "國作諸佛事。世尊讚彼更令彼國無量有情",
    "T27n1545_030:0153c28": "敬重受法故作是說。非為於彼受法供養。",
    "T27n1545_030:0153c29": "復有說者。佛讚弟子有多因緣非為受法。",
    "T27n1545_030:0154a01": "或為彼得無畏心故。如今讚歎聞俱胝耳。",
    "T27n1545_030:0154a02": "或為遮彼誹謗事故。如告無滅吾今背痛",
    "T27n1545_030:0154a03": "汝可為諸苾芻宣說近堅固法。唯汝能說",
    "T27n1545_030:0154a04": "如是勝事。或欲令彼言威肅故。如告目",
    "T27n1545_030:0154a05": "連唯汝能為劫比羅城諸釋種等說微妙",
    "T27n1545_030:0154a06": "法。或欲顯彼功德大故。如佛讚歎舍利子",
    "T27n1545_030:0154a07": "言。汝能說法如師子吼。汝所說者是決定說。",
    "T27n1545_030:0154a08": "問餘契經說復云何通。如說佛告阿難陀言",
    "T27n1545_030:0154a09": "善哉善哉。如汝所說精進速證無上菩提。",
    "T27n1545_030:0154a10": "我聞汝言深生歡喜。答佛以慶喜所說應時",
    "T27n1545_030:0154a11": "故說此言非為受法。謂薄伽梵為化有情",
    "T27n1545_030:0154a12": "曾涉遠路勞倦背痛詣一樹下。四疊七條以",
    "T27n1545_030:0154a13": "為臥具五條覆體枕僧伽胝。如師子王右",
    "T27n1545_030:0154a14": "脇而臥告阿難曰。汝可為諸苾芻說法",
    "T27n1545_030:0154a15": "不應虛度。爾時阿難承佛聖旨為苾芻眾",
    "T27n1545_030:0154a16": "說七覺支言。諸仁者念等覺支是我世尊自",
    "T27n1545_030:0154a17": "覺自說依厭離滅迴向於捨。如是乃至捨",
    "T27n1545_030:0154a18": "等覺支廣說亦爾。世尊聞彼說精進時便",
    "T27n1545_030:0154a19": "起前際憶念智見。我於過去三無數劫由",
    "T27n1545_030:0154a20": "精進力所修加行速得圓滿。疾證無上正等",
    "T27n1545_030:0154a21": "菩提。念已發生殊勝歡喜。由斯喜力背痛",
    "T27n1545_030:0154a22": "便愈。尋起整衣結跏趺坐。告阿難曰汝為",
    "T27n1545_030:0154a23": "大眾說精進耶。阿難白佛。唯然世尊佛讚",
    "T27n1545_030:0154a24": "彼曰善哉善哉。我由精進速證菩提。汝今",
    "T27n1545_030:0154a25": "說之故我歡喜。讚應時說非受供養。問毘",
    "T27n1545_030:0154a26": "奈耶說復云何通。如說阿難我今增益出離",
    "T27n1545_030:0154a27": "善法極生歡喜。若不受他法供養者如何",
    "T27n1545_030:0154a28": "增長出離善法。答佛以他事為己事故。他",
    "T27n1545_030:0154a29": "善法增便作是說謂有情類多依佛法淨信",
    "T27n1545_030:0154b01": "出家。受具足戒誦持三藏居阿練若寂靜",
    "T27n1545_030:0154b02": "思惟。入正決定得果離欲乃至漏盡或種生",
    "T27n1545_030:0154b03": "天解脫種子。佛知是事甚大歡喜作如是",
    "T27n1545_030:0154b04": "念。無量有情以我威力世出世間善法增長。",
    "T27n1545_030:0154b05": "彼之所作即是我事深可慶喜故作是說。然",
    "T27n1545_030:0154b06": "佛世尊定不於他受法供養。法身功德極圓",
    "T27n1545_030:0154b07": "滿故。生身必待衣食等資故有於他受財",
    "T27n1545_030:0154b08": "供養。云何身力乃至廣說。問何故作此論答",
    "T27n1545_030:0154b09": "為止他宗顯正義故。謂或有執。身力身劣",
    "T27n1545_030:0154b10": "無別自體。如分別論彼作是說。心有力時",
    "T27n1545_030:0154b11": "說為身力。心無力時說為身劣。故身力劣",
    "T27n1545_030:0154b12": "無別自體。故遮彼執顯身力劣有別自體",
    "T27n1545_030:0154b13": "觸處所攝。或復有執。身力自體即是精進。身",
    "T27n1545_030:0154b14": "劣自體即是懈怠。如法密部為止彼執顯",
    "T27n1545_030:0154b15": "示別有身力身劣非精進等。有執。身力及與",
    "T27n1545_030:0154b16": "身劣無定自體。如譬喻者彼作是說。象力",
    "T27n1545_030:0154b17": "勝馬馬力勝牛。故知力劣無定自體。為遮",
    "T27n1545_030:0154b18": "彼執顯身力劣有定自體觸處所攝。以一",
    "T27n1545_030:0154b19": "切法自性定故諸有為法皆有勝劣自體決",
    "T27n1545_030:0154b20": "定。如眼於色見明了者說名為勝見。不明",
    "T27n1545_030:0154b21": "了說名為劣。廣說乃至意知諸法亦復如",
    "T27n1545_030:0154b22": "是。於中各有勝劣定性。身力身劣應知亦",
    "T27n1545_030:0154b23": "爾。問若身力劣各有定性。譬喻者難當云何",
    "T27n1545_030:0154b24": "通。答雖象馬等相待勝劣名不決定而有",
    "T27n1545_030:0154b25": "定體。謂馬對象劣大種多力大種少。馬若",
    "T27n1545_030:0154b26": "對牛劣大種少力大種多。如馬餘類當知亦",
    "T27n1545_030:0154b27": "爾。以力與劣大種各異故相待時。名雖不",
    "T27n1545_030:0154b28": "定而體恒別。為止如是他宗異執及為顯",
    "T27n1545_030:0154b29": "示身力身劣實有別體故作斯論。",
    "T27n1545_030:0154c01": "云何身力。答諸身勇猛強健輕捷能有所辦",
    "T27n1545_030:0154c02": "是謂身力。此本論師於異文義得善巧故",
    "T27n1545_030:0154c03": "以種種文顯示身力而體無異。云何身劣。",
    "T27n1545_030:0154c04": "答諸身不勇不猛不強不健不輕不捷",
    "T27n1545_030:0154c05": "無所能辦是謂身劣。此本論師於異文義",
    "T27n1545_030:0154c06": "得善巧故以種種文顯示身劣而體無異。",
    "T27n1545_030:0154c07": "身力身劣幾處攝幾識識。答一處攝謂觸處。",
    "T27n1545_030:0154c08": "二識識。謂身識及意識。此中身識唯了彼自",
    "T27n1545_030:0154c09": "相意識了彼自相及共相。此言即遮分別論",
    "T27n1545_030:0154c10": "者執身力劣無別自體。顯示此二有別自",
    "T27n1545_030:0154c11": "體若無自體應非觸處攝及二識所識。心",
    "T27n1545_030:0154c12": "力有無非觸處攝二識識故。如二力士相扠",
    "T27n1545_030:0154c13": "撲時手腕纔交互知強弱。此中論主引現事",
    "T27n1545_030:0154c14": "喻欲令愚智俱得解了。由此即遮法密部",
    "T27n1545_030:0154c15": "執身力是精進身劣是懈怠。顯身力劣非精",
    "T27n1545_030:0154c16": "進等。若不爾者手腕纔交寧知強弱。精進懈",
    "T27n1545_030:0154c17": "怠非以手觸即能知故。又如強者執弱者",
    "T27n1545_030:0154c18": "時力之勝劣相知亦爾。此中論主引第二喻",
    "T27n1545_030:0154c19": "重顯斯義令易了知。由此即遮譬喻者執",
    "T27n1545_030:0154c20": "身力身劣無定自體。顯示此二有定自體。若",
    "T27n1545_030:0154c21": "不爾者不應纔執即知勝劣相待假法定",
    "T27n1545_030:0154c22": "非身識所能了故。問身力身劣以何為自",
    "T27n1545_030:0154c23": "性。有作是說。以大種為自性。問何大種增",
    "T27n1545_030:0154c24": "名為身力何大種增名為身劣。有說。大種",
    "T27n1545_030:0154c25": "無偏增者然四大種有強勝者說名身力。",
    "T27n1545_030:0154c26": "有羸弱者說名身劣。有說。地界增故名為",
    "T27n1545_030:0154c27": "身力。水界增故名為身劣。外物亦爾擔山木",
    "T27n1545_030:0154c28": "等地界增故其體堅強柳苽瓠等水大增故",
    "T27n1545_030:0154c29": "其體虛弱。有餘師說。身力身劣非四大種是",
    "T27n1545_030:0155a01": "所造觸。問七所造觸中誰增故名身力。誰增",
    "T27n1545_030:0155a02": "故名身劣。有說。重增故名身力。輕增故名",
    "T27n1545_030:0155a03": "身劣外物亦爾。重者體強。輕者體弱。有說。此",
    "T27n1545_030:0155a04": "二是所造觸非七所攝。謂七種外別有所造",
    "T27n1545_030:0155a05": "觸。名身力身劣。評曰應作是說。即四大種",
    "T27n1545_030:0155a06": "及所造觸。俱是身力身劣自性。謂若調和俱",
    "T27n1545_030:0155a07": "名身力。若不調和俱名身劣。",
    "T27n1545_030:0155a08": "如契經說。菩薩身具那羅延力。此力其量",
    "T27n1545_030:0155a09": "云何。有作是說。十凡牛力等一毫牛力。",
    "T27n1545_030:0155a10": "十毫牛力等一青牛力。十青牛力等一凡象",
    "T27n1545_030:0155a11": "力。十凡象力等一香象力。十香象力等一",
    "T27n1545_030:0155a12": "大諾健那力。十大諾健那力等一鉢羅塞建",
    "T27n1545_030:0155a13": "提力。十鉢羅塞建提力等半那羅延力。二半",
    "T27n1545_030:0155a14": "那羅延力等一那羅延力。菩薩身力與此",
    "T27n1545_030:0155a15": "力等。有餘師說。此量極少。應說十凡牛力",
    "T27n1545_030:0155a16": "等一毫牛力。十毫牛力等一青牛力。十青",
    "T27n1545_030:0155a17": "牛力等一凡象力。十凡象力等一野象力。十",
    "T27n1545_030:0155a18": "野象力等一羯拏魯訶象力。十羯拏魯訶象",
    "T27n1545_030:0155a19": "力等一阿羅擇迦象力。十阿羅擇迦象力等",
    "T27n1545_030:0155a20": "一殑耆洛迦象力。十殑耆洛迦象力等一雪",
    "T27n1545_030:0155a21": "山象力。十雪山象力等一香山象力。十香山",
    "T27n1545_030:0155a22": "象力等一青山象力。十青山象力等一黃山",
    "T27n1545_030:0155a23": "象力。十黃山象力等一赤山象力。十赤山",
    "T27n1545_030:0155a24": "象力等一白山象力。十白山象力等一嗢鉢",
    "T27n1545_030:0155a25": "羅象力。十嗢鉢羅象力等一拘牟陀象力。十",
    "T27n1545_030:0155a26": "拘牟陀象力等一鉢特摩象力。十鉢特摩象",
    "T27n1545_030:0155a27": "力等一奔茶利迦象力。十奔茶利迦象力",
    "T27n1545_030:0155a28": "等一鉢特莫迦象力。十鉢特莫迦象力等一",
    "T27n1545_030:0155a29": "大鉢特莫迦象力。十大鉢特莫迦象力等一",
    "T27n1545_030:0155b01": "大香象力。十大香象力等一大諾健那力。十",
    "T27n1545_030:0155b02": "大諾健那力等一鉢羅塞建提力。十鉢羅塞",
    "T27n1545_030:0155b03": "建提力等一娑浪伽力。十娑浪伽力等一伐",
    "T27n1545_030:0155b04": "浪伽力。十伐浪伽力等一遮怒羅力。十遮",
    "T27n1545_030:0155b05": "怒羅力等一伐羅遮怒羅力。十伐羅遮怒羅",
    "T27n1545_030:0155b06": "力等半那羅延力。二半那羅延力等一那羅",
    "T27n1545_030:0155b07": "延力。菩薩身力與此力等。或有說者。此量",
    "T27n1545_030:0155b08": "猶少。應說菩薩身中有十八大節一一大節",
    "T27n1545_030:0155b09": "皆有一那羅延力。復有說者。此量猶少。應",
    "T27n1545_030:0155b10": "說菩薩身中有十八大節。一一大節有十八",
    "T27n1545_030:0155b11": "那羅延力。或復有說。此量猶少。應說菩薩",
    "T27n1545_030:0155b12": "身中大小總有三百二十節。其最小節有一",
    "T27n1545_030:0155b13": "那羅延力。其次大節有二那羅延力。漸次大",
    "T27n1545_030:0155b14": "者力倍倍增。有餘復說。此量猶少。應說菩",
    "T27n1545_030:0155b15": "薩身力等千藹羅伐拏龍象王力。此象王力",
    "T27n1545_030:0155b16": "其量云何。謂此象王舉身鮮白如拘牟陀白",
    "T27n1545_030:0155b17": "蓮花色。七支善住具有六牙。其頭紅赤如因",
    "T27n1545_030:0155b18": "達羅瞿博迦色。左右邊脇各二踰繕那半。身",
    "T27n1545_030:0155b19": "前後分各一踰繕那。周圍身量七踰繕那。高",
    "T27n1545_030:0155b20": "下唯一踰繕那半。此是常身變化不定。此",
    "T27n1545_030:0155b21": "有八千龍象眷屬。身皆鮮白如拘牟陀具",
    "T27n1545_030:0155b22": "有六牙七支善住。其頭紅赤如上烟脂。若",
    "T27n1545_030:0155b23": "轉輪王出現於世。此諸象中隨一來應。三十",
    "T27n1545_030:0155b24": "三天將遊戲苑天福力故纔舉心時。令大",
    "T27n1545_030:0155b25": "象王牙現異色。便作是念天帝釋等今須",
    "T27n1545_030:0155b26": "乘我入苑遊戲。即便從此贍部洲沒至天",
    "T27n1545_030:0155b27": "帝釋宮前而現。身上化出三十二頭。皆具",
    "T27n1545_030:0155b28": "六牙如本頭色。此頭并本有三十三。一一",
    "T27n1545_030:0155b29": "牙上化作七池。一一池中作七蓮花。一一花",
    "T27n1545_030:0155c01": "上作七寶院。一一院內作七寶臺。一一臺中",
    "T27n1545_030:0155c02": "作七寶帳。一一帳內作七天女。一一天女",
    "T27n1545_030:0155c03": "作七侍者。一一侍者作七伎女奏諸伎樂。",
    "T27n1545_030:0155c04": "作是化已。時天帝釋及諸眷屬升彼本頭。",
    "T27n1545_030:0155c05": "三十二天及諸眷屬升所化作三十二頭。餘",
    "T27n1545_030:0155c06": "十千城諸天家族升彼背上。其身輕舉猶如",
    "T27n1545_030:0155c07": "旋風吹蓮華花或飄樺皮。乘空往詣所",
    "T27n1545_030:0155c08": "遊戲苑。爾時諸天都不自見有前後者。到",
    "T27n1545_030:0155c09": "已俱下各詣戲林歡娛受樂。時彼龍象亦自",
    "T27n1545_030:0155c10": "化身如天子形遊戲受樂。藹羅伐拏其力如",
    "T27n1545_030:0155c11": "是。有作是言此力猶少。應說菩薩身中有",
    "T27n1545_030:0155c12": "十八大節一一大節皆有如千藹羅伐拏龍",
    "T27n1545_030:0155c13": "象王力。有餘復言此力猶少。應說菩薩身中",
    "T27n1545_030:0155c14": "大小總有三百二十節。其最小節有如千倍",
    "T27n1545_030:0155c15": "藹羅伐拏龍象王力。漸次大者力倍倍增。大",
    "T27n1545_030:0155c16": "德說曰。此力猶少。應說菩薩意力無邊身力",
    "T27n1545_030:0155c17": "亦爾云何知然。謂昔菩薩吉祥人邊受吉祥",
    "T27n1545_030:0155c18": "草詣菩提樹自敷為座結跏趺坐。作是堅",
    "T27n1545_030:0155c19": "固願言。若未諸漏永盡及證無上菩提我終",
    "T27n1545_030:0155c20": "不起此座。無上菩提從未來世將入現在。",
    "T27n1545_030:0155c21": "爾時三千大千世界六種震動。菩薩毛髮亦",
    "T27n1545_030:0155c22": "不動搖。由此故知菩薩身力猶如意力量",
    "T27n1545_030:0155c23": "無邊際。問若爾何故契經中說菩薩身有那",
    "T27n1545_030:0155c24": "羅延力。答此力世間共所欽重故以為喻而",
    "T27n1545_030:0155c25": "實不然。問菩薩何緣集此身力。答欲現所",
    "T27n1545_030:0155c26": "有皆殊勝故。謂諸色力族姓自在眷屬財位",
    "T27n1545_030:0155c27": "功德名聞智見威猛皆殊勝故憍傲有情歸伏",
    "T27n1545_030:0155c28": "受法。復次欲為無上正等菩提作所依故",
    "T27n1545_030:0155c29": "集此身力。謂佛無上正等菩提要依此身方",
    "T27n1545_030:0156a01": "得安住。假使無上正等菩提置在妙高大山",
    "T27n1545_030:0156a02": "王頂彼便碎壞猶若微塵。力無畏等甚尊重",
    "T27n1545_030:0156a03": "故。由此三千大千世界中贍部洲。有金剛",
    "T27n1545_030:0156a04": "座。上窮地際。下據金輪。菩薩坐之成正等",
    "T27n1545_030:0156a05": "覺。除此無有堅固依處。是故菩薩初成佛",
    "T27n1545_030:0156a06": "時。方欲經行徐足按地。即令大地六種震",
    "T27n1545_030:0156a07": "動便起勝解乃得經行。復次為欲引攝所",
    "T27n1545_030:0156a08": "化有情猶如遣使故集此力。謂無上覺遣",
    "T27n1545_030:0156a09": "此力使摧彼慢已然後度之。故在家時與",
    "T27n1545_030:0156a10": "諸釋種種種捔力無不得勝。將般涅槃亦",
    "T27n1545_030:0156a11": "以身力伏諸力士而度脫之。謂佛世尊化",
    "T27n1545_030:0156a12": "緣將盡欲入寂滅往拘尸城波波邑中。五",
    "T27n1545_030:0156a13": "百力士聞已為佛修治道路。當彼路上有",
    "T27n1545_030:0156a14": "一大石長六十肘廣三十肘。彼諸力士欲轉",
    "T27n1545_030:0156a15": "去之盡其身力不能令動。世尊既至見已",
    "T27n1545_030:0156a16": "問言。汝諸童子欲何所作。彼聞惘然竊作是",
    "T27n1545_030:0156a17": "念。我等勢力贍部推先如何世尊呼為童子。",
    "T27n1545_030:0156a18": "作是念已俱白佛言。我為世尊修治道路。",
    "T27n1545_030:0156a19": "共轉此石不能令動。頗能哀愍除此石",
    "T27n1545_030:0156a20": "耶。佛言我能。汝等遠避。便以足指挑置掌",
    "T27n1545_030:0156a21": "中。上擲虛空下還接取。以口吹散令如微",
    "T27n1545_030:0156a22": "塵。還使如本棄之路側。力士驚歎得未曾",
    "T27n1545_030:0156a23": "有。敬禮合掌復白佛言。此是如來何等神力。",
    "T27n1545_030:0156a24": "世尊告曰舉石置掌復擲虛空復還接取",
    "T27n1545_030:0156a25": "棄之路側皆我父母生身之力。以口吹散",
    "T27n1545_030:0156a26": "令如微塵是神通力。還合如本是勝解力。",
    "T27n1545_030:0156a27": "力士聞已歡喜踊躍復白佛言。頗有餘力",
    "T27n1545_030:0156a28": "能勝世尊如是力不。佛答言有。謂無常力。",
    "T27n1545_030:0156a29": "佛告力士。謂我父母生身之力。若神通力。及",
    "T27n1545_030:0156b01": "勝解力。今日中夜皆為無常力之滅壞。時諸",
    "T27n1545_030:0156b02": "力士聞佛所說皆於世間深生厭離。佛便",
    "T27n1545_030:0156b03": "為說如應法要。令諸力士及餘無量在彼天",
    "T27n1545_030:0156b04": "人得法眼淨。永離惡趣。第八有等故為引",
    "T27n1545_030:0156b05": "攝所化有情猶如遣使集此身力。問菩薩",
    "T27n1545_030:0156b06": "何時身力圓滿。答年二十五。此後乃至年滿",
    "T27n1545_030:0156b07": "五十其力無減。過是已後世尊身力漸漸衰",
    "T27n1545_030:0156b08": "退。有說世尊身力無減猶如意力無衰退",
    "T27n1545_030:0156b09": "故。評曰。如來法身雖無衰退。而生身力必",
    "T27n1545_030:0156b10": "有退減。諸異熟果有衰退故。是故尊者鄔",
    "T27n1545_030:0156b11": "陀夷言。今見世尊色力衰減諸根變異。謂五",
    "T27n1545_030:0156b12": "色根。問諸餘有情有斯力不。答此力不共",
    "T27n1545_030:0156b13": "一切有情唯最後身菩薩得有。如最初說菩",
    "T27n1545_030:0156b14": "薩力量極為減少尚為難得。況第二說第",
    "T27n1545_030:0156b15": "三說等餘有情類而得有耶。然此賢劫世界",
    "T27n1545_030:0156b16": "初成時。有諸有情具那羅延力。或有有半",
    "T27n1545_030:0156b17": "那羅延力。或有鉢羅塞建提力。或有摩訶諾",
    "T27n1545_030:0156b18": "健那力。此諸力士充滿世間。過是已後漸",
    "T27n1545_030:0156b19": "漸減少乃至今時全無彼力。佛在世時有三",
    "T27n1545_030:0156b20": "釋種具有鉢羅塞建提力。謂阿難陀設摩釋",
    "T27n1545_030:0156b21": "子瞿波釋女。爾時亦有具足摩訶諾健那力",
    "T27n1545_030:0156b22": "象力馬力牛力等人不可稱數。若麟角喻",
    "T27n1545_030:0156b23": "獨覺亦有那羅延力。若部行喻獨覺其力不",
    "T27n1545_030:0156b24": "可定說。以彼多是聲聞種姓後遇別緣",
    "T27n1545_030:0156b25": "得無學果。雖樂寂靜而有眾居如五百",
    "T27n1545_030:0156b26": "仙一處得果。麟角喻者根極勝故樂獨出",
    "T27n1545_030:0156b27": "故。當知如佛必無有二並出世間。如舍利",
    "T27n1545_030:0156b28": "子尚無並出。況麟角喻勝彼多倍。諸聲聞",
    "T27n1545_030:0156b29": "人其力不定。如部行喻獨覺人說。諸轉輪王",
    "T27n1545_030:0156c01": "力亦不定。王四洲者有那羅延力。王三洲",
    "T27n1545_030:0156c02": "者有伐浪伽力。王二洲者有鉢羅塞建提",
    "T27n1545_030:0156c03": "力。王一洲者有摩訶諾健那力。此四輪寶",
    "T27n1545_030:0156c04": "亦有差別王四洲者有金輪寶。其量正等",
    "T27n1545_030:0156c05": "四俱盧舍。王三洲者有銀輪寶其量正等",
    "T27n1545_030:0156c06": "三俱盧舍。王二洲者有銅輪寶其量正等",
    "T27n1545_030:0156c07": "二俱盧舍。王一洲者有鐵輪寶其量正等一",
    "T27n1545_030:0156c08": "俱盧舍。如四輪寶有此差別。應知餘寶亦",
    "T27n1545_030:0156c09": "有勝劣謂王四洲者餘寶最勝乃至王一",
    "T27n1545_030:0156c10": "洲者餘寶最劣。問諸有情類身力既別骨節",
    "T27n1545_030:0156c11": "安立有差別不。答亦有差別。謂凡常力者",
    "T27n1545_030:0156c12": "骨節相遠。有象馬力者骨節相近。有大諾",
    "T27n1545_030:0156c13": "健那力者骨節相接如接板等。有鉢羅塞建",
    "T27n1545_030:0156c14": "提力者骨節相鉤。有那羅延力者骨節連",
    "T27n1545_030:0156c15": "鎖。菩薩骨節展轉相交如龍蟠結。是故最",
    "T27n1545_030:0156c16": "勝。已說佛身力。意力今當說。謂佛世尊成",
    "T27n1545_030:0156c17": "就十力四無所畏及與大悲三念住等不可思",
    "T27n1545_030:0156c18": "議無邊功德。隨用差別立種種名。具於十",
    "T27n1545_030:0156c19": "種說名意力。云何為十。一處非處智力。二",
    "T27n1545_030:0156c20": "業法集智力。三靜慮解脫等持等至發起雜",
    "T27n1545_030:0156c21": "染清淨智力。四種種界智力。五種種勝解智",
    "T27n1545_030:0156c22": "力。六根勝劣智力。七遍趣行智力。八宿住隨",
    "T27n1545_030:0156c23": "念智力。九死生智力。十漏盡智力問如是十",
    "T27n1545_030:0156c24": "力以何為自性。答以智為自性。謂佛意力",
    "T27n1545_030:0156c25": "是智所成。以智為體智所攝故。如契經說。",
    "T27n1545_030:0156c26": "於處非處如實了知乃至廣說。已說自性。",
    "T27n1545_030:0156c27": "所以今當說。問何故名力力是何義。答不",
    "T27n1545_030:0156c28": "可屈義是力義。不可伏義。不可摧義。不",
    "T27n1545_030:0156c29": "可害義。不可轉義。不可覆義。能遍覺義。",
    "T27n1545_030:0157a01": "能荷擔義。堅固義。最勝義。能制他義。是力",
    "T27n1545_030:0157a02": "義。界者宿住隨念智力死生智力是色界繫。",
    "T27n1545_030:0157a03": "餘力有漏者三界繫。無漏者是不繫。地者宿",
    "T27n1545_030:0157a04": "住隨念智力死生智力在四根本靜慮。是通",
    "T27n1545_030:0157a05": "性故。近分無色及不定地非通所依故無",
    "T27n1545_030:0157a06": "此二。餘力有漏者在十一地。謂欲界四靜慮",
    "T27n1545_030:0157a07": "四無色及未至定靜慮中間。無漏者在九地。",
    "T27n1545_030:0157a08": "所依者皆依欲界人贍部洲大丈夫身。唯依",
    "T27n1545_030:0157a09": "此身得成佛故。行相者處非處智力遍趣行",
    "T27n1545_030:0157a10": "智力十六行相。或餘行相。業法集智力苦集",
    "T27n1545_030:0157a11": "八行相。或餘行相。第三第四第五第六智力",
    "T27n1545_030:0157a12": "苦集道十二行相。或餘行相宿住隨念智力",
    "T27n1545_030:0157a13": "死生智力是餘行相。非十六行相。漏盡智力",
    "T27n1545_030:0157a14": "諸有欲令緣漏盡境故。名漏盡智力者彼",
    "T27n1545_030:0157a15": "說滅四行相。或餘行相諸有欲令依漏盡",
    "T27n1545_030:0157a16": "身故名漏盡智力者彼說十六行相。或餘",
    "T27n1545_030:0157a17": "行相。所緣者處非處智力緣一切法。業法集",
    "T27n1545_030:0157a18": "智力唯緣苦集。第三第四第五第六智力緣",
    "T27n1545_030:0157a19": "三諦除滅諦。遍趣行智力但緣四諦。宿住",
    "T27n1545_030:0157a20": "隨念智力緣欲色界前際五蘊。死生智力緣",
    "T27n1545_030:0157a21": "色處。漏盡智力若緣漏盡境故則緣滅諦。",
    "T27n1545_030:0157a22": "若依漏盡身故則緣一切法。念住者種種勝",
    "T27n1545_030:0157a23": "解智力宿住隨念智力唯法念住。死生智力",
    "T27n1545_030:0157a24": "唯身念住。漏盡智力若緣漏盡境故則法念",
    "T27n1545_030:0157a25": "住。若依漏盡身故則四念住。餘力皆四念",
    "T27n1545_030:0157a26": "住智者處非處智力遍趣行智力通十智。業",
    "T27n1545_030:0157a27": "法集智力唯八智除滅道。第三第四第五第",
    "T27n1545_030:0157a28": "六智力唯九智除滅智。宿住隨念智力死生智",
    "T27n1545_030:0157a29": "力唯世俗智。漏盡智力若緣漏盡境故則唯",
    "T27n1545_030:0157b01": "六智。謂法智類智滅智盡智無生智世俗智。",
    "T27n1545_030:0157b02": "若依漏盡身故則通十智。三摩地俱者處",
    "T27n1545_030:0157b03": "非處智力遍趣行智力三三摩地俱或不俱。業",
    "T27n1545_030:0157b04": "法集智力緣苦集空無願俱或不俱。第三第",
    "T27n1545_030:0157b05": "四第五第六智力緣苦集道空無願俱或不",
    "T27n1545_030:0157b06": "俱。宿住隨念智力死生智力非三摩地俱。漏",
    "T27n1545_030:0157b07": "盡智力若緣漏盡境故則無相俱或不俱。若",
    "T27n1545_030:0157b08": "依漏盡身故則三三摩地俱或不俱。根相應",
    "T27n1545_030:0157b09": "者總說皆與三根相應謂樂喜捨。過去未來",
    "T27n1545_030:0157b10": "現在者此十力皆通三世。緣過去未來現在",
    "T27n1545_030:0157b11": "者處非處智力遍趣行智力。緣三世及離世",
    "T27n1545_030:0157b12": "第二第三第四第五第六智力。緣三世宿住",
    "T27n1545_030:0157b13": "隨念智力。過去現在者緣過去。未來者緣三",
    "T27n1545_030:0157b14": "世。死生智力過去者緣過去。現在者緣現在。",
    "T27n1545_030:0157b15": "未來生法緣未來。若不生法緣三世。漏盡智",
    "T27n1545_030:0157b16": "力若緣漏盡境故則緣離世。若依漏盡身故",
    "T27n1545_030:0157b17": "則緣三世及離世。善不善無記者此十力皆",
    "T27n1545_030:0157b18": "是善。緣善不善無記者漏盡智力若緣漏盡",
    "T27n1545_030:0157b19": "境故則但緣善。若依漏盡身故則緣三種。",
    "T27n1545_030:0157b20": "餘九力皆緣三種。有餘師說。第三智力但緣",
    "T27n1545_030:0157b21": "善無記。彼不應作是說。此力通緣雜染清",
    "T27n1545_030:0157b22": "淨有為法故。雜染法中有不善故。繫不繫者",
    "T27n1545_030:0157b23": "宿住隨念智力死生智力唯色界繫。餘八力有",
    "T27n1545_030:0157b24": "漏者三界繫。無漏者是不繫。緣繫不繫者宿",
    "T27n1545_030:0157b25": "住隨念智力死生智力緣欲色界繫。業法集",
    "T27n1545_030:0157b26": "智力緣三界繫。漏盡智力若緣漏盡境故則",
    "T27n1545_030:0157b27": "緣不繫。若依漏盡身故則緣三界繫及不",
    "T27n1545_030:0157b28": "繫。餘力皆緣三界繫及不繫。學無學非學非",
    "T27n1545_030:0157b29": "無學者。宿住隨念智力死生智力唯非學非",
    "T27n1545_030:0157c01": "無學。餘八力無漏者是無學。有漏者是非學",
    "T27n1545_030:0157c02": "非無學。緣學無學非學非無學者。業法集智",
    "T27n1545_030:0157c03": "力宿住隨念智力死生智力唯緣非學非無",
    "T27n1545_030:0157c04": "學。漏盡智力若緣漏盡境故唯緣非學非無",
    "T27n1545_030:0157c05": "學。若依漏盡身故則緣三種。餘力皆緣三",
    "T27n1545_030:0157c06": "種見所斷修所斷不斷者。宿住隨念智力死",
    "T27n1545_030:0157c07": "生智力唯修所斷。餘八力有漏者修所斷。無",
    "T27n1545_030:0157c08": "漏者是不斷。緣見所斷修所斷不斷者。業法",
    "T27n1545_030:0157c09": "集智力宿住隨念智力緣見修所斷。死生智",
    "T27n1545_030:0157c10": "力緣修所斷。漏盡智力若緣漏盡境故則",
    "T27n1545_030:0157c11": "緣不斷。若依漏盡身故則緣三種。餘力皆",
    "T27n1545_030:0157c12": "緣三種。緣名緣義者。種種勝解智力根",
    "T27n1545_030:0157c13": "勝劣智力死生智力唯緣義。漏盡智力若緣",
    "T27n1545_030:0157c14": "漏盡境故則但緣義。若依漏盡身故則通",
    "T27n1545_030:0157c15": "緣名義。餘力皆通緣名義。緣自相續他相",
    "T27n1545_030:0157c16": "續非相續者。處非處智力遍趣行智力緣三",
    "T27n1545_030:0157c17": "種。漏盡智力若緣漏盡境故則緣非相續。",
    "T27n1545_030:0157c18": "若依漏盡身故則緣三種。餘力皆緣自他",
    "T27n1545_030:0157c19": "相續。加行得離染得者。此十力皆可言加",
    "T27n1545_030:0157c20": "行得。三無數劫積集殊勝加行得故。皆可言",
    "T27n1545_030:0157c21": "離染得。離有頂染得盡智時得諸力故。問",
    "T27n1545_030:0157c22": "如是十力加行云何。答此加行有二種。一近",
    "T27n1545_030:0157c23": "加行。謂順決擇分等。二遠加行。謂初不退菩",
    "T27n1545_030:0157c24": "提心等。問業法集智力死生智力俱可緣業",
    "T27n1545_030:0157c25": "有何差別。答從因入果是業法集智力。從",
    "T27n1545_030:0157c26": "果入因是死生智力。如因果如是細麁不",
    "T27n1545_030:0157c27": "現見。現見遠近亦爾。問無表業云何知。答從",
    "T27n1545_030:0157c28": "果入因從麁入細。從現見入不現見。從",
    "T27n1545_030:0157c29": "近入遠。如是知。問宿住隨念智死生智二",
    "T27n1545_030:0158a01": "乘亦有。何故唯佛建立力耶。答前說不可屈",
    "T27n1545_030:0158a02": "義等是力義。二乘雖有而無此義故不名",
    "T27n1545_030:0158a03": "力如舍利子雖入第四靜慮而不知人當",
    "T27n1545_030:0158a04": "所生處及所從來等事。問二乘亦有漏永",
    "T27n1545_030:0158a05": "盡智何故非力。答佛智猛利速斷煩惱及彼",
    "T27n1545_030:0158a06": "餘習。非二乘故。復次佛智能知自他相續",
    "T27n1545_030:0158a07": "諸漏永盡時分不謬。聲聞獨覺無如是能。",
    "T27n1545_030:0158a08": "復次不以自知諸漏盡故名漏盡力。以能",
    "T27n1545_030:0158a09": "知他無邊世界諸有情類漏盡差別。及為彼",
    "T27n1545_030:0158a10": "說漏盡方便明了不謬名漏盡力。聲聞獨",
    "T27n1545_030:0158a11": "覺無如是義。",
    "T27n1545_030:0158a12": "說一切有部發智大毘婆沙論卷第三十"
}