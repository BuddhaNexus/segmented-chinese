{
    "X78n1556_026:0797b11": "建中靖國續燈錄卷第二十六　　　〔宋磻〕",
    "X78n1556_026:0797b13": "東京法雲禪寺住持傳法佛國禪師(臣)惟白集",
    "X78n1556_026:0797b14": "　　對機門",
    "X78n1556_026:0797b15": "廬陵清原山行思禪師第九世",
    "X78n1556_026:0797b16": "郢州大陽山警延明安禪師法嗣",
    "X78n1556_026:0797b17": "舒州投子山義青禪師姓王氏。青州人也。師始誕生。",
    "X78n1556_026:0797b18": "父喪母病。無以育養。遂遺之道左藂莾間。有異人過。",
    "X78n1556_026:0797b19": "聞其聲。乃驚歎曰。此兒他日當得道果。遂收養之。八",
    "X78n1556_026:0797b20": "歲。依本州妙相寺文秀上人出家。比試圓具。首聽百",
    "X78n1556_026:0797b21": "法諸論。次習大經。不俟終軸。洞曉其旨。緇素命講。法",
    "X78n1556_026:0797b22": "侶雲臻。後聞南宗。棄席參問。抵浮山圓鑑禪師法席。",
    "X78n1556_026:0797b23": "鑑知其法器。即許入室。示外道問佛因緣。一日。巖間",
    "X78n1556_026:0797b24": "坐次。因舉前話。忽聞板聲。豁然開悟。歸求印證。鑑印",
    "X78n1556_026:0797c01": "可之。乃曰。吾昔受明安禪師真像并直裰皮履。令求",
    "X78n1556_026:0797c02": "法器。以繼其宗。觀汝所解。無墜前芳。乃示讖偈。題其",
    "X78n1556_026:0797c03": "首曰。代吾續大陽宗風。偈云。羊廣山頭草。憑若待價",
    "X78n1556_026:0797c04": "純。異苗飜茂處。深密固靈根。以海會虗席。堅命主之。",
    "X78n1556_026:0797c05": "出揚大事。次遷投子。復應慈濟禪師塔紅再來之記。",
    "X78n1556_026:0797c06": "開堂日。問。和尚適來拈香祝　聖。且道當今年多少。",
    "X78n1556_026:0797c07": "師云。月籠丹桂遠。星拱北辰高。僧曰。南山直聳齊天",
    "X78n1556_026:0797c08": "壽。東海洪波比福源。師云。雙鳳朝金闕。丹松古韻高。",
    "X78n1556_026:0797c09": "僧曰。　聖壽已蒙師指示。治化乾坤事若何。師云。不",
    "X78n1556_026:0797c10": "如緘口退。却是報　皇家。問。多子塔前。預聞記莂。白",
    "X78n1556_026:0797c11": "雲峰下。願聽雷音。師曰。紫鳳階前舞。金鷄對日啼。僧",
    "X78n1556_026:0797c12": "曰。若然者。五山高鎮地。百谷遠朝宗。師云。雲外千峰",
    "X78n1556_026:0797c13": "翠。溪聲一樣寒。僧曰。一片白雲舒世界。普天無處不",
    "X78n1556_026:0797c14": "垂陰。師云。龍吟碧澗。霧起霜華。問。昨離舒郡太平。今",
    "X78n1556_026:0797c15": "到白雲海會。如何是不動尊。師云。白雲來往青山外。",
    "X78n1556_026:0797c16": "嶺上寒松帶月高。僧曰。恁麼則不離此處。徧至他方。",
    "X78n1556_026:0797c17": "師云。休問山前路。孤猿啼處深。",
    "X78n1556_026:0797c18": "師乃云。若論此事。豈在高陞法座。下列明賢。問答主",
    "X78n1556_026:0797c19": "賓。以為出世。況千賢塞口。萬聖絕言。古今佛祖分雪",
    "X78n1556_026:0797c20": "無門。三藏五乘指諭不及。然雖如是。不可一向弓折",
    "X78n1556_026:0797c21": "箭盡去也。所以道。千峯鎻色。萬木凝條。古巖月照風",
    "X78n1556_026:0797c22": "生。幽洞雲開四面。龍吟枯木。鳳轉青霄。石牛吼斷長",
    "X78n1556_026:0797c23": "空。木馬嘶開金戶。靈苗競發。瑞草爭春。日月同明。千",
    "X78n1556_026:0797c24": "江共澍。直得如斯。猶是出世邊事。落在今時。諸仁者。",
    "X78n1556_026:0798a01": "如何得不落今時去。良久。云。萬年石逕千雲鎻。一帶",
    "X78n1556_026:0798a02": "青煙半夜封。",
    "X78n1556_026:0798a03": "上堂云。魚遁深淵。必招釣客。玉埋荊谷。何逆求人。所",
    "X78n1556_026:0798a04": "以刖足楚城。烟波渭水。蓋不守平常。致其如是。白雲",
    "X78n1556_026:0798a05": "滿谷。綠水浮烟。瑞鳥驚晨。山光眩目。觸事無私。有何",
    "X78n1556_026:0798a06": "不可。然雖如是。更須無手能遮日。釣魚不犯竿。",
    "X78n1556_026:0798a07": "上堂。見大眾集定。以拄杖卓一下。良久。云。一陽生也。",
    "X78n1556_026:0798a08": "所以道。古佛路外。千聖不遊。今祖流芳。傳衣表信。自",
    "X78n1556_026:0798a09": "曹溪之後。列派分枝承師。各就於一宗轉換。共揚於",
    "X78n1556_026:0798a10": "斯事。此日一陽屆候。萬物含靈。嚴風吹綻於雞巖。玉",
    "X78n1556_026:0798a11": "兔挨開於碧落。龍生鳳子。虎抱麒麟。靈苗帶雪生暉。",
    "X78n1556_026:0798a12": "瑞草和雲徧地。然雖如是。且道妙在體前一句作麼",
    "X78n1556_026:0798a13": "生道。良久云。一氣纔生天地後。萬靈何處謝無私。",
    "X78n1556_026:0798a14": "上堂云。天垂彩露。地涌祥雲。千江澄萬頃煙波。四塞",
    "X78n1556_026:0798a15": "賀堯風舜化。山連碧漢。木起清風。瓊林花綻於瑤池。",
    "X78n1556_026:0798a16": "御柳鶯啼於玉苑。星分紫閣。辰拱天輪。千邦賀誕聖",
    "X78n1556_026:0798a17": "之辰。萬國祝南山之壽。直得山川擁秀。海嶽呈輝。金",
    "X78n1556_026:0798a18": "雞報天外之聲。玉扆受千春之貴。諸仁者。正當恁麼",
    "X78n1556_026:0798a19": "時。且道君臣道合一句作麼生道。良久。云。道泰君臣",
    "X78n1556_026:0798a20": "清宇宙。時豐齊賀　舜堯年。",
    "X78n1556_026:0798a21": "上堂云。紅爐燄裡。共守寒氷。水石聲中。寂寥宴坐。霜",
    "X78n1556_026:0798a22": "凝月色。松鎻青烟。鴈回半夜過長空。星轉天輪正一",
    "X78n1556_026:0798a23": "色。諸仁者。作麼生是一色邊事。良久。云。半夜雲橫嶺。",
    "X78n1556_026:0798a24": "天明霜滿溪。",
    "X78n1556_026:0798b01": "上堂云。宗乘若舉。凡聖絕蹤。樓閣門開。別戶相見。設",
    "X78n1556_026:0798b02": "使捲簾悟道。豈免傍觀。春遇桃花。重增眼病。所以古",
    "X78n1556_026:0798b03": "人道。向上一路。千聖不傳。諸仁者。既是不傳。因甚陝",
    "X78n1556_026:0798b04": "府鐵牛走過新羅國裏。乃喝一喝。云。達者須知暗裡",
    "X78n1556_026:0798b05": "驚。",
    "X78n1556_026:0798b06": "上堂。以拄杖卓一下。良久云。大眾還委悉麼。春殘景",
    "X78n1556_026:0798b07": "暮。氣序漸暄。高低花綻於千峰。遠近煙蒙於四野。鶯",
    "X78n1556_026:0798b08": "啼谷響。鶴舞鸞翔。耕人賀　堯舜之豐。漁父樂昇平",
    "X78n1556_026:0798b09": "之道。月生雲際。日照長空。金雞銜鳳子歸巢。玉兔渡",
    "X78n1556_026:0798b10": "星河起浪。靈苗競發。枯木迎春。白雲綻一帶青山。流",
    "X78n1556_026:0798b11": "水貫千江合派。直得如是。猶是遮邊事。落在今時。諸",
    "X78n1556_026:0798b12": "仁者。作麼生是那邊事。良久。云。萬年松徑雪深處。一",
    "X78n1556_026:0798b13": "帶峯巒雲更遮。　元豐五年五月初一日夜。索袈裟",
    "X78n1556_026:0798b14": "自覆。援筆留偈云。兩處住持。無可助道。珍重諸人。不",
    "X78n1556_026:0798b15": "須尋討。闍維。獲舍利。鳥獸悲鳴。靈應非一。",
    "X78n1556_026:0798b16": "西川雲頂山鵬禪師問。教意與祖意。是同是別。師云。",
    "X78n1556_026:0798b17": "達磨逢梁武。摩騰遇漢明。問。如何是疑底人。師云。畢",
    "X78n1556_026:0798b18": "鉢羅巖中面面相覰。僧曰。如何是不疑底人。師云。如",
    "X78n1556_026:0798b19": "是我聞。須彌粉碎。",
    "X78n1556_026:0798b20": "廬陵清原山行思禪師第十世",
    "X78n1556_026:0798b21": "舒州投子山義青禪師法嗣",
    "X78n1556_026:0798b22": "郢州大陽山楷禪師問。師唱誰家曲。宗風嗣阿誰。師",
    "X78n1556_026:0798b23": "云。金鳳夜棲無影樹。峯巖纔露海雲遮。問。寂柱峯頭",
    "X78n1556_026:0798b24": "一朵秀。優鉢羅花火裡開時如何。師云。言無展事意。",
    "X78n1556_026:0798c01": "人迷語路中。僧曰。莫便是為人處也無。師云。文彩未",
    "X78n1556_026:0798c02": "彰全體現。太陽輝後却迷人。僧曰。喏。喏。師云。且禮拜",
    "X78n1556_026:0798c03": "著。問。胡家曲子。不墮五音。韵出青霄。請師吹唱。師云。",
    "X78n1556_026:0798c04": "木雞啼夜半。鐵鳳呌天明。僧曰。恁麼則一句曲含千古",
    "X78n1556_026:0798c05": "韻。滿堂雲水盡知音。師云。無舌童子能斷和。僧曰。作",
    "X78n1556_026:0798c06": "家宗師。人天眼目。師云。禁取兩片皮。問。夜半正明。天",
    "X78n1556_026:0798c07": "曉不露。如何是不露底事。師云。滿船空載月。漁父宿",
    "X78n1556_026:0798c08": "蘆花。問。如何是曹洞家風。師云。繩牀風雨爛。方丈草",
    "X78n1556_026:0798c09": "萊侵。問。如何是直截根源。師云。足下已生草。舉步落",
    "X78n1556_026:0798c10": "危坡。問。如何是無縫塔。師云。白雲籠嶽頂。終不露崔",
    "X78n1556_026:0798c11": "嵬。問。如何是默時說。師云。幻人看月色。僧曰。如何是",
    "X78n1556_026:0798c12": "說時默。師云。鐵狗吠石牛。僧曰。不默不說時如何。師",
    "X78n1556_026:0798c13": "云。相逢不相識。君東我向西。問。如何是透法身句。師",
    "X78n1556_026:0798c14": "云。龍門無宿客。龜鶴自成仙。問。一色難分明。如何。師",
    "X78n1556_026:0798c15": "云。易分雪裏粉。難辨墨中煤。問。如何是大紅爛底人。",
    "X78n1556_026:0798c16": "師云。通身近不得。問。如何是兼帶之語。師云。妙用全",
    "X78n1556_026:0798c17": "施該世界。木人閑步火中來。問。如何是正位。師云。言",
    "X78n1556_026:0798c18": "前不布彩。一句是非前。僧曰。如何是偏位。師云。萬仞",
    "X78n1556_026:0798c19": "峯前卓五彩。僧曰。如何是正中偏。師云。夜半不須開",
    "X78n1556_026:0798c20": "戶牖。暗中誰辨往來源。僧曰。如何是偏中正。師云。天",
    "X78n1556_026:0798c21": "曉便藏無影木。依俙兆象霧雲遮。僧曰。如何是兼中",
    "X78n1556_026:0798c22": "到。師云。他家自有通心在。曲新終不落今時。問。如何",
    "X78n1556_026:0798c23": "是大闡提底人。師云。佛祖盡攢眉。問。如何是無底鉢。",
    "X78n1556_026:0798c24": "師云。漏盡無遺香積飯。塵塵剎剎盡無餘。問。如何是",
    "X78n1556_026:0799a01": "退步就己。師云。從來不出戶。折屋覓應難。問。如何是",
    "X78n1556_026:0799a02": "無影樹。師云。天然無相子。不挂出塵衣。問。黑白未分",
    "X78n1556_026:0799a03": "時如何。師云。夜半不須敲玉戶。問。如何是道。師云。勿",
    "X78n1556_026:0799a04": "角泥牛犇夜欄。問。如何是古鏡。師云。醜婦從來耻見",
    "X78n1556_026:0799a05": "明。",
    "X78n1556_026:0799a06": "上堂云。晝入祇陀之苑。皓月當天。夜登靈鷲之山。太",
    "X78n1556_026:0799a07": "陽溢目。烏鵶似雪。孤鴈成群。鐵狗吠而凌霄。牛泥牛",
    "X78n1556_026:0799a08": "鬪而入海。正當恁麼時。十方共聚。彼我何分。古佛場中。",
    "X78n1556_026:0799a09": "祖師門下。大家出一隻手。接待往來知識。諸仁者。且",
    "X78n1556_026:0799a10": "道成得箇什麼事。良久。云。剩栽無影木。留與後人看。",
    "X78n1556_026:0799a11": "上堂云。諸禪德。直饒儞肚裡蹈破脚。亦且向遮裏休",
    "X78n1556_026:0799a12": "去好。古殿風清。回廊人靜。青青庭柏。善說真如。隱隱",
    "X78n1556_026:0799a13": "石魚。能談法要。燈籠側耳。露拄點頭。若也於斯薦得。",
    "X78n1556_026:0799a14": "慶快平生。若也未明。山僧不免說破。還會麼。口似鼻",
    "X78n1556_026:0799a15": "孔。",
    "X78n1556_026:0799a16": "上堂云。月白風清。水遙山遠。樓臺聳翠。殿閣生凉。大",
    "X78n1556_026:0799a17": "地山河。森羅萬象。盡與諸人說了也。切莫自生退屈。",
    "X78n1556_026:0799a18": "更去問佛問祖。說道說禪。却恐埋沒諸人去。還相委",
    "X78n1556_026:0799a19": "悉麼。良久。云。已落第二月也。",
    "X78n1556_026:0799a20": "上堂云。臘月三十日已前即不問。臘月三十日事作",
    "X78n1556_026:0799a21": "麼生。諸仁者。到遮裡。佛也為儞不得。法也為儞不得。",
    "X78n1556_026:0799a22": "祖師也為儞不得。天下老和尚也為儞不得。山僧也",
    "X78n1556_026:0799a23": "為儞不得。閻羅老子也為儞不得。直須盡却今時去。",
    "X78n1556_026:0799a24": "若也盡却今時。佛也不奈他何。法也不奈他何。祖師",
    "X78n1556_026:0799b01": "也不奈他何。天下老和尚也不奈他何。山僧也不奈",
    "X78n1556_026:0799b02": "他何。閻羅老師也不奈他何。諸人且道如何是盡却",
    "X78n1556_026:0799b03": "今時底道理。還會麼。明年更有新條在。惱亂春風卒",
    "X78n1556_026:0799b04": "未休。",
    "X78n1556_026:0799b05": "西京少林恩禪師問。九鼎澄波即不問。為祥為瑞事",
    "X78n1556_026:0799b06": "如何。師云。古今不墜。僧曰。遮箇且拈放一邊。向上還",
    "X78n1556_026:0799b07": "有事也無。師云。太無厭生。僧曰。作家宗師。師云。也不",
    "X78n1556_026:0799b08": "消得。問。達磨九年不敢正眼觀瞻。未審和尚出世如",
    "X78n1556_026:0799b09": "何舉唱。師云。遮邊是僧。那邊是俗。問。天不寒不暖。日",
    "X78n1556_026:0799b10": "不長不短。和尚出世。當為何事。師云。知時別宣。僧曰。",
    "X78n1556_026:0799b11": "若不上來伸此問。焉能得見法王機。師云。龍頭虵尾。",
    "X78n1556_026:0799b12": "僧曰。恁麼則木人夜半穿鞾去。石女天明戴帽歸。師",
    "X78n1556_026:0799b13": "云。真師子兒。問。久飄客路。罕遇知音。今日上來。請師",
    "X78n1556_026:0799b14": "一接。師云。有眼無耳朵。六月火邊坐。僧曰。頂門不具",
    "X78n1556_026:0799b15": "金剛眼。幾逐流鸎過短墻。師云。白雲千里萬里。問。一",
    "X78n1556_026:0799b16": "箭一群即不問。一箭一箇事如何。師云。中也。僧曰。還",
    "X78n1556_026:0799b17": "端的也無。師云。同聲相應。同氣相求。僧曰。恁麼則石",
    "X78n1556_026:0799b18": "鞏猶在。師云。非但一箇兩箇。僧曰。好事不如無。師云。",
    "X78n1556_026:0799b19": "穿却了也。問。三玄三要即不問。五位君臣事若何。師",
    "X78n1556_026:0799b20": "云。非公境界。僧曰。恁麼則石人拊掌。木女呵呵。師云。",
    "X78n1556_026:0799b21": "杓卜聽虗聲。熟睡饒嚪語。僧曰。若不上來伸此問。焉",
    "X78n1556_026:0799b22": "能得見少林機。師云。放過即不可。隨後便打。問。祖師",
    "X78n1556_026:0799b23": "西來。九年面壁。最初一句。請師舉唱。師云。面黑眼睛",
    "X78n1556_026:0799b24": "白。僧曰。三十年後專為流通。師云。山僧未有語在。",
    "X78n1556_026:0799c01": "上堂。良久。云。若向遮裏說即心即佛。大似頭上安頭。",
    "X78n1556_026:0799c02": "若說非心非佛。何異迷頭認影。賞箇名。安箇是。立箇",
    "X78n1556_026:0799c03": "非。向甚麼處見達磨祖師。然雖如此。放一線道。別有",
    "X78n1556_026:0799c04": "商量。諸仁者。是復誰是。非復誰非。是非杳絕。分明萬",
    "X78n1556_026:0799c05": "機。還會麼。前是官不容針。後是私通車馬。於斯明得。",
    "X78n1556_026:0799c06": "晝見日。夜見星。於斯不明。有寒暑兮促君壽。有鬼神",
    "X78n1556_026:0799c07": "兮蠧君福。上堂云。如斯話會。誰是知音。直饒向一句",
    "X78n1556_026:0799c08": "下千眼頓開。端的有幾箇是迷逢達磨。諸人要識達",
    "X78n1556_026:0799c09": "磨祖師麼。乃舉手作揑勢云。達磨祖師鼻孔在少林",
    "X78n1556_026:0799c10": "手裏。若放開去也。從教此土西天說黃道黑。欺胡謾",
    "X78n1556_026:0799c11": "漢。若不放過。不消一揑。有人要與祖師作主。便請出",
    "X78n1556_026:0799c12": "來與少林相見。還有麼。良久云。果然。果然。上堂。拈超",
    "X78n1556_026:0799c13": "拄杖云。昔日德山．臨濟信手拈來。便能坐斷十方。壁",
    "X78n1556_026:0799c14": "立千仞。直得氷河燄起。枯木花芳。諸人若也善能橫",
    "X78n1556_026:0799c15": "擔竪夯。徧問諸方。苟或不然。少林倒此令去也。擊禪",
    "X78n1556_026:0799c16": "床一下。上堂。橫按拄杖云。便與麼休去。已落二三。更",
    "X78n1556_026:0799c17": "若忉忉。終成異見。既到遮裏。又不可弓折箭盡去也。",
    "X78n1556_026:0799c18": "且衲僧家遠則能照。近則能明。乃拈起拄杖云。穿却",
    "X78n1556_026:0799c19": "德山鼻孔。換了臨濟眼睛。掀翻大海。撥轉虗空。且道",
    "X78n1556_026:0799c20": "三千里外誰是知音。於是明得。大似杲日照天。苟或",
    "X78n1556_026:0799c21": "未明。不免雲騰致雨。卓一下。上堂。良久。云。直下明得。",
    "X78n1556_026:0799c22": "更不用如何若何。便請休去歇去。其或未然。三十年",
    "X78n1556_026:0799c23": "後忽然於糞掃堆上斬新拾得舊時物。方知少林今",
    "X78n1556_026:0799c24": "日已為諸人打破畫瓶。還信得及麼。人人鼻孔頭。豈",
    "X78n1556_026:0800a01": "是無消息。上堂云。十方共聚。同此安居。既在少林。還",
    "X78n1556_026:0800a02": "委少林家風也未。若委悉得去。石城山下。今古同風。",
    "X78n1556_026:0800a03": "若未相委。但見雲生碧嶂。焉知月落寒潭。君不見古",
    "X78n1556_026:0800a04": "人道。行路難。行路難。時上眉毛若自看。",
    "X78n1556_026:0800a05": "滁州龍蟠山壽聖寺廣禪師問。師唱誰家曲。宗風嗣",
    "X78n1556_026:0800a06": "阿誰。師云。陽廣山頭雲靄靄。月華菴畔栢青青。僧曰。",
    "X78n1556_026:0800a07": "恁麼則投子嫡子。大陽兒孫也。師云。未跨鐵牛。棒如",
    "X78n1556_026:0800a08": "雨點。僧曰。今日已知端的。師云。一任敲甎打瓦。",
    "X78n1556_026:0800a09": "廬陵清原山行思禪師第十一世",
    "X78n1556_026:0800a10": "郢州大陽山楷禪師法嗣",
    "X78n1556_026:0800a11": "西京龍門乾元寺南禪師問。蓮華未出水時如何。師",
    "X78n1556_026:0800a12": "云。覰不見。僧曰。出水後如何。師云。清香徧界。僧曰。真",
    "X78n1556_026:0800a13": "善知識。師云。何必如此。",
    "X78n1556_026:0800a14": "雲居山道齊禪師法嗣",
    "X78n1556_026:0800a15": "蘇州翠峰山洪禪師問。如何是翠峰境。師云。祇聞鸎",
    "X78n1556_026:0800a16": "鳥語。不見報春來。問。如何是祖師西來意。師云。堪嗟",
    "X78n1556_026:0800a17": "立雪僧。",
    "X78n1556_026:0800a18": "明州金鵝山虗白禪師問。如何是直截一路。師云。鳥",
    "X78n1556_026:0800a19": "道羊腸。問。如何是一體師子。師云。駝驢猪狗。僧曰。恁",
    "X78n1556_026:0800a20": "麼則四生六道去也。師云。啞。",
    "X78n1556_026:0800a21": "洪州上藍普禪師相國夏公靖問。百骸俱潰散。那箇",
    "X78n1556_026:0800a22": "是長老主人公。師云。前月二十日離蘄陽口。",
    "X78n1556_026:0800a23": "杭州承天義海禪師問。法同法性。入諸法故。此理如",
    "X78n1556_026:0800a24": "何。師云。汝還見香爐麼。僧曰。還有不入者無。師云。賺",
    "X78n1556_026:0800b01": "殺人。問。如何是正法眼。師云。覰破一切。",
    "X78n1556_026:0800b02": "廬山萬杉院太超廣知禪師問。如何是和尚家風。師",
    "X78n1556_026:0800b03": "云。山家秖如此。問。如何是西來的的意。師云。大眾總",
    "X78n1556_026:0800b04": "聞。問。寂默為宗時如何。師云。謾語。問。如何是徑截一",
    "X78n1556_026:0800b05": "路。師云。迂迴多少。問。如何是最先一句。師云。此問在",
    "X78n1556_026:0800b06": "後。問。世尊拈華。意旨如何。師云。儞還薦得麼。僧曰。學",
    "X78n1556_026:0800b07": "人不會。師云。多少分明。問。世尊三昧。迦葉不知。如何",
    "X78n1556_026:0800b08": "是世尊三昧。師云。何處得遮消息。問。瑞雲滿庭。從何",
    "X78n1556_026:0800b09": "而降。師云。莫泄真機。問。如何是無價寶。師云。甚處得",
    "X78n1556_026:0800b10": "來。問。如何是祖師西來意。師云。盡言隻履歸西去。問。",
    "X78n1556_026:0800b11": "古人捲席。意旨如何。師云。何不禮拜歸堂。問。如何是",
    "X78n1556_026:0800b12": "文殊門。師云。千聖皆從此入。僧曰。入後如何。師云。想",
    "X78n1556_026:0800b13": "儞不識。僧禮拜。師云。酌然。師乃云。世尊良久。迦葉起",
    "X78n1556_026:0800b14": "來白槌。馬師纔陞座。百丈便出來捲席。可謂摩竭陀",
    "X78n1556_026:0800b15": "令已行。不可更教山僧重下注脚。然雖如此。久參高",
    "X78n1556_026:0800b16": "士莫訝周遮。後學上座也須著些精彩。更若繁詞恐",
    "X78n1556_026:0800b17": "不及。珍重。",
    "X78n1556_026:0800b18": "南康軍羅漢行林祖印禪師法嗣",
    "X78n1556_026:0800b19": "福州古田靈峰道誠禪師問。祖祖相傳傳祖印。師今",
    "X78n1556_026:0800b20": "得法嗣何人。師云。那箇古人恁麼道。僧曰。祇如道吾",
    "X78n1556_026:0800b21": "有正法眼藏付囑迦葉。又作麼生。師云。不妨具眼。僧",
    "X78n1556_026:0800b22": "曰。千聖不傳方是的。一言合道未為真。師云。早是不",
    "X78n1556_026:0800b23": "合也。",
    "X78n1556_026:0800b24": "真州長蘆贊禪師問。拈槌舉拂即不問。如何是喝散",
    "X78n1556_026:0800c01": "白雲底意氣。師云。喫棒。僧曰。爭奈人天大眾何。師云。",
    "X78n1556_026:0800c02": "罪不重科。問。如何是佛法大意。師云。老僧奉　　聖",
    "X78n1556_026:0800c03": "旨開堂。僧曰。恁麼則天人群生類。皆承此恩力。師云。",
    "X78n1556_026:0800c04": "知恩方解報恩。問。一棒打破虗空時如何。師云。費力。",
    "X78n1556_026:0800c05": "僧曰。恁麼則百雜碎。師云。莫費力。問。終日驅驅。如何",
    "X78n1556_026:0800c06": "得入。師云。祗為終日驅驅。師乃云。起動大眾。若於佛",
    "X78n1556_026:0800c07": "法中。也無可得伸剖。諸人盡是久參先德。達佛知見。",
    "X78n1556_026:0800c08": "不可更教遮裏談禪說道。實為舉足動步。不離道場。",
    "X78n1556_026:0800c09": "乃至林間宴坐經行。無非佛事。良久云。參。",
    "X78n1556_026:0800c10": "袁州崇勝道珍禪師問。如何是佛。師云。更向什麼處",
    "X78n1556_026:0800c11": "覓。僧曰。莫祇遮是。師云。勿交涉。",
    "X78n1556_026:0800c12": "綿州富樂山智靜禪師問。如何是佛法大意。師云。六",
    "X78n1556_026:0800c13": "耳不同謀。僧曰。意旨如何。師云。逢人但恁麼舉。",
    "X78n1556_026:0800c14": "越州天衣山昭愛禪師問。如何是佛。師云。牛兒不識",
    "X78n1556_026:0800c15": "虎。問。如何是和尚家風。師云。臂長衫袖短。僧曰。忽遇",
    "X78n1556_026:0800c16": "客來。如何。師云。離中虗。坎中滿。",
    "X78n1556_026:0800c17": "袁州仰山太平興國寺擇和禪師問。如何是祖師西",
    "X78n1556_026:0800c18": "來意。師云。君子不發游言。問。如來藏中以何為佛事。",
    "X78n1556_026:0800c19": "師云。香風吹萎花。僧曰。皆因今日也。師云。更雨新好",
    "X78n1556_026:0800c20": "者。問。如何是佛。師云。真書梵字。師示眾云。法本不生。",
    "X78n1556_026:0800c21": "今則無滅。無滅無生。眼中金屑。古佛家風。青天明月。",
    "X78n1556_026:0800c22": "廬州棲賢澄諟禪師法嗣",
    "X78n1556_026:0800c23": "湖州西余山寧化體榮禪師問。如何是祖師西來意。",
    "X78n1556_026:0800c24": "師云。神光曾斷臂。僧曰。來審還當得也無。師云。粉骨",
    "X78n1556_026:0801a01": "碎身未足酬。上堂云。一人把火。自燼其身。一人把冰。",
    "X78n1556_026:0801a02": "橫死於路。進前。觸途成滯。退後。噎填胸。不進不退。直",
    "X78n1556_026:0801a03": "得上天無路。入地無門。而今不奈何也。良久。云。待得",
    "X78n1556_026:0801a04": "雪消去。自然春到來。",
    "X78n1556_026:0801a05": "南嶽福嚴省賢惠照禪師問。如何是福嚴境。師云。畫",
    "X78n1556_026:0801a06": "也畫不及。僧曰。如何是境中人。師云。且子細。問。師唱",
    "X78n1556_026:0801a07": "誰家曲。宗風嗣阿誰。師云。不因汝問。我也不說。僧曰。",
    "X78n1556_026:0801a08": "恁麼則寶覺分枝去也。師云。莫亂道。",
    "X78n1556_026:0801a09": "袁州仰山智齊禪師師參諟禪師。諟問。汝是甚處人。",
    "X78n1556_026:0801a10": "對曰。安州人。諟曰。汝為什麼却不安。對曰。今日轉見",
    "X78n1556_026:0801a11": "病源。諟曰。且莫強惺惺。師遂禮拜。有頌云。有口不能",
    "X78n1556_026:0801a12": "言。無舌能解語。惺惺猶是夢。何處有佛祖。",
    "X78n1556_026:0801a13": "廬陵清原山行思禪師第十二世",
    "X78n1556_026:0801a14": "杭州靈隱文勝禪師法嗣",
    "X78n1556_026:0801a15": "杭州靈隱山蘊聦惠照禪師問。如何是和尚家風。師",
    "X78n1556_026:0801a16": "云。索喚即有。僧曰。未審有箇什麼。師云。天台楖[木*栗]。問。",
    "X78n1556_026:0801a17": "古路重修時如何。師云。平高就下。",
    "X78n1556_026:0801a18": "杭州南院清禪師問。西祖傳來。請師通信。師云。汝道",
    "X78n1556_026:0801a19": "傳什麼來。僧曰。恁麼則不通信去也。師云。不妨刢利。",
    "X78n1556_026:0801a20": "江寧府保寧宗禪師問。如何是佛。師云。更問什麼。僧",
    "X78n1556_026:0801a21": "曰。莫秖遮便是也無。師云。且莫虗頭。",
    "X78n1556_026:0801a22": "江寧府清凉舉內慈化禪師問。一法本無。萬法何有。",
    "X78n1556_026:0801a23": "未審和尚說箇什麼。師云。汝說得分明。僧曰。恁麼則",
    "X78n1556_026:0801a24": "一切不存去也。師云。也不信汝。",
    "X78n1556_026:0801b01": "越州新昌石佛有邦禪師問。祖祖相傳傳祖印。師今",
    "X78n1556_026:0801b02": "得法嗣何人。師云。布髮掩泥人盡委。僧曰。恁麼則靈",
    "X78n1556_026:0801b03": "隱一枝。南明獨秀也。師云。杓卜聽虗聲。",
    "X78n1556_026:0801b04": "杭州龍華悟乘禪師法嗣",
    "X78n1556_026:0801b05": "溫州鴈蕩山靈巖惠瑞宣密禪師問。優鉢華拆人皆",
    "X78n1556_026:0801b06": "委。祖令親行事若何。師云。識法者懼。僧曰。施行有據",
    "X78n1556_026:0801b07": "去也。師云。人小膽大。",
    "X78n1556_026:0801b08": "明州瑞巖山義海禪師法嗣",
    "X78n1556_026:0801b09": "明州大梅文慧禪師問。祖祖相傳傳祖印。師今得法",
    "X78n1556_026:0801b10": "嗣何人。師云。少人定當得。僧曰。報本嫡子也。師云。適",
    "X78n1556_026:0801b11": "來向汝道什麼。問。如何是大梅境。師云。看。僧曰。如何",
    "X78n1556_026:0801b12": "是境中人。師云。喫茶去。",
    "X78n1556_026:0801b13": "明州翠巖嗣元禪師問。如何是祖師西來意。師云。見",
    "X78n1556_026:0801b14": "錢賣買不曾賖。僧曰。向上更有事也無。師云。好不信",
    "X78n1556_026:0801b15": "人直。",
    "X78n1556_026:0801b16": "明州大梅保福居照禪師法嗣",
    "X78n1556_026:0801b17": "婺州智者嗣如禪師問。如何是佛。師云。量才補職。僧",
    "X78n1556_026:0801b18": "曰。補職後如何。師云。天台杖子。問。如何是真實之體。",
    "X78n1556_026:0801b19": "師云。今日好寒。僧曰。意旨如何。師云。千山萬山雪。",
    "X78n1556_026:0801b20": "洪州章口昭達禪師法嗣",
    "X78n1556_026:0801b21": "蘇州萬壽守堅法印禪師問。如何是道。師云。誰不履",
    "X78n1556_026:0801b22": "踐。僧曰。如何是道中人。師云。來千去萬。",
    "X78n1556_026:0801b23": "廬陵清原山行思禪師第十三世",
    "X78n1556_026:0801b24": "婺州智者山嗣如禪師法嗣",
    "X78n1556_026:0801c01": "婺州浦江華藏虗外禪師問。知師久蘊囊中寶。今日",
    "X78n1556_026:0801c02": "臨筵欲借看。師云。剔起眉毛。僧曰。見後如何。師云。多",
    "X78n1556_026:0801c03": "少分明。辭世云。少年石女握金環。獨角犀牛入華山。",
    "X78n1556_026:0801c04": "波旬撫掌呵呵笑。碧眼胡兒渡鐵關。言畢。趺坐而逝。",
    "X78n1556_026:0801c05": "婺州淨土可嵩禪師辭世頌云。靈木無根。北斗有柄。",
    "X78n1556_026:0801c06": "大海波瀾。是余壽命。八尺丈六。誰凡誰聖。若問去處。",
    "X78n1556_026:0801c07": "春行秋令。珍重諸賢。形端表正。言畢。趺坐而逝。",
    "X78n1556_026:0801c08": "婺州承天澄月禪師問。如何是道。師云。殘陽戀幽草。",
    "X78n1556_026:0801c09": "問。如何是佛法大意。師云。今年柴米貴。辭世頌云。去",
    "X78n1556_026:0801c10": "也何之。住兮何所。去住何從。超然絕侶。臨歧一句向",
    "X78n1556_026:0801c11": "誰舉。銀漢夜白孤蟾吐。",
    "X78n1556_026:0801c12": "廬陵青原山行思禪師第十四世",
    "X78n1556_026:0801c13": "婺州承天澄月禪師法嗣",
    "X78n1556_026:0801c14": "婺州承天仲顏禪師問。梵王請佛。蓋為群生。今日史",
    "X78n1556_026:0801c15": "君請師。當為何事。師云。大眾知恩。僧曰。恁麼則人天",
    "X78n1556_026:0801c16": "交接去也。師云。不妨具眼。",
    "X78n1556_026:0801c18": "建中靖國續燈錄卷第二十六"
}