{
    "X85n1587_014:0083a06": "正源略集卷第十四",
    "X85n1587_014:0083a08": "天台嗣祖沙門國清　達珍　輯",
    "X85n1587_014:0083a09": "南嶽下第三十八世",
    "X85n1587_014:0083a10": "迦陵音禪師法嗣(四人)",
    "X85n1587_014:0083a11": "京都大覺佛泉安禪師湖廣人　示莊主。百丈展開",
    "X85n1587_014:0083a12": "兩手。善說大義。只得其體。不得其用。仰山立地插鍬。",
    "X85n1587_014:0083a13": "善於應對。只得其用。不得其體。若欲體用全備。事理",
    "X85n1587_014:0083a14": "雙彰。且看。大德逐日機用。尋常作略。有時一犂耕轉",
    "X85n1587_014:0083a15": "乾坤種。出廬陵白米。一任飽餐。有時一鋤翻轉大地。",
    "X85n1587_014:0083a16": "收得鎮州蘿蔔。由人齩嚼。既有如是神通妙用。佛祖",
    "X85n1587_014:0083a17": "亦甘立下風。試問。無陰陽地上。種箇甚麼。若向者裏",
    "X85n1587_014:0083a18": "道得一句。祖父田園。一時分付。",
    "X85n1587_014:0083a19": "廬山歸宗佩璋璜禪師楚南衡州楊氏子。投悟禪師",
    "X85n1587_014:0083a20": "剃落。依友嵩和尚圓具。後參迦陵音。音問。那裏人。云。",
    "X85n1587_014:0083a21": "湖南。音云。南嶽山高多少。云不露頂。音云。知解禪和",
    "X85n1587_014:0083a22": "參堂去。一日入室。問。那箇是你本來面目。師云。若呈",
    "X85n1587_014:0083a23": "上則不中。音云。學語之流。令看無佛性話。三七日。忽",
    "X85n1587_014:0083a24": "明情與無情煥然等現。白音。音不顧。師云。學人有三",
    "X85n1587_014:0083b01": "十棒。要打趙州。音云。過在什麼處。師云。舌頭無骨。音",
    "X85n1587_014:0083b02": "頷之。隨音南北二十餘年。後賜紫。命住歸宗夾山雲",
    "X85n1587_014:0083b03": "居等處　小參。以竹篦畫○云。者是諸佛頂[寧*頁]機。錯",
    "X85n1587_014:0083b04": "了也。又以竹篦畫○云。者是祖師末後句。錯了也。者",
    "X85n1587_014:0083b05": "兩錯。有一錯。鋸地獅子。亦如金剛王寶劒。有一錯。有",
    "X85n1587_014:0083b06": "照有用。能縱能奪。能殺能活。若分疏得下。功不浪施。",
    "X85n1587_014:0083b07": "若分疏不下。山僧亦錯。闍黎亦錯。師年逾八十。靜住",
    "X85n1587_014:0083b08": "雲居西室。一日喚侍者云。丟去罷。書偈云。生也沒得",
    "X85n1587_014:0083b09": "說。死也沒得說。打破太虗空。陽春與白雪。怡然而逝。",
    "X85n1587_014:0083b10": "塔于寺西安樂橋側。",
    "X85n1587_014:0083b11": "江西歸宗果宏德禪師住瞻雲。拈香云。當年承慈訓。",
    "X85n1587_014:0083b12": "已[拚-ㄙ+ㄊ]著活埋。打開無盡藏。拖出死屍來。大死之人今",
    "X85n1587_014:0083b13": "又活。老人頭上舞三台。",
    "X85n1587_014:0083b14": "京都大覺正宗道禪師小參。適纔山門外佛殿裏。",
    "X85n1587_014:0083b15": "已是狼籍殆盡。諸人上來下去。還嫌少那。陽氣發來",
    "X85n1587_014:0083b16": "無硬土。無根樹子發生也。崖前枯木糝華也。諸人。還",
    "X85n1587_014:0083b17": "覺眉毛重麼　上堂。今朝十月十五。大地山河齊吼。",
    "X85n1587_014:0083b18": "樂奏乾闥婆王。伶俐迦葉起舞。擊著須彌鐘。撾破虗",
    "X85n1587_014:0083b19": "空皷。演出無字經。唱作蠻腔譜。不是譚玄說妙。亦非",
    "X85n1587_014:0083b20": "生老病苦。大家同赴華筵。面南須看北斗。覿面直截",
    "X85n1587_014:0083b21": "提持。擬議失却何有。果能直下承當。始知不住劫數。",
    "X85n1587_014:0083b22": "其或彌封滯殻。棒折何能歇手　小參。綠柳隄邊。水",
    "X85n1587_014:0083b23": "足艸足。青山崖畔。東觸西觸。不耕那畔田。豈踏今時",
    "X85n1587_014:0083b24": "路。嘯月吟風。餐霞飲露。有時放下玉簾。佛眼覷不見。",
    "X85n1587_014:0083c01": "有時突向金輪。大地藏不住。有權有實。有照有用。放",
    "X85n1587_014:0083c02": "之自然體無去住。不如隨分納些些。何須脅下書五",
    "X85n1587_014:0083c03": "字。",
    "X85n1587_014:0083c04": "調梅鼎禪師法嗣(三人)",
    "X85n1587_014:0083c05": "磬山崇恩法南勝禪師上堂。未離兜率降皇宮。公",
    "X85n1587_014:0083c06": "案何曾有兩重。千古毗藍今日事。一枝杓柄活如龍。",
    "X85n1587_014:0083c07": "釋迦老子生也。一花現瑞。千葉流芳。雲門大師來也。",
    "X85n1587_014:0083c08": "一棒揮空。十方通暢。佛佛祖祖。全提斯旨。七十二傳。",
    "X85n1587_014:0083c09": "未甞少易。良久云。開口不在舌頭上　白洋河抄化",
    "X85n1587_014:0083c10": "回。示眾。破施主慳貪。磨自己種性。須是過量人。遇著",
    "X85n1587_014:0083c11": "血性漢。不然易說難行。山僧昨日將者兩步工夫。親",
    "X85n1587_014:0083c12": "歷一番。向九曲黃河邊。往來兩月。麥麫粥[米*差]子飯。滋",
    "X85n1587_014:0083c13": "味徧嘗。看他三回四回。只云不在要。彼一文兩文。如",
    "X85n1587_014:0083c14": "割身肉。非關古井淵深。自愧汲長綆短。只得撩起便",
    "X85n1587_014:0083c15": "行。且把馳求心。歇歇歇。者般皷笛莫輕敲。甘守門庭",
    "X85n1587_014:0083c16": "三尺雪。",
    "X85n1587_014:0083c17": "京都拈花恢慈仁禪師據室。既登獅子座。須效師",
    "X85n1587_014:0083c18": "子吼。若有法可說。笑破虗空口。畢竟如何。家堂穩坐",
    "X85n1587_014:0083c19": "渾無事。終日面南看北斗　上堂。千聖頂[寧*頁]上。可容",
    "X85n1587_014:0083c20": "剎海。衲僧命脉中。不許商量。休向言中取則。莫於句",
    "X85n1587_014:0083c21": "下承當。大展通天活路。打開被蓋囊藏。明歷歷毫無",
    "X85n1587_014:0083c22": "間隔。光灼灼獨露真常。入得不二法門。處處無非佛",
    "X85n1587_014:0083c23": "事。出得五陰區宇。頭頭總是道場。毫端上。羅列真空",
    "X85n1587_014:0083c24": "妙有。芥孔中。莊嚴清淨寶坊　小參。真機纔動。妙用",
    "X85n1587_014:0084a01": "全彰。靈通莫測。感應無方。果然無手能行拳。千手萬",
    "X85n1587_014:0084a02": "手。一時頓現。無目能舒光。千眼萬眼。當下豁開。拈提",
    "X85n1587_014:0084a03": "格外生涯。洞達幽玄活計當處圓融無礙。等閒蓋色",
    "X85n1587_014:0084a04": "騎聲。",
    "X85n1587_014:0084a05": "京都萬壽粹如純禪師順義黃氏子。禮本邑觀音寺",
    "X85n1587_014:0084a06": "悟上師出家。依貫文律師具戒。遍參宗匠。次謁萬壽",
    "X85n1587_014:0084a07": "調梅和尚。親炙數載。日窮底蘊。始授記莂。出住栴檀",
    "X85n1587_014:0084a08": "廣通等處。上堂。昨夜紛紛大雪。鏡外狂心頓歇。舉頭",
    "X85n1587_014:0084a09": "冷眼遙觀。萬里山河一色浪。禪和無交涉。踏著方磚",
    "X85n1587_014:0084a10": "撞倒牆。觸著露拄打失鼻。識取不為冤。止止不須說。",
    "X85n1587_014:0084a11": "直饒虗空粉碎。大地平沉。到者裏正好。朝打三千。暮",
    "X85n1587_014:0084a12": "打八百。何故。絕後再甦。欺君不得　小參。一任法堂",
    "X85n1587_014:0084a13": "前艸深一丈。不曾山門外垂手接人。不是調高和寡。",
    "X85n1587_014:0084a14": "亦非價重難酬。且道。意在于何。釣竿可換鈎難曲。你",
    "X85n1587_014:0084a15": "但無心我便休　小參。輦路橫門外。西山峙寺旁。說",
    "X85n1587_014:0084a16": "法雲興。瓶瀉論文。鳥語花香。直饒拈燈籠露柱。也是",
    "X85n1587_014:0084a17": "折東壁補西牆。分明舉似。切忌承當。自古韓盧多逐",
    "X85n1587_014:0084a18": "塊。從來好肉不剜瘡。諸仁者。還知山僧舌頭落處麼。",
    "X85n1587_014:0084a19": "良久云。一番雨過一番涼　佛誕。一年一度。徒增塗",
    "X85n1587_014:0084a20": "污。者箇那箇。有甚分別。杓柄子不問長短。拈來便澆",
    "X85n1587_014:0084a21": "小廝兒。也知佼儈放過不可。且道。渠還甘受也無。須",
    "X85n1587_014:0084a22": "知遠烟浪。別有好商量　小參。舉僧問千巖長祖。如",
    "X85n1587_014:0084a23": "何是和尚家風。祖云。無力竪拳頭。老祖恁麼說話。大",
    "X85n1587_014:0084a24": "似隔靴將棒槌搔癢。有甚受用處。設有人問萬壽如",
    "X85n1587_014:0084b01": "何是和尚家風。劈脊便棒。待他擬議。連棒打出。因甚",
    "X85n1587_014:0084b02": "如此。重賞之下。必有勇夫　小參。隔江招手橫行。脚",
    "X85n1587_014:0084b03": "跟下好與三十。望見剎竿回去。脚跟下好與三十。且",
    "X85n1587_014:0084b04": "道。半青半黃。七上八下的。脚跟下合打多少。有人道",
    "X85n1587_014:0084b05": "得好轉語。別炊甑飯與他喫。乾隆甲午七月二十日",
    "X85n1587_014:0084b06": "示寂。世壽六十一。僧臘四十二。全身塔于本寺之後",
    "X85n1587_014:0084b07": "園。",
    "X85n1587_014:0084b08": "南嶽下第三十九世",
    "X85n1587_014:0084b09": "佛日義禪師法嗣(二人)",
    "X85n1587_014:0084b10": "薦福德山海禪師小參。鄭州梨青州棗。萬物無如",
    "X85n1587_014:0084b11": "出處好。阿呵呵。毗婆尸佛早留心。直至如今不得妙。",
    "X85n1587_014:0084b12": "珍重擔囊行脚人。一念偏枯錯到老　示眾。舉玉國",
    "X85n1587_014:0084b13": "師云。禪林秋晚。學道之士。貴乎一一真實。耑為生死。",
    "X85n1587_014:0084b14": "不爭人我是非。是發心真實。切問近思。不學虗頭。是",
    "X85n1587_014:0084b15": "參學真實。胸襟流出。蓋天盖地。是酬唱真實。好賢樂",
    "X85n1587_014:0084b16": "善。成人道業。是領眾真實。省虗文務誠敬。是禮貌真",
    "X85n1587_014:0084b17": "實。誡虗華崇節儉是。日用真實。明因果識罪福。除害",
    "X85n1587_014:0084b18": "去獘。是任事真實。遠奸佞親仁厚。是交接真實。甘淡",
    "X85n1587_014:0084b19": "薄恥謀求。是家風真實。更有一處真實。一發與汝諸",
    "X85n1587_014:0084b20": "人道破。大抵還他肌骨好。不搽紅粉也風流。師云。國",
    "X85n1587_014:0084b21": "師心肝五臟。和盤傾出。怎柰無人識取。而今冷地思",
    "X85n1587_014:0084b22": "量著。三十三天被火燒。下座　同參至上堂。舉雲門",
    "X85n1587_014:0084b23": "示眾云。平地上死人無數。過得荊棘林是好手。時有",
    "X85n1587_014:0084b24": "僧出云。與麼則堂中第一座。有長處也。門云。蘇嚕蘇",
    "X85n1587_014:0084c01": "嚕。師云。過得荊棘林是好手。若到薦福門下。腿筋打",
    "X85n1587_014:0084c02": "斷。也不肯放過在。須要通身是箇金剛圈栗棘蓬。教",
    "X85n1587_014:0084c03": "一切人。吞跳不得。諸人還委悉麼。問取我同參去。",
    "X85n1587_014:0084c04": "南澗理安智朗月禪師白門李氏子。年十九。投慧開",
    "X85n1587_014:0084c05": "老宿脫白。受具于六安曇瑞年和尚。後詣靈峯素蓮",
    "X85n1587_014:0084c06": "法師。習天台賢首諸經論。徧參諸方。于佛日和尚處。",
    "X85n1587_014:0084c07": "投機印可。示眾。參禪須參活句。活句薦得。永劫不忘。",
    "X85n1587_014:0084c08": "作麼生是活句。驀舒手云。我手何似佛手。復垂足云。",
    "X85n1587_014:0084c09": "我脚何似驢脚。有漏笟籬。無漏木杓。覿面相呈。分付",
    "X85n1587_014:0084c10": "典座。一等蝦作眼者便作。言發非聲。色前不物。會去。",
    "X85n1587_014:0084c11": "何止笤帚柄三十　示眾。德山棒是瞎棒。臨濟喝是",
    "X85n1587_014:0084c12": "瞎喝。正偏已屬繁辭。顧鑑那堪再說。壩子橋頭。來千",
    "X85n1587_014:0084c13": "去萬。忠清巷裏。驢奔馬踱。一一天真。誰敢動著。雖然。",
    "X85n1587_014:0084c14": "王和尚底袈裟。因甚七零八落　小參。獅子嚬呻。象",
    "X85n1587_014:0084c15": "王回顧。要行便行。要住便住。是名大丈夫。不枉打艸",
    "X85n1587_014:0084c16": "鞋行脚。若乃不死不活。癡心妄想。成佛作祖。豈不大",
    "X85n1587_014:0084c17": "錯。三歲孩童抱花皷。莫來攔我毬門路　小參。大樹",
    "X85n1587_014:0084c18": "大皮裹。小樹小皮纏。庭前紫荊樹。無皮也過年。世出",
    "X85n1587_014:0084c19": "世間法。時至理俱圓。看看。山腰白雪雖凝凍。溪上紅",
    "X85n1587_014:0084c20": "梅已破顏　小參。風不鳴條。雨不破塊。買有處買。賣",
    "X85n1587_014:0084c21": "有處賣。人人有喫有穿。各各無灾無害。饒他千佛到",
    "X85n1587_014:0084c22": "來。一齊推出門外。何故。堂上不張白澤圖。人間何自",
    "X85n1587_014:0084c23": "有妖怪　小參。摸螺螄搭好伴。刺繡文看好樣。年荒",
    "X85n1587_014:0084c24": "病久倦開爐。無可如何著須炭。眉毛鼻孔。各自照管",
    "X85n1587_014:0085a01": "　小參。有大蓮華。忽然出現。竪拂子云。見麼。善財童",
    "X85n1587_014:0085a02": "子參德雲。麥裏何曾不是麫。一旦相逢在別峯。空裏",
    "X85n1587_014:0085a03": "雲飛知幾片。乾隆辛卯八月初十日示寂。世壽六十",
    "X85n1587_014:0085a04": "一。僧臘四十三。塔于蓮花峯之陽。",
    "X85n1587_014:0085a05": "古雲沛禪師法嗣",
    "X85n1587_014:0085a06": "劒溪永鎮樸夫拙禪師入室。書頭教娘勤作息。書",
    "X85n1587_014:0085a07": "尾教娘莫瞌睡。坐斷中間。不落窠臼。未免法報化身",
    "X85n1587_014:0085a08": "呌屈。摩竭陀親行此令。毗耶離已現神通。還委悉麼。",
    "X85n1587_014:0085a09": "以拄杖卓一卓。喝一喝　上堂。鶯啼燕語。水綠山青。",
    "X85n1587_014:0085a10": "人人懷滄海之珠。箇箇抱荊山之璧。龜毛拂子拂。兔",
    "X85n1587_014:0085a11": "角扇子扇。又誰管你米裏有蟲。麥裏有麫。盞子撲落",
    "X85n1587_014:0085a12": "地。碟子成七片。狗子佛性無。問伊是誰見。見不見。倒",
    "X85n1587_014:0085a13": "騎泥牛入佛殿。",
    "X85n1587_014:0085a14": "祖燈紹禪師法嗣",
    "X85n1587_014:0085a15": "嶽州印慧勝禪師開堂。金剛正體。充塞十虗。智眼",
    "X85n1587_014:0085a16": "圓明。包羅萬有。百千法門。因此而建立。無量妙義。因",
    "X85n1587_014:0085a17": "茲而流通。赤洒洒騎聲蓋色。峭巍巍越古超今。到者",
    "X85n1587_014:0085a18": "裏說箇大唐國裏無禪師。瞎却鎮州一城人眼。總是",
    "X85n1587_014:0085a19": "靈龜拽尾。拂迹迹生　當晚小參。揮拂子云。諸佛心",
    "X85n1587_014:0085a20": "印。非從人得。列祖綱宗。豈假言傳。所貴俊俏衲僧。向",
    "X85n1587_014:0085a21": "把捉無踪時。詮註不及處。一連入手。自然理事全彰。",
    "X85n1587_014:0085a22": "諸兄弟。且入手後如何。岳陽船子洞庭波。擊拂子。歸",
    "X85n1587_014:0085a23": "方丈　中秋。秋風涼秋夜長。途中客思故鄉。星河燦",
    "X85n1587_014:0085a24": "燦。蟾桂飄香。一輪孤月轉長廊。萬家砧杵應寒螿。敢",
    "X85n1587_014:0085b01": "問大眾。祇如心月孤圓。光吞萬象。光非照境。境亦非",
    "X85n1587_014:0085b02": "存。光境俱忘。復是何物。擊拂子云。自是不歸歸便得。",
    "X85n1587_014:0085b03": "五湖烟景有誰爭。",
    "X85n1587_014:0085b04": "月潭達禪師法嗣",
    "X85n1587_014:0085b05": "鎮江金山大曉徹禪師崇明陳氏子。依天語和尚。出",
    "X85n1587_014:0085b06": "家圓具。後入終南山。澗飲木食數年。憶洞山參雲門",
    "X85n1587_014:0085b07": "公案。忽見電光徹證。乃述偈曰。奇哉奇哉甚奇哉。閃",
    "X85n1587_014:0085b08": "電光中正眼開。明暗兩條生滅路。誰知無去亦無來。",
    "X85n1587_014:0085b09": "即出山。參月潭和尚。得蒙印可。繼席香林。次遷金山",
    "X85n1587_014:0085b10": "天寧等處　早參。逼塞太虗。了無空缺。燈籠用盡神",
    "X85n1587_014:0085b11": "通。[跳-兆+孛]跳不出。露柱使盡伎倆。藏身不得。百億須彌暗",
    "X85n1587_014:0085b12": "點頭。萬象森羅笑不歇。且道。笑箇甚麼。眉毛眼上橫。",
    "X85n1587_014:0085b13": "鼻孔大頭垂　小參。金山一夏來。無法可商量。饑來",
    "X85n1587_014:0085b14": "要喫飯。飽時絕思想。倦來要打眠。一覺到天亮。動轉",
    "X85n1587_014:0085b15": "及施為。十方盡通暢。了了全非見。堂堂無背向。但只",
    "X85n1587_014:0085b16": "恁麼過。還有為人處也無。明眼人前。不得錯舉　小",
    "X85n1587_014:0085b17": "參。不是心。耳聲眼色甚分明。不是佛。暑氣侵人誰不",
    "X85n1587_014:0085b18": "熱。不是物。電光石火空狼籍。畢竟是什麼。冬瓜直儱",
    "X85n1587_014:0085b19": "侗。瓠子曲彎彎。若向者裏會得。一生參學事畢　早",
    "X85n1587_014:0085b20": "參。有一人六根不具。四大皆空。體周法界。行住無蹤。",
    "X85n1587_014:0085b21": "洒洒落落。任西任東。問伊佛法禪道。全然一法不通。",
    "X85n1587_014:0085b22": "且道。此人有長處也無。試道看　僧問。既是金山。因",
    "X85n1587_014:0085b23": "何惟見土石。師云。是你見處。云和尚又作麼生見。師",
    "X85n1587_014:0085b24": "云我不曾眼花。云謝師答話。師云。放汝三十棒　僧",
    "X85n1587_014:0085c01": "問。隔江招手而去。過在甚麼處。師云。不守本分。云恁",
    "X85n1587_014:0085c02": "麼不用行脚也。師云。只恐不是玉。是玉也大奇　上",
    "X85n1587_014:0085c03": "堂。佛祖玄機。人天罔測。大用現前。不存軌則。德山入",
    "X85n1587_014:0085c04": "門便棒。臨濟入門便喝。施雷轟電掣之機。展殺活臨",
    "X85n1587_014:0085c05": "時之用。直下全提。凡聖路絕。若是明眼衲僧。向棒喝",
    "X85n1587_014:0085c06": "未施已前。貫通古今。猶較些子　小參。即心即佛。芍",
    "X85n1587_014:0085c07": "藥花開菩薩面。非心非佛。棕櫚葉放夜叉頭。不是心",
    "X85n1587_014:0085c08": "不是佛不是物。猿抱子歸青嶂裏。鳥銜花落碧巖前。",
    "X85n1587_014:0085c09": "恁麼會得。猶是陝府灌鐵牛。嘉州打大象。莫若業識",
    "X85n1587_014:0085c10": "茫茫去。一條白練去。無明煩惱去。一念萬年去。雖然",
    "X85n1587_014:0085c11": "如是。毫釐有差。天地懸隔。毫釐無差。天地懸隔。師示",
    "X85n1587_014:0085c12": "微疾。說偈而逝。世壽七十三。僧臘四十九。塔于金陵",
    "X85n1587_014:0085c13": "紫金山之麓。",
    "X85n1587_014:0085c14": "不物震禪師法嗣",
    "X85n1587_014:0085c15": "泰州慈濟自聞悅禪師徐州蕭縣盛氏子　上堂。華",
    "X85n1587_014:0085c16": "藏界香水海。重重無盡善法。堂樓閣門。門門無礙。只",
    "X85n1587_014:0085c17": "貴當人信得及。一拶便入。始知虗而靈。寂而妙。高揖",
    "X85n1587_014:0085c18": "釋迦。不拜彌勒。婢視聲聞。奴呼圓覺。正所謂我為法",
    "X85n1587_014:0085c19": "王。於法自在。雖然如是。開堂一句。作麼生道。但願好",
    "X85n1587_014:0085c20": "風齊著力。一時吹入我門來　佛殿。漱口三日。吾不",
    "X85n1587_014:0085c21": "喜聞。是光明藏。是最上乘。展具云。丈夫自有衝天志。",
    "X85n1587_014:0085c22": "豈向他人行處行　結制。九十日已前。鈎子鈎你。九",
    "X85n1587_014:0085c23": "十日已後。錐子錐你。正當九十日。開潑天潑地爐鞲",
    "X85n1587_014:0085c24": "起烹佛烹祖火燄。釋迦彌勒。擬議則眉鬚墮落。文殊",
    "X85n1587_014:0086a01": "普賢。顧鑑則燎却面門設有箇漢出來道。長老云何",
    "X85n1587_014:0086a02": "修學。云何取證。與麼見解。拄杖子不在。笤箒柄聊與",
    "X85n1587_014:0086a03": "三十。",
    "X85n1587_014:0086a04": "澹如永禪師法嗣(五人)",
    "X85n1587_014:0086a05": "杭州天華有于成禪師誕日上堂。釋迦老子。未離",
    "X85n1587_014:0086a06": "兜率。成上座。早已脚踏閻浮。釋迦老子。指天指地。成",
    "X85n1587_014:0086a07": "上座。早已成等正覺。不是為他閒事長無明。豈肯自",
    "X85n1587_014:0086a08": "輕而退屈。三十年前。驅耕奪食。誰敢當鋒。三十年後。",
    "X85n1587_014:0086a09": "灰意忘情。甘心下劣。修禪入定。讓與他人。喫飯安眠。",
    "X85n1587_014:0086a10": "隨緣度日。曾憶母胎中有一轉語。告報諸人。卓拄杖",
    "X85n1587_014:0086a11": "云。來朝一一為君說。",
    "X85n1587_014:0086a12": "杭州天目聞學定禪師松江上海張氏子。年二十。出",
    "X85n1587_014:0086a13": "家受具。閱六祖壇經。如獲古物。參澹如和尚。問。一歸",
    "X85n1587_014:0086a14": "何處。澹云。南高峯頂浪滔天。師不會。後上天台。雲霧",
    "X85n1587_014:0086a15": "四塞。忽見日輪湧出。身心廓然。夙疑冰釋　上堂。蘭",
    "X85n1587_014:0086a16": "吐春山。梅開玉樹。是處全彰正眼。頭頭漏洩家風。何",
    "X85n1587_014:0086a17": "必重陞此座。皷兩片皮。說黃道黑。然則事豈無因。道",
    "X85n1587_014:0086a18": "由言顯。十字街頭廖胡子。何妨觸著磕著。三家村裏",
    "X85n1587_014:0086a19": "泥土地。從來有感有靈。鎔瓶盤釵釧為一金。攪酥酪",
    "X85n1587_014:0086a20": "醍醐成一味。還他作者。入荒田不揀。信手拈來艸。誰",
    "X85n1587_014:0086a21": "是知音。須彌山。突出諸人額角邊。大海水。灌入諸人",
    "X85n1587_014:0086a22": "鼻孔裏。即且置。前三三後三三。又明箇甚麼邊事。良",
    "X85n1587_014:0086a23": "久云。三級浪高魚化龍癡人猶戽夜塘水　上堂。事",
    "X85n1587_014:0086a24": "存函葢合。理應箭鋒拄。鼻孔與眼睛。今古長相對。拈",
    "X85n1587_014:0086b01": "却事。去却理。孟八郎漢無措足地。令人轉憶謝三郎。",
    "X85n1587_014:0086b02": "一絲獨釣寒江雪　冬節上堂。天無私蓋。地無私載。",
    "X85n1587_014:0086b03": "鐵馬驟冰稜一句。逈超千聖外。事無礙。理無礙。打破",
    "X85n1587_014:0086b04": "相呈。漆桶依然不快。剝盡羣陰。一陽來復。即且置。優",
    "X85n1587_014:0086b05": "波離尊者。因甚昨夜酒醉。喝一喝　早參。如來說一",
    "X85n1587_014:0086b06": "合相。即非一合相。神光三拜後。熊耳一峯高。風聲水",
    "X85n1587_014:0086b07": "聲。驢聲馬聲。任運流入薩婆若海。而總不見得。無位",
    "X85n1587_014:0086b08": "真人。是什麼乾屎橛。且逐雞聲過板橋　早參。明頭",
    "X85n1587_014:0086b09": "合暗頭合。銜鐵負鞍。瞎驢成隊。佛法僧三寶。匙挑不",
    "X85n1587_014:0086b10": "上。薰風自南來。殿閣生微涼。菩提場中一千七百箇。",
    "X85n1587_014:0086b11": "喫鹽止渴漢。作盡不良人。總未具透關眼在。西峯今",
    "X85n1587_014:0086b12": "日吐膽傾心。是汝諸人。何妨拍拍是令　乾隆戊戌",
    "X85n1587_014:0086b13": "正月初三日示微疾。謂弟子曰。今日是何日。答曰。甲",
    "X85n1587_014:0086b14": "子。師曰。吾行矣。乃起坐說偈而逝。世壽六十七。僧臘",
    "X85n1587_014:0086b15": "四十四。",
    "X85n1587_014:0086b16": "天目桂巖立禪師上堂。金烏飛玉兔走。盡未來際",
    "X85n1587_014:0086b17": "盡。鰕跳不出斗。乾坤大戲場。好手手中呈好手。胡張",
    "X85n1587_014:0086b18": "三黑李四。千年桃核裏。原是舊時仁。釋迦文殊是他",
    "X85n1587_014:0086b19": "奴。說箇成佛作祖。大似不識羞底莽鹵漢。顧眾云。汝",
    "X85n1587_014:0086b20": "諸人行甚麼。驢脚馬脚。達磨擉瞎你眼睛文殊㧞却",
    "X85n1587_014:0086b21": "你舌頭。山僧恁麼告報。已是不堪。何故。好兒終不使",
    "X85n1587_014:0086b22": "爺錢。",
    "X85n1587_014:0086b23": "天目道謙智禪師江西建昌南城縣人　上堂。以拂",
    "X85n1587_014:0086b24": "子畫一下云。摩竭提國。親行此令。即此用離此用。馬",
    "X85n1587_014:0086c01": "師父子。移花兼蝶至。買石得雲饒。說甚向上向下。花",
    "X85n1587_014:0086c02": "須連夜發。莫待曉風吹。祖師西來。大似賣老鼠藥底",
    "X85n1587_014:0086c03": "客人。汝等諸人。切忌誤用。用則傷人。西峯恁麼說。是",
    "X85n1587_014:0086c04": "真語實語。不二語不誑語。還信得及麼。良久云。罕逢",
    "X85n1587_014:0086c05": "穿耳客。多遇刻舟人　其遇人銘曰。佛法無多。得鼻",
    "X85n1587_014:0086c06": "失口。若說罷參。真箇漏逗。急須見人跳出窠臼。一念",
    "X85n1587_014:0086c07": "不生百拙千醜。大地同行。虗空把手。道無不無。道有",
    "X85n1587_014:0086c08": "不有。有無不二。簸箕熨斗。釋迦彌勒。難出其右　緇",
    "X85n1587_014:0086c09": "素銘曰。正體非覺。孤光爍爍。正覺非體。乾坤莫比。比",
    "X85n1587_014:0086c10": "智不忘。非愚即狂。徹底掀翻。獨露堂堂。劈心剜腹。換",
    "X85n1587_014:0086c11": "骨洗腸。金剛栗棘。百世遺光。痛棒熱喝。飯熟羹香。耳",
    "X85n1587_014:0086c12": "聾蒿拂法乳親甞　權衡銘曰。末後牢關。說與徧參。",
    "X85n1587_014:0086c13": "黑花猫子。面門已班。瓜直儱侗。瓠曲彎彎。通玄峯頂。",
    "X85n1587_014:0086c14": "不是人間。長慶曰差。水潦曰奇。明得下載。分清水泥。",
    "X85n1587_014:0086c15": "我天爾狗丹鳳楚雞蕩盡閨閣。悟中之迷。師世壽六",
    "X85n1587_014:0086c16": "十三。預知報盡。端坐說偈。大喝一聲而寂。",
    "X85n1587_014:0086c17": "南屏淨慈在衡權禪師海寧錢氏子。依天台道源和",
    "X85n1587_014:0086c18": "尚。薙染受具。後謁澹如和尚。命看狗子無佛性話。一",
    "X85n1587_014:0086c19": "日聞梆聲。打失鼻孔。遂蒙印可。出住南屏聖果華頂",
    "X85n1587_014:0086c20": "興勝等處。示眾。道慚未克繼先宗。俛首時時省己躬。",
    "X85n1587_014:0086c21": "珍重後賢須策勵。莫將心地自朦朧　小參。欲覓覓",
    "X85n1587_014:0086c22": "不得。要推推不開。拳頭無縫罅。眉毛頷下栽。面壁九",
    "X85n1587_014:0086c23": "年猶不識。手擕隻履自西歸。淨慈恁麼道。却被露柱",
    "X85n1587_014:0086c24": "在旁呵呵大笑。且道。他笑箇什麼。良久云。參　乾隆",
    "X85n1587_014:0087a01": "己丑初夏示微疾。五月二十九日。說偈而逝。世壽五",
    "X85n1587_014:0087a02": "十四。僧臘三十四。塔于華頂之西塢。",
    "X85n1587_014:0087a03": "悟修慧禪師法嗣",
    "X85n1587_014:0087a04": "杭州淨慈振一宗禪師佛誕上堂。人人共道。今日",
    "X85n1587_014:0087a05": "世尊降誕之辰。試問諸仁者。世尊未降誕前。向什麼",
    "X85n1587_014:0087a06": "處見。只在當人眼裏耳裏口裏鼻裏。諸人還見麼。擊",
    "X85n1587_014:0087a07": "拂子云。吽吽吽。",
    "X85n1587_014:0087a08": "曉蒼暹禪師法嗣",
    "X85n1587_014:0087a09": "潯陽能仁秀林俊禪師上堂。全身擔荷。赤體提持。",
    "X85n1587_014:0087a10": "不向言前薦取。不從句裏承機。顯揚臨濟宗猷。掀翻",
    "X85n1587_014:0087a11": "報恩窠臼。正恁麼時如何。拍掌云。教外何曾有別傳。",
    "X85n1587_014:0087a12": "杲樹憧禪師法嗣",
    "X85n1587_014:0087a13": "杭州淨慈指遠近禪師開鐘板小參。兵隨印轉。將",
    "X85n1587_014:0087a14": "逐符行。觸著磕著。萬象皆新。以椎擊鐘云。蝦蠏何勞",
    "X85n1587_014:0087a15": "努眼睛。",
    "X85n1587_014:0087a16": "靈鷲誠禪師法嗣(七人)",
    "X85n1587_014:0087a17": "維揚高旻天慧徹禪師臘八日上堂。今日乃釋迦成",
    "X85n1587_014:0087a18": "等正覺之辰。若恁麼道。喪我兒孫。若不恁麼道。亦喪",
    "X85n1587_014:0087a19": "我兒孫。且道。作麼生始得。若是明眼衲僧。聞恁麼舉。",
    "X85n1587_014:0087a20": "便攢眉而去。未免也是靈龜負圖。自取喪身之兆。揮",
    "X85n1587_014:0087a21": "拂云。黃面老。大似夢眼見空花。常州有蘇州有。當臺",
    "X85n1587_014:0087a22": "寶鏡分妍醜。輝天鑑地大光明。須向面南看北斗。放",
    "X85n1587_014:0087a23": "出楊岐三脚驢。踏殺衢州子胡狗。栴檀林內栴檀香。",
    "X85n1587_014:0087a24": "獅子窟中獅子吼。山意衝寒欲放梅。岸容待臘將舒",
    "X85n1587_014:0087b01": "柳。曾識大經不勞塵剖。西走東行。南行北走。呵呵大",
    "X85n1587_014:0087b02": "笑云。相見每施三盞茶。貴圖人識高旻口　上堂。雨",
    "X85n1587_014:0087b03": "洗紅衣。濯濯清芬可掬。風搖翠盖。亭亭松柏堪觀。無",
    "X85n1587_014:0087b04": "不是生機。無不是妙用。所以東山道。如何是祖師西",
    "X85n1587_014:0087b05": "來意。庭前柏樹子。恁麼會則不是。如何是祖師西來",
    "X85n1587_014:0087b06": "意。庭前柏樹子。恁麼會方始是。方外原無剩語。劫初",
    "X85n1587_014:0087b07": "那有閒名。當機即色即空。軼格非同非異。咄。白晝裏",
    "X85n1587_014:0087b08": "瞌睡。有甚麼限　上堂。三箇月開爐。九旬日取則。香",
    "X85n1587_014:0087b09": "板與蒲團。都盧最親切。山僧誠實言。諸人瞥不瞥。張",
    "X85n1587_014:0087b10": "三未必胡。李四何曾黑。水底烏龜吃鐵鞭。山頭玉兔",
    "X85n1587_014:0087b11": "吞明月。彈指北淮達帝都。一口西江連底吸。茱萸灣",
    "X85n1587_014:0087b12": "步步蓮生。天中塔層層彩結。大地掀眉。虗空吐舌。三",
    "X85n1587_014:0087b13": "十三天撲帝鐘。誕生內外驚一跌。[○@母]東勝神洲。西瞿",
    "X85n1587_014:0087b14": "耶尼。北鬱單越。南閻浮提。○[(○*○)/○]芒鞋懸向月　晚參。",
    "X85n1587_014:0087b15": "香巖上樹。全身獨露。聾者瞽者。徒勞顧佇。不顧佇。三",
    "X85n1587_014:0087b16": "岔河邊。官塘大路　早參。拈拄杖。寫[○@烏][○@焉][○@馬]。一番雨",
    "X85n1587_014:0087b17": "過一番風。雨雨風風白月中。條令斬新端的旨。頂門",
    "X85n1587_014:0087b18": "迸出一輪紅。以杖寫。下座　早參。夜來木馬旋空",
    "X85n1587_014:0087b19": "走。天曉泥牛露地眠。誰是騎聲蓋色者。東君有信借",
    "X85n1587_014:0087b20": "相傳　早參。菊綻籬邊。朵朵發明空劫外。鴈鳴天際。",
    "X85n1587_014:0087b21": "聲聲透出威音前。時節若至。其理自彰。情與無情。煥",
    "X85n1587_014:0087b22": "然等現。喝一喝。觀自在菩薩。行深般若波羅蜜多時。",
    "X85n1587_014:0087b23": "照見五蘊皆空。度一切苦厄。復喝一喝。若是陶淵明。",
    "X85n1587_014:0087b24": "攢眉便歸去　佛涅槃早參。今日有明日無。欲滅度",
    "X85n1587_014:0087c01": "不滅度。捉敗伊何處去。金棺裏一足露。二千七百餘",
    "X85n1587_014:0087c02": "年前。黃面瞿曇。半生半死。竟無伸救底人。今日雄峯",
    "X85n1587_014:0087c03": "遠孫實徹。直下伸救一上。揮拂云。收。",
    "X85n1587_014:0087c04": "武林崇福道明信禪師佛誕上堂。盡法界身。本無",
    "X85n1587_014:0087c05": "出沒。大悲願力。示現受生。眾中。還有法界身者麼。卓",
    "X85n1587_014:0087c06": "拄杖云。一切處。是他受生出現處。一切時。是他成等",
    "X85n1587_014:0087c07": "正覺時。雄峯已為諸人。下箇註脚了也　早參。舉定",
    "X85n1587_014:0087c08": "山疎山論生死中有佛無佛。一僧云。生死中有佛。不",
    "X85n1587_014:0087c09": "迷生死。一僧云。生死中無佛。無生死。爭之不已。仝上",
    "X85n1587_014:0087c10": "大梅。梅云。一疎一親。定云。誰疎誰親。梅云。親者不問。",
    "X85n1587_014:0087c11": "問者不親。雄峯看來二僧各具隻眼。何故。過河須用",
    "X85n1587_014:0087c12": "筏。到岸不須舟。若論佛法商量有佛無佛。颺在他方",
    "X85n1587_014:0087c13": "世界。再來雄峯喫棒。",
    "X85n1587_014:0087c14": "金壇東禪寶勝萬光篆禪師上堂。洞山參雲門。曾",
    "X85n1587_014:0087c15": "喫三頓棒。世尊成正覺。惟見一天星。亮座主入山不",
    "X85n1587_014:0087c16": "見。豐干老騎虎相迎。唇上碧斑迸逼豹。嘴邊當的帝",
    "X85n1587_014:0087c17": "都丁　小參。未打臉時。說甚生旦。淨丑既已出臺。便",
    "X85n1587_014:0087c18": "是長幼貴賤。坐立儼然。各知所守。不是藥山閒曲調。",
    "X85n1587_014:0087c19": "所貴人人得知有。如何是知有底事。達磨大師鼻孔。",
    "X85n1587_014:0087c20": "廚竉烟衝。釋迦老子眉毛。糞箕笤帚。",
    "X85n1587_014:0087c21": "杭州崇福智巖昌禪師上堂。冰凍三尺。非一日之",
    "X85n1587_014:0087c22": "寒。證悟一朝。非一時之功。禪發疑而漸悟。道無執而",
    "X85n1587_014:0087c23": "頓通。所以劫前運步。非心力之所到。句外明宗。豈言",
    "X85n1587_014:0087c24": "詮而可徹。若是伶俐漢。向未舉已前領略。猶較些子。",
    "X85n1587_014:0088a01": "若乃如何若何。則劒去久矣。卓杖云。艸鞋踏斷處。不",
    "X85n1587_014:0088a02": "索別商量。",
    "X85n1587_014:0088a03": "杭州崇福朗融照禪師藏經到山。上堂。無始以來。",
    "X85n1587_014:0088a04": "有一大藏。本不曾開。實未嘗關。不立一法。不捨一法。",
    "X85n1587_014:0088a05": "盡情供養諸人了也。而諸人能知能覺。所以不知不",
    "X85n1587_014:0088a06": "覺。竪拂子云。者裏又有一大藏。且道。地甚麼處。擲拄",
    "X85n1587_014:0088a07": "杖下座。",
    "X85n1587_014:0088a08": "杭州孤舟山谷聲聞禪師臨終自云。我見靈鷲和尚。",
    "X85n1587_014:0088a09": "得箇歇處。便住此山。直至如今。五十二年。未曾移脚。",
    "X85n1587_014:0088a10": "今朝事不獲已。闊步大方。門人問。和尚何往。師云。到",
    "X85n1587_014:0088a11": "青陽余姓家。汝可為我更衣沐浴。門人請偈。師云。五",
    "X85n1587_014:0088a12": "十餘年住此山。且無閒話落人間。今朝無事山前去。",
    "X85n1587_014:0088a13": "大似楊花去復還。分付留龕勿化。即跏趺含笑而逝。",
    "X85n1587_014:0088a14": "廿年後有。青陽余居士來。山移龕火塟。",
    "X85n1587_014:0088a15": "大雄崇福迅機鋒禪師上堂。信手拈來艸。猶是門",
    "X85n1587_014:0088a16": "外句。其他三藏十二部。一千七百則。是甚麼。展抹爛",
    "X85n1587_014:0088a17": "艸衣。德山棒臨濟喝。是趕狗底家具。山僧今日吐露",
    "X85n1587_014:0088a18": "心肝。若向我者裏會去。也是逐塊韓獹。擬議之間。千",
    "X85n1587_014:0088a19": "里萬里。所以古德云。悟即不無。爭柰落在第二頭。若",
    "X85n1587_014:0088a20": "是第一頭事。三世諸佛。有口祇堪挂壁。歷代祖師。祇",
    "X85n1587_014:0088a21": "可自知。釋迦老子。四十九年。祇說得濁邊過患。汝諸",
    "X85n1587_014:0088a22": "人。要明第一頭事麼。若是箇漢。向山僧未啟口前會",
    "X85n1587_014:0088a23": "得。便可與佛祖為師。顧眾云。已遲八刻　上堂。拈拄",
    "X85n1587_014:0088a24": "杖云。拈起也。乾旋坤轉。放下也。海晏河清。衲僧分上。",
    "X85n1587_014:0088b01": "料掉沒交涉。曲為今時。由人施設。舉溈山禪師云。有",
    "X85n1587_014:0088b02": "句無句。如藤倚樹。溈坭壁次。香巖問云。忽然樹倒藤",
    "X85n1587_014:0088b03": "枯。句歸何處。溈放下泥盤。呵呵大笑。師云。溈山雖然。",
    "X85n1587_014:0088b04": "笑裏有刀誰不知。被香巖一推推倒。直至如今起不",
    "X85n1587_014:0088b05": "得。若是山僧則不然。有恁麼問。但向道。今日普請。且",
    "X85n1587_014:0088b06": "道。溈山底是。山僧底是。良久。委悉麼。見義不為。是無",
    "X85n1587_014:0088b07": "勇也。",
    "X85n1587_014:0088b08": "百靈然禪師法嗣",
    "X85n1587_014:0088b09": "湖廣古帆令禪師上堂。老僧確辭不上堂。茲為眾",
    "X85n1587_014:0088b10": "人一段誠懇。不得不出來。舉則奇特因緣。阿逸多。滿",
    "X85n1587_014:0088b11": "腔疑情。請問善現。須菩提。一肚糊塗。啟白於佛。佛云。",
    "X85n1587_014:0088b12": "此事年代深遠。暫時忘却。可問會中長老。老云。我不",
    "X85n1587_014:0088b13": "是不解答。但答不在問處。諸公不是不解我意。柰問",
    "X85n1587_014:0088b14": "不在答處。言無展事。語不投機。祇如目前者株無根",
    "X85n1587_014:0088b15": "樹。非干雨露。不涉春秋。摘花剪麗。可以換諸人眼睛。",
    "X85n1587_014:0088b16": "直截根源。可以穿列祖鼻孔。黃面聞之快歎。奇哉。空",
    "X85n1587_014:0088b17": "生領旨。極贊希有。獨有山門箇漢。未免笑脫下頷。還",
    "X85n1587_014:0088b18": "有為渠拍得上者麼。拈拄杖一卓云。三會龍華。齊成",
    "X85n1587_014:0088b19": "正覺。",
    "X85n1587_014:0088b20": "海山明禪師法嗣",
    "X85n1587_014:0088b21": "萬杉大楚圓禪師據室。拈拄杖云。祖父不傳之義。",
    "X85n1587_014:0088b22": "人天共仰之宗。今日豈敢囊藏蓋覆。復卓一下云。爍",
    "X85n1587_014:0088b23": "破面門。小參。臨濟喫棒三頓。有口難言。雲門拶折一",
    "X85n1587_014:0088b24": "足。有路難行。誰知睦州是竭水取魚。黃檗是覆巢探",
    "X85n1587_014:0088c01": "卵。臨濟之命根不斷。雲門之仇讎不結。若要與古人",
    "X85n1587_014:0088c02": "雪屈。直須翻轉面皮始得。遂拈拄杖。旋風打散。便歸",
    "X85n1587_014:0088c03": "方丈。",
    "X85n1587_014:0088c04": "古梅冽禪師法嗣",
    "X85n1587_014:0088c05": "潭州大溈天翼翔禪師上堂。廣大祖庭。宗風浩蕩。",
    "X85n1587_014:0088c06": "三玄要旨。逈出言詮。無賓無主。山僧今日廓闢十智",
    "X85n1587_014:0088c07": "門庭。倒跨三脚驢子。卓拄杖云。他人行處我不行。他",
    "X85n1587_014:0088c08": "人住處我不住。",
    "X85n1587_014:0088c09": "巨濤果禪師法嗣",
    "X85n1587_014:0088c10": "杭州雲林玉山琳禪師解制小參。山僧于舊歲十",
    "X85n1587_014:0088c11": "月十五。布箇縵天網子。收取徐十三郎頭上破網巾。",
    "X85n1587_014:0088c12": "趙州行脚底破艸鞋。南泉刀下死猫頭。玄沙叱沙斑",
    "X85n1587_014:0088c13": "面虎。柏樹子枯樹樁。禿苕帚破簸箕。向七尺單前長",
    "X85n1587_014:0088c14": "廊下。受盡雲蒸霞蔚。霽月光風。要伊箇箇翻身[跳-兆+孛]跳。",
    "X85n1587_014:0088c15": "吐氣揚眉。未免眉毛撕結。做盡對頭。向冷水裏浸殺。",
    "X85n1587_014:0088c16": "火爐邊燒殺。山僧縱有九轉還丹。開瞽金針。要伊眼",
    "X85n1587_014:0088c17": "目定動。令彼衝霄底衝霄。入淵底入淵。有一句子。至",
    "X85n1587_014:0088c18": "緊切要話。切記切記。蚯蚓跳上梵天。蝦蟇驀過東海。",
    "X85n1587_014:0088c19": "不得辜負雲林。",
    "X85n1587_014:0088c20": "赤潭珠禪師法嗣(二人)",
    "X85n1587_014:0088c21": "繡州濮鎮宇存順禪師立兩序小參。建立賓主。須",
    "X85n1587_014:0088c22": "仗兩堂齊下喝。舉唱宗風。全憑一句定綱維。抽却克",
    "X85n1587_014:0088c23": "賓鉗鎚。不用東山圓相。若要少室宗風聲振。滹沱正",
    "X85n1587_014:0088c24": "脉長流。只須禪歸海經入藏。拈起布毛。燈盞燎亮。貴",
    "X85n1587_014:0089a01": "賣生薑。敢保的當。自從胡亂後。三十年不少鹽醬。",
    "X85n1587_014:0089a02": "嘉興白蓮慎初暹禪師晒藏經小參。者卷真經。不從",
    "X85n1587_014:0089a03": "世尊宣揚。亦非慶喜結集。龍宮海藏未嘗收。梵語唐",
    "X85n1587_014:0089a04": "言豈能譯。大眾。還見真經麼。展手下座。",
    "X85n1587_014:0089a05": "具宜開禪師法嗣",
    "X85n1587_014:0089a06": "興化時思道安經禪師祝髮於海昌慶善寺。圓具後。",
    "X85n1587_014:0089a07": "參福嚴具宜和尚。有省。出世住普明。未幾遷時思",
    "X85n1587_014:0089a08": "　上堂。阿含十二。方等八兩。手無端鳴聒聒。二十二年",
    "X85n1587_014:0089a09": "般若談。杜鵑枝上血斑斑。法華涅槃共七年。何須醫",
    "X85n1587_014:0089a10": "裏又加鹽。華嚴最初三七日。千古秤錘俱生鐵。時思",
    "X85n1587_014:0089a11": "慣為東話西說。抝直作曲。哆哆和和。截鶴續鳧。昨夜",
    "X85n1587_014:0089a12": "拄杖子。將山河大地。及如來一大藏教。一口吞却了",
    "X85n1587_014:0089a13": "也。且道。今日畢竟說箇甚麼。八十婆婆鬢抹油。不搽",
    "X85n1587_014:0089a14": "紅粉也風流　師示寂。後四十年。嗣孫悅心。始茶毗",
    "X85n1587_014:0089a15": "建塔。道俗送者數千人。咸謂。師之德行所感也。",
    "X85n1587_014:0089a16": "具如奇禪師法嗣",
    "X85n1587_014:0089a17": "維揚天寧侶松楷禪師解制。師云。十五日已前。滴",
    "X85n1587_014:0089a18": "水滴凍。十五日已後。融雪融霜。正當十五日。春雨蒙",
    "X85n1587_014:0089a19": "潤。萬物滋生。諸人到者裏。正好把住繩頭。單提向上。",
    "X85n1587_014:0089a20": "討箇分曉。不為分外。設使脚頭無眼。任你南天台北",
    "X85n1587_014:0089a21": "五台。走遍四大部洲。拄杖子。終不肯放過。何故。日月",
    "X85n1587_014:0089a22": "燈明佛本光瑞如此　起七。扇起兇勇爐鞲。放出惡",
    "X85n1587_014:0089a23": "辣鉗錘。逼得陝府鐵牛。汗流浹背。打得西河獅子。躑",
    "X85n1587_014:0089a24": "身無地。驚動憍陳如尊者。將虗空一摑粉碎。擲竹篦",
    "X85n1587_014:0089b01": "云。撲落非他物。縱橫不是塵。遂拈竹篦云。起　小參。",
    "X85n1587_014:0089b02": "師云。舉一不得舉二。放過一著。落在第二。且道。一作",
    "X85n1587_014:0089b03": "麼生舉。彈指一下。古佛過去久矣。",
    "X85n1587_014:0089b04": "竹峯續禪師法嗣",
    "X85n1587_014:0089b05": "四川昭覺潛修悅禪師陝西鳳翔縣李氏子。母黃氏。",
    "X85n1587_014:0089b06": "夢白鶴投懷而生。丱歲出家。遊西安金繩寺。圓具後。",
    "X85n1587_014:0089b07": "參竹峯於昭覺。得授信拂。遂繼席焉　解七。一七工",
    "X85n1587_014:0089b08": "夫。用盡許多閒力氣。仔細看來。大似金剛與泥人揩",
    "X85n1587_014:0089b09": "背。金剛累得汗出。泥人晝夜鼾睡。烈燄紅爐。鉗鎚惡",
    "X85n1587_014:0089b10": "辣。總當等閒遊戲。人人飲木楂羹。口口吞來無滋味。",
    "X85n1587_014:0089b11": "是誰轉得古乾坤。一擦頓入獅羣隊。挂角羚羊不用",
    "X85n1587_014:0089b12": "尋。藏身之處無踪迹。際融史居士。問。弟子此生姓史。",
    "X85n1587_014:0089b13": "不知一氣不來姓箇甚麼。師喚云。際融。士應諾。師云。",
    "X85n1587_014:0089b14": "姓甚麼。士無對。師便歸室。",
    "X85n1587_014:0089b15": "中洲岳禪師法嗣",
    "X85n1587_014:0089b16": "德清吉祥大文相禪師上堂。天空雲淨。九臯之鶴",
    "X85n1587_014:0089b17": "高飛。浪靜波恬。四海之龍穩睡。今日來昔日去。善知",
    "X85n1587_014:0089b18": "識之脚跟。本無固必。用則行。舍則藏。大丈夫之肝膈。",
    "X85n1587_014:0089b19": "自有權衡。況乃靈山的旨。逈絕思惟。少室真傳。不拘",
    "X85n1587_014:0089b20": "文字。思惟逈絕也。且懸河之辯。啟口無由。文字不拘",
    "X85n1587_014:0089b21": "也。縱饒奪錦之才。縮手有分。拈花示眾。已是畫虎成",
    "X85n1587_014:0089b22": "狸。立雪安心。何異指鹿為馬。從此分枝別葉。列燄聯",
    "X85n1587_014:0089b23": "燈。競顯神通。各呈伎倆。或露半面。或現全身。或憑華",
    "X85n1587_014:0089b24": "座而笞龍象。或閉松扉而馴猿鳥。總之曲垂方便。誘",
    "X85n1587_014:0089c01": "引童蒙。山僧道德荒蕪。固是匙挑不上。無端也闖入",
    "X85n1587_014:0089c02": "這羣隊裏。只得隨例簸土揚塵。拈椎揮麈。以拂子畫",
    "X85n1587_014:0089c03": "[○/○/○]云。試看合浦珠還日。自有清光照九州　上堂。粗",
    "X85n1587_014:0089c04": "言及細語。皆歸第一義。釋迦老子。婬房裏宿夜。酒樓",
    "X85n1587_014:0089c05": "上看戲。肉案頭午。齊墮在阿鼻大地獄中。永無出期。",
    "X85n1587_014:0089c06": "鹽官念一道真言。為他結箇般若緣。多他阿伽陀三",
    "X85n1587_014:0089c07": "藐三佛陀。釋迦老子出來了也。試看即今在甚麼處。",
    "X85n1587_014:0089c08": "良久云。過　上堂。喝一喝云。虗空粉碎。大地平沉。你",
    "X85n1587_014:0089c09": "這隊喫自在飯底漢。向那箇壁角頭。門扇後打瞌睡。",
    "X85n1587_014:0089c10": "南溟碧禪師法嗣",
    "X85n1587_014:0089c11": "育王嵩來荃禪師小參。即心即佛。月落不離天。非",
    "X85n1587_014:0089c12": "心非佛。蝦跳不出斗。不是心不是佛不是物。嘒嘒蟬",
    "X85n1587_014:0089c13": "聲在高柳。擊拂云。還知落處麼。江南兩浙。春寒秋熱。",
    "X85n1587_014:0089c14": "默葊言禪師法嗣",
    "X85n1587_014:0089c15": "寶應一粟嶧岫旭禪師鹽城潘氏子。幼投本邑法興",
    "X85n1587_014:0089c16": "院不違和尚剃染。依石塔瑞律師圓具。次歸本師。印",
    "X85n1587_014:0089c17": "可。師於乾隆丙申。示微疾。眾請說偈。云老僧末後無",
    "X85n1587_014:0089c18": "言。倩取虗空代說。揭開劫外春光。指出一天明月。端",
    "X85n1587_014:0089c19": "坐而逝。塔於本邑之松園。",
    "X85n1587_014:0089c20": "曉堂哲禪師法嗣",
    "X85n1587_014:0089c21": "長沙白霞信賢遐禪師元旦上堂。喝一喝云。春光",
    "X85n1587_014:0089c22": "滿握。撒向梅梢。和氣一團。別開世界。不待磨塵刮垢。",
    "X85n1587_014:0089c23": "轉見耀古騰今。如日在天。普使具眼凡夫。一時瞻仰。",
    "X85n1587_014:0089c24": "得其半者。可以定國安邦。得其全者。可以轉凡成聖。",
    "X85n1587_014:0090a01": "上下安居。不敢攙匙亂箸。尊卑異位。何須越爼代庖。",
    "X85n1587_014:0090a02": "要用豈假思惟。會得總成靈妙。復喝一喝。人人萬福。",
    "X85n1587_014:0090a03": "異目宗禪師法嗣",
    "X85n1587_014:0090a04": "饒州龍溪正覺堯菴治禪師陞座。釋迦老漢。於無",
    "X85n1587_014:0090a05": "量阿僧祇劫。修習心地法門。向雪山頂上。明星現處。",
    "X85n1587_014:0090a06": "一時打失。于今二千年。後轉向正覺山前。明星現時。",
    "X85n1587_014:0090a07": "且道。心地法門。作麼生會。彈指圓成八萬門。一超直",
    "X85n1587_014:0090a08": "入如來地。",
    "X85n1587_014:0090a09": "天池鵬禪師法嗣",
    "X85n1587_014:0090a10": "徐州雲龍興化奎章平禪師早參。興化結制安禪。",
    "X85n1587_014:0090a11": "龍象兢頭來參。本來無法可說。帶累四海高賢。祖師",
    "X85n1587_014:0090a12": "西來大意。恰似火裏紅蓮。冷地若還覷破。正好和衣",
    "X85n1587_014:0090a13": "打眠。更有向上一路。只是千聖不傳。不落理事兼帶。",
    "X85n1587_014:0090a14": "亦非三要三玄。就中有恁麼舉。便與掀倒禪牀。喝散",
    "X85n1587_014:0090a15": "大眾。三十棒。一棒也較不得。何故。有功者賞　晚參。",
    "X85n1587_014:0090a16": "水不洗水。金不博金。西來大意。直指人心。恁麼會去。",
    "X85n1587_014:0090a17": "轉見病深。不恁麼會去。無處討尋。畢竟如何。喝一喝。",
    "X85n1587_014:0090a18": "止先源禪師法嗣",
    "X85n1587_014:0090a19": "休林遠岫堂主嘉善王氏子。投萬年明之和尚出家。",
    "X85n1587_014:0090a20": "圓具後。瓢囊行脚。徧參尊宿。後謁止先源。止問。涉水",
    "X85n1587_014:0090a21": "登山。所為何事。師云。不為別事。止拈棒。師云。鷂子過",
    "X85n1587_014:0090a22": "新羅。拂袖便出。未幾。蒙印可。命充堂主　小參。把住",
    "X85n1587_014:0090a23": "則鐵壁銀山。通天活路。放行則隨流得妙。水洩不通。",
    "X85n1587_014:0090a24": "且道。把住是。放行是。復舉僧辭趙州。州云。何處去。僧",
    "X85n1587_014:0090b01": "云。諸方學佛法去。州竪起拂子云。有佛處不得住。師",
    "X85n1587_014:0090b02": "云。無毛鷂子撲天飛。無佛處急走過。師云。倒騎鐵馬",
    "X85n1587_014:0090b03": "上須彌。三千里外逢人不得錯舉。師云。燈籠與露柱。",
    "X85n1587_014:0090b04": "商量浩浩地。僧云。恁麼則不去也。師云。笑殺南鄉泥",
    "X85n1587_014:0090b05": "土地。州云。摘楊花摘楊花。師云。石虎叫時山谷響。木",
    "X85n1587_014:0090b06": "人[口*后]處鐵牛驚。岫上座。著與麼語。一任諸方檢點。"
}