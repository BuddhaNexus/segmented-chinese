{
    "T13n0397_044:0289a19": "大方等大集經卷第四十四",
    "T13n0397_044:0289a21": "隋天竺三藏那連提耶舍譯",
    "T13n0397_044:0289a22": "12 三歸濟龍品日藏分中三歸濟龍品第十二",
    "T13n0397_044:0289a23": "爾時，空中自然而雨種種香華、種種寶衣、種種",
    "T13n0397_044:0289a24": "音樂、種種歌舞充滿虛空，一切天、龍、夜叉、羅",
    "T13n0397_044:0289a25": "剎及阿修羅悉皆恭敬。爾時，世尊與諸大眾",
    "T13n0397_044:0289a26": "菩薩聲聞左右圍繞前後隨從，從須彌頂蹈",
    "T13n0397_044:0289a27": "龍身橋，下佉羅坻聖人住處，梵天所敷寶師",
    "T13n0397_044:0289a28": "子座，坐於彼座。時虛空中一切天、龍、夜叉、羅",
    "T13n0397_044:0289a29": "剎，并阿修羅、緊那羅等各設供養，種種香末、",
    "T13n0397_044:0289b01": "種種華香、種種寶衣以散佛上，右繞三匝禮",
    "T13n0397_044:0289b02": "已而坐。爾時，娑伽羅龍王白佛言：「世尊！何",
    "T13n0397_044:0289b03": "因緣故，我等一切在龍中生？」佛言：「龍王！諦",
    "T13n0397_044:0289b04": "聽，諦聽！我今為王分別廣說。有十種業來生",
    "T13n0397_044:0289b05": "龍中。何者為十？有諸眾生行六波羅蜜，欲",
    "T13n0397_044:0289b06": "得阿耨多羅三藐三菩提覺，亦願欲得無惡",
    "T13n0397_044:0289b07": "障礙，或復欲得多修布施以時捨施，願因緣",
    "T13n0397_044:0289b08": "故來生龍中。「復次，龍王！或有眾生於大乘中",
    "T13n0397_044:0289b09": "修行捨施，福德果報因緣故願生龍中。「復次，",
    "T13n0397_044:0289b10": "龍王！或有眾生為阿耨多羅三藐三菩提故",
    "T13n0397_044:0289b11": "行於布施，福報雖多不能清淨，怖畏地獄、餓",
    "T13n0397_044:0289b12": "鬼、畜生中因緣，故願生龍中。「復次，龍王！有諸",
    "T13n0397_044:0289b13": "眾生欲行阿耨多羅三藐三菩提時，生高心",
    "T13n0397_044:0289b14": "大慢力因緣，故願生龍中。「復次，龍王！有諸眾",
    "T13n0397_044:0289b15": "生發菩提願行阿耨多羅三藐三菩提時，多",
    "T13n0397_044:0289b16": "生瞋恚恨他眾生，以瞋忿向彼地獄、餓鬼、畜",
    "T13n0397_044:0289b17": "生生因緣故長起瞋忿，如是死已願生龍中。「復",
    "T13n0397_044:0289b18": "次，龍王！有諸眾生求於小乘，欲得福田覓聖",
    "T13n0397_044:0289b19": "人中，捨布施報福德供養，如是因緣自願力",
    "T13n0397_044:0289b20": "故來生龍中。「復次，龍王！有諸眾生嫉妬慢故，",
    "T13n0397_044:0289b21": "彼業因緣來生龍中。「復次，龍王！有諸眾生多",
    "T13n0397_044:0289b22": "起憍慢饒於語言，以彼自業來生龍中。「復次，",
    "T13n0397_044:0289b23": "龍王！有諸眾生不信佛法僧寶，又不供給和",
    "T13n0397_044:0289b24": "上阿闍梨及餘大德，又不供養父母二親，於",
    "T13n0397_044:0289b25": "中種種瞋忿毒心愛憎憍慢癡因緣故，於福",
    "T13n0397_044:0289b26": "田中邪錯行故，以是業緣來生龍中。「復次，龍",
    "T13n0397_044:0289b27": "王！有諸眾生種種癡慢惡業力多、福德力少，",
    "T13n0397_044:0289b28": "心怖畏故願生龍中。「復次，龍王！有諸眾生妄",
    "T13n0397_044:0289b29": "語兩舌惡口無慈，此三業緣故而生龍中。」佛",
    "T13n0397_044:0289c01": "言：「龍王！以此十種業因緣故，來龍中生。「復",
    "T13n0397_044:0289c02": "次，龍王！復有三業因緣而生龍中。何等為",
    "T13n0397_044:0289c03": "三？有諸眾生，堅固惡業造身口意，彼業熟",
    "T13n0397_044:0289c04": "故生地獄中經無量劫，受大極苦難得解脫，",
    "T13n0397_044:0289c05": "雖免大業小業未盡生於龍中，或畜生中，或",
    "T13n0397_044:0289c06": "餓鬼中，以此三惡業因緣故來生龍中。」時娑",
    "T13n0397_044:0289c07": "伽羅龍復白佛言：「如是，世尊！而此龍中，或有",
    "T13n0397_044:0289c08": "諸龍所受樂報猶如諸天，或有餘龍受樂如",
    "T13n0397_044:0289c09": "人，有如餓鬼、如畜生者，或有餘龍如地獄中",
    "T13n0397_044:0289c10": "受大辛苦。」說是事已，時娑伽羅大龍王子名",
    "T13n0397_044:0289c11": "青蓮華面前白佛言：「世尊！我何惡業罪因緣",
    "T13n0397_044:0289c12": "故來生龍中，身大端正，所有色觸或復衣裳",
    "T13n0397_044:0289c13": "及坐臥處，於一切時我身受用猶如火燒，常",
    "T13n0397_044:0289c14": "無衣服赤體而行？如我父王樂受最勝，如轉",
    "T13n0397_044:0289c15": "輪王果報不異？」佛言華面：「諦聽，諦聽！善思念",
    "T13n0397_044:0289c16": "之。今當為汝說於本事。乃往過去三十一劫，",
    "T13n0397_044:0289c17": "有佛世尊名曰尸棄多陀阿伽度、阿羅訶、三藐",
    "T13n0397_044:0289c18": "三佛陀。時彼世中有王名曰裴多富沙。彼富",
    "T13n0397_044:0289c19": "沙王於三月中供養彼佛，并及無量百千須",
    "T13n0397_044:0289c20": "陀洹、斯陀含、阿那含、阿羅漢，并大菩薩摩訶薩",
    "T13n0397_044:0289c21": "眾，以種種衣服飲食湯藥而供給之，至心聽",
    "T13n0397_044:0289c22": "法。既聞法已，即發阿耨多羅三藐三菩提心。",
    "T13n0397_044:0289c23": "如是三月設供養已，彼富沙王為尸棄佛及",
    "T13n0397_044:0289c24": "餘眾僧造立寺舍，施種種衣飲食湯藥床臥",
    "T13n0397_044:0289c25": "被褥具足豐饒。彼富沙王第一太子名裴多",
    "T13n0397_044:0289c26": "娑樹帝，彼娑樹帝見佛聞法，於流轉中生大",
    "T13n0397_044:0289c27": "怖畏，從父王邊禮拜諮啟，請欲就佛願求出",
    "T13n0397_044:0289c28": "家。王報子言：『欲往隨意，任汝出家。』既出家已，",
    "T13n0397_044:0289c29": "又白父言：『我欲父王寺上停止。』富沙王言：『亦",
    "T13n0397_044:0290a01": "隨汝意，住彼寺中。』「時尸棄佛眾僧弟子，在",
    "T13n0397_044:0290a02": "彼寺中坐臥受用敷噉飲食，彼富沙子裴多",
    "T13n0397_044:0290a03": "樹帝妬嫉心生，忿彼舊住佛弟子眾恒瞋罵",
    "T13n0397_044:0290a04": "之。時彼眾僧被瞋罵已悉皆離寺，彼娑樹帝",
    "T13n0397_044:0290a05": "見僧去已，生歡喜心即自念言：『彼去者好，我",
    "T13n0397_044:0290a06": "大安隱。』「眾僧去已，時娑樹帝恣用寺內衣服",
    "T13n0397_044:0290a07": "飲食，有餘人來即不聽住。彼娑樹帝具造如",
    "T13n0397_044:0290a08": "是諸惡業已，命終之後生大地獄中，經無量",
    "T13n0397_044:0290a09": "千萬那由他歲受諸火燒；地獄得脫生餓鬼",
    "T13n0397_044:0290a10": "中，復經無量百千萬歲而受辛苦；餓鬼中死",
    "T13n0397_044:0290a11": "還墮地獄；脫地獄已生餓鬼中，如是經由三",
    "T13n0397_044:0290a12": "十一劫。汝等諸龍諦聽諦受，其娑樹帝於",
    "T13n0397_044:0290a13": "流轉中，具足如是受諸辛苦。」佛言：「華面！彼",
    "T13n0397_044:0290a14": "娑樹帝者豈異人乎？即汝身是也。乃往過去",
    "T13n0397_044:0290a15": "惡業因緣故，生大地獄、餓鬼、畜生輪轉受苦，",
    "T13n0397_044:0290a16": "經是三十一大劫中備受眾苦未曾暫捨，餘",
    "T13n0397_044:0290a17": "殘業故來生龍中受是惡報。」時華面龍聞是",
    "T13n0397_044:0290a18": "語已大聲啼哭，舉身自投四支布地，禮拜白",
    "T13n0397_044:0290a19": "佛作如是言：「我今至心從佛懺悔，我大癡惑",
    "T13n0397_044:0290a20": "大慢愚曚，不解方便差別好惡造是罪業，低",
    "T13n0397_044:0290a21": "頭合掌至心發露不敢覆藏。如來世尊！我今",
    "T13n0397_044:0290a22": "至誠入於骨髓，歸佛歸法歸比丘僧，從今發",
    "T13n0397_044:0290a23": "意乃至壽盡，於是時中作優婆塞。」佛言：「善",
    "T13n0397_044:0290a24": "哉，善哉！善男子！汝今有於地獄、餓鬼惡道業",
    "T13n0397_044:0290a25": "報，如是至心歸依我者得盡彼業，此中死已",
    "T13n0397_044:0290a26": "值彌勒佛得於人身，於彌勒佛法中出家證",
    "T13n0397_044:0290a27": "羅漢果。」佛言：「華面！莫更狐疑，時彼裴多富沙",
    "T13n0397_044:0290a28": "人王，於三月中以種種資生供養尸棄如來，",
    "T13n0397_044:0290a29": "及諸菩薩聲聞眾故今得此報，受娑伽羅大",
    "T13n0397_044:0290b01": "龍王身猶如天樂，三十一劫不生三惡，常生",
    "T13n0397_044:0290b02": "天人受如是報。彼亦為於阿耨多羅三藐三",
    "T13n0397_044:0290b03": "菩提行因緣故，來此龍中願欲得生。」說是語",
    "T13n0397_044:0290b04": "時，一切諸龍皆大懊惱悔往先咎，悉於佛前",
    "T13n0397_044:0290b05": "至心供養。",
    "T13n0397_044:0290b06": "爾時，眾中有一盲龍名曰頗羅機梨奢，舉聲",
    "T13n0397_044:0290b07": "大哭作如是言：「大聖世尊！願救濟我，願救濟",
    "T13n0397_044:0290b08": "我。諸佛慈悲憐愍一切，我今身中受大苦惱，",
    "T13n0397_044:0290b09": "日夜常為種種諸蟲、小蛇、蝦蟇之所唼食，居",
    "T13n0397_044:0290b10": "熱水中無暫時樂。」佛言：「梨奢！汝過去世於佛",
    "T13n0397_044:0290b11": "法中曾為比丘，毀破禁戒內懷欺詐，外現種",
    "T13n0397_044:0290b12": "種善相威儀，廣貪眷屬弟子眾多，名聲四遠",
    "T13n0397_044:0290b13": "莫不聞知。彼諸弟子如是說言：『我和上得",
    "T13n0397_044:0290b14": "阿羅漢果。』以是因緣多得供養，得供養已，獨",
    "T13n0397_044:0290b15": "受用之，見持戒人反惡加說。彼人懊惱，如是",
    "T13n0397_044:0290b16": "念言：『世世生中願我所在食汝身肉。』如是惡",
    "T13n0397_044:0290b17": "業死生龍中，是汝前身，眾生願故食噉汝身，",
    "T13n0397_044:0290b18": "惡業因緣得此盲報住熱水中。又於過去無",
    "T13n0397_044:0290b19": "量劫中，在融赤銅地獄之中，常為諸蟲之所",
    "T13n0397_044:0290b20": "食噉。」爾時，龍眾聞此語已，憂愁啼哭作如是",
    "T13n0397_044:0290b21": "言：「我等今者，皆悉至心咸共懺悔，願令此",
    "T13n0397_044:0290b22": "苦速得解脫。」爾時，如來出金色手摩彼龍面",
    "T13n0397_044:0290b23": "作如是言：「汝等諦聽，我於過去曾作國王名",
    "T13n0397_044:0290b24": "曰善眼，是時有一盲婆羅門，來從我乞求索",
    "T13n0397_044:0290b25": "一眼，我時歡喜兩眼皆與。若我此言誠不虛",
    "T13n0397_044:0290b26": "者，令汝梨奢清淨眼生，一切諸罪悉皆除盡。」",
    "T13n0397_044:0290b27": "即說呪曰：",
    "T13n0397_044:0290b28": "「多絰咃　斫芻佉婆　娑蘭那佉婆　羯磨佉",
    "T13n0397_044:0290b29": "婆　阿難闍那　毘囉闍佉破　蘭多若摩",
    "T13n0397_044:0290c01": "　尼婆羅那都夜　阿鞞栴陀羅　樹低　頻",
    "T13n0397_044:0290c02": "頭輸第　吃利波輸第頗羅輸第　阿誓　多",
    "T13n0397_044:0290c03": "誓　多隸　多隸　婆細陀索繼陀索繼嗚盧",
    "T13n0397_044:0290c04": "羅避　摩訶嗚盧羅避　帝腹阿邏多那婆",
    "T13n0397_044:0290c05": "羅帝莎呵」",
    "T13n0397_044:0290c06": "爾時，世尊說此實淨眼陀羅尼已，彼梨奢龍",
    "T13n0397_044:0290c07": "得清淨眼，餘五萬三千龍亦得淨眼，及餘八",
    "T13n0397_044:0290c08": "十四那由他夜叉、鳩槃茶、餓鬼、薜荔多、毘舍遮、",
    "T13n0397_044:0290c09": "人、非人等，罪垢消滅皆得淨眼。爾時，善德天",
    "T13n0397_044:0290c10": "子向佛合掌，而說偈言：",
    "T13n0397_044:0290c11": "「看彼十力世導師，　　能使諸龍眼清淨，",
    "T13n0397_044:0290c12": "今生若不得值佛，　　諸失眼者常盲冥。」",
    "T13n0397_044:0290c13": "爾時，世尊告長老憍陳如：「汝可持此淨眼陀",
    "T13n0397_044:0290c14": "羅尼呪。若有眾生過去惡業，於今現在或",
    "T13n0397_044:0290c15": "當來世，或四大病，或惡人呪，或因毒藥，以",
    "T13n0397_044:0290c16": "此緣故即便失目。如是眾生，應當誦此淨眼",
    "T13n0397_044:0290c17": "陀羅尼，自悔過去所造惡業，於諸眾生起大",
    "T13n0397_044:0290c18": "慈悲，至心念佛捨於餘事，七七日中晝夜六",
    "T13n0397_044:0290c19": "時以手拭眼，以是因緣得清淨眼。「若有眾生",
    "T13n0397_044:0290c20": "於過去世作諸惡業。或毀於法或謗聖人，於",
    "T13n0397_044:0290c21": "說法者為作障礙，或抄寫經洗脫文字，或損",
    "T13n0397_044:0290c22": "壞他眼或暗蔽他，此業緣故今得盲報。如是",
    "T13n0397_044:0290c23": "重惡業因緣故，七七日中不得差者，應當抄",
    "T13n0397_044:0290c24": "寫此陀羅尼，至心誦持悔過彼業。復以海沫、",
    "T13n0397_044:0290c25": "甘草、呵梨勒、阿摩羅、毘醯羅此五種藥擣",
    "T13n0397_044:0290c26": "末蜜和，盛著舊龜甲中以久年蘇火上煎",
    "T13n0397_044:0290c27": "已，誦此陀羅尼一千八遍，以呪此藥用塗眼",
    "T13n0397_044:0290c28": "上，捨諸緣事七七日中念佛造像，至心發願，",
    "T13n0397_044:0290c29": "時彼眾生惡業消盡得清淨眼。若有財者并",
    "T13n0397_044:0291a01": "營寺舍，隨力所辦布施資生，如是一切惡業",
    "T13n0397_044:0291a02": "皆盡，於當來世無量生中常不失眼。」爾時，一",
    "T13n0397_044:0291a03": "切諸龍眾等作如是言：「南無南無大悲世尊，",
    "T13n0397_044:0291a04": "能施三世眾生利益，失眼得明，一切惡業清",
    "T13n0397_044:0291a05": "淨無垢。」爾時，有龍名曰青色，大聲唱喚而說",
    "T13n0397_044:0291a06": "偈言：",
    "T13n0397_044:0291a07": "「世尊能除諸罪垢，　　猶如大河洗一切，",
    "T13n0397_044:0291a08": "悉知眾生種種行，　　是故稱佛眾中尊。",
    "T13n0397_044:0291a09": "我所居停住澤中，　　大野枯泉無有水，",
    "T13n0397_044:0291a10": "熱風吹身劇於火，　　形體屋舍臭難堪，",
    "T13n0397_044:0291a11": "八千億年住於彼，　　曾無一日受歡樂，",
    "T13n0397_044:0291a12": "常為眾生所食噉，　　眷屬大小悉皆然。」",
    "T13n0397_044:0291a13": "爾時，世尊說偈答言：",
    "T13n0397_044:0291a14": "「若有眾生造諸罪，　　而復修營於福德，",
    "T13n0397_044:0291a15": "建立寺舍施鍾鈴，　　種種飲食供養僧，",
    "T13n0397_044:0291a16": "以此雜福因緣故，　　在所生中隨業受。",
    "T13n0397_044:0291a17": "造惡苦辛如地獄，　　施食快樂似天堂，",
    "T13n0397_044:0291a18": "或復來生於龍中，　　緣彼善業因緣故。",
    "T13n0397_044:0291a19": "於龍頭中自然出，　　希有如意妙寶王，",
    "T13n0397_044:0291a20": "所欲念者皆隨意，　　種種果報皆悉具。",
    "T13n0397_044:0291a21": "雖處枯泉及旱澤，　　能出上妙清流水，",
    "T13n0397_044:0291a22": "清淨虛空布密雲，　　地平如掌泉池湧，",
    "T13n0397_044:0291a23": "行住坐臥所在處，　　皆能應念生諸水。",
    "T13n0397_044:0291a24": "若有一切諸眾生，　　雖復能得於人身，",
    "T13n0397_044:0291a25": "備造種種罪惡業，　　不能供養於三寶，",
    "T13n0397_044:0291a26": "死後眾苦皆聚集，　　地獄餓鬼具受之。",
    "T13n0397_044:0291a27": "設復得為龍王身，　　所有眷屬并妻子，",
    "T13n0397_044:0291a28": "貧窮饑餓諸熱惱，　　頂上無有如意寶，",
    "T13n0397_044:0291a29": "居住空澤多毒蟲，　　枯涸常乾無有水。",
    "T13n0397_044:0291b01": "如是皆由過去世，　　曾於佛法作比丘，",
    "T13n0397_044:0291b02": "或見蘭若苦行人，　　嫉妬慳心惜飲食，",
    "T13n0397_044:0291b03": "遠客比丘來寄止，　　瞋忿懷怒心不喜，",
    "T13n0397_044:0291b04": "檀越平等施飲食，　　於中遮止便罵詈。",
    "T13n0397_044:0291b05": "設有清淨好流水，　　屎尿糞穢滿其中，",
    "T13n0397_044:0291b06": "所有居住行坐處，　　一切臭穢皆不淨，",
    "T13n0397_044:0291b07": "或有清淨持戒者，　　如是見已皆遠離。",
    "T13n0397_044:0291b08": "若有餘處好人聞，　　無心欲來於此者，",
    "T13n0397_044:0291b09": "彼人惡業因緣故，　　死墮地獄無量世，",
    "T13n0397_044:0291b10": "灰河沸屎燒赤銅，　　無量億年受楚毒。",
    "T13n0397_044:0291b11": "如是餓鬼中饑渴，　　生曾不聞漿水名，",
    "T13n0397_044:0291b12": "餘報復生龍道中，　　具足多年受辛苦。",
    "T13n0397_044:0291b13": "雖得龍身常饑餓，　　在所生處空無水，",
    "T13n0397_044:0291b14": "或在枯澤惡焦山，　　絕水常乾無飲食，",
    "T13n0397_044:0291b15": "死已數入地獄中，　　大火熱惱充遍身。",
    "T13n0397_044:0291b16": "在彼經於無量歲，　　如是循環餓鬼中，",
    "T13n0397_044:0291b17": "自非修禪能救濟，　　禮拜供養佛如來。",
    "T13n0397_044:0291b18": "持戒智慧學多聞，　　精進捨於慳慢想，",
    "T13n0397_044:0291b19": "妬嫉毒心最為惡，　　此業因緣須斷除，",
    "T13n0397_044:0291b20": "憶念死時受是殃，　　決定莫疑早懺悔。」",
    "T13n0397_044:0291b21": "爾時，如來說是偈已，彼龍眾中二十六億諸",
    "T13n0397_044:0291b22": "餓龍等，念過去身皆悉雨淚，作如是言：「唯",
    "T13n0397_044:0291b23": "願哀愍救濟於我。大悲世尊！我等憶念過去",
    "T13n0397_044:0291b24": "世時，於佛法中雖得出家，備造如是種種惡",
    "T13n0397_044:0291b25": "業，以惡業故經無量身在三惡道，亦以餘報",
    "T13n0397_044:0291b26": "故生在龍中受極大苦，如青色龍我亦如是。」",
    "T13n0397_044:0291b27": "爾時，世尊語諸龍言：「汝可持水洗如來足，令",
    "T13n0397_044:0291b28": "汝殃罪漸得除滅。」時一切龍以手掬水，水皆",
    "T13n0397_044:0291b29": "成火變作大石，滿於手中生大猛炎，棄已復",
    "T13n0397_044:0291c01": "生如是至七。一切龍眾見如是已，驚怖懊惱",
    "T13n0397_044:0291c02": "啼泣雨淚。佛告諸龍：「汝造罪業得是惡報，修",
    "T13n0397_044:0291c03": "善業人受於好果，我今教汝說真實誓。若佛",
    "T13n0397_044:0291c04": "導師憐愍一切，於諸眾生平等無二，此言不",
    "T13n0397_044:0291c05": "虛，願我諸龍火炎時滅。」作是誓已，火炎皆滅。",
    "T13n0397_044:0291c06": "時餓龍等乃至八過，以手捧水洗如來足，至",
    "T13n0397_044:0291c07": "心懺悔：「我從今日更不造惡。」如是懺已，各白",
    "T13n0397_044:0291c08": "佛言：「如來大慈願救濟我。」佛言：「諸龍！汝此惡",
    "T13n0397_044:0291c09": "業有餘未盡，彌勒佛世當得人身，值佛出家",
    "T13n0397_044:0291c10": "精進持戒得羅漢果。」時諸龍等得宿命心，自",
    "T13n0397_044:0291c11": "念過業啼泣雨面，各如是言：「我憶往昔於",
    "T13n0397_044:0291c12": "佛法中，或為俗人親屬因緣，或復聽法來",
    "T13n0397_044:0291c13": "去因緣，所有信心，捨施種種華果飲食，共",
    "T13n0397_044:0291c14": "諸比丘依次而食。」或有說云：「我曾喫噉四方",
    "T13n0397_044:0291c15": "眾僧華果飲食。」或有說言：「我往寺舍布施",
    "T13n0397_044:0291c16": "眾僧；或復禮拜，如是喫噉。」或復說言：「我毘",
    "T13n0397_044:0291c17": "婆尸如來法中曾作俗人。」或復有說：「我尸棄",
    "T13n0397_044:0291c18": "佛如來法中曾作俗人。」或復有說：「我毘葉婆",
    "T13n0397_044:0291c19": "如來法中曾作俗人。」或復有說：「我迦羅拘村",
    "T13n0397_044:0291c20": "駄佛法之中曾作俗人。」或復有說：「我迦那迦",
    "T13n0397_044:0291c21": "牟尼佛法之中曾作俗人。」或復有說：「我迦葉",
    "T13n0397_044:0291c22": "佛如來法中曾作俗人。」或復有說：「我釋迦",
    "T13n0397_044:0291c23": "牟尼佛法之中曾作俗人；或以親舊問訊因",
    "T13n0397_044:0291c24": "緣；或復來去聽法因緣，往還寺舍。有信心人",
    "T13n0397_044:0291c25": "供養僧故，捨施華果種種飲食。比丘得已迴",
    "T13n0397_044:0291c26": "施於我我得便食。彼業因緣，於地獄中經無",
    "T13n0397_044:0291c27": "量劫，大猛火中或燒或煮，或飲洋銅，或吞鐵",
    "T13n0397_044:0291c28": "丸。從地獄出墮畜生中，捨畜生身生餓鬼中，",
    "T13n0397_044:0291c29": "如是種種備受辛苦。惡業未盡，生此龍中常",
    "T13n0397_044:0292a01": "受苦惱，熱水爛身熱風吹體，熱沙熱土熱糞",
    "T13n0397_044:0292a02": "熱灰，食入口中變成銅汁或作鐵丸。於一切",
    "T13n0397_044:0292a03": "時，所食之物，入口口焦，入咽咽爛，入腹腹",
    "T13n0397_044:0292a04": "然，直過墮地遍體穿穴，受如是苦不可堪忍，",
    "T13n0397_044:0292a05": "惟願如來慈哀救濟。」佛告諸龍：「此之惡業與",
    "T13n0397_044:0292a06": "盜佛物等無差別，比丘逆業其罪如半，然此",
    "T13n0397_044:0292a07": "罪報受未盡故難可得脫。汝等今當盡受三",
    "T13n0397_044:0292a08": "歸一心修善，以此緣故於賢劫中值最後佛",
    "T13n0397_044:0292a09": "名曰樓至，於彼佛世罪得除滅。」時諸龍等聞",
    "T13n0397_044:0292a10": "是語已，皆悉至心盡其形壽各受三歸。時彼",
    "T13n0397_044:0292a11": "眾中有盲龍女，口中膖爛滿諸雜蟲狀如屎",
    "T13n0397_044:0292a12": "尿，乃至穢惡猶若婦人根中不淨臊臭難看，",
    "T13n0397_044:0292a13": "種種噬食膿血流出，一切身分常為蚊虻、諸",
    "T13n0397_044:0292a14": "惡毒蠅之所唼食，身體臭處難可見聞。爾時，",
    "T13n0397_044:0292a15": "世尊以大悲心見彼龍婦眼盲困苦，如是問",
    "T13n0397_044:0292a16": "言：「妹何緣故得此惡身，於過去世曾為何業？」",
    "T13n0397_044:0292a17": "龍婦答言：「世尊！我今此身眾苦逼迫無暫時",
    "T13n0397_044:0292a18": "停，設復欲言而不能說。我念過去三十六億",
    "T13n0397_044:0292a19": "於百千年生惡龍中受如是苦，乃至日夜剎",
    "T13n0397_044:0292a20": "那不停，為我往昔九十一劫於毘婆尸佛法",
    "T13n0397_044:0292a21": "之中作比丘尼，思念欲事過於醉人，雖復出",
    "T13n0397_044:0292a22": "家不能如法。於伽藍內敷施床褥，數數犯於",
    "T13n0397_044:0292a23": "非梵行事，以快欲心生大樂受，或貪求他物",
    "T13n0397_044:0292a24": "多受信施。以如是故於九十一劫，常不得受",
    "T13n0397_044:0292a25": "天人之身，恒三惡道受諸燒煮。」佛又問言：「若",
    "T13n0397_044:0292a26": "如是者，此中劫盡妹何處生？」龍婦答言：「我以",
    "T13n0397_044:0292a27": "過去業力因緣生餘世界，彼處劫盡，惡業風",
    "T13n0397_044:0292a28": "吹還來生此。」時彼龍婦說此語已，作如是言：",
    "T13n0397_044:0292a29": "「大悲世尊！願救濟我，願救濟我！」爾時，世尊以",
    "T13n0397_044:0292b01": "手掬水，告龍女言：「此水名為瞋陀留脂藥和，",
    "T13n0397_044:0292b02": "我今誠實發言語汝，我於往昔為救鴿故棄",
    "T13n0397_044:0292b03": "捨身命，終不疑念起慳惜心，此言若實，令汝",
    "T13n0397_044:0292b04": "惡患悉皆除差。」時佛世尊以口含水，灑彼",
    "T13n0397_044:0292b05": "盲龍婦女之身，一切惡患臭處皆差。既得",
    "T13n0397_044:0292b06": "差已，作是說言：「我今於佛乞受三歸。」是時，世",
    "T13n0397_044:0292b07": "尊，即為龍女授三歸依。時彼眾中復有一龍，",
    "T13n0397_044:0292b08": "種種臭惡，一切諸蟲滿其口中，及咽喉內膿",
    "T13n0397_044:0292b09": "血流出，有見聞者皆悉捨去。時佛見已，即便",
    "T13n0397_044:0292b10": "問言：「善男子！汝於過去作何惡業受如是報？」",
    "T13n0397_044:0292b11": "彼龍張口，於其口內出種種蟲，膿血流溢猶",
    "T13n0397_044:0292b12": "如熱火。雖復張口，竟不能言，即還閉口。爾時，",
    "T13n0397_044:0292b13": "世尊即為彼龍而說偈言：",
    "T13n0397_044:0292b14": "「汝以過去盜因緣，　　輕戲聖人受是報；",
    "T13n0397_044:0292b15": "至誠聽我此實言，　　即得清涼滅諸苦。」",
    "T13n0397_044:0292b16": "爾時，世尊說實語已，即以少水瀉龍口中，火",
    "T13n0397_044:0292b17": "及蟲膿悉皆滅盡。龍口清涼，作如是言：「大聖",
    "T13n0397_044:0292b18": "如來！我憶過去迦葉佛時，曾作俗人在田犁",
    "T13n0397_044:0292b19": "地。有一比丘，來從我乞求五十錢，我時報",
    "T13n0397_044:0292b20": "言：『聽待穀熟當與汝食。』比丘復言：『若當五",
    "T13n0397_044:0292b21": "十不可得者，願乞十文。』我於爾時瞋彼比丘，",
    "T13n0397_044:0292b22": "而語之言：『乃至十錢亦不相與。』時彼比丘",
    "T13n0397_044:0292b23": "心生懊惱。又於餘時往寺舍中入樹林下，輒",
    "T13n0397_044:0292b24": "便盜取現在僧物十菴羅果而私食之。彼業",
    "T13n0397_044:0292b25": "因緣地獄受苦，惡業未盡生野澤中作餓龍",
    "T13n0397_044:0292b26": "身，常為種種諸蟲食噉，膿血流溢饑渴苦惱。",
    "T13n0397_044:0292b27": "又彼比丘以瞋忿心惡業緣故，死便即作小",
    "T13n0397_044:0292b28": "毒龍身，生我腋下𠲿於我血，熱氣觸身不可",
    "T13n0397_044:0292b29": "堪忍，是故我身熱膿血滿。」龍白佛言：「大悲世",
    "T13n0397_044:0292c01": "尊！唯願慈哀救濟於我，令我脫彼怨家毒龍。」",
    "T13n0397_044:0292c02": "爾時，世尊以手抄水，發誠實語，作如是言：「我",
    "T13n0397_044:0292c03": "曾往昔於饑饉世，爾時願作大身眾生長廣",
    "T13n0397_044:0292c04": "無量，以神通力於虛空中唱如是言：『彼野澤",
    "T13n0397_044:0292c05": "中有大身蟲名曰不瞋，汝等可往取其身肉",
    "T13n0397_044:0292c06": "以為飲食，可得不饑。』時彼世中人、非人等，聞",
    "T13n0397_044:0292c07": "此聲已一切悉往競取食之。」說是真實諦信",
    "T13n0397_044:0292c08": "語時，彼龍腋下小龍即出。時此二龍俱白佛",
    "T13n0397_044:0292c09": "言：「世尊！我等久近離此龍身解脫殃罪？」佛告",
    "T13n0397_044:0292c10": "龍言：「此業大重次五無間。何以故？若有四方",
    "T13n0397_044:0292c11": "常住僧物，或現前僧物，篤信檀越重心施物，",
    "T13n0397_044:0292c12": "或華或果或樹或園，飲食資生床褥敷具疾",
    "T13n0397_044:0292c13": "病湯藥一切所須，私自費用或持出外，乞與",
    "T13n0397_044:0292c14": "知識親里白衣，此罪重於阿鼻地獄所受果",
    "T13n0397_044:0292c15": "報。是故汝等可受三歸，歸三寶已乃可得住",
    "T13n0397_044:0292c16": "於冷水中，如是三稱三受，身即安隱得入水",
    "T13n0397_044:0292c17": "中。」爾時，世尊即為諸龍而說偈言：",
    "T13n0397_044:0292c18": "「寧以利刀自割身，　　支節身分肌膚肉，",
    "T13n0397_044:0292c19": "所有信心捨施物，　　俗人食者實為難。",
    "T13n0397_044:0292c20": "寧吞大赤熱鐵丸，　　而使口中光焰出，",
    "T13n0397_044:0292c21": "所有眾僧飲食具，　　不應於外私自用。",
    "T13n0397_044:0292c22": "寧以大火若須彌，　　以手捉持而自食，",
    "T13n0397_044:0292c23": "其有在家諸俗人，　　不應輒食施僧食。",
    "T13n0397_044:0292c24": "寧以利刀自屠膾，　　身體皮膜而自噉，",
    "T13n0397_044:0292c25": "其有在家諸俗人，　　不應受取僧雜食。",
    "T13n0397_044:0292c26": "寧以自身投於彼，　　滿室大火猛焰中，",
    "T13n0397_044:0292c27": "其有在家俗人輩，　　不應坐臥僧床席。",
    "T13n0397_044:0292c28": "寧以火熱炎鐵錐，　　拳手握持便焦爛，",
    "T13n0397_044:0292c29": "其有在家俗人等，　　不應私用於僧物。",
    "T13n0397_044:0293a01": "寧以勝利好刀枮，　　而自臠切其身肉，",
    "T13n0397_044:0293a02": "勿於出家清淨人，　　發起一念瞋恚心。",
    "T13n0397_044:0293a03": "寧以自手挑兩眼，　　捐棄投之擲於地，",
    "T13n0397_044:0293a04": "其有習行善法者，　　不應懷忿瞋心視。",
    "T13n0397_044:0293a05": "寧以熱鐵鍱其身，　　東西起動行坐臥，",
    "T13n0397_044:0293a06": "不應瞋忿心妬嫉，　　而著眾僧淨施衣。",
    "T13n0397_044:0293a07": "寧飲灰汁鹹鹵水，　　熱沸爍口猶如火，",
    "T13n0397_044:0293a08": "不應懷貪毒惡心，　　服食眾僧淨施藥。」",
    "T13n0397_044:0293a09": "爾時，世尊說此偈已，一萬四千諸龍眾等悉",
    "T13n0397_044:0293a10": "受三歸，所有過去現在業報諸苦惱中而得",
    "T13n0397_044:0293a11": "解脫，深信三寶其心不退。復有八十億諸龍",
    "T13n0397_044:0293a12": "眾等，亦於三寶起歸敬心。爾時，世尊告憍陳",
    "T13n0397_044:0293a13": "如：「汝觀此等諸惡眾生自誑其心，或以怖畏",
    "T13n0397_044:0293a14": "貧窮因緣，或於惡道生於恐畏修行善法，或",
    "T13n0397_044:0293a15": "作比丘所得種種資生之具，皆是信心檀越",
    "T13n0397_044:0293a16": "所施，而是眾生或自食噉，或與他人或共眾",
    "T13n0397_044:0293a17": "人，盜竊隱藏私處自用，如是業故墮三惡道",
    "T13n0397_044:0293a18": "久受勤苦。復有眾生，貧窮下賤不得自在，是",
    "T13n0397_044:0293a19": "故出家望得富饒解脫安樂。既出家已，懈怠",
    "T13n0397_044:0293a20": "嬾墮不讀誦經，禪慧精勤捨而不習，樂知僧",
    "T13n0397_044:0293a21": "事。「復有比丘晝夜精勤樂修善法，讀誦經典",
    "T13n0397_044:0293a22": "坐禪習慧不捨須臾，以是因緣感諸四輩種",
    "T13n0397_044:0293a23": "種供養。時知事人得利養已，或自私食或復",
    "T13n0397_044:0293a24": "盜與親舊俗人，以是等緣久處惡道出已還",
    "T13n0397_044:0293a25": "入，如是愚瞑不見當來果報輕重。我今戒勅",
    "T13n0397_044:0293a26": "沙門弟子，念法住持不得自稱我是沙門真",
    "T13n0397_044:0293a27": "法行人，猗眾僧故。他信施物，或餅或果或",
    "T13n0397_044:0293a28": "菜或華，但是眾僧所食之物，不得輒與一切",
    "T13n0397_044:0293a29": "俗人，亦不得云此是我物別眾而食；又亦不",
    "T13n0397_044:0293b01": "得以眾僧物貯積興生，種種販賣，云有利益，",
    "T13n0397_044:0293b02": "招世譏嫌，又亦不得出貴收賤與世爭利；又",
    "T13n0397_044:0293b03": "亦不得為於飲食及僧因緣，使諸眾生墮三",
    "T13n0397_044:0293b04": "惡道，應須勸引安善法中，令比丘眾真信三",
    "T13n0397_044:0293b05": "寶，攝諸眾生乃至父母，令得安隱置三解脫。」",
    "T13n0397_044:0293b06": "大集經卷第四十四"
}