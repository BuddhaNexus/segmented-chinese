{
    "T39n1786_01b:0089b22": "folio_1b 金光明經文句記卷第一下",
    "T39n1786_01b:0089b24": "宋四明沙門釋知禮述",
    "T39n1786_01b:0089b25": "二、「從是」下，敘述序，亦名別序，二：初、列二名。",
    "T39n1786_01b:0089b26": "雖是異名，亦有長短。述齊序品，別盡初分。以",
    "T39n1786_01b:0089b27": "有別序異於眾經，故名別名名金光明，故",
    "T39n1786_01b:0089b28": "知此序是別名本。二、「別義」下，釋二序，二：初、泛",
    "T39n1786_01b:0089b29": "示二序文相，二：初、別相，二：初、明七別，二：初、",
    "T39n1786_01b:0089c01": "示七經文。二、「生起」下，明七次第。初、入定者，",
    "T39n1786_01b:0089c02": "大覺頓圓照而常寂。今之入定，蓋示軌儀令",
    "T39n1786_01b:0089c03": "人樂定。次、敘述者，既入妙定，見法尊貴，即",
    "T39n1786_01b:0089c04": "於此定敘述經王。言出敘者，實未示於出定",
    "T39n1786_01b:0089c05": "之相，蓋寂不妨照，故云出耳。佛不出定即說",
    "T39n1786_01b:0089c06": "此經，意本彰於寂中有照也。次、懷疑者，既敘",
    "T39n1786_01b:0089c07": "述法是佛所證，信相乃疑能證人壽那不稱",
    "T39n1786_01b:0089c08": "法？瑞應等次，文顯可知。二、「或時」下，明三別。大",
    "T39n1786_01b:0089c09": "師有時作此分別，章安兼錄，與前七別開合",
    "T39n1786_01b:0089c10": "異耳。二、「言敘」下，述相，二：初、正示敘述。敘懷疑",
    "T39n1786_01b:0089c11": "者，思惟深義，必合疑於所證法常能證壽短。",
    "T39n1786_01b:0089c12": "敘斷疑者，佛護本令斷疑生信也。敘〈懺悔品〉",
    "T39n1786_01b:0089c13": "者，正為破惡，旁為生善故。敘〈讚歎品〉者，正",
    "T39n1786_01b:0089c14": "為生善，旁為破惡故。敘〈空品〉者，此品導成生",
    "T39n1786_01b:0089c15": "善滅惡，今文偏敘，滅三障故。大梵釋天，是散",
    "T39n1786_01b:0089c16": "脂主。緊那羅等，乃是散脂所領部從。經舉主",
    "T39n1786_01b:0089c17": "敘其品也。敘〈正論〉、〈善集〉者，〈正論〉治園，〈善集〉",
    "T39n1786_01b:0089c18": "聽經，此俱是祕藏流出，故以祕密敘二品也。",
    "T39n1786_01b:0089c19": "敘〈授記〉者，彼由聞經，心淨若空，故得記莂。今",
    "T39n1786_01b:0089c20": "云身意無垢穢故。敘〈捨身品〉者，飱太子身既",
    "T39n1786_01b:0089c21": "得解脫，顯非邪食以活其命，故今正命一句",
    "T39n1786_01b:0089c22": "敘之。敘〈讚佛品〉者，雖三番菩薩以偈讚佛，",
    "T39n1786_01b:0089c23": "而此菩薩多是古佛，縱是實行亦是當佛，故",
    "T39n1786_01b:0089c24": "今佛讚行人亦是當佛，故敘其品也。彷彿者，",
    "T39n1786_01b:0089c25": "不分明貌也。薳，音偉，遠也。如云不得過自",
    "T39n1786_01b:0089c26": "明分也。二「問」下，兼示敘人，二：初、問起。二、答示，",
    "T39n1786_01b:0089c27": "二：初、敘舊斥非。舊有二師：一云阿難。斥云：",
    "T39n1786_01b:0089c28": "是論非經者，以佛說名經，滅後三乘弟子所",
    "T39n1786_01b:0089c29": "作悉名論也。經云「我今當說懺悔等法」，豈",
    "T39n1786_01b:0090a01": "懺悔法阿難說耶？豈非乖文。夢中金鼓是佛",
    "T39n1786_01b:0090a02": "法身，以智扣之，故乃隨機說懺悔法。須知金",
    "T39n1786_01b:0090a03": "鼓是佛真我，故云我說也。二云信相。斥云：若",
    "T39n1786_01b:0090a04": "是信相玄敘始末，不應疑也。玄敘者，玄與懸",
    "T39n1786_01b:0090a05": "同。二、「又非」下，重問的示，二：初、的示師意。二、「難」",
    "T39n1786_01b:0090a06": "下，難起答通，二：初、難起。若是佛說，即是正宗，",
    "T39n1786_01b:0090a07": "那得稱序？二、「此」下，答通，二：初、以因況果。不惟",
    "T39n1786_01b:0090a08": "能詶是佛作序，兼顯如來定不妨說。以《法華》",
    "T39n1786_01b:0090a09": "文驗佛敘述正在定中，豈千萬偈局在正宗？",
    "T39n1786_01b:0090a10": "以況果佛口密赴機，豈但正說不作序通？",
    "T39n1786_01b:0090a11": "是故結云何所不為。二、「文」下，引文證結，二：",
    "T39n1786_01b:0090a12": "初、引當文證；二、「大」下，引《大品》例。彼經序中明",
    "T39n1786_01b:0090a13": "佛出廣長舌相放無量光，是一一光化成寶",
    "T39n1786_01b:0090a14": "華，華上皆有化佛說六波羅蜜。彼既稱序，此",
    "T39n1786_01b:0090a15": "豈正經？二、「釋入」下，的從別序消文，七：初、入定",
    "T39n1786_01b:0090a16": "別，二：初、標科。欲顯能遊人與所遊法義皆",
    "T39n1786_01b:0090a17": "明了，故節遊字入其初科。須知釋義不類讀",
    "T39n1786_01b:0090a18": "文。二、「是」下，隨釋，三：初、能遊人，三：初、釋是時，",
    "T39n1786_01b:0090a19": "二：初、舊解；二、「今」下，今釋。不用古人五種三時，",
    "T39n1786_01b:0090a20": "但論佛鑑機得道時。又得道猶通，須約三智",
    "T39n1786_01b:0090a21": "冥三諦時，方盡如來鑑機之相。佛欲等者，",
    "T39n1786_01b:0090a22": "乃是化儀，非謂今日鑑照方知。二、釋如來，二：",
    "T39n1786_01b:0090a23": "初、略示。二、「三藏」下，解釋，二：初、指他廣解。二、「今",
    "T39n1786_01b:0090a24": "言」下，今從要釋，三：初、約悲智釋，二：初、約義釋。",
    "T39n1786_01b:0090a25": "《法華文句》三身各有如義來義，今以法報相",
    "T39n1786_01b:0090a26": "冥釋如，乃以應身出世釋來，但使義成通別",
    "T39n1786_01b:0090a27": "無在。佛若順智應如祕藏，祗為順悲故來三",
    "T39n1786_01b:0090a28": "界。二、「成」下，引論證。能乘即智，如實道即理，",
    "T39n1786_01b:0090a29": "來成即是慈悲垂應。二、「大」下，約智行釋。雖但",
    "T39n1786_01b:0090b01": "云來，已具如義，以約福智來嚴法身，所嚴即",
    "T39n1786_01b:0090b02": "如也。此是《大經．梵行品》中解如來名。三、「釋論」",
    "T39n1786_01b:0090b03": "下，約說證釋，二：初、引論；二、「今明」下釋成。本有",
    "T39n1786_01b:0090b04": "之法，妙真俗中，而為其相。智稱其解，即法報",
    "T39n1786_01b:0090b05": "冥，故曰如也。稱此如說，是應身被機，故名來",
    "T39n1786_01b:0090b06": "也。前約悲智，其義猶總。今明解說三諦法相",
    "T39n1786_01b:0090b07": "釋於如來，義無不盡。三諦法相，即三法身，法",
    "T39n1786_01b:0090b08": "身圓也；稱此而解，即三般若，報身圓也；稱此",
    "T39n1786_01b:0090b09": "而說，即三解脫，應身圓也。以今望前，非無區",
    "T39n1786_01b:0090b10": "別。三、「遊者」下，釋遊字。即是如來以究竟智",
    "T39n1786_01b:0090b11": "遊入法性也。夫所證法性、能證果智，義立能",
    "T39n1786_01b:0090b12": "所，體非相到。以始覺究竟即同本覺，唯真如",
    "T39n1786_01b:0090b13": "智獨存也。故若然者，其誰能入？復何所入？",
    "T39n1786_01b:0090b14": "住出皆然。引《小般若》，意亦如是。今言遊者，",
    "T39n1786_01b:0090b15": "為引眾生學佛入理，故示入相。為令眾生稱",
    "T39n1786_01b:0090b16": "理而住，故示住相。甘露乃是不死之藥，喻常",
    "T39n1786_01b:0090b17": "理也。為眾生說此甘露味，亦應言出。不出而",
    "T39n1786_01b:0090b18": "出，出敘經王也。《法華．地涌》諸大菩薩，於深",
    "T39n1786_01b:0090b19": "法性百千三昧不入而入名為善入，出住亦",
    "T39n1786_01b:0090b20": "然。菩薩尚爾，果佛可知。二、「無量」下，明所遊",
    "T39n1786_01b:0090b21": "法，二：初、明深廣法性，二：初、直約文釋，二：",
    "T39n1786_01b:0090b22": "初、消無量甚深。將欲明示佛所遊入，先須",
    "T39n1786_01b:0090b23": "簡顯其體高廣，乃以法界顯其廣。中道之",
    "T39n1786_01b:0090b24": "法非界為界，此界無外，故言無量。又以三",
    "T39n1786_01b:0090b25": "諦顯其高。然真俗二諦雖俱究竟，而乃通",
    "T39n1786_01b:0090b26": "於二乘及徧菩薩少分而證，若其中諦非圓，",
    "T39n1786_01b:0090b27": "實智莫能證入。今明三諦體非優劣，乃是三",
    "T39n1786_01b:0090b28": "德祕密之藏，即法性底，故云徹到。方稱經文",
    "T39n1786_01b:0090b29": "甚深之歎。深即高義。須知法界與圓三諦無",
    "T39n1786_01b:0090c01": "二無別，今取二名顯無量甚深，令易見耳。顯",
    "T39n1786_01b:0090c02": "已次簡。若約二乘，以圓簡偏；若約菩薩，以深",
    "T39n1786_01b:0090c03": "簡淺，降佛已還皆下地故。圓聖尚簡，況三教",
    "T39n1786_01b:0090c04": "耶？二、「法」下，消法性二字。上明高廣是體之德，",
    "T39n1786_01b:0090c05": "今明法性是德之體。釋二字義，顯高廣體。所",
    "T39n1786_01b:0090c06": "言法者，軌則為義，諸佛軌之、萬德成就。故《涅",
    "T39n1786_01b:0090c07": "槃》云「諸佛所師，所謂法也。」然此法性，三乘六",
    "T39n1786_01b:0090c08": "道誰不軌則而成立耶？以迷性具，無事用故，",
    "T39n1786_01b:0090c09": "雖軌而違，故成三障。其猶七眾，誰不師佛？而",
    "T39n1786_01b:0090c10": "有違順，故分縛脫。今就極順，用顯所師，故云",
    "T39n1786_01b:0090c11": "諸佛所軌名之為法。所言性者，不變為義，謂",
    "T39n1786_01b:0090c12": "四德之體無遷易故。須知此四遍一切法，",
    "T39n1786_01b:0090c13": "下至地獄依正因果，一一無非常樂我淨，世",
    "T39n1786_01b:0090c14": "間相常，斯之謂也。二、「非是」下，更取義釋，三：初、",
    "T39n1786_01b:0090c15": "取實智所照釋。盡智者，斷惑已盡也。無生智",
    "T39n1786_01b:0090c16": "者，惑不更生也。故《俱舍》釋此二智云「謂無學",
    "T39n1786_01b:0090c17": "位。若正自知我已知苦斷集證滅修道，名盡",
    "T39n1786_01b:0090c18": "智。若正自知我已知苦，不復更知，後三例說，",
    "T39n1786_01b:0090c19": "名無生智。」《瑜伽論》以惑盡名盡智，來報不生",
    "T39n1786_01b:0090c20": "名無生智。而此二智俱照偏空，略簡二乘，意",
    "T39n1786_01b:0090c21": "該菩薩至等覺也。二乘法性非中道故淺，不",
    "T39n1786_01b:0090c22": "具色心故有限。如實智者，《釋論》明十一智，前",
    "T39n1786_01b:0090c23": "十與二乘共，唯如實智則不與共。謂一切法",
    "T39n1786_01b:0090c24": "總相別相如實證知，無有罣礙。此智所照橫",
    "T39n1786_01b:0090c25": "包竪徹，是今法性也。二、「又無」下，就即事而理",
    "T39n1786_01b:0090c26": "釋。深廣法性是佛遊處，又過菩薩所行清",
    "T39n1786_01b:0090c27": "淨。恐不達者，謂今凡鄙依正色心因果之外，",
    "T39n1786_01b:0090c28": "別有法性是佛所遊，故特遮之，非別有法",
    "T39n1786_01b:0090c29": "名為無量及甚深也。然一切處言須收三土，",
    "T39n1786_01b:0091a01": "諸法合當九界因果。若遮那佛法唯淨唯善，",
    "T39n1786_01b:0091a02": "則三土九界染惡須斷，云何得名皆是佛法？",
    "T39n1786_01b:0091a03": "故當了知一切染惡無非性具，緣了佛性非專",
    "T39n1786_01b:0091a04": "善淨，性染性惡全是緣了。若此等法皆佛性",
    "T39n1786_01b:0091a05": "者，則三土九界修染體虛，性德十界是圓覺",
    "T39n1786_01b:0091a06": "體無所不遍，方曰遮那遍一切處，一切諸法",
    "T39n1786_01b:0091a07": "皆是佛法。有何一念一塵一人非是如來所",
    "T39n1786_01b:0091a08": "遊法性？故言無量。又須了知一切染惡當",
    "T39n1786_01b:0091a09": "體幽邃，故云甚深，實非別有甚深之法。是故",
    "T39n1786_01b:0091a10": "名為即事而真、色香中道，以色香等，迷情謂",
    "T39n1786_01b:0091a11": "是色之少分，解則無非法界全分，以唯色唯",
    "T39n1786_01b:0091a12": "聲唯香唯味唯觸故也。色外更有微塵許法，",
    "T39n1786_01b:0091a13": "則不名唯亦非中道。中道祕妙思議罔窮，稱",
    "T39n1786_01b:0091a14": "為甚深也。三、「例如」下，引論等心類，二：初、引類；",
    "T39n1786_01b:0091a15": "二、「準此」下，準釋，三：初、明中諦無量。論明四等，",
    "T39n1786_01b:0091a16": "謂慈悲喜捨，從心名等、從境名無量，此眾生",
    "T39n1786_01b:0091a17": "緣也。就其所緣方隅廣狹，得三重名，謂廣、大、",
    "T39n1786_01b:0091a18": "無量。今類彼說，就真俗中而立三名。經示遊",
    "T39n1786_01b:0091a19": "於無量法性，乃彰中道圓融之理，非但空之",
    "T39n1786_01b:0091a20": "真及偏假之俗。二、「若緣」下，明中必融攝。佛或",
    "T39n1786_01b:0091a21": "對機用於權智偏照二諦，既不攝中，故非遊",
    "T39n1786_01b:0091a22": "於無量法性；今用實智照中諦理，中無不攝，",
    "T39n1786_01b:0091a23": "故云若緣中道即三智一心等，是以中諦稱",
    "T39n1786_01b:0091a24": "為無量。三、「此」下，結境智相稱。如《法華》云「唯佛",
    "T39n1786_01b:0091a25": "究盡諸法實相」。權實之理何有盡極？良由佛",
    "T39n1786_01b:0091a26": "得無盡之智方能究盡。今亦如是。二乘下",
    "T39n1786_01b:0091a27": "地智有限量，是故不測無涯之涯、無底之底。",
    "T39n1786_01b:0091a28": "二、「諸」下，釋諸佛行處，二：初、法。學者應知本覺",
    "T39n1786_01b:0091a29": "為處，始覺為佛。全本為始，始方合本。若不爾",
    "T39n1786_01b:0091b01": "者，如何各稱無量甚深？然初坐道場即已冥",
    "T39n1786_01b:0091b02": "合，今為引物故示合相，乃云遊於諸佛行處。",
    "T39n1786_01b:0091b03": "二、舉喻。舉行處函，顯能遊蓋也。三、「過」下結，",
    "T39n1786_01b:0091b04": "二：初、直約文釋，二：初、據義略釋；二、引文廣釋，",
    "T39n1786_01b:0091b05": "二：初、《地持》。九種禪者，一自性、二一切、三難、",
    "T39n1786_01b:0091b06": "四一切門、五善人、六一切行、七除煩惱、八此",
    "T39n1786_01b:0091b07": "世他世、九清淨淨。文中略示初後二禪也。其",
    "T39n1786_01b:0091b08": "第九禪，即從十地轉入妙覺，故云一切通別",
    "T39n1786_01b:0091b09": "惑累若正若習皆盡，自十地已還悉有正習。",
    "T39n1786_01b:0091b10": "論解《華嚴》不開等覺，十地即等覺也。言通別",
    "T39n1786_01b:0091b11": "惑累正習皆盡者，通即四住，別即無明。通惑",
    "T39n1786_01b:0091b12": "正使，圓七信盡；習氣至佛，同別習盡，以今家",
    "T39n1786_01b:0091b13": "於小乘習氣分別四四十六門故。若別惑者，",
    "T39n1786_01b:0091b14": "四十二品斷位如常，習氣具如《淨名疏》說。圓",
    "T39n1786_01b:0091b15": "教始從初住終至法雲，圓斷諸見猶有習在。",
    "T39n1786_01b:0091b16": "等覺入重玄門，千萬億劫重修凡事，見理分",
    "T39n1786_01b:0091b17": "明，習氣猶薄、事等微煙。彼引《地持》離一切見",
    "T39n1786_01b:0091b18": "清淨淨禪，故但明見習。若引《優婆塞經》十地",
    "T39n1786_01b:0091b19": "斷愛習，十地即等覺，豈不入重玄耶？故知別",
    "T39n1786_01b:0091b20": "惑斷正使外，更入重玄斷於習氣，文甚分明。",
    "T39n1786_01b:0091b21": "二、《淨名》。佛復自性清淨之心，超於一切修得",
    "T39n1786_01b:0091b22": "禪定，故云心淨已度諸禪定。亦是到於一切",
    "T39n1786_01b:0091b23": "禪定彼岸，故云已度。二、「亦是」下，重取意釋。佛",
    "T39n1786_01b:0091b24": "不自高，依法故高。今明高位，意欲簡顯法性",
    "T39n1786_01b:0091b25": "高深矣。二、「是金」下，敘述別，二：初、明述義異前。",
    "T39n1786_01b:0091b26": "然前敘諸品豈出五義？以十七品唯談三法，",
    "T39n1786_01b:0091b27": "總明別相及被物教。但為既從經品而敘名",
    "T39n1786_01b:0091b28": "等不彰，故今明示《序品》經文備敘五義，使乎",
    "T39n1786_01b:0091b29": "學者知此一經始末，唯詮名體宗用及教相",
    "T39n1786_01b:0091c01": "耳，方知釋題搜盡經旨。二、「初十」下，約文述",
    "T39n1786_01b:0091c02": "義，二：初、分文。二、「解者」下，述義，二：初、敘四義，四：",
    "T39n1786_01b:0091c03": "初一句，敘名，二：初、他解屬體。鑛石者，《說文》",
    "T39n1786_01b:0091c04": "云「鑛，銅鐵璞也。」內外用者，光為內用，自",
    "T39n1786_01b:0091c05": "顯體故。明為外用，鑑他物故。此師亦知光",
    "T39n1786_01b:0091c06": "明二字屬於宗用，金是正體，以其體用不相",
    "T39n1786_01b:0091c07": "離故。雖標三字，意在於體也。二、「今明」下，今",
    "T39n1786_01b:0091c08": "定敘名。標三顯一非全乖理，故云當然。其",
    "T39n1786_01b:0091c09": "如分文自有次句，的以中道而為經王，正",
    "T39n1786_01b:0091c10": "是敘體。何須初句兼於宗用而敘體耶？學",
    "T39n1786_01b:0091c11": "者應知敘名之句據上附文，釋三字名非從",
    "T39n1786_01b:0091c12": "喻立，乃是直名深廣法性，以佛正遊此之",
    "T39n1786_01b:0091c13": "法性便即唱云：「是金光明，諸經之王。」不名法",
    "T39n1786_01b:0091c14": "性，是之一字為指何耶？智者深見經之微旨，",
    "T39n1786_01b:0091c15": "故立附文及當體釋。證於附文，先引此句",
    "T39n1786_01b:0091c16": "云「創首標名，彌為可信。」既前附文特出此意，",
    "T39n1786_01b:0091c17": "今釋敘名不更顯示。二、「經王」下一句，敘體，二：",
    "T39n1786_01b:0091c18": "初、指上標今。上即《玄》文重明帝王，約攝法門、",
    "T39n1786_01b:0091c19": "攝教、攝位辨經王訖，今此更就中道明王。",
    "T39n1786_01b:0091c20": "二、「三藏」下，對他辨正，二：初、明他解，二：初、敘。",
    "T39n1786_01b:0091c21": "三藏意云：經題三字喻於三德，乃以三德分",
    "T39n1786_01b:0091c22": "對三經。《涅槃》明佛有體解脫，正斷二乘灰滅",
    "T39n1786_01b:0091c23": "之見。《般若》談空，正為凡夫遣於有著。《華嚴》頓",
    "T39n1786_01b:0091c24": "說法身之理，被十信三賢，故云始行。上之",
    "T39n1786_01b:0091c25": "三經，各談一德、各被一機。若《金光明》，具顯三",
    "T39n1786_01b:0091c26": "德，故能通被八位之機。解脫，被二乘二位也；",
    "T39n1786_01b:0091c27": "般若，被凡夫，通指人天為一位也；法身，被菩",
    "T39n1786_01b:0091c28": "薩信住行向地五位也。既無機不被，即是經",
    "T39n1786_01b:0091c29": "王統攝義也。二、「此」下，破，二：初、明違教旨。《涅",
    "T39n1786_01b:0092a01": "槃》正談深妙三德，合被圓機，豈唯二乘？《般若》",
    "T39n1786_01b:0092a02": "具示三種般若，豈異三德？況云聽眾非生死",
    "T39n1786_01b:0092a03": "人，寧止凡夫？《華嚴》三身亦即三德，具論十地，",
    "T39n1786_01b:0092a04": "豈但被於始行菩薩？此解不獨攝機有限，抑",
    "T39n1786_01b:0092a05": "亦彰法性非圓。二、「作此」下，明損行人。真諦此",
    "T39n1786_01b:0092a06": "解，有識之者知其不當；無智之人謂彼三經",
    "T39n1786_01b:0092a07": "劣於此典，起謗得罪，安可依之？二、「今言」下，明",
    "T39n1786_01b:0092a08": "今釋，三：初、泛示諸部經王是非，二：初、約三諦",
    "T39n1786_01b:0092a09": "定是非，二：初、示三諦。一代教部有取能詮文",
    "T39n1786_01b:0092a10": "字為經、有取所詮義理為經、有取文理合為",
    "T39n1786_01b:0092a11": "經，故一代經不出文理合與不合。若不合者，",
    "T39n1786_01b:0092a12": "能詮之文但是俗諦，不出三種，謂三藏實有俗、",
    "T39n1786_01b:0092a13": "通教幻有俗、別教幻有幻有即空共俗。若所",
    "T39n1786_01b:0092a14": "詮理但是真諦，亦唯三種，謂三藏實有滅空",
    "T39n1786_01b:0092a15": "真、通教幻有即空真、別教不有不空真。此六",
    "T39n1786_01b:0092a16": "之內，三種真諦體不具俗，但因三俗而得入",
    "T39n1786_01b:0092a17": "真，俗終須滅，合義不成。若文理合者，不出三",
    "T39n1786_01b:0092a18": "種，謂圓接通、圓接別及正圓教。此三真俗",
    "T39n1786_01b:0092a19": "其體是中。何者？圓教本自真俗互趣，若接",
    "T39n1786_01b:0092a20": "通別所詮真理既諸法趣，局照俗文亦諸法",
    "T39n1786_01b:0092a21": "趣，故此三種真俗不二，名文理合，中道義成。",
    "T39n1786_01b:0092a22": "以真即俗故，真即非真；俗即真故，俗即非俗；",
    "T39n1786_01b:0092a23": "非真非俗言慮自忘，強名中耳。問：別教複俗",
    "T39n1786_01b:0092a24": "幻有可是能詮之文，即空如何亦是文耶？答：",
    "T39n1786_01b:0092a25": "文謂文相，能詮能顯之義也。義若在通教空，",
    "T39n1786_01b:0092a26": "以忘相為所詮理。今於別教二邊俱相，乃為",
    "T39n1786_01b:0092a27": "能顯顯於雙非，是故空有俱為文也。問：藏等",
    "T39n1786_01b:0092a28": "七種俱名真俗，如何後三得名中道？答：豈聞",
    "T39n1786_01b:0092a29": "真俗便無中耶？如圓當教及接通別，此三真",
    "T39n1786_01b:0092b01": "俗既皆名為不可思議，寧非中道？如《涅槃疏》",
    "T39n1786_01b:0092b02": "釋七二諦，於中三亦以中道為名，何獨責此？",
    "T39n1786_01b:0092b03": "問：若取其義，別教真諦不空不有，何不名中？",
    "T39n1786_01b:0092b04": "答：離邊之中，文理不合。初心不得，思議頓忘。",
    "T39n1786_01b:0092b05": "若望於圓，但是複俗所詮真耳。故前文句釋",
    "T39n1786_01b:0092b06": "經如是，對圓別云「破離明中」，良以所詮不即",
    "T39n1786_01b:0092b07": "能詮不名中道，文字性離無非佛法方名圓",
    "T39n1786_01b:0092b08": "教，中道如是。問：何故獨遺別接通耶？答：今以",
    "T39n1786_01b:0092b09": "真俗對於文理，其別接通已在六內。何者？",
    "T39n1786_01b:0092b10": "若未受接，乃當幻有詮於即空；若受接後，自",
    "T39n1786_01b:0092b11": "屬但中局照複俗。故據法體已在前六，有何",
    "T39n1786_01b:0092b12": "所遺？況復今文不顯標云七種二諦，但明一",
    "T39n1786_01b:0092b13": "代取文取理。取文理合，有三俗經、有三真經、",
    "T39n1786_01b:0092b14": "有三中經，如此明經，收於一化罄無不盡。有",
    "T39n1786_01b:0092b15": "人秖就金光明名立九種經，專據取字以為",
    "T39n1786_01b:0092b16": "義本。謂若取著三字能詮之文，名三種俗諦；",
    "T39n1786_01b:0092b17": "若取著三字所詮理體，名三種真諦；若取文",
    "T39n1786_01b:0092b18": "理合謂不偏著二邊，為三種中道。如斯說",
    "T39n1786_01b:0092b19": "者，豈唯師心解義？無乃固違文意。前二取",
    "T39n1786_01b:0092b20": "字作取著釋，後一取字作不偏著解，是何言",
    "T39n1786_01b:0092b21": "歟？大師為解諸經之王，故立九種，收一代經。",
    "T39n1786_01b:0092b22": "此經既說中道之王，故於九種而得自在，名",
    "T39n1786_01b:0092b23": "諸經王。何緣九種但在三字？乃是金光明自",
    "T39n1786_01b:0092b24": "為《金光明經》之王也。既闕諸經，全非統王。乖",
    "T39n1786_01b:0092b25": "反至多，且言此二。二、「若說」下，定是非。若諸部",
    "T39n1786_01b:0092b26": "內，有說前三能詮俗諦、有說前三所詮真諦，",
    "T39n1786_01b:0092b27": "體不合者皆名餘諦，但得是經，不名經王。以",
    "T39n1786_01b:0092b28": "其不明真理具俗，是故俗諦不即真諦。俗",
    "T39n1786_01b:0092b29": "真俱無統王之義，故非王也。若諸部內，有說",
    "T39n1786_01b:0092c01": "三種具俗之真、全真之俗，二諦不二名為中",
    "T39n1786_01b:0092c02": "道，此中道外更無少法。如此經云「無量甚深",
    "T39n1786_01b:0092c03": "法性」，又云「不思議智境」，又云「安住一切法如",
    "T39n1786_01b:0092c04": "性，於一切法含受一切法」，則所詮外更無能",
    "T39n1786_01b:0092c05": "詮，能詮之外豈有所詮？文理既合，中道斯圓，",
    "T39n1786_01b:0092c06": "故得是經復是王也，乃於三俗三真三中九",
    "T39n1786_01b:0092c07": "種經中而得自在。問：三種中經體已是王，何",
    "T39n1786_01b:0092c08": "故復云於九自在？答：上辨九種，乃是通約三",
    "T39n1786_01b:0092c09": "俗三真三中，示一代經有偏有圓也。今判諸",
    "T39n1786_01b:0092c10": "部，隨有一處說圓中道即是經王。能於通示",
    "T39n1786_01b:0092c11": "九種自在，於三中經即是異名。其體既同，故",
    "T39n1786_01b:0092c12": "得自在。若餘六經，乃是圓中所用方便，如王",
    "T39n1786_01b:0092c13": "於臣豈不自在？二、「但經」下，就中道顯尊極，三：",
    "T39n1786_01b:0092c14": "初、明諸部圓體為王。中道經王其體是一，隨",
    "T39n1786_01b:0092c15": "物宜樂立乎異名。故向文云「若說中道是經",
    "T39n1786_01b:0092c16": "是王。」何經說耶？即《華嚴》等四味之內作法",
    "T39n1786_01b:0092c17": "身等說經體也。然須簡別四味之內是王非",
    "T39n1786_01b:0092c18": "王。如華嚴部有三種經，其正圓中及接別中，",
    "T39n1786_01b:0092c19": "是經是王；正別教中，是經非王，是故法身須",
    "T39n1786_01b:0092c20": "簡別中。三藏但空實有二諦，是經非王。方等",
    "T39n1786_01b:0092c21": "部內具九種經，正圓教中、圓接別中、圓接通",
    "T39n1786_01b:0092c22": "中，三是經王，故實相名通此三種。餘六是經，",
    "T39n1786_01b:0092c23": "不得是王。般若部內無三藏二，有七種經，亦",
    "T39n1786_01b:0092c24": "同方等，三是經王，得名佛母，餘四非王。《法",
    "T39n1786_01b:0092c25": "華》一圓，是經是王，以開權故解髻與珠。《涅槃》",
    "T39n1786_01b:0092c26": "九種皆知圓中，無非經王。一切眾生悉當成",
    "T39n1786_01b:0092c27": "佛，其誰不以正因為師？故諸大部中道經王",
    "T39n1786_01b:0092c28": "有此盈縮，秖一法性立此異名作諸經體。二、",
    "T39n1786_01b:0092c29": "「譬」下，約歷代人王為譬。諸姓者，謂三皇五",
    "T39n1786_01b:0093a01": "帝之姓也。太昊伏羲氏風姓，炎帝神農氏姜",
    "T39n1786_01b:0093a02": "姓，黃帝有熊氏公孫姓，此三皇也。少昊金天",
    "T39n1786_01b:0093a03": "氏，顓頊高陽氏，帝嚳高辛氏，皆姬姓，帝堯陶",
    "T39n1786_01b:0093a04": "唐氏伊祁姓，帝舜有虞氏姚姓，此五帝也。",
    "T39n1786_01b:0093a05": "故云諸姓也。應運迭興者，應天五行相生之",
    "T39n1786_01b:0093a06": "運也。伏羲應木運，神農火運，黃帝土運，五帝",
    "T39n1786_01b:0093a07": "依次推之。龍師者，伏羲初立有龍瑞故，以龍",
    "T39n1786_01b:0093a08": "紀官。故《左傳》曰「太昊氏以龍紀，故為龍師而",
    "T39n1786_01b:0093a09": "為龍名。」鳥官者，少昊始立有鳳瑞，故以鳥紀",
    "T39n1786_01b:0093a10": "官。故《左傳》曰「少昊摯之立也，鳳適至，故為",
    "T39n1786_01b:0093a11": "鳥師而鳥名。」隨時霸立者，謂應運王天下也。",
    "T39n1786_01b:0093a12": "百代雖異，謂紀號不同也。統王是一，皆天下",
    "T39n1786_01b:0093a13": "主也。三、「法性」下，示隨部立名合譬。名雖興廢，",
    "T39n1786_01b:0093a14": "體非增減，是故法身乃至佛師，一一皆於九",
    "T39n1786_01b:0093a15": "種經中而得自在。即前諭云「百代雖異而統",
    "T39n1786_01b:0093a16": "王是一」。二、「法性為」下，的明此典經王體性。以",
    "T39n1786_01b:0093a17": "文理合，中道為體，斯蓋通辨。若例諸部經",
    "T39n1786_01b:0093a18": "體別名，此經的以法性之王為經體也。以",
    "T39n1786_01b:0093a19": "佛遊於深廣法性，便即唱云：「是金光明，諸",
    "T39n1786_01b:0093a20": "經之王。」豈非的指所遊法性為金光明名下",
    "T39n1786_01b:0093a21": "之體，此體自在是諸經王？問：三種經王皆得",
    "T39n1786_01b:0093a22": "為於大乘經體，此經之體的屬何王？答：文詮",
    "T39n1786_01b:0093a23": "法性雖在於圓，而許三乘依此懺悔，是故大",
    "T39n1786_01b:0093a24": "師就圓釋體、判教屬通，義當圓教入通中",
    "T39n1786_01b:0093a25": "道以為經王也。問：《淨名玄》云「若理內三種俗",
    "T39n1786_01b:0093a26": "諦非此經體，三種真諦是法性實相得為經",
    "T39n1786_01b:0093a27": "體。」今云「若取文理合為經，即是三種中道。」",
    "T39n1786_01b:0093a28": "且文理既合，則真俗俱中，是則俗諦得為經",
    "T39n1786_01b:0093a29": "體。將非與彼義相違耶？答彼此宛順，無相違",
    "T39n1786_01b:0093b01": "也。良以經體未始離文而文不到，即事而真",
    "T39n1786_01b:0093b02": "方為經體。以二諦判體則屬真，三諦判之體",
    "T39n1786_01b:0093b03": "當中道，斯乃示於心路絕處方為經體。若",
    "T39n1786_01b:0093b04": "藏通別，當教亦云體絕言想，而皆所詮不具",
    "T39n1786_01b:0093b05": "能詮，安得能詮合於所詮？故六種經文理不",
    "T39n1786_01b:0093b06": "合，望於圓教實無絕理。是故大師欲彰經體",
    "T39n1786_01b:0093b07": "示絕想門，云「文理合是三中道，為四味教所",
    "T39n1786_01b:0093b08": "詮圓體。」談理具文，文方即理、理亦即文。文",
    "T39n1786_01b:0093b09": "既即理，能詮自忘；理既即文，所詮叵得；能所",
    "T39n1786_01b:0093b10": "既絕，中體斯彰。彼明理內三種真諦皆是圓",
    "T39n1786_01b:0093b11": "中，故與今文明體不別。如《妙玄》中引《地論》金",
    "T39n1786_01b:0093b12": "剛藏說空有不二不異不盡四句顯體，辭異",
    "T39n1786_01b:0093b13": "意同。《釋籤》「問曰：空假如何得為經體？答云：既",
    "T39n1786_01b:0093b14": "是不思議空假，還指空假即中，中為經體。中",
    "T39n1786_01b:0093b15": "即空假，亦指於中。」彼之四句不出三諦，以圓",
    "T39n1786_01b:0093b16": "融故三諦各三，是則四句句句三諦，所以得",
    "T39n1786_01b:0093b17": "名辭異意同。句句具中，故皆為體。究論空假",
    "T39n1786_01b:0093b18": "得為體者，由具於中，故云「還指空假即中，中",
    "T39n1786_01b:0093b19": "為經體。」是故中諦雖具空假，空假非體，故云",
    "T39n1786_01b:0093b20": "「中即空假，亦指於中。」問：何不但云中是經體、",
    "T39n1786_01b:0093b21": "空假非體，於義已足。何故先明三諦各三",
    "T39n1786_01b:0093b22": "皆得為體，復於三諦各揀空假唯取於中而",
    "T39n1786_01b:0093b23": "為經體，豈非繁重？答：秖為單說圓義不成，",
    "T39n1786_01b:0093b24": "作此融談方彰妙體。何者？蓋以空假是其修",
    "T39n1786_01b:0093b25": "二，即經宗用；中是一性，即經體也。若但云中",
    "T39n1786_01b:0093b26": "是經體者，則宗用外別有於體，體狹不周，故",
    "T39n1786_01b:0093b27": "須三諦無非經體。若不於三各揀空假唯取",
    "T39n1786_01b:0093b28": "中體，則不能顯體非智斷。如此辨體，不即宗",
    "T39n1786_01b:0093b29": "用、不離宗用，思議泯淨，妙體天然。中為經體",
    "T39n1786_01b:0093c01": "圓妙既然，以例空假宗用亦妙。以空遍三諦，",
    "T39n1786_01b:0093c02": "此宗不狹；假遍三諦，此用彌廣。仍須三諦各",
    "T39n1786_01b:0093c03": "揀假中顯宗是智，亦須三諦各揀空中顯用",
    "T39n1786_01b:0093c04": "是斷，各對二明不即不離，故皆稱為不思議",
    "T39n1786_01b:0093c05": "也。若然，豈獨體是經王，宗用亦王，名總三",
    "T39n1786_01b:0093c06": "王、教辨四王，以一名一體一宗一用一教無",
    "T39n1786_01b:0093c07": "非中道故也。故《玄義》云「文號經王，教攝眾典。",
    "T39n1786_01b:0093c08": "教尚稱王，名等可見。」既法法皆中無非經體，",
    "T39n1786_01b:0093c09": "復須簡顯名是能詮、宗是自證、用是化他、教",
    "T39n1786_01b:0093c10": "能分別，唯有經體是所取也。收無不盡、簡無",
    "T39n1786_01b:0093c11": "所遺，與金剛藏四句皆體，《釋籤》於四唯取於",
    "T39n1786_01b:0093c12": "中，其意泯合。三、「若作」下，特彰今釋契理益機，",
    "T39n1786_01b:0093c13": "顯圓中道泯絕言思而為經王。上順如來敘",
    "T39n1786_01b:0093c14": "體之旨，下赴眾生聞經之機。既論四味，諸",
    "T39n1786_01b:0093c15": "大乘經文理合者皆是經王，豈有獨尊我經",
    "T39n1786_01b:0093c16": "而慢他典？此望真諦，萬萬相懸。三、「微妙」下，敘",
    "T39n1786_01b:0093c17": "宗，二：初、釋微妙。如來既敘金光明名經王",
    "T39n1786_01b:0093c18": "之體，此乃一經所詮祕藏。其有聞者，必思此",
    "T39n1786_01b:0093c19": "義，故云微妙。此之二字若因果互闕，則非",
    "T39n1786_01b:0093c20": "始終常住三法，故對古非顯今正義。因該",
    "T39n1786_01b:0093c21": "博地、果極妙覺，位分六故，深而難見。六皆即",
    "T39n1786_01b:0093c22": "故，不縱不橫，因即果故不縱、事即理故不橫，",
    "T39n1786_01b:0093c23": "文解理性與果，例云亦復如是。若知六即，義",
    "T39n1786_01b:0093c24": "無不允。二、「四方」下，釋四佛護持，二：初、約教釋，",
    "T39n1786_01b:0093c25": "二：初、正釋，二：初、釋四方四佛。佛唱此言，意有",
    "T39n1786_01b:0093c26": "所表，正敘經宗。宗是果智冥法性體，體雖",
    "T39n1786_01b:0093c27": "是一而開四門，謂妙空、妙有、雙亦、雙非。如《地",
    "T39n1786_01b:0093c28": "論》明四句顯體以為四方，果智冥之以為四",
    "T39n1786_01b:0093c29": "佛，敘宗之意顯然可觀。二、「釋」下，釋護持，二：",
    "T39n1786_01b:0094a01": "初、約五佛體用釋持。今經宗在釋尊果智，欲",
    "T39n1786_01b:0094a02": "彰此智冥四門理，是故特從四佛明之。良以",
    "T39n1786_01b:0094a03": "佛智不分彼此，同冥法身不動之性，順性名",
    "T39n1786_01b:0094a04": "持。法性是法體、諸佛是報智、壽命是應用，此",
    "T39n1786_01b:0094a05": "三皆常，故云無量。二、「信」下，約信相疑除釋護。",
    "T39n1786_01b:0094a06": "佛護法性，為令眾生不起倒惑。信相但推八",
    "T39n1786_01b:0094a07": "十短迹，惑於法報常住之本，四佛示本令悟",
    "T39n1786_01b:0094a08": "八十即是常用，故名為護。二、「此一」下，揀示。指",
    "T39n1786_01b:0094a09": "敘宗文名此一句，義雖種種不出於三，謂體、",
    "T39n1786_01b:0094a10": "宗、用。正雖敘宗，宗必冥體，體必起用，是故此",
    "T39n1786_01b:0094a11": "句不可獨釋。四德如後。二、「觀」下，約觀釋。上敘",
    "T39n1786_01b:0094a12": "經宗，義歸果佛，當機聞見，惑破理明。今之行",
    "T39n1786_01b:0094a13": "人若不於心明方明佛，徒聞此教有何益耶？",
    "T39n1786_01b:0094a14": "故令觀心覺於四諦及以四德，既即我心，免",
    "T39n1786_01b:0094a15": "數他寶。此文分二：初、約諦約德立圓觀，二：初、",
    "T39n1786_01b:0094a16": "約四諦，二：初、總明境智。四門四諦俱通因果，",
    "T39n1786_01b:0094a17": "門從理開就果為便，諦有苦集宜對初心。",
    "T39n1786_01b:0094a18": "行者應知，借四方佛表四諦智，此乃託事兼",
    "T39n1786_01b:0094a19": "附法相入心成觀，是故四諦即一念心。陰心",
    "T39n1786_01b:0094a20": "是苦，現惑是集，即智是道，本寂是滅，如實",
    "T39n1786_01b:0094a21": "知之名四諦智。二、「東」下，別示境智，二：初、觀境。",
    "T39n1786_01b:0094a22": "四諦法相前果後因，今從修觀始因終果，故",
    "T39n1786_01b:0094a23": "世出世集道居前、苦滅在後。初心觀境欲易",
    "T39n1786_01b:0094a24": "研尋，宜從近事，故順世俗甲乙、五行、四季等",
    "T39n1786_01b:0094a25": "名，令四方義成，使四諦可識，務在立觀，不拘",
    "T39n1786_01b:0094a26": "名教。二、「觀此」下，發智。既於一心即觀四諦，",
    "T39n1786_01b:0094a27": "觀之不已，眼智發生任運持護，妙理不失、",
    "T39n1786_01b:0094a28": "倒惑不起。然須深察圓觀四諦皆稱無作，苦",
    "T39n1786_01b:0094a29": "集逆修體是性惡，即逆是順，道滅無功，故云",
    "T39n1786_01b:0094b01": "「陰入皆如，無苦可捨；塵勞本清淨，無集可除；",
    "T39n1786_01b:0094b02": "邊邪皆中正，無道可修；生死即涅槃，無滅可",
    "T39n1786_01b:0094b03": "證。」見此炳然，名發諦智。二、「又」下，約四德。上",
    "T39n1786_01b:0094b04": "四諦觀雖觀一心，四教行人皆可修證。今就",
    "T39n1786_01b:0094b05": "四德各明三觀，初心頓修的屬圓觀。東方對",
    "T39n1786_01b:0094b06": "常，常破無常，塵沙淨也；無常破常，見思亡也；",
    "T39n1786_01b:0094b07": "雙非破二邊，無明集寂也。說有前後，修在一",
    "T39n1786_01b:0094b08": "心。三方例此。二、「觀東」下，約諦約德示佛名。前",
    "T39n1786_01b:0094b09": "明覺智但是通明，若於觀心不論別號，則觀",
    "T39n1786_01b:0094b10": "於經未為極順。今於集諦達即真常，名為阿",
    "T39n1786_01b:0094b11": "閦，此翻不動也。次於苦諦達即真樂，真樂尊",
    "T39n1786_01b:0094b12": "重，名為實相。次於道諦達畢竟淨，常住慧",
    "T39n1786_01b:0094b13": "命，名無量壽。次於滅諦達二我空，所顯真如",
    "T39n1786_01b:0094b14": "是祕密藏，一音遍滿，名微妙聲。四方四佛本",
    "T39n1786_01b:0094b15": "是心性，即性為觀，觀符於性成四佛名。四、「我",
    "T39n1786_01b:0094b16": "今」下，敘用，二：初、分文。二、隨釋，四：初、能破勝",
    "T39n1786_01b:0094b17": "法，二：初、依現文示，二：初、示三法體。能破勝",
    "T39n1786_01b:0094b18": "法，在境智行。如將破賊，須身力健、次權謀深、",
    "T39n1786_01b:0094b19": "次兵器利。二依於身，故喻於境。身須有謀，故",
    "T39n1786_01b:0094b20": "喻於智。謀要兵助，故喻於行。此三若備，三障",
    "T39n1786_01b:0094b21": "必忘。二、「若相」下，釋三法相，二：初、別示，二：初、",
    "T39n1786_01b:0094b22": "別教。行智理三次第資發，修時縱也。法報應",
    "T39n1786_01b:0094b23": "三果中齊顯，證時橫也。良由此教本有法身",
    "T39n1786_01b:0094b24": "為惑所覆，故須別作緣了之功相資顯發。",
    "T39n1786_01b:0094b25": "復由此教性具三法而不相收，致使功成，三",
    "T39n1786_01b:0094b26": "身橫顯。二、「若圓」下，圓教。圓詮諸法無非法界，",
    "T39n1786_01b:0094b27": "以法界智導法界行、以法界行契法界境，法",
    "T39n1786_01b:0094b28": "界無二，一外無三，故離縱過；法界非一，修性",
    "T39n1786_01b:0094b29": "宛然，故離橫過。因中三法修之既然，果上",
    "T39n1786_01b:0094c01": "三身顯時亦爾。二、「雖」下，總結。修雖漸頓，俱能",
    "T39n1786_01b:0094c02": "破於界內外障，是故皆名能破勝法。二、「觀」下，",
    "T39n1786_01b:0094c03": "取新本示。舊文唯有彼於上根第一周法，新",
    "T39n1786_01b:0094c04": "譯既廣更有二周，其第二周離車王子為婆",
    "T39n1786_01b:0094c05": "羅門說法身常無舍利事，為中根也。其第",
    "T39n1786_01b:0094c06": "三周自有一品分別三身，為下根也。此之三",
    "T39n1786_01b:0094c07": "周皆是勝法，悉破三障。今敘能破，既云等法，",
    "T39n1786_01b:0094c08": "理合該下三周之法也。二、「次從」下，所破惡罪，",
    "T39n1786_01b:0094c09": "二：初、重科總判，二：初、科。此文正示所破惡",
    "T39n1786_01b:0094c10": "罪。而言敘空品者，今舉所破罪，彰能破用。",
    "T39n1786_01b:0094c11": "諸能破中，空用為要，故當敘也。問前句已明",
    "T39n1786_01b:0094c12": "能破之法，今那復有能破之方？答：前境智行",
    "T39n1786_01b:0094c13": "是能治藥，今明三業專聞思修是服藥法。妙",
    "T39n1786_01b:0094c14": "藥不服、服不依方，病何能愈？此二相成，三障",
    "T39n1786_01b:0094c15": "可破。二、「餘」下，判，二：初、明轉報異餘經。惡報已",
    "T39n1786_01b:0094c16": "成，今難可轉。亦有經云「宿業不轉」，況已受報",
    "T39n1786_01b:0094c17": "耶？然是悉檀被機異說。今明三障若依經修，",
    "T39n1786_01b:0094c18": "無不寂滅，以法勝故。二、「一往」下，明三障由破",
    "T39n1786_01b:0094c19": "戒。三障之由，教門異說，豈可備陳？今就一門，",
    "T39n1786_01b:0094c20": "由破五戒。五戒之義該深攝廣，何法不窮？然",
    "T39n1786_01b:0094c21": "不礙餘途，故云一往。問：秖由煩惱起破戒業，",
    "T39n1786_01b:0094c22": "豈由破戒成煩惱障？答：由破戒業現多貪恚，",
    "T39n1786_01b:0094c23": "如因謗經，深著邪見，婬欲熾盛。此等皆從業",
    "T39n1786_01b:0094c24": "起煩惱，故知三障逆順相由。二、「今」下，依科廣",
    "T39n1786_01b:0094c25": "釋，三：初、釋報障，二：初、直約人道釋，二：初、",
    "T39n1786_01b:0094c26": "標示因果。二、「諸」下，驗果尋因，五：初、明殺生",
    "T39n1786_01b:0094c27": "報，三：初、牒經示。內夭者，《說文》云「夭，折也。」二、",
    "T39n1786_01b:0094c28": "「昔」下，尋因驗。三、「經」下，引經證。舊《華嚴經》也。",
    "T39n1786_01b:0094c29": "具云「殺生之罪，能令眾生墮三惡道，後生人",
    "T39n1786_01b:0095a01": "道得二果報：一多病、二短命。」《十地論》云「殺得",
    "T39n1786_01b:0095a02": "三果：一異熟果，謂三惡趣；二等流果，謂生人",
    "T39n1786_01b:0095a03": "中多病短命；三增上果，謂感外物皆少光澤，",
    "T39n1786_01b:0095a04": "不久住故。」二、「若貧」下，明偷盜報，三：初、牒經",
    "T39n1786_01b:0095a05": "示。二、「經」下，引經證。同生同名天者，晉譯《華嚴》",
    "T39n1786_01b:0095a06": "三十七云「如人從生，有二種天常隨侍衛：一",
    "T39n1786_01b:0095a07": "曰同生、二曰同名。天常見人，人不見天。」三、「又」",
    "T39n1786_01b:0095a08": "下以事驗。由破禁戒，作諸不善，其二天龍必",
    "T39n1786_01b:0095a09": "見棄捨，名譽利養因茲散失。三、「若親」下，明婬",
    "T39n1786_01b:0095a10": "欲報，三：初、牒經示。親厚者，謂父母兄弟妻",
    "T39n1786_01b:0095a11": "子六親也。《地論》云「婬得三果：一異熟果，謂墮",
    "T39n1786_01b:0095a12": "三惡；二等流果，謂於人中受二妻相競，及婦",
    "T39n1786_01b:0095a13": "不貞良；三增上果，謂多塵坌。」今云鬪訟，與論",
    "T39n1786_01b:0095a14": "符合。二、引經證。人護者，女人志弱，故藉三護，",
    "T39n1786_01b:0095a15": "幼小父母護、適人夫婚護、夫死子息護。法護，",
    "T39n1786_01b:0095a16": "謂受五八等戒也。三、「昔」下，約理推。昔毀他法",
    "T39n1786_01b:0095a17": "者，令他犯戒故。四、「各」下，妄語報，二：初、明經",
    "T39n1786_01b:0095a18": "脫略。例上三報，合有兩句。二、「內」下，約義足釋，",
    "T39n1786_01b:0095a19": "二：初、足文示。足奇成偶，故云一雙。忿，即怒也。",
    "T39n1786_01b:0095a20": "二、「昔」下，約理推。五、「外」下，明飲酒報，二：初、例",
    "T39n1786_01b:0095a21": "加文示。二、「昔」下，推示因果，二：初、正示。撙節，亦",
    "T39n1786_01b:0095a22": "禮度也。由醉故乖聾。騃，五駭切，癡也。二、引",
    "T39n1786_01b:0095a23": "證。經亦《華嚴》也。由飲酒故，嫌恨彌增，故得引",
    "T39n1786_01b:0095a24": "證。二、「問」下，廣約五乘釋，二：初、約五戒違經問。",
    "T39n1786_01b:0095a25": "以五戒名出小乘律，何以釋今經王法相。二、",
    "T39n1786_01b:0095a26": "「答」下，約五乘持戒答。一切行法大小俱通，隨",
    "T39n1786_01b:0095a27": "人智解用之淺深。今釋五戒為五乘法，分二：",
    "T39n1786_01b:0095a28": "初、總答。以五戒名入一切法，或多少異，但是",
    "T39n1786_01b:0095a29": "開合。二、「提」下，別示，二：初、約義釋，二：初、以五",
    "T39n1786_01b:0095b01": "戒配法體實淺深，三：初、明人天，二：初、引經。",
    "T39n1786_01b:0095b02": "天地大忌者，忌亦禁也、戒也。五星，謂東木精，",
    "T39n1786_01b:0095b03": "歲星；南火精，熒惑；西金精，太白；北水精，辰",
    "T39n1786_01b:0095b04": "星；中土精，鎮星。五嶽者，東嶽泰山，屬兗州；南",
    "T39n1786_01b:0095b05": "嶽衡山，屬荊州；西嶽華山，屬雍州；北嶽常山，",
    "T39n1786_01b:0095b06": "屬并州；中嶽嵩山，屬豫州。五藏，謂肝、心、脾、肺、",
    "T39n1786_01b:0095b07": "腎也。以星嶽藏俱配五行，但以五行對戒則",
    "T39n1786_01b:0095b08": "三義自顯：不殺對木，木主生長，殺則不生；",
    "T39n1786_01b:0095b09": "不婬對火，火主照明，邪婬私隱；不飲對土，土",
    "T39n1786_01b:0095b10": "則鎮靜，醉則傾搖；不盜對金，金為刑殺，盜則",
    "T39n1786_01b:0095b11": "遭刑；不妄對水，方圓任器，以彰不妄，妄則反",
    "T39n1786_01b:0095b12": "是。配五行則已配五星，嶽之與藏秖主五行。",
    "T39n1786_01b:0095b13": "經云五嶽，蓋譯者順此方潤色耳。違天等者，",
    "T39n1786_01b:0095b14": "上對五星，犯之則違天，下配五嶽，犯之則觸",
    "T39n1786_01b:0095b15": "地，中成五藏，犯之則伐身。二、「又對」下，配法，二：",
    "T39n1786_01b:0095b16": "初、別配，二：初、周孔教，二：初、五常。趙蕤《長",
    "T39n1786_01b:0095b17": "短經》曰「仁者愛也，置刑除害，兼愛無私，謂之",
    "T39n1786_01b:0095b18": "仁也。義者宜也，明是非、立可否，謂之義。禮者",
    "T39n1786_01b:0095b19": "履也，進退有度、尊卑有分，謂之禮。智者，人之",
    "T39n1786_01b:0095b20": "所知也，以定乎是非得失之情，謂之智。信者，",
    "T39n1786_01b:0095b21": "人之所承也，發號施令以一人心，謂之信。」今",
    "T39n1786_01b:0095b22": "以不殺對仁，殺他是無兼愛也。不盜對義者，",
    "T39n1786_01b:0095b23": "盜則非宜為也。不婬對禮者，邪婬則尊卑不",
    "T39n1786_01b:0095b24": "分，乖禮度也。不飲酒對智者，昏醉則不能",
    "T39n1786_01b:0095b25": "定是非得失也。不妄對信者，妄語則人不信",
    "T39n1786_01b:0095b26": "承也。若以五常對五行者，鄭康成注《禮記．中",
    "T39n1786_01b:0095b27": "庸篇》中云「木神則仁，金神則義，火神則禮，水",
    "T39n1786_01b:0095b28": "神則信，土神則智。」向以五行對五戒，蓋取",
    "T39n1786_01b:0095b29": "此義，故以不飲對土，不妄對水。二、對五經。",
    "T39n1786_01b:0095c01": "不殺對《尚書》者，《尚書》斷自唐虞已下，則尊禪",
    "T39n1786_01b:0095c02": "讓而鄙殺伐也。夫子以周室微弱號令不行，",
    "T39n1786_01b:0095c03": "乃約《魯史》而修《春秋》以代賞罰，使亂臣賊子",
    "T39n1786_01b:0095c04": "懼，故對不盜戒也。禮有五焉，周禮大宗伯之",
    "T39n1786_01b:0095c05": "職曰「以吉禮事邦國之鬼神祇事謂祀之祭之享之，以凶",
    "T39n1786_01b:0095c06": "禮哀邦國之憂哀謂救患及災，以賓禮親邦國親謂使之親附，",
    "T39n1786_01b:0095c07": "以軍禮同邦國同謂威其不協及僣差者，以嘉禮親萬民嘉，善也。",
    "T39n1786_01b:0095c08": "所以因人心所善而為制也。」邪婬是不以禮交，所以用嘉禮",
    "T39n1786_01b:0095c09": "以戒邪婬也。《詩》者，善則頌、惡則刺，非妄語",
    "T39n1786_01b:0095c10": "也。《易》者，窮理盡性之書，潔淨精微之教。飲酒",
    "T39n1786_01b:0095c11": "昏亂者，豈能窮其理盡其性乎？二、「又對十」下，",
    "T39n1786_01b:0095c12": "輪王法，三：初：開五對十相。二、「俗」下，示合七為",
    "T39n1786_01b:0095c13": "二意。俗不能護口者，以五戒制在家眾故。",
    "T39n1786_01b:0095c14": "口分四過，俗護誠難，故但制一。飲酒是邪命",
    "T39n1786_01b:0095c15": "自活者，以酒資身，不遵正戒，名為邪命。三、「是",
    "T39n1786_01b:0095c16": "為」下，結法從人立名。五戒雖是如來所制，",
    "T39n1786_01b:0095c17": "既對十善，且從有漏判為舊法，故屬輪王。",
    "T39n1786_01b:0095c18": "亦名性罪性善者，以十惡法性自是罪，十善",
    "T39n1786_01b:0095c19": "之法性自是善，是故輪王順世俗性說此善",
    "T39n1786_01b:0095c20": "惡以化眾生。二、「都」下，結示。世間之善不免",
    "T39n1786_01b:0095c21": "輪迴，縱生人天復起惡業。善尚如此，況不善",
    "T39n1786_01b:0095c22": "耶？故云都是一切罪根。二、「又五」下，辨二乘，四：",
    "T39n1786_01b:0095c23": "初、對五陰為念處境。不殺則色質完具，不盜",
    "T39n1786_01b:0095c24": "則苦受不生，不婬則邪想不起，不妄則遷流",
    "T39n1786_01b:0095c25": "淳實，不飲則了別分明。此之善陰豈獨為境？",
    "T39n1786_01b:0095c26": "兼資念慧，故可於陰開四念處：色陰身念處、",
    "T39n1786_01b:0095c27": "受陰受念處、想行二陰法念處、識陰心念處。",
    "T39n1786_01b:0095c28": "二、「念」下，從念處具道品三脫。《大論》四念處中，",
    "T39n1786_01b:0095c29": "四種精進名正勤，四種定心名四如意足，",
    "T39n1786_01b:0096a01": "五善根生名為根，根增長名為力，分別四種",
    "T39n1786_01b:0096a02": "處道用名覺，四念處安隱道中行名正道，三",
    "T39n1786_01b:0096a03": "十七品如平坦道，空無相無作如城三門，涅",
    "T39n1786_01b:0096a04": "槃如城。三、「故云」下，明轉陰為五分法身。禁防",
    "T39n1786_01b:0096a05": "身口，故云色能發戒。禪是正受，故云受受禪",
    "T39n1786_01b:0096a06": "定。假想了悟身空，故云想慧悟虛。文中剩通",
    "T39n1786_01b:0096a07": "字，諸文所引皆無。進趣無怠則至聖果，故云",
    "T39n1786_01b:0096a08": "行發解脫。自識已證，名解脫知見也。此即轉",
    "T39n1786_01b:0096a09": "五陰成五分法身也。四、「當」下，結五戒為二乘",
    "T39n1786_01b:0096a10": "之法。三、「又五」下，明大乘，三：初、總標示。二、「提謂」",
    "T39n1786_01b:0096a11": "下，正配法門，三：初、約經配四德。以大乘人了",
    "T39n1786_01b:0096a12": "知五戒體是心性，若受若持一一順性。性具",
    "T39n1786_01b:0096a13": "四德，故五無非常樂我淨，此總對也。亦可以",
    "T39n1786_01b:0096a14": "五別對四德。心與眾生性無生滅，是故順性",
    "T39n1786_01b:0096a15": "持不殺戒，是佩長生不死符印，此常德也。心",
    "T39n1786_01b:0096a16": "與眾生性無婬亂，故順本性持不婬戒，名出",
    "T39n1786_01b:0096a17": "入無亂。心與眾生念念真實無虛妄間，是故",
    "T39n1786_01b:0096a18": "順性持不妄語戒，名往還無間。此二對淨德",
    "T39n1786_01b:0096a19": "也。心與眾生性非昏醉，故順本性持不飲酒",
    "T39n1786_01b:0096a20": "戒，名統御一身，即我德也。心與眾生性即",
    "T39n1786_01b:0096a21": "菩提離貪求苦，故順本性持不盜戒，名立道",
    "T39n1786_01b:0096a22": "根，即樂德也。二、「束」下，約事對三業。不殺盜婬，",
    "T39n1786_01b:0096a23": "身業也。不妄語，口業也。不飲酒，意業也。持既",
    "T39n1786_01b:0096a24": "順性，故立戒因，成佛三業。佛身口意隨智慧",
    "T39n1786_01b:0096a25": "行無有過失，名三無失。以無失故不須防護，",
    "T39n1786_01b:0096a26": "名三不護。身業現化，名神通輪；口業說法，名",
    "T39n1786_01b:0096a27": "正教輪；意業鑑機，名記心輪。三皆摧碾眾生",
    "T39n1786_01b:0096a28": "惑業，下地不測，故名三密。三、「三軌」下，約理對",
    "T39n1786_01b:0096a29": "三法。五戒即理，一止一作皆與圓融三法相",
    "T39n1786_01b:0096b01": "契。若欲別對，其理亦成。不殺眾生順常住理，",
    "T39n1786_01b:0096b02": "即真性軌。不婬則心淨、不飲則慧明，即觀照",
    "T39n1786_01b:0096b03": "軌。不妄則生彼信從、不盜則全他資具，即資",
    "T39n1786_01b:0096b04": "成軌。既即三軌，則與一切三法相冥，故知五",
    "T39n1786_01b:0096b05": "戒攝法無遺。二、「橫竪」下，舉廣結明。",
    "T39n1786_01b:0096b06": "金光明經文句記卷第一下"
}