{
    "T27n1545_166:0836c17": "阿毘達磨大毘婆沙論卷第一百",
    "T27n1545_166:0836c18": "六十六",
    "T27n1545_166:0836c20": "五百大阿羅漢等造",
    "T27n1545_166:0836c21": "三藏法師玄奘奉　詔譯",
    "T27n1545_166:0836c22": "3 攝納息1定蘊第七中攝納息第三之一",
    "T27n1545_166:0836c23": "十想謂無常想。無常苦想。苦無我想。死想。不",
    "T27n1545_166:0836c24": "淨想。厭食想。一切世間不可樂想。斷想。離",
    "T27n1545_166:0836c25": "想。滅想。如是等章及解章義。既領會已應",
    "T27n1545_166:0836c26": "廣分別。問何故此中先依十想作論。答彼",
    "T27n1545_166:0836c27": "作論者意欲爾故。隨彼意欲而作斯論。但",
    "T27n1545_166:0836c28": "不違法相便不應責。有說。為欲分別契",
    "T27n1545_166:0836c29": "經義故。如契經中說。有十想無常想乃至",
    "T27n1545_166:0837a01": "滅想。契經雖作是說。而不廣辯。今欲辯之",
    "T27n1545_166:0837a02": "故作斯論。問何故此中但說十想。答此不",
    "T27n1545_166:0837a03": "應問以是佛經所說故。佛於處處經中",
    "T27n1545_166:0837a04": "唯說十想。作論者於佛所說中不能增",
    "T27n1545_166:0837a05": "一說十一想。不能減一說於九想。所以者",
    "T27n1545_166:0837a06": "何。佛所說法無增減故不可增減。如無增",
    "T27n1545_166:0837a07": "無減無多無少無缺無長。無量無邊亦爾。無",
    "T27n1545_166:0837a08": "量者義難測故。無邊者文難了故。譬如大",
    "T27n1545_166:0837a09": "海無量無邊。無量者深。無邊者廣。假使百千",
    "T27n1545_166:0837a10": "那庾多數諸大論師如舍利子。於佛所說二",
    "T27n1545_166:0837a11": "句經中造百千論。分別解釋盡其覺性。亦",
    "T27n1545_166:0837a12": "不能窮其邊量況復多耶。問置作論者。何",
    "T27n1545_166:0837a13": "故世尊但說十想。答所化有情齊此所說事",
    "T27n1545_166:0837a14": "究竟故。謂佛世尊凡所說法。皆觀有情所應",
    "T27n1545_166:0837a15": "作事令善究竟。齊此而止不增不減。譬如",
    "T27n1545_166:0837a16": "良醫觀有病者。隨應授藥不增不減。佛亦",
    "T27n1545_166:0837a17": "如是。有說。世尊為顯聖道聖道加行及聖",
    "T27n1545_166:0837a18": "道果故說十想。謂說無常想無常苦想苦無",
    "T27n1545_166:0837a19": "我想死想則顯聖道。說不淨想厭食想一切",
    "T27n1545_166:0837a20": "世間不可樂想則顯聖道加行。說斷想離想",
    "T27n1545_166:0837a21": "滅想則顯聖道果。有說。世尊為顯聖道聖",
    "T27n1545_166:0837a22": "道資糧及聖道果故說十想。此中配釋如前",
    "T27n1545_166:0837a23": "應知。有說。世尊為顯奢摩他毘鉢舍那。",
    "T27n1545_166:0837a24": "及二果故說於十想。謂說不淨想厭食想一",
    "T27n1545_166:0837a25": "切世間不可樂想則顯奢摩他。說無常想無",
    "T27n1545_166:0837a26": "常苦想苦無我想死想則顯毘鉢舍那說",
    "T27n1545_166:0837a27": "斷想離想滅想則顯彼二果。有說。世尊為",
    "T27n1545_166:0837a28": "顯此岸彼岸及船栰故說於十想。謂說不",
    "T27n1545_166:0837a29": "淨想厭食想一切世間不可樂想則顯此岸。",
    "T27n1545_166:0837b01": "說斷想離想滅想則顯彼岸。說無常想無",
    "T27n1545_166:0837b02": "常苦想苦無我想死想則顯船栰。有說。世",
    "T27n1545_166:0837b03": "尊為顯諸蘊諸界過失及彼還滅果故說十",
    "T27n1545_166:0837b04": "想。謂說無常想無常苦想苦無我想則顯諸",
    "T27n1545_166:0837b05": "蘊過失。說不淨想厭食想則顯欲界過失。",
    "T27n1545_166:0837b06": "說一切世間不可樂想。則顯色界過失。說",
    "T27n1545_166:0837b07": "死想則顯無色界過失。說斷想離想滅想",
    "T27n1545_166:0837b08": "則顯彼還滅果。有說。世尊為顯入正性離",
    "T27n1545_166:0837b09": "生離三界染及彼道果故說十想。謂說無",
    "T27n1545_166:0837b10": "常想無常苦想苦無我想。則顯入正性離生。",
    "T27n1545_166:0837b11": "說不淨想厭食想則顯離欲界染。以欲界",
    "T27n1545_166:0837b12": "有婬欲及段食欲。於彼染習不能離欲界",
    "T27n1545_166:0837b13": "染故。說一切世間不可樂想則顯離色界",
    "T27n1545_166:0837b14": "染。以色界有生死中最勝喜受。最勝樂受。",
    "T27n1545_166:0837b15": "及第四靜慮最勝輕安樂。於彼耽著不能",
    "T27n1545_166:0837b16": "離色界染故。說死想則顯離無色界染。",
    "T27n1545_166:0837b17": "以無色界壽量長遠。於彼保著不能離無",
    "T27n1545_166:0837b18": "色界染故。說斷想離想滅想則顯彼道果。",
    "T27n1545_166:0837b19": "有說。世尊為顯近對治所治障故說於十",
    "T27n1545_166:0837b20": "想。謂說無常想顯近對治於諸行中我慢",
    "T27n1545_166:0837b21": "障。說無常苦想顯近對治懈怠障。說苦無",
    "T27n1545_166:0837b22": "我想顯近對治我見障。說不淨想顯近對",
    "T27n1545_166:0837b23": "治色貪障。說厭食想顯近對治耽美食障。",
    "T27n1545_166:0837b24": "說一切世間不可樂想。顯近對治貪著世間",
    "T27n1545_166:0837b25": "可愛事障。說死想顯近對治恃命憍逸障。",
    "T27n1545_166:0837b26": "說斷想顯近對治諸非法障。說離想顯近",
    "T27n1545_166:0837b27": "對治染著障。說滅想顯近對治所依障。有",
    "T27n1545_166:0837b28": "說。世尊為顯對治外道執見故說十想。謂",
    "T27n1545_166:0837b29": "諸外道於無常蘊中多起常執。對治彼故",
    "T27n1545_166:0837c01": "說無常想。彼由於蘊起常執故便計為樂。",
    "T27n1545_166:0837c02": "對治彼故說無常苦想。彼由於蘊執有樂",
    "T27n1545_166:0837c03": "故便計有我。對治彼故說苦無我想。彼由",
    "T27n1545_166:0837c04": "執有我故便計有淨。對治彼故說不淨",
    "T27n1545_166:0837c05": "想及厭食想。彼由執有淨故便樂著生死。",
    "T27n1545_166:0837c06": "對治彼故說一切世間不可樂想。彼由著",
    "T27n1545_166:0837c07": "生死故便不求涅槃。對治彼故說斷想離",
    "T27n1545_166:0837c08": "想滅想。彼由不求涅槃故保愛壽命。對治",
    "T27n1545_166:0837c09": "彼故說於死想。有說。世尊為顯厭逆過",
    "T27n1545_166:0837c10": "失遠離過失。及證離彼所得功德故說十",
    "T27n1545_166:0837c11": "想。謂說不淨想厭食想一切世間不可樂想",
    "T27n1545_166:0837c12": "則顯厭逆過失。說無常想無常苦想苦無我",
    "T27n1545_166:0837c13": "想死想則顯遠離過失。說斷想離想滅想。",
    "T27n1545_166:0837c14": "則顯證離彼所得功德。有說。世尊為顯暫",
    "T27n1545_166:0837c15": "時斷究竟斷故說十想。謂說不淨想厭食想",
    "T27n1545_166:0837c16": "一切世間不可樂想顯暫時斷。說餘七想",
    "T27n1545_166:0837c17": "顯究竟斷。如暫時斷究竟斷。如是有影斷。",
    "T27n1545_166:0837c18": "無影斷。有餘斷。無餘斷。有縛斷。無縛斷。摧",
    "T27n1545_166:0837c19": "枝葉斷。拔根本斷。制伏纏斷。害隨眠斷亦爾。",
    "T27n1545_166:0837c20": "有說。世尊為顯離三界染加行。離三界染",
    "T27n1545_166:0837c21": "道。離三界染故說十想。謂說不淨想厭食",
    "T27n1545_166:0837c22": "想顯離欲界染加行。說無常想顯離欲界",
    "T27n1545_166:0837c23": "染道。說斷想顯離欲界染。說一切世間不",
    "T27n1545_166:0837c24": "可樂想顯離色界染加行。說無常苦想。顯",
    "T27n1545_166:0837c25": "離色界染道。說離想顯離色界染。說死想",
    "T27n1545_166:0837c26": "顯離無色界染加行。說苦無我想顯離無",
    "T27n1545_166:0837c27": "色界染道。說滅想顯離無色界染。",
    "T27n1545_166:0837c28": "如是十想界分別者。不淨想厭食想一切世",
    "T27n1545_166:0837c29": "間不可樂想欲色界。餘三界及非界。",
    "T27n1545_166:0838a01": "地者。不淨想厭食想在十地。謂欲界。靜慮中",
    "T27n1545_166:0838a02": "間。四靜慮。及四近分。一切世間不可樂想在",
    "T27n1545_166:0838a03": "七地。謂欲界。未至。靜慮中間。根本四靜慮。",
    "T27n1545_166:0838a04": "餘七想有漏者。在十一地。謂欲界。未至。靜",
    "T27n1545_166:0838a05": "慮中間。根本四靜慮。四無色。無漏者。在九",
    "T27n1545_166:0838a06": "地。謂未至。靜慮中間。根本四靜慮。下三無",
    "T27n1545_166:0838a07": "色。所依者。不淨想厭食想一切世間不可樂",
    "T27n1545_166:0838a08": "想依欲界。餘依三界。",
    "T27n1545_166:0838a09": "行相者無常想作無常行相。無常苦想作苦",
    "T27n1545_166:0838a10": "行相。苦無我想作無我行相。不淨想作不淨",
    "T27n1545_166:0838a11": "行相。厭食想作厭逆行相。一切世間不可樂",
    "T27n1545_166:0838a12": "想作不可樂行相。死想作死行相。斷想作",
    "T27n1545_166:0838a13": "斷行相。離想作離行相。滅想作滅行相。有",
    "T27n1545_166:0838a14": "說。後三一切皆作滅靜妙離四種行相。問死",
    "T27n1545_166:0838a15": "想亦通無漏。云何聖道作死行相耶。答死",
    "T27n1545_166:0838a16": "為所緣故名死想。然彼還作無常行相。問",
    "T27n1545_166:0838a17": "若爾死想無常想有何差別。有說。觀察諸",
    "T27n1545_166:0838a18": "行最後無常此想名死想。觀察諸行剎那",
    "T27n1545_166:0838a19": "無常此想名無常想。有說。觀察有執受諸",
    "T27n1545_166:0838a20": "行無常此想名死想。觀察有執受無執受諸",
    "T27n1545_166:0838a21": "行無常此想名無常想。有說。於有情處轉",
    "T27n1545_166:0838a22": "名死想。於法處轉名無常想。問若厭食想",
    "T27n1545_166:0838a23": "作厭逆行相者。彼不淨想亦作厭逆行相。",
    "T27n1545_166:0838a24": "此二有何差別。答不淨想厭逆於色。厭食想",
    "T27n1545_166:0838a25": "厭逆於味。有說。不淨想對治婬貪。厭食想",
    "T27n1545_166:0838a26": "對治食貪。諸有欲令十六行相外無聖道",
    "T27n1545_166:0838a27": "者。彼說無漏斷離滅想。即作滅諦四種行",
    "T27n1545_166:0838a28": "相。諸有欲令十六行相外有聖道者。彼說",
    "T27n1545_166:0838a29": "無漏斷想即作斷行相。乃至無漏滅想即作",
    "T27n1545_166:0838b01": "滅行相。",
    "T27n1545_166:0838b02": "所緣者無常想。有漏者。三諦為所緣。無漏",
    "T27n1545_166:0838b03": "者。苦諦為所緣。無常苦想有漏者。二諦為",
    "T27n1545_166:0838b04": "所緣。無漏者。苦諦為所緣。苦無我想有漏",
    "T27n1545_166:0838b05": "者。一切法為所緣。無漏者。苦諦為所緣。然",
    "T27n1545_166:0838b06": "佛此中所說三想唯說緣苦諦非餘。不淨想",
    "T27n1545_166:0838b07": "眼識為加行所引發故。色處為所緣。厭食",
    "T27n1545_166:0838b08": "想厭段食故。香味觸處為所緣。有說。此想",
    "T27n1545_166:0838b09": "亦眼識為加行所引發故。但以色處為所",
    "T27n1545_166:0838b10": "緣。一切世間不可樂想。有說。唯緣欲界。以",
    "T27n1545_166:0838b11": "說此想對治緣世間可愛事貪欲。此貪欲",
    "T27n1545_166:0838b12": "唯在欲界故。此中有說。唯緣世間可愛事。",
    "T27n1545_166:0838b13": "有說。亦緣可愛事所起貪欲。問若唯緣欲",
    "T27n1545_166:0838b14": "界者。云何名一切世間不可樂想。答一切",
    "T27n1545_166:0838b15": "有二種。一一切一切。二少分一切。此中說",
    "T27n1545_166:0838b16": "少分一切是故無過。有說。此想通緣三界。",
    "T27n1545_166:0838b17": "以名一切世間不可樂想故。問若爾何故說",
    "T27n1545_166:0838b18": "此想對治世間。可愛事貪欲。彼貪欲唯在欲",
    "T27n1545_166:0838b19": "界故。答彼經顯示初起趣入加行故作是",
    "T27n1545_166:0838b20": "說。",
    "T27n1545_166:0838b21": "若已數習成滿者。亦能斷色無色界貪欲是",
    "T27n1545_166:0838b22": "故無過。死想有說。以最後剎那命根為所",
    "T27n1545_166:0838b23": "緣。有說。以最後剎那命根無常為所緣。有",
    "T27n1545_166:0838b24": "說。以最後剎那命根俱生五蘊為所緣。有",
    "T27n1545_166:0838b25": "說。以最後剎那命根俱生五蘊無常為所",
    "T27n1545_166:0838b26": "緣。有說。以一切眾同分命根為所緣。有",
    "T27n1545_166:0838b27": "說。以一切眾同分命根無常為所緣。有說。",
    "T27n1545_166:0838b28": "以一切眾同分命根。俱生五蘊為所緣。有",
    "T27n1545_166:0838b29": "說。以一切眾同分命根。俱生五蘊無常為",
    "T27n1545_166:0838c01": "所緣。如是說者。以最後命根俱生五蘊無",
    "T27n1545_166:0838c02": "常為所緣。斷想以斷為所緣。離想以離為",
    "T27n1545_166:0838c03": "所緣。滅想以滅為所緣。此後三想隨別如",
    "T27n1545_166:0838c04": "此。即是皆以滅諦涅槃為所緣義。",
    "T27n1545_166:0838c05": "念住者。無常想。無常苦想。苦無我想。四念住",
    "T27n1545_166:0838c06": "俱。不淨想厭食想。身念住俱。一切世間不可",
    "T27n1545_166:0838c07": "樂想。有說。身念住俱。有說。法念住俱。死想",
    "T27n1545_166:0838c08": "斷離滅想法念住俱。",
    "T27n1545_166:0838c09": "智者無常想。無常苦想。苦無我想。死想。四智",
    "T27n1545_166:0838c10": "相應。謂法智類智苦智世俗智。不淨想。厭食",
    "T27n1545_166:0838c11": "想。一切世間不可樂想。一智相應。謂世俗智。",
    "T27n1545_166:0838c12": "斷離滅想四智相應。謂法智類智滅智世俗",
    "T27n1545_166:0838c13": "智。三摩地者。無常想。無常苦想。死想。無漏",
    "T27n1545_166:0838c14": "者與無願三摩地相應。苦無我想無漏者。",
    "T27n1545_166:0838c15": "與空三摩地相應。斷離滅想無漏者。與無",
    "T27n1545_166:0838c16": "相三摩地相應。不淨想。厭食想。一切世間不",
    "T27n1545_166:0838c17": "可樂想。及餘七想中有漏者。皆不與三摩",
    "T27n1545_166:0838c18": "地相應。根者。總說皆與三根相應。謂樂喜",
    "T27n1545_166:0838c19": "捨根。世者皆墮三世。緣世者。無常想。無常",
    "T27n1545_166:0838c20": "苦想。苦無我想。緣三世。不淨想。厭食想。一",
    "T27n1545_166:0838c21": "切世間不可樂想。過去緣過去。現在緣現",
    "T27n1545_166:0838c22": "在。未來生者緣未來。不生者緣三世。死想",
    "T27n1545_166:0838c23": "有說。緣三世。有說。緣未來。斷離滅想緣",
    "T27n1545_166:0838c24": "非世。",
    "T27n1545_166:0838c25": "善等者一切皆善。緣善等者。無常想。無常",
    "T27n1545_166:0838c26": "苦想苦無我想。不淨想。緣善不善無記。厭",
    "T27n1545_166:0838c27": "食想緣無記。一切世間不可樂想。有說。緣",
    "T27n1545_166:0838c28": "三種。有說。緣不善無記。死想有說。緣無",
    "T27n1545_166:0838c29": "記。有說。緣三種。斷離滅想唯緣善。",
    "T27n1545_166:0839a01": "三界繫不繫者。不淨想。厭食想。一切世間不",
    "T27n1545_166:0839a02": "可樂想。欲色界繫。餘三界繫及不繫。緣三",
    "T27n1545_166:0839a03": "界繫不繫者。無常想。無常苦想。苦無我想。",
    "T27n1545_166:0839a04": "死想緣三界繫。不淨想。厭食想。緣欲界繫。",
    "T27n1545_166:0839a05": "一切世間不可樂想。有說。緣欲界。以說此",
    "T27n1545_166:0839a06": "想對治緣可愛事貪欲。此貪欲唯在欲界",
    "T27n1545_166:0839a07": "故。有說。緣三界。以此名一切世間不可樂",
    "T27n1545_166:0839a08": "想故。如是說者。初說為善。斷離滅想緣不",
    "T27n1545_166:0839a09": "繫。",
    "T27n1545_166:0839a10": "學等者。不淨想。厭食想。一切世間不可樂想。",
    "T27n1545_166:0839a11": "唯非學非無學。餘通三種。謂學無學非學非",
    "T27n1545_166:0839a12": "無學。緣學等者。一切皆緣非學非無學。見所",
    "T27n1545_166:0839a13": "斷等者。不淨想。厭食想。一切世間不可樂想。",
    "T27n1545_166:0839a14": "唯修所斷。餘通修所斷及不斷。緣見所斷",
    "T27n1545_166:0839a15": "等者。無常想。無常苦想。苦無我想。緣見修",
    "T27n1545_166:0839a16": "所斷。不淨想。厭食想。一切世間不可樂想。",
    "T27n1545_166:0839a17": "緣修所斷。死想有說。緣修所斷。有說緣見",
    "T27n1545_166:0839a18": "修所斷。斷離滅想。緣不斷。",
    "T27n1545_166:0839a19": "緣名義者。無常想。無常苦想。苦無我想。通",
    "T27n1545_166:0839a20": "緣名義。死想有說。唯緣義。有說通緣名",
    "T27n1545_166:0839a21": "義。餘六想但緣於義。",
    "T27n1545_166:0839a22": "緣自相續等者。前七想緣自他相續。後三",
    "T27n1545_166:0839a23": "想緣非相續。",
    "T27n1545_166:0839a24": "加行得。離染得。生得者。一切加行得。離染",
    "T27n1545_166:0839a25": "得。非生得。",
    "T27n1545_166:0839a26": "有漏無漏者。不淨想。厭食想。一切世間不可",
    "T27n1545_166:0839a27": "樂想。唯有漏。餘有漏無漏。外國師說。死想唯",
    "T27n1545_166:0839a28": "有漏。所以者何。非諸聖道作我當死行相",
    "T27n1545_166:0839a29": "轉故。評曰。應說此想有漏無漏。以此想",
    "T27n1545_166:0839b01": "加行時雖作我等當死行相。若成滿時即於",
    "T27n1545_166:0839b02": "彼境還作無常行相轉故。緣有漏無漏者。",
    "T27n1545_166:0839b03": "前七想緣有漏。後三想緣無漏。問此十想幾",
    "T27n1545_166:0839b04": "有漏緣無漏。幾無漏緣有漏。幾有漏緣有",
    "T27n1545_166:0839b05": "漏。幾無漏緣無漏。答三少分是有漏緣無",
    "T27n1545_166:0839b06": "漏。四少分是無漏緣有漏。三全四少分是有",
    "T27n1545_166:0839b07": "漏緣有漏。三少分是無漏緣無漏。問此十想",
    "T27n1545_166:0839b08": "幾非有漏。非不緣有漏。乃至廣作四句。前",
    "T27n1545_166:0839b09": "第二句作此第一句。前第一句作此第二句。",
    "T27n1545_166:0839b10": "前第四句作此第三句。前第三句作此第四",
    "T27n1545_166:0839b11": "句。有為無為者。一切皆是有為。緣有為無",
    "T27n1545_166:0839b12": "為者。前七想緣有為。後三想緣無為。問此",
    "T27n1545_166:0839b13": "十想幾自性斷。非所緣斷。幾所緣斷非自性",
    "T27n1545_166:0839b14": "斷。幾自性斷亦所緣斷。幾非自性斷。亦非",
    "T27n1545_166:0839b15": "所緣斷。答三少分自性斷非所緣斷。四少分",
    "T27n1545_166:0839b16": "所緣斷非自性斷。三全四少分亦自性斷亦",
    "T27n1545_166:0839b17": "所緣斷。三少分非自性斷亦非所緣斷。問",
    "T27n1545_166:0839b18": "此十想幾非自性斷。非不所緣斷。乃至廣",
    "T27n1545_166:0839b19": "作四句。前第二句作此第一句。前第一句",
    "T27n1545_166:0839b20": "作此第二句。前第四句作此第三句。前第三",
    "T27n1545_166:0839b21": "句作此第四句。",
    "T27n1545_166:0839b22": "問此十想幾是轉。幾是隨轉。答三是轉。謂不",
    "T27n1545_166:0839b23": "淨想。厭食想。死想。餘七是隨轉。問若爾何想",
    "T27n1545_166:0839b24": "轉時幾想隨轉。答不淨想厭食想轉時。各四",
    "T27n1545_166:0839b25": "想隨轉。謂一切世間不可樂想。及斷離滅想。",
    "T27n1545_166:0839b26": "死想轉時。七想隨轉。謂無常想。無常苦想。苦",
    "T27n1545_166:0839b27": "無我想。一切世間不可樂想。及斷離滅想。云",
    "T27n1545_166:0839b28": "何不淨想轉時四想隨轉。謂修行者起不淨",
    "T27n1545_166:0839b29": "想時。先往塚間觀不淨相。所謂死屍青瘀",
    "T27n1545_166:0839c01": "膖脹膿爛。或虫獸食噉血肉狼藉支節分離。",
    "T27n1545_166:0839c02": "或肉盡筋連。唯觀骨鎖次第連接。取是相",
    "T27n1545_166:0839c03": "已至一近處閉目思惟。若皆分明現前者",
    "T27n1545_166:0839c04": "善。若不明了當更往觀。如此。善觀不淨相",
    "T27n1545_166:0839c05": "已。疾還所止洗足敷座。結跏趺坐調滑身",
    "T27n1545_166:0839c06": "心。令身心柔軟身心堪能。身心無熱身心離",
    "T27n1545_166:0839c07": "蓋。既令身心離諸蓋已。取先外相以方己",
    "T27n1545_166:0839c08": "身。如彼此亦爾。如此彼亦爾。謂我此身具",
    "T27n1545_166:0839c09": "有如前諸不淨相。因於足骨以拄踝骨。因",
    "T27n1545_166:0839c10": "於踝骨以拄脛骨。因於脛骨以拄膝骨。",
    "T27n1545_166:0839c11": "因於膝骨以拄髀骨。因於髀骨以拄",
    "T27n1545_166:0839c12": "髖骨。因於髖骨以拄腰骨。因於腰骨以",
    "T27n1545_166:0839c13": "拄脊骨。因於脊骨傍連肋骨。又因手骨以",
    "T27n1545_166:0839c14": "拄肘骨。因於肘骨以拄臂骨。因於臂骨以",
    "T27n1545_166:0839c15": "拄肩骨。因於肩骨以拄脊骨。復因脊骨以",
    "T27n1545_166:0839c16": "拄項骨。因於項骨以拄頷輪。因於頷輪以",
    "T27n1545_166:0839c17": "拄齒鬘。上有髑髏於此身中骨鎖次第。善",
    "T27n1545_166:0839c18": "取相已繫念眉間。然其所樂有廣有略。若",
    "T27n1545_166:0839c19": "樂略者即從眉間入身念住。從身念住入",
    "T27n1545_166:0839c20": "受念住。從受念住入心念住。從心念住入",
    "T27n1545_166:0839c21": "法念住若樂廣者從眉間起。復觀髑髏齒",
    "T27n1545_166:0839c22": "鬘頷輪。次第觀察乃至足骨。次由勝解作",
    "T27n1545_166:0839c23": "意力故。令所觀骨鎖漸增漸廣。遍滿一床",
    "T27n1545_166:0839c24": "一房一院一僧伽藍一村一田一城一國。乃",
    "T27n1545_166:0839c25": "至大海邊際所有大地。皆為白骨周匝遍滿。",
    "T27n1545_166:0839c26": "復以勝解作意力故。從彼漸略捨大地骨",
    "T27n1545_166:0839c27": "觀於一國。捨一國觀一城。乃至捨一房",
    "T27n1545_166:0839c28": "觀一床。復捨一床所有骨相。但觀身骨。謂",
    "T27n1545_166:0839c29": "觀足骨次觀踝骨。次觀脛骨。乃至最後觀",
    "T27n1545_166:0840a01": "髑髏骨捨髑髏骨繫念眉間。彼瑜伽師若",
    "T27n1545_166:0840a02": "於如是廣略自在。是名不淨觀成。然此不",
    "T27n1545_166:0840a03": "淨觀有所緣少。非自在少。應作四句。有所",
    "T27n1545_166:0840a04": "緣少非自在少。謂但思惟自身骨鎖相。而",
    "T27n1545_166:0840a05": "能數數入出。彼觀有自在少非所緣少。謂",
    "T27n1545_166:0840a06": "能思惟大地骨鎖相。而不能數數入出。彼",
    "T27n1545_166:0840a07": "觀有自在少。亦所緣少。謂但思惟自身骨",
    "T27n1545_166:0840a08": "鎖相。亦不能數數入出。彼觀有非自在少。",
    "T27n1545_166:0840a09": "亦非所緣少。謂能思惟大地骨鎖相。亦能數",
    "T27n1545_166:0840a10": "數入出。彼觀又此不淨觀。有所緣無量。非",
    "T27n1545_166:0840a11": "自在無量。應作四句。謂前第二句作此第",
    "T27n1545_166:0840a12": "一句。前第一句作此第二句。前第四句作此",
    "T27n1545_166:0840a13": "第三句。前第三句作此第四句。彼瑜伽師如",
    "T27n1545_166:0840a14": "是觀察不淨相已。作是思惟。生死諸行。何",
    "T27n1545_166:0840a15": "可欣樂。爾時便於欲色無色三界諸行都",
    "T27n1545_166:0840a16": "不貪樂。由如此故彼先所修一切世間不可",
    "T27n1545_166:0840a17": "樂想便得圓滿。彼由不欣樂生死故便欣",
    "T27n1545_166:0840a18": "樂涅槃。由此因緣先所修習斷離滅想皆得",
    "T27n1545_166:0840a19": "圓滿。如是不淨想轉時四想隨轉。云何厭食",
    "T27n1545_166:0840a20": "想轉時四想隨轉。謂修行者起厭食想時。",
    "T27n1545_166:0840a21": "觀手中若鉢中食從何而成。知從󰝿等。復",
    "T27n1545_166:0840a22": "觀󰝿等從何而來知從田中種子差別。復",
    "T27n1545_166:0840a23": "觀種子由誰故生知由種種泥土糞穢。如",
    "T27n1545_166:0840a24": "是觀已便作是念。此食展轉從不淨生。復",
    "T27n1545_166:0840a25": "能展轉生諸不淨。誰有智者於中貪著。又彼",
    "T27n1545_166:0840a26": "行者或常乞食。或僧中食。常乞食者。晨旦",
    "T27n1545_166:0840a27": "澡漱嚼楊枝時。於水作尿想。於楊枝作",
    "T27n1545_166:0840a28": "指骨想。著衣持鉢往聚落時。於衣作濕人",
    "T27n1545_166:0840a29": "皮想。於腰縚作人腸想。於鉢作髑髏想",
    "T27n1545_166:0840b01": "於錫杖作脛骨想。於道路間所見礫石作",
    "T27n1545_166:0840b02": "骸骨想。既至聚落見諸城壁作塚墓想。見",
    "T27n1545_166:0840b03": "諸男女作骨鎖想。於乞食時若得餅作人",
    "T27n1545_166:0840b04": "肚想。若得󰉓作骨粖想。若得鹽作人齒想。",
    "T27n1545_166:0840b05": "若得飯作蛆虫想。若得諸菜作人髮想。若",
    "T27n1545_166:0840b06": "得羹臛作下汁想。若得乳酪作人腦想。若",
    "T27n1545_166:0840b07": "得酥蜜作人脂膏想。若得魚及肉作人",
    "T27n1545_166:0840b08": "肉想。若得諸飲作人血想。若得歡喜丸等",
    "T27n1545_166:0840b09": "作乾糞想。其僧中食者。若得淨草作死人",
    "T27n1545_166:0840b10": "髮想。所處床座作骨聚想。於所得飲食作",
    "T27n1545_166:0840b11": "不淨想。皆如前說。問行者何故於飲食等",
    "T27n1545_166:0840b12": "作不淨想耶。答彼作如是思惟。我無始生",
    "T27n1545_166:0840b13": "死由於不淨作淨想故。輪迴五趣受諸",
    "T27n1545_166:0840b14": "苦惱。今欲違彼趣涅槃樂。是故於中觀為",
    "T27n1545_166:0840b15": "不淨。復次彼行者作是念。莫令我於飲食",
    "T27n1545_166:0840b16": "生淨想故。增益貪心障礙聖道故。於飲",
    "T27n1545_166:0840b17": "食作不淨想。由不淨想便能厭離。彼瑜伽",
    "T27n1545_166:0840b18": "師如是於食起厭想已作是思惟。生死諸",
    "T27n1545_166:0840b19": "行何可欣樂。便於三界諸行生厭。由如此",
    "T27n1545_166:0840b20": "故彼先所修一切世間不可樂想便得圓滿。",
    "T27n1545_166:0840b21": "彼由厭生死故便樂涅槃。由此因緣先",
    "T27n1545_166:0840b22": "所修習斷離滅想皆得圓滿。如是厭食想轉",
    "T27n1545_166:0840b23": "時四想隨轉。云何死想轉時七想隨轉。謂修",
    "T27n1545_166:0840b24": "行者起死想時。觀察諸法念念生滅。彼於",
    "T27n1545_166:0840b25": "春時見諸卉木。生花生葉鮮榮紅紺如妙寶",
    "T27n1545_166:0840b26": "色。河池津液水漸盈滿魚鳥喧戲。便作是",
    "T27n1545_166:0840b27": "念。今外物生。彼入聚落見諸男女。歌舞跳",
    "T27n1545_166:0840b28": "躍飲食喜慶。即前問之。此何故爾。答曰。此",
    "T27n1545_166:0840b29": "處生男生女。便作是念。今內法生。復於夏",
    "T27n1545_166:0840c01": "時見諸卉木柯條聳密花葉茂盛。河池汎溢",
    "T27n1545_166:0840c02": "波濤輪轉查沫𣣋岸。便作是念。此諸外法",
    "T27n1545_166:0840c03": "今已興盛。彼入聚落見諸男女。擊鼓吹貝",
    "T27n1545_166:0840c04": "歌舞歡笑車馬雜沓。即前問之此何。故爾。答",
    "T27n1545_166:0840c05": "曰。此中有嫁娶事。便作是念。此諸內法今",
    "T27n1545_166:0840c06": "已壯盛。復於秋時見諸草木。為秋日所曝",
    "T27n1545_166:0840c07": "涼風所吹青色銷盡葉皆黃悴。河池流水漸",
    "T27n1545_166:0840c08": "漸減縮。便作是念。此諸外物今已衰悴。彼",
    "T27n1545_166:0840c09": "入聚落見諸男女。髮白面皺扶杖而行。身",
    "T27n1545_166:0840c10": "形曲僂咳逆上氣。便作是念。此諸內法今已",
    "T27n1545_166:0840c11": "衰老。復於冬時見諸草木。霜風飄擊葉皆",
    "T27n1545_166:0840c12": "在地摧折枯死。河池流水漸皆竭盡乃至乾",
    "T27n1545_166:0840c13": "涸。便作是念。此諸外法今已復滅。彼入聚",
    "T27n1545_166:0840c14": "落見諸男女。被髮跳踊搥胸號叫宛轉在",
    "T27n1545_166:0840c15": "地。即前問之此何故爾。答曰。此處父母死",
    "T27n1545_166:0840c16": "喪。便作是念。此諸內法今已復滅。彼於如",
    "T27n1545_166:0840c17": "是內外無常。善取相已還其所止。洗足敷",
    "T27n1545_166:0840c18": "座結跏趺坐。調滑身心令身心柔渜身心",
    "T27n1545_166:0840c19": "堪能身心無熱身心離蓋。既令身心離諸",
    "T27n1545_166:0840c20": "蓋已。內住其心修於死想。謂如所見諸無",
    "T27n1545_166:0840c21": "常想。觀察內身一期諸蘊結生時生。乃至",
    "T27n1545_166:0840c22": "老死時滅。復於一期有爾所位諸蘊各異。",
    "T27n1545_166:0840c23": "捨餘隨觀一位諸蘊前生後滅。復於一位",
    "T27n1545_166:0840c24": "有爾所歲諸蘊各異。捨餘隨觀一歲諸蘊前",
    "T27n1545_166:0840c25": "生後滅。復於一歲有爾所時諸蘊各異。捨",
    "T27n1545_166:0840c26": "餘隨觀一時諸蘊前生後滅。復於一時有",
    "T27n1545_166:0840c27": "爾所月諸蘊各異。捨餘隨觀一月諸蘊前生",
    "T27n1545_166:0840c28": "後滅。復於一月有爾所晝夜諸蘊各異。捨",
    "T27n1545_166:0840c29": "餘隨觀一晝夜蘊前生後滅。復於一晝夜",
    "T27n1545_166:0841a01": "有爾所牟呼栗多諸蘊各異。捨餘隨觀一牟",
    "T27n1545_166:0841a02": "呼栗多蘊前生後滅。復於一牟呼栗多有爾",
    "T27n1545_166:0841a03": "所臘縛諸蘊各異。捨餘隨觀一臘縛蘊前生",
    "T27n1545_166:0841a04": "後滅。復於一臘縛有爾所怛剎那諸蘊各",
    "T27n1545_166:0841a05": "異。捨餘隨觀一怛剎那蘊前生後滅。復於",
    "T27n1545_166:0841a06": "一怛剎那有爾所剎那諸蘊各異。以剎那最",
    "T27n1545_166:0841a07": "多故於中漸漸略觀。乃至觀蘊二剎那生二",
    "T27n1545_166:0841a08": "剎那滅。是名生滅觀加行圓滿。從此無間能",
    "T27n1545_166:0841a09": "觀諸蘊一剎那生一剎那滅。是名生滅觀",
    "T27n1545_166:0841a10": "成。爾時名為死想圓滿。以諸位滅即是死",
    "T27n1545_166:0841a11": "故。彼修行者如是諦觀蘊生滅已。便作是",
    "T27n1545_166:0841a12": "念。世尊所說諸行無常誠為善說。以生滅即",
    "T27n1545_166:0841a13": "無常故。如是行者死想轉時。令先所修諸",
    "T27n1545_166:0841a14": "無常想皆得圓滿。行者復觀諸蘊相續前剎",
    "T27n1545_166:0841a15": "那蘊。由後剎那蘊所逼迫故生已即滅。如",
    "T27n1545_166:0841a16": "是觀已便作是念。世尊所說無常故苦誠為",
    "T27n1545_166:0841a17": "善說。以逼迫即是苦故。如是行者死想轉",
    "T27n1545_166:0841a18": "時。令先所修無常苦想而得圓滿。行者復",
    "T27n1545_166:0841a19": "觀前剎那蘊纔滅後剎那蘊即生。假使前蘊",
    "T27n1545_166:0841a20": "念言我今不滅後蘊念言我今不生。彼於所",
    "T27n1545_166:0841a21": "欲皆不自在。前蘊後所逼故必滅。後蘊前",
    "T27n1545_166:0841a22": "所牽故必生。如是觀已便作是念。世尊所說",
    "T27n1545_166:0841a23": "苦無我想誠為善說。以不自在即無我故。",
    "T27n1545_166:0841a24": "如是行者死想轉時。令先所修苦無我想而",
    "T27n1545_166:0841a25": "得圓滿。行者復觀諸行生滅不自在故。於",
    "T27n1545_166:0841a26": "空行聚中不生貪樂。由此便於三界諸行",
    "T27n1545_166:0841a27": "不生樂著。如是死想轉時。令先所修一切",
    "T27n1545_166:0841a28": "世間不可樂想而得圓滿。彼修行者既於生",
    "T27n1545_166:0841a29": "死不樂著故便樂涅槃。如是死想轉時令",
    "T27n1545_166:0841b01": "先所修斷離滅想皆得圓滿。由此故說死想",
    "T27n1545_166:0841b02": "轉時七想隨轉。問修諸想時有勝解作意",
    "T27n1545_166:0841b03": "有真實作意。彼勝解作意所觀不實何非顛",
    "T27n1545_166:0841b04": "倒。答彼修行者知非真實不生實執故非",
    "T27n1545_166:0841b05": "顛倒。問若知不實何故猶作。答為伏煩惱",
    "T27n1545_166:0841b06": "是故須作。問此若不實云何能伏煩惱。答由",
    "T27n1545_166:0841b07": "作彼想。便能制伏。如於餘女作母想時",
    "T27n1545_166:0841b08": "不生貪染。於怨憎所作親想時不生瞋",
    "T27n1545_166:0841b09": "恚。於下人所作尊想時不生憍慢。此亦如",
    "T27n1545_166:0841b10": "是故須觀察。",
    "T27n1545_166:0841b11": "說一切有部發智大毘婆沙論卷第一百六",
    "T27n1545_166:0841b12": "十六"
}