{
    "T02n0130_001:0845c07": "No. 130 [Nos. 125(30.3), 128-129]",
    "T02n0130_001:0845c08": "佛說給孤長者女得度因緣經",
    "T02n0130_001:0845c09": "卷上",
    "T02n0130_001:0845c11": "西天譯經三藏朝奉大夫試光祿",
    "T02n0130_001:0845c12": "卿傳法大師賜紫臣施護奉　詔譯",
    "T02n0130_001:0845c13": "如是我聞：一時，佛在舍衛國祇樹給孤獨園，",
    "T02n0130_001:0845c14": "與大聲聞眾俱。而彼給孤獨長者具大福德，",
    "T02n0130_001:0845c15": "妻子奴婢眷屬熾盛，富饒自在廣積財寶其",
    "T02n0130_001:0845c16": "數無量，與毘沙門天王等無有異。而彼長者",
    "T02n0130_001:0845c17": "與諸眷屬，常共圍繞嬉戲娛樂，忽於一時其",
    "T02n0130_001:0845c18": "妻懷妊，經於九月生一童女，上色端嚴殊妙",
    "T02n0130_001:0845c19": "無比，身諸相分上下圓滿，人所瞻者無不愛",
    "T02n0130_001:0845c20": "樂。其女生已，而有種種吉祥善相，以是因緣，",
    "T02n0130_001:0845c21": "父為立名，號善無毒。",
    "T02n0130_001:0845c22": "復次，去此舍衛國一百六十由旬，有一大城",
    "T02n0130_001:0845c23": "名曰福增，彼有長者名謨尸羅，亦具大福德，",
    "T02n0130_001:0845c24": "妻子奴婢眷屬熾盛，富饒自在廣積財寶其",
    "T02n0130_001:0845c25": "數無量，與毘沙門天王等無有異。而彼長者",
    "T02n0130_001:0845c26": "有一童子名曰牛授，上色端嚴殊妙無比，人",
    "T02n0130_001:0845c27": "所瞻者無不愛樂。然其長者及長者子俱事",
    "T02n0130_001:0845c28": "外道，於諸外道深生敬信，即不能知有佛世",
    "T02n0130_001:0845c29": "尊最上最勝，世尊所有最上法門亦復不聞，",
    "T02n0130_001:0846a01": "神通變化殊勝事業昔所未見。是諸外道散",
    "T02n0130_001:0846a02": "居異處，或在遨哩迦聚落，或在福增大城，或",
    "T02n0130_001:0846a03": "在作賢大城。是時有一外道，先在福增城中，",
    "T02n0130_001:0846a04": "來詣牛授童子所，謂童子言：「汝今何故而不",
    "T02n0130_001:0846a05": "納妻？」牛授答言：「世間若有色相端嚴與我等",
    "T02n0130_001:0846a06": "者，我當娶彼。」時外道言：「童子當知，舍衛國中",
    "T02n0130_001:0846a07": "給孤獨長者有一童女，上色端嚴殊妙無比，",
    "T02n0130_001:0846a08": "人所瞻者無不愛樂，汝今宜應求彼為妻。」牛",
    "T02n0130_001:0846a09": "授聞已心生歡喜，即如其言，易自常服著外",
    "T02n0130_001:0846a10": "道衣，持鉢往詣舍衛國中。到已次第持鉢乞",
    "T02n0130_001:0846a11": "食，至給孤獨長者住舍門外。時，善無毒女聞",
    "T02n0130_001:0846a12": "乞食聲，即持飲食出行布施。其女出已，時牛",
    "T02n0130_001:0846a13": "授童子，得覩其相即生愛樂。彼善無毒女，以",
    "T02n0130_001:0846a14": "宿因緣力亦相顧視。然彼善無毒女，見牛授",
    "T02n0130_001:0846a15": "童子是外道相，即時微笑作是告言：「汝是不",
    "T02n0130_001:0846a16": "正知者，外道異學，何故住此持鉢乞食？」牛授",
    "T02n0130_001:0846a17": "童子聞是語已，亦復微笑不取其食離舍而",
    "T02n0130_001:0846a18": "去，還歸福增城中，白父母言：「父母當知，舍衛",
    "T02n0130_001:0846a19": "國中給孤獨長者有一童女名善無毒，願今",
    "T02n0130_001:0846a20": "與我求彼為妻。」爾時，謨尸羅長者聞是語已，",
    "T02n0130_001:0846a21": "即詣舍衛國中給孤獨長者所，具以此緣而",
    "T02n0130_001:0846a22": "相告語。給孤獨長者言：「我雖相許，然當俟我",
    "T02n0130_001:0846a23": "問佛世尊，佛若聽許斯為甚善。」時給孤獨長",
    "T02n0130_001:0846a24": "者即自往詣佛世尊所，禮佛足已具陳上事，",
    "T02n0130_001:0846a25": "佛言：「長者！汝女不應剃髮出家，當聽往彼乃",
    "T02n0130_001:0846a26": "為甚善，彼女若至福增城中，而能廣大施作",
    "T02n0130_001:0846a27": "佛事最上吉祥。」是時給孤獨長者，即如佛勅",
    "T02n0130_001:0846a28": "還自舍中，乃出種種珍寶等物，備諸所用依",
    "T02n0130_001:0846a29": "世法儀，以善無毒女，適牛授童子。乃至後時",
    "T02n0130_001:0846b01": "彼謨尸羅長者，於自舍中飯諸外道，長者即",
    "T02n0130_001:0846b02": "謂善無毒言：「童女！可來隨喜布施。」彼善無毒",
    "T02n0130_001:0846b03": "女，先所不知飯諸外道，聞長者語已，謂是佛",
    "T02n0130_001:0846b04": "諸弟子，舍利子、大目乾連、阿難等，至此受食，",
    "T02n0130_001:0846b05": "即時踊躍歡喜而出，乃見諸外道異學，相貌",
    "T02n0130_001:0846b06": "醜惡如迦迦色，著弊垢衣身體臭穢，裸形無",
    "T02n0130_001:0846b07": "恥復如餓鬼，見是相已，心生忿恚一面而住。",
    "T02n0130_001:0846b08": "時長者言：「童女何故心生退屈？」女即答言：「我",
    "T02n0130_001:0846b09": "非退屈，然今長者所作施會，若能供養諸聖",
    "T02n0130_001:0846b10": "眾者，當獲勝福。云何供養此諸外道作罪業",
    "T02n0130_001:0846b11": "者，得何等利？」長者聞已驚而問言：「童女！世間",
    "T02n0130_001:0846b12": "寧有最勝導師過於此者？」彼女答言：「長者善",
    "T02n0130_001:0846b13": "聽！舍衛國中有一大園我父所造，有佛世尊",
    "T02n0130_001:0846b14": "現止其中。佛世尊者最上最勝，是我之師。父",
    "T02n0130_001:0846b15": "母清淨氏族高勝，姓剎帝利金輪王種，捨輪",
    "T02n0130_001:0846b16": "王位出家修道，厭彼世間富貴等事，歷修眾",
    "T02n0130_001:0846b17": "行菩提樹下降魔成佛，諸根相好端嚴具足，",
    "T02n0130_001:0846b18": "現少年相勝妙無比，遊戲神通自在無礙，面",
    "T02n0130_001:0846b19": "現喜輪而為莊嚴，於一切處所作相應。又復",
    "T02n0130_001:0846b20": "三十二大人相、八十種隨形好，一一具足，身",
    "T02n0130_001:0846b21": "諸相分圓光普照，頂有光明如千日輪，廣大",
    "T02n0130_001:0846b22": "熾盛最勝嚴飾普遍賢善，巍巍無動如寶山",
    "T02n0130_001:0846b23": "現，一切眾生見者愛樂，瞻佛相好心無厭足。",
    "T02n0130_001:0846b24": "為諸聲聞隨應說法，一一分別，此是因緣此",
    "T02n0130_001:0846b25": "非因緣，是出離道非出離道，是所應行非所",
    "T02n0130_001:0846b26": "應行，是神通事非神通事，是世間慧是諸佛",
    "T02n0130_001:0846b27": "慧。又復世尊善巧方便隨所宣說，皆以最上",
    "T02n0130_001:0846b28": "法語而攝他語，諸有所說悉為利他，此是善",
    "T02n0130_001:0846b29": "惡業，世尊如實說，此是所作行，世尊如實說，",
    "T02n0130_001:0846c01": "此是先所說此是後所說，世尊一一如實分",
    "T02n0130_001:0846c02": "別。佛說法時面目熙怡，遠離顰蹙常出柔軟",
    "T02n0130_001:0846c03": "語，順善語，甘美語，可愛語，巧妙語，安慰語，",
    "T02n0130_001:0846c04": "起諸方便隨應說法，悲愍利樂一切眾生，使",
    "T02n0130_001:0846c05": "諸眾生皆悉調伏。又復世尊為諸聲聞一一",
    "T02n0130_001:0846c06": "分別，是聖人法是異道法，是離塵法是無等",
    "T02n0130_001:0846c07": "法，令諸聲聞如其所應如理修習，得戒具足，",
    "T02n0130_001:0846c08": "定具足，慧具足，解脫具足，解脫知見具足。又",
    "T02n0130_001:0846c09": "復世尊隨往一切聚落方處，若行若止不為",
    "T02n0130_001:0846c10": "一切人非人等而能嬈害，於一切時常以天",
    "T02n0130_001:0846c11": "眼見諸色相，常以天耳聞諸音聲，智慧光明",
    "T02n0130_001:0846c12": "廣大照耀，若時若非時，常安住正念。當知佛",
    "T02n0130_001:0846c13": "世尊有如是功德，此名世間最勝導師。」",
    "T02n0130_001:0846c14": "爾時，謨尸羅長者舍所集外道眾中，有善根",
    "T02n0130_001:0846c15": "成熟者，聞佛功德毛髮竪立涕淚悲泣，於佛",
    "T02n0130_001:0846c16": "世尊起清淨心深生敬信，即作是言：「我等願",
    "T02n0130_001:0846c17": "當投佛出家。」時謨尸羅長者，聞善無毒女說",
    "T02n0130_001:0846c18": "佛功德，於佛世尊即生淨信，謂童女言：「汝今",
    "T02n0130_001:0846c19": "可能令我得見佛世尊不？」彼女答言：「若欲見",
    "T02n0130_001:0846c20": "佛世尊及聖眾者，即當辦造最上飲食而為",
    "T02n0130_001:0846c21": "供養。」是時，長者即語其妻令辦飲食，妻乃答",
    "T02n0130_001:0846c22": "言：「善哉長者飲食已辦。」長者謂童女言：「我不",
    "T02n0130_001:0846c23": "解法，汝當請佛。」彼善無毒女即以妙華作曼",
    "T02n0130_001:0846c24": "拏羅向佛世尊所住方處，遙伸禮敬燒眾名",
    "T02n0130_001:0846c25": "香散諸妙華，一心合掌請佛世尊，作如是言：",
    "T02n0130_001:0846c26": "「佛是一切智具大悲者，隨諸眾生所可樂見皆",
    "T02n0130_001:0846c27": "令如意，今此謨尸羅長者與諸眷屬，發清淨",
    "T02n0130_001:0846c28": "心樂見世尊，於自住舍已辦種種上味飲食",
    "T02n0130_001:0846c29": "欲伸供養，世間導師及諸聖眾我今召請，唯",
    "T02n0130_001:0847a01": "願世尊，廣為悲愍利樂眾生，哀受所請至長",
    "T02n0130_001:0847a02": "者舍。」是時童女所散妙華，以佛威神力故，於",
    "T02n0130_001:0847a03": "虛空中猶如鵝王，徐徐而下至舍衛國祇樹",
    "T02n0130_001:0847a04": "給孤獨園佛世尊前，其香如雲最上微妙，結",
    "T02n0130_001:0847a05": "成樓閣旋轉空中。",
    "T02n0130_001:0847a06": "爾時，尊者阿難見是相已前白佛言：「世尊！今",
    "T02n0130_001:0847a07": "所現瑞，是何方來請佛之相？」佛言：「阿難！汝今",
    "T02n0130_001:0847a08": "當知去此舍衛國，一百六十由旬有一大城",
    "T02n0130_001:0847a09": "名曰福增，彼有長者名謨尸羅，而彼城中有",
    "T02n0130_001:0847a10": "諸外道今現集會。謨尸羅長者請佛及聲聞",
    "T02n0130_001:0847a11": "眾，我等當往，各現神變令彼外道發生淨信，",
    "T02n0130_001:0847a12": "已生信者使不退轉，我當於彼作大利樂，是",
    "T02n0130_001:0847a13": "彼所來請佛之相。汝今宜應鳴彼犍椎，集苾",
    "T02n0130_001:0847a14": "芻眾令自知時，各現神通當往受供。」",
    "T02n0130_001:0847a15": "爾時，尊者阿難受佛勅已，即鳴犍椎集苾芻",
    "T02n0130_001:0847a16": "眾，作是白言：「已得神通尊者諸阿羅漢諦聽",
    "T02n0130_001:0847a17": "佛勅，令諸苾芻當自知時，各現神通往福增",
    "T02n0130_001:0847a18": "城中，受謨尸羅長者供。而彼城中有諸外道",
    "T02n0130_001:0847a19": "今現集會，當令彼等發生淨信，已生信者使",
    "T02n0130_001:0847a20": "不退轉作大利樂。」尊者阿難如是白已，次乃",
    "T02n0130_001:0847a21": "行籌，諸阿羅漢各各受籌。是時有一苾芻，名",
    "T02n0130_001:0847a22": "崑努鉢陀那，為眾中上座，已證須陀洹果，然",
    "T02n0130_001:0847a23": "未得神通具足而亦受籌。時尊者阿難即作",
    "T02n0130_001:0847a24": "是言：「上座苾芻！今此舍衛國去彼福增城，一",
    "T02n0130_001:0847a25": "百六十由旬，佛勅各令現諸神變而可往彼。」",
    "T02n0130_001:0847a26": "時，上座苾芻聞此語已，便自棄置先所受籌，",
    "T02n0130_001:0847a27": "以清淨心如實而住，於剎那間即得阿羅漢",
    "T02n0130_001:0847a28": "果，還執其籌起六神通，譬如力士屈伸臂頃",
    "T02n0130_001:0847a29": "踊身空中，說伽陀曰：",
    "T02n0130_001:0847b01": "「不以色相為最上，　　不以有力為所重，",
    "T02n0130_001:0847b02": "離塵清淨乃莊嚴，　　獲得六通皆具足。」",
    "T02n0130_001:0847b03": "爾時，諸阿羅漢過是日已至明旦時，各各隨",
    "T02n0130_001:0847b04": "應現諸神變，次第而往福增城中謨尸羅長",
    "T02n0130_001:0847b05": "者舍。",
    "T02n0130_001:0847b06": "爾時，謨尸羅長者及妻眷屬，即以香水散灑",
    "T02n0130_001:0847b07": "其地，敷設最上莊嚴床座，安置種種上味飲",
    "T02n0130_001:0847b08": "食，所作已竟，長者及妻即出自舍住於門側，",
    "T02n0130_001:0847b09": "與善無毒女、牛授童子同俟佛降。爾時，長者",
    "T02n0130_001:0847b10": "作是思惟：「為佛來此受我供耶？為詣餘方而",
    "T02n0130_001:0847b11": "受供耶？」如是念已，向佛世尊所在方處瞻仰",
    "T02n0130_001:0847b12": "而住。",
    "T02n0130_001:0847b13": "爾時，尊者阿惹憍陳如，以自神力化大蛇車，",
    "T02n0130_001:0847b14": "安處其上，復化微細天雨徐徐而下，雷電光",
    "T02n0130_001:0847b15": "明交映而出，現是神通三繞彼城，次從空下",
    "T02n0130_001:0847b16": "入長者舍。爾時，長者見是相已，問善無毒女",
    "T02n0130_001:0847b17": "言：「今此所來乘大蛇車，復有微細天雨徐徐",
    "T02n0130_001:0847b18": "而下，雷電光明交映而出，現如是相入此舍",
    "T02n0130_001:0847b19": "者，是汝師耶？」女即答言：「此非我師，是佛世尊",
    "T02n0130_001:0847b20": "最初度者，上首弟子名阿惹憍陳如。佛於波",
    "T02n0130_001:0847b21": "羅奈國鹿野園中初轉法輪，此人最先得聞",
    "T02n0130_001:0847b22": "法要而獲果證，佛說是人，於證涅槃中最上",
    "T02n0130_001:0847b23": "第一，是此尊者最先而來。」",
    "T02n0130_001:0847b24": "復次，尊者舍利子化師子車安處其上，現是",
    "T02n0130_001:0847b25": "神通三繞彼城，次從空下入長者舍。爾時，長",
    "T02n0130_001:0847b26": "者見是相已，問善無毒女言：「今此所來乘師",
    "T02n0130_001:0847b27": "子車，現如是相入此舍者，是汝師耶？」女即答",
    "T02n0130_001:0847b28": "言：「此非我師，是佛弟子名舍利子。此人在母",
    "T02n0130_001:0847b29": "胎時，其母自然智慧明利，善能論義攝伏閻",
    "T02n0130_001:0847c01": "浮提中一切論師。此子生已色相殊異，諸根",
    "T02n0130_001:0847c02": "調適智慧超絕，父母愛念，即為召諸相師，而",
    "T02n0130_001:0847c03": "令相此所生童子。時諸相師，但貪觀此童子",
    "T02n0130_001:0847c04": "色相廣大殊勝，忘不能答彼童子父母所問",
    "T02n0130_001:0847c05": "相事。是時父母即將童子，詣大婆羅門所求",
    "T02n0130_001:0847c06": "彼為相，婆羅門言：『汝此童子色相殊異，當",
    "T02n0130_001:0847c07": "於釋迦牟尼佛法中出家修道，斷盡煩惱證",
    "T02n0130_001:0847c08": "阿羅漢果，於諸聲聞弟子眾中，能隨如來轉",
    "T02n0130_001:0847c09": "正法輪。今此童子，若人暫得觀其面者，是人",
    "T02n0130_001:0847c10": "即得明記不忘，何況聽其說法語言？』彼婆羅",
    "T02n0130_001:0847c11": "門如是相已，後如其言出家證果。又佛說言：",
    "T02n0130_001:0847c12": "『正使以大海量滿中盛墨，須彌山量等其紙",
    "T02n0130_001:0847c13": "素，大地所有草木叢林取以為筆，令四大洲",
    "T02n0130_001:0847c14": "所有人眾經若干時，書此尊者舍利子廣大",
    "T02n0130_001:0847c15": "智慧，亦不能盡。又復普集一切有智慧人盡",
    "T02n0130_001:0847c16": "在一處，而此尊者所有智慧亦復過上。又復",
    "T02n0130_001:0847c17": "當知取要而言，唯除佛世尊，世間一切具智",
    "T02n0130_001:0847c18": "慧者，若比舍利子廣大智慧，於十六分中而",
    "T02n0130_001:0847c19": "不及一。』是故佛說此人於聲聞中智慧第一。",
    "T02n0130_001:0847c20": "是此尊者次第而來。」",
    "T02n0130_001:0847c21": "佛說給孤長者女得度因緣經卷上"
}