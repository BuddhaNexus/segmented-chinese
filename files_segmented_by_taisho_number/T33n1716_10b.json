{
    "T33n1716_10b:0807b25": "folio_10b 妙法蓮華經玄義卷第十下",
    "T33n1716_10b:0807b27": "天台智者大師說",
    "T33n1716_10b:0807b28": "次、引《無量義》為證者：文云：「我以佛眼觀一",
    "T33n1716_10b:0807b29": "切法，不可宣說。所以者何？諸眾生性欲不",
    "T33n1716_10b:0807c01": "同。」性欲不同，種種說法，文辭是一而義別",
    "T33n1716_10b:0807c02": "異，義異故眾生解異，解異故得法、得果、得道",
    "T33n1716_10b:0807c03": "亦異。初說四諦為求聲聞人，而八億諸天",
    "T33n1716_10b:0807c04": "來下聽法，發菩提心。中於處處說甚深十",
    "T33n1716_10b:0807c05": "二因緣，為求支佛人。次說方等十二部經、",
    "T33n1716_10b:0807c06": "摩訶般若、華嚴海空，宣說菩薩歷劫修行，而",
    "T33n1716_10b:0807c07": "百千比丘、無量眾生發菩提心，或住聲聞，萬",
    "T33n1716_10b:0807c08": "億人天得須陀洹，至阿羅漢，住辟支佛。「佛",
    "T33n1716_10b:0807c09": "眼觀一切法」，即是頓法在前，四諦、十二緣即",
    "T33n1716_10b:0807c10": "是次漸。若依此文，說三藏竟，次說方等十",
    "T33n1716_10b:0807c11": "二部經。所以次小說大者，佛本授大，眾生",
    "T33n1716_10b:0807c12": "不堪，抽大出小，令斷結成聖，雖有此益，",
    "T33n1716_10b:0807c13": "非佛本懷。次說《方等》、《維摩》、《思益》、《殃掘摩羅》，",
    "T33n1716_10b:0807c14": "彈訶小乘保果之僻，譏刺三藏斷滅之非。故",
    "T33n1716_10b:0807c15": "身子、善吉，齊教專小，初不曾聞大乘威德，",
    "T33n1716_10b:0807c16": "或茫然棄鉢，或怖畏却華，不知是何言，不",
    "T33n1716_10b:0807c17": "知以何答。然方等彈斥教在三藏之後，被",
    "T33n1716_10b:0807c18": "訶之時應在十二年前。何以得知？皆追述",
    "T33n1716_10b:0807c19": "昔訶，驗是前事。何者？前已稟教得道，證於",
    "T33n1716_10b:0807c20": "無學，荷佛恩深，心相體信，不復恚怒。自昔",
    "T33n1716_10b:0807c21": "至今，恣殃掘之譏、任淨名之折，得為恥小",
    "T33n1716_10b:0807c22": "慕大之益，喻如烹酪作生蘇，即此義也。按",
    "T33n1716_10b:0807c23": "《無量義》，得知方等是三藏之後，為第三時",
    "T33n1716_10b:0807c24": "教也。按《無量義經》云：「次說摩訶般若，華嚴",
    "T33n1716_10b:0807c25": "海空，歷劫修行者」，此是方等之後而明《大",
    "T33n1716_10b:0807c26": "品》。《大品》或說無常無我，或說於空，或說不",
    "T33n1716_10b:0807c27": "生不滅，皆歷色心至一切種智，句句迴轉，",
    "T33n1716_10b:0807c28": "明修行法，即是歷劫修行之意也。又云：「百千",
    "T33n1716_10b:0807c29": "比丘萬億人天得須陀洹及阿羅漢，住辟支",
    "T33n1716_10b:0808a01": "佛」者，驗是共般若也。而言華嚴海空者，若",
    "T33n1716_10b:0808a02": "作寂滅道場之華嚴，此非次第。今依《法性",
    "T33n1716_10b:0808a03": "論》云：「鈍根菩薩三處入法界，初則《般若》，次則",
    "T33n1716_10b:0808a04": "《法華》，後則《涅槃》。」因《般若》入法界，即是華嚴",
    "T33n1716_10b:0808a05": "海空。又《華嚴》時節長，昔小機未入，如聾如",
    "T33n1716_10b:0808a06": "瘂；今聞《般若》即能得入，即其義焉。《大品》通",
    "T33n1716_10b:0808a07": "三乘人，可得有四果，《華嚴》隔小，故無此義。",
    "T33n1716_10b:0808a08": "故《方等》之後，次說《般若》，為第四時教也。復",
    "T33n1716_10b:0808a09": "言熟蘇味者，命令轉教，領知眾物，心漸通",
    "T33n1716_10b:0808a10": "泰，自知螢火不及日光，敬伏之情，倍更轉",
    "T33n1716_10b:0808a11": "熟，如從生蘇轉成熟蘇也。又解「般若之後",
    "T33n1716_10b:0808a12": "明華嚴海空」者，即是圓頓法華教也。何者？初",
    "T33n1716_10b:0808a13": "成道時，純說圓頓，為不解者大機未濃，以",
    "T33n1716_10b:0808a14": "三藏方等般若洮汰淳熟根利障除，堪聞圓",
    "T33n1716_10b:0808a15": "頓，即說法華，開佛知見，得入法界，與華",
    "T33n1716_10b:0808a16": "嚴齊，《法性論》中入者是也。故下文云：「始見",
    "T33n1716_10b:0808a17": "我身……入如來慧。」今聞是經入於佛慧，初後",
    "T33n1716_10b:0808a18": "佛慧圓頓義齊，故次般若之後，說華嚴海",
    "T33n1716_10b:0808a19": "空，齊法華也，亦第五時教也。復言醍醐者，",
    "T33n1716_10b:0808a20": "是眾味之後也。《涅槃》稱為醍醐，此經名大王",
    "T33n1716_10b:0808a21": "饍，故知二經俱是醍醐。又燈明佛說《法華經》",
    "T33n1716_10b:0808a22": "竟，即於中夜唱入涅槃。彼佛一化，初說《華",
    "T33n1716_10b:0808a23": "嚴》，後說《法華》。迦葉佛時，亦復如是，悉不明",
    "T33n1716_10b:0808a24": "《涅槃》，皆以《法華》為後教後味。今佛熟前番",
    "T33n1716_10b:0808a25": "人，以《法華》為醍醐，更熟後段人，重將《般",
    "T33n1716_10b:0808a26": "若》洮汰，方入《涅槃》。復以《涅槃》為後教後味。",
    "T33n1716_10b:0808a27": "譬如田家先種先熟先收，晚種後熟後收。《法",
    "T33n1716_10b:0808a28": "華》八千聲聞，無量損生菩薩，即是前熟果實，",
    "T33n1716_10b:0808a29": "於《法華》中收，更無所作。若五千自起，人天被",
    "T33n1716_10b:0808b01": "移，皆是後熟，《涅槃》中收。為此義故，故云：「從",
    "T33n1716_10b:0808b02": "摩訶般若出大涅槃。」即後番次第也。按《無",
    "T33n1716_10b:0808b03": "量義》云：「摩訶般若，次華嚴海空。」即前番法華",
    "T33n1716_10b:0808b04": "中次第也。問：何意知鈍者於《法華》不入，更",
    "T33n1716_10b:0808b05": "用《般若》洮汰？答：《釋論》云：須菩提何故更問",
    "T33n1716_10b:0808b06": "菩薩畢定不畢定？答云：須菩提於《法華》中，",
    "T33n1716_10b:0808b07": "聞諸菩薩受記作佛，今於《般若》中，更問畢定",
    "T33n1716_10b:0808b08": "不畢定。當知《法華》之後，更明般若也。三引",
    "T33n1716_10b:0808b09": "〈信解品〉，四大聲聞領教證次第者，文云：「其",
    "T33n1716_10b:0808b10": "父先來，求子不得，中止一城，其家大富，多",
    "T33n1716_10b:0808b11": "有僮僕，臣佐吏民，亦甚眾多。時貧窮子，遇",
    "T33n1716_10b:0808b12": "到父舍，疾走而去，即遣傍人，急追將還。窮",
    "T33n1716_10b:0808b13": "子驚愕，稱怨大喚，無罪囚執，此必定死。父",
    "T33n1716_10b:0808b14": "語使言：不須此人，勿強將來。」此領何義？",
    "T33n1716_10b:0808b15": "領初成佛，寂滅道場，法身大士四十一地眷",
    "T33n1716_10b:0808b16": "屬圍遶，說圓頓教門，于時以大擬子，機生",
    "T33n1716_10b:0808b17": "悶絕，當知佛日初出，頓教先開，譬如從牛，",
    "T33n1716_10b:0808b18": "必先出乳。「爾時長者將欲誘引其子，而以",
    "T33n1716_10b:0808b19": "方便，密遣二人形色憔悴，無威德者，汝可",
    "T33n1716_10b:0808b20": "詣彼，徐語窮子：雇汝除糞。即脫纓珞，著",
    "T33n1716_10b:0808b21": "垢膩衣，以方便故，得近其子。」此領何義？此",
    "T33n1716_10b:0808b22": "領次頓之後，隱舍那威德相好，作老比丘",
    "T33n1716_10b:0808b23": "像，說三藏之教，二十年中常令除糞，得一",
    "T33n1716_10b:0808b24": "日之價，即是從十二部後出修多羅，于時",
    "T33n1716_10b:0808b25": "見思已斷，無漏心淨，譬如從乳出酪也。「又",
    "T33n1716_10b:0808b26": "經過是已後，心相體信，出入無難，然其所止，",
    "T33n1716_10b:0808b27": "故在本處。」此領何義？明三藏之後，次說方",
    "T33n1716_10b:0808b28": "等，已得道果，心相體信，聞大名「入」，住小名",
    "T33n1716_10b:0808b29": "「出」，苦言彈訶名「無難」。又進宅內名「入」，入",
    "T33n1716_10b:0808c01": "見群臣豪族，大功德力，聞寶炬陀羅尼，見",
    "T33n1716_10b:0808c02": "不思議解脫神變，故名「入」也。出者止宿草",
    "T33n1716_10b:0808c03": "庵，二乘境界名「出」也。心相體信者，得羅漢",
    "T33n1716_10b:0808c04": "已，聞罵不瞋，內心慚愧，不敢以聲聞支佛",
    "T33n1716_10b:0808c05": "法化人，心漸淳熟，如從酪出生蘇，是名",
    "T33n1716_10b:0808c06": "從修多羅出方等經，即第三時教也。「是時",
    "T33n1716_10b:0808c07": "長者有疾，自知將死不久，語窮子言：我今",
    "T33n1716_10b:0808c08": "多有金銀珍寶，倉庫盈溢，其中多少，所應",
    "T33n1716_10b:0808c09": "取與。窮子受勅，領知眾物，而無悕取一餐",
    "T33n1716_10b:0808c10": "之意，然其所止，故在本處。」此領何義？從方",
    "T33n1716_10b:0808c11": "等後，次說《般若》。《般若》觀慧，即是家業，歷於",
    "T33n1716_10b:0808c12": "名色，乃至種智，即是眾物。善吉等轉教，即是",
    "T33n1716_10b:0808c13": "領知。但為菩薩說，自不行證，故無怖取，即",
    "T33n1716_10b:0808c14": "是從方等經出《摩訶般若》。因是得識大士",
    "T33n1716_10b:0808c15": "法門，滅破無知，譬從生蘇出熟蘇，是為",
    "T33n1716_10b:0808c16": "第四時教也。「復經少時，父知子意，漸已通",
    "T33n1716_10b:0808c17": "泰，臨欲終時，而命其子，并會親族，即自宣",
    "T33n1716_10b:0808c18": "言：此實我子，我實其父，今吾所有，皆是子有。",
    "T33n1716_10b:0808c19": "付以家業，窮子歡喜，得未曾有。」此領何義？",
    "T33n1716_10b:0808c20": "即是《般若》之後，次說《法華》。先以領知庫藏諸",
    "T33n1716_10b:0808c21": "物，後不須說，但付業而已。譬前轉教，皆知",
    "T33n1716_10b:0808c22": "法門，不須重演觀法，直破草庵，賜一大",
    "T33n1716_10b:0808c23": "車，授作佛記，豈非明見佛性住大涅槃？故",
    "T33n1716_10b:0808c24": "言從《摩訶般若》出《大涅槃》，是時無明破，中",
    "T33n1716_10b:0808c25": "道理顯，其心皎潔，如清醍醐，即是從於熟",
    "T33n1716_10b:0808c26": "蘇轉出醍醐，為第五時教也。此五味教，調",
    "T33n1716_10b:0808c27": "熟一段漸機眾生，如身子等大德聲聞，於《法",
    "T33n1716_10b:0808c28": "華》中得受記莂，見如來性，成大果實，如",
    "T33n1716_10b:0808c29": "秋收冬藏，更無所作，不生不生，名大涅槃，",
    "T33n1716_10b:0809a01": "即是前番。從《摩訶般若》出《妙法華》，為未熟",
    "T33n1716_10b:0809a02": "者更論《般若》，入於《涅槃》而見佛性，即是後",
    "T33n1716_10b:0809a03": "番，又從《般若》出《大涅槃》也。然二經教意，起",
    "T33n1716_10b:0809a04": "盡是同。如《法華》三周說法，斷奠聲聞，咸歸",
    "T33n1716_10b:0809a05": "一實，後開近顯遠，明菩薩事。《涅槃》亦爾，先勝",
    "T33n1716_10b:0809a06": "三修，斷奠聲聞，入祕密藏，後三十六問，明",
    "T33n1716_10b:0809a07": "菩薩事也。又《涅槃》臨滅，更扶三藏，誡約將",
    "T33n1716_10b:0809a08": "來，使末代鈍根，不於佛法起斷滅見，廣",
    "T33n1716_10b:0809a09": "開常宗，破此顛倒，令佛法久住。如此等事，",
    "T33n1716_10b:0809a10": "其意則別，第五醍醐，佛性味同也。三、約五味",
    "T33n1716_10b:0809a11": "半滿相成者，若直論五味，猶同南師，但得",
    "T33n1716_10b:0809a12": "方便；若直半滿，猶同北師，但得其實。今明五",
    "T33n1716_10b:0809a13": "味不離半滿，半滿不離五味。五味有半滿，",
    "T33n1716_10b:0809a14": "則有慧方便解；半滿有五味，有方便慧解；",
    "T33n1716_10b:0809a15": "權實俱遊，如鳥二翼，雖復俱遊，行藏得所。",
    "T33n1716_10b:0809a16": "若《華嚴》頓滿大乘家業，但明一實，不須方",
    "T33n1716_10b:0809a17": "便，唯滿不半，於漸成乳。三藏客作，但是方",
    "T33n1716_10b:0809a18": "便，唯半不滿，於漸成酪。若方等彈訶，則半",
    "T33n1716_10b:0809a19": "滿相對，以滿斥半，於漸成生蘇。若《大品》領",
    "T33n1716_10b:0809a20": "教，帶半論滿，半則通為三乘，滿則獨為菩",
    "T33n1716_10b:0809a21": "薩，於漸成熟蘇。若《法華》付財，廢半明滿，若",
    "T33n1716_10b:0809a22": "無半字方便，調熟鈍根，則亦無滿字開佛",
    "T33n1716_10b:0809a23": "知見，於漸成醍醐。如來殷勤稱歎方便者，",
    "T33n1716_10b:0809a24": "半有成滿之功。意在此也。四大聲聞領解。",
    "T33n1716_10b:0809a25": "無上寶聚，不求自得，安住實智中者，皆由",
    "T33n1716_10b:0809a26": "半滿相成，意在此也。四、明合不合者，半滿",
    "T33n1716_10b:0809a27": "五味，既通約諸經，諸經不同，今當辨其開",
    "T33n1716_10b:0809a28": "合。若《華嚴》正隔小明大，於彼初分永無",
    "T33n1716_10b:0809a29": "聲聞，後分則有，雖復在坐，如聾如瘂，非其",
    "T33n1716_10b:0809b01": "境界。爾時尚未有半，何所論合？次開三",
    "T33n1716_10b:0809b02": "乘，引接小機，令斷見思，則以小隔大，既",
    "T33n1716_10b:0809b03": "不論滿，何所可合？故《無量義》云：「三法、四果、",
    "T33n1716_10b:0809b04": "二道不一。」不一即不合也。若方等教，或半滿",
    "T33n1716_10b:0809b05": "雙明，或半滿相對，或以滿彈半，稟半聞滿，",
    "T33n1716_10b:0809b06": "雖知耻小，猶未入大，故云：「止宿草庵」，下劣",
    "T33n1716_10b:0809b07": "之心，猶未能改，則半滿不合。《般若》以滿洮",
    "T33n1716_10b:0809b08": "練於半，命領家業，明半方便，通入無生，半",
    "T33n1716_10b:0809b09": "字法門皆是摩訶衍，是合其法，「而不悕取",
    "T33n1716_10b:0809b10": "一餐之物」，即是未合其人，是故半滿不合。",
    "T33n1716_10b:0809b11": "若至法華，覺悟化城，云非真實，「汝等所行，",
    "T33n1716_10b:0809b12": "是菩薩道」，即是合法。「汝實我子」，即是合人，",
    "T33n1716_10b:0809b13": "人法俱合。自鹿苑開權，歷諸經教，來至《法",
    "T33n1716_10b:0809b14": "華》，始得合實，故《無量義》云：「四十餘年，未顯",
    "T33n1716_10b:0809b15": "真實。」若於法華未合，於涅槃得合，《法性",
    "T33n1716_10b:0809b16": "論》明中、下二根入法界者，即是得合菩薩",
    "T33n1716_10b:0809b17": "也。若論聲聞：一、祕密合；二、顯露合。祕密合",
    "T33n1716_10b:0809b18": "者，初為提謂說五戒法，已有密悟無生忍",
    "T33n1716_10b:0809b19": "者，況修多羅、方等、《般若》，豈無密悟？此則不",
    "T33n1716_10b:0809b20": "論。若就顯露，未入位聲聞，亦隨處得合。例",
    "T33n1716_10b:0809b21": "如《般若》三百比丘得記者是也。若住果聲聞，",
    "T33n1716_10b:0809b22": "決至《法華》敦信令合。若住果不合，是增上",
    "T33n1716_10b:0809b23": "慢未入位，五千簡眾起去，到《涅槃》中，方復",
    "T33n1716_10b:0809b24": "得合。總就諸教通作四句，華嚴、三藏非合",
    "T33n1716_10b:0809b25": "非不合，方等、般若一向不合，法華一向合，涅",
    "T33n1716_10b:0809b26": "槃亦合亦不合。何者？涅槃為末代更開諸",
    "T33n1716_10b:0809b27": "權，引後代鈍根，故言亦不合。問：菩薩因《法",
    "T33n1716_10b:0809b28": "華》入法界與《華嚴》合，不見因《華嚴》入一",
    "T33n1716_10b:0809b29": "乘與《法華》合。答：《華嚴》入法界，即是入一乘",
    "T33n1716_10b:0809c01": "云云。五、料簡者，為三意：一、約通別。二、益不益。",
    "T33n1716_10b:0809c02": "三、約諸教。通別者：夫五味半滿，論別，別有",
    "T33n1716_10b:0809c03": "齊限；論通，通於初後。若華嚴頓乳，別但在",
    "T33n1716_10b:0809c04": "初，通則至後，故《無量義》云：「次說般若歷劫",
    "T33n1716_10b:0809c05": "修行，華嚴海空。」《法華》會入佛慧，即是通至二",
    "T33n1716_10b:0809c06": "經。又《像法決疑經》云：「今日坐中無央數眾，各",
    "T33n1716_10b:0809c07": "見不同，或見如來入涅槃，或見如來住世",
    "T33n1716_10b:0809c08": "一劫、若減一劫、若無量劫。或見如來丈六之",
    "T33n1716_10b:0809c09": "身、或見小身、或見大身、或見報身蓮華藏",
    "T33n1716_10b:0809c10": "世界海，為千百億釋迦牟尼佛說心地法",
    "T33n1716_10b:0809c11": "門。或見法身同於虛空，無有分別，無相無",
    "T33n1716_10b:0809c12": "礙，遍同法界。或見此處山林地土沙，或見",
    "T33n1716_10b:0809c13": "七寶，或見此處乃是三世諸佛所行之處，或",
    "T33n1716_10b:0809c14": "見此處即是不可思議諸佛境界真實之法。」",
    "T33n1716_10b:0809c15": "夫日初出，先照高山，日若垂沒，亦應餘輝",
    "T33n1716_10b:0809c16": "峻嶺。故蓮華藏海通至涅槃之後，況前教耶。",
    "T33n1716_10b:0809c17": "若修多羅半酪之教，別論在第二時，通論亦",
    "T33n1716_10b:0809c18": "至於後。何者？迦留陀夷於法華中面得授",
    "T33n1716_10b:0809c19": "記，後入聚落被害，作結戒緣起。又如身",
    "T33n1716_10b:0809c20": "子，法華請主，後入滅，均提持三衣至佛問云",
    "T33n1716_10b:0809c21": "云。豈非三藏至後耶？《釋論》云：「從初鹿苑",
    "T33n1716_10b:0809c22": "至涅槃夜，所說戒定慧，結為修妬路等藏。」",
    "T33n1716_10b:0809c23": "當知三藏，通至於後。若方等教半滿相對，",
    "T33n1716_10b:0809c24": "是生蘇教，別論是第三時，通論亦至於後。何",
    "T33n1716_10b:0809c25": "者？〈陀羅尼〉云：先於王舍城授諸聲聞記，今",
    "T33n1716_10b:0809c26": "復於舍衛國祇陀林中，復授聲聞記。昔於",
    "T33n1716_10b:0809c27": "波羅柰授聲聞記，身子云：世尊不虛，所言",
    "T33n1716_10b:0809c28": "真實，故能第二、第三，授我等記。故知方等",
    "T33n1716_10b:0809c29": "至法華後。般若帶半論滿，是熟蘇教。別論",
    "T33n1716_10b:0810a01": "在第四時，通論亦至初後。何者？從得道夜",
    "T33n1716_10b:0810a02": "至泥洹夜，常說般若。又《釋論》云：「須菩提問",
    "T33n1716_10b:0810a03": "畢定不畢定」，當知般若亦至後。若涅槃醍",
    "T33n1716_10b:0810a04": "醐滿教，別論在第五時，通論亦至於初。何",
    "T33n1716_10b:0810a05": "者？《釋論》云：「從初發心，常觀涅槃行道。」前來",
    "T33n1716_10b:0810a06": "諸教，豈無發心菩薩觀涅槃耶？《大經》云：「我",
    "T33n1716_10b:0810a07": "坐道場菩提樹下，初成正覺，爾時無量阿僧",
    "T33n1716_10b:0810a08": "祇恒沙世界諸菩薩，亦曾問我是甚深義。然",
    "T33n1716_10b:0810a09": "其所問句義功德，亦皆如是，等無有異。如",
    "T33n1716_10b:0810a10": "是問者，則能利益無量眾生。」此則通至於",
    "T33n1716_10b:0810a11": "前。若《法華》顯露邊論不見在前；祕密邊論，",
    "T33n1716_10b:0810a12": "理無障礙。故身子云：「我昔從佛聞如是法，",
    "T33n1716_10b:0810a13": "見諸菩薩受記作佛。」豈非證昔通記之文。",
    "T33n1716_10b:0810a14": "問：《涅槃》追說四，《方等》正開四，別教復有四，",
    "T33n1716_10b:0810a15": "若為分別？答：涅槃當四，通入佛性；別教次第",
    "T33n1716_10b:0810a16": "後見佛性；方等保證，二不見性云云。二、就",
    "T33n1716_10b:0810a17": "益不益料簡者，若華嚴為乳，三藏為酪，此",
    "T33n1716_10b:0810a18": "則方便味濃，大乘味薄。釋此為三：一、取用",
    "T33n1716_10b:0810a19": "益為論，如貴藥非病治，賤藥是病宜，貴藥",
    "T33n1716_10b:0810a20": "非宜，徒服無益。初說華嚴，於初心未深",
    "T33n1716_10b:0810a21": "益，於漸機亦未轉，於二緣如乳。若漸機",
    "T33n1716_10b:0810a22": "稟三藏，能斷見思，三毒稍盡，即轉凡成聖，",
    "T33n1716_10b:0810a23": "如變乳為酪。不可以用益謂賤勝、不用",
    "T33n1716_10b:0810a24": "益謂貴劣。華嚴亦如是，於小如乳，於大",
    "T33n1716_10b:0810a25": "如醍醐。少分譬喻，不可全求也。二、如良醫，",
    "T33n1716_10b:0810a26": "有一祕方具十二藥，三種最貴，善占病相，",
    "T33n1716_10b:0810a27": "盈縮所宜，終不乖候，謬有所治。佛亦如",
    "T33n1716_10b:0810a28": "是，圓方妙治，具十二部，無問、廣記，最為甚",
    "T33n1716_10b:0810a29": "深。菩薩智利，具足全服，二乘病重，以九為",
    "T33n1716_10b:0810b01": "劑。此若不縮，於病無益。於不縮為乳，於",
    "T33n1716_10b:0810b02": "縮為酪。此取相生，次第為譬，不取濃淡",
    "T33n1716_10b:0810b03": "淺深。三、約行人心者，說華嚴時，凡夫見思",
    "T33n1716_10b:0810b04": "不轉，故言如乳。說三藏時，斷見思惑，故",
    "T33n1716_10b:0810b05": "言如酪。至方等時，被挫耻伏，不言真極，",
    "T33n1716_10b:0810b06": "故如生蘇。至般若時，領教識法，如熟蘇。",
    "T33n1716_10b:0810b07": "至法華時，破無明，開佛知見，受記作佛，心",
    "T33n1716_10b:0810b08": "已清淨，故言如醍醐。行人心生，教亦未轉；",
    "T33n1716_10b:0810b09": "行人心熟，教亦隨熟。問：為一人稟五味，為",
    "T33n1716_10b:0810b10": "五人耶？答：自有一人稟一味，如華嚴中純",
    "T33n1716_10b:0810b11": "一根性，即得醍醐，不歷五味也。《大經》云：「雪",
    "T33n1716_10b:0810b12": "山有草，牛若食者，即得醍醐。」自有一人歷",
    "T33n1716_10b:0810b13": "五味，如小乘根性於頓如乳，三藏如酪，乃",
    "T33n1716_10b:0810b14": "至醍醐，方乃究竟。如《大經》云：「從牛出乳，乃",
    "T33n1716_10b:0810b15": "至蘇出醍醐。」自有利根菩薩，未入位聲聞，",
    "T33n1716_10b:0810b16": "或於三藏中見性，是歷二味。自有方等中",
    "T33n1716_10b:0810b17": "見性，是歷三味。般若中見性，是歷四味，",
    "T33n1716_10b:0810b18": "如三百比丘。《大經》云：「置毒乳中，遍五味中，",
    "T33n1716_10b:0810b19": "悉能殺人。」即此意也。三、歷諸教料簡者，如",
    "T33n1716_10b:0810b20": "《大經》云：「凡夫如乳，聲聞如酪，菩薩如生、熟",
    "T33n1716_10b:0810b21": "蘇，佛如醍醐。」今釋此譬，總喻半滿五時，凡",
    "T33n1716_10b:0810b22": "夫無治道，全生如乳，聲聞發真通皆如酪，",
    "T33n1716_10b:0810b23": "通教菩薩及二乘如生蘇，別教如熟蘇，圓教",
    "T33n1716_10b:0810b24": "如醍醐。今當教各判五味。《大經》云：「凡夫如",
    "T33n1716_10b:0810b25": "乳，須陀洹如酪，斯陀含如生蘇，阿那含如",
    "T33n1716_10b:0810b26": "熟蘇，阿羅漢、支佛、佛如醍醐。」有超果者，即",
    "T33n1716_10b:0810b27": "得醍醐；或有味味入者，此即三藏教中三意",
    "T33n1716_10b:0810b28": "也。當通教中五味者：《大經》三十二云：「凡夫佛",
    "T33n1716_10b:0810b29": "性如雜血乳，血者，即是無明、行等一切煩惱；",
    "T33n1716_10b:0810c01": "乳者，即善五陰。是故我說，從諸煩惱及善五",
    "T33n1716_10b:0810c02": "陰得三菩提，如眾生身皆從精血而得成",
    "T33n1716_10b:0810c03": "就，佛性亦爾。須陀洹、斯陀含斷少煩惱如",
    "T33n1716_10b:0810c04": "真乳，阿那含如酪，阿羅漢如生蘇，支佛至",
    "T33n1716_10b:0810c05": "十地菩薩如熟蘇，佛如醍醐。」超果不定云云。",
    "T33n1716_10b:0810c06": "當別教自明五味者，第九云：「眾生如牛新",
    "T33n1716_10b:0810c07": "生，血乳未別。」聲聞緣覺如酪，菩薩之人如",
    "T33n1716_10b:0810c08": "生、熟蘇，諸佛世尊猶如醍醐。具有超果不",
    "T33n1716_10b:0810c09": "定云云。當圓教但一味，《大經》云：「雪山有草，名",
    "T33n1716_10b:0810c10": "曰忍辱，牛若食者，即得醍醐。」正直純一，故",
    "T33n1716_10b:0810c11": "不論五味。若無差別中作差別者，約名字",
    "T33n1716_10b:0810c12": "即，乃至究竟即，判五味相生也。從佛出十",
    "T33n1716_10b:0810c13": "二部即是出乳，新醫用乳也，可約四善根，",
    "T33n1716_10b:0810c14": "就發中為五味也。六、增數明教者，先、約迹，",
    "T33n1716_10b:0810c15": "次、約本。夫教本逗機，機既不一，教迹眾多，",
    "T33n1716_10b:0810c16": "何但半滿五時，當知無量種教，今且增一至",
    "T33n1716_10b:0810c17": "八。初、約一法明開合者，「十方佛土中，唯有",
    "T33n1716_10b:0810c18": "一乘法」，於此法不解，全生如乳。若欲開者，",
    "T33n1716_10b:0810c19": "開圓出別教一乘也。若於別不解，亦全生",
    "T33n1716_10b:0810c20": "如乳，又開通一乘也。若於通不解，亦全生",
    "T33n1716_10b:0810c21": "如乳，又開三藏一乘也。雖開為四，皆名一",
    "T33n1716_10b:0810c22": "大乘法，俱求佛果也。若於三藏一乘得解，",
    "T33n1716_10b:0810c23": "即變乳成酪，乃至入本一乘也云云。若於四",
    "T33n1716_10b:0810c24": "一乘不解，又更於三藏開出聲聞支佛教。",
    "T33n1716_10b:0810c25": "若斷結證果，心漸通泰者，即却二乘，唯言",
    "T33n1716_10b:0810c26": "大乘求佛，漸以《般若》洮汰，令心調熟，即廢",
    "T33n1716_10b:0810c27": "方便一乘，唯圓實一乘。故云：「如我本誓願，",
    "T33n1716_10b:0810c28": "今者已滿足，化一切眾生，皆令入佛道。若",
    "T33n1716_10b:0810c29": "以小乘化，我則墮慳貪，是事為不可。」是故",
    "T33n1716_10b:0811a01": "始從一而開一，終從一而歸一。若約二法",
    "T33n1716_10b:0811a02": "論開合者，約半滿兩教，初明《華嚴》之滿。若",
    "T33n1716_10b:0811a03": "眾生無機，次、約滿開半。次、方等對半明滿。",
    "T33n1716_10b:0811a04": "次、般若帶半明滿。次、法華捨半明滿。始則",
    "T33n1716_10b:0811a05": "從滿開半，終則廢半歸滿云云。次約三法",
    "T33n1716_10b:0811a06": "論開合者，即是於一佛乘，方便說三。既知",
    "T33n1716_10b:0811a07": "息已，滅却化城，亦是約三善，聲聞為下善",
    "T33n1716_10b:0811a08": "云云。次約四法論開合者，即是四教。約圓",
    "T33n1716_10b:0811a09": "開別，約別開通，次開三藏，如是次第，會來",
    "T33n1716_10b:0811a10": "合圓云云。又四法論開合者，約四門。本是圓",
    "T33n1716_10b:0811a11": "四門，眾生不解，開出別四門，乃至通、三藏四",
    "T33n1716_10b:0811a12": "門，利者得傳傳入，鈍者五味調入。次約五",
    "T33n1716_10b:0811a13": "法論開合者，即是五味。從初十二部開修",
    "T33n1716_10b:0811a14": "多羅，乃至涅槃，教教論五味。從初五味開",
    "T33n1716_10b:0811a15": "諸五味，細細漸合，還歸圓滿五味。次約六",
    "T33n1716_10b:0811a16": "法論開合者，即是四教，大乘六度、七覺分、",
    "T33n1716_10b:0811a17": "八正道也。初開圓出別，乃至三藏，如是縮",
    "T33n1716_10b:0811a18": "合，還一圓道云云。次約七法論開合者，謂",
    "T33n1716_10b:0811a19": "四教、二乘、并人天乘，若上向合圓、別；不者，下",
    "T33n1716_10b:0811a20": "向合人天，令七數足開合云云。次約八法",
    "T33n1716_10b:0811a21": "論開合者，約前八法開合云云。若得開合",
    "T33n1716_10b:0811a22": "之意，自在說之。二、約本門明教開合者，借",
    "T33n1716_10b:0811a23": "迹知本，本亦復如是。復次本門中，明或示",
    "T33n1716_10b:0811a24": "己身，或示他身，或說己法，或說他法。己身是",
    "T33n1716_10b:0811a25": "佛法界像，他身是九法界像，己法是圓頓佛",
    "T33n1716_10b:0811a26": "之知見，降此已下，皆是他法，雖示種種形，",
    "T33n1716_10b:0811a27": "欲令度脫，故雖說種種道，其實為一乘，此",
    "T33n1716_10b:0811a28": "即開合意也。如是開合，半滿五味，宛然無",
    "T33n1716_10b:0811a29": "失，次第之意，彌復分明，非次第意，自然可",
    "T33n1716_10b:0811b01": "解，不定之教，彌為易見矣！從一開一者，十",
    "T33n1716_10b:0811b02": "方佛土中，唯有一乘法，眾生不解，全生如",
    "T33n1716_10b:0811b03": "乳。從此圓一乘，開出別一乘，眾生又不解，",
    "T33n1716_10b:0811b04": "亦全生如乳。又開出體法一乘，眾生又不",
    "T33n1716_10b:0811b05": "解，亦全生如乳。又開出析法一乘，眾生即",
    "T33n1716_10b:0811b06": "解，是則轉乳為酪。次入體法，即轉酪為生",
    "T33n1716_10b:0811b07": "蘇。次入別一乘，即轉生蘇為熟蘇。次轉入",
    "T33n1716_10b:0811b08": "圓一乘，如轉熟蘇為醍醐，是中備有頓、漸、",
    "T33n1716_10b:0811b09": "不定云云。此是從一以開一，從一以歸一",
    "T33n1716_10b:0811b10": "也。次從二以開二者，元本是如來藏，如來",
    "T33n1716_10b:0811b11": "藏中備有半滿不思議之二，眾生不解，全生",
    "T33n1716_10b:0811b12": "如乳。又開出帶半之滿，又不解，全生如乳。",
    "T33n1716_10b:0811b13": "又開出破半之滿，眾生不解，亦全生如乳。",
    "T33n1716_10b:0811b14": "又單說半，眾生解，轉乳為酪。次說破半之",
    "T33n1716_10b:0811b15": "滿，轉酪為生蘇。次說帶半之滿，眾生為一",
    "T33n1716_10b:0811b16": "熟蘇。次純說不思議之滿，眾生如醍醐。此",
    "T33n1716_10b:0811b17": "中具有頓、漸、不定，即從二開二，從二歸二。",
    "T33n1716_10b:0811b18": "從三歸三，本是即空即假即中之三，眾生",
    "T33n1716_10b:0811b19": "不解，即開次第之三；又不解，即開體真之",
    "T33n1716_10b:0811b20": "三；又不解，即開析法之三。利人從析空之",
    "T33n1716_10b:0811b21": "三，入體空之三。從體入次，從次入即。鈍者",
    "T33n1716_10b:0811b22": "住析三，故用即空三調之，即生蘇。又用次",
    "T33n1716_10b:0811b23": "三調為熟蘇，今方得入即空即假即中。此",
    "T33n1716_10b:0811b24": "約三法論開合也。四法開合者，未是圓四",
    "T33n1716_10b:0811b25": "門，眾生不解，開別四門，乃至三藏四門，傳",
    "T33n1716_10b:0811b26": "傳令入如前。約五法論開合者，約五味",
    "T33n1716_10b:0811b27": "準前云云，乃至八亦如是。",
    "T33n1716_10b:0811b28": "○記者私錄異同。有人引《釋論．會宗品》，舉",
    "T33n1716_10b:0811b29": "十大經：《雲經》、《大雲經》、《法華經》，《般若》最大。又〈大",
    "T33n1716_10b:0811c01": "明品〉云：「諸餘善法入《般若》中，謂《法華經》亦是",
    "T33n1716_10b:0811c02": "善法也。」第百卷云：「《法華》是祕密，《般若》非祕密，",
    "T33n1716_10b:0811c03": "為不明二乘作佛故。」又云：《般若》、《法華》是異",
    "T33n1716_10b:0811c04": "名耳。此三種云何通？有人會云：眾聖以無",
    "T33n1716_10b:0811c05": "心契無相，如眾流納海。若其化物，以無",
    "T33n1716_10b:0811c06": "相為宗，如空總包。《般若》盛明此二，故於十",
    "T33n1716_10b:0811c07": "經最大。又《般若》明第一義悉檀，是故最大。",
    "T33n1716_10b:0811c08": "又九十品，前六十品明實慧，〈無盡品〉去明方",
    "T33n1716_10b:0811c09": "便。二慧是三世佛法身父母，是故最大善。眾",
    "T33n1716_10b:0811c10": "經明此二，皆攝入《般若》中。問：眾經明此二，",
    "T33n1716_10b:0811c11": "亦應《般若》攝入眾經中。答：《大品》最初專明此",
    "T33n1716_10b:0811c12": "二，餘經不爾。古來稱《般若》是得道經，故知",
    "T33n1716_10b:0811c13": "大也。今謂還是論語專大義，何謂會通？會",
    "T33n1716_10b:0811c14": "通者，有共般若、不共般若。不共般若最大，餘",
    "T33n1716_10b:0811c15": "經若明不共，其義正等云云。他會通：《法華》明",
    "T33n1716_10b:0811c16": "二乘作佛，是祕密；《般若》不明二乘作佛，故",
    "T33n1716_10b:0811c17": "非祕密。祕密則深，般若則淺。何者？《般若》明",
    "T33n1716_10b:0811c18": "菩薩是佛因，於義易解，故非祕密。二乘作",
    "T33n1716_10b:0811c19": "佛，與昔教反，於義難解，故是祕密。論云：",
    "T33n1716_10b:0811c20": "如用藥為藥，其事易，用毒為藥，其事難云",
    "T33n1716_10b:0811c21": "云。然密、顯通大小，《釋論》第四云：「顯示教明羅",
    "T33n1716_10b:0811c22": "漢斷惑清淨，菩薩不斷惑、不清淨，故菩薩",
    "T33n1716_10b:0811c23": "在後列。」若祕密法，明菩薩得六神通，斷一",
    "T33n1716_10b:0811c24": "切煩惱，超二乘上，當知顯示淺、祕密深。今",
    "T33n1716_10b:0811c25": "《般若》、《法華》皆明菩薩得無生忍，具六神通，",
    "T33n1716_10b:0811c26": "並祕密並深並大。就祕密更論祕不祕，《般",
    "T33n1716_10b:0811c27": "若》不明二乘作佛，闕此一條，故言不祕耳。",
    "T33n1716_10b:0811c28": "問：《般若》未開權，應是祕密；《法華》開權，應是",
    "T33n1716_10b:0811c29": "顯示？答：若取開權，如所問；今取淺易為顯",
    "T33n1716_10b:0812a01": "示耳。問：若爾，未了者云何言大？答：據二慧",
    "T33n1716_10b:0812a02": "為深大，不明二乘作佛為未了。問：既言深",
    "T33n1716_10b:0812a03": "大，何不說二乘是方便，令得作佛；此義未",
    "T33n1716_10b:0812a04": "了，亦何大乎？答：非獨自釋。叡師亦云：「般若照",
    "T33n1716_10b:0812a05": "也，法華實也，論窮理盡，性明萬行，則實",
    "T33n1716_10b:0812a06": "不如照；取大明真化，解本無三，則照不",
    "T33n1716_10b:0812a07": "如實。是故歎深則《般若》之功重，美實則《法",
    "T33n1716_10b:0812a08": "華》之用高也。」問：雖引叡師，如攀枯求力，不",
    "T33n1716_10b:0812a09": "覺人杌俱倒，釋猶未了。今謂不共般若，何",
    "T33n1716_10b:0812a10": "時不明二乘作佛？與《法華》平等大慧，更復",
    "T33n1716_10b:0812a11": "何殊耶？眾經論明教非一，若摩得勒伽有",
    "T33n1716_10b:0812a12": "二藏：聲聞藏、菩薩藏。又諸經有三藏：二如",
    "T33n1716_10b:0812a13": "上，加雜藏。分十一部經是聲聞藏，方廣部",
    "T33n1716_10b:0812a14": "是菩薩藏，合十二部是雜藏。又有四藏，更",
    "T33n1716_10b:0812a15": "開佛藏。《菩薩處胎經》八藏，謂：胎化藏、中陰",
    "T33n1716_10b:0812a16": "藏、摩訶衍方等藏、戒律藏、十住藏、雜藏、金",
    "T33n1716_10b:0812a17": "剛藏、佛藏。彼諸藏云何會通？通二藏者：其",
    "T33n1716_10b:0812a18": "一通聲聞，其二通菩薩藏。通三藏者：初通",
    "T33n1716_10b:0812a19": "聲聞藏，次通雜，其一通菩薩藏。通四藏者：",
    "T33n1716_10b:0812a20": "一一相通。通八藏者：八藏降神已來，四教",
    "T33n1716_10b:0812a21": "從轉法輪已來，時節節有異，今以轉法輪",
    "T33n1716_10b:0812a22": "來八教通之。若胎化藏、中陰藏，未為阿難",
    "T33n1716_10b:0812a23": "說時，即是祕密教；為阿難說時，即是不定",
    "T33n1716_10b:0812a24": "教；摩訶衍、方等藏即頓教；戒律藏去五藏，即",
    "T33n1716_10b:0812a25": "漸教中之次第。戒律藏即三藏教，十住藏即",
    "T33n1716_10b:0812a26": "方等教，雜藏即通教，金剛藏即別教，佛藏即",
    "T33n1716_10b:0812a27": "圓教。然佛意難測，一往相望，作此會通云云。",
    "T33n1716_10b:0812a28": "問：四教名義出何經？答：《長阿含．行品》：「佛在圓",
    "T33n1716_10b:0812a29": "彌城北尸舍婆村，說四大教者，從佛聞，從",
    "T33n1716_10b:0812b01": "和合眾、多比丘聞，從一比丘聞，是名四大",
    "T33n1716_10b:0812b02": "教。」《月燈三昧經》第六，明四種修多羅，謂諸",
    "T33n1716_10b:0812b03": "行、訶責、煩惱、清淨。私釋會之。諸行是因緣生",
    "T33n1716_10b:0812b04": "法，即三藏義也。訶責是體，知過罪，即通教",
    "T33n1716_10b:0812b05": "義也。煩惱者，不入巨海，不得寶珠；若無",
    "T33n1716_10b:0812b06": "煩惱，則無智慧，即別教義也。清淨者，既舉一",
    "T33n1716_10b:0812b07": "淨當名，任運有我常樂等，即圓教也。又一",
    "T33n1716_10b:0812b08": "一教具四修多羅，諸行即集諦，諸行果即苦",
    "T33n1716_10b:0812b09": "諦，諸行對治對治煩惱即道諦，諸行清淨即",
    "T33n1716_10b:0812b10": "滅諦，此三藏中具四修多羅也。又訶責諸",
    "T33n1716_10b:0812b11": "行即集諦，訶責諸有即苦諦，訶責煩惱對",
    "T33n1716_10b:0812b12": "治即道諦，訶責清淨即滅諦，此通教中具四",
    "T33n1716_10b:0812b13": "修多羅。又煩惱諸行是集諦，煩惱諸有是苦",
    "T33n1716_10b:0812b14": "諦，煩惱行被訶責即道諦，煩惱清淨即滅",
    "T33n1716_10b:0812b15": "諦，此別教中具四修多羅。又涅槃即生死，苦",
    "T33n1716_10b:0812b16": "諦清淨也；菩提即煩惱，集諦清淨也；煩惱即",
    "T33n1716_10b:0812b17": "菩提，道諦清淨也；生死即涅槃，滅諦清淨",
    "T33n1716_10b:0812b18": "也。此圓教中四修多羅。彼經復明：四論、四法、",
    "T33n1716_10b:0812b19": "四境界、四門、四斷煩惱智、四苦、四集、四道，皆",
    "T33n1716_10b:0812b20": "與四教相應，具如彼應知。《地論》第七地云：",
    "T33n1716_10b:0812b21": "「一念心具十波羅蜜、四攝、三十七品、四家。」釋",
    "T33n1716_10b:0812b22": "四家云：「般若家、諦家、捨煩惱家、苦清淨家。」私",
    "T33n1716_10b:0812b23": "釋者，約苦諦為初門修道品，令苦清淨",
    "T33n1716_10b:0812b24": "者，即三藏義也。捨煩惱家者，即無相體達為",
    "T33n1716_10b:0812b25": "捨，如色是空，以空捨無相。論修道品者，",
    "T33n1716_10b:0812b26": "此即通教義也。般若家者，般若智照，諸法明",
    "T33n1716_10b:0812b27": "了，恒沙法門，皆悉通達而修道品，此即別教",
    "T33n1716_10b:0812b28": "義也。諦家者，諦即實相之理，即是圓教，約",
    "T33n1716_10b:0812b29": "實相而修道品也，具如彼說云云。達摩欝",
    "T33n1716_10b:0812c01": "多羅釋教迹義云：教者謂佛被下之言，迹",
    "T33n1716_10b:0812c02": "謂蹤跡，亦應跡、化跡。言聖人布教各有歸",
    "T33n1716_10b:0812c03": "從，然諸家判教非一，一云釋迦一代不出",
    "T33n1716_10b:0812c04": "頓漸，漸有七階五時，世共同傳，無不言是。",
    "T33n1716_10b:0812c05": "又云：五時之言，那可得定？但雙林已前，是有",
    "T33n1716_10b:0812c06": "餘不了，涅槃之唱，以之為了。又言：佛一音",
    "T33n1716_10b:0812c07": "報萬，眾生大小並受，何可以頓漸往定，判",
    "T33n1716_10b:0812c08": "無頓漸？今驗之經論，皆是穿鑿耳。何者？人",
    "T33n1716_10b:0812c09": "云佛教不出頓漸，而實頓漸攝教不盡，如",
    "T33n1716_10b:0812c10": "四阿含經、五部戒律，教未窮深，未得名頓，",
    "T33n1716_10b:0812c11": "說亘始終，復不與大次第為漸，是則頓漸",
    "T33n1716_10b:0812c12": "不攝，何得云佛教不出頓漸也！然不無",
    "T33n1716_10b:0812c13": "頓，不得全破。何者？凡論頓漸，蓋隨所為，若",
    "T33n1716_10b:0812c14": "就如來，實大小並陳，時無前後，但所為之",
    "T33n1716_10b:0812c15": "人，悟解不同，自有頓受，或從漸入，隨所聞",
    "T33n1716_10b:0812c16": "結集，何得言無頓也？但不可定其時節，",
    "T33n1716_10b:0812c17": "比其淺深耳。人言漸教中有七階五時，言",
    "T33n1716_10b:0812c18": "佛初成道，為提謂、波利說五戒十善人天教",
    "T33n1716_10b:0812c19": "門。然佛隨眾生，宜聞便說，何得唯局初時",
    "T33n1716_10b:0812c20": "為二人說五戒也？又《五戒經》中，二長者得",
    "T33n1716_10b:0812c21": "不起法忍，三百人得信忍，二百人得須陀洹",
    "T33n1716_10b:0812c22": "果。《普曜經》中，佛為二長者授記，號密成如",
    "T33n1716_10b:0812c23": "來。若爾，言初為二人說人天教門，義何依",
    "T33n1716_10b:0812c24": "據？又二長者見佛聞法，禮佛而去，竟不向",
    "T33n1716_10b:0812c25": "鹿苑。初說五戒時，未化陳如，與誰接次而",
    "T33n1716_10b:0812c26": "名為漸？人言第二時，十二年中說三乘別",
    "T33n1716_10b:0812c27": "教。若爾，過十二年，有宜聞四諦、因緣、六度，",
    "T33n1716_10b:0812c28": "豈可不說？若說，是則三乘別教不止在十",
    "T33n1716_10b:0812c29": "二年中。若不說，是一段在後宜聞者，佛",
    "T33n1716_10b:0813a01": "豈可不化也？定無此理。經言：為聲聞說四",
    "T33n1716_10b:0813a02": "諦，乃至說六度；不止十二年，蓋一代中隨",
    "T33n1716_10b:0813a03": "宜聞者即說耳。如四阿含經、五部律，是為",
    "T33n1716_10b:0813a04": "聲聞說，乃訖於聖滅，即是其事。故《增一經》",
    "T33n1716_10b:0813a05": "說：「釋迦十二年中略說戒，後瑕玼起，乃廣制。」",
    "T33n1716_10b:0813a06": "《長阿含遊行經》說：「乃至涅槃」，何得言小乘悉",
    "T33n1716_10b:0813a07": "十二年中也。人言第三時，三十年中說空宗",
    "T33n1716_10b:0813a08": "《般若》、《維摩》、《思益》，依何經文知三十年也？言",
    "T33n1716_10b:0813a09": "四十年後說《法華》一乘，《法華經》中彌勒言佛",
    "T33n1716_10b:0813a10": "成道來，始過四十餘年，然不可言《法華》定",
    "T33n1716_10b:0813a11": "在《大品》經後。何故？《大智論》云：須菩提於《法",
    "T33n1716_10b:0813a12": "華》中，聞說舉手低頭，皆得作佛，是以今問",
    "T33n1716_10b:0813a13": "退義。若爾，《大品》與《法華》前後何定也？然《大品》、",
    "T33n1716_10b:0813a14": "《法華》及《涅槃》，三教淺深，難可輒言。何者？涅",
    "T33n1716_10b:0813a15": "槃佛性亦名般若，亦名一乘，一乘是《法華》之",
    "T33n1716_10b:0813a16": "宗，《般若》是大品所說，即是明性，復有何未",
    "T33n1716_10b:0813a17": "了乎？《大品》中說第一義空，與《涅槃經》明空",
    "T33n1716_10b:0813a18": "無異，皆云色空，乃至大涅槃亦空。又《大品》",
    "T33n1716_10b:0813a19": "說「涅槃非化」，《維摩》說佛身離五非常，與涅",
    "T33n1716_10b:0813a20": "槃明常說涅槃不空，有何異而自生分別，",
    "T33n1716_10b:0813a21": "言《維摩》偏詺明常，《大品》一向說空也？人以",
    "T33n1716_10b:0813a22": "阿難等諸聲聞在《大品》會，復經《法華》會，終",
    "T33n1716_10b:0813a23": "至《涅槃》會，故知《大品》、《法華》、《涅槃》應有淺深。",
    "T33n1716_10b:0813a24": "義不必爾。何者？如阿難、迦葉，經《法華》會，若",
    "T33n1716_10b:0813a25": "未聞說常，《涅槃》會中二人不在，何由得有",
    "T33n1716_10b:0813a26": "常解流通《涅槃》？復次，舍利弗在佛涅槃前七",
    "T33n1716_10b:0813a27": "日滅度，大目連為執杖外道所打，亦在佛",
    "T33n1716_10b:0813a28": "前涅槃，皆不在雙林之會，豈可不得常",
    "T33n1716_10b:0813a29": "解乎？即知法華中，已悟常竟，不假更聞。又",
    "T33n1716_10b:0813b01": "舍利弗等諸聲聞，皆是如來影響，如《法華經》",
    "T33n1716_10b:0813b02": "說：「知眾樂小法，而畏於大智，是故諸菩薩",
    "T33n1716_10b:0813b03": "作聲聞、緣覺。」《涅槃》亦云：「我法最長子，是名",
    "T33n1716_10b:0813b04": "大迦葉，阿難多聞士，能斷一切疑，自然能",
    "T33n1716_10b:0813b05": "解了，是常與無常。」故知影響之人，在大則",
    "T33n1716_10b:0813b06": "大，在小則小，何可就其人以定階漸也？",
    "T33n1716_10b:0813b07": "又若從法華後入涅槃者，《法華經》中已明",
    "T33n1716_10b:0813b08": "王宮非始，久來成道，何由涅槃中，方引道",
    "T33n1716_10b:0813b09": "樹，始成執實為疑。故知為一段眾生，最後",
    "T33n1716_10b:0813b10": "聞常者《涅槃經》；聞法華者，不假聞《涅槃》",
    "T33n1716_10b:0813b11": "也。又《涅槃經》有大利益，如《法華》中，八千聲",
    "T33n1716_10b:0813b12": "聞得受記莂，成大果實。若以法華得記，",
    "T33n1716_10b:0813b13": "證涅槃之益，即是理同，教無深淺明矣。又",
    "T33n1716_10b:0813b14": "《法華優波提舍》中，明《法華經》理圓教極，無",
    "T33n1716_10b:0813b15": "所缺少。龍樹於《大智論》中，歎法華最為甚",
    "T33n1716_10b:0813b16": "深。何故餘經皆付阿難，唯《法華》但付菩薩？",
    "T33n1716_10b:0813b17": "是知法華究竟滿足，弗須致疑。復應當知",
    "T33n1716_10b:0813b18": "諸大乘經指歸不殊，但隨宜為異耳。如《華",
    "T33n1716_10b:0813b19": "嚴》、《無量義》、《法華》皆三昧名，《般若》是大智慧，《維",
    "T33n1716_10b:0813b20": "摩》說「不思議解脫」是解脫、大涅槃是究竟滅，",
    "T33n1716_10b:0813b21": "文殊問菩提是滿足道，悉是佛法。法無優劣，",
    "T33n1716_10b:0813b22": "於中明果皆是佛果，明因皆是地行，明理",
    "T33n1716_10b:0813b23": "皆是法性，所為皆是菩薩，指歸不當有異，",
    "T33n1716_10b:0813b24": "人何為強作優劣？若爾，誕公云：雙樹已前，",
    "T33n1716_10b:0813b25": "指《法華經》悉不了，豈非誣誷也？人情既爾，",
    "T33n1716_10b:0813b26": "經論云何？摩得勒伽說十二部經，唯方廣部",
    "T33n1716_10b:0813b27": "是菩薩藏，十一部是聲聞藏。又佛為聲聞菩",
    "T33n1716_10b:0813b28": "薩說出苦道，諸集經者，以為菩薩所說為",
    "T33n1716_10b:0813b29": "菩薩藏；以為聲聞所說為聲聞藏。龍樹於",
    "T33n1716_10b:0813c01": "《大智論》中亦云：「大迦葉與阿難在香山撰",
    "T33n1716_10b:0813c02": "集三藏為聲聞藏，文殊與阿難集摩訶衍",
    "T33n1716_10b:0813c03": "經為菩薩藏。」《涅槃》亦云：「十一部經為二乘",
    "T33n1716_10b:0813c04": "所持，方等部為菩薩所持。」是以依按經論，略",
    "T33n1716_10b:0813c05": "唯二種，聲聞藏及菩薩藏也。然教必對人，人",
    "T33n1716_10b:0813c06": "別各二：聲聞藏中有決定聲聞及退菩提心",
    "T33n1716_10b:0813c07": "聲聞；菩薩藏中有頓悟大士有漸入菩薩。",
    "T33n1716_10b:0813c08": "聲聞藏中決定聲聞者，久習別異善根，小心",
    "T33n1716_10b:0813c09": "狹劣，成就小性，一向樂小；佛為說小，畢竟",
    "T33n1716_10b:0813c10": "作證，不能趣大。言退菩提心聲聞者，是人",
    "T33n1716_10b:0813c11": "甞於先佛及諸菩薩所發菩提心，但經生",
    "T33n1716_10b:0813c12": "歷死，忘失本念，遂生小心，志願於小；佛為",
    "T33n1716_10b:0813c13": "說小，終令趣大。然決定聲聞一向住小，退",
    "T33n1716_10b:0813c14": "菩提心聲聞後能趣大。雖有去有住，而受",
    "T33n1716_10b:0813c15": "小時一，故對此二人所說為聲聞藏。菩薩",
    "T33n1716_10b:0813c16": "藏中有能頓悟者，如《華嚴》等經所為眾生，",
    "T33n1716_10b:0813c17": "不由小來，一往入大，故名為頓。從漸入",
    "T33n1716_10b:0813c18": "者，即向退菩提心聲聞，後能入大，大從小來，",
    "T33n1716_10b:0813c19": "故稱為漸。雖有頓漸不同，然受大處一，故",
    "T33n1716_10b:0813c20": "對此二人所說為菩薩藏也。然此二藏，隨",
    "T33n1716_10b:0813c21": "所為、隨所說，聲聞藏中有菩薩為影響，然",
    "T33n1716_10b:0813c22": "非所為，不可從菩薩名作大乘經。菩薩藏",
    "T33n1716_10b:0813c23": "中亦有聲聞人，非正所為宗，不說聲聞法，",
    "T33n1716_10b:0813c24": "故不可名為小乘法。擬人定法，各目不同，",
    "T33n1716_10b:0813c25": "是以要而攝之，略唯二也。問：佛為三乘人",
    "T33n1716_10b:0813c26": "說三種教，何以故判藏唯有其二？答：佛為",
    "T33n1716_10b:0813c27": "求三乘人說三乘法，然聞因緣者，即是聲",
    "T33n1716_10b:0813c28": "聞。辟支佛出無佛世，但現神通，默無所說，",
    "T33n1716_10b:0813c29": "故結集經者集為二藏也。依經判教，厥致",
    "T33n1716_10b:0814a01": "云爾。今之四教與達摩二藏，會通云何？彼自",
    "T33n1716_10b:0814a02": "云要而攝之，略唯二種。今開分之，判為四",
    "T33n1716_10b:0814a03": "教耳：聲聞藏即三藏教也；菩薩藏即通、別、圓",
    "T33n1716_10b:0814a04": "教也。為決定聲聞說三藏教；為退大聲聞",
    "T33n1716_10b:0814a05": "說通教；為漸悟菩薩說別教；為頓悟菩薩",
    "T33n1716_10b:0814a06": "說圓教。非唯名數易融，而義意玄合，今古",
    "T33n1716_10b:0814a07": "符契，一無二焉。唯文略而義廣，教一而蔽",
    "T33n1716_10b:0814a08": "諸。若申隱以使顯，須多作論義。如捕獵",
    "T33n1716_10b:0814a09": "川澤、饒結筌罤，豈漁獵者好博耶？不得已",
    "T33n1716_10b:0814a10": "而博耳。師云：我以五章，略譚玄義，非能申",
    "T33n1716_10b:0814a11": "文外之妙，特是粗述所懷，常恨言不能暢",
    "T33n1716_10b:0814a12": "意，況復記能盡言！雖然，若能尋七義，次",
    "T33n1716_10b:0814a13": "通十妙，研別體七，餘五鉤瑣相承，宛宛如",
    "T33n1716_10b:0814a14": "繡，引經印定，句句環合，非直包諸名教，",
    "T33n1716_10b:0814a15": "該乎半滿而已矣！又即事成觀，鑿凡夫之",
    "T33n1716_10b:0814a16": "乾土，見聖法之水泥。圓通之道，於斯通矣！",
    "T33n1716_10b:0814a17": "遍朗之朗，於茲明矣！此備於前，今更消文",
    "T33n1716_10b:0814a18": "於後也。",
    "T33n1716_10b:0814a19": "妙法蓮華經玄義卷第十下"
}