{
    "T19n1005A_001:0619a03": "大寶廣博樓閣善住祕密陀羅尼",
    "T19n1005A_001:0619a04": "經",
    "T19n1005A_001:0619a06": "大寶廣博樓閣善住祕密陀羅尼輪",
    "T19n1005A_001:0619b01": "曩莫薩嚩怛他孽多南。唵尾補攞孽陛。麼",
    "T19n1005A_001:0619b02": "抳鉢囉陛怛他多儞捺捨寧摩抳摩抳蘇鉢",
    "T19n1005A_001:0619b03": "囉陛尾麼黎娑孽囉儼鼻[口*(隸-木+士)]吽吽入嚩攞入嚩",
    "T19n1005A_001:0619b04": "攞沒馱尾盧枳帝麌呬夜地瑟恥多孽陛娑縛",
    "T19n1005A_001:0619b05": "訶",
    "T19n1005A_001:0619b06": "經云。此陀羅尼有大威德。佛由此成道。由此",
    "T19n1005A_001:0619b07": "降魔。能滅惡障能成六度。若書紙素牌壁幢",
    "T19n1005A_001:0619b08": "閣之上。有人暫視讀誦受持及聞聲佩身。並",
    "T19n1005A_001:0619b09": "轉觸餘人。是人五逆四重十惡等罪消滅。無",
    "T19n1005A_001:0619b10": "有刀毒水火劫賊邪魅。瘧疫寒熱一切病苦",
    "T19n1005A_001:0619b11": "皆悉遠離。見獲福慶所求遂意。臨命終時諸",
    "T19n1005A_001:0619b12": "佛安慰得生淨土。所有禽獸飛蛾蚊虻蟲等。",
    "T19n1005A_001:0619b13": "遇影蒙塵皆得解脫。",
    "T19n1005A_001:0619b15": "大寶廣博樓閣善住祕密陀羅尼",
    "T19n1005A_001:0619b16": "經卷上",
    "T19n1005A_001:0619b18": "開府儀同三司特進試鴻臚卿",
    "T19n1005A_001:0619b19": "肅國公食邑三千戶賜紫贈司",
    "T19n1005A_001:0619b20": "空謚大鑒正號大廣智大興善",
    "T19n1005A_001:0619b21": "寺三藏沙門不空奉　詔譯",
    "T19n1005A_001:0619b22": "序品第一",
    "T19n1005A_001:0619b23": "如是我聞。一時薄伽梵住王舍大城。於初會",
    "T19n1005A_001:0619b24": "時降伏俱知魔軍。及調伏一切外道。捨離生",
    "T19n1005A_001:0619b25": "死渡諸瀑流。是時那由他百千兢伽羅頻婆",
    "T19n1005A_001:0619b26": "羅魔軍。遍贍部洲。于時世尊以佛神力。變此",
    "T19n1005A_001:0619b27": "大地盡成金剛。令贍部洲有情之類不聞恐",
    "T19n1005A_001:0619b28": "怖。時彼魔軍雨諸器仗皆變為花。於王舍城",
    "T19n1005A_001:0619b29": "四衢道中。自然從地涌出大蓮花。其花千葉",
    "T19n1005A_001:0619c01": "七寶莊嚴。黃金為臺琉璃為莖高至梵天。出",
    "T19n1005A_001:0619c02": "種種光明普遍十方。於其花中自然出聲。說",
    "T19n1005A_001:0619c03": "陀羅尼名為警覺。陀羅尼曰。",
    "T19n1005A_001:0619c04": "曩莫薩嚩怛他(引)蘖帝毘喻(二合)曳底瑟綻(二",
    "T19n1005A_001:0619c05": "合)底娜捨儞勢唵麼抳(上)嚩日隷(二合)紇哩(二合)",
    "T19n1005A_001:0619c06": "娜也嚩日隷(二合)磨羅賽儞也(二合上)尾捺囉",
    "T19n1005A_001:0619c07": "(二合)跛寧(上)賀曩賀曩嚩日羅(二合)孽陛",
    "T19n1005A_001:0619c08": "怛囉(二合)細也怛囉(二合)細也娑嚩(二合)磨(引)囉",
    "T19n1005A_001:0619c09": "婆(上)嚩曩(引)儞吽吽散馱羅散馱囉沒馱",
    "T19n1005A_001:0619c10": "(引)昧(上)底唎(二合引)薩嚩怛他(引)孽多嚩日囉",
    "T19n1005A_001:0619c11": "(二合)迦臘跛(二合)地瑟恥(二合)帝娑嚩(二合引)訶(引)",
    "T19n1005A_001:0619c12": "時彼蓮花中流出此陀羅尼已。復出妙聲遍",
    "T19n1005A_001:0619c13": "滿三千大千世界。讚言善哉釋迦牟尼如來。",
    "T19n1005A_001:0619c14": "已度生死大海殄滅魔軍。離煩惱塵破無明",
    "T19n1005A_001:0619c15": "[穀-禾+卵]然大法炬。由此陀羅尼威德力故。令作大",
    "T19n1005A_001:0619c16": "地變成金剛。降伏魔軍。爾時金剛手祕密主",
    "T19n1005A_001:0619c17": "菩薩。歡喜踊躍身毛竦竪。頂禮佛足白佛言",
    "T19n1005A_001:0619c18": "世尊今此陀羅尼。於何佛會最初而得。我從",
    "T19n1005A_001:0619c19": "昔來於諸世間未曾聞見。",
    "T19n1005A_001:0619c20": "爾時佛告金剛手祕密主菩薩。有陀羅尼名",
    "T19n1005A_001:0619c21": "大麼尼廣博樓閣善住祕密。由此陀羅尼威",
    "T19n1005A_001:0619c22": "德力故。能令三千大千世界變成金剛。一切",
    "T19n1005A_001:0619c23": "魔軍所有器仗咸變為花。由此陀羅尼威神",
    "T19n1005A_001:0619c24": "力故。降諸魔眾及化俱知餘類有情悉令調",
    "T19n1005A_001:0619c25": "伏。由此陀羅尼威神力。於四衢道涌蓮華。",
    "T19n1005A_001:0619c26": "復告金剛手言。我若不因此陀羅尼。不能成",
    "T19n1005A_001:0619c27": "等正覺。不能降伏俱知魔眾。不能枯竭煩惱",
    "T19n1005A_001:0619c28": "大海。不能然大法炬。金剛手我於無量俱知",
    "T19n1005A_001:0619c29": "百千劫來。雖難行苦行猶故不能成菩提果。",
    "T19n1005A_001:0620a01": "由纔聞此大陀羅尼加行相應故。得成正覺。",
    "T19n1005A_001:0620a02": "金剛手此陀羅尼。有大威力有大殊勝。是一",
    "T19n1005A_001:0620a03": "切如來真實法性。令諸如來圓證法身。金剛",
    "T19n1005A_001:0620a04": "手由稱此陀羅尼名號。則為已稱十方諸佛",
    "T19n1005A_001:0620a05": "如來名號。若能纔念。則為禮拜供養一切如",
    "T19n1005A_001:0620a06": "來爾時金剛手菩薩摩訶薩。以種種花種種",
    "T19n1005A_001:0620a07": "香塗香粖香。供養於佛。既供養已右遶三",
    "T19n1005A_001:0620a08": "匝頂禮佛足而白佛言。世尊此陀羅尼。有大",
    "T19n1005A_001:0620a09": "威德有大殊勝。唯願世尊普為一切有情說。",
    "T19n1005A_001:0620a10": "彼世界現何殊勝功德。一切有情。不以少善",
    "T19n1005A_001:0620a11": "根得聞此陀羅尼。此陀羅尼等同如來身。同",
    "T19n1005A_001:0620a12": "舍利法性。",
    "T19n1005A_001:0620a13": "爾時世尊告金剛手菩薩言。金剛手眾生下",
    "T19n1005A_001:0620a14": "劣不勤精進。心多惑亂愚癡闇鈍。耽著諸欲",
    "T19n1005A_001:0620a15": "不信正法。不敬父母不敬沙門婆羅門。不敬",
    "T19n1005A_001:0620a16": "尊者。是故此陀羅尼不入彼人之手。薄福少",
    "T19n1005A_001:0620a17": "智少慧。如此眾生不能得聞。不能受持不生",
    "T19n1005A_001:0620a18": "淨信。此陀羅尼能滅一切罪。是諸如來祕密",
    "T19n1005A_001:0620a19": "之藏。",
    "T19n1005A_001:0620a20": "爾時世尊復告金剛手菩薩言。善男子今為",
    "T19n1005A_001:0620a21": "汝說。從此世界東方過無量恒河沙數俱知",
    "T19n1005A_001:0620a22": "那庾多佛世界。彼有世界名寶燈其世界七",
    "T19n1005A_001:0620a23": "寶所成。其城四面廣一由旬。多諸人民安隱",
    "T19n1005A_001:0620a24": "豐樂。彼諸男子及諸女人童男童女。一切瓔",
    "T19n1005A_001:0620a25": "珞莊嚴其身。上妙寶冠嚴飾其首。容貌端嚴",
    "T19n1005A_001:0620a26": "有大威力。勇健精進智慧具足。通達眾藝。城",
    "T19n1005A_001:0620a27": "中有王名曰妙寶。有八十俱知大臣輔佐圍",
    "T19n1005A_001:0620a28": "遶。其王皇后名光明寶。有二萬宮人。皆如天",
    "T19n1005A_001:0620a29": "女前後侍奉。彼世界中所生花樹及諸香樹。",
    "T19n1005A_001:0620b01": "皆是七寶所成。水生諸花亦是七寶所成。陸",
    "T19n1005A_001:0620b02": "生諸花皆是閻浮檀金所成。其國人民壽八",
    "T19n1005A_001:0620b03": "萬劫。彼皆成就十善業道。於佛法僧發大淨",
    "T19n1005A_001:0620b04": "信。其王以正法養育不以非法。於諸有情常",
    "T19n1005A_001:0620b05": "作利益。彼世界中有佛。名端嚴摩尼種種清",
    "T19n1005A_001:0620b06": "淨建立如來應正等覺。於彼世界成佛廣作",
    "T19n1005A_001:0620b07": "佛事。與無量大菩薩摩訶薩眾。及俱知大持",
    "T19n1005A_001:0620b08": "明仙眾以為眷屬。彼如來身紫金色。具三十",
    "T19n1005A_001:0620b09": "二相八十隨形好。圓光一尋。其光周遍。猶如",
    "T19n1005A_001:0620b10": "七寶熾盛照曜。諸菩薩身悉皆金色晃曜相",
    "T19n1005A_001:0620b11": "好。端嚴坐七寶蓮華。彼皆辯才無礙智境通",
    "T19n1005A_001:0620b12": "達明處。皆共思惟大寶摩尼廣博樓閣善",
    "T19n1005A_001:0620b13": "住祕密陀羅尼。由此陀羅尼威神力故。出生",
    "T19n1005A_001:0620b14": "如是殊勝功德。彼佛世尊為一切有情。演說",
    "T19n1005A_001:0620b15": "此陀羅尼法。彼諸有情由聞此陀羅尼故。常",
    "T19n1005A_001:0620b16": "獲安樂。彼一切有情離諸地獄傍生及焰魔",
    "T19n1005A_001:0620b17": "界阿脩羅身。皆得解脫。諸惡趣門悉皆關閉。",
    "T19n1005A_001:0620b18": "開諸天門及開諸善趣。彼世界有情悉皆安",
    "T19n1005A_001:0620b19": "住無上菩提。彼一切有情悉住慈心如水乳",
    "T19n1005A_001:0620b20": "合。彼佛世尊往昔久遠行菩薩道時。修此陀",
    "T19n1005A_001:0620b21": "羅尼法作如是願。一切有情生我剎土者。彼",
    "T19n1005A_001:0620b22": "皆決定不退轉無上正等菩提。若有眾生聞",
    "T19n1005A_001:0620b23": "此陀羅尼。受持讀誦精勤修習。憶念不捨求",
    "T19n1005A_001:0620b24": "大成就。乃至聞名或復手觸。或佩身上或纔",
    "T19n1005A_001:0620b25": "眼視。或書經卷或書帛素。或書牆壁。一切眾",
    "T19n1005A_001:0620b26": "生若有見者。五逆四重誹謗正法誹謗聖人。",
    "T19n1005A_001:0620b27": "捕獵屠兒魁膾。喃婆。布羯娑。盲者聾者瞎者",
    "T19n1005A_001:0620b28": "傴者。人所惡者瘂者癩者。貧窮下劣不定業",
    "T19n1005A_001:0620b29": "者。魔網縛者墮邪見者。毘那夜迦觸者惡星",
    "T19n1005A_001:0620c01": "淩逼者。七曜害者。彼等諸人聞此陀羅尼。",
    "T19n1005A_001:0620c02": "決定當證無上正覺。乃至傍生鹿鳥蚊虻飛",
    "T19n1005A_001:0620c03": "蛾螻蟻。及餘類卵生胎生化生濕生等諸眾",
    "T19n1005A_001:0620c04": "生。聞此陀羅尼名者。決定證得阿耨多羅",
    "T19n1005A_001:0620c05": "三藐三菩提。不應疑惑。",
    "T19n1005A_001:0620c06": "爾時世尊說是語已。一切大眾皆大歡喜。身",
    "T19n1005A_001:0620c07": "毛聳竪。是時天雨波頭摩花芬陀利花。曼陀",
    "T19n1005A_001:0620c08": "羅花摩訶曼陀羅華。於虛空中有種種微妙",
    "T19n1005A_001:0620c09": "天樂不鼓自鳴。爾時會中大眾。各各皆見身",
    "T19n1005A_001:0620c10": "有光明。於如來前自然涌出七寶樓閣。端嚴",
    "T19n1005A_001:0620c11": "麗好人所樂見。其寶樓閣四柱四門及四階",
    "T19n1005A_001:0620c12": "道光明照曜。樓閣四角有四大寶如日熾盛。",
    "T19n1005A_001:0620c13": "復有無量摩尼寶珠綴於羅網。無量寶鐸而",
    "T19n1005A_001:0620c14": "懸其上。無量繒幡以為莊嚴。種種妙花間錯",
    "T19n1005A_001:0620c15": "垂下。是時大地六種震動。所謂動搖震吼涌",
    "T19n1005A_001:0620c16": "沒之相。諸天宮殿光明照觸。光所到處皆悉",
    "T19n1005A_001:0620c17": "覺悟。四大天王持明仙等亦復如是。一切魔",
    "T19n1005A_001:0620c18": "宮熾然焰起。一切障者毘那夜迦皆大驚怖。",
    "T19n1005A_001:0620c19": "馳走十方大聲號哭。",
    "T19n1005A_001:0620c20": "爾時世尊從眉間毫相放大光明。其光普照",
    "T19n1005A_001:0620c21": "警覺十方一切佛剎中諸佛。既警覺已其光",
    "T19n1005A_001:0620c22": "復收却入佛頂。時十方佛咸皆同聲。讚歎釋",
    "T19n1005A_001:0620c23": "迦牟尼如來言。善哉善哉釋迦牟尼如來。今",
    "T19n1005A_001:0620c24": "可應往寶燈世界端嚴摩尼種種清淨建立如",
    "T19n1005A_001:0620c25": "來所。令此大眾得相隨從瞻禮供養。又得",
    "T19n1005A_001:0620c26": "廣聞大寶廣博樓閣善住祕密陀羅尼法。何",
    "T19n1005A_001:0620c27": "以故此陀羅尼有大威德有大功能。一切過",
    "T19n1005A_001:0620c28": "去諸如來等共所加持。若有人得聞此陀羅",
    "T19n1005A_001:0620c29": "尼者。乃至名字及手觸者。彼人決定得不退",
    "T19n1005A_001:0621a01": "轉證無上正覺。",
    "T19n1005A_001:0621a02": "爾時釋迦如來聞彼十方世界中諸如來請",
    "T19n1005A_001:0621a03": "已。復放無量俱知百千萬億光明。告諸大會",
    "T19n1005A_001:0621a04": "諸人等言。我今欲往寶燈世界。時將已至。汝",
    "T19n1005A_001:0621a05": "等當共速嚴隨從。",
    "T19n1005A_001:0621a06": "爾時如來從座而起。詣昇七寶樓閣以手觸",
    "T19n1005A_001:0621a07": "之。其樓閣中忽然而出金剛師子妙座。其座",
    "T19n1005A_001:0621a08": "七寶所成莊嚴殊勝。見者悅意。又於座上生",
    "T19n1005A_001:0621a09": "妙蓮華。七寶所成黃金為莖紅寶為臺。時佛",
    "T19n1005A_001:0621a10": "世尊於蓮華上敷座而坐。",
    "T19n1005A_001:0621a11": "爾時世界皆大震動。如來即入大寶清淨三",
    "T19n1005A_001:0621a12": "摩地以三昧力安慰一切大眾。接詣虛空。與",
    "T19n1005A_001:0621a13": "一切眾會并諸眷屬。及大菩薩眷屬大天龍",
    "T19n1005A_001:0621a14": "藥叉彥達嚩阿蘇囉誐嚕拏緊娜囉摩護囉",
    "T19n1005A_001:0621a15": "誐人及非人。無量俱知持明仙眾金剛手祕",
    "T19n1005A_001:0621a16": "密主。與一切釋梵護世四大天王等。上昇虛",
    "T19n1005A_001:0621a17": "空往於東方。過無量恒河沙數俱知那庾多",
    "T19n1005A_001:0621a18": "百千佛剎。於剎那頃至寶燈世界。從空而下",
    "T19n1005A_001:0621a19": "詣彼端嚴摩尼種種清淨建立如來所。恭敬",
    "T19n1005A_001:0621a20": "問訊小病少惱起居輕利。時釋迦牟尼如來。",
    "T19n1005A_001:0621a21": "以千葉七寶所成蓮華。奉獻彼佛。時彼如來",
    "T19n1005A_001:0621a22": "在大眾會處天妙宮殿。舒金色臂安慰釋迦",
    "T19n1005A_001:0621a23": "牟尼應正等覺。安慰已坐於寶樓閣中。謂釋",
    "T19n1005A_001:0621a24": "迦牟尼如來曰。婆伽梵已轉大法輪降伏魔",
    "T19n1005A_001:0621a25": "軍。然大法炬建立法幢。擊大法鼓吹大法螺。",
    "T19n1005A_001:0621a26": "於彼世界已作佛事證薩婆若智。婆伽梵今",
    "T19n1005A_001:0621a27": "復轉第二法輪。當於閻浮提開正法藏。纔作",
    "T19n1005A_001:0621a28": "是語彼諸佛剎十八種動。所謂動極動遍動。",
    "T19n1005A_001:0621a29": "搖極搖遍搖。振極振遍振吼。極吼遍吼。",
    "T19n1005A_001:0621b01": "擊極擊遍擊。涌極涌遍涌。爾時天雨妙華現",
    "T19n1005A_001:0621b02": "大神變。於虛空中有種種音樂。不鼓自鳴其",
    "T19n1005A_001:0621b03": "聲悅意。又諸天子奏諸音樂。所有天龍雨種",
    "T19n1005A_001:0621b04": "種寶種種香種種旃檀香水種種衣服種種",
    "T19n1005A_001:0621b05": "莊嚴具。雨天妙赤珠馬瑙毘盧遮那大寶日",
    "T19n1005A_001:0621b06": "藏月愛日愛。雨吉祥藏大摩尼寶。雨天妙烏",
    "T19n1005A_001:0621b07": "鉢囉蓮華。俱勿頭蓮華芬陀利蓮華。雨曼",
    "T19n1005A_001:0621b08": "陀羅華大曼陀羅華。雨天妙閻浮檀金華。雨",
    "T19n1005A_001:0621b09": "天妙銀花雨天妙真珠。諸天子於虛空中。出",
    "T19n1005A_001:0621b10": "微妙音歡悅讚歎。其音展轉相告。善哉善哉",
    "T19n1005A_001:0621b11": "釋迦牟尼如來。今於此時再轉法輪。於閻浮",
    "T19n1005A_001:0621b12": "提建大妙寶如意法幢。所謂大寶廣博樓閣",
    "T19n1005A_001:0621b13": "善住祕密陀羅尼大教法。王今於閻浮提廣",
    "T19n1005A_001:0621b14": "大流布。爾時端嚴摩尼種種清淨建立如來應",
    "T19n1005A_001:0621b15": "正等覺。從眉間毫相出光。其光普照十方佛",
    "T19n1005A_001:0621b16": "剎。警覺一切如來。其光復照三千大千世界",
    "T19n1005A_001:0621b17": "及諸天宮一切龍宮一切地獄傍生閻摩羅",
    "T19n1005A_001:0621b18": "界阿蘇羅眾。普皆照曜警覺已。其光復收。",
    "T19n1005A_001:0621b19": "右遶彼佛及釋迦牟尼如來三匝。便於頂沒。",
    "T19n1005A_001:0621b20": "爾時十方世界無量恒河沙數一切諸佛。各",
    "T19n1005A_001:0621b21": "各於彼本土作大神變。現神變已詣彼世界。",
    "T19n1005A_001:0621b22": "各各以大神通變化七寶樓閣。於樓閣中出",
    "T19n1005A_001:0621b23": "生閻淨檀金師子座。彼一切佛并諸眷屬於",
    "T19n1005A_001:0621b24": "樓閣中坐。爾時端嚴摩尼種種清淨建立如",
    "T19n1005A_001:0621b25": "來安慰。彼等一切如來。以大神通作大供養。",
    "T19n1005A_001:0621b26": "彼等諸佛供養已。還坐師子座。爾時摩尼藏",
    "T19n1005A_001:0621b27": "菩薩摩訶薩。詣端嚴摩尼種種清淨建立如",
    "T19n1005A_001:0621b28": "來所。頭面禮足白佛言。世尊今現大集會諸",
    "T19n1005A_001:0621b29": "佛菩薩并天龍藥叉彥達嚩阿蘇囉孽嚕拏摩",
    "T19n1005A_001:0621c01": "護囉誐人非人等并大持明仙會。所謂金剛",
    "T19n1005A_001:0621c02": "手菩薩為上首。與大摩訶薩現大神變。唯願",
    "T19n1005A_001:0621c03": "宣說大寶廣博樓閣善住祕密陀羅尼。今正",
    "T19n1005A_001:0621c04": "是時。乃至第二第三作如是請。",
    "T19n1005A_001:0621c05": "爾時端嚴摩尼種種清淨建立如來。告摩尼",
    "T19n1005A_001:0621c06": "藏菩薩摩訶薩言。汝往釋迦牟尼如來所。啟",
    "T19n1005A_001:0621c07": "請彼佛。當為汝說。時摩尼藏菩薩。詣釋迦牟",
    "T19n1005A_001:0621c08": "尼應正等覺所。遶佛三匝合掌頂禮前住。白",
    "T19n1005A_001:0621c09": "佛言世尊我今請世尊。說大寶廣博樓閣善",
    "T19n1005A_001:0621c10": "住祕密陀羅尼。為哀愍利益一切有情故。",
    "T19n1005A_001:0621c11": "爾時釋迦牟尼如來。受摩尼藏菩薩請已。即",
    "T19n1005A_001:0621c12": "告金剛手祕密主菩薩言。祕密主汝往於大",
    "T19n1005A_001:0621c13": "眾。以金剛杵扣擊於地。時金剛手祕密主。承",
    "T19n1005A_001:0621c14": "佛聖旨於大眾道場中。以杵擊地。纔擊地已",
    "T19n1005A_001:0621c15": "其地四裂。時三千大千世界六種震動。於彼",
    "T19n1005A_001:0621c16": "裂處涌出七寶樓閣。其樓閣四角四柱四門。",
    "T19n1005A_001:0621c17": "嚴麗殊特相好圓備。光明赫奕有四階道。高",
    "T19n1005A_001:0621c18": "三由旬縱廣正等有五由旬。於樓閣中現閻",
    "T19n1005A_001:0621c19": "浮檀金窣覩波。種種寶珠而為嚴飾。七寶羅",
    "T19n1005A_001:0621c20": "網而覆其上。無量寶鐸懸於四角。妙花繒綵",
    "T19n1005A_001:0621c21": "而為間錯。彼窣覩波中有三如來身。爾時一",
    "T19n1005A_001:0621c22": "切如來并諸菩薩大眾。皆共供養寶樓閣窣",
    "T19n1005A_001:0621c23": "覩波中三如來。所謂花鬘燒香塗香粖香",
    "T19n1005A_001:0621c24": "幢幡寶蓋。奏諸音樂合掌禮敬。時諸天龍藥",
    "T19n1005A_001:0621c25": "叉彥達嚩蘖嚕拏緊那囉摩護囉誐人非人",
    "T19n1005A_001:0621c26": "等。一切眾會咸悉瞻仰。皆生奇特希有之心。",
    "T19n1005A_001:0621c27": "咸作是言。此寶樓閣窣覩波從何而來。高聲",
    "T19n1005A_001:0621c28": "讚言奇哉希有。旋遶歌詠花香塗香粖香并",
    "T19n1005A_001:0621c29": "諸音樂。供養寶樓閣窣覩波。合掌頂禮瞻仰",
    "T19n1005A_001:0622a01": "而住。爾時於樓閣中出聲告言。汝諸大眾可",
    "T19n1005A_001:0622a02": "觀空中。眾聞此聲已咸觀空中。即見廣大吠",
    "T19n1005A_001:0622a03": "瑠璃寶所成雲葉在於虛空。其寶雲葉上。以",
    "T19n1005A_001:0622a04": "金書此大寶廣博樓閣善住祕密陀羅尼。於",
    "T19n1005A_001:0622a05": "虛空際復出聲曰。汝等一切諸佛并菩薩大",
    "T19n1005A_001:0622a06": "眾。咸可讀此寶雲葉上陀羅尼。出此聲已。於",
    "T19n1005A_001:0622a07": "十方所來諸佛一一佛前。皆現吠瑠璃寶所",
    "T19n1005A_001:0622a08": "成雲葉葉上。以金書此陀羅尼。復出是聲。",
    "T19n1005A_001:0622a09": "南謨釋迦牟尼如來。今可開此寶樓閣窣覩",
    "T19n1005A_001:0622a10": "波門。於彼窣覩波中。有三如來身。由此三",
    "T19n1005A_001:0622a11": "如來威神力故。現大神變殊勝之相。彼三如",
    "T19n1005A_001:0622a12": "來於此會中。當具說此大寶廣博樓閣善住",
    "T19n1005A_001:0622a13": "祕密陀羅尼。并曼茶羅成就明法。",
    "T19n1005A_001:0622a14": "爾時十方同來諸佛咸作是言。唯願釋迦牟",
    "T19n1005A_001:0622a15": "尼如來應正等覺。為諸大眾開此窣覩波門。",
    "T19n1005A_001:0622a16": "令諸大會見三如來。所謂摩尼寶花幢王如",
    "T19n1005A_001:0622a17": "來。種種摩尼如來。金剛超涌王如來應正等",
    "T19n1005A_001:0622a18": "覺。",
    "T19n1005A_001:0622a19": "爾時釋迦牟尼如來現大神通。往詣寶樓閣",
    "T19n1005A_001:0622a20": "窣覩波。舒百福莊嚴金色臂。開窣覩波門",
    "T19n1005A_001:0622a21": "已。示三如來身。時三如來讚釋迦牟尼言。善",
    "T19n1005A_001:0622a22": "哉善哉釋迦牟尼如來。今於瞻部洲再轉法",
    "T19n1005A_001:0622a23": "輪。薄伽梵可於此坐。",
    "T19n1005A_001:0622a24": "爾時釋迦如來。即昇寶塔與三如來同座而",
    "T19n1005A_001:0622a25": "坐。",
    "T19n1005A_001:0622a26": "爾時金剛手菩薩摩訶薩。頂禮釋迦牟尼如",
    "T19n1005A_001:0622a27": "來。白佛言世尊今此樓閣。及窣覩波中三",
    "T19n1005A_001:0622a28": "如來從何而來。佛言乃往古昔不可思議無",
    "T19n1005A_001:0622a29": "量無比過無數劫。於此閻浮提。多諸人眾安",
    "T19n1005A_001:0622b01": "隱豐樂。香稻不種自然成熟。人無彼我亦無",
    "T19n1005A_001:0622b02": "貯積。當彼之時無佛出世。有一寶山王。彼山",
    "T19n1005A_001:0622b03": "王中有三仙居住。一名寶髻。二名金髻。三名",
    "T19n1005A_001:0622b04": "金剛髻。彼三仙人決定思惟佛法僧寶。復作",
    "T19n1005A_001:0622b05": "是念。我等何時成佛。證無上等正覺度諸有",
    "T19n1005A_001:0622b06": "情。時彼仙等作是思惟已。須臾默然復起前",
    "T19n1005A_001:0622b07": "念故。即證於諸有情慈心歡喜種種樓閣三",
    "T19n1005A_001:0622b08": "摩地。即獲天眼觀於上方見淨居天復於空",
    "T19n1005A_001:0622b09": "中有聲言。善哉善哉正士能發勝心。所謂阿",
    "T19n1005A_001:0622b10": "耨多羅三藐三菩提心。汝豈曾聞大寶廣博",
    "T19n1005A_001:0622b11": "樓閣善住祕密陀羅尼耶。過去一切如來為",
    "T19n1005A_001:0622b12": "諸有情利益故。已曾演說。纔聞此陀羅尼者。",
    "T19n1005A_001:0622b13": "當於無上菩提得不退轉。一切佛法當得現",
    "T19n1005A_001:0622b14": "前。證得一切三摩地。一切陀羅尼法悉皆現",
    "T19n1005A_001:0622b15": "前。善能降伏一切魔軍。然大法炬。一切善根",
    "T19n1005A_001:0622b16": "當得現前。滿足六波羅蜜。能解一切地獄餓",
    "T19n1005A_001:0622b17": "鬼傍生焰魔界阿蘇囉眾。及生老病死憂悲",
    "T19n1005A_001:0622b18": "苦惱。永得解脫。當於後世時。於此贍部洲有",
    "T19n1005A_001:0622b19": "情不孝父母。不敬沙門婆羅門。不敬耆舊。誹",
    "T19n1005A_001:0622b20": "謗正法毀謗聖人。應墮地獄。誹謗諸佛菩薩",
    "T19n1005A_001:0622b21": "殺阿羅漢作五無間罪。殺婆羅門及殺牛者。",
    "T19n1005A_001:0622b22": "抄劫竊盜妄語者不與取者。慾邪行者離間",
    "T19n1005A_001:0622b23": "和合者。雜染語者輕秤小斗者。強奪財物者",
    "T19n1005A_001:0622b24": "匿他財物者。妄言背信者先世惡業所持者。",
    "T19n1005A_001:0622b25": "彼一切有情類。由此陀羅尼威力。若讀若誦",
    "T19n1005A_001:0622b26": "受持。若佩身上若書衣中。若置幢上。若書經",
    "T19n1005A_001:0622b27": "卷若書素[疊*毛]及牆壁牌板。乃至聞聲手觸及影",
    "T19n1005A_001:0622b28": "其身。及轉觸餘人。決定當得不退轉無上菩",
    "T19n1005A_001:0622b29": "提。能於現世獲無量百千功德。遠離諸罪成",
    "T19n1005A_001:0622c01": "就一切善根摧伏諸魔。於諸世間皆得敬愛。",
    "T19n1005A_001:0622c02": "於一切處皆得供養。一切國王王子宰官後",
    "T19n1005A_001:0622c03": "宮。并諸眷屬皆得歡喜。一切沙門婆羅門亦",
    "T19n1005A_001:0622c04": "皆歡喜。言音威肅人所樂聞。手脚柔軟聲相",
    "T19n1005A_001:0622c05": "和雅。離於貧窮不受世間毒藥刀杖水火等",
    "T19n1005A_001:0622c06": "難。諸惡獸怖不能為害。無諸賊怖無劫盜怖。",
    "T19n1005A_001:0622c07": "無旃陀羅怖無喃摩怖。行大小路悉皆無怖。",
    "T19n1005A_001:0622c08": "無鬼神怖無羅剎比舍遮怖。無拏吉儞怖無",
    "T19n1005A_001:0622c09": "毒蛇怖。乃至一日二日三日四日。寒瘧常",
    "T19n1005A_001:0622c10": "瘧一切瘧病悉不著身。眼病耳病鼻病舌",
    "T19n1005A_001:0622c11": "病。齒病脣病喉病項病。諸支分病手病背病",
    "T19n1005A_001:0622c12": "腰病臍病痔病淋病。痢病瘻瘡病髀病脛脚",
    "T19n1005A_001:0622c13": "痛病。丁瘡腫病瘰癧班病。肚痛疥病疱跛癩",
    "T19n1005A_001:0622c14": "癬。無如是等病。無頭痛不盲不瞎不傴。無橫",
    "T19n1005A_001:0622c15": "災死。不聾不瘂不被輕欺。如是等類現世不",
    "T19n1005A_001:0622c16": "受。得無礙辯臨命終時心不散動。一切諸佛",
    "T19n1005A_001:0622c17": "現前安慰。亦不為[示*厭]禱蠱毒呪詛著。身臥",
    "T19n1005A_001:0622c18": "安覺安。於其夢中見百千佛剎。及見諸佛并",
    "T19n1005A_001:0622c19": "諸菩薩圍遶。由此祕密陀羅尼威力故。獲如",
    "T19n1005A_001:0622c20": "是殊勝功德。時彼仙人得法歡喜心生踊躍。",
    "T19n1005A_001:0622c21": "於其住處便捨身命。所捨之身由如生酥",
    "T19n1005A_001:0622c22": "消融入地。即於沒處而生三竹。金為莖葉七",
    "T19n1005A_001:0622c23": "寶為根。於枝梢上皆有真珠。香氣芬馥常有",
    "T19n1005A_001:0622c24": "光明。所有見者無不欣悅。其竹生長十月便",
    "T19n1005A_001:0622c25": "自剖裂。各於竹內生一童子。顏貌端正令人",
    "T19n1005A_001:0622c26": "樂見。最勝端嚴光色殊麗相好成就。時三童",
    "T19n1005A_001:0622c27": "子即於是地竹下。結跏趺坐即入正定。至第",
    "T19n1005A_001:0622c28": "七日於其中夜皆成正覺。其身金色三十二",
    "T19n1005A_001:0622c29": "相八十種好圓光嚴飾時彼三竹悉皆變成七",
    "T19n1005A_001:0623a01": "寶樓閣。又於虛空中有大寶廣博樓閣善住",
    "T19n1005A_001:0623a02": "祕密陀羅尼。以金為字忽然而現。時有四大",
    "T19n1005A_001:0623a03": "天王。所謂寶髻龍主天王。寶藏鳩槃茶主天",
    "T19n1005A_001:0623a04": "王殊妙光摩護囉誐主天王。摩尼金剛藥叉",
    "T19n1005A_001:0623a05": "主天王。各持寶蓋而覆其上。唱佛功德。是四",
    "T19n1005A_001:0623a06": "天王各有無量百千眷屬。悉持妙花而以供",
    "T19n1005A_001:0623a07": "養。咸作是言。今佛世尊出現於世。",
    "T19n1005A_001:0623a08": "爾時世尊告金剛手菩薩摩訶薩言。昔三仙",
    "T19n1005A_001:0623a09": "人豈異人乎。今此寶樓閣窣覩波中三如",
    "T19n1005A_001:0623a10": "來是。彼時三竹者今妙樓閣是。彼時地者今",
    "T19n1005A_001:0623a11": "此地是。彼時世界者今此世界是。彼三仙人",
    "T19n1005A_001:0623a12": "由聞此陀羅尼勤修習故。捨彼仙身成等正",
    "T19n1005A_001:0623a13": "覺。復次金剛手彼時空中。讚歎此陀羅尼淨",
    "T19n1005A_001:0623a14": "居天子者。豈異人乎則我身是。是復有侍者",
    "T19n1005A_001:0623a15": "名曰淨居。常勤承事彼三仙人。其三仙人成",
    "T19n1005A_001:0623a16": "正覺已亦復供養。為彼淨居而授記曰。汝於",
    "T19n1005A_001:0623a17": "來世當得作佛。其淨居者豈異人乎。今此端",
    "T19n1005A_001:0623a18": "嚴摩尼種種清淨建立如來是。",
    "T19n1005A_001:0623a19": "爾時十方世界所來一切諸佛。咸讚釋迦牟",
    "T19n1005A_001:0623a20": "尼如來言。善哉善哉能以如來神通加持。說",
    "T19n1005A_001:0623a21": "此往昔因緣。示現如來祕密陀羅尼。此陀羅",
    "T19n1005A_001:0623a22": "尼是一切如來祕密。是一切如來母。是一切",
    "T19n1005A_001:0623a23": "如來心祕密陀羅尼。是一切如來轉法輪祕",
    "T19n1005A_001:0623a24": "密陀羅尼。是一切如來往詣菩提道場祕密",
    "T19n1005A_001:0623a25": "陀羅尼。是一切如來詣金剛師子座祕密陀",
    "T19n1005A_001:0623a26": "羅尼。是一切如來神通遊戲祕密陀羅尼。是",
    "T19n1005A_001:0623a27": "一切如來波羅蜜圓滿祕密陀羅尼。是一切",
    "T19n1005A_001:0623a28": "如來般若波羅蜜攝授祕密陀羅尼。是一切",
    "T19n1005A_001:0623a29": "如來真言祕密陀羅尼。是一切如來曼茶羅",
    "T19n1005A_001:0623b01": "祕密陀羅尼。是一切如來堅持印祕密陀羅",
    "T19n1005A_001:0623b02": "尼。是一切如來放俱知光祕密陀羅尼。是一",
    "T19n1005A_001:0623b03": "切如來實際祕密陀羅尼。是一切如來三摩",
    "T19n1005A_001:0623b04": "地神變加持祕密陀羅尼。是一切菩薩菩提",
    "T19n1005A_001:0623b05": "心莊嚴祕密陀羅尼。是一切菩薩安立如來",
    "T19n1005A_001:0623b06": "地祕密陀羅尼。是一切三摩地通達祕密陀",
    "T19n1005A_001:0623b07": "羅尼。是摧一切障祕密陀羅尼。汝今說耶。爾",
    "T19n1005A_001:0623b08": "時釋迦牟尼如來應正等覺。住正念智觀察",
    "T19n1005A_001:0623b09": "一切如來出大梵音。復放百千萬俱知那庾",
    "T19n1005A_001:0623b10": "多種種光明。所謂青黃赤白紫。普遍十方諸",
    "T19n1005A_001:0623b11": "佛世界。照曜已。警覺一切如來。其光復收遶",
    "T19n1005A_001:0623b12": "佛三匝。沒於佛頂光既沒已。",
    "T19n1005A_001:0623b13": "爾時世尊以淨妙梵音。於大眾中即說警覺",
    "T19n1005A_001:0623b14": "陀羅尼曰。",
    "T19n1005A_001:0623b15": "唵薩嚩怛他櫱多摩抳捨多儞跛底(二合平)入",
    "T19n1005A_001:0623b16": "嚩(二合)攞入嚩(二合)羅達麼馱覩蘗鞞麼抳麼",
    "T19n1005A_001:0623b17": "抳摩訶麼抳怛他蘗多紇哩(二合)怛野麼抳",
    "T19n1005A_001:0623b18": "娑嚩(二合引)阿(引)",
    "T19n1005A_001:0623b19": "說此警覺大明陀羅尼已。山林大地六種震",
    "T19n1005A_001:0623b20": "動。一切如來同聲讚言。善哉善哉釋迦牟尼",
    "T19n1005A_001:0623b21": "如來。善說此最勝祕密陀羅尼。於虛空中現",
    "T19n1005A_001:0623b22": "贍部金雲。遍滿十方。於其雲中下七寶雨。復",
    "T19n1005A_001:0623b23": "雨龍堅旃檀末。復雨優曇鉢花。而以供養。",
    "T19n1005A_001:0623b24": "及餘種種妙花。復雨蓮華俱物頭花芬陀利",
    "T19n1005A_001:0623b25": "華。蘇巘地迦華。曼陀羅華摩訶曼陀羅華。",
    "T19n1005A_001:0623b26": "嚧遮華摩訶盧遮華。曼殊沙華摩訶曼殊沙",
    "T19n1005A_001:0623b27": "華。蘇摩那華末利師華瞻蔔華而供養佛。一",
    "T19n1005A_001:0623b28": "切魔宮熾然火起。一切魔眾愁憂萎悴皆大",
    "T19n1005A_001:0623b29": "驚怖。一切障者毘那夜迦驚懼。身皆流汗惡",
    "T19n1005A_001:0623c01": "氣臭穢十方馳走。所有諸天於佛教中生淨",
    "T19n1005A_001:0623c02": "信者。及天龍藥叉彥達嚩阿蘇羅蘖嚕拏緊",
    "T19n1005A_001:0623c03": "那羅摩護羅誐人非人等。各持供具虔誠",
    "T19n1005A_001:0623c04": "供養如來。復有摩尼照曜思惟菩薩而為上",
    "T19n1005A_001:0623c05": "首。與無量俱知那庾多百千菩薩。悉持種種",
    "T19n1005A_001:0623c06": "妙寶而供養佛。時金剛手菩薩而為上首。與",
    "T19n1005A_001:0623c07": "無量百千持明仙。各持種種百千天衣而供",
    "T19n1005A_001:0623c08": "養佛。復有四大天王。與無量百千萬億四天",
    "T19n1005A_001:0623c09": "王眾。以種種香華塗香粖香花鬘衣服幡蓋",
    "T19n1005A_001:0623c10": "而供養佛。復有梵天與梵眾諸天而來供養。",
    "T19n1005A_001:0623c11": "復有三十三天與百千萬億天子。帝釋而為",
    "T19n1005A_001:0623c12": "上首供養於佛。如是那羅延大自在天。寶賢",
    "T19n1005A_001:0623c13": "滿賢賢力天等同來供養。復有日月天子。在",
    "T19n1005A_001:0623c14": "於空中而供養佛。復有大吉祥天女大辯才",
    "T19n1005A_001:0623c15": "天女。餉企尼天女訶利底藥叉女。與無量百",
    "T19n1005A_001:0623c16": "千藥叉而為眷屬。復有毘摩大天女金剛迦",
    "T19n1005A_001:0623c17": "離天女。華齒天女使者大天女。百千萬億各",
    "T19n1005A_001:0623c18": "各以天宮殿供養於佛。復有無量彥達嚩眾。",
    "T19n1005A_001:0623c19": "奏百千種天妙音樂而供養佛。復有無量百",
    "T19n1005A_001:0623c20": "千龍王集會。所謂娑竭羅龍王難陀龍王鄔",
    "T19n1005A_001:0623c21": "波難陀龍王。嚩魯拏龍王善住龍王寶髻龍",
    "T19n1005A_001:0623c22": "王普遍形圓滿龍王。以種種光味寶而供養",
    "T19n1005A_001:0623c23": "佛。復有轉輪王與無量百千萬億大臣宮人",
    "T19n1005A_001:0623c24": "婇女及千。子圍遶來供養佛。爾時大地變成",
    "T19n1005A_001:0623c25": "金剛。於如來前從地涌出七寶蓮華。其華百",
    "T19n1005A_001:0623c26": "葉。於其華中有贍部金剛千輻寶輪。光明赫",
    "T19n1005A_001:0623c27": "奕如日。其光遍照三千大千世界。於齊輪中",
    "T19n1005A_001:0623c28": "出微妙聲。作如是言。善哉善哉釋迦牟尼如",
    "T19n1005A_001:0623c29": "來。能說如是祕密陀羅尼。能轉無上大法輪",
    "T19n1005A_001:0624a01": "能詣大菩提場。此陀羅尼是諸如來祕密明",
    "T19n1005A_001:0624a02": "心。是諸如來真實理趣明心。唯願世尊復更",
    "T19n1005A_001:0624a03": "為說此大寶廣博樓閣陀羅尼。世尊已說警",
    "T19n1005A_001:0624a04": "覺心陀羅尼。由此陀羅尼。警覺一切如來并",
    "T19n1005A_001:0624a05": "其大眾。皆來集會。世尊說此祕密陀羅尼今",
    "T19n1005A_001:0624a06": "正是時。世尊此陀羅尼是成佛根本。能除一",
    "T19n1005A_001:0624a07": "切罪能竭一切苦海。能遮止一切生死曠野。",
    "T19n1005A_001:0624a08": "能越一切煩惱瀑流。若無此陀羅尼大明王。",
    "T19n1005A_001:0624a09": "終不能成無上正覺。此陀羅尼是成佛種子。",
    "T19n1005A_001:0624a10": "是轉大法輪。是燃大法炬。是建大法幢是吹",
    "T19n1005A_001:0624a11": "大法螺。是繫大法鼓是法師子座。善哉世尊",
    "T19n1005A_001:0624a12": "唯願廣為大眾。說此大陀羅尼王曼茶羅",
    "T19n1005A_001:0624a13": "印法畫像法。爾時大會雲集。天龍藥叉彥達",
    "T19n1005A_001:0624a14": "嚩蘖嚕拏緊那囉摩護囉誐人非人等。咸生",
    "T19n1005A_001:0624a15": "希有奇特之心。皆禮世尊瞻仰而住。爾時世",
    "T19n1005A_001:0624a16": "尊聞大眾虔誠請已。即為廣說此陀羅尼大",
    "T19n1005A_001:0624a17": "教王法。",
    "T19n1005A_001:0624a18": "根本陀羅尼品第二",
    "T19n1005A_001:0624a19": "爾時世尊告諸大眾。我今說此陀羅尼教王。",
    "T19n1005A_001:0624a20": "此陀羅尼能成就無上菩提。若有受持能除",
    "T19n1005A_001:0624a21": "一切罪業。身得清淨即說根本陀羅尼曰。",
    "T19n1005A_001:0624a22": "曩莫薩嚩怛他(引)蘖多(去)南(一引)唵(二)尾捕",
    "T19n1005A_001:0624a23": "攞蘖陛(三)麼抳鉢囉(二合)陛(四)怛他多(五)儞捺",
    "T19n1005A_001:0624a24": "捨寧(六)麼抳麼抳(七)蘇(上)鉢囉(二合)陛(八)尾麼",
    "T19n1005A_001:0624a25": "黎(九)娑(引)蘖囉(十)儼鼻[口*(隸-木+士)](十一)吽(十二)吽(十三)入嚩",
    "T19n1005A_001:0624a26": "(二合)攞入嚩(二合)攞(十四)沒馱尾盧枳帝(十五)麌呬",
    "T19n1005A_001:0624a27": "夜(二合)地瑟恥(二合)多(上)蘖陛(十六)娑嚩(二合引)訶",
    "T19n1005A_001:0624a28": "(引十七)",
    "T19n1005A_001:0624a29": "爾時世尊說此大寶廣博樓閣善住祕密根本",
    "T19n1005A_001:0624b01": "陀羅尼已。於此大地六種震動。雨大寶雨及",
    "T19n1005A_001:0624b02": "大妙華。一切所來大眾咸皆歡喜歎未曾有。",
    "T19n1005A_001:0624b03": "能令一切善法皆悉成就證得十地。是時十",
    "T19n1005A_001:0624b04": "方諸如來同聲讚歎釋迦牟尼如來言。善哉",
    "T19n1005A_001:0624b05": "釋迦牟尼如來。乃能說此入菩提道場陀羅",
    "T19n1005A_001:0624b06": "尼。若纔聞此陀羅尼。除滅一切惡趣。纔憶念",
    "T19n1005A_001:0624b07": "此陀羅尼者。則為以諸微妙香華塗香粖香。",
    "T19n1005A_001:0624b08": "供養十方一切諸佛。若能纔誦即得不退轉",
    "T19n1005A_001:0624b09": "無上正覺。乃至百劫千劫百千劫。一切如來",
    "T19n1005A_001:0624b10": "不能讚歎盡其功能。此陀羅尼有大威力。一",
    "T19n1005A_001:0624b11": "切諸魔終不能作其障礙。一切冤家惡友鬼",
    "T19n1005A_001:0624b12": "神藥叉羅剎人非人等不得其便。增長無量",
    "T19n1005A_001:0624b13": "善根。若纔念此陀羅尼者。獲福無量何況久",
    "T19n1005A_001:0624b14": "能誦持。其福不可挍量。",
    "T19n1005A_001:0624b15": "爾時執金剛手藥叉將。及四大天王。往詣佛",
    "T19n1005A_001:0624b16": "所恭敬合掌。頂禮佛足供養而住。白佛言世",
    "T19n1005A_001:0624b17": "尊我等擁護持此陀羅尼有情。加持養育皆",
    "T19n1005A_001:0624b18": "令歡喜。",
    "T19n1005A_001:0624b19": "爾時世尊舒金色手。摩執金剛菩薩頂。及安",
    "T19n1005A_001:0624b20": "慰四大天王。作如是言。我以此陀羅尼付囑",
    "T19n1005A_001:0624b21": "於汝。若有持此陀羅尼者。汝當擁護。",
    "T19n1005A_001:0624b22": "爾時執金剛手菩薩及四大天王。白佛言世",
    "T19n1005A_001:0624b23": "尊我等受付囑已。以此大教王。常當擁護彼",
    "T19n1005A_001:0624b24": "有情受持陀羅尼者。",
    "T19n1005A_001:0624b25": "心及隨心陀羅尼品第三",
    "T19n1005A_001:0624b26": "爾時世尊復說心陀羅尼曰。",
    "T19n1005A_001:0624b27": "唵(一)麼抳嚩日禮(二合二)吽",
    "T19n1005A_001:0624b28": "爾時世尊復說隨心陀羅尼曰。",
    "T19n1005A_001:0624b29": "唵(一)麼抳(尼軫反)馱(上)禮(二)吽泮吒(半音)",
    "T19n1005A_001:0624c01": "若誦持根本陀羅尼者。不假揀擇時日宿曜。",
    "T19n1005A_001:0624c02": "不限齋戒。但誦滿一萬遍已。然後佛前或舍",
    "T19n1005A_001:0624c03": "利塔前。於白月十五日。潔淨洗浴著鮮淨衣。",
    "T19n1005A_001:0624c04": "隨力供養燃四盞燈散諸香華。受持陀羅尼",
    "T19n1005A_001:0624c05": "者。食三白食旋遶制底一百八匝。誦陀羅尼",
    "T19n1005A_001:0624c06": "一百八遍。便於當處寢息。天欲曉時如來即",
    "T19n1005A_001:0624c07": "現其身。執金剛手菩薩亦現於前。所有願者",
    "T19n1005A_001:0624c08": "皆得如意。若造五無間罪者。作如是法第三",
    "T19n1005A_001:0624c09": "遍。方得感現勿生疑惑。常於清旦誦一百八",
    "T19n1005A_001:0624c10": "遍。所求之事皆得成就。蠱毒諸毒不能為害。",
    "T19n1005A_001:0624c11": "水不能漂。火不能燒。賊不能劫病不能侵。無",
    "T19n1005A_001:0624c12": "他冤怖常無重病。亦無眼病耳病鼻病舌病",
    "T19n1005A_001:0624c13": "口病齒病脣病頭痛肢節痛。一日瘧二日",
    "T19n1005A_001:0624c14": "三日四日瘧。悉不著身。諸惡毒蛇虎狼禽獸",
    "T19n1005A_001:0624c15": "不能為害。[示*厭]禱呪詛亦不著身。此陀羅尼威",
    "T19n1005A_001:0624c16": "力如是。能息一切怖畏能滅一切惡障。能生",
    "T19n1005A_001:0624c17": "一切功德能成就六波羅蜜。能成就如來境",
    "T19n1005A_001:0624c18": "界。纔誦此陀羅尼者。皆能成辦一切事業。若",
    "T19n1005A_001:0624c19": "有人登大高山頂誦此陀羅尼。盡眼所見處。",
    "T19n1005A_001:0624c20": "所有眾生滅一切罪業。亦離一切地獄業得",
    "T19n1005A_001:0624c21": "免一切傍生身。若入天廟中誦此陀羅尼者。",
    "T19n1005A_001:0624c22": "使諸天神皆悉奉教。若入龍池中誦此陀羅尼",
    "T19n1005A_001:0624c23": "者。一切龍眾皆來歸命若於日前誦此陀羅",
    "T19n1005A_001:0624c24": "尼者。日天子即來現其人前。所求意願皆能",
    "T19n1005A_001:0624c25": "與之。若有人於執金剛手菩薩前誦此陀羅尼",
    "T19n1005A_001:0624c26": "者。金剛手菩薩現於其前。所求願者亦得隨",
    "T19n1005A_001:0624c27": "意若有人取菖蒲根誦此陀羅尼。一千八遍",
    "T19n1005A_001:0624c28": "口中含之。入於王宮所有演說。妃后婇女歡",
    "T19n1005A_001:0624c29": "喜淨信。若加持胡椒含於口中。共他人語所",
    "T19n1005A_001:0625a01": "出言辭皆悉信受當生歡喜。若加持白芥子一",
    "T19n1005A_001:0625a02": "千八遍擲於虛空。一切惡風雷雹皆得消散。",
    "T19n1005A_001:0625a03": "若加持鹽一百八遍。與淨行婆羅門皆來敬",
    "T19n1005A_001:0625a04": "愛。食此鹽者皆得歡喜。若欲令剎利敬愛者。",
    "T19n1005A_001:0625a05": "取白芥子護摩一千八遍即得敬愛。若加持",
    "T19n1005A_001:0625a06": "安悉香一千八遍。於一切鬼魅病人前燒。隨",
    "T19n1005A_001:0625a07": "其所願皆自下語。彼病即差。若亢旱時先以",
    "T19n1005A_001:0625a08": "瞿摩夷塗地。作四肘方壇。中心畫一水池。方",
    "T19n1005A_001:0625a09": "二肘作青色。於池中取瞿摩夷和土為泥揑",
    "T19n1005A_001:0625a10": "作一龍。腰已上為菩薩身。作菩薩面。於其頭",
    "T19n1005A_001:0625a11": "上出三蛇頭。腰已下為蛇身。於池中盤屈。其",
    "T19n1005A_001:0625a12": "龍遍身以黃丹塗令作赤色。以金薄貼龍心",
    "T19n1005A_001:0625a13": "上。遶壇四邊。以白粉畫作蓮花。於壇四角插",
    "T19n1005A_001:0625a14": "四隻箭。以五色線纏繞於箭。周圍其壇。又於",
    "T19n1005A_001:0625a15": "線上懸五色小幡。四角安四水瓶。四門安香",
    "T19n1005A_001:0625a16": "爐。又用四箇小瓶。一瓶盛乳。一瓶盛酪。一瓶",
    "T19n1005A_001:0625a17": "盛乳麋一瓶盛酥。及沙糖。然四盞燈燒四種",
    "T19n1005A_001:0625a18": "香。所謂安悉董陸白檀蘇合。於壇上散七種",
    "T19n1005A_001:0625a19": "穀子(大麥小麥稻穀菉豆油麻芥子白芥子)供養五色食飲并諸花菓",
    "T19n1005A_001:0625a20": "念誦人面向東坐。取白芥子先誦陀羅尼。加",
    "T19n1005A_001:0625a21": "持一千八遍已。然後取白芥子一顆。誦陀羅",
    "T19n1005A_001:0625a22": "尼一遍釘龍頭上。滿一千八遍。其龍即降",
    "T19n1005A_001:0625a23": "雨。一切龍皆降伏。若欲止雨加持白芥子一",
    "T19n1005A_001:0625a24": "百八遍。擲龍池中其雨即止。若有惡風雹雨。",
    "T19n1005A_001:0625a25": "取佉陀羅木作橛。釘龍池邊即得霜雹不下",
    "T19n1005A_001:0625a26": "惡風即止。若欲縛毘那夜迦。取白芥子加持",
    "T19n1005A_001:0625a27": "一百八遍。安毘那夜迦頭上。便不能作其障",
    "T19n1005A_001:0625a28": "礙。以乳洗毘那夜迦即得解脫。所作事業皆",
    "T19n1005A_001:0625a29": "得成就。其持誦者常須清潔著鮮淨衣。此是",
    "T19n1005A_001:0625b01": "根本陀羅尼法。",
    "T19n1005A_001:0625b02": "大寶廣博樓閣善住祕密陀羅尼經卷上"
}