{
    "T12n0375_003:0618c15": "大般涅槃經卷第三",
    "T12n0375_003:0618c17": "宋代沙門慧嚴等依泥洹經加之",
    "T12n0375_003:0618c18": "長壽品第四",
    "T12n0375_003:0618c19": "佛復告諸比丘：「汝於戒律有所疑者，今恣",
    "T12n0375_003:0618c20": "汝問。我當解說，令汝心喜。我已修學一切",
    "T12n0375_003:0618c21": "諸法本性空寂，明了通達。汝等比丘莫謂如",
    "T12n0375_003:0618c22": "來唯修諸法本性空寂。」復告比丘：「若於戒",
    "T12n0375_003:0618c23": "律有所疑者，今悉可問。」時諸比丘白佛言：",
    "T12n0375_003:0618c24": "「世尊！我等無有智慧能問如來、應供、正遍",
    "T12n0375_003:0618c25": "知。所以者何？如來境界不可思議、所有諸定",
    "T12n0375_003:0618c26": "不可思議、所演教誨不可思議，是故，我等無",
    "T12n0375_003:0618c27": "有智慧能問如來。「世尊！譬如老人年百二",
    "T12n0375_003:0618c28": "十，身嬰長病，寢臥床席，不能起居，氣力虛",
    "T12n0375_003:0618c29": "劣，餘命無幾。有一富人緣事欲行，當至他",
    "T12n0375_003:0619a01": "方。以百斤金寄彼老人而作是言：『我今他",
    "T12n0375_003:0619a02": "行，以是寶物持用相寄。或經十年、或二十",
    "T12n0375_003:0619a03": "年，事畢當還，還時歸我。』是老病人即便受",
    "T12n0375_003:0619a04": "之，而此老人復無繼嗣，其後不久病篤命",
    "T12n0375_003:0619a05": "終，所寄之物悉皆散失。財主行還，求索無所。",
    "T12n0375_003:0619a06": "如是癡人不知籌量所寄可否，是故行還",
    "T12n0375_003:0619a07": "求索無所，以是因緣喪失財寶。世尊！我等",
    "T12n0375_003:0619a08": "聲聞亦復如是，雖聞如來慇懃教戒，不能",
    "T12n0375_003:0619a09": "受持令得久住，如彼老人受他寄付。我今",
    "T12n0375_003:0619a10": "無智，於諸戒律當何所問？」佛告比丘：「汝等",
    "T12n0375_003:0619a11": "今者若問於我，則能利益一切眾生，是故告",
    "T12n0375_003:0619a12": "汝：『諸有疑網，恣隨所問。』」時諸比丘白佛言：",
    "T12n0375_003:0619a13": "「世尊！譬如有人年二十五，盛壯端正，多有",
    "T12n0375_003:0619a14": "財寶、金、銀、琉璃，父母、妻子、眷屬、宗親悉皆具",
    "T12n0375_003:0619a15": "存。時有人來寄其寶物，語其人言：『我有緣",
    "T12n0375_003:0619a16": "事欲至他處，事訖當還，還時歸我。』是時壯",
    "T12n0375_003:0619a17": "夫守護是物如自己有。其人遇病，即命家",
    "T12n0375_003:0619a18": "屬：『如是金寶是他所寄，彼若來索悉皆還",
    "T12n0375_003:0619a19": "之。』智者如是善知籌量，行還索物皆悉得",
    "T12n0375_003:0619a20": "之，無所亡失。世尊亦爾，若以法寶付囑阿",
    "T12n0375_003:0619a21": "難及諸比丘，不得久住。何以故？一切聲聞",
    "T12n0375_003:0619a22": "及大迦葉悉當無常，如彼老人受他寄物。",
    "T12n0375_003:0619a23": "是故，應以無上佛法付諸菩薩。以諸菩薩",
    "T12n0375_003:0619a24": "善能問答，如是法寶則得久住，無量千世增",
    "T12n0375_003:0619a25": "益熾盛，利安眾生，如彼壯人受他寄物。以",
    "T12n0375_003:0619a26": "是義故，諸大菩薩乃能問耳。我等智慧猶如",
    "T12n0375_003:0619a27": "蚊蚋，何能諮請如來深法？」時諸聲聞默然而",
    "T12n0375_003:0619a28": "住。爾時，佛讚諸比丘言：「善哉，善哉。汝等善",
    "T12n0375_003:0619a29": "得無漏之心、阿羅漢心。我亦曾念：『以此二緣，",
    "T12n0375_003:0619b01": "應以大乘付諸菩薩，令是妙法久住於世。』」",
    "T12n0375_003:0619b02": "爾時，佛告一切大眾：「善男子！善女人！我之壽",
    "T12n0375_003:0619b03": "命不可稱量、樂說之辯亦不可盡，汝等宜",
    "T12n0375_003:0619b04": "可隨意諮問，若戒、若歸。」第二、第三亦復如",
    "T12n0375_003:0619b05": "是。爾時，眾中有一童子菩薩摩訶薩——是多羅",
    "T12n0375_003:0619b06": "聚落，婆羅門種，姓大迦葉——以佛神力即從座",
    "T12n0375_003:0619b07": "起，偏袒右肩，遶百千匝，右膝著地，合掌向",
    "T12n0375_003:0619b08": "佛而白佛言：「世尊！我於今者欲少諮問，若",
    "T12n0375_003:0619b09": "佛聽者乃敢發言。」佛告迦葉：「如來、應供、正遍",
    "T12n0375_003:0619b10": "知恣汝所問，當為汝說，斷汝所疑，令汝歡",
    "T12n0375_003:0619b11": "喜。」",
    "T12n0375_003:0619b12": "爾時，迦葉菩薩復白佛言：「世尊！如來哀愍，",
    "T12n0375_003:0619b13": "已垂聽許，今當問之。然我所有智慧微少",
    "T12n0375_003:0619b14": "猶如蚊蚋。如來、世尊道德巍巍，純以栴檀，師",
    "T12n0375_003:0619b15": "子難伏，不可壞眾而為眷屬。如來之身猶真",
    "T12n0375_003:0619b16": "金剛，色如琉璃，真實難壞，復為如是大",
    "T12n0375_003:0619b17": "智慧海之所圍遶。是眾會中諸大菩薩摩訶",
    "T12n0375_003:0619b18": "薩等，皆悉成就無量無邊深妙功德，猶如香",
    "T12n0375_003:0619b19": "象。於如是等大眾之前豈敢發問？為當承",
    "T12n0375_003:0619b20": "佛神通之力及因大眾善根威德少發問",
    "T12n0375_003:0619b21": "耳。」即於佛前以偈問曰：",
    "T12n0375_003:0619b22": "「云何得長壽，　　金剛不壞身？",
    "T12n0375_003:0619b23": "　復以何因緣，　　得大堅固力？",
    "T12n0375_003:0619b24": "　云何於此經，　　究竟到彼岸？",
    "T12n0375_003:0619b25": "　願佛開微密，　　廣為眾生說。",
    "T12n0375_003:0619b26": "　云何得廣大，　　為眾作依止，",
    "T12n0375_003:0619b27": "　實非阿羅漢，　　量與羅漢等？",
    "T12n0375_003:0619b28": "　云何知天魔，　　為眾作留難？",
    "T12n0375_003:0619b29": "　如來、波旬說，　　云何分別知？",
    "T12n0375_003:0619c01": "　云何諸調御，　　心喜說真諦，",
    "T12n0375_003:0619c02": "　正善具成就，　　演說四顛倒？",
    "T12n0375_003:0619c03": "　云何作善業？　　大仙今當說。",
    "T12n0375_003:0619c04": "　云何諸菩薩，　　能見難見性？",
    "T12n0375_003:0619c05": "　云何解滿字，　　及與半字義？",
    "T12n0375_003:0619c06": "　云何共聖行，　　如娑羅娑鳥、",
    "T12n0375_003:0619c07": "　迦隣提、日、月、　　太白與歲星？",
    "T12n0375_003:0619c08": "　云何未發心，　　而名為菩薩？",
    "T12n0375_003:0619c09": "　云何於大眾，　　而得無所畏，",
    "T12n0375_003:0619c10": "　猶如閻浮金，　　無能說其過？",
    "T12n0375_003:0619c11": "　云何處濁世，　　不污如蓮華？",
    "T12n0375_003:0619c12": "　云何處煩惱，　　煩惱不能染，",
    "T12n0375_003:0619c13": "　如醫療眾病，　　不為病所污？",
    "T12n0375_003:0619c14": "　生死大海中，　　云何作船師？",
    "T12n0375_003:0619c15": "　云何捨生死，　　如蛇脫故皮？",
    "T12n0375_003:0619c16": "　云何觀三寶，　　猶如天意樹？",
    "T12n0375_003:0619c17": "　三乘若無性，　　云何而得說？",
    "T12n0375_003:0619c18": "　猶如樂未生，　　云何名受樂？",
    "T12n0375_003:0619c19": "　云何諸菩薩，　　而得不壞眾？",
    "T12n0375_003:0619c20": "　云何為生盲，　　而作眼目導？",
    "T12n0375_003:0619c21": "　云何示多頭？　　唯願大仙說。",
    "T12n0375_003:0619c22": "　云何說法者，　　增長如月初？",
    "T12n0375_003:0619c23": "　云何復示現，　　究竟於涅槃？",
    "T12n0375_003:0619c24": "　云何勇進者，　　示人、天、魔道？",
    "T12n0375_003:0619c25": "　云何知法性，　　而受於法樂？",
    "T12n0375_003:0619c26": "　云何諸菩薩，　　遠離一切病？",
    "T12n0375_003:0619c27": "　云何為眾生，　　演說於祕密？",
    "T12n0375_003:0619c28": "　云何說畢竟，　　及與不畢竟？",
    "T12n0375_003:0619c29": "　如其斷疑網，　　云何不定說？",
    "T12n0375_003:0620a01": "　云何而得近，　　最勝無上道？",
    "T12n0375_003:0620a02": "　我今請如來，　　為諸菩薩故，",
    "T12n0375_003:0620a03": "　願為說甚深，　　微妙諸行等。",
    "T12n0375_003:0620a04": "　一切諸法中，　　悉有安樂性，",
    "T12n0375_003:0620a05": "　唯願大仙尊，　　為我分別說。",
    "T12n0375_003:0620a06": "　眾生大依止、　　兩足尊妙藥，",
    "T12n0375_003:0620a07": "　今欲問諸陰，　　而我無智慧。",
    "T12n0375_003:0620a08": "　精進諸菩薩，　　亦復不能知，",
    "T12n0375_003:0620a09": "　如是等甚深，　　諸佛之境界。」",
    "T12n0375_003:0620a10": "爾時，佛讚迦葉菩薩：「善哉，善哉。善男子！汝今",
    "T12n0375_003:0620a11": "未得一切種智——我已得之——然汝所問甚深",
    "T12n0375_003:0620a12": "密藏，如一切智之所諮問，等無有異。善",
    "T12n0375_003:0620a13": "男子！我坐道場菩提樹下初成正覺，爾時，",
    "T12n0375_003:0620a14": "無量阿僧祇恒河沙等諸佛世界有諸菩薩",
    "T12n0375_003:0620a15": "亦曾問我是甚深義，然其所問句義功德亦",
    "T12n0375_003:0620a16": "皆如是等無有異。如是問者則能利益無",
    "T12n0375_003:0620a17": "量眾生。」爾時，迦葉菩薩復白佛言：「世尊！我",
    "T12n0375_003:0620a18": "無智力能問如來如是深義。世尊！譬如蚊",
    "T12n0375_003:0620a19": "蚋不能飛過大海彼岸、周遍虛空。我亦如",
    "T12n0375_003:0620a20": "是，不能諮問如來如是智慧大海法性虛",
    "T12n0375_003:0620a21": "空甚深之義。世尊！譬如國王髻中明珠付",
    "T12n0375_003:0620a22": "典藏臣。藏臣得已，頂戴恭敬，增加守護。我亦",
    "T12n0375_003:0620a23": "如是，頂戴恭敬，增加守護如來所說方等深",
    "T12n0375_003:0620a24": "義。何以故？令我廣得深智慧故。」爾時，佛告",
    "T12n0375_003:0620a25": "迦葉菩薩：「善男子！諦聽諦聽，當為汝說如",
    "T12n0375_003:0620a26": "來所得長壽之業。菩薩以是業因緣故而得",
    "T12n0375_003:0620a27": "長壽，是故應當至心聽受。若業能為菩提",
    "T12n0375_003:0620a28": "因者，應當誠心聽受是義；既聽受已，轉為",
    "T12n0375_003:0620a29": "人說。善男子！我以修習如是業故，得阿",
    "T12n0375_003:0620b01": "耨多羅三藐三菩提，今復為人廣說是義。善",
    "T12n0375_003:0620b02": "男子！譬如王子犯罪繫獄，王甚憐愍愛念",
    "T12n0375_003:0620b03": "子故，躬自迴駕至其繫所。菩薩亦爾，欲得",
    "T12n0375_003:0620b04": "長壽，應當護念一切眾生同於子想，生大",
    "T12n0375_003:0620b05": "慈、大悲、大喜、大捨，授不殺戒、教修善法，亦",
    "T12n0375_003:0620b06": "當安止一切眾生於五戒、十善。復入地獄、餓",
    "T12n0375_003:0620b07": "鬼、畜生、阿修羅等一切諸趣，拔濟是中苦惱",
    "T12n0375_003:0620b08": "眾生，脫未脫者、度未度者、未涅槃者令得",
    "T12n0375_003:0620b09": "涅槃、安慰一切諸恐怖者。以如是等業因",
    "T12n0375_003:0620b10": "緣故，菩薩則得壽命長遠，於諸智慧而得",
    "T12n0375_003:0620b11": "自在，隨所壽終生於天上。」",
    "T12n0375_003:0620b12": "爾時，迦葉菩薩復白佛言：「世尊！菩薩摩訶薩",
    "T12n0375_003:0620b13": "等視眾生同於子想，是義深隱，我未能解。",
    "T12n0375_003:0620b14": "世尊！如來不應說言：『菩薩於諸眾生修平",
    "T12n0375_003:0620b15": "等心，同於子想。』所以者何？於佛法中有破",
    "T12n0375_003:0620b16": "戒者、作逆罪者、毀正法者，云何當於如是",
    "T12n0375_003:0620b17": "等人同子想耶？」佛告迦葉：「如是如是，我",
    "T12n0375_003:0620b18": "於眾生實作子想如羅睺羅。」迦葉菩薩復",
    "T12n0375_003:0620b19": "白佛言：「世尊！昔十五日僧布薩時，曾於具",
    "T12n0375_003:0620b20": "戒清淨眾中有一童子不善修習身、口、意",
    "T12n0375_003:0620b21": "業，在隱屏處盜聽說戒。密迹力士承佛神",
    "T12n0375_003:0620b22": "力，以金剛杵碎之如塵。世尊！是金剛神極",
    "T12n0375_003:0620b23": "成暴惡，乃能斷是童子命根。云何如來視",
    "T12n0375_003:0620b24": "諸眾生同於子想如羅睺羅？」佛告迦葉：「汝",
    "T12n0375_003:0620b25": "今不應作如是言。是童子者，即是化人，非",
    "T12n0375_003:0620b26": "真實也。為欲驅遣破戒、毀法，令出眾故，",
    "T12n0375_003:0620b27": "金剛密迹示是化耳。迦葉！毀謗正法及一",
    "T12n0375_003:0620b28": "闡提——或有殺生、乃至邪見、及故犯禁——我於是",
    "T12n0375_003:0620b29": "等悉生悲心，同於子想如羅睺羅。「善男子！",
    "T12n0375_003:0620c01": "譬如國王，諸群臣等有犯王法，隨罪誅戮",
    "T12n0375_003:0620c02": "而不捨置。如來世尊不如是也，於毀法者",
    "T12n0375_003:0620c03": "與驅遣羯磨、呵責羯磨、置羯磨、舉罪羯磨、",
    "T12n0375_003:0620c04": "不可見羯磨、滅羯磨、未捨惡見羯磨。善男子！",
    "T12n0375_003:0620c05": "如來所以與謗法者作如是等降伏羯磨，",
    "T12n0375_003:0620c06": "為欲示諸行惡之人有果報故。善男子！汝",
    "T12n0375_003:0620c07": "今當知，如來即是施惡眾生無恐畏者。若",
    "T12n0375_003:0620c08": "放一光、若二、若五，或有遇者，悉令遠離一",
    "T12n0375_003:0620c09": "切諸惡。如來今者具有如是無量勢力。「善男",
    "T12n0375_003:0620c10": "子！未可見法，汝欲見者，今當為汝說其相",
    "T12n0375_003:0620c11": "貌。我涅槃後，隨其方面，有持戒比丘威儀",
    "T12n0375_003:0620c12": "具足、護持正法，見壞法者即能驅遣、呵責、",
    "T12n0375_003:0620c13": "糺治，當知是人得福無量，不可稱計。「善男",
    "T12n0375_003:0620c14": "子！譬如有王專行暴惡，會遇重病。有隣國",
    "T12n0375_003:0620c15": "王聞其名聲，興兵而來，將欲滅之。是時病",
    "T12n0375_003:0620c16": "王無力勢故，方乃恐怖改心修善，而是隣",
    "T12n0375_003:0620c17": "王得福無量。持法比丘亦復如是，驅遣呵",
    "T12n0375_003:0620c18": "責壞法之人，令行善法，得福無量。「善男子！",
    "T12n0375_003:0620c19": "譬如長者所居之處，田宅、屋舍生諸毒樹。長",
    "T12n0375_003:0620c20": "者知已，即便斫伐，悉令永盡。又如少壯首生",
    "T12n0375_003:0620c21": "白髮，愧而剪拔，不令生長。持法比丘亦復如",
    "T12n0375_003:0620c22": "是，見有破戒、壞正法者即應驅遣、呵責",
    "T12n0375_003:0620c23": "舉處。若善比丘見壞法者置不驅遣、呵責、舉",
    "T12n0375_003:0620c24": "處，當知是人佛法中怨；若能驅遣、呵責、舉",
    "T12n0375_003:0620c25": "處，是我弟子真聲聞也。」迦葉菩薩復白佛言：",
    "T12n0375_003:0620c26": "「世尊！如佛所言，則不等視一切眾生同於",
    "T12n0375_003:0620c27": "子想如羅睺羅。世尊！若有一人以刀害佛、",
    "T12n0375_003:0620c28": "復有一人栴檀塗佛，佛於二人若生等心，",
    "T12n0375_003:0620c29": "云何復言當治毀禁？若治毀禁，是言則失。」",
    "T12n0375_003:0621a01": "佛告迦葉：「善男子！譬如國王、大臣、宰相產",
    "T12n0375_003:0621a02": "育諸子，顏貌端正，聰明黠慧。若二、三、四，將付",
    "T12n0375_003:0621a03": "嚴師而作是言：『君可為我教詔諸子，威儀、",
    "T12n0375_003:0621a04": "禮節、伎藝、書數悉令成就。我今四子就君受",
    "T12n0375_003:0621a05": "學，假使三子由杖而死，餘有一子必當苦",
    "T12n0375_003:0621a06": "治，要令成就。雖喪三子，我終不恨。』迦葉！是",
    "T12n0375_003:0621a07": "父及師得殺罪不？」「不也。世尊！何以故？以愛",
    "T12n0375_003:0621a08": "念故為欲成就，無有惡心，如是教誨得",
    "T12n0375_003:0621a09": "福無量。」「善男子！如來亦爾，視壞法者等如",
    "T12n0375_003:0621a10": "一子。如來今以無上正法付囑諸王、大臣、宰",
    "T12n0375_003:0621a11": "相、比丘、比丘尼、優婆塞、優婆夷，是諸國王及",
    "T12n0375_003:0621a12": "四部眾，應當勸勵諸學人等，令得增上戒、",
    "T12n0375_003:0621a13": "定、智慧。若有不學是三品法、懈怠破戒、毀",
    "T12n0375_003:0621a14": "正法者，國王、大臣、四部之眾應當苦治。善男",
    "T12n0375_003:0621a15": "子！是諸國王及四部眾當有罪不？」「不也。世尊！」",
    "T12n0375_003:0621a16": "「善男子！是諸國王及四部眾尚無有罪，何",
    "T12n0375_003:0621a17": "況如來？善男子！如來善修如是平等，於諸",
    "T12n0375_003:0621a18": "眾生同一子想。如是修者，是名菩薩修平",
    "T12n0375_003:0621a19": "等心於諸眾生同一子想。善男子！菩薩如",
    "T12n0375_003:0621a20": "是修習此業，便得長壽，亦能善知宿世之",
    "T12n0375_003:0621a21": "事。」",
    "T12n0375_003:0621a22": "迦葉菩薩復白佛言：「世尊！如佛所說：『菩薩",
    "T12n0375_003:0621a23": "若有修平等心，視諸眾生同於子想，便得",
    "T12n0375_003:0621a24": "長壽。』如來不應作如是言。何以故？如知法",
    "T12n0375_003:0621a25": "人能說種種孝順之法，還至家中以諸瓦",
    "T12n0375_003:0621a26": "石打擲父母。而是父母是良福田，多所利",
    "T12n0375_003:0621a27": "益，難遭難遇，應好供養，反生惱害，是知法",
    "T12n0375_003:0621a28": "人言行相違。如來所言亦復如是，菩薩修習",
    "T12n0375_003:0621a29": "等心眾生同子想者，應得長壽，善知宿",
    "T12n0375_003:0621b01": "命，常住於世，無有變易。今者世尊以何因",
    "T12n0375_003:0621b02": "緣壽命極短，同人間耶？如來將無於諸眾",
    "T12n0375_003:0621b03": "生生怨憎想？世尊！昔日作何惡業、所害",
    "T12n0375_003:0621b04": "幾命，得是短壽，不滿百年？」佛告迦葉：「善",
    "T12n0375_003:0621b05": "男子！汝今何緣於如來前發是麁言？如來",
    "T12n0375_003:0621b06": "長壽，於諸壽中最上最勝，所得常法於諸",
    "T12n0375_003:0621b07": "常中最為第一。」",
    "T12n0375_003:0621b08": "迦葉菩薩復白佛言：「世尊！云何如來得壽無",
    "T12n0375_003:0621b09": "量？」佛告迦葉：「善男子！如八大河：一名、恒河，",
    "T12n0375_003:0621b10": "二名、閻摩羅，三名、薩羅，四名、阿夷羅跋提，",
    "T12n0375_003:0621b11": "五名、摩訶，六名、辛頭，七名、博叉，八名、悉陀。",
    "T12n0375_003:0621b12": "是八大河及諸小河悉入大海。迦葉！如是，一",
    "T12n0375_003:0621b13": "切人中、天上、地及虛空壽命大河，悉入如來",
    "T12n0375_003:0621b14": "壽命海中，是故如來壽命無量。「復次，迦葉！譬",
    "T12n0375_003:0621b15": "如阿耨達池出四大河；如來亦爾，出一切",
    "T12n0375_003:0621b16": "命。迦葉！譬如一切諸常法中，虛空第一；如來",
    "T12n0375_003:0621b17": "亦爾，於諸常中最為第一。迦葉！譬如諸",
    "T12n0375_003:0621b18": "藥，醍醐第一；如來亦爾，於眾生中壽命第",
    "T12n0375_003:0621b19": "一。」",
    "T12n0375_003:0621b20": "迦葉菩薩復白佛言：「世尊！如來壽命若如是",
    "T12n0375_003:0621b21": "者，應住一劫、若減一劫，常宣妙法，如霔大",
    "T12n0375_003:0621b22": "雨。」「迦葉！汝今不應於如來所生滅盡想。迦",
    "T12n0375_003:0621b23": "葉！若有比丘、比丘尼、優婆塞、優婆夷，乃至外",
    "T12n0375_003:0621b24": "道五通神仙得自在者，若住一劫、若減一劫，",
    "T12n0375_003:0621b25": "經行空中坐臥自在，左脇出火、右脇出水，",
    "T12n0375_003:0621b26": "身出煙炎猶如火聚。若欲住壽能得如意，",
    "T12n0375_003:0621b27": "於壽命中脩短自在。如是五通尚得如是",
    "T12n0375_003:0621b28": "隨意神力，豈況如來於一切法得自在力，",
    "T12n0375_003:0621b29": "而當不能住壽半劫、若一劫、若百劫、若百千",
    "T12n0375_003:0621c01": "劫、若無量劫？以是義故，當知如來是常住",
    "T12n0375_003:0621c02": "法、不變易法。如來此身是變化身，非雜食身，",
    "T12n0375_003:0621c03": "為度眾生示同毒樹，是故現捨，入於涅槃。",
    "T12n0375_003:0621c04": "迦葉當知，佛是常法、不變易法。汝等於是",
    "T12n0375_003:0621c05": "第一義中應勤精進，一心修習；既修習已，廣",
    "T12n0375_003:0621c06": "為人說。」",
    "T12n0375_003:0621c07": "爾時，迦葉菩薩白佛言：「世尊！出世之法與世",
    "T12n0375_003:0621c08": "間法有何差別？如佛所言：『佛是常法、不變",
    "T12n0375_003:0621c09": "易法。』世間亦說：『梵天是常、自在天常，無有",
    "T12n0375_003:0621c10": "變易；我常、性常、微塵亦常。』若言如來是常法",
    "T12n0375_003:0621c11": "者，如來何故不常現耶？若不常現，有何差",
    "T12n0375_003:0621c12": "別？何以故？梵天乃至微塵、世性亦不現故。」佛",
    "T12n0375_003:0621c13": "告迦葉：「譬如長者多有諸牛，色雖種種，同",
    "T12n0375_003:0621c14": "共一群，付放牧人令逐水草，唯為醍醐，不",
    "T12n0375_003:0621c15": "求乳酪。彼牧牛者搆已自食。長者命終，所",
    "T12n0375_003:0621c16": "有諸牛悉為群賊之所抄掠。賊得牛已，無",
    "T12n0375_003:0621c17": "有婦女，即自搆捋得已而食。爾時，群賊各",
    "T12n0375_003:0621c18": "相謂言：『彼大長者畜養此牛，不期乳酪，唯",
    "T12n0375_003:0621c19": "為醍醐。我等今者當設何方而得之耶？夫",
    "T12n0375_003:0621c20": "醍醐者，名為世間第一上味。我等無器，設使",
    "T12n0375_003:0621c21": "得乳無安置處。』復共相謂：『唯有皮囊可以",
    "T12n0375_003:0621c22": "盛之。』雖有盛處，不知攢搖，漿猶難得，況",
    "T12n0375_003:0621c23": "復生酥？爾時，諸賊以醍醐故加之以水。以",
    "T12n0375_003:0621c24": "水多故，乳酪、醍醐一切俱失。凡夫亦爾，雖有",
    "T12n0375_003:0621c25": "善法，皆是如來正法之餘。何以故？如來世尊",
    "T12n0375_003:0621c26": "入涅槃後，竊盜如來遺餘善法，若戒、定、慧，",
    "T12n0375_003:0621c27": "如彼諸賊劫掠群牛。諸凡夫人雖復得是",
    "T12n0375_003:0621c28": "戒、定、智慧，無有方便，不能解脫。以是義",
    "T12n0375_003:0621c29": "故，不能獲得常戒、常定、常慧解脫，如彼群",
    "T12n0375_003:0622a01": "賊不知方便，亡失醍醐。又如群賊為醍醐",
    "T12n0375_003:0622a02": "故，加之以水。凡夫亦爾，為解脫故，說我、眾",
    "T12n0375_003:0622a03": "生、壽命、士夫、梵天、自在天、微塵、世性、戒、定、智慧",
    "T12n0375_003:0622a04": "及與解脫、非想非非想天即是涅槃，實亦不",
    "T12n0375_003:0622a05": "得解脫涅槃，如彼群賊不得醍醐。是諸凡",
    "T12n0375_003:0622a06": "夫有少梵行、供養父母，以是因緣得生天",
    "T12n0375_003:0622a07": "上，受少安樂，如彼群賊加水之乳。而是凡",
    "T12n0375_003:0622a08": "夫實不知因修少梵行、供養父母得生",
    "T12n0375_003:0622a09": "天上，又不能知戒、定、智慧、歸依三寶。以不",
    "T12n0375_003:0622a10": "知故，說常、樂、我、淨，雖復說之而實不知。是",
    "T12n0375_003:0622a11": "故，如來出世之後乃為演說常、樂、我、淨。「如轉",
    "T12n0375_003:0622a12": "輪王出現於世，福德力故，群賊退散，牛無損",
    "T12n0375_003:0622a13": "命。時轉輪王即以諸牛付一牧人多巧便",
    "T12n0375_003:0622a14": "者。牧人方便，即得醍醐。以醍醐故，一切眾",
    "T12n0375_003:0622a15": "生無有患苦。法輪聖王出現世時，諸凡夫",
    "T12n0375_003:0622a16": "人不能演說戒、定、慧者即便棄捨，如賊退",
    "T12n0375_003:0622a17": "散。爾時，如來善說世法及出世法。為眾生",
    "T12n0375_003:0622a18": "故，令諸菩薩隨人演說。菩薩摩訶薩既得",
    "T12n0375_003:0622a19": "醍醐，復令無量無邊眾生普得無上甘露法",
    "T12n0375_003:0622a20": "味，所謂如來常、樂、我、淨。以是義故，善男子！",
    "T12n0375_003:0622a21": "如來是常、不變易法，非如世間凡夫愚人謂",
    "T12n0375_003:0622a22": "梵天等是常法也。此常法稱要是如來，非是",
    "T12n0375_003:0622a23": "餘法。迦葉！應當如是知如來身。「迦葉！諸善",
    "T12n0375_003:0622a24": "男子、善女人常當繫心修此二字，佛是常",
    "T12n0375_003:0622a25": "住。迦葉！若有善男子、善女人修此二字，當",
    "T12n0375_003:0622a26": "知是人隨我所行、至我至處。善男子！若有",
    "T12n0375_003:0622a27": "修習如是二字為滅相者，當知如來則於",
    "T12n0375_003:0622a28": "其人為般涅槃。善男子！涅槃義者，即是諸",
    "T12n0375_003:0622a29": "佛之法性也。」",
    "T12n0375_003:0622b01": "迦葉菩薩白佛言：「世尊！佛法性者，其義云何？",
    "T12n0375_003:0622b02": "世尊！我今欲知法性之義，唯願如來哀愍",
    "T12n0375_003:0622b03": "廣說。夫法性者即是捨身。捨身者，名無所",
    "T12n0375_003:0622b04": "有。若無所有，身云何存？身若存者，云何而言",
    "T12n0375_003:0622b05": "身有法性？身有法性，云何得存？我今云何",
    "T12n0375_003:0622b06": "當知是義？」佛告迦葉菩薩：「善男子！汝今不",
    "T12n0375_003:0622b07": "應作如是說：『滅是法性。』夫法性者，無有滅",
    "T12n0375_003:0622b08": "也。善男子！譬如無想天成就色陰而無色",
    "T12n0375_003:0622b09": "想，不應問言：『是諸天等云何而住歡娛受",
    "T12n0375_003:0622b10": "樂？云何行想？云何見聞？』善男子！如來境界",
    "T12n0375_003:0622b11": "非諸聲聞、緣覺所知。善男子！不應說言：『如",
    "T12n0375_003:0622b12": "來身者是滅法也。』善男子！如來滅法是佛境",
    "T12n0375_003:0622b13": "界，非諸聲聞、緣覺所及。善男子！汝今不應",
    "T12n0375_003:0622b14": "思量如來何處住、何處行、何處見、何處樂。善",
    "T12n0375_003:0622b15": "男子！如是之義亦非汝等之所知，及諸佛法",
    "T12n0375_003:0622b16": "身種種方便不可思議。",
    "T12n0375_003:0622b17": "「復次，善男子！應當修習佛、法及僧而作常",
    "T12n0375_003:0622b18": "想。是三法者，無有異想、無無常想、無",
    "T12n0375_003:0622b19": "變異想。若於三法修異想者，當知是輩",
    "T12n0375_003:0622b20": "清淨三歸則無依處，所有禁戒皆不具足，終",
    "T12n0375_003:0622b21": "不能證聲聞、緣覺菩提之果。若能於是不",
    "T12n0375_003:0622b22": "可思議修常想者，則有歸處。善男子！譬如",
    "T12n0375_003:0622b23": "因樹則有樹影。如來亦爾，有常法故則有",
    "T12n0375_003:0622b24": "歸依，非是無常。若言如來是無常者，如來",
    "T12n0375_003:0622b25": "則非諸天世人所歸依處。」迦葉菩薩白佛",
    "T12n0375_003:0622b26": "言：「世尊！譬如闇中有樹無影。」「迦葉！汝不應",
    "T12n0375_003:0622b27": "言：『有樹無影。』但非肉眼之所見耳。善男",
    "T12n0375_003:0622b28": "子！如來亦爾，其性常住，是不變異，無智慧",
    "T12n0375_003:0622b29": "眼不能得見，如彼闇中不見樹影。凡夫",
    "T12n0375_003:0622c01": "之人於佛滅後，說言：『如來是無常法。』亦復如",
    "T12n0375_003:0622c02": "是。若言如來異法、僧者，則不能成三歸依",
    "T12n0375_003:0622c03": "處。如汝父母各各異故，故使無常。」迦葉菩薩",
    "T12n0375_003:0622c04": "復白佛言：「世尊！我從今始當以佛、法、眾僧",
    "T12n0375_003:0622c05": "三事常住啟悟父母，乃至七世皆令奉持。甚",
    "T12n0375_003:0622c06": "奇，世尊！我今當學如來、法、僧不可思議；既自",
    "T12n0375_003:0622c07": "學已，亦當為人廣說是義。若有諸人不能",
    "T12n0375_003:0622c08": "信受，當知是輩久修無常，如是等人我當",
    "T12n0375_003:0622c09": "為其而作霜雹。」爾時，佛讚迦葉菩薩：「善",
    "T12n0375_003:0622c10": "哉，善哉。汝今善能護持正法，如是護法不",
    "T12n0375_003:0622c11": "欺於人。以不欺人善業緣故，而得長壽、",
    "T12n0375_003:0622c12": "善知宿命。」",
    "T12n0375_003:0622c13": "大般涅槃經金剛身品第五",
    "T12n0375_003:0622c14": "爾時，世尊復告迦葉：「善男子！如來身者，是常",
    "T12n0375_003:0622c15": "住身、不可壞身、金剛之身，非雜食身，即是法",
    "T12n0375_003:0622c16": "身。」迦葉菩薩白佛言：「世尊！如佛所說如",
    "T12n0375_003:0622c17": "是等身我悉不見，唯見無常、破壞、塵土、雜食",
    "T12n0375_003:0622c18": "等身。何以故？如來今當入涅槃故。」佛告迦",
    "T12n0375_003:0622c19": "葉：「汝今莫謂如來之身不堅、可壞、如凡夫",
    "T12n0375_003:0622c20": "身。善男子！汝今當知，如來之身，無量億劫堅",
    "T12n0375_003:0622c21": "牢難壞，非人天身、非恐怖身、非雜食身。如",
    "T12n0375_003:0622c22": "來之身非身，是身不生、不滅，不習、不修，無量、",
    "T12n0375_003:0622c23": "無邊，無有足跡，無知、無形，畢竟清淨，無有",
    "T12n0375_003:0622c24": "動搖，無受、無行，不住、不作，無味、無雜，非",
    "T12n0375_003:0622c25": "是有為，非業、非果，非行、非滅，非心、非數，",
    "T12n0375_003:0622c26": "不可思議、常不可議，無識離心亦不離心，",
    "T12n0375_003:0622c27": "其心平等，無有亦有，無有去來而亦去來，",
    "T12n0375_003:0622c28": "不破、不壞，不斷、不絕，不出、不滅，非主亦主，非",
    "T12n0375_003:0622c29": "有、非無，非覺、非觀，非字、非不字，非定、非",
    "T12n0375_003:0623a01": "不定，不可見、了了見，無處亦處，無宅亦宅，",
    "T12n0375_003:0623a02": "無闇、無明，無有寂靜而亦寂靜，是無所",
    "T12n0375_003:0623a03": "有，不受、不施，清淨無垢，無諍、斷諍，住無",
    "T12n0375_003:0623a04": "住處，不取、不墮，非法、非非法，非福田、非",
    "T12n0375_003:0623a05": "非福田，無盡、不盡、離一切盡，是空、離空，雖",
    "T12n0375_003:0623a06": "不常住、非念念滅，無有垢濁，無字、離字，",
    "T12n0375_003:0623a07": "非聲、非說，亦非修習，非稱、非量，非一、非",
    "T12n0375_003:0623a08": "異，非像、非相，諸相莊嚴，非勇、非畏，無寂、",
    "T12n0375_003:0623a09": "不寂，無熱、不熱，不可覩見、無有相貌。「如",
    "T12n0375_003:0623a10": "來度脫一切眾生，無度脫故；能解眾生，無",
    "T12n0375_003:0623a11": "有解故；覺了眾生，無覺了故；如實說法，",
    "T12n0375_003:0623a12": "無有二故，不可量、無等等。平如虛空，無有",
    "T12n0375_003:0623a13": "形貌，同無生性，不斷、不常。常行一乘，眾生",
    "T12n0375_003:0623a14": "見三。不退、不轉，斷一切結，不戰、不觸，非性、",
    "T12n0375_003:0623a15": "住性，非合、非散，非長、非短，非圓、非方，非",
    "T12n0375_003:0623a16": "陰入界、亦陰入界，非增、非損，非勝、非負，如",
    "T12n0375_003:0623a17": "來之身成就如是無量功德。「無有知者、無",
    "T12n0375_003:0623a18": "不知者，無有見者、無不見者，非有為、非無",
    "T12n0375_003:0623a19": "為，非世、非不世，非作、非不作，非依、非不",
    "T12n0375_003:0623a20": "依，非四大、非不四大，非因、非不因，非眾",
    "T12n0375_003:0623a21": "生、非不眾生，非沙門、非婆羅門，是師子、大",
    "T12n0375_003:0623a22": "師子，非身、非不身，不可宣說，除一法相不",
    "T12n0375_003:0623a23": "可算數，般涅槃時不般涅槃，如來法身皆",
    "T12n0375_003:0623a24": "悉成就如是無量微妙功德。迦葉！唯有如",
    "T12n0375_003:0623a25": "來乃知是相，非諸聲聞、緣覺所知。「迦葉！如",
    "T12n0375_003:0623a26": "是功德成如來身，非是雜食所長養身。迦",
    "T12n0375_003:0623a27": "葉！如來真身功德如是，云何復得諸疾患",
    "T12n0375_003:0623a28": "苦，危脆不堅如坏器乎？迦葉！如來所以示",
    "T12n0375_003:0623a29": "病苦者，為欲調伏諸眾生故。善男子！汝今",
    "T12n0375_003:0623b01": "當知，如來之身即金剛身。汝從今日常當",
    "T12n0375_003:0623b02": "專心思惟此義，莫念食身，亦當為人說如",
    "T12n0375_003:0623b03": "來身即是法身。」",
    "T12n0375_003:0623b04": "迦葉菩薩白佛言：「世尊！如來成就如是功",
    "T12n0375_003:0623b05": "德，其身云何當有病苦、無常破壞？我從今",
    "T12n0375_003:0623b06": "日常當思惟如來之身是常、法身、安樂之身，",
    "T12n0375_003:0623b07": "亦當為人如是廣說。唯然，世尊！如來法身",
    "T12n0375_003:0623b08": "金剛不壞，而未能知所因云何。」佛告迦葉：",
    "T12n0375_003:0623b09": "「以能護持正法因緣故，得成就是金剛",
    "T12n0375_003:0623b10": "身。迦葉！我於往昔護法因緣，今得成就是",
    "T12n0375_003:0623b11": "金剛身，常住不壞。善男子！護持正法者，不",
    "T12n0375_003:0623b12": "受五戒、不修威儀，應持刀、劍、弓箭、鉾槊",
    "T12n0375_003:0623b13": "守護持戒清淨比丘。」迦葉菩薩白佛言：「世",
    "T12n0375_003:0623b14": "尊！若有比丘離於守護，獨處空閑塚間樹",
    "T12n0375_003:0623b15": "下，當說是人為真比丘。若有隨逐守護",
    "T12n0375_003:0623b16": "者行，當知是輩是禿居士。」佛告迦葉：「莫作",
    "T12n0375_003:0623b17": "是語，言：『禿居士。』若有比丘隨所至處供身",
    "T12n0375_003:0623b18": "取足，讀誦經典，思惟坐禪，有來問法即為",
    "T12n0375_003:0623b19": "宣說，所謂布施、持戒福德、少欲知足。雖能如",
    "T12n0375_003:0623b20": "是種種說法，然故不能作師子吼、不為師",
    "T12n0375_003:0623b21": "子之所圍繞、不能降伏非法惡人。如是比",
    "T12n0375_003:0623b22": "丘不能自利及利眾生，當知是輩懈怠懶",
    "T12n0375_003:0623b23": "惰。雖能持戒、守護淨行，當知是人無所能",
    "T12n0375_003:0623b24": "為。「若有比丘供身之具亦常豐足，復能護",
    "T12n0375_003:0623b25": "持所受禁戒，能師子吼廣說妙法，謂修多羅、",
    "T12n0375_003:0623b26": "祇夜、受記、伽陀、優陀那、伊帝目多伽、闍陀",
    "T12n0375_003:0623b27": "伽、毘佛略、阿浮陀達磨，以如是等九部經",
    "T12n0375_003:0623b28": "典為他廣說。利益安樂諸眾生故，唱如",
    "T12n0375_003:0623b29": "是言：『《涅槃經》中制諸比丘不應畜養奴婢、",
    "T12n0375_003:0623c01": "牛、羊、非法之物，若有比丘畜如是等不淨",
    "T12n0375_003:0623c02": "之物應當治之。如來先於異部經中說有",
    "T12n0375_003:0623c03": "比丘畜如是等非法之物，某甲國王如法",
    "T12n0375_003:0623c04": "治之，驅令還俗。』若有比丘能作如是師子",
    "T12n0375_003:0623c05": "吼時，有破戒者聞是語已，咸共瞋恚害",
    "T12n0375_003:0623c06": "是法師。是說法者設復命終，故名持戒自利",
    "T12n0375_003:0623c07": "利他。以是緣故，我聽國主、群臣、宰相、諸",
    "T12n0375_003:0623c08": "優婆塞護說法人。若有欲得護正法者，",
    "T12n0375_003:0623c09": "當如是學。迦葉！如是破戒、不護法者，名禿",
    "T12n0375_003:0623c10": "居士；非持戒者得如是名。「善男子！過去久",
    "T12n0375_003:0623c11": "遠無量無邊阿僧祇劫，於此拘尸那城有",
    "T12n0375_003:0623c12": "佛出世，號歡喜增益如來、應供、正遍知、明行",
    "T12n0375_003:0623c13": "足、善逝、世間解、無上士、調御丈夫、天人師、佛、世",
    "T12n0375_003:0623c14": "尊。爾時，世界廣博嚴淨，豐樂安隱，人民熾盛，",
    "T12n0375_003:0623c15": "無有飢渴，如安樂國諸菩薩等。彼佛世尊",
    "T12n0375_003:0623c16": "住世無量，化眾生已，然後乃於娑羅雙樹",
    "T12n0375_003:0623c17": "入般涅槃。佛涅槃後，遺法住世無量億歲。餘",
    "T12n0375_003:0623c18": "四十年佛法未滅，爾時有一持戒比丘名",
    "T12n0375_003:0623c19": "曰覺德，多有徒眾眷屬圍繞，能師子吼，頒",
    "T12n0375_003:0623c20": "宣廣說九部經典，制諸比丘不得畜養奴",
    "T12n0375_003:0623c21": "婢、牛、羊、非法之物。爾時，多有破戒比丘，聞",
    "T12n0375_003:0623c22": "作是說皆生惡心，執持刀杖逼是法師。",
    "T12n0375_003:0623c23": "「是時國王名曰有德，聞是事已，為護法故，",
    "T12n0375_003:0623c24": "即便往至說法者所，與是破戒諸惡比丘極",
    "T12n0375_003:0623c25": "共戰鬪，令說法者得免危害。王時被槍舉",
    "T12n0375_003:0623c26": "身周遍。爾時，覺德尋讚王言：『善哉，善哉。王",
    "T12n0375_003:0623c27": "今真是護正法者，當來之世此身當為無",
    "T12n0375_003:0623c28": "量法器。』王於是時得聞法已心大歡喜，尋",
    "T12n0375_003:0623c29": "即命終生阿閦佛國，而為彼佛作第一弟",
    "T12n0375_003:0624a01": "子。其王將從、人民、眷屬——有戰鬪者、有隨喜",
    "T12n0375_003:0624a02": "者——一切不退菩提之心，命終悉生阿閦佛",
    "T12n0375_003:0624a03": "國。覺德比丘却後壽終，亦得往生阿閦佛國，",
    "T12n0375_003:0624a04": "而為彼佛作聲聞眾中第二弟子。若有正",
    "T12n0375_003:0624a05": "法欲滅盡時，應當如是受持擁護。「迦葉！爾",
    "T12n0375_003:0624a06": "時王者則我身是；說法比丘，迦葉佛是。迦葉！",
    "T12n0375_003:0624a07": "護正法者得如是等無量果報。以是因緣，",
    "T12n0375_003:0624a08": "我於今日得種種相以自莊嚴，成就法身、",
    "T12n0375_003:0624a09": "不可壞身。」",
    "T12n0375_003:0624a10": "迦葉菩薩復白佛言：「世尊！如來常身猶如",
    "T12n0375_003:0624a11": "畫石。」佛告迦葉：「善男子！以是因緣故，比",
    "T12n0375_003:0624a12": "丘、比丘尼、優婆塞、優婆夷應當勤加護持正",
    "T12n0375_003:0624a13": "法，護法果報廣大無量。善男子！是故，護法優",
    "T12n0375_003:0624a14": "婆塞等應執刀杖擁護如是持法比丘。",
    "T12n0375_003:0624a15": "若有受持五戒具者，不得名為大乘人",
    "T12n0375_003:0624a16": "也。不受五戒，為護正法，乃名大乘。護正",
    "T12n0375_003:0624a17": "法者，應當執持刀、劍、器仗侍衛法師。」迦葉",
    "T12n0375_003:0624a18": "白佛言：「世尊！若諸比丘與如是等諸優婆",
    "T12n0375_003:0624a19": "塞持刀杖者共為伴侶，為有師耶？為無",
    "T12n0375_003:0624a20": "師乎？為是持戒？為是破戒？」佛告迦葉：「莫謂",
    "T12n0375_003:0624a21": "是等為破戒人。善男子！我涅槃後，濁惡之世",
    "T12n0375_003:0624a22": "國土荒亂，互相抄掠，人民飢餓。爾時，多有為",
    "T12n0375_003:0624a23": "飢餓故發心出家，如是之人名為禿人。是",
    "T12n0375_003:0624a24": "禿人輩見有持戒、威儀具足、清淨比丘護",
    "T12n0375_003:0624a25": "持正法，驅逐令出，若殺、若害。」迦葉菩薩復白",
    "T12n0375_003:0624a26": "佛言：「世尊！是持戒人、護正法者，云何當得",
    "T12n0375_003:0624a27": "遊行村落城邑教化？」「善男子！是故，我今聽",
    "T12n0375_003:0624a28": "持戒人依諸白衣持刀杖者以為伴侶。若",
    "T12n0375_003:0624a29": "諸國王、大臣、長者、優婆塞等為護法故雖",
    "T12n0375_003:0624b01": "持刀杖，我說是等名為持戒。雖持刀",
    "T12n0375_003:0624b02": "杖，不應斷命。若能如是，即得名為第一",
    "T12n0375_003:0624b03": "持戒。",
    "T12n0375_003:0624b04": "「迦葉！夫護法者，謂具正見、能廣宣說大乘",
    "T12n0375_003:0624b05": "經典，終不捉持王者寶蓋、油瓶、穀米、種種果",
    "T12n0375_003:0624b06": "蓏，不為利養親近國王、大臣、長者。於諸檀",
    "T12n0375_003:0624b07": "越心無諂曲，具足威儀，摧伏破戒諸惡人",
    "T12n0375_003:0624b08": "等，是名持戒護法之師。能為眾生真善知",
    "T12n0375_003:0624b09": "識，其心弘廣譬如大海。「迦葉！若有比丘以",
    "T12n0375_003:0624b10": "利養故為他說法，是人所有徒眾眷屬亦",
    "T12n0375_003:0624b11": "效是師貪求利養，是人如是便自壞眾。「迦",
    "T12n0375_003:0624b12": "葉！眾有三種：一者、犯戒雜僧，二者、愚癡僧，",
    "T12n0375_003:0624b13": "三者、清淨僧。破戒雜僧則易可壞；持戒淨僧，",
    "T12n0375_003:0624b14": "利養因緣所不能壞。云何破戒雜僧？若有",
    "T12n0375_003:0624b15": "比丘，雖持禁戒，為利養故與破戒者坐",
    "T12n0375_003:0624b16": "起行來，共相親附同其事業，是名破戒、亦",
    "T12n0375_003:0624b17": "名雜僧。云何愚癡僧？若有比丘在阿蘭若",
    "T12n0375_003:0624b18": "處，諸根不利，闇鈍[夢夕+登]瞢，少欲乞食，於說戒",
    "T12n0375_003:0624b19": "日及自恣時教諸弟子清淨懺悔，見非弟",
    "T12n0375_003:0624b20": "子多犯禁戒不能教令清淨懺悔，而便與",
    "T12n0375_003:0624b21": "共說戒自恣，是名愚癡僧。云何名清淨僧？",
    "T12n0375_003:0624b22": "有比丘僧，百千億魔所不能壞，是菩薩眾",
    "T12n0375_003:0624b23": "本性清淨，能調如上二部之眾，悉令安住",
    "T12n0375_003:0624b24": "清淨眾中，是名護法無上大師、善持律者。",
    "T12n0375_003:0624b25": "「為欲調伏利眾生故，知諸戒相若輕、若重，",
    "T12n0375_003:0624b26": "非是律者則不證知，若是律者則便證知。",
    "T12n0375_003:0624b27": "云何調眾生故？若諸菩薩為化眾生常入",
    "T12n0375_003:0624b28": "聚落，不擇時節，或至寡婦及婬女舍與同",
    "T12n0375_003:0624b29": "住止經歷多年。若是聲聞所不應為，是名",
    "T12n0375_003:0624c01": "調伏利益眾生。云何知重？若見如來因事",
    "T12n0375_003:0624c02": "制戒，汝從今日慎莫更犯。如四重禁，出家",
    "T12n0375_003:0624c03": "之人所不應作，而故作者非是沙門、非釋",
    "T12n0375_003:0624c04": "種子，是名為重。云何為輕？若犯輕事，如是",
    "T12n0375_003:0624c05": "三諫，若能捨者，是名為輕。非律不證者，若有",
    "T12n0375_003:0624c06": "讚說不清淨物應受用者，不共同止。是",
    "T12n0375_003:0624c07": "律應證者，善學戒律，不近破戒，見有所行",
    "T12n0375_003:0624c08": "隨順戒律心生歡喜。如是能知佛法所作，",
    "T12n0375_003:0624c09": "善能解說，是名律師。善解一字、善持契經，",
    "T12n0375_003:0624c10": "亦復如是。如是，善男子！佛法無量，不可思議；",
    "T12n0375_003:0624c11": "如來亦爾，不可思議。」迦葉菩薩白佛言：「世尊！",
    "T12n0375_003:0624c12": "如是如是，誠如聖教。佛法無量，不可思議；",
    "T12n0375_003:0624c13": "如來亦爾，不可思議。故知如來常住、不壞、無",
    "T12n0375_003:0624c14": "有變異。我今善學，亦當為人廣宣是義。」爾",
    "T12n0375_003:0624c15": "時，佛讚迦葉菩薩：「善哉，善哉。如來身者即",
    "T12n0375_003:0624c16": "是金剛不可壞身，菩薩應當如是善學，正見",
    "T12n0375_003:0624c17": "正知。若能如是了了知見，即是見佛金剛之",
    "T12n0375_003:0624c18": "身、不可壞身，如於鏡中見諸色像。」",
    "T12n0375_003:0624c19": "大般涅槃經名字功德品第六",
    "T12n0375_003:0624c20": "爾時，如來復告迦葉：「善男子！汝今應當善持",
    "T12n0375_003:0624c21": "是經文字、章句、所有功德。若有善男子、善女",
    "T12n0375_003:0624c22": "人聞是經名生四趣者，無有是處。何以",
    "T12n0375_003:0624c23": "故？如是經典乃是無量無邊諸佛之所修",
    "T12n0375_003:0624c24": "習，所得功德我今當說。」迦葉菩薩白佛言：",
    "T12n0375_003:0624c25": "「世尊！當何名此經？菩薩摩訶薩云何奉持？」",
    "T12n0375_003:0624c26": "佛告迦葉：「是經名為『大般涅槃』，上語亦善、中",
    "T12n0375_003:0624c27": "語亦善、下語亦善。義味深邃，其文亦善。純備",
    "T12n0375_003:0624c28": "具足清淨梵行，金剛寶藏滿足無缺。汝善諦",
    "T12n0375_003:0624c29": "聽，我今當說。善男子！所言大者，名之為常。",
    "T12n0375_003:0625a01": "如八大河悉歸大海；此經如是，降伏一切",
    "T12n0375_003:0625a02": "諸結煩惱及諸魔性，然後要於大般涅槃",
    "T12n0375_003:0625a03": "放捨身命，是故名曰大般涅槃。「善男子！又",
    "T12n0375_003:0625a04": "如醫師有一秘方悉攝一切所有醫術。善",
    "T12n0375_003:0625a05": "男子！如來亦爾，所說種種妙法、祕密深奧藏",
    "T12n0375_003:0625a06": "門，悉皆入此大般涅槃，是故名為大般涅",
    "T12n0375_003:0625a07": "槃。「善男子！譬如農夫，春月下種常有悕望，",
    "T12n0375_003:0625a08": "既收菓實，眾望都息。善男子！一切眾生亦",
    "T12n0375_003:0625a09": "復如是，修學餘經常悕滋味，若得聞是大",
    "T12n0375_003:0625a10": "般涅槃，悕望諸經所有滋味悉皆永斷。是",
    "T12n0375_003:0625a11": "大涅槃能令眾生度諸有流。「善男子！如諸",
    "T12n0375_003:0625a12": "跡中，象跡為最；此經如是，於諸經三昧最",
    "T12n0375_003:0625a13": "為第一。善男子！譬如耕田，秋耕為勝；此經",
    "T12n0375_003:0625a14": "如是，諸經中勝。善男子！如諸藥中，醍醐第一，",
    "T12n0375_003:0625a15": "善治眾生熱惱亂心；是大涅槃為最第一。「善",
    "T12n0375_003:0625a16": "男子！譬如甜酥，八味具足；大般涅槃亦復",
    "T12n0375_003:0625a17": "如是，八味具足。云何為八？一者、常，二者、恒，",
    "T12n0375_003:0625a18": "三者、安，四者、清涼，五者、不老，六者、不死，七者、",
    "T12n0375_003:0625a19": "無垢，八者、快樂，是為八味。具足八味，是故",
    "T12n0375_003:0625a20": "名為大般涅槃。若諸菩薩摩訶薩等安住",
    "T12n0375_003:0625a21": "是中，復能處處示現涅槃，是故名為大般涅",
    "T12n0375_003:0625a22": "槃。「迦葉！善男子、善女人若欲於此大般涅槃",
    "T12n0375_003:0625a23": "而涅槃者，皆作是學，如來常住，法、僧亦然。」",
    "T12n0375_003:0625a24": "迦葉菩薩復白佛言：「甚奇，世尊！如來功德不",
    "T12n0375_003:0625a25": "可思議；法、僧亦爾，不可思議；是大涅槃亦不",
    "T12n0375_003:0625a26": "可思議。若有修學是經典者，得正法門，",
    "T12n0375_003:0625a27": "能為良醫；若未學者，當知是人盲無慧眼，",
    "T12n0375_003:0625a28": "無明所覆。」",
    "T12n0375_003:0625a29": "大般涅槃經卷第三"
}