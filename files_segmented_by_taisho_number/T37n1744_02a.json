{
    "T37n1744_02a:0027b02": "folio_2a 勝鬘寶窟卷中之本",
    "T37n1744_02a:0027b04": "慧日道場沙門釋吉藏撰",
    "T37n1744_02a:0027b05": "「爾時勝鬘」下，第四明攝受正法章，作三門釋",
    "T37n1744_02a:0027b06": "之。一來意門。若明說法次第者，上來三章明",
    "T37n1744_02a:0027b07": "起說方便，今此一章正明說法。江南彬師正",
    "T37n1744_02a:0027b08": "為此釋，中寺安師還傳此解具如前釋。若就",
    "T37n1744_02a:0027b09": "化他門釋者，上來三章明勝鬘自興行願，即",
    "T37n1744_02a:0027b10": "言即行，謂自己所作利益；從此以去十章經，",
    "T37n1744_02a:0027b11": "正明為他說法。若作因果門次第者，上來三",
    "T37n1744_02a:0027b12": "章並是地前菩薩所興行願，名世間行，即是",
    "T37n1744_02a:0027b13": "因門；今明攝受正法，證悟於理，謂出世間行，",
    "T37n1744_02a:0027b14": "名為果門。若對二章生起者，上二章經名為",
    "T37n1744_02a:0027b15": "略說，從此以去稱為廣說。言略說者，第十受",
    "T37n1744_02a:0027b16": "云「攝受正法令不忌失」，第三願云「於攝受",
    "T37n1744_02a:0027b17": "正法捨身命財而守護之」。此之二章雖唱攝",
    "T37n1744_02a:0027b18": "受正法之言，由未解釋，故名為略；從此已去，",
    "T37n1744_02a:0027b19": "廣明攝受正法行相，故名為廣。鉤鎖接次相",
    "T37n1744_02a:0027b20": "生者，上明三願攝一切願，今明攝於三願同",
    "T37n1744_02a:0027b21": "入一攝受正法願。第二攝受位門。江南凡有",
    "T37n1744_02a:0027b22": "三說。一、彬師云：「起自外凡，攝行萬善，教化",
    "T37n1744_02a:0027b23": "眾生出生五乘善根，便是攝受正法。」莊嚴趣",
    "T37n1744_02a:0027b24": "師正傳此義。二、宗師云：「登地已上，真得萬行，",
    "T37n1744_02a:0027b25": "攝出生五乘以為其位。」傳此說者，其人甚多。",
    "T37n1744_02a:0027b26": "三、曇達師釋云：「起八地之初，一心具萬行，教",
    "T37n1744_02a:0027b27": "化眾生。」中興寺鍾表師，及安師、莊嚴旻師盛",
    "T37n1744_02a:0027b28": "傳此解。今所明者，初心即行攝受正法。故《涅",
    "T37n1744_02a:0027b29": "槃》云「發心畢竟二不別」，《大品》云「菩薩從初發",
    "T37n1744_02a:0027c01": "心即行無所得」，故知起自初發心即行無所",
    "T37n1744_02a:0027c02": "得，故知起自初心。但成在初地，故前文云「若",
    "T37n1744_02a:0027c03": "忘失正法，不得越凡夫地」，故知不忘正法便",
    "T37n1744_02a:0027c04": "能越凡，即初地也。《仁王》云「初地一心具八萬",
    "T37n1744_02a:0027c05": "波羅蜜」，故知成在初地。任運現前，則居八地",
    "T37n1744_02a:0027c06": "也；究竟圓滿，在於佛地。故下文云「攝受正",
    "T37n1744_02a:0027c07": "法，捨三得三」，即是佛地。第三釋名門。依下",
    "T37n1744_02a:0027c08": "章文「此名為說不思議攝受正法」，實相之",
    "T37n1744_02a:0027c09": "理為正法。舊云：顯證在心，名為攝受。今謂",
    "T37n1744_02a:0027c10": "錄法在心為攝，如法領證為受。大宗猶是悟",
    "T37n1744_02a:0027c11": "解於理，與理相應名攝。攝受之德，妙出心",
    "T37n1744_02a:0027c12": "言，名不思議。即是心行處滅、言語道斷也。勝",
    "T37n1744_02a:0027c13": "鬘於無名相中，為眾生故以假名相寄言標",
    "T37n1744_02a:0027c14": "顯，故名為說。問：前來何不名說，至此方明說",
    "T37n1744_02a:0027c15": "耶？答：前來亦得名說，謂為眾生說佛功德、說",
    "T37n1744_02a:0027c16": "十大受，乃至說三大願。但上歎佛功德，不",
    "T37n1744_02a:0027c17": "名為說；十受就佛受戒，亦非是說；三願是勝",
    "T37n1744_02a:0027c18": "鬘發願，亦不得稱說。今欲為眾談上地之法，",
    "T37n1744_02a:0027c19": "是故稱說。就說法中有十章經，大開為二：前",
    "T37n1744_02a:0027c20": "二章經說於乘行、後八章經說於乘境。然行",
    "T37n1744_02a:0027c21": "由境成，應前境而後行；但為攝上願行之",
    "T37n1744_02a:0027c22": "因，明攝受一乘之果，是故前行後境。就境",
    "T37n1744_02a:0027c23": "行各開為二。行中二者，攝受明廣大出生、",
    "T37n1744_02a:0027c24": "一乘辨無二收入。佛法雖曠，此二網羅，無義",
    "T37n1744_02a:0027c25": "不盡，後當具說。就攝受一章，大開為二：一",
    "T37n1744_02a:0027c26": "者略說、二者廣說。前略後廣，解義法然。又略",
    "T37n1744_02a:0027c27": "說明收入義，謂攝一切諸願悉入一願；廣說",
    "T37n1744_02a:0027c28": "辨出生義，明攝受正法出生八萬法藏恒沙",
    "T37n1744_02a:0027c29": "法門。又初明攝受正法體，正體外更無有",
    "T37n1744_02a:0028a01": "法；次明攝受正法用，更無有出正法用。又前",
    "T37n1744_02a:0028a02": "明攝受正法願、後明攝受正法行，欲顯攝受",
    "T37n1744_02a:0028a03": "正法總攝一切願行也。前三章明初行後願，",
    "T37n1744_02a:0028a04": "以歸戒為本，方以大願扶持。今印述他行，",
    "T37n1744_02a:0028a05": "成前三願，故前明願攝、後明行攝也。就此二",
    "T37n1744_02a:0028a06": "章各開為四。初章四者，第一請說、第二許說、",
    "T37n1744_02a:0028a07": "第三正說、第四如來讚述。「爾時」者，標欲請時",
    "T37n1744_02a:0028a08": "也。「勝鬘」者，說法之人也。「白佛言」者，諮啟上聖",
    "T37n1744_02a:0028a09": "也。「我今當復承佛威神」者，夫弟子說法，大聖",
    "T37n1744_02a:0028a10": "在座，要假佛威神方乃得說；不蒙教輒爾",
    "T37n1744_02a:0028a11": "而言，即是慢相，故言當承佛力說也。又解：前",
    "T37n1744_02a:0028a12": "三願是勝鬘自力能辨，不假佛威；今欲說上",
    "T37n1744_02a:0028a13": "地深法，非己分力所能，要假如來神力加被",
    "T37n1744_02a:0028a14": "然後得說也。問：佛既有力，何不自說？勝鬘無",
    "T37n1744_02a:0028a15": "力，承於佛力而欲說耶？答：凡有二義。一者勝",
    "T37n1744_02a:0028a16": "鬘當今教主，機屬在其人、不屬在佛，故無",
    "T37n1744_02a:0028a17": "力而說、有力不說。二者眾生若聞佛自說者，",
    "T37n1744_02a:0028a18": "則謂法是甚深唯佛能說，則唯佛能知非",
    "T37n1744_02a:0028a19": "我所解，則便自絕。以今勝鬘承佛神力能",
    "T37n1744_02a:0028a20": "說，則我亦同然。故須勝鬘說也。此與《地經》金",
    "T37n1744_02a:0028a21": "剛藏說增菩薩力，其義大同。又勝鬘欲令聽",
    "T37n1744_02a:0028a22": "眾生信，故言承佛神力。既承佛神力，則解如",
    "T37n1744_02a:0028a23": "佛解、說如佛說，時眾聞勝鬘說即便信受也。",
    "T37n1744_02a:0028a24": "前說三願，今更說攝受，故名為復。復說在後，",
    "T37n1744_02a:0028a25": "故名為當。外使物畏，目之為威；內難測度，稱",
    "T37n1744_02a:0028a26": "之曰神；下稟上力，名之為承。「調伏大願真實",
    "T37n1744_02a:0028a27": "無異」者，請說所說事也。證實相理，煩惱清淨，",
    "T37n1744_02a:0028a28": "故名調伏。要期曠濟，故云大願。離於虛忘，",
    "T37n1744_02a:0028a29": "稱為真實。稱理不乖，說與佛同，故言無異。又",
    "T37n1744_02a:0028b01": "一切諸行同入一願，故名無異。如下章明從",
    "T37n1744_02a:0028b02": "一生多、今辨攝多入一，故名無異。「佛告勝鬘」",
    "T37n1744_02a:0028b03": "下，第二如來許說。說既合理，任其斟酌，故言",
    "T37n1744_02a:0028b04": "恣聽汝說。「勝鬘白」下，第三正說。就文有三：一",
    "T37n1744_02a:0028b05": "稱歎大願、第二出願體、第三結歎大願。初明",
    "T37n1744_02a:0028b06": "稱歎大願者，即是攝用歸體，亦是勸物令修",
    "T37n1744_02a:0028b07": "一正觀。所謂「攝受正法」者，第二出體也。前",
    "T37n1744_02a:0028b08": "明恒沙諸願入於三願，今收三願入一大願",
    "T37n1744_02a:0028b09": "也。故外書云「詩雖三百，一言弊之，謂心不",
    "T37n1744_02a:0028b10": "邪。」淺法尚爾，況方等焉。問：此與前一切願入",
    "T37n1744_02a:0028b11": "三願何異？答：前明攝一切願以歸三願；今攝",
    "T37n1744_02a:0028b12": "三願以歸一願，謂攝受正法。又上明諸願入",
    "T37n1744_02a:0028b13": "三願，謂以略攝廣；今諸願入一願，入一願",
    "T37n1744_02a:0028b14": "者，謂以總攝別，故攝受正法深而且廣。深則",
    "T37n1744_02a:0028b15": "言忘慮絕、廣則無德不苞，是故但明此一願",
    "T37n1744_02a:0028b16": "也。馥師云：「即是第十受及第三大願。但上離",
    "T37n1744_02a:0028b17": "之為二，今合之為一。」有人言：七地已前，隨事",
    "T37n1744_02a:0028b18": "立願、隨起行；今入八地，一心現前，具得前",
    "T37n1744_02a:0028b19": "願，為願波羅蜜，是為一切入一大願，謂攝受",
    "T37n1744_02a:0028b20": "正法真為大願。今明位義，如上所判也。問：",
    "T37n1744_02a:0028b21": "出世無量行德，以何義偏言願耶？答：出世",
    "T37n1744_02a:0028b22": "實有無量眾行，今據一門說以為願。如《地經》",
    "T37n1744_02a:0028b23": "中彰其地體，說名為願。雖復說願，餘皆在中。",
    "T37n1744_02a:0028b24": "故《地論》云「是中即攝智斷證修及餘助法」。又",
    "T37n1744_02a:0028b25": "復諸行趣順菩提，通名為願。又得正法者，是",
    "T37n1744_02a:0028b26": "三世佛也。今一切菩薩意願悟解正法，猶如",
    "T37n1744_02a:0028b27": "諸佛，以是因緣攝受正法、攝一切願行。又攝",
    "T37n1744_02a:0028b28": "受正法，有行有願，今此章明攝受之願、後章",
    "T37n1744_02a:0028b29": "辨攝受之行，文正爾也。「攝受正法真為大願」",
    "T37n1744_02a:0028c01": "下，第三結歎也。若悟解正法，證理不虛，故云",
    "T37n1744_02a:0028c02": "真為大願也。如《地論》云「願善決定者，真實智",
    "T37n1744_02a:0028c03": "攝故。」問：何故舉恒河沙？答：於諸河中，恒河",
    "T37n1744_02a:0028c04": "中沙最多，故取為喻。又於四河中最大故。又",
    "T37n1744_02a:0028c05": "餘河名字喜轉，此河名字世世不轉。又世俗",
    "T37n1744_02a:0028c06": "謂為吉河，入中洗者罪垢清淨。又此河近佛",
    "T37n1744_02a:0028c07": "生處，佛弟子眼見故舉為喻。又此河廣四十",
    "T37n1744_02a:0028c08": "里，象馬入中皆沒。「佛歎」下，第四如來讚述。就",
    "T37n1744_02a:0028c09": "文為二：一總歎、二別歎。總歎中言「善哉」者，良",
    "T37n1744_02a:0028c10": "由勝鬘所說，一合理、二稱機，故重言善哉也。",
    "T37n1744_02a:0028c11": "依外國有三善哉，此間嫌多，所以存二。又一",
    "T37n1744_02a:0028c12": "善，善實慧；一善，善方便慧。善是好之別稱，哉",
    "T37n1744_02a:0028c13": "是助語之辭。「智慧方便」下，第二別歎。又",
    "T37n1744_02a:0028c14": "上是歎辭，今是所歎事。就文為二：第一歎",
    "T37n1744_02a:0028c15": "其能說之功、第二歎所說正法功德無邊。就",
    "T37n1744_02a:0028c16": "初文又二：第一歎其所說會理稱機；第二歎",
    "T37n1744_02a:0028c17": "其所說同三世佛，引己為證。初文又二：第一",
    "T37n1744_02a:0028c18": "歎教主、第二歎聽眾。初又二：第一歎其說",
    "T37n1744_02a:0028c19": "功、第二釋歎。「智慧」者，實智也。「方便」者，權",
    "T37n1744_02a:0028c20": "智也。此二智，經論中辨異有四：一約境分異，",
    "T37n1744_02a:0028c21": "所謂照真諦名實智、照俗諦名方便智；二約",
    "T37n1744_02a:0028c22": "行分異，照二諦名實智、隨機宜利益他者名",
    "T37n1744_02a:0028c23": "方便智；三體名實智、用名方便智；四約修辨",
    "T37n1744_02a:0028c24": "異，修未成就名方便、修成滿足名實智。「甚深",
    "T37n1744_02a:0028c25": "微妙」者，實智證理，名為甚深；方便巧說，稱為",
    "T37n1744_02a:0028c26": "微妙。又二智並有甚深、微妙二義。微曰玄",
    "T37n1744_02a:0028c27": "微，微中之精為妙。「汝以長夜」下，第二釋歎。何",
    "T37n1744_02a:0028c28": "由有此？二智能證能說，良由過去行因來久，",
    "T37n1744_02a:0028c29": "故能爾也。生死淵曠名長，無解自照稱夜。又",
    "T37n1744_02a:0029a01": "生死難脫故稱長夜。而汝能於長夜之中",
    "T37n1744_02a:0029a02": "修於萬行，故言「殖諸善本」。「來世眾生」下，前歎",
    "T37n1744_02a:0029a03": "教主，此歎聽眾。說既深，而非淺識所解，故",
    "T37n1744_02a:0029a04": "云久種善根乃能解汝所說。如《中論》引《四百",
    "T37n1744_02a:0029a05": "觀論》云「真法及說者，聽者難得故。如是則生",
    "T37n1744_02a:0029a06": "死，非有邊無邊。」攝受正法，名為真法。勝鬘為",
    "T37n1744_02a:0029a07": "說者，久種善根眾生則是聽眾。得此三事，生",
    "T37n1744_02a:0029a08": "死有邊；不得此三，生死無邊。又舉其解者尚",
    "T37n1744_02a:0029a09": "難，顯成勝鬘說是勝說也。「汝之所說」下，第二",
    "T37n1744_02a:0029a10": "明說同諸佛，引己為證。欲使物生信，故有此",
    "T37n1744_02a:0029a11": "章來也。初明同三世佛。「我今得是無上菩提」",
    "T37n1744_02a:0029a12": "下，引己為證。所以具須明通別二佛，恐物謂",
    "T37n1744_02a:0029a13": "釋迦化偏，故須通引諸佛為證。「如是我說」下，",
    "T37n1744_02a:0029a14": "上來第一歎能說合理稱機，此第二歎所說",
    "T37n1744_02a:0029a15": "正法功德無邊。就文為二：初正歎；「何以故」下，",
    "T37n1744_02a:0029a16": "釋歎。「我說攝受正法」，稱歎攝受正法功德也。",
    "T37n1744_02a:0029a17": "「如來智慧辨才亦無邊際」，以攝受正法功德",
    "T37n1744_02a:0029a18": "無邊，如來證此正法，故內智外辨亦無邊也。",
    "T37n1744_02a:0029a19": "又上明所說無邊，今明能說無邊。疑者云：理",
    "T37n1744_02a:0029a20": "既甚深，說應不盡。故舉無邊之智，說無邊之",
    "T37n1744_02a:0029a21": "法也。又如來以無邊德說無邊法，故能說",
    "T37n1744_02a:0029a22": "所說相稱，是此不足稱歎；勝鬘能以有邊之",
    "T37n1744_02a:0029a23": "德說無邊之法，方為希有。又如來有無邊辨",
    "T37n1744_02a:0029a24": "慧，說此攝受正法，不得其邊。「何以故」下，第二",
    "T37n1744_02a:0029a25": "釋上如來辨慧無邊及功德無邊也。明攝受",
    "T37n1744_02a:0029a26": "正法，體具恒沙功德，故攝受正法無邊及如",
    "T37n1744_02a:0029a27": "來辨慧無邊。「有大利益」者，智慧也。又有大",
    "T37n1744_02a:0029a28": "功德，出生萬行；有大利益，出生五乘。「勝鬘白",
    "T37n1744_02a:0029a29": "佛」下，所以有此章來者，若就略廣明義，上來",
    "T37n1744_02a:0029b01": "略明攝受正法，從此已下第二廣明攝受正",
    "T37n1744_02a:0029b02": "法。問：何以知前略後廣？答：前直明菩薩所有",
    "T37n1744_02a:0029b03": "恒沙諸願皆入一大願中，所謂攝受正法，故",
    "T37n1744_02a:0029b04": "知是略。從此已去，曠舉法譬而解釋之，故知",
    "T37n1744_02a:0029b05": "是廣。二者、上明收入，今辨出生。問：何以知",
    "T37n1744_02a:0029b06": "上明收入、今辨出生？答：上明恒沙諸願皆入",
    "T37n1744_02a:0029b07": "大願中，故知是收入；今具舉大雲大地能生",
    "T37n1744_02a:0029b08": "諸法，故是出生。收入者，攝用歸體，所謂攝一",
    "T37n1744_02a:0029b09": "切願行同入實相正法，言忘慮絕。如《法華》云",
    "T37n1744_02a:0029b10": "「究竟涅槃，常寂滅相，終歸於空。」出生者，從體",
    "T37n1744_02a:0029b11": "起用，從一正法出生一切五乘因果。三者、上",
    "T37n1744_02a:0029b12": "就願門明攝受正法，今就行門明攝受正法。",
    "T37n1744_02a:0029b13": "故前文云「所有恒沙諸願皆入一大願中」，故",
    "T37n1744_02a:0029b14": "知是願；今明攝受正法是行，是故文云「由攝",
    "T37n1744_02a:0029b15": "受正法，出生一切因果。」文具三條之義。就文",
    "T37n1744_02a:0029b16": "亦四：第一勝鬘請說、第二許說、第三正說、第",
    "T37n1744_02a:0029b17": "四稱歎。今是初文。「我當承佛神力」者，攝受正",
    "T37n1744_02a:0029b18": "法，位窮佛地，唯佛能說。今承佛神力，方能演",
    "T37n1744_02a:0029b19": "說。「承佛力」者，請如來三業加，即加其三業也。",
    "T37n1744_02a:0029b20": "「更復演說」者，前已略說，今復廣說，故稱更復。",
    "T37n1744_02a:0029b21": "前說收入，今說出生。又前已說願，今次說行，",
    "T37n1744_02a:0029b22": "故更復演說也。「攝受正法廣大之義」者，前明",
    "T37n1744_02a:0029b23": "略大，今辨廣大。前明體大，今明用大。前明願",
    "T37n1744_02a:0029b24": "大，今明行大。如是三條，有深所以，故稱為",
    "T37n1744_02a:0029b25": "義。「佛言便說」下，第二如來許說。林公云：「此",
    "T37n1744_02a:0029b26": "訓為錯，應言『辨說』。」今謂「辨說」於言不便，依",
    "T37n1744_02a:0029b27": "經「便說」是也。「勝鬘白佛」下，第三正說。就文為",
    "T37n1744_02a:0029b28": "二：第一正明攝受正法；第二從「世尊我見攝",
    "T37n1744_02a:0029b29": "受正法有如是力」下，仰推於佛，請佛證知。",
    "T37n1744_02a:0029c01": "初以五門釋之：一異釋門、二正釋門、三同異",
    "T37n1744_02a:0029c02": "門、四引類門、五行用門。異釋門者，有人言：",
    "T37n1744_02a:0029c03": "攝受正法其義廣大，謂總標也，即是無量釋",
    "T37n1744_02a:0029c04": "上廣。「得一切佛法」已下，釋上大。大有二種，得",
    "T37n1744_02a:0029c05": "一切法謂證大、八萬已下謂教大，則證教二",
    "T37n1744_02a:0029c06": "道也。二正釋門者，又二：第一略標章門、第",
    "T37n1744_02a:0029c07": "二廣釋。標章門者，通唯是一正法；別有四義",
    "T37n1744_02a:0029c08": "不同：一廣大、二無量、三得一切佛法、四八萬",
    "T37n1744_02a:0029c09": "四千。此四門可具二義：初句為總、後三句為",
    "T37n1744_02a:0029c10": "別，以別釋成於總。所以稱廣大者，以無量得",
    "T37n1744_02a:0029c11": "一切佛法及八萬四千，故稱廣大也。二者通",
    "T37n1744_02a:0029c12": "是一正法。法法不同，凡有四種：一理、二行、",
    "T37n1744_02a:0029c13": "三果、四教。理者，諸法實相理。如實相理而修",
    "T37n1744_02a:0029c14": "行，故有行正法也。行滿得果，故次明果。前",
    "T37n1744_02a:0029c15": "三為自德，教正法者即化他，此四攝一切正",
    "T37n1744_02a:0029c16": "法盡。初言「廣大」者，謂理正法也。次言「無量」",
    "T37n1744_02a:0029c17": "者，行正法也。「得一切佛法」者，果正法也。「八萬",
    "T37n1744_02a:0029c18": "四千」者，教正法也。今標此四門，後次第解釋",
    "T37n1744_02a:0029c19": "也。又前三句即是乘三義，理正法是乘性也，",
    "T37n1744_02a:0029c20": "行正法即乘隨也，果正法即乘得也，教正",
    "T37n1744_02a:0029c21": "法為他說乘三也。第三同異門者，此四與前",
    "T37n1744_02a:0029c22": "不妄失正法中有同有異。上有五句：一正",
    "T37n1744_02a:0029c23": "法、二一乘、三波羅蜜、四大乘欲、五正法欲。",
    "T37n1744_02a:0029c24": "前之正法即是今理正法，前大乘即是今果",
    "T37n1744_02a:0029c25": "正法，前波羅蜜及二欲即是今行正法。但上",
    "T37n1744_02a:0029c26": "廣彰不妄失義，故復開為三；今作因果，故",
    "T37n1744_02a:0029c27": "攝三為一。上但明自行，故不論教；今具自行",
    "T37n1744_02a:0029c28": "化他，故有八萬教門。第四引類門者，此四句",
    "T37n1744_02a:0029c29": "即龍樹中觀論三字也。中者，理正法也。觀者，",
    "T37n1744_02a:0030a01": "即行及果正法也。論者，即教正法也。故叡師",
    "T37n1744_02a:0030a02": "云：「其實既宣、其言既明，於菩薩之行、道場之",
    "T37n1744_02a:0030a03": "照，無不朗然懸解矣。」第五行用門者，即就事",
    "T37n1744_02a:0030a04": "作之。七尺之身本來四絕，即理正法。作四絕",
    "T37n1744_02a:0030a05": "之觀，謂行正法。四絕之觀了了現前，即果正",
    "T37n1744_02a:0030a06": "法。既如說而行，還如行而說，即教正法也。「八",
    "T37n1744_02a:0030a07": "萬四千」，如《賢劫經》說：彼有菩薩名曰喜王，晏",
    "T37n1744_02a:0030a08": "坐七日，作是思惟：「菩薩行何三昧，便速逮",
    "T37n1744_02a:0030a09": "致八萬四千諸度法門、諸三昧門、諸陀羅尼",
    "T37n1744_02a:0030a10": "解脫門等？」過七日已，往諸佛所，頂禮佛足，",
    "T37n1744_02a:0030a11": "請前所念。佛時對曰：「快問是義。有三昧門名",
    "T37n1744_02a:0030a12": "了諸法本，行是三昧，便速逮致八萬四千諸",
    "T37n1744_02a:0030a13": "度門等。」何者是其八萬四千？彼經宣說：諸佛",
    "T37n1744_02a:0030a14": "功德凡有三百五十種門，於彼三百五十種",
    "T37n1744_02a:0030a15": "德各修六度以之為因，便有二千一百諸度。",
    "T37n1744_02a:0030a16": "用此諸度對治四大六衰之患便有二萬一",
    "T37n1744_02a:0030a17": "百諸度。言四大者，所謂成身地水火風。由",
    "T37n1744_02a:0030a18": "前諸度得淨法身，故能捨之。言六衰者，外",
    "T37n1744_02a:0030a19": "六塵。六塵之賊，衰耗善法，故名為衰；由前諸",
    "T37n1744_02a:0030a20": "度，證諸法空，故能治之。彼前二萬一千諸度，",
    "T37n1744_02a:0030a21": "各對眾生四種心患，便有八萬四千諸度。言",
    "T37n1744_02a:0030a22": "四患者，多貪為一、多瞋為二、多癡為三、三毒",
    "T37n1744_02a:0030a23": "等分為四。又解：取身見為等分，以身見能生",
    "T37n1744_02a:0030a24": "三毒故也。八萬四千者，三百五十度謂果、六",
    "T37n1744_02a:0030a25": "度謂因，謂因果一雙也。此因果謂得也。自",
    "T37n1744_02a:0030a26": "下明離四大六衰謂離果。果中有內蛇外賊，",
    "T37n1744_02a:0030a27": "下明離因。因中有三毒及等分，故八萬四千，",
    "T37n1744_02a:0030a28": "無義不攝。八萬四千既爾，三昧、解脫、陀羅尼",
    "T37n1744_02a:0030a29": "等類亦同然。今說諸度，以為八萬四千門矣。",
    "T37n1744_02a:0030b01": "此八萬四千善法，種別不同，故名為門。又此",
    "T37n1744_02a:0030b02": "八萬四千，通人神解，故稱為門也。「譬如劫初",
    "T37n1744_02a:0030b03": "成時」下，第二釋四章。明即成四別，還依前",
    "T37n1744_02a:0030b04": "次第釋。第一從初至即是攝受正法，釋上第",
    "T37n1744_02a:0030b05": "一廣大之義。第二從無異波羅蜜至最後即",
    "T37n1744_02a:0030b06": "是波羅蜜，釋第二則是無量因行章門。「世尊",
    "T37n1744_02a:0030b07": "我今承佛威神」下竟「之所瞻仰」，釋上第三得",
    "T37n1744_02a:0030b08": "一切佛法果德章門。從「世尊又善男子」下，釋",
    "T37n1744_02a:0030b09": "上第四八萬四千教法章門。就初又二：第一",
    "T37n1744_02a:0030b10": "前釋正法廣大；第二從「世尊攝受正法」下，釋",
    "T37n1744_02a:0030b11": "攝受義。勝鬘前標二門，謂攝受正法廣大之",
    "T37n1744_02a:0030b12": "義，是故今雙釋此二門也。初門有四譬四",
    "T37n1744_02a:0030b13": "合：第一興雲注雨譬、第二大水出生世界譬、",
    "T37n1744_02a:0030b14": "第三大地能持重擔譬、第四大地有寶藏譬。",
    "T37n1744_02a:0030b15": "問：此四譬有何異？答：有人言第一譬攝受正",
    "T37n1744_02a:0030b16": "法能生多行、第二譬攝受正法能成多德、第",
    "T37n1744_02a:0030b17": "三譬攝受正法能益多眾、第四譬攝受正法",
    "T37n1744_02a:0030b18": "備含多法，具此四多，是故前文云「則是無量」",
    "T37n1744_02a:0030b19": "也。今明不爾，以三門釋之：一次第門、二不同",
    "T37n1744_02a:0030b20": "門、三釋廣大門。次第門者，雲為水本，故前",
    "T37n1744_02a:0030b21": "明雲譬。水從雲生，故次明水譬。地成由水，故",
    "T37n1744_02a:0030b22": "有地譬。寶由地生，故有寶譬。合譬次第者，",
    "T37n1744_02a:0030b23": "由實相理出生於教，如雲生於水。教由理",
    "T37n1744_02a:0030b24": "成，如水由於雲。稟教成人，故有地譬。由人有",
    "T37n1744_02a:0030b25": "寶，故有寶譬。又初以雲譬實相正法，次以水",
    "T37n1744_02a:0030b26": "譬實相正法，第三以正法成人，第四得實相",
    "T37n1744_02a:0030b27": "正法人能生出世大寶，故並以理正法為四",
    "T37n1744_02a:0030b28": "譬，未論教也；至後釋八萬法藏，方明於教。第",
    "T37n1744_02a:0030b29": "二不同門者，雖有四譬，合成二章。前之二譬，",
    "T37n1744_02a:0030c01": "明成人之法；後之兩譬，辨法所成人。又前兩",
    "T37n1744_02a:0030c02": "譬明自行，後兩譬辨化他。又前二譬明本出",
    "T37n1744_02a:0030c03": "生，後兩譬明末利益。第三釋廣大門者，此章",
    "T37n1744_02a:0030c04": "名釋上廣大章門。所言廣大者，四譬即成四",
    "T37n1744_02a:0030c05": "大，謂大雲、大雨、大地、大寶。次合四大為二",
    "T37n1744_02a:0030c06": "大，前二辨法大、後二明人大。次合二為一，雖",
    "T37n1744_02a:0030c07": "有人法，總譬一正法。又一義者，即人是法、即",
    "T37n1744_02a:0030c08": "法是人，如後章說也。次泯一歸無，即人是法",
    "T37n1744_02a:0030c09": "人，人非定人；即法是人法，法非定法。故非人",
    "T37n1744_02a:0030c10": "非法，慮絕言忘。今且依人法各為二法。法",
    "T37n1744_02a:0030c11": "中二者，初略、後廣。又初明人天乘、後明四",
    "T37n1744_02a:0030c12": "乘。人中二者，至後當釋。又初明與四乘因益、",
    "T37n1744_02a:0030c13": "後明與四乘果益，至文當顯。初文前譬、次合。",
    "T37n1744_02a:0030c14": "所以舉譬者，法之理深，非譬莫悟，故據近事",
    "T37n1744_02a:0030c15": "以明遠理。「劫初成時」者，今前敘壞、後次辨",
    "T37n1744_02a:0030c16": "成。火災起時，壞欲界至初禪。水災起時，壞欲",
    "T37n1744_02a:0030c17": "界至二禪。風災起，壞欲界至三禪。既有三",
    "T37n1744_02a:0030c18": "壞，即有三成。若壞欲界至初禪，世界成時，從",
    "T37n1744_02a:0030c19": "二禪邊興雲注雨，故欲界至初禪便成。若壞",
    "T37n1744_02a:0030c20": "欲界至二禪，便從三禪邊注雨，故欲界乃至",
    "T37n1744_02a:0030c21": "二禪得成。若壞欲界至三禪，從四禪邊注",
    "T37n1744_02a:0030c22": "雨，故欲界至三禪便得成也。廣如三界義中",
    "T37n1744_02a:0030c23": "說。今取劫成者，一切世間諸成之中劫成",
    "T37n1744_02a:0030c24": "最大，譬得初地乃至得佛，亦是一切成中之",
    "T37n1744_02a:0030c25": "最大也。問：今正據何成喻？答：正就佛地。非",
    "T37n1744_02a:0030c26": "佛究竟成就，無以能出生五乘等法也，故以",
    "T37n1744_02a:0030c27": "劫初喻攝受正法人也。「成時」者，譬攝受也。正",
    "T37n1744_02a:0030c28": "法顯現在心，名為攝受，即是成時。問：劫初成",
    "T37n1744_02a:0030c29": "時喻攝受正法人，普興大雲喻攝受正法。此",
    "T37n1744_02a:0031a01": "是從人有法，乃是正明人出生，寧是法出生",
    "T37n1744_02a:0031a02": "耶？答：譬意不正在人，乃明劫成時。大雲普",
    "T37n1744_02a:0031a03": "興，雨眾色雨，正明法出生，不明人出生。水聚",
    "T37n1744_02a:0031a04": "譬亦爾。故二處文並不合劫成。問：云何理出",
    "T37n1744_02a:0031a05": "生？答：由會實相理，得有諸佛菩薩及以二乘，",
    "T37n1744_02a:0031a06": "由佛菩薩二乘故有人天也。「普興大雲」者，所",
    "T37n1744_02a:0031a07": "以舉劫初大雲大雨者，雲雨之大莫過劫初，",
    "T37n1744_02a:0031a08": "故借此大雲大雨以喻攝受正法之廣大也。",
    "T37n1744_02a:0031a09": "大雲者，依《法華經》四義譬雲：一如來大形普",
    "T37n1744_02a:0031a10": "應，猶如大雲；二如來大聲普遍，猶如大雲；三",
    "T37n1744_02a:0031a11": "如來大號普遍，猶如大雲；四如來大德充滿，",
    "T37n1744_02a:0031a12": "猶如大雲。則是形聲德號攝佛事盡。今以大",
    "T37n1744_02a:0031a13": "雲譬攝受正法，攝受正法則無法不攝，猶如",
    "T37n1744_02a:0031a14": "大雲。「雨眾色雨」者，攝受正法為體則是能生，",
    "T37n1744_02a:0031a15": "從攝受正法出生因，如雨大雨也。「及種種寶」",
    "T37n1744_02a:0031a16": "者，出生果，如種種寶也。以因果是眾義大宗、",
    "T37n1744_02a:0031a17": "立信根本，初譬但明此二，所以為略。又此中",
    "T37n1744_02a:0031a18": "但明正法出生人天之因、人天之果，是以為",
    "T37n1744_02a:0031a19": "略。故經云「雨無量福報」，人天果也；「無量善根」，",
    "T37n1744_02a:0031a20": "天人因也。「如是攝受正法」下，第二合譬。略",
    "T37n1744_02a:0031a21": "不合劫初成時。雖舉劫初時，意正在興雲",
    "T37n1744_02a:0031a22": "注雨，故不合也。攝受正法合上興雲。雨無",
    "T37n1744_02a:0031a23": "量福報，合上雨種種寶，即果名為福報。及無",
    "T37n1744_02a:0031a24": "量善根之雨，合因也。「世尊又如劫初成時」下，",
    "T37n1744_02a:0031a25": "第二，有三：一譬、二合、三結。劫初成時，不異",
    "T37n1744_02a:0031a26": "向解。「有大水聚」者，劫初成時有持水風令水",
    "T37n1744_02a:0031a27": "不散，有消水風令水漸盡以成世界。世界壞，",
    "T37n1744_02a:0031a28": "從下以向上；世界成，從上以成下。故論云「初",
    "T37n1744_02a:0031a29": "壞處最後成，最後壞最初成，故用水聚出生",
    "T37n1744_02a:0031b01": "三千大千世界。水之輕妙者，成上諸天宮殿。",
    "T37n1744_02a:0031b02": "水之滓濁者，成下山河大地。是水聚能出生",
    "T37n1744_02a:0031b03": "大千世界藏。」問：欲界身不能觸得上界物，云",
    "T37n1744_02a:0031b04": "何得以欲界火燒上界禪？答：《俱舍論》云「從欲",
    "T37n1744_02a:0031b05": "界火別出火燒初禪，不用欲界火燒初禪。」問：",
    "T37n1744_02a:0031b06": "云何為三千大千世界？答：如龍樹說，一四",
    "T37n1744_02a:0031b07": "天下合以為一，數之至千名為小千。小千為",
    "T37n1744_02a:0031b08": "一，數復至千，名為中千。中千為一，數復至",
    "T37n1744_02a:0031b09": "千，名為三千大千世界。此大千界成壞同",
    "T37n1744_02a:0031b10": "時，故合為一。三千隔別，故稱為界。三千苞含",
    "T37n1744_02a:0031b11": "人物，目之為藏也。「四百億類洲」者，三千界中",
    "T37n1744_02a:0031b12": "有其百億四天下，別名四百億。地形各異，名",
    "T37n1744_02a:0031b13": "種種。東方有洲，名弗婆提，形如滿月，人面像",
    "T37n1744_02a:0031b14": "之。南方有洲，名閻浮提，其形上方下尖，人面",
    "T37n1744_02a:0031b15": "像之。西方有洲，名瞿耶尼，形如半月，人面像",
    "T37n1744_02a:0031b16": "之。北方有洲，名欝單越，其形正方，人面像",
    "T37n1744_02a:0031b17": "之。洲謂洲渚，此等皆是水中高原，故名為洲",
    "T37n1744_02a:0031b18": "也。釋合譬文，凡有四家，今具敘之。第一家",
    "T37n1744_02a:0031b19": "云：出生大乘無量界藏者，菩薩地中，要說有",
    "T37n1744_02a:0031b20": "十、廣則無邊，故名大乘無量界藏。此正取菩",
    "T37n1744_02a:0031b21": "薩十地諸位為無量界大乘界藏。一切菩薩",
    "T37n1744_02a:0031b22": "神通之力者，合上四百億類洲，菩薩神通之",
    "T37n1744_02a:0031b23": "力是其行用。一切世間已下，明其行體。行有",
    "T37n1744_02a:0031b24": "世間、出世間別，三地已還名為世間，四地已",
    "T37n1744_02a:0031b25": "上名出世間。是二之中各有證行，阿含行異，",
    "T37n1744_02a:0031b26": "故有四句。一切世間安隱快樂，是三地證行",
    "T37n1744_02a:0031b27": "體也。證行寂滅名為安隱，證法適神名為快",
    "T37n1744_02a:0031b28": "樂。一切世間如意自在，釋三地已還阿含行，",
    "T37n1744_02a:0031b29": "謂八禪等也。及出世間安樂劫成，是四地已",
    "T37n1744_02a:0031c01": "上證行體也。法從喻稱，故言劫成也。乃至天",
    "T37n1744_02a:0031c02": "人本所未得者，是四地已上阿含行，謂道品",
    "T37n1744_02a:0031c03": "等也。三地已還阿含之行，是凡夫法，人天共",
    "T37n1744_02a:0031c04": "得；四地已上阿含之行，是賢聖之法，人天不",
    "T37n1744_02a:0031c05": "得，故名天人本所未得。此等皆從攝受中出",
    "T37n1744_02a:0031c06": "也。第二家：餘義並同，但取證道即是無分別",
    "T37n1744_02a:0031c07": "正體智，阿含行即是後得智。用《攝論》意也。有",
    "T37n1744_02a:0031c08": "人言：初譬明正出人天乘，今譬明正法出生",
    "T37n1744_02a:0031c09": "三乘，謂菩薩及三乘也。從菩薩神通下，合",
    "T37n1744_02a:0031c10": "四百億類洲。於中有二：一以大乘行相合也；",
    "T37n1744_02a:0031c11": "乃至人天未得者，以二乘行合也。菩薩行相",
    "T37n1744_02a:0031c12": "中有四：菩薩神通力者，出世作用殊能行",
    "T37n1744_02a:0031c13": "也。一切世間安穩快樂者，世間福報行，謂因",
    "T37n1744_02a:0031c14": "為安穩、果為快樂。世間如意自在，世間作用",
    "T37n1744_02a:0031c15": "殊能行也。出世安樂劫成者，出世方便福",
    "T37n1744_02a:0031c16": "報行。以喻為法，故言安樂劫成。世出世各",
    "T37n1744_02a:0031c17": "具二種行，但文中說之非次第耳。人天本所",
    "T37n1744_02a:0031c18": "未得者，聲聞緣覺善法，人天本所不得也。皆",
    "T37n1744_02a:0031c19": "於中出者，皆於攝受中出。問：此師既云此譬",
    "T37n1744_02a:0031c20": "出生三乘，云何合四百億類洲？答：彼不分明，",
    "T37n1744_02a:0031c21": "相當以菩薩世間出世間及二乘為四也。今",
    "T37n1744_02a:0031c22": "謂此三家釋，乃取十地，位義有餘，而於文",
    "T37n1744_02a:0031c23": "凡有二失：一者義局、二者破句。言義局者，大",
    "T37n1744_02a:0031c24": "水聚譬，明世出世一切，云何但出生十地義",
    "T37n1744_02a:0031c25": "耶？破句至後當顯也。今所明者凡有二義：一",
    "T37n1744_02a:0031c26": "者總別、二者因果。言總別者，大千為總、四百",
    "T37n1744_02a:0031c27": "億類洲為別，則以大乘為總、於大乘中離出",
    "T37n1744_02a:0031c28": "四乘為別。又總別者，大乘為總；菩薩神通之",
    "T37n1744_02a:0031c29": "力，於大乘中別明菩薩神通之用。二者以大",
    "T37n1744_02a:0032a01": "乘為果乘、四乘為因乘。所以知然者，下明四",
    "T37n1744_02a:0032a02": "乘中但辨菩薩神通、不明佛乘，故知大千喻",
    "T37n1744_02a:0032a03": "果乘、四百喻因乘。一切菩薩神通之力下，合",
    "T37n1744_02a:0032a04": "上四百億類洲。菩薩神通果報，喻如一百億",
    "T37n1744_02a:0032a05": "類洲也。菩薩神通者，總舉大乘因行化導之",
    "T37n1744_02a:0032a06": "要。如《法華．信解》云「於菩薩法，遊戲神通」也。",
    "T37n1744_02a:0032a07": "一切世間安穩快樂者，人中果報。一切世間",
    "T37n1744_02a:0032a08": "如意自在者，是諸天果報，合此人天為二",
    "T37n1744_02a:0032a09": "百。人報劣，直云安穩快樂；天報勝，故云如意",
    "T37n1744_02a:0032a10": "自在。所以知是人天者，並稱世間故也。及出",
    "T37n1744_02a:0032a11": "世間安樂者，二乘人即成二百，合前為四",
    "T37n1744_02a:0032a12": "也。此是古舊所說，於文相顯。然四乘各有因",
    "T37n1744_02a:0032a13": "果，夫因樂義不顯，果報則歡樂義顯。今欲",
    "T37n1744_02a:0032a14": "歎正法能生四乘樂果，使物行正法，是故偏",
    "T37n1744_02a:0032a15": "明果也。問：四種云何並稱為樂？答：菩薩運五",
    "T37n1744_02a:0032a16": "通、度六道，適大士之懷，所以稱樂。如世間之",
    "T37n1744_02a:0032a17": "戲樂也。又作事若難，則名為苦。菩薩運用自",
    "T37n1744_02a:0032a18": "在，如戲不難，故名為樂。餘三樂，在文顯然。「劫",
    "T37n1744_02a:0032a19": "成乃至天人本來所得皆於中出」者，前二",
    "T37n1744_02a:0032a20": "家牽劫成屬上出世間，古舊牽劫成向下也。",
    "T37n1744_02a:0032a21": "上有三，謂譬、合、結，今是第三結也。就結中，初",
    "T37n1744_02a:0032a22": "結能生、次結所生。劫成者，牒上劫成也，即是",
    "T37n1744_02a:0032a23": "明攝受正法義成，即是能生也。「乃至天人」者",
    "T37n1744_02a:0032a24": "下，結所生也，明天人乘從攝受正法出也。本",
    "T37n1744_02a:0032a25": "所未得者，大乘及二乘非是世間所得，亦從",
    "T37n1744_02a:0032a26": "正法中出也。此文非但偏結水聚譬，亦通結",
    "T37n1744_02a:0032a27": "雲雨譬。此二通舉劫成之事，是故通結也。「又",
    "T37n1744_02a:0032a28": "如大地」下，第三譬。前之二譬，明所秉之法。法",
    "T37n1744_02a:0032a29": "不自弘，弘之由人，故次明秉法之人。又上",
    "T37n1744_02a:0032b01": "明理正法，由理成人，故人有利物之用。如由",
    "T37n1744_02a:0032b02": "水成地，地有昇持之能，及出寶之用也。問：",
    "T37n1744_02a:0032b03": "此章正明理正法出生，云何今兩譬乃明人",
    "T37n1744_02a:0032b04": "出生耶？答：由理正法出生人故，人能出生四",
    "T37n1744_02a:0032b05": "乘等用，則終是明法出生義耳。兩譬為異",
    "T37n1744_02a:0032b06": "者，今作三雙釋之：一初譬以荷負義為正，後",
    "T37n1744_02a:0032b07": "以出寶義為正；二者初譬與眾生四乘因行，",
    "T37n1744_02a:0032b08": "後譬與眾生四乘果德。又初譬師化弟子，後",
    "T37n1744_02a:0032b09": "明弟子得法由師。文四：一譬、二合、三結、四",
    "T37n1744_02a:0032b10": "歎。所以借大地譬者，地有三義：一窂固難傾、",
    "T37n1744_02a:0032b11": "二生長萬物、三能擔屓山河。攝受正法菩薩",
    "T37n1744_02a:0032b12": "亦具三義：一行體窂固、二廣生物善、三荷屓",
    "T37n1744_02a:0032b13": "眾生令離苦得樂也。「又如大地」者，上明雲水",
    "T37n1744_02a:0032b14": "出生四分藏，即是用雲水以成地，今明地亦",
    "T37n1744_02a:0032b15": "有荷屓之義。上明攝受正法出生五乘，今明",
    "T37n1744_02a:0032b16": "攝受正法以成於人，人亦有荷屓義，故以地",
    "T37n1744_02a:0032b17": "況人。如地能持四重擔，得正法菩薩亦利益",
    "T37n1744_02a:0032b18": "四種之人。大地即是能持，四重擔即是所持",
    "T37n1744_02a:0032b19": "也。有人言：大海最重，喻於凡夫。諸山次輕，",
    "T37n1744_02a:0032b20": "喻於聲聞。草木轉輕，喻於緣覺。眾生最輕，譬",
    "T37n1744_02a:0032b21": "於菩薩。今明不爾，大海最重，喻於菩薩。諸山",
    "T37n1744_02a:0032b22": "雖重，猶輕於大海，喻於緣覺。草木輕於諸山，",
    "T37n1744_02a:0032b23": "喻於聲聞。眾生復輕草木，喻於凡夫。所以作",
    "T37n1744_02a:0032b24": "此釋者，物重譬於德重、物輕譬於德輕。「如是",
    "T37n1744_02a:0032b25": "攝受正法」下，第二合譬。攝受正法以成男女，",
    "T37n1744_02a:0032b26": "此得正法男女人猶如大地，堪能荷屓四種",
    "T37n1744_02a:0032b27": "重任也。「踰彼大地」者，地雖能持，無心屓擔；菩",
    "T37n1744_02a:0032b28": "薩大悲，有心能屓。又大地持少，菩薩屓多。又",
    "T37n1744_02a:0032b29": "大地劫成能屓，劫壞不能；菩薩於一切時常",
    "T37n1744_02a:0032c01": "能荷屓，故踰地也。「何等為四」下，合上所持。初",
    "T37n1744_02a:0032c02": "解以大海喻凡夫者，依文次第合之。前舉海",
    "T37n1744_02a:0032c03": "山草木次人，今還次第合也。第二師釋意：譬",
    "T37n1744_02a:0032c04": "則從重至輕、合則從輕至重者，承文勢故爾。",
    "T37n1744_02a:0032c05": "以最後譬輕，故接輕合輕也。「離善知識」，謂不",
    "T37n1744_02a:0032c06": "近善友也。雖有善友不相值遇，親近義希，",
    "T37n1744_02a:0032c07": "故稱為離。三乘人及人中善人，能以善法",
    "T37n1744_02a:0032c08": "利物，為善知識。不能聽受正法，故曰「無聞」，或",
    "T37n1744_02a:0032c09": "都不聞正法、或聞之甚希、或可雖聞不解。無",
    "T37n1744_02a:0032c10": "惡不造，不能繫念思惟、如法修行，言「非法」。",
    "T37n1744_02a:0032c11": "授與福分善根，令修福捨罪，後生善處，漸得",
    "T37n1744_02a:0032c12": "入道，故言「而成就之」。有下乘根性，後欣樂",
    "T37n1744_02a:0032c13": "下法，故為求為說四諦欣厭觀法，故授與",
    "T37n1744_02a:0032c14": "聲聞乘。求聲聞者即是合上所擔。所言求者",
    "T37n1744_02a:0032c15": "此是樂欲名之為求。授與之言，合上大地能",
    "T37n1744_02a:0032c16": "持，下例作此釋。問：緣覺之人，佛在世時為",
    "T37n1744_02a:0032c17": "其說教，可得是授。出無佛世，叵有授義以不？",
    "T37n1744_02a:0032c18": "答：亦有二種授義，一者諸佛菩薩以神通力",
    "T37n1744_02a:0032c19": "起風動樹，因而葉落，令其思量，故云授與。二",
    "T37n1744_02a:0032c20": "者以人為緣，如獼猴教仙人坐禪，遂得緣覺，",
    "T37n1744_02a:0032c21": "亦是授義。「是名攝受正法」下，第三總結。「世尊",
    "T37n1744_02a:0032c22": "如是攝受」下，第四歎。「為眾生作不請之友」者，",
    "T37n1744_02a:0032c23": "四乘眾生雖有根性，樂欲未生，不能請求。菩",
    "T37n1744_02a:0032c24": "薩照機，知其堪受，即便為說，故言不請。聞必",
    "T37n1744_02a:0032c25": "得益，目之為友。同門曰朋，同志曰友。大士",
    "T37n1744_02a:0032c26": "以善法惠利眾生，令同志修學，故名為友。肇",
    "T37n1744_02a:0032c27": "公言：「真友不待請，如慈母之赴嬰兒」也。問：何",
    "T37n1744_02a:0032c28": "故經中或云待請、或云不待請？答：待請方說",
    "T37n1744_02a:0032c29": "者，顯菩薩重法之心；不待請者，顯菩薩大悲",
    "T37n1744_02a:0033a01": "敦至。又待請者，令前人重法；不待請而說者，",
    "T37n1744_02a:0033a02": "令物尊人也。若請方說，則能說之人便無大",
    "T37n1744_02a:0033a03": "悲，故人則不尊也。「大悲安慰」下，前歎菩薩為",
    "T37n1744_02a:0033a04": "物之友，今歎菩薩能生四乘善根，名之為母。",
    "T37n1744_02a:0033a05": "眾生在生死怖畏，菩薩以大悲覆護，以名安",
    "T37n1744_02a:0033a06": "慰也。「又如大地」下，此第四譬。與上異者，上",
    "T37n1744_02a:0033a07": "但明菩薩化眾生，不明人得益；此下明上能",
    "T37n1744_02a:0033a08": "化下，復明前人得益。何以知然？上云「普為眾",
    "T37n1744_02a:0033a09": "生作不請之友」，故知上直言師化弟子。此下",
    "T37n1744_02a:0033a10": "言「得大寶眾生皆由攝受正法男子女人」，故",
    "T37n1744_02a:0033a11": "知此明眾生得益。餘二義如上。就文有四：一",
    "T37n1744_02a:0033a12": "喻、二合、三釋、四結菩薩化功利益眾生也。",
    "T37n1744_02a:0033a13": "「又如大地有四寶藏」，此句總標。「何等為四」下，",
    "T37n1744_02a:0033a14": "別出四名：一者無價，喻於菩薩；二者上價，喻",
    "T37n1744_02a:0033a15": "於緣覺；三中價，喻聲聞；四下價，喻人天。「是名",
    "T37n1744_02a:0033a16": "大地四種寶藏」者，總結也。就合譬中，初總",
    "T37n1744_02a:0033a17": "合，即合總文也。問：菩薩自得已家自法，云",
    "T37n1744_02a:0033a18": "何名為得眾生四寶？答：此四是化他法，故名",
    "T37n1744_02a:0033a19": "眾生四種大寶。此四種寶雖主化物，出在菩",
    "T37n1744_02a:0033a20": "薩，故云菩薩得之。「何等為四」下，合上別也。譬",
    "T37n1744_02a:0033a21": "中從上至下，合從下至上，前已釋之。「如是",
    "T37n1744_02a:0033a22": "得大寶眾生」下，第三解釋。眾生得益，皆由菩",
    "T37n1744_02a:0033a23": "薩也。「世尊大寶藏者」下，第四總結。前明得正",
    "T37n1744_02a:0033a24": "法菩薩有四寶藏，此結明菩薩之人所以能",
    "T37n1744_02a:0033a25": "荷屓四擔者，皆由攝受正法，故推功於法也。",
    "T37n1744_02a:0033a26": "「世尊攝受正法攝受正法者」，自上已來釋廣",
    "T37n1744_02a:0033a27": "大章門，今釋攝受章明。所以知上釋廣大",
    "T37n1744_02a:0033a28": "者，上明有四譬，即是四大，謂大雲、大水、大地、",
    "T37n1744_02a:0033a29": "大寶。雖有四大，不出二種，前二明人秉法大、",
    "T37n1744_02a:0033b01": "後二明法所成人大。一切諸大不出人法，故",
    "T37n1744_02a:0033b02": "知是釋廣大章門也。自上已來凡四處明攝",
    "T37n1744_02a:0033b03": "受正法：一第十受明攝受正法令不妄失；",
    "T37n1744_02a:0033b04": "次第三願明攝受正法，捨身命財而救護之；",
    "T37n1744_02a:0033b05": "第三攝受正法願章，明一切諸願同入一願，",
    "T37n1744_02a:0033b06": "謂攝受正法；第四攝受正法行章，攝受正法",
    "T37n1744_02a:0033b07": "其義廣大。雖四處標名，猶未解之，至此方釋",
    "T37n1744_02a:0033b08": "也。攝受者，若智證於理，理生於智，則是境",
    "T37n1744_02a:0033b09": "智二見，不名攝受。若能所並冥、境智俱寂，乃",
    "T37n1744_02a:0033b10": "名攝受正法也。蓋是佛法之大宗、證悟之淵",
    "T37n1744_02a:0033b11": "府。又有此文來者，智證於理，有不二二義、二",
    "T37n1744_02a:0033b12": "不二義。不二二義者，智為能證、理為所證，理",
    "T37n1744_02a:0033b13": "為能生、智為所生。二不二者，不見智為能照、",
    "T37n1744_02a:0033b14": "理為所照，理為能生、智為所生。如《大品》云「與",
    "T37n1744_02a:0033b15": "般若相應，而不見應與不應。」與般若相應，",
    "T37n1744_02a:0033b16": "謂不二二義；不見相應不相應，謂二不二義。",
    "T37n1744_02a:0033b17": "《智度論》云「實相非般若，能生般若。」此是不二",
    "T37n1744_02a:0033b18": "二義也。又云「緣是一邊、觀是一邊，雖是二",
    "T37n1744_02a:0033b19": "邊，名為中道。」即是二不二義。自上已來明攝",
    "T37n1744_02a:0033b20": "受正法，明不二二義；今明相即，是二不二義。",
    "T37n1744_02a:0033b21": "又若約位論之，地前菩薩未能證理，故境智",
    "T37n1744_02a:0033b22": "猶二；登地已上與理相應，緣觀俱寂。若破病",
    "T37n1744_02a:0033b23": "論之，時眾聞攝受正法，則謂智為能攝、正法",
    "T37n1744_02a:0033b24": "是所攝，則起境智二見；今破二見，故明不二，",
    "T37n1744_02a:0033b25": "是以有此文來也。此四條義，通貫於後，並不",
    "T37n1744_02a:0033b26": "可出也。「世尊攝受正法」，此一句牒前攝受正",
    "T37n1744_02a:0033b27": "法語來也。前已釋廣大義竟，未釋攝受正法，",
    "T37n1744_02a:0033b28": "今欲釋之，故牒將來。「攝受正法者」，正解攝",
    "T37n1744_02a:0033b29": "受義也。將欲解釋，故重題章門也。「無異正法」",
    "T37n1744_02a:0033c01": "者，此明攝受即正法，謂智不異境。「無異攝受",
    "T37n1744_02a:0033c02": "正法」者，此明正法不異於智也。正法即攝受",
    "T37n1744_02a:0033c03": "正法，正結理不異智也。以不二故言不異，非",
    "T37n1744_02a:0033c04": "是相似故言無異。「世尊無異波羅蜜」下，自上",
    "T37n1744_02a:0033c05": "已來釋廣大章門竟，今釋第二無量因行章",
    "T37n1744_02a:0033c06": "門。由理成行，故次理明行也。又正法語通，非",
    "T37n1744_02a:0033c07": "但理是正法，行亦是正法，故有此文來也。就",
    "T37n1744_02a:0033c08": "文亦二：初明攝受、次明正法。上前明正法、後",
    "T37n1744_02a:0033c09": "明攝受，今前明攝受、後明正法。與上不同者，",
    "T37n1744_02a:0033c10": "接上攝受即明攝受故也。又攝受與正法，義",
    "T37n1744_02a:0033c11": "無前後，故得迴互釋之。又欲明標釋結義，",
    "T37n1744_02a:0033c12": "所以前明攝受。言標釋結者，初標即義；從「何",
    "T37n1744_02a:0033c13": "以故」下，釋即義；次此後結即義也。此中應明",
    "T37n1744_02a:0033c14": "釋名門。所言「攝受正法」者，六度即是因行正",
    "T37n1744_02a:0033c15": "法。錄六度之法在心，名之為攝；如六度法而",
    "T37n1744_02a:0033c16": "頓證，故名為受。頓證之時，不見能攝所攝、",
    "T37n1744_02a:0033c17": "能證所證，不知何以目之，強名攝受，此即是",
    "T37n1744_02a:0033c18": "今文明相即義。又攝受有不二二義、二不二",
    "T37n1744_02a:0033c19": "義。不二而二，故有能攝所攝、能證所證；二而",
    "T37n1744_02a:0033c20": "不二，則能所宛然而常寂滅。又約位明之，地",
    "T37n1744_02a:0033c21": "前未得真證，故猶有能所；登地已上，永得於",
    "T37n1744_02a:0033c22": "真證，故緣觀俱寂。若破病者，眾生謂能攝所",
    "T37n1744_02a:0033c23": "攝異；破彼二見，故明不二。此是破二明不二，",
    "T37n1744_02a:0033c24": "二病若去，不二亦除。如《華嚴》云「不著不二法，",
    "T37n1744_02a:0033c25": "以無一二故。」又《智度論》云「破二不著一，是名",
    "T37n1744_02a:0033c26": "為法忍。」法忍者，心安理法，不見一二也。就文",
    "T37n1744_02a:0033c27": "有二：初總明不二、次別明不二、三總結不",
    "T37n1744_02a:0033c28": "二。初文三句。「無異波羅蜜」者，明攝受正法不",
    "T37n1744_02a:0033c29": "異波羅蜜。「無異攝受正法」者，明波羅蜜不異",
    "T37n1744_02a:0034a01": "攝受正法。問：此與上攝受何異？答：有同有",
    "T37n1744_02a:0034a02": "異。若言攝受不異波羅蜜、波羅蜜不異攝受，",
    "T37n1744_02a:0034a03": "此與上智不異理、理不異智，其義則同。但上",
    "T37n1744_02a:0034a04": "明理不異智、智不異理，今明智不異行、行不",
    "T37n1744_02a:0034a05": "異智。若言攝受正法不異波羅蜜、波羅蜜不",
    "T37n1744_02a:0034a06": "異攝受正法，此欲明攝受正法廣大之義。非",
    "T37n1744_02a:0034a07": "但理正法是攝受正法，波羅蜜行法亦是攝",
    "T37n1744_02a:0034a08": "受正法，是故攝受正法其義廣大。「攝受正法",
    "T37n1744_02a:0034a09": "即波羅蜜」者，上來兩句明無異，今第三句結",
    "T37n1744_02a:0034a10": "簡無異。所以無異者，以即是故，名曰無異，非",
    "T37n1744_02a:0034a11": "謂相似故言無異。問：結即中何因少一句？",
    "T37n1744_02a:0034a12": "答：既言攝受即波羅蜜，當知波羅蜜即攝受，",
    "T37n1744_02a:0034a13": "故不須第二句也。結中亦有二義：一結智與",
    "T37n1744_02a:0034a14": "波羅蜜不異、二結攝受正法與波羅蜜無異。",
    "T37n1744_02a:0034a15": "問：攝受是能攝受之智、正法是六度之行，智",
    "T37n1744_02a:0034a16": "與行既其不二，云何一智體即具一切行？",
    "T37n1744_02a:0034a17": "答：如一正觀，止惡義邊說名為戒、證靜義邊",
    "T37n1744_02a:0034a18": "名之為定、能照義邊稱之為慧、達到義邊即",
    "T37n1744_02a:0034a19": "波羅蜜，是故一智攝一切行。問：六度與正觀",
    "T37n1744_02a:0034a20": "無異，此是解與行無異，亦得言實相正法與",
    "T37n1744_02a:0034a21": "六度無異不？答：上明智與理無異，望理智",
    "T37n1744_02a:0034a22": "即是行。智既與理無異，即是行與理無異。問：",
    "T37n1744_02a:0034a23": "云何無異？答：菩薩以實相心行六度，故六度",
    "T37n1744_02a:0034a24": "即實相。今且就檀釋之，然雖復四絕，三事宛",
    "T37n1744_02a:0034a25": "然。此實相即檀，雖三事宛然，常是四絕，故檀",
    "T37n1744_02a:0034a26": "即實相。檀度既爾，餘行例然。問：上明從實相",
    "T37n1744_02a:0034a27": "出生四乘因果，菩薩即以四乘因果行利益",
    "T37n1744_02a:0034a28": "於人，與今文明攝受正法何異？答：上明四乘",
    "T37n1744_02a:0034a29": "之法利人，今明以六度之行益物。若爾，上",
    "T37n1744_02a:0034b01": "即是四乘，六度益物即是一乘。前即是出生",
    "T37n1744_02a:0034b02": "益物，今是收入利人。又上明從理出生行、今",
    "T37n1744_02a:0034b03": "明行成，故用行益物，則上明其本、今辨末也。",
    "T37n1744_02a:0034b04": "「何以故」下，上來第一明攝受，今第二明正法。",
    "T37n1744_02a:0034b05": "亦上是標即，今是釋即。「何以故」者，此是問辭。",
    "T37n1744_02a:0034b06": "問意云：何故攝受正法即是六波羅蜜？「攝受",
    "T37n1744_02a:0034b07": "正法」已下，此是答。答意云：六度即是正法。菩",
    "T37n1744_02a:0034b08": "薩攝受六度正法，以化於人，故攝受正法與",
    "T37n1744_02a:0034b09": "波羅蜜無異。此中明六度即為六階，一一度",
    "T37n1744_02a:0034b10": "中各有三句：一標機緣、二明菩薩行施、三結",
    "T37n1744_02a:0034b11": "行成為波羅蜜。初言「應以施成就」者，此明",
    "T37n1744_02a:0034b12": "所化機緣也。問：此是何等人耶？答：有人言",
    "T37n1744_02a:0034b13": "此是慳貪眾生，宜教行施，故名成就。今謂",
    "T37n1744_02a:0034b14": "文相不爾。經云「應以施成就」者，此明前人根",
    "T37n1744_02a:0034b15": "緣應見菩薩行施得成就者，菩薩則為之行",
    "T37n1744_02a:0034b16": "施。何關教前人行施耶？六度皆有此文，必",
    "T37n1744_02a:0034b17": "宜前定之也。問：此是何人？答：此人不定。自",
    "T37n1744_02a:0034b18": "有慳貪眾生不肯布施，菩薩前自行施，使彼",
    "T37n1744_02a:0034b19": "學之。二者自有貧窮眾生，菩薩施其財物，令",
    "T37n1744_02a:0034b20": "其歡喜與菩薩為眷屬，然後化令入道，故云",
    "T37n1744_02a:0034b21": "以施成就之。自有眾生應見菩薩行施而得",
    "T37n1744_02a:0034b22": "悟道，故菩薩為之行施也。「以施成就」下，第二",
    "T37n1744_02a:0034b23": "明菩薩行施。就文為二：初標二章門、次釋二",
    "T37n1744_02a:0034b24": "章門。以施成就者，標二章門也。施之一字，謂",
    "T37n1744_02a:0034b25": "菩薩行施章門也。成就者，利物章門。「乃至捨",
    "T37n1744_02a:0034b26": "身支節」者，釋兩章門。即前釋行施章門。施",
    "T37n1744_02a:0034b27": "有內外，捨身是內、捨餘是外。外易內難，從外",
    "T37n1744_02a:0034b28": "至內，故云乃至捨身支節也。乃至，是其窮到",
    "T37n1744_02a:0034b29": "之辭。「將護彼意」已下，釋第二成就章門。「將護",
    "T37n1744_02a:0034c01": "彼意」者，善順機緣，名將護彼意。菩薩雖復",
    "T37n1744_02a:0034c02": "內外頓捨，此是合理，未必稱機；今欲明稱機，",
    "T37n1744_02a:0034c03": "故云將護彼意也。「而成就之」者下，以順機緣",
    "T37n1744_02a:0034c04": "行施，而前人遂便得益，故言而成就之。「彼",
    "T37n1744_02a:0034c05": "所成就眾生建立正法」者，釋上成就之義也。",
    "T37n1744_02a:0034c06": "菩薩以攝受正法心，為物行施，遂令眾生悟",
    "T37n1744_02a:0034c07": "道，得入攝受正法之中。故攝受正法得攝施",
    "T37n1744_02a:0034c08": "行，亦得攝受一切眾生，是故攝受正法其義",
    "T37n1744_02a:0034c09": "廣大，故前云攝受正法即是波羅蜜。施行既",
    "T37n1744_02a:0034c10": "爾，餘五類然。攝受正法有二：一者攝行，謂攝",
    "T37n1744_02a:0034c11": "受正法，攝受正法攝受六度等萬行；二者攝",
    "T37n1744_02a:0034c12": "緣，菩薩行六度，令一切眾生皆得悟道入正",
    "T37n1744_02a:0034c13": "法中。故攝受正法其義廣大也。「是名檀波羅",
    "T37n1744_02a:0034c14": "蜜」者，第三結檀行成就。「守護六根」下，第二戒",
    "T37n1744_02a:0034c15": "度。亦三：一標機緣、二辨菩薩持戒、三結行成",
    "T37n1744_02a:0034c16": "名波羅蜜。「應以戒成就」者，標機緣也。問：是何",
    "T37n1744_02a:0034c17": "等緣？答：亦有多種。自有破戒之緣，令其改悔",
    "T37n1744_02a:0034c18": "持戒；自有本未有戒，令其受戒；自有見持",
    "T37n1744_02a:0034c19": "戒而起愛敬之心，自有見持戒而得悟道。問：",
    "T37n1744_02a:0034c20": "何故一一度中出多緣耶？答：若如《大品》，一一",
    "T37n1744_02a:0034c21": "度中凡有四句：一自行六度、二教他行、三歎",
    "T37n1744_02a:0034c22": "行法、四美行人，則六度各對六緣。今此文中，",
    "T37n1744_02a:0034c23": "藥別病通，以明六行，故是藥別；所對之緣不",
    "T37n1744_02a:0034c24": "別標之，知病通也。「以守護六根」下，第二明菩",
    "T37n1744_02a:0034c25": "薩持戒。就文為二：一明菩薩自持戒。第二明",
    "T37n1744_02a:0034c26": "菩薩持戒，令物得益。「守護六根」者，六根如門",
    "T37n1744_02a:0034c27": "能通，六塵惡賊損壞戒善，故須防護。防護",
    "T37n1744_02a:0034c28": "之法，唯念與慧，念心守境、慧巧分別知其",
    "T37n1744_02a:0034c29": "損益。「淨身口意業」者，菩薩持戒有始有終，守",
    "T37n1744_02a:0035a01": "護六根是其始也，淨身口意戒行成就。成就",
    "T37n1744_02a:0035a02": "之中，淨身口意是正戒離性罪也。「乃至正",
    "T37n1744_02a:0035a03": "四威儀」，謂離遮罪。「乃至」還是窮到之辭。性罪",
    "T37n1744_02a:0035a04": "易離、遮罪難防，從易至難，亦是從重至輕，故",
    "T37n1744_02a:0035a05": "云乃至正四威儀。「將護彼意」者，上來第一明",
    "T37n1744_02a:0035a06": "菩薩持戒，今第二明使他行戒，具以如上說。",
    "T37n1744_02a:0035a07": "「是名」下，第三結具戒行名波羅蜜。就忍行中",
    "T37n1744_02a:0035a08": "亦三：一標所為緣，故言「應以忍成就者」；「若",
    "T37n1744_02a:0035a09": "彼眾生」下，第二明菩薩行忍亦二：初明行忍、",
    "T37n1744_02a:0035a10": "二為成就眾生也。罵詈毀辱誹謗是口辱，對",
    "T37n1744_02a:0035a11": "面而論名為罵詈，背後道說稱為毀辱，全無",
    "T37n1744_02a:0035a12": "忘造稱曰誹謗。恐怖者，是其身辱，打縛割",
    "T37n1744_02a:0035a13": "截繫閉等事說為恐怖。又恐怖者，亦通於口，",
    "T37n1744_02a:0035a14": "以說諸惡事而恐怖之故也。「以無恚心」者，此",
    "T37n1744_02a:0035a15": "明忍也。得無嗔善根，故云無恚。「饒益心」者，非",
    "T37n1744_02a:0035a16": "但無嗔，菩薩見打罵時，即於前人起饒益心。",
    "T37n1744_02a:0035a17": "羅漢之人得打罵時心亦不嗔，不能於中即",
    "T37n1744_02a:0035a18": "起慈心饒益於彼；菩薩能也。「第一忍力」者，忍",
    "T37n1744_02a:0035a19": "辱是第一道。如經中說「忍之為德，持戒、苦行",
    "T37n1744_02a:0035a20": "所不能及」，故稱第一。又《智度論》云「行生忍時，",
    "T37n1744_02a:0035a21": "得無量功德。行法忍時，得無量智慧。」德兼福",
    "T37n1744_02a:0035a22": "慧，故云第一。「乃至顏色無變」者，「乃至」還是窮",
    "T37n1744_02a:0035a23": "到之辭。菩薩行忍，不起嗔恚、不生結恨，亦不",
    "T37n1744_02a:0035a24": "加報，此離重過；今明乃至無變，遠離輕失。「將",
    "T37n1744_02a:0035a25": "護」已下，第二同前。「是名」下，第三結成忍度也。",
    "T37n1744_02a:0035a26": "進度亦三，易知。菩薩精進，為度眾生，是故說",
    "T37n1744_02a:0035a27": "言「於彼眾生不起懈心」。此明離過，如經說「懶",
    "T37n1744_02a:0035a28": "墮是精進家障，懈怠是精進之垢。」障重垢輕，",
    "T37n1744_02a:0035a29": "今說離輕也。尚無有輕，況當有重？「生大欲心」",
    "T37n1744_02a:0035b01": "者，上明離過，今辨習德。於諸善法皆有修意，",
    "T37n1744_02a:0035b02": "名大欲心。又於諸眾生皆有度意，名大欲心。",
    "T37n1744_02a:0035b03": "欲心是其精進方便，故前生之。第一精進者，",
    "T37n1744_02a:0035b04": "正明精進體。第一精進，是心精進。「乃至」已下，",
    "T37n1744_02a:0035b05": "謂身精進，行住坐臥常能懃苦。名「若四威",
    "T37n1744_02a:0035b06": "儀」，心易身難。從心生身，故言乃至也。禪度",
    "T37n1744_02a:0035b07": "亦三。「於彼眾生以不亂心不外向心」者，心不",
    "T37n1744_02a:0035b08": "住於一境，名為亂心。心緣外境，名外向心。此",
    "T37n1744_02a:0035b09": "是定障，菩薩得定，故遠離之。有人言：不亂",
    "T37n1744_02a:0035b10": "者，離性亂。不外向者，離事亂。《佛性論》云「性",
    "T37n1744_02a:0035b11": "亂者是五識中亂，事亂者是意識中亂。」又《淨",
    "T37n1744_02a:0035b12": "名》云「心不住內亦不在外，是為菩薩晏坐。」「第",
    "T37n1744_02a:0035b13": "一正念」者，上明所離，今明所得。生空法空，",
    "T37n1744_02a:0035b14": "常以空理自安，故云正念。問：生空法空，此是",
    "T37n1744_02a:0035b15": "正慧，云何言正定？答：即一空觀，二義說之，",
    "T37n1744_02a:0035b16": "窮照曰慧、極靜為定。故《成實論》云「爾時二種，",
    "T37n1744_02a:0035b17": "如實知名慧、攝心名三昧。」又念是禪因，能",
    "T37n1744_02a:0035b18": "生定心，如禪支及四如意足。不言第一正定，",
    "T37n1744_02a:0035b19": "而舉其因者，對下不忘，顯守境力。「乃至久",
    "T37n1744_02a:0035b20": "時所作」，身業也。「久時所說」者，口業也。「終不忘",
    "T37n1744_02a:0035b21": "失」，明定心恒憶，久時身口業不忘也。問：何故",
    "T37n1744_02a:0035b22": "有此意來？答：菩薩因定發宿命通，故憶持久",
    "T37n1744_02a:0035b23": "所作事。又因定得於三輪：第一正念，謂因定",
    "T37n1744_02a:0035b24": "得他心輪；久時所作，是神通輪；久時所說，是",
    "T37n1744_02a:0035b25": "說法輪，並不忘失也。夫心喧則情暗、神靜則",
    "T37n1744_02a:0035b26": "慮明，故見曠劫如在目前，故云不忘失也。",
    "T37n1744_02a:0035b27": "智慧亦三。「彼諸眾生問一切義」者，問五明等",
    "T37n1744_02a:0035b28": "一切義也，亦問五法藏一切義也。五法藏者，",
    "T37n1744_02a:0035b29": "三世為三、無為為四、不可說為五。「以無畏心",
    "T37n1744_02a:0035c01": "而演說」者，夫畏由癡生、安由解發，既明達在",
    "T37n1744_02a:0035c02": "壞，故有難能詶、有詶必塞，故云以無畏心",
    "T37n1744_02a:0035c03": "而為演說也。「一切論」，謂世辨論、隨世論、圍",
    "T37n1744_02a:0035c04": "陀論、毘伽羅論、衛世師論。又是五明論，此是",
    "T37n1744_02a:0035c05": "明智人之所造。又學此論者，亦能生人明慧，",
    "T37n1744_02a:0035c06": "故稱五明。五明論者，謂內論、因明論、聲明",
    "T37n1744_02a:0035c07": "論、醫方論、工巧論，故稱五也。此五並須賓主",
    "T37n1744_02a:0035c08": "論量，故稱為論。但前之四種，假文處多，說之",
    "T37n1744_02a:0035c09": "為論；第五一門，隨事習之，宜稱工巧。故文云",
    "T37n1744_02a:0035c10": "「一切論、一切工巧」。此五是生明智處，故言明",
    "T37n1744_02a:0035c11": "處。義通真俗，故《地持》云「於五明處，具足一切",
    "T37n1744_02a:0035c12": "聞思修證」，則知通二諦也，如《地持論》具釋。「乃",
    "T37n1744_02a:0035c13": "至種種工巧諸事」者，「乃至」還是窮到之辭，始",
    "T37n1744_02a:0035c14": "從第一內論，乃至第五工巧諸事也。「是故世",
    "T37n1744_02a:0035c15": "尊無異波羅蜜者」，前攝受正法無異波羅蜜",
    "T37n1744_02a:0035c16": "有三：一總標無異；二「何以故」下，別約六度釋",
    "T37n1744_02a:0035c17": "無異；今第三總結無異也。問：餘處皆以六度",
    "T37n1744_02a:0035c18": "為自行，今此何故說為化他？答：所對不同。",
    "T37n1744_02a:0035c19": "餘對四攝，故為自行；今對攝受內證之德，為",
    "T37n1744_02a:0035c20": "物行六度，名為化他。問：布施施他、四攝攝",
    "T37n1744_02a:0035c21": "他，何故六度為自行、四攝為化他？答：六度中",
    "T37n1744_02a:0035c22": "但云布施，故是自行；攝中云布施攝，攝即是",
    "T37n1744_02a:0035c23": "化他，故為化他也。問：此中何故以六度為",
    "T37n1744_02a:0035c24": "化他行？答：欲釋上則是無量義。無量義者，",
    "T37n1744_02a:0035c25": "猶是廣大異名。若自行六度，則行不廣大；",
    "T37n1744_02a:0035c26": "以為物行六，故六度廣大。又六度有三種廣",
    "T37n1744_02a:0035c27": "大：一無惡不息、二無行不修、三無人不度，復",
    "T37n1744_02a:0035c28": "名廣大。「世尊我今承佛威神」下，第三次釋上",
    "T37n1744_02a:0035c29": "得一切佛法章門。所以知釋得一切佛法章",
    "T37n1744_02a:0036a01": "門者，下明捨三不堅得於三堅。三堅即是果",
    "T37n1744_02a:0036a02": "地佛法，故知是釋上果德門也。又接六度文",
    "T37n1744_02a:0036a03": "生，上明行於六度即下利眾生，今行六度上",
    "T37n1744_02a:0036a04": "求佛道，故以六度之因得三堅之果。而文且",
    "T37n1744_02a:0036a05": "據檀因，得於檀果。餘行類之，故有此文來。又",
    "T37n1744_02a:0036a06": "上明六度即是化他，今明捨三得三即是自",
    "T37n1744_02a:0036a07": "行。又上明六度即是行廣，今明捨三與後際",
    "T37n1744_02a:0036a08": "等即時長，並具諸義也。就文亦三：一請說、",
    "T37n1744_02a:0036a09": "二許說、三正說。所以至此更稱承力者，上明",
    "T37n1744_02a:0036a10": "因行易陳，今明果德難說，故重承佛力也。「更",
    "T37n1744_02a:0036a11": "說大義」者，上明理大行大，今更說果大。又上",
    "T37n1744_02a:0036a12": "已說六度之因下利，今說捨三得於上求之",
    "T37n1744_02a:0036a13": "三，故名大義。許說可知。「勝鬘白佛」下，第三正",
    "T37n1744_02a:0036a14": "說。就文為二：第一明捨三得三、第二稱歎。就",
    "T37n1744_02a:0036a15": "初又二：第一明攝受、第二辨正法。問：今攝受",
    "T37n1744_02a:0036a16": "與上何異？答：上明攝受於理，即是智與理無",
    "T37n1744_02a:0036a17": "異；次明攝受行，即智與行無異。今明攝受果，",
    "T37n1744_02a:0036a18": "所言果者，謂佛地常身命財。明人攝受此果",
    "T37n1744_02a:0036a19": "法，故人與果法無二。所以然者，證常身命財",
    "T37n1744_02a:0036a20": "人，與常身命一體，故人法無二。又此中明無",
    "T37n1744_02a:0036a21": "所得心，捨三即是檀行正法人，與此檀行正",
    "T37n1744_02a:0036a22": "法無二。問：上已明六度無異，何故復明檀行",
    "T37n1744_02a:0036a23": "無異？答：上雖明行廣，今辨時長。遷應有上",
    "T37n1744_02a:0036a24": "四義。未得人法不二觀，則人法二；得不二",
    "T37n1744_02a:0036a25": "觀，即明人法無二。又破人法二，故明人法不",
    "T37n1744_02a:0036a26": "二。惑者謂人能攝受正法、正法為人攝受，",
    "T37n1744_02a:0036a27": "則起二見；為破二故明不二，具如上釋。又具",
    "T37n1744_02a:0036a28": "有二不二義、不二而二。法成人，人能御法，",
    "T37n1744_02a:0036a29": "二而不二，即法統御名人、即人可軌名法。又",
    "T37n1744_02a:0036b01": "即人之法能生四乘因果、即法之人亦能出",
    "T37n1744_02a:0036b02": "生四乘因果，功用既齊，故人法無二。故前四",
    "T37n1744_02a:0036b03": "譬中，前二明法出生、後二明人出生，即其事",
    "T37n1744_02a:0036b04": "也。初文有三句：初雙牒人法。「無異攝受正法",
    "T37n1744_02a:0036b05": "者」，此明人不異法。「無異攝受正法者」者，此",
    "T37n1744_02a:0036b06": "辨法不異人。「攝受正法善男子女人」下，結",
    "T37n1744_02a:0036b07": "人即法。「何以故」下，上明攝受，今第二明正法，",
    "T37n1744_02a:0036b08": "正法即是常身命財。「何以故」者，問也。此問有",
    "T37n1744_02a:0036b09": "二意：一問所攝正法、二問人法何故不二。「若",
    "T37n1744_02a:0036b10": "攝受正法」下，正答其兩問。大意明其人捨三",
    "T37n1744_02a:0036b11": "分已，得攝受中常身命財。身命則是正法，",
    "T37n1744_02a:0036b12": "故詶其一問。常身命財以成於人，故人不",
    "T37n1744_02a:0036b13": "異法，詶第二問。就文有三：一總明此人為攝",
    "T37n1744_02a:0036b14": "受正法，故捨於三分；二列三名；三廣解釋。就",
    "T37n1744_02a:0036b15": "初中「若攝受正法男女為攝受正法故捨三",
    "T37n1744_02a:0036b16": "分」者，此明攝受菩薩為得佛果常身命財，故",
    "T37n1744_02a:0036b17": "捨無常三分。此明捨意也。問：但應言為得常",
    "T37n1744_02a:0036b18": "身命財故捨三分，何得言為攝受正法故捨",
    "T37n1744_02a:0036b19": "三分？答：欲顯攝受正法其義廣大。既明為攝",
    "T37n1744_02a:0036b20": "受正法，當知攝受正法即是常身命財。若言",
    "T37n1744_02a:0036b21": "為常身命財故捨三分者，或便謂攝受正法",
    "T37n1744_02a:0036b22": "不攝常身命財。以是義故，言為攝受正法也。",
    "T37n1744_02a:0036b23": "「何等為三」下，第二列出三名。問：捨身命財何",
    "T37n1744_02a:0036b24": "異？答：若捨身為奴，則不開捨命。又捨頭目",
    "T37n1744_02a:0036b25": "支節施人為捨身，為人取死為捨命。又釋：捨",
    "T37n1744_02a:0036b26": "身即是捨命，但本意不同，故成兩別。如投",
    "T37n1744_02a:0036b27": "身救虎，命雖不存，以肉施彼，意在施身也。他",
    "T37n1744_02a:0036b28": "不耐我在，須得我死，於彼事乃辦。菩薩為",
    "T37n1744_02a:0036b29": "茲殞命，身雖不存，是只捨命。自身命外，國城",
    "T37n1744_02a:0036c01": "妻子悉以施人，為捨財。梁武別釋此為一小",
    "T37n1744_02a:0036c02": "科義。「善男子」下，第三廣釋，即成三別。「男子女",
    "T37n1744_02a:0036c03": "人」，出能捨之人也。「捨身」者，正明捨也。「生死後",
    "T37n1744_02a:0036c04": "際等」者，北土人有二釋：一云生死是前際、涅",
    "T37n1744_02a:0036c05": "槃為後際，而言等者，生死涅槃於事不齊、於",
    "T37n1744_02a:0036c06": "理則等。要得此等，方有捨得。等謂空平等觀，",
    "T37n1744_02a:0036c07": "上絕涅槃、下亡生死。得此等觀，故能離老病",
    "T37n1744_02a:0036c08": "死，得常身命財。此空平等觀，為捨得處，此乃",
    "T37n1744_02a:0036c09": "證實離相故名為捨，非以身施人名之為捨。",
    "T37n1744_02a:0036c10": "有人言：生死後際者，非生死為先際、涅槃為",
    "T37n1744_02a:0036c11": "後際，唯就生死中自辨於前後。若具縛凡夫，",
    "T37n1744_02a:0036c12": "是生死前際；金剛三昧一品惑在，是生死後",
    "T37n1744_02a:0036c13": "際，故詺金剛三昧以為生死後際。言其等者，",
    "T37n1744_02a:0036c14": "取佛果種智。良以金剛斷種智證，此據終盡",
    "T37n1744_02a:0036c15": "處以說，故舉後際等也。南方人亦有兩釋，但",
    "T37n1744_02a:0036c16": "有異有同。一云：以金剛窮學，為生後際，謂",
    "T37n1744_02a:0036c17": "生死訖於此時。意明捨身之事，從初發心訖",
    "T37n1744_02a:0036c18": "此為極，自此已外無復無常身可捨。又釋：以",
    "T37n1744_02a:0036c19": "涅槃為後際，生死盡於此時，故言生死後際",
    "T37n1744_02a:0036c20": "等。《毘婆沙》中具此兩釋，但彼舉小涅槃，今言",
    "T37n1744_02a:0036c21": "大涅槃為異耳。馥師意：攝受正法以菩提為",
    "T37n1744_02a:0036c22": "期，捨身命財以後際為限也。今須平量之。北",
    "T37n1744_02a:0036c23": "土人以空平等為捨，此事不然。凡論空平等",
    "T37n1744_02a:0036c24": "捨，從初地得平等觀即能平等行施，云何乃",
    "T37n1744_02a:0036c25": "言後際方辨空平等施？若以涅槃為後際，此",
    "T37n1744_02a:0036c26": "是捨無常身盡極處，自此已外無復無常身",
    "T37n1744_02a:0036c27": "可捨，此言合理也。若以金剛為後際，金剛猶",
    "T37n1744_02a:0036c28": "是生死後分，此猶有無常身可捨。若以涅槃",
    "T37n1744_02a:0036c29": "為後際，即得常身，更無有無常身可施。但",
    "T37n1744_02a:0037a01": "得常而捨無常，約此亦得云有無常身可捨。",
    "T37n1744_02a:0037a02": "今詳經意，從因到果則如向釋。但今言與後",
    "T37n1744_02a:0037a03": "際等，生死自有三際：一前際，謂過去；二中",
    "T37n1744_02a:0037a04": "際，謂現在；三後際，謂未來。際既無盡，捨身",
    "T37n1744_02a:0037a05": "與後際等亦無盡。如《地經》十無盡義，不取盡",
    "T37n1744_02a:0037a06": "極為等。問：後際無盡，捨身亦無盡者，何由得",
    "T37n1744_02a:0037a07": "常果耶？答：菩薩建無盡意，行滿自然得常。「離",
    "T37n1744_02a:0037a08": "老病死」者，上明行因，今辨得果。捨無常身布",
    "T37n1744_02a:0037a09": "施，凡得二果：一所離果、二所得果。離老病",
    "T37n1744_02a:0037a10": "死，謂所離果。老病唯在分段，死義通於變易。",
    "T37n1744_02a:0037a11": "又變易亦有念念之老、無常之病。「得不壞常",
    "T37n1744_02a:0037a12": "住」下，第二明所得果。就文有三：一所得常、二",
    "T37n1744_02a:0037a13": "所得深、三所得體。體是常故，名為法身。亦無",
    "T37n1744_02a:0037a14": "諸非法，妙法斯滿，是法身義。既為身捨身，故",
    "T37n1744_02a:0037a15": "得法身之報。此約相似因為論。不可破壞，故",
    "T37n1744_02a:0037a16": "名常住，謂離分段也。無有變易，離變易也。又",
    "T37n1744_02a:0037a17": "無有變易，釋上常住。「不思議功德」者，第二明",
    "T37n1744_02a:0037a18": "所得深。道出三乘十地，故無人能思也。「如來",
    "T37n1744_02a:0037a19": "法身」者，第三明所得體。以功德法成身，故云",
    "T37n1744_02a:0037a20": "功德身也。「捨命者」，標捨命布施也。「生死後際",
    "T37n1744_02a:0037a21": "等」者，明布施時長也。「畢竟離死」下，上辨行",
    "T37n1744_02a:0037a22": "因，今明得果。有二：一者所離、二者所得。言",
    "T37n1744_02a:0037a23": "離死者，謂所離也。捨命是為他取死，故以離",
    "T37n1744_02a:0037a24": "死為果。無常壽命要必有死，今明無有死，",
    "T37n1744_02a:0037a25": "故云離死也。「得無邊常住」下，明所得也。亦三：",
    "T37n1744_02a:0037a26": "一所得常、二所得深、三所得體。無邊者，生死",
    "T37n1744_02a:0037a27": "之命有其分限，名之為邊。常命異之，故言無",
    "T37n1744_02a:0037a28": "邊。以無邊故，所以常住。「不可思議功德」者，明",
    "T37n1744_02a:0037a29": "所得深，一切眾生無有能思議如來壽命、知",
    "T37n1744_02a:0037b01": "其齊限，名不思議。此常命是修功所得，故名",
    "T37n1744_02a:0037b02": "功德。「通達」已下，第三所得體。功德，總明其體。",
    "T37n1744_02a:0037b03": "「通達一切甚深佛法」者，此別出命體，正用慧",
    "T37n1744_02a:0037b04": "為命。所以偏說慧者，以慧為行主，能持眾德，",
    "T37n1744_02a:0037b05": "如命能持色心之報，故說慧為命。通達一切，",
    "T37n1744_02a:0037b06": "謂廣大慧。甚深佛法，謂甚深慧。以此廣大甚",
    "T37n1744_02a:0037b07": "深之慧為命，故名慧命也。如經言「慧命須菩",
    "T37n1744_02a:0037b08": "提」「慧命舍利弗」也。今言通達一切甚深佛法",
    "T37n1744_02a:0037b09": "者，出慧命所照境也。「捨財者」，牒所捨也。「生死",
    "T37n1744_02a:0037b10": "後際」，不異上解。「得不共」下，此明得果。但明所",
    "T37n1744_02a:0037b11": "得，則兼所離。於中有二：一得自報財、二得",
    "T37n1744_02a:0037b12": "他供財。自報財中亦三：一所得常、二所得",
    "T37n1744_02a:0037b13": "深、三所得體。言「得不共」者，世財五家共有。今",
    "T37n1744_02a:0037b14": "捨世財，得不共財。世財或盡或減，常財無盡",
    "T37n1744_02a:0037b15": "無減。「畢竟常住」者，前辨異無常財，今顯常",
    "T37n1744_02a:0037b16": "住財也。問：何等為常住財？答：《法華論》釋「我",
    "T37n1744_02a:0037b17": "淨土不毀，而眾見燒盡」，天親云：「報佛如來淨",
    "T37n1744_02a:0037b18": "土，第一義諦所攝，不可燒。」彼論明報佛是常，",
    "T37n1744_02a:0037b19": "報佛土亦常，故是常財也。有人云：常財者，謂",
    "T37n1744_02a:0037b20": "十力無異無量佛法，故名為財。如《維摩》云「富",
    "T37n1744_02a:0037b21": "有七財寶」，故以眾德為財也。「不可思議」下，第",
    "T37n1744_02a:0037b22": "二顯所得深。「具足功德」下，第三顯所得體，即",
    "T37n1744_02a:0037b23": "以功德為財也。又上畢竟常住，成前無盡；具",
    "T37n1744_02a:0037b24": "足功德，成上無減。總論世財有五：一五家共、",
    "T37n1744_02a:0037b25": "二減、三盡、四無常、五非妙；法財翻之也。「得",
    "T37n1744_02a:0037b26": "一切眾生殊勝供養」者，財有二種：一自報財、",
    "T37n1744_02a:0037b27": "二他供財。自所招淨土境界是報財，天人奉",
    "T37n1744_02a:0037b28": "養是他供財也。上來辨自供財，今明他供財。",
    "T37n1744_02a:0037b29": "應迹為論，應感既彰，能致眾生四事勝供，又",
    "T37n1744_02a:0037c01": "能感三乘聖人四事勝供。「世尊如是捨三分」",
    "T37n1744_02a:0037c02": "下，上第一明人法不二、行因得果，今第二",
    "T37n1744_02a:0037c03": "稱歎。凡有二句：第一牒所歎人；「常為」已下，正",
    "T37n1744_02a:0037c04": "明稱歎。歎中有二：一者上為佛記、二下為眾",
    "T37n1744_02a:0037c05": "生瞻仰。又上入佛境，故為佛記；下過群品，故",
    "T37n1744_02a:0037c06": "為眾瞻仰。問：何故云為佛所記？答：捨身財，",
    "T37n1744_02a:0037c07": "此是大事。物恐未必得果，故明行因必有果",
    "T37n1744_02a:0037c08": "可得，故佛記之。又記者決也，其人必得三果。",
    "T37n1744_02a:0037c09": "又記者別也，其人不作八道必成佛也。為眾",
    "T37n1744_02a:0037c10": "生瞻仰者，眾生不能捨三、其人能捨，眾生厭",
    "T37n1744_02a:0037c11": "無常欣常三、其人得常三，故為物所仰。又",
    "T37n1744_02a:0037c12": "上弘佛法，故為佛所記；今成就眾生，故為",
    "T37n1744_02a:0037c13": "眾生所仰。「世尊又善男子」下，自上已來釋三",
    "T37n1744_02a:0037c14": "章門竟，謂理、行、果。由理成行，由行得果，此是",
    "T37n1744_02a:0037c15": "自行。自行既成，則明化他。化他者，謂八萬四",
    "T37n1744_02a:0037c16": "千法門，謂化他之極。故上有四標，至此便有",
    "T37n1744_02a:0037c17": "四釋。問：今文乃明護法，云何言釋上八萬四",
    "T37n1744_02a:0037c18": "千教法耶？答：夫護法者，正明護教。是以今明",
    "T37n1744_02a:0037c19": "護法，即釋上教也。捨邪教、顯正教，稱為護",
    "T37n1744_02a:0037c20": "法。又有此文來者，釋成捨三意也。所以捨三",
    "T37n1744_02a:0037c21": "者，為護法故。如上第三願云「為護正法捨身",
    "T37n1744_02a:0037c22": "命財」。《佛性論》明十因緣故常，第一義云「捨身",
    "T37n1744_02a:0037c23": "命財為攝受正法。」正法既無窮，以無窮之因",
    "T37n1744_02a:0037c24": "感無窮果，果即三身，故是常住。又成上得",
    "T37n1744_02a:0037c25": "三，如《涅槃》云「護法因緣，得金剛身。」又菩薩捨",
    "T37n1744_02a:0037c26": "三為二事：一為下利眾生、二為上護大法。前",
    "T37n1744_02a:0037c27": "明為利四生是故捨三，今為上護三寶是故",
    "T37n1744_02a:0037c28": "捨三。問：上三皆明攝受，護法中何故不明攝",
    "T37n1744_02a:0037c29": "受？答：理行果是證義，故明攝受；護法中明",
    "T37n1744_02a:0038a01": "教，故不明攝受。又為略故，又例前可知也。",
    "T37n1744_02a:0038a02": "就文有四：一舉護法之人；二「法欲滅」下，辨護",
    "T37n1744_02a:0038a03": "法時；三「不諂」下，顯能護行；四「入法朋」下，護之",
    "T37n1744_02a:0038a04": "成益。「善男子善女人」者，出護法人也。「法欲滅",
    "T37n1744_02a:0038a05": "時」者，護法時也。「比丘」下，出滅法人也。梵言比",
    "T37n1744_02a:0038a06": "丘，此方義翻乃有五種：一名怖魔，初出家時",
    "T37n1744_02a:0038a07": "令魔怯怖，此義據始。二名乞士，既出家已，無",
    "T37n1744_02a:0038a08": "所積聚，乞求自活。三名淨命，以法乞求，離於",
    "T37n1744_02a:0038a09": "邪命。此二據次。四名淨持戒，出家已修持",
    "T37n1744_02a:0038a10": "梵戒。五名破惡，以持戒故，離犯戒惡。此二據",
    "T37n1744_02a:0038a11": "終。「尼」者言女。「優婆塞」，此翻為善宿男。懷善自",
    "T37n1744_02a:0038a12": "居，故云善宿男。亦云近住，以懷善自居，近於",
    "T37n1744_02a:0038a13": "佛住故也。「夷」者女也。此之四人，若能依教修",
    "T37n1744_02a:0038a14": "行，則是護法人。故《仁王經》云「如師子不為餘",
    "T37n1744_02a:0038a15": "獸所食，還為自身中蟲所食。佛法亦爾，天魔",
    "T37n1744_02a:0038a16": "外道不能殂壞我法，還是我四部弟子能",
    "T37n1744_02a:0038a17": "壞我法」也。「朋黨諍訟」者，出滅法相也。朋黨者，",
    "T37n1744_02a:0038a18": "心壞也。諍訟者，口壞也。「破壞離散」，謂身壞",
    "T37n1744_02a:0038a19": "也。又結集邪律，情助彼此，名為朋黨。言競是",
    "T37n1744_02a:0038a20": "非，名為諍訟。分為異部，故名破壞。各各別",
    "T37n1744_02a:0038a21": "行，故名離散。又是破和合眾，故言離散也。「以",
    "T37n1744_02a:0038a22": "不諂曲」下，正明護法。凡六句：前三異邪、後",
    "T37n1744_02a:0038a23": "三同正。「以不諂曲」，身不邪也。形隨惡黨，名為",
    "T37n1744_02a:0038a24": "諂曲。「不欺誑」者，口不邪。口宣邪法，稱為欺",
    "T37n1744_02a:0038a25": "誑。「不幻偽」者，心不邪也。惑心邪法，名為幻",
    "T37n1744_02a:0038a26": "偽。又不諂曲，謂離諂垢，不詐善外相。不欺誑",
    "T37n1744_02a:0038a27": "者，謂離誑垢，不覆藏內惡。四卷《毘曇》云「曲從",
    "T37n1744_02a:0038a28": "諂偽生」，故今合為不諂曲。《成論》云「諂心事成",
    "T37n1744_02a:0038a29": "故名誑」，故次不諂曲，明不欺誑也。不幻偽者，",
    "T37n1744_02a:0038b01": "若當詐善外相、覆藏內惡，名為幻偽。以不詐",
    "T37n1744_02a:0038b02": "善外相、覆藏內惡，故名不幻偽。林公云：「口業",
    "T37n1744_02a:0038b03": "為欺誑、意為諂曲、身業為幻偽。」又說法之",
    "T37n1744_02a:0038b04": "人，於勝上者則諂曲面之、於劣己者則起",
    "T37n1744_02a:0038b05": "欺誑，心不真實，名為幻偽。如梵天王為諸梵",
    "T37n1744_02a:0038b06": "子說法，黑齒比丘乘神通往彼問之：「是身從",
    "T37n1744_02a:0038b07": "何三昧生？何三昧滅？」彼不能答，但云：「我是大",
    "T37n1744_02a:0038b08": "梵王。我是大梵王。」彼說法竟，執黑齒手：「汝莫",
    "T37n1744_02a:0038b09": "眾中問我。」此則於黑齒而諂、於小梵而起欺",
    "T37n1744_02a:0038b10": "誑，於二處心不真實。又凡夫二見顛倒名為",
    "T37n1744_02a:0038b11": "諂曲，二乘未究竟為欺誑。舍利弗言：「嗚呼",
    "T37n1744_02a:0038b12": "深自責。云何而欺。」空亂意菩薩名為幻偽。",
    "T37n1744_02a:0038b13": "今護法菩薩無此二心也。下同正中，「愛樂",
    "T37n1744_02a:0038b14": "正法」，是心正也。「攝受正法」，是口正也。善言求",
    "T37n1744_02a:0038b15": "法，名為攝受。又愛樂是入正行。又愛樂正法",
    "T37n1744_02a:0038b16": "者，始心欲樂也；攝受正法者，終心相應。「入法",
    "T37n1744_02a:0038b17": "朋中」，是身正也。攝受法故，入諸德菩薩數中，",
    "T37n1744_02a:0038b18": "名入法朋。入法朋者，此明護法行成，決定得",
    "T37n1744_02a:0038b19": "佛，故為佛所記也。「世尊我見攝受正法」下，此",
    "T37n1744_02a:0038b20": "文來者，凡有二意：一者遠生、二者近生。遠生",
    "T37n1744_02a:0038b21": "者，上來勝鬘說攝受正法，今仰推於佛。仰推",
    "T37n1744_02a:0038b22": "於佛者，顯攝受正法有大功德力。二近生，歎",
    "T37n1744_02a:0038b23": "攝受正法護法菩薩有於大力，請佛證知。就",
    "T37n1744_02a:0038b24": "文為二：初明佛有能知之德；「亦悉知見」下，正",
    "T37n1744_02a:0038b25": "明佛知也。「佛為實眼」者，如此護法之人，化",
    "T37n1744_02a:0038b26": "功淵曠，下地不測，唯佛照之分明，故言佛為",
    "T37n1744_02a:0038b27": "實眼。「實智」等五句，歎佛。為二：初實眼實智二",
    "T37n1744_02a:0038b28": "句，歎佛能知見攝受正法之用；次有三句，歎",
    "T37n1744_02a:0038b29": "佛能了於法。初照名眼，後知名智。又眼稱據",
    "T37n1744_02a:0038c01": "五眼之中佛眼，智約三乘智中取其佛智也。",
    "T37n1744_02a:0038c02": "皆能如實稱境，故名為實。龍樹云：「獨佛一人，",
    "T37n1744_02a:0038c03": "有不誑法。」故四眼中取佛眼，十一智取如實",
    "T37n1744_02a:0038c04": "智。「為法根本」者，佛是得法之原。又法從佛",
    "T37n1744_02a:0038c05": "出故，故為法根本。具了達一切，「為通達法」。",
    "T37n1744_02a:0038c06": "能以正法授與眾生，「為正法依」也。「亦悉知",
    "T37n1744_02a:0038c07": "見」者，明勝鬘云「我見護法菩薩有如是力，佛",
    "T37n1744_02a:0038c08": "有實眼實智，亦悉知見此人大力」也。「爾時世",
    "T37n1744_02a:0038c09": "尊」下，前廣說攝受正法有四，前三章已說，",
    "T37n1744_02a:0038c10": "今是第四隨喜讚歎也。就文為二：第一明如",
    "T37n1744_02a:0038c11": "來內心隨喜、第二明外發言讚述。言「大精進」",
    "T37n1744_02a:0038c12": "者，並起萬行，遍趣群機，念念法流，此明可",
    "T37n1744_02a:0038c13": "喜之事。上來勝鬘廣明攝受出生自利、出生",
    "T37n1744_02a:0038c14": "利他，及捨無常三分得常三分，乃是護法，",
    "T37n1744_02a:0038c15": "並是大精進力。「起隨喜心」者，隨順勝鬘所說",
    "T37n1744_02a:0038c16": "而生歡喜。又慶其所行、美其所說，故言起隨",
    "T37n1744_02a:0038c17": "喜心也。三義故喜：一所行合理、二所說稱機、",
    "T37n1744_02a:0038c18": "三仰推如來。情無專執，故佛隨喜。「如是勝鬘」",
    "T37n1744_02a:0038c19": "下，第二發言讚述。就文為二：一者印定、二者",
    "T37n1744_02a:0038c20": "稱歎勸修。初印定者，令一切眾生生信心",
    "T37n1744_02a:0038c21": "故。又欲成於經。夫佛所說者方得稱經，自外",
    "T37n1744_02a:0038c22": "所說須佛印定。又佛欲使物信受無疑，故",
    "T37n1744_02a:0038c23": "須印定。「如大力士」下，第二稱歎勸修。就文有",
    "T37n1744_02a:0038c24": "四：一舉力士對魔稱歎、二舉牛王對二乘歎、",
    "T37n1744_02a:0038c25": "三舉山王對菩薩歎、四明有大利益是故勸",
    "T37n1744_02a:0038c26": "修。若據述成者，上四標四釋，今還四述成。",
    "T37n1744_02a:0038c27": "第一述成理法、第二述成行法、第三述成果",
    "T37n1744_02a:0038c28": "法、四述成教法，並顯在文。初三：一譬、二",
    "T37n1744_02a:0038c29": "合、三舉餘善對以顯勝。「少觸身分令人大苦」",
    "T37n1744_02a:0039a01": "者，有人言：應云力士少身分觸他。亦得云少",
    "T37n1744_02a:0039a02": "觸者，薄觸他身則生大苦。合意明一念與攝",
    "T37n1744_02a:0039a03": "受正法相應，出魔境故，魔大苦也。有人言：受",
    "T37n1744_02a:0039a04": "五戒乃至出家，夜叉聞之，展轉相告，乃至魔",
    "T37n1744_02a:0039a05": "王。魔王聞之，宮殿便動，生於驚怖。聞攝受正",
    "T37n1744_02a:0039a06": "法，生大苦惱，甚驚怖也。此以少況多，何況與",
    "T37n1744_02a:0039a07": "正法相應，成諸佛菩薩，能以四乘之法授與",
    "T37n1744_02a:0039a08": "眾生。馥師云：「以攝受正法欲為小攝受正法。",
    "T37n1744_02a:0039a09": "此意明直發心樂欲攝受，已勝出人天，實登",
    "T37n1744_02a:0039a10": "聖故，功德無比也。」「我不見」下，第三對餘善歎。",
    "T37n1744_02a:0039a11": "餘善者，謂攝受正法外，餘凡夫二乘有所得",
    "T37n1744_02a:0039a12": "善也。「又如牛王」下，第二舉牛王對二乘歎，明",
    "T37n1744_02a:0039a13": "述成意。二乘不攝受六度正法，今對之，故述",
    "T37n1744_02a:0039a14": "成上因行也。亦三，謂合、譬、結。所以舉牛王",
    "T37n1744_02a:0039a15": "者，如《法華》云牛鹿羊譬三乘。今明牛王，即法",
    "T37n1744_02a:0039a16": "華大白牛也。「形色無比」者，當相顯勝。「一切",
    "T37n1744_02a:0039a17": "牛」者，對劣顯勝。譬菩薩行六度因，勝二乘也。",
    "T37n1744_02a:0039a18": "又牛王取運屓之，譬攝受正法運出之力",
    "T37n1744_02a:0039a19": "超過二乘。問：《法華》以牛喻大乘，今云何以牛",
    "T37n1744_02a:0039a20": "喻二乘？答：彼以三獸相對，故牛喻大乘。此",
    "T37n1744_02a:0039a21": "牛王及餘牛相對，故以牛王喻大乘、餘牛喻",
    "T37n1744_02a:0039a22": "二乘。合譬中，「如是大乘少攝受」者，合牛王形",
    "T37n1744_02a:0039a23": "色無比也。「勝於二乘善」者，合勝一切牛也。「以",
    "T37n1744_02a:0039a24": "廣大」者，第三結釋勝之所以。六度行無不包，",
    "T37n1744_02a:0039a25": "故言廣；超二乘之上，故云大。「譬如須彌山」下，",
    "T37n1744_02a:0039a26": "第三舉山王對菩薩歡，又是述成第三果德。",
    "T37n1744_02a:0039a27": "所以文云「能捨三分，勝不捨三分人」也。一",
    "T37n1744_02a:0039a28": "一譬。須彌，此云妙高，亦名安明，亦言善",
    "T37n1744_02a:0039a29": "積。林公云：「須彌留，此云善，高三百三十六萬",
    "T37n1744_02a:0039b01": "里，縱廣亦然。略說有十寶山、廣說六萬諸山",
    "T37n1744_02a:0039b02": "以為眷屬，須彌最勝。此山四寶所成，東面黃",
    "T37n1744_02a:0039b03": "金、西有白銀、南有瑠璃、北有頗梨，是故此山",
    "T37n1744_02a:0039b04": "端嚴殊特。」端嚴殊特，當相顯勝。譬攝受正法",
    "T37n1744_02a:0039b05": "中，攝證行勝，勝於眾山，對劣顯勝。譬攝證",
    "T37n1744_02a:0039b06": "行，勝於近學。「如是大乘」下，第二合譬。大乘合",
    "T37n1744_02a:0039b07": "須彌山果德高勝，云大乘捨身命財。「以攝取",
    "T37n1744_02a:0039b08": "心攝受正法」，合前譬中端嚴殊特。捨身命財，",
    "T37n1744_02a:0039b09": "彰其所離；以攝取心攝受正法，明其所得。以",
    "T37n1744_02a:0039b10": "攝取心者，趣證方便也；攝受正法，是其正證",
    "T37n1744_02a:0039b11": "也。又以攝取心，謂願攝也；攝受正法，謂行攝",
    "T37n1744_02a:0039b12": "也。「勝不捨身命財初住大乘一切善根」者，此",
    "T37n1744_02a:0039b13": "合勝於諸山。地前菩薩未能捨離無常三分。",
    "T37n1744_02a:0039b14": "始學大乘名為初住，此非得初地名為初住。",
    "T37n1744_02a:0039b15": "以地前菩薩有相心多、學空心少，故不能捨。",
    "T37n1744_02a:0039b16": "有人言：山王譬八地，超出七地。文言初住大",
    "T37n1744_02a:0039b17": "乘者，七地始過二乘。習行成滿，將進法流，故",
    "T37n1744_02a:0039b18": "言一切善根。此非初地為初住，如《大品》說。或",
    "T37n1744_02a:0039b19": "言七地為菩薩位，今云初住，其義亦爾。而云",
    "T37n1744_02a:0039b20": "不捨身命財者，未能常捨。此於八地，故言",
    "T37n1744_02a:0039b21": "未捨，非都不捨。今謂同初釋也，以廣大釋勝",
    "T37n1744_02a:0039b22": "所以。「是故勝鬘」下，第四勸修。若據述成者，則",
    "T37n1744_02a:0039b23": "述成第四護法。以勸其開示教化，即是護法",
    "T37n1744_02a:0039b24": "義也。已明理行果竟，故須護此三法。就文有",
    "T37n1744_02a:0039b25": "二：初正勸修、第二舉德釋成勸修。「開示」者，有",
    "T37n1744_02a:0039b26": "人言：用前力士開眾生也。言「教化」者，用前牛",
    "T37n1744_02a:0039b27": "王化眾生也。言「建立」者，用前山王果德建立",
    "T37n1744_02a:0039b28": "眾生也。馥師同此釋。有人言：《智度論》釋無作",
    "T37n1744_02a:0039b29": "品，為他說法凡有十門，謂開示教詔等。大",
    "T37n1744_02a:0039c01": "開為開、曲示為示、便捨邪取正為教化、令",
    "T37n1744_02a:0039c02": "其善根成就為建立。又生其聞慧為開示、生",
    "T37n1744_02a:0039c03": "其思慧為教化、生其修慧為建立。又生信心",
    "T37n1744_02a:0039c04": "為開示、合其得解為教化、令如說修行為",
    "T37n1744_02a:0039c05": "建立。又化下根為開示、化中根為教化、化上",
    "T37n1744_02a:0039c06": "根為建立。又以教開悟、以理示之、教令脩",
    "T37n1744_02a:0039c07": "善、化令改惡，始建因行、終立果德。「如是大",
    "T37n1744_02a:0039c08": "利」，即上理正法出生四乘名為大利。「如是大",
    "T37n1744_02a:0039c09": "福」，即六度行稱為大福。「如是大果」，即捨三得",
    "T37n1744_02a:0039c10": "三。有人言：如是大利，謂斷德也；大福，謂福",
    "T37n1744_02a:0039c11": "德莊嚴；大果，謂智慧莊嚴。有人言：如是大",
    "T37n1744_02a:0039c12": "利，謂得常身；如是大福，即是常命；如是大",
    "T37n1744_02a:0039c13": "果，即是常財。有人言：化他之善為大利、化功",
    "T37n1744_02a:0039c14": "還歸菩薩故言大福，此二是因；必當成佛，",
    "T37n1744_02a:0039c15": "故言大果。「勝鬘我於」下，第一正明稱歎，今第",
    "T37n1744_02a:0039c16": "二明歎所不能歎。若據稱歎，上如是大利三",
    "T37n1744_02a:0039c17": "句以歎理行果三種功德，今歎第四護法功",
    "T37n1744_02a:0039c18": "德。護法是化他行，故功德無邊。從初攝受正",
    "T37n1744_02a:0039c19": "法廣大之義至此，勝鬘有四標四釋、如來四",
    "T37n1744_02a:0039c20": "述四歎。「佛告勝鬘」下，此是第五一乘章。略作",
    "T37n1744_02a:0039c21": "八門釋之：一來意門。一乘正是此經宗旨。又",
    "T37n1744_02a:0039c22": "以一乘立名，故題云勝鬘師子吼一乘大方",
    "T37n1744_02a:0039c23": "便。又一乘是三世諸佛出世本意，如《法華》說",
    "T37n1744_02a:0039c24": "「三世諸佛，唯為顯一理、唯為教一人，是故出",
    "T37n1744_02a:0039c25": "世。」為此義故，須明一乘也。問：此經以一乘為",
    "T37n1744_02a:0039c26": "體，及用一乘標名，又是三世諸佛本意者。若",
    "T37n1744_02a:0039c27": "爾，何不命初即說，至今方乃辨耶？答：若就修",
    "T37n1744_02a:0039c28": "行次第，勝鬘初歎佛請攝、發菩提心。發菩提",
    "T37n1744_02a:0039c29": "心竟，次修菩薩。修菩薩行以止惡為本，故自",
    "T37n1744_02a:0040a01": "誓受戒。既竟，次須發願。願行既成，便得證",
    "T37n1744_02a:0040a02": "悟正法，故次明攝受。攝受從初地已上乃至",
    "T37n1744_02a:0040a03": "佛地，但攝受多明因行。因行既成，次得一乘",
    "T37n1744_02a:0040a04": "佛果。是故至此，乃得辨於一乘。若約位論之，",
    "T37n1744_02a:0040a05": "初三謂地前位也，攝受明登地已上，一乘",
    "T37n1744_02a:0040a06": "正明佛果。問：何以得知攝受正法是登地已",
    "T37n1744_02a:0040a07": "上？答：以文、義兩證。義證者，釋攝受是證悟",
    "T37n1744_02a:0040a08": "之名，是以攝受文中明相即無二之義。地前",
    "T37n1744_02a:0040a09": "未能真證及境智俱寂，故知登地已上方有攝",
    "T37n1744_02a:0040a10": "受。次文證者，山王譬中攝受正法勝地前",
    "T37n1744_02a:0040a11": "未能捨三，故知登地已上是攝受也。又一門",
    "T37n1744_02a:0040a12": "因果次第者，一者發菩提心、二者修菩薩行、",
    "T37n1744_02a:0040a13": "三者得於佛果。所以但明三者，如人欲到所",
    "T37n1744_02a:0040a14": "在，必具三事：一發心欲到、二正陟路而行、",
    "T37n1744_02a:0040a15": "三得到所在。勝鬘五章亦唯此三義，初一章",
    "T37n1744_02a:0040a16": "謂發菩提心、次三章謂修菩薩行、後一章明",
    "T37n1744_02a:0040a17": "得佛果。《金剛般若》亦明此三章，初廣大等四",
    "T37n1744_02a:0040a18": "心，謂發菩提心；次不住六塵行於六度，即行",
    "T37n1744_02a:0040a19": "菩薩行；後明不可以身相見佛，明無為法身",
    "T37n1744_02a:0040a20": "果。若明說法次第者，初三章明起說方便，令",
    "T37n1744_02a:0040a21": "尊人重法，止謗除疑。攝受已去，正明開宗",
    "T37n1744_02a:0040a22": "投道，稱為正說。正說有二：一行法、二境法，",
    "T37n1744_02a:0040a23": "如上釋之。行法之中，有攝受之與一乘，前已",
    "T37n1744_02a:0040a24": "說攝受竟，今次說一乘，是故有一乘章來也。",
    "T37n1744_02a:0040a25": "第二同異門。凡有十種攝受正法與一乘同",
    "T37n1744_02a:0040a26": "異者。大明佛法，凡有二門：一攝邪歸正門、二",
    "T37n1744_02a:0040a27": "攝異歸同門。攝邪歸正門者，眾生失一正法",
    "T37n1744_02a:0040a28": "成二種邪：一者起愛、二者起見，愛則天魔之",
    "T37n1744_02a:0040a29": "流、見則九十六術。《法華》中以天魔起愛之流",
    "T37n1744_02a:0040b01": "譬如毒蟲、外道等喻同惡鬼，此二乖於正法，",
    "T37n1744_02a:0040b02": "故名之為邪。諸佛出世攝此二邪，歸五乘之",
    "T37n1744_02a:0040b03": "正，名為攝邪歸正門。稟教之流雖捨二邪，封",
    "T37n1744_02a:0040b04": "執五異，今攝彼五異同歸一乘，故名攝異歸",
    "T37n1744_02a:0040b05": "同。《法華》之前多辨初門，《法華》已去多明後門。",
    "T37n1744_02a:0040b06": "勝鬘前明攝受正法，略說諸佛攝邪歸正門；",
    "T37n1744_02a:0040b07": "今一乘章，略說諸佛攝異歸同門。二者能釋",
    "T37n1744_02a:0040b08": "所釋門，明以後成前。攝受正法，無法不攝，如",
    "T37n1744_02a:0040b09": "上理行果教，但未對劣顯勝。今一乘章，顯攝",
    "T37n1744_02a:0040b10": "受正法德行勝出二乘，故名以後釋前，則攝",
    "T37n1744_02a:0040b11": "受正法義乃圓備。三者因果不同。攝受正法",
    "T37n1744_02a:0040b12": "雖明理行果教，而多明因行；一乘雖具明一",
    "T37n1744_02a:0040b13": "切法，多明於果。所以然者，攝受中正明修行",
    "T37n1744_02a:0040b14": "次第，如上生起，故多說因；一乘中次對劣",
    "T37n1744_02a:0040b15": "彰勝，就果德辨勝義顯，故多說於果。四者攝",
    "T37n1744_02a:0040b16": "受中顯出生四乘行德，此一乘中但顯出生",
    "T37n1744_02a:0040b17": "聲聞緣覺。所以然者，攝受中欲明廣大，故須",
    "T37n1744_02a:0040b18": "辨出生四乘；一乘欲明破二歸一，以二乘多",
    "T37n1744_02a:0040b19": "自謂究竟，故須破之。人天菩薩不執為究竟，",
    "T37n1744_02a:0040b20": "故不須破。是故出生二乘行德，還就破之，以",
    "T37n1744_02a:0040b21": "明會入。五者所出生因果廣狹不同。攝受中",
    "T37n1744_02a:0040b22": "出生通於因果，一乘中但出生二乘果德。所",
    "T37n1744_02a:0040b23": "以然者，攝受中欲顯廣大，故須明出生因果；",
    "T37n1744_02a:0040b24": "一乘中明二乘人執果為究竟，不執因為究",
    "T37n1744_02a:0040b25": "竟，是故但明出生果德，還就破之，以明會入。",
    "T37n1744_02a:0040b26": "六者出生廣略異。攝受中以出生為宗，欲顯",
    "T37n1744_02a:0040b27": "廣大之義，故廣辨其出、略明其入，正欲以入",
    "T37n1744_02a:0040b28": "顯出；一乘以會入為宗，欲顯攝權入實，故廣",
    "T37n1744_02a:0040b29": "彰其入、略辨其出，正欲以出顯入。七者願行",
    "T37n1744_02a:0040c01": "不同。攝受明收入，攝諸願同入一大願。所以",
    "T37n1744_02a:0040c02": "然者，欲攝前三願同入一願。又未得證悟正",
    "T37n1744_02a:0040c03": "法，故前起於願，是故明攝諸願歸於一願。一",
    "T37n1744_02a:0040c04": "乘中明收入二乘，若行若願若因若果並收",
    "T37n1744_02a:0040c05": "入一乘，如說六處等以歸一，即是攝二乘因",
    "T37n1744_02a:0040c06": "果德以歸於一也。攝受中出生四法，謂四乘",
    "T37n1744_02a:0040c07": "因果；一乘中亦明出生四法，謂二乘果及世",
    "T37n1744_02a:0040c08": "間出世間，至文當釋之。八者大小不同。攝受",
    "T37n1744_02a:0040c09": "正法中明收入，攝一切願歸於一願，此則以",
    "T37n1744_02a:0040c10": "大攝大；一乘中明收入，則攝小歸大。攝受出",
    "T37n1744_02a:0040c11": "生具生大小；一乘中出生以大生小。九者明",
    "T37n1744_02a:0040c12": "廣釋義更欲廣釋。攝受正法出生收入，未",
    "T37n1744_02a:0040c13": "明攝受正法即是一乘；今欲明攝受正法即",
    "T37n1744_02a:0040c14": "是一乘，明一乘生諸乘，攝諸乘歸一乘，即是",
    "T37n1744_02a:0040c15": "從正法生諸乘，攝諸乘歸正法也。十者名義",
    "T37n1744_02a:0040c16": "不同。攝受正法雖是一乘，隨人隨義，故三",
    "T37n1744_02a:0040c17": "異名。如《智度論》云「般若是一法，佛說種種名。",
    "T37n1744_02a:0040c18": "隨諸眾生類，為之立異字。」《仁王經》云「八萬法",
    "T37n1744_02a:0040c19": "藏，即載名摩訶衍，即滅金剛。」第三釋名門。",
    "T37n1744_02a:0040c20": "此章名為說入一乘章。交言曰論，直言名說。",
    "T37n1744_02a:0040c21": "今無人論義，勝鬘直言演之，故言說也。會權",
    "T37n1744_02a:0040c22": "入實，故名為入。亦得說於四乘為大乘方便，",
    "T37n1744_02a:0040c23": "故名為入。唯有一理、唯教一人，唯行一因、唯",
    "T37n1744_02a:0040c24": "感一果，故稱為一乘也。又如《法華論》「以何義",
    "T37n1744_02a:0040c25": "故名為一乘？謂同義故。」言同義者，如來法身、",
    "T37n1744_02a:0040c26": "聲聞法身、緣覺法身，以三乘人同一法身，是",
    "T37n1744_02a:0040c27": "故三乘同名一乘，所以言一。所言乘者，名為",
    "T37n1744_02a:0040c28": "運載。運載有三：一者運人從因至果，如《大品》",
    "T37n1744_02a:0040c29": "云「是乘從三界出，到薩婆若中住。」二者以德",
    "T37n1744_02a:0041a01": "運人，令縱任自在，如《法華》云「得如是乘，令諸",
    "T37n1744_02a:0041a02": "子等喜戲快樂。」三者以自運他，如《涅槃》云「乘",
    "T37n1744_02a:0041a03": "涅槃船，入生死海，運度眾生。」亦如《法華》云「佛",
    "T37n1744_02a:0041a04": "自住大乘，如其所得法，定慧力莊嚴，以此度",
    "T37n1744_02a:0041a05": "眾生」也。第四明乘體門。乘體不同，略明四種：",
    "T37n1744_02a:0041a06": "一依《法華論》「云何體法者，謂真如法身，為一",
    "T37n1744_02a:0041a07": "乘體也。」此就根本釋體，根本即是真如法身，",
    "T37n1744_02a:0041a08": "真如法身是佛性，故說為本，然後方有終因",
    "T37n1744_02a:0041a09": "得果。二者亦如《法華論》云「以無上菩提為一",
    "T37n1744_02a:0041a10": "乘體」，此據顯時究竟果乘體也。三者以萬行",
    "T37n1744_02a:0041a11": "為體，如《智度論》云「六波羅蜜以為乘體」，此就",
    "T37n1744_02a:0041a12": "因乘。四者以慧為乘體，如《攝論》云「乘以智為",
    "T37n1744_02a:0041a13": "體」，此就主為言。乘雖具萬行萬德，而慧為其",
    "T37n1744_02a:0041a14": "主，故《法華》云「釋迦玄音始唱，歎佛智甚深。多",
    "T37n1744_02a:0041a15": "寶歎善，稱大慧平等。」故知就主為言。又示一",
    "T37n1744_02a:0041a16": "德攝一切德，故但說於慧。又示根本唯有智",
    "T37n1744_02a:0041a17": "慧，而下文云「自性清淨心」，即是慧也。又一切",
    "T37n1744_02a:0041a18": "眾生悉有佛性，佛性者即覺性，覺性者即是",
    "T37n1744_02a:0041a19": "慧也。問：此經文正用何法為一乘體？答：若",
    "T37n1744_02a:0041a20": "會二乘因果悉入一乘因，得用因行為體。若",
    "T37n1744_02a:0041a21": "因未究竟、果乃究竟，則以果德為一乘體。就",
    "T37n1744_02a:0041a22": "果德中，對二乘無涅槃、佛有涅槃，對二乘無",
    "T37n1744_02a:0041a23": "四智、佛有四智，則以涅槃四智為一乘體。又",
    "T37n1744_02a:0041a24": "下文明「一乘普攝眾德」，故云無邊不斷、無德",
    "T37n1744_02a:0041a25": "不攝，故稱無邊。體是常住，目為不斷。第五明",
    "T37n1744_02a:0041a26": "一乘相。《楞伽》第四卷云「何者一乘相？謂如",
    "T37n1744_02a:0041a27": "實覺知一乘道故，不分別所取能取境界，不",
    "T37n1744_02a:0041a28": "生如是諸法相住。以不分別一切諸法，故名",
    "T37n1744_02a:0041a29": "一乘道相。」此是內外並冥、緣觀俱寂為一乘",
    "T37n1744_02a:0041b01": "相也。此即泯上體門，謂非因非果，乃至非智",
    "T37n1744_02a:0041b02": "非愚，始是一乘真體、一乘妙相也。第六明乘",
    "T37n1744_02a:0041b03": "差別門。有一乘、二乘、三乘、四乘、五乘、六乘、七",
    "T37n1744_02a:0041b04": "乘。一乘者，謂根本，唯有一佛乘也。言二乘",
    "T37n1744_02a:0041b05": "者，此有多門。初明就一佛乘自開二種：一者",
    "T37n1744_02a:0041b06": "根本一，謂為直往菩薩說於佛乘；二者攝末",
    "T37n1744_02a:0041b07": "歸本一，謂於佛乘分別說三，然後攝三歸",
    "T37n1744_02a:0041b08": "一，謂攝末歸本一也。此為迴小入大菩薩說",
    "T37n1744_02a:0041b09": "也。二者次明因果為二，謂一乘因、一乘果。如",
    "T37n1744_02a:0041b10": "《法華》唯顯一理，謂一乘果；唯教一人，謂一乘",
    "T37n1744_02a:0041b11": "因也。所言三者，如《攝論》云「乘性、乘隨、乘得」，",
    "T37n1744_02a:0041b12": "乘性謂真如、乘隨謂福慧、乘得謂佛果也。",
    "T37n1744_02a:0041b13": "所言四者，即前三種有其四義。乘性謂本有、",
    "T37n1744_02a:0041b14": "隨得名為始有，謂本始一雙。就始有中，乘隨",
    "T37n1744_02a:0041b15": "為因、乘得為果，謂因果一雙。即是四也。次明",
    "T37n1744_02a:0041b16": "五種者，如《中邊論》說：三即上性、隨、得也，四謂",
    "T37n1744_02a:0041b17": "乘障、五謂乘境。所言六者，《十二門論》云「一超",
    "T37n1744_02a:0041b18": "二乘之上，故名為大；二諸佛最大，是乘能至，",
    "T37n1744_02a:0041b19": "故云大乘；三諸佛大人之所乘故，故名為大；",
    "T37n1744_02a:0041b20": "四滅眾生大苦、與大利，故名為大；五觀音、",
    "T37n1744_02a:0041b21": "勢至之所乘故，故名為大；六者能盡諸法邊",
    "T37n1744_02a:0041b22": "底，故名為大。」所言七義者，如《地持》說「一者法",
    "T37n1744_02a:0041b23": "大，謂方等十二部經；二者發心大，由方等經",
    "T37n1744_02a:0041b24": "發菩提心；三者解行大，由發菩提心增進得",
    "T37n1744_02a:0041b25": "深解高行；四者淨心大，由解行成就得入初",
    "T37n1744_02a:0041b26": "地，見真如法身，其心清淨名淨心大；五眾具",
    "T37n1744_02a:0041b27": "大，謂修大福德、大智慧；六時大，謂三大阿僧",
    "T37n1744_02a:0041b28": "祇劫行行；七者果大，謂無上菩提。」第七明教",
    "T37n1744_02a:0041b29": "意門。問：依何義故佛說一乘？答：有二種意，",
    "T37n1744_02a:0041c01": "故說一乘：一者為密意、二者為顯意。如《法華》",
    "T37n1744_02a:0041c02": "前三乘教意，佛於三乘教中若說三乘眾生",
    "T37n1744_02a:0041c03": "空，即說無三人，即密說三人同歸一乘。又昔",
    "T37n1744_02a:0041c04": "於三乘法中說三乘法空，亦是密說三乘法",
    "T37n1744_02a:0041c05": "同歸一乘。前據人無我同，後據法無我同也。",
    "T37n1744_02a:0041c06": "次顯說一乘者，即法華教及以此經。問：顯說",
    "T37n1744_02a:0041c07": "一乘，為何等人？答：通為聲聞、菩薩二人。言為",
    "T37n1744_02a:0041c08": "菩薩者，有二種菩薩：一者昔三乘中菩薩，其",
    "T37n1744_02a:0041c09": "人雖學大乘，既聞說三乘，則心猶進退，或謂",
    "T37n1744_02a:0041c10": "進成菩薩、或可退作聲聞，是故為說有一無",
    "T37n1744_02a:0041c11": "二，無二故無退、有一故唯進，為此菩薩故說",
    "T37n1744_02a:0041c12": "一乘。二者一乘根性菩薩，過去聞一乘教，故",
    "T37n1744_02a:0041c13": "有一乘種子，今世還為演說一乘也。前是三",
    "T37n1744_02a:0041c14": "乘菩薩，後是一乘菩薩。言為聲聞說一乘者，",
    "T37n1744_02a:0041c15": "亦有二人：《法華》之前以大乘法密化，淘練",
    "T37n1744_02a:0041c16": "其心，至《法華經》方得說一。故《法華》云「佛昔於",
    "T37n1744_02a:0041c17": "菩薩前毀呰聲聞樂小法者，然佛實以大乘",
    "T37n1744_02a:0041c18": "教化。」即是證密說一乘事也。二者有未定根",
    "T37n1744_02a:0041c19": "性聲聞，可得轉小成大。如小乘義云：從初方",
    "T37n1744_02a:0041c20": "便至煖頂已來，根猶未定，可得迴轉，故得為",
    "T37n1744_02a:0041c21": "說一。至增上忍時，餘二乘根性皆非數緣滅，",
    "T37n1744_02a:0041c22": "不可迴轉，故不為說一乘也。第八攝人門。問：",
    "T37n1744_02a:0041c23": "人天乘入一乘以不？答：有人言人天眾不",
    "T37n1744_02a:0041c24": "入一乘，凡論入者是趣向故。入人天因，得人",
    "T37n1744_02a:0041c25": "天果，以因感果竟，是故不入。問：若爾，聲聞",
    "T37n1744_02a:0041c26": "緣覺迴向者可入一乘，不迴者入無餘涅槃",
    "T37n1744_02a:0041c27": "應不入一乘。答：後迴心時，二乘薰習種子猶",
    "T37n1744_02a:0041c28": "在，故入一乘。問：若爾，人天種子豈不在耶？",
    "T37n1744_02a:0041c29": "答：此不定。人天或斷善根，故不說入。又二",
    "T37n1744_02a:0042a01": "乘體是出法，雖未迴心，以理說之則入一",
    "T37n1744_02a:0042a02": "乘。問：若爾，五善明義應不攝凡夫善以為",
    "T37n1744_02a:0042a03": "菩薩。答：攝善明菩薩，意有善皆行，故通攝凡",
    "T37n1744_02a:0042a04": "夫十善。今一乘明義，辨出世因果，故但攝二",
    "T37n1744_02a:0042a05": "乘入一乘。人天是世間因果，故不入一乘。今",
    "T37n1744_02a:0042a06": "所明二乘有不入一乘，人天亦爾。如《法華論》",
    "T37n1744_02a:0042a07": "云「人天善根及決定聲聞並不成佛，故要須",
    "T37n1744_02a:0042a08": "發菩提心方得成佛。」而今言五乘眾生並皆",
    "T37n1744_02a:0042a09": "成者，取人天二乘遠為菩提心緣，籍人天二",
    "T37n1744_02a:0042a10": "乘值佛菩薩發菩提心，然後方入一乘作佛。",
    "T37n1744_02a:0042a11": "又言五乘作佛者，以五乘人從一乘出，是故",
    "T37n1744_02a:0042a12": "五乘同歸一乘。又五乘同有佛性，故同入一",
    "T37n1744_02a:0042a13": "乘。如《華論》說「以二乘授記者，以三乘人法",
    "T37n1744_02a:0042a14": "身平等故。常不輕授惡人記者，亦示眾生有",
    "T37n1744_02a:0042a15": "佛性故」也。雖同有佛性，要須發菩提心方得",
    "T37n1744_02a:0042a16": "作佛，不發者則不得作佛。就此一章開為二",
    "T37n1744_02a:0042a17": "別：一佛命說、二受命說。所以命說者，以前善",
    "T37n1744_02a:0042a18": "說攝受正法，深稱聖心，如來讚述，因即勸之",
    "T37n1744_02a:0042a19": "說於一乘。又復一乘是佛果德，懼彼勝鬘不",
    "T37n1744_02a:0042a20": "敢宣說，故命令說。又前請事多，不敢復請",
    "T37n1744_02a:0042a21": "更有所說，須命乃說。「汝更說」者，已說因，今更",
    "T37n1744_02a:0042a22": "說果，故云更說。問：應命說一乘，云何乃言更",
    "T37n1744_02a:0042a23": "說攝受正法？答：以攝受即一乘，故仍前名命",
    "T37n1744_02a:0042a24": "其說。前已說竟今更說者，以攝受有二義，",
    "T37n1744_02a:0042a25": "前雖明出生、未辨收入，故云更說。又上已說",
    "T37n1744_02a:0042a26": "攝受德行廣大，今欲令其說此行德顯異二",
    "T37n1744_02a:0042a27": "乘，故言更說。所說攝受，乃是十方三世諸佛",
    "T37n1744_02a:0042a28": "同說，故言更說諸佛所說也。所以明同說者，",
    "T37n1744_02a:0042a29": "為欲遮疑，使物信受故也。「諸佛所說攝受正",
    "T37n1744_02a:0042b01": "法」者，舉所說法，命令說也。問：何故不言諸佛",
    "T37n1744_02a:0042b02": "所證，乃云所說？答：佛法二分，一者證分、二",
    "T37n1744_02a:0042b03": "者說分。離相平等，自覺相應，是其證分；寄言",
    "T37n1744_02a:0042b04": "顯德，是其說分。證分絕言，說分可顯，故今舉",
    "T37n1744_02a:0042b05": "說分勸其宣揚，故言汝說諸佛所說攝受正",
    "T37n1744_02a:0042b06": "法也。「勝鬘白佛」下，第二受命而說。問：前說攝",
    "T37n1744_02a:0042b07": "受之時承佛力說，今既不承，云何能說？答：",
    "T37n1744_02a:0042b08": "今亦是承力，但承力義異。前歎佛中，為佛光",
    "T37n1744_02a:0042b09": "照，是佛身加，所以能擔歎。前攝受中，蒙佛",
    "T37n1744_02a:0042b10": "意加，所以能說。今此佛告，是口加，故能宣",
    "T37n1744_02a:0042b11": "說。「善哉世尊唯然受教」者，勝鬘先自有心欲",
    "T37n1744_02a:0042b12": "說大法，今聞佛告，稱其本意，故言善哉。又說",
    "T37n1744_02a:0042b13": "於大法，必能下利群生，故復言善。以受命恭",
    "T37n1744_02a:0042b14": "諾，故稱為唯。稱理合機，所以稱然，然即可",
    "T37n1744_02a:0042b15": "也。「即白佛言」下，受教正說。就文為二：初略說",
    "T37n1744_02a:0042b16": "一乘；「如世尊說六處」下，第二廣說一乘。前略",
    "T37n1744_02a:0042b17": "後廣，解義常法。略中明從一出多，顯乘之",
    "T37n1744_02a:0042b18": "本；廣中明一切諸乘同歸一乘，明乘之一，",
    "T37n1744_02a:0042b19": "即是收入之義。問：此章明入一乘，但應說入，",
    "T37n1744_02a:0042b20": "何故明出生耶？答：乘具出生、收入二義，是故",
    "T37n1744_02a:0042b21": "勝鬘俱說兩門。又將明攝多歸一，必須前辨",
    "T37n1744_02a:0042b22": "從一生多，以從一生多，故方得攝多歸一。《法",
    "T37n1744_02a:0042b23": "華》亦爾，故將說一乘，前說《無量義經》。《無量義",
    "T37n1744_02a:0042b24": "經》從一生多，《法華》則攝多歸一。又《法華》自具",
    "T37n1744_02a:0042b25": "二義：「於一佛乘，分別說三」，謂出生義；「我設是",
    "T37n1744_02a:0042b26": "方便，令得入佛慧」，謂收入義。今亦爾矣。問：",
    "T37n1744_02a:0042b27": "攝受正明出生，何前明收入、後辨出生？一",
    "T37n1744_02a:0042b28": "乘正明收入，何故前明出生、後明收入？答：攝",
    "T37n1744_02a:0042b29": "受中欲攝三願同入一願，故前明收入。又未",
    "T37n1744_02a:0042c01": "得證悟，故總發一願，故前明收入。一乘中如",
    "T37n1744_02a:0042c02": "上釋，將明攝多歸一，必須前明出生。就文為",
    "T37n1744_02a:0042c03": "二：第一總標、第二解釋。「攝受正法是摩訶",
    "T37n1744_02a:0042c04": "衍」，總標也。攝受正法與摩訶衍，體一義異。",
    "T37n1744_02a:0042c05": "證悟離邪，名攝受正法；即此正法，為諸佛大",
    "T37n1744_02a:0042c06": "人所乘，故名大乘。所以此攝受正法，即是大",
    "T37n1744_02a:0042c07": "乘。問：何故勝鬘轉攝受為大乘耶？答：今欲破",
    "T37n1744_02a:0042c08": "二歸一、攝小入大，故須轉名大乘。「何以故」下，",
    "T37n1744_02a:0042c09": "第二解釋。就文又三：初問、次釋、後結。「何以",
    "T37n1744_02a:0042c10": "故」者，問也。然此非謂疑攝受正法非摩訶衍，",
    "T37n1744_02a:0042c11": "蓋未識摩訶衍義所以為問。問意云：雖知",
    "T37n1744_02a:0042c12": "攝受是摩訶衍，以何義故名摩訶衍？「摩訶衍",
    "T37n1744_02a:0042c13": "者」下，第二解釋。就文為二：一者就法略釋、二",
    "T37n1744_02a:0042c14": "約喻廣釋。略釋云：摩訶衍名為大乘。言大乘",
    "T37n1744_02a:0042c15": "者，能生二乘，故名為大。聲聞緣覺如上釋之。",
    "T37n1744_02a:0042c16": "更有二義名為聲聞：一者從他聞法，即悟得",
    "T37n1744_02a:0042c17": "解，故號聲聞。二就所觀法門解釋，如《地論》",
    "T37n1744_02a:0042c18": "說：我眾生等但有名字故名為聲，悟解義",
    "T37n1744_02a:0042c19": "說為聞。緣覺，如《法華疏．觀音品》具釋。「世出世」",
    "T37n1744_02a:0042c20": "者，前二乘中，見道之前名為世間，見諦已上",
    "T37n1744_02a:0042c21": "名出世間。又前二中，世俗善法名為世間，如",
    "T37n1744_02a:0042c22": "下所說六處等法；無漏善法名出世間，如下",
    "T37n1744_02a:0042c23": "四智及涅槃等。今欲將彼二中一切善法皆",
    "T37n1744_02a:0042c24": "從大出，故說世間出世間矣。有人言：從大乘",
    "T37n1744_02a:0042c25": "出生四乘，聲聞緣覺即是二乘；世間者，謂人",
    "T37n1744_02a:0042c26": "天乘；出世間者，菩薩乘也。今以前釋為正。",
    "T37n1744_02a:0042c27": "勝鬘寶窟卷中之本"
}