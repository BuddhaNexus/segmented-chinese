{
    "T21n1331_012:0532b07": "佛說灌頂拔除過罪生死得度經佛說灌頂拔除過罪生死得度經",
    "T21n1331_012:0532b08": "卷第十二",
    "T21n1331_012:0532b10": "東晉天竺三藏帛尸梨蜜多羅譯",
    "T21n1331_012:0532b11": "聞如是。一時佛遊維耶離音樂樹下。與八千",
    "T21n1331_012:0532b12": "比丘眾菩薩三萬六千人俱。國王大臣人民。",
    "T21n1331_012:0532b13": "及諸天龍八部鬼神共會說法。於是文殊師",
    "T21n1331_012:0532b14": "利法王子菩薩摩訶薩。承佛威神從座而起。",
    "T21n1331_012:0532b15": "長跪叉手前白佛言。世尊願為未來像法眾",
    "T21n1331_012:0532b16": "生。宣揚顯說往昔過去諸佛名字。及清淨國",
    "T21n1331_012:0532b17": "土莊嚴之事。願為解說得聞法要。",
    "T21n1331_012:0532b18": "佛告文殊師利。善哉善哉汝大慈無量。愍念",
    "T21n1331_012:0532b19": "罪苦一切眾生。問此往昔諸佛名字。及國土",
    "T21n1331_012:0532b20": "清淨莊嚴之事。利益一切無量眾生。度諸危",
    "T21n1331_012:0532b21": "厄令得安隱。汝今諦聽諦受善思念之。吾當",
    "T21n1331_012:0532b22": "為汝分別說之。眾坐諸菩薩摩訶薩無央數",
    "T21n1331_012:0532b23": "眾。及諸應真國王長者大臣人民。天龍鬼神",
    "T21n1331_012:0532b24": "四輩弟子。皆各默然聽佛所說。莫不歡喜一",
    "T21n1331_012:0532b25": "心樂聞。",
    "T21n1331_012:0532b26": "佛告文殊師利。東方去此佛剎十恒河沙世",
    "T21n1331_012:0532b27": "界。有佛名曰藥師琉璃光如來無所著至真",
    "T21n1331_012:0532b28": "等正覺明行足善逝世間解無上士調御丈夫",
    "T21n1331_012:0532b29": "天人師佛世尊。度脫生老病死苦患。此藥師",
    "T21n1331_012:0532c01": "琉璃光。本所修行菩薩道時。發心自誓行十",
    "T21n1331_012:0532c02": "二上願。令一切眾生所求皆得。",
    "T21n1331_012:0532c03": "第一願者。使我來世得作佛時。自身光明普",
    "T21n1331_012:0532c04": "照十方。三十二相八十種好而自莊嚴。令一",
    "T21n1331_012:0532c05": "切眾生如我無異。",
    "T21n1331_012:0532c06": "第二願者。使我來世自身猶如瑠璃。內外明",
    "T21n1331_012:0532c07": "徹淨無瑕穢。妙色廣大功德巍巍。安住十方",
    "T21n1331_012:0532c08": "如日照世。幽冥眾生悉蒙開曉。",
    "T21n1331_012:0532c09": "第三願者。使我來世智慧廣大。如海無窮潤",
    "T21n1331_012:0532c10": "澤枯涸無量眾生普使蒙益。悉令飽滿無飢",
    "T21n1331_012:0532c11": "渴想。甘食美饍悉持施與。",
    "T21n1331_012:0532c12": "第四願者。使我來世佛道成就。巍巍堂堂如",
    "T21n1331_012:0532c13": "星中之月。消除生死之雲令無有翳。明照世",
    "T21n1331_012:0532c14": "界行者見道。熱得清涼解除垢穢。",
    "T21n1331_012:0532c15": "第五願者。使我來世發大精進。淨持戒地令",
    "T21n1331_012:0532c16": "無濁穢。慎護所受令無缺犯。亦令一切戒行",
    "T21n1331_012:0532c17": "具足。堅持不犯至無為道。",
    "T21n1331_012:0532c18": "第六願者。使我來世若有眾生。諸根毀敗盲",
    "T21n1331_012:0532c19": "者使視。䏊者能聽啞者得語。軁者能申跛",
    "T21n1331_012:0532c20": "者能行。如是不完具者悉令具足。",
    "T21n1331_012:0532c21": "第七願者。使我來世十方世界。若有苦惱無",
    "T21n1331_012:0532c22": "救護者。我為此等攝大法藥。令諸疾病皆得",
    "T21n1331_012:0532c23": "除愈。無復苦患至得佛道。",
    "T21n1331_012:0532c24": "第八願者。使我來世以善業因緣。為諸愚冥",
    "T21n1331_012:0532c25": "無量眾生講宣妙法。令得度脫入智慧門。普",
    "T21n1331_012:0532c26": "使明了無諸疑惑。",
    "T21n1331_012:0532c27": "第九願者。使我來世摧伏惡魔及諸外道。顯",
    "T21n1331_012:0532c28": "揚清淨無上道法。使入正真無諸邪僻。迴向",
    "T21n1331_012:0532c29": "菩提八正覺路。",
    "T21n1331_012:0533a01": "第十願者。使我來世若有眾生。王法所加臨",
    "T21n1331_012:0533a02": "當刑戮。無量怖畏愁憂苦惱。若復鞭撻枷鎖",
    "T21n1331_012:0533a03": "其體。種種恐懼逼切其身。如是無量諸苦",
    "T21n1331_012:0533a04": "惱等。悉令解脫無有眾難。",
    "T21n1331_012:0533a05": "第十一願者。使我來世若有眾生飢火所惱。",
    "T21n1331_012:0533a06": "令得種種甘美飲食。天諸餚饍種種無數。悉",
    "T21n1331_012:0533a07": "以賜與令身充足。",
    "T21n1331_012:0533a08": "第十二願者。使我來世若有貧凍裸露眾生",
    "T21n1331_012:0533a09": "即得衣服。窮乏之者施以珍寶。倉庫盈溢無",
    "T21n1331_012:0533a10": "所乏少。一切皆受無量快樂。乃至無有一人",
    "T21n1331_012:0533a11": "受苦。使諸眾生和顏悅色。形貌端嚴人所憙",
    "T21n1331_012:0533a12": "見。琴瑟鼓吹如是無量最上音聲。施與一切",
    "T21n1331_012:0533a13": "無量眾生。是為十二微妙上願。",
    "T21n1331_012:0533a14": "佛告文殊師利。此藥師琉璃光佛本願功德",
    "T21n1331_012:0533a15": "如是。我今為汝略說其國莊嚴之事。此藥師",
    "T21n1331_012:0533a16": "琉璃光如來國土清淨。無五濁無愛欲無意",
    "T21n1331_012:0533a17": "垢。以白銀琉璃為地。宮殿樓閣悉用七寶。亦",
    "T21n1331_012:0533a18": "如西方無量壽國無有異也。有二菩薩一名",
    "T21n1331_012:0533a19": "日曜二名月淨。是二菩薩次補佛處。諸善男",
    "T21n1331_012:0533a20": "子及善女人。亦當願生彼國土也。文殊師",
    "T21n1331_012:0533a21": "利白佛言。唯願演說藥師琉璃光如來無量",
    "T21n1331_012:0533a22": "功德。饒益眾生令得佛道。",
    "T21n1331_012:0533a23": "佛言若有男子女人。新破眾魔來入正道。得",
    "T21n1331_012:0533a24": "聞我說是藥師琉璃光如來名字者。魔家眷",
    "T21n1331_012:0533a25": "屬退散馳走。如是無量拔眾生苦。我今說之。",
    "T21n1331_012:0533a26": "佛告文殊師利。世間有人不解罪福。慳貪不",
    "T21n1331_012:0533a27": "知布施今世後世當得其福。世人愚癡但知",
    "T21n1331_012:0533a28": "貪惜。寧自割身肉而噉食之。不肯持錢財布",
    "T21n1331_012:0533a29": "施求後世之福。世又有人身不衣食。此大慳",
    "T21n1331_012:0533b01": "貪命終已後。當墮餓鬼及在畜生中。聞我",
    "T21n1331_012:0533b02": "說是藥師琉璃光如來名字之時。無不解脫",
    "T21n1331_012:0533b03": "憂苦者也。皆作信心貪福畏罪。人從索頭與",
    "T21n1331_012:0533b04": "頭索眼與眼。乞妻與妻匃子與子。求金銀珍",
    "T21n1331_012:0533b05": "寶皆大布施一時歡喜。即發無上正真道意。",
    "T21n1331_012:0533b06": "佛言若復有人受佛淨戒。遵奉明法不解罪",
    "T21n1331_012:0533b07": "福。雖知明經不及中義。不能分別曉了中",
    "T21n1331_012:0533b08": "事。以自貢高恒常矒憒。乃與世間眾魔從事。",
    "T21n1331_012:0533b09": "更作縛著不解行之。戀著婦女恩愛之情。口",
    "T21n1331_012:0533b10": "為說空行在有中。不能發覺復不自知。但能",
    "T21n1331_012:0533b11": "論說他人是非。如此人輩皆當墮三惡道中。",
    "T21n1331_012:0533b12": "聞我說是藥師瑠璃光佛本願功德。無不歡",
    "T21n1331_012:0533b13": "喜念欲捨家行作沙門者也。",
    "T21n1331_012:0533b14": "佛言世間有人。好自稱譽皆是貢高。當墮",
    "T21n1331_012:0533b15": "三惡道中後還為人作牛馬奴婢生下賤中",
    "T21n1331_012:0533b16": "人。當乘其力負重而行。困苦疲極亡失人身。",
    "T21n1331_012:0533b17": "聞我說是藥師瑠璃光佛如來本願功德者。",
    "T21n1331_012:0533b18": "皆當一心歡喜踊躍更作謙敬。即得解脫眾",
    "T21n1331_012:0533b19": "苦之患。長得歡樂聰明智慧。遠離惡道得生",
    "T21n1331_012:0533b20": "善處。與善知識共相值遇。無復憂惱離諸魔",
    "T21n1331_012:0533b21": "縛長得安隱。",
    "T21n1331_012:0533b22": "佛言世間愚癡人輩。兩舌鬪諍惡口罵詈更",
    "T21n1331_012:0533b23": "相嫌恨。或就山神樹下鬼神。日月之神南斗",
    "T21n1331_012:0533b24": "北辰諸鬼神。所作諸呪誓。或作人名字或作",
    "T21n1331_012:0533b25": "人形像。或作符書以相厭禱呪咀言說。聞我",
    "T21n1331_012:0533b26": "說是藥師瑠璃光佛本願功德。無不兩作和",
    "T21n1331_012:0533b27": "解。俱生慈心惡意悉滅。各各歡喜無復惡念。",
    "T21n1331_012:0533b28": "佛言若四輩弟子比丘比丘尼清信士清信",
    "T21n1331_012:0533b29": "女。常修月六齋年三長齋。或晝夜精勤一心",
    "T21n1331_012:0533c01": "苦行。願欲往生西方阿彌陀佛國者。憶念晝",
    "T21n1331_012:0533c02": "夜。若一日二日三日四日五日六日七日。或",
    "T21n1331_012:0533c03": "復中悔聞我說是藥師瑠璃光佛本願功德。",
    "T21n1331_012:0533c04": "盡其壽命欲終之日。有八菩薩。其名曰。",
    "T21n1331_012:0533c05": "文殊師利菩薩。觀世音菩薩。得大勢菩薩。",
    "T21n1331_012:0533c06": "無盡意菩薩。寶壇華菩薩。藥王菩薩。藥上菩",
    "T21n1331_012:0533c07": "薩。彌勒菩薩。是八菩薩皆當飛往迎其精",
    "T21n1331_012:0533c08": "神。不經八難生蓮華中。自然音樂而相娛樂。",
    "T21n1331_012:0533c09": "佛言假使壽命自欲盡時臨終之日。得聞我",
    "T21n1331_012:0533c10": "說是藥師瑠璃光佛本願功德者。命終之後",
    "T21n1331_012:0533c11": "皆得上生天上。不復歷三惡道中。天上福盡",
    "T21n1331_012:0533c12": "若下生人間。當為帝王家作子。或於豪姓長",
    "T21n1331_012:0533c13": "者居士富貴家生。皆當端正聰明智慧高才",
    "T21n1331_012:0533c14": "勇猛。若是女人化成男子。無復憂苦患難者",
    "T21n1331_012:0533c15": "也。",
    "T21n1331_012:0533c16": "佛語文殊我稱譽顯說藥師瑠璃光佛至真",
    "T21n1331_012:0533c17": "等正覺。本所修集無量行願功德如是。文殊",
    "T21n1331_012:0533c18": "師利從坐而起。長跪叉手白佛言。世尊佛去",
    "T21n1331_012:0533c19": "世後。當以此法開化十方一切眾生。使其受",
    "T21n1331_012:0533c20": "持是經典也。若有男子女人愛樂是經。受持",
    "T21n1331_012:0533c21": "讀誦宣通之者。復能專念。若一日二日三日",
    "T21n1331_012:0533c22": "四日五日。乃至七日憶念不忘。能以好素帛",
    "T21n1331_012:0533c23": "紙書取是經。五色雜綵作囊盛之者。是時當",
    "T21n1331_012:0533c24": "有諸天善神。四天大王龍神八部。當來營衛",
    "T21n1331_012:0533c25": "愛敬此經。能日日作禮。是持經者不墮橫",
    "T21n1331_012:0533c26": "死。所在安隱惡氣消滅。諸魔鬼神亦不中害。",
    "T21n1331_012:0533c27": "佛言如是如是如汝所說。文殊師利言天尊",
    "T21n1331_012:0533c28": "所說言無不善。",
    "T21n1331_012:0533c29": "佛言文殊若有善男子善女人等。發心造立",
    "T21n1331_012:0534a01": "藥師瑠璃光如來形像。供養禮拜懸雜色幡",
    "T21n1331_012:0534a02": "蓋。燒香散華歌詠讚歎。圍繞百匝還本座",
    "T21n1331_012:0534a03": "處。端坐思惟念藥師瑠璃光佛無量功德。若",
    "T21n1331_012:0534a04": "有男子女人。七日七夜菜食長齋。供養禮拜",
    "T21n1331_012:0534a05": "藥師瑠璃光佛。求心中所願者無不獲得。求",
    "T21n1331_012:0534a06": "長壽得長壽求富饒得富饒。求安隱得安隱",
    "T21n1331_012:0534a07": "求男女得男女。求官位得官位。若命過已後",
    "T21n1331_012:0534a08": "欲生妙樂天上者。亦當禮敬藥師瑠璃光佛",
    "T21n1331_012:0534a09": "至真等正覺。若欲上生三十三天者。亦當禮",
    "T21n1331_012:0534a10": "敬瑠璃光佛必得往生。若欲與明師世世相",
    "T21n1331_012:0534a11": "值遇者。亦當禮敬瑠璃光佛。",
    "T21n1331_012:0534a12": "佛告文殊若欲生十方妙樂國土者。亦當禮",
    "T21n1331_012:0534a13": "敬瑠璃光佛。欲得生兜率天見彌勒者。亦",
    "T21n1331_012:0534a14": "應禮敬瑠璃光佛。若欲遠諸邪道。亦應",
    "T21n1331_012:0534a15": "禮敬瑠璃光佛。若夜惡夢鳥鳴百怪蜚尸邪",
    "T21n1331_012:0534a16": "忤。魍魎鬼神之所嬈者。亦當禮敬瑠璃光",
    "T21n1331_012:0534a17": "佛。若為水火所焚漂者。亦當禮敬瑠璃光",
    "T21n1331_012:0534a18": "佛。若入山谷為虎狼熊羆蒺䔧諸獸象龍。蚖",
    "T21n1331_012:0534a19": "蛇蝮蠍種種雜類。若有惡心來相向者。心當",
    "T21n1331_012:0534a20": "存念瑠璃光佛。山中諸難不能為害。若他方",
    "T21n1331_012:0534a21": "怨賊偷竊惡人。怨家債主欲來侵陵。心當存",
    "T21n1331_012:0534a22": "念瑠璃光佛。則不為害。以善男女禮敬瑠",
    "T21n1331_012:0534a23": "璃光如來功德。所致華報如是。況果報也。是",
    "T21n1331_012:0534a24": "故吾今勸諸四輩。禮事瑠璃光佛至真等",
    "T21n1331_012:0534a25": "正覺。",
    "T21n1331_012:0534a26": "佛告文殊我但為汝。略說藥師瑠璃光佛禮",
    "T21n1331_012:0534a27": "敬功德。若使我廣說是瑠璃光佛無量功德。",
    "T21n1331_012:0534a28": "與一切人求心中所願者。從一劫至一劫故",
    "T21n1331_012:0534a29": "無不周遍。其世間人若有著床痿黃困篤惡",
    "T21n1331_012:0534b01": "病。連年累月不差者。聞我說是藥師瑠璃光",
    "T21n1331_012:0534b02": "佛名字之時。橫病之厄無不除愈。唯宿殃不",
    "T21n1331_012:0534b03": "請耳。",
    "T21n1331_012:0534b04": "佛告文殊若男子女人。受三自歸若五戒",
    "T21n1331_012:0534b05": "若十戒。若善信菩薩二十四戒。若沙門二百",
    "T21n1331_012:0534b06": "五十戒。若比丘尼五百戒若菩薩戒。若破是",
    "T21n1331_012:0534b07": "諸戒。若能至心一懺悔者。復聞我說藥師",
    "T21n1331_012:0534b08": "瑠璃光佛。終不墮三惡道中必得解脫。若人",
    "T21n1331_012:0534b09": "愚癡不受父母師友教誨。不信佛不信經戒",
    "T21n1331_012:0534b10": "不信聖僧。應墮三惡道中者。亡失人種受畜",
    "T21n1331_012:0534b11": "生身。聞我說是瑠璃光佛善願功德者即得",
    "T21n1331_012:0534b12": "解脫。",
    "T21n1331_012:0534b13": "佛告文殊世有惡人。雖受佛禁戒觸事違犯。",
    "T21n1331_012:0534b14": "或殺無道偷竊他人財寶。欺詐妄語婬他婦",
    "T21n1331_012:0534b15": "女。飲酒鬪亂兩舌惡口。罵詈毀人犯戒為惡。",
    "T21n1331_012:0534b16": "復祠祀鬼神。有如是過罪當墮地獄中。若當",
    "T21n1331_012:0534b17": "屠割。若抱銅柱若臥鐵床。若鐵鉤出舌若洋",
    "T21n1331_012:0534b18": "銅灌口者。聞我說是藥師瑠璃光佛。無不即",
    "T21n1331_012:0534b19": "得解脫者也。佛告文殊其世間人豪貴下賤。",
    "T21n1331_012:0534b20": "不信佛不信經道不信沙門。不信有須陀",
    "T21n1331_012:0534b21": "洹。不信有斯陀含。不信有阿那含。不信有阿",
    "T21n1331_012:0534b22": "羅漢。不信有辟支佛。不信有十住菩薩。不信",
    "T21n1331_012:0534b23": "有三世之事。不信有十方諸佛。不信有本師",
    "T21n1331_012:0534b24": "釋迦文佛不信人死神明更生。善者受福惡",
    "T21n1331_012:0534b25": "者受殃。有如是之罪應墮惡道。聞我說是",
    "T21n1331_012:0534b26": "藥師瑠璃光佛名字之者。一切過罪自然消",
    "T21n1331_012:0534b27": "滅。",
    "T21n1331_012:0534b28": "佛告文殊若有善男子善女人。聞我說是藥",
    "T21n1331_012:0534b29": "師瑠璃光佛至真等正覺。其誰不發無上正",
    "T21n1331_012:0534c01": "真道意。後皆當得作佛。人居世間仕官不遷。",
    "T21n1331_012:0534c02": "治生不得飢寒困厄。亡失財產無復方計。聞",
    "T21n1331_012:0534c03": "我說是藥師瑠璃光佛。各各得心中所願。仕",
    "T21n1331_012:0534c04": "官皆得高遷。財物自然長益。飲食充饒皆得",
    "T21n1331_012:0534c05": "富貴。若為縣官之所拘錄。惡人侵枉。若為",
    "T21n1331_012:0534c06": "怨家所得便者。心當存念瑠璃光佛。若他",
    "T21n1331_012:0534c07": "婦女生產難者。皆當念是瑠璃光佛。兒",
    "T21n1331_012:0534c08": "則易生身體平正。無諸疾痛六情完具。聰",
    "T21n1331_012:0534c09": "明智慧壽命得長。不遭抂橫善神擁護。不為",
    "T21n1331_012:0534c10": "惡鬼舐其頭也。",
    "T21n1331_012:0534c11": "佛說是語時阿難在右邊。佛顧語阿難言。汝",
    "T21n1331_012:0534c12": "信我為文殊師利。說往昔東方過十恒河沙",
    "T21n1331_012:0534c13": "有佛。名藥師瑠璃光本願功德者不。阿難白",
    "T21n1331_012:0534c14": "佛言。唯天中天佛之所說何敢不信耶。佛",
    "T21n1331_012:0534c15": "復語阿難言。其世間人雖有眼耳鼻舌身意。",
    "T21n1331_012:0534c16": "人常用是六事以自迷惑。但信世間魔邪之",
    "T21n1331_012:0534c17": "言。不信至真至誠。度世苦切之語。如是輩",
    "T21n1331_012:0534c18": "人難可開化也。阿難白佛言。世尊世人多有",
    "T21n1331_012:0534c19": "惡逆下賤之者。若聞佛說。經開人耳目破治",
    "T21n1331_012:0534c20": "人。病除人陰冥使覩光。明解人疑結去人重",
    "T21n1331_012:0534c21": "罪。千劫萬劫無復憂患。皆因佛說是藥師瑠",
    "T21n1331_012:0534c22": "璃光佛本願功德。悉令安隱得其福也。佛言",
    "T21n1331_012:0534c23": "阿難汝口為言善。而汝內心狐疑不信我言。",
    "T21n1331_012:0534c24": "阿難汝莫作是念以自毀敗汝之功德。佛",
    "T21n1331_012:0534c25": "言阿難我見汝心我知汝意汝知之不。阿難",
    "T21n1331_012:0534c26": "即以頭面著地長跪。白佛言審如天中天所",
    "T21n1331_012:0534c27": "說。我造次聞佛說是藥師瑠璃光極大尊貴。",
    "T21n1331_012:0534c28": "智慧巍巍難可度量。我心有小疑耳敢不首",
    "T21n1331_012:0534c29": "伏。佛言汝智慧狹劣少見少聞。汝聞我說深",
    "T21n1331_012:0535a01": "妙之法無上空義。應生信敬貴重之心。必當",
    "T21n1331_012:0535a02": "得至無上正真道也。",
    "T21n1331_012:0535a03": "文殊問佛言。世尊佛說是藥師瑠璃光如",
    "T21n1331_012:0535a04": "來無量功德。如是不審誰肯信此言者。佛答",
    "T21n1331_012:0535a05": "文殊言。唯有百億諸菩薩摩訶薩。當信是言",
    "T21n1331_012:0535a06": "耳。唯有十方三世諸佛當信是言。",
    "T21n1331_012:0535a07": "佛言我說是藥師瑠璃光佛如來本願功德。",
    "T21n1331_012:0535a08": "難可得見何況得聞。亦難得說難得書寫",
    "T21n1331_012:0535a09": "亦難得讀文殊師利若有男子女人。能信是",
    "T21n1331_012:0535a10": "經受持讀誦書著竹帛。復能為他人解說中",
    "T21n1331_012:0535a11": "義。此皆先世已發道意。今復得聞此微妙",
    "T21n1331_012:0535a12": "法。開化十方無量眾生。當知此人必當得至",
    "T21n1331_012:0535a13": "無上正真道也。",
    "T21n1331_012:0535a14": "佛告阿難我作佛以來。從生死復至生死。勤",
    "T21n1331_012:0535a15": "苦累劫無所不經無所不歷。無所不作無所",
    "T21n1331_012:0535a16": "不為如是不可思議。況復瑠璃光佛本願功",
    "T21n1331_012:0535a17": "德者乎。汝所以有疑者亦復如是。阿難汝聞",
    "T21n1331_012:0535a18": "佛所說。汝諦信之莫作疑惑。佛語至誠無有",
    "T21n1331_012:0535a19": "虛偽亦無二言。佛為信者施。不為疑者說也。",
    "T21n1331_012:0535a20": "阿難汝莫作小疑以毀大乘之業。汝却後亦",
    "T21n1331_012:0535a21": "當發摩訶衍心。莫以小道毀汝功德也。阿",
    "T21n1331_012:0535a22": "難言唯唯天中天。我從今日以去無復爾心。",
    "T21n1331_012:0535a23": "唯佛自當知我心耳。",
    "T21n1331_012:0535a24": "佛語阿難。此經能照諸天宮宅。若三災起時",
    "T21n1331_012:0535a25": "中有天人。發心念此瑠璃光佛本願功德經",
    "T21n1331_012:0535a26": "者。皆得離於彼處之難。是經能除水涸不",
    "T21n1331_012:0535a27": "調。是經能除他方逆賊悉令斷滅。四方夷狄",
    "T21n1331_012:0535a28": "各還正治不相嬈惱。國土交通人民歡樂。是",
    "T21n1331_012:0535a29": "經能除穀貴飢凍。是經能滅惡星變怪。是經",
    "T21n1331_012:0535b01": "能除疫毒之病。是經能救三惡道苦。地獄餓",
    "T21n1331_012:0535b02": "鬼畜生等苦。若人得聞此經典者。無不解脫",
    "T21n1331_012:0535b03": "厄難者也。",
    "T21n1331_012:0535b04": "爾時眾中有一菩薩名曰救脫。從座而起整",
    "T21n1331_012:0535b05": "衣服。叉手合掌而白佛言。我等今日聞佛世",
    "T21n1331_012:0535b06": "尊。演說過東方十恒河沙世界。有佛號瑠",
    "T21n1331_012:0535b07": "璃光。一切眾會靡不歡喜。救脫菩薩又白",
    "T21n1331_012:0535b08": "佛言。若族姓男女其有尫羸。著床痛惱無救",
    "T21n1331_012:0535b09": "護者。我今當勸請眾僧。七日七夜齋戒一",
    "T21n1331_012:0535b10": "心。受持八禁六時行道。四十九遍讀是經典。",
    "T21n1331_012:0535b11": "勸然七層之燈。亦勸懸五色續命神幡。阿難",
    "T21n1331_012:0535b12": "問救脫菩薩言。續命幡燈法則云何。救脫菩",
    "T21n1331_012:0535b13": "薩語阿難言。神幡五色四十九尺。燈亦復爾。",
    "T21n1331_012:0535b14": "七層之燈一層七燈。燈如車輪。若遭厄難閉",
    "T21n1331_012:0535b15": "在牢獄枷鎖著身。亦應造立五色神幡然四",
    "T21n1331_012:0535b16": "十九燈。應放雜類眾生至四十九。可得過度",
    "T21n1331_012:0535b17": "危厄之難。不為諸橫惡鬼所持。",
    "T21n1331_012:0535b18": "救脫菩薩語阿難言。若國王大臣。及諸輔相",
    "T21n1331_012:0535b19": "王子妃主中宮婇女。若為病苦所惱。亦應造",
    "T21n1331_012:0535b20": "立五色繒幡。然燈續明救諸生命。散雜色華",
    "T21n1331_012:0535b21": "燒眾名香。王當放赦屈厄之人。徒鎖解脫王",
    "T21n1331_012:0535b22": "得其福。天下太平雨澤以時人民歡樂。惡龍",
    "T21n1331_012:0535b23": "攝毒無病苦者。四方夷狄不生逆害國土通",
    "T21n1331_012:0535b24": "洞。慈心相向無諸怨害　四海歌詠稱王之",
    "T21n1331_012:0535b25": "德。乘此福祿在意所生。見佛聞法信受教誨。",
    "T21n1331_012:0535b26": "從是福報至無上道。",
    "T21n1331_012:0535b27": "阿難又問救脫菩薩言命可續也。救脫菩薩",
    "T21n1331_012:0535b28": "答阿難言。我聞世尊說有諸橫。勸造幡蓋令",
    "T21n1331_012:0535b29": "其修福。又言阿難昔沙彌救蟻以修福故。盡",
    "T21n1331_012:0535c01": "其壽命不更苦患身體安寧。福德力強使之",
    "T21n1331_012:0535c02": "然也。阿難因復問救脫菩薩言。橫有幾種。",
    "T21n1331_012:0535c03": "救脫菩薩答阿難言。世尊說言橫乃無數。略",
    "T21n1331_012:0535c04": "而言之大橫有九。一者橫病二者橫有口舌。",
    "T21n1331_012:0535c05": "三者橫遭縣官四者身羸無福。又持戒不完",
    "T21n1331_012:0535c06": "橫為鬼神之所得便。五者橫為劫賊所剝。六",
    "T21n1331_012:0535c07": "者橫為水火災漂。七者橫為雜類禽獸所噉。",
    "T21n1331_012:0535c08": "八者橫為怨讎符書厭禱邪神牽引。未得其",
    "T21n1331_012:0535c09": "福但受其殃先亡牽引亦名橫死。九者有病",
    "T21n1331_012:0535c10": "不治又不修福湯藥不順針炙失度。不值良",
    "T21n1331_012:0535c11": "醫為病所困於是滅亡。又信世間妖㜸之師。",
    "T21n1331_012:0535c12": "為作恐動寒熱言語妄發禍福。所犯者多心",
    "T21n1331_012:0535c13": "不自正。不能自定卜問覓禍。殺猪狗牛羊種",
    "T21n1331_012:0535c14": "種眾生。解奏神明呼諸邪妖魍魎鬼神請乞",
    "T21n1331_012:0535c15": "福祚。欲望長生終不能得。愚癡迷惑信邪倒",
    "T21n1331_012:0535c16": "見死入地獄。展轉其中無解脫時。是名九",
    "T21n1331_012:0535c17": "橫。",
    "T21n1331_012:0535c18": "救脫菩薩語阿難言。其世間人痿黃之病。困",
    "T21n1331_012:0535c19": "篤著床求生不得。求死不得考楚萬端。此",
    "T21n1331_012:0535c20": "病人者或其前世。造作惡業罪過所招殃咎",
    "T21n1331_012:0535c21": "所引故使然也。",
    "T21n1331_012:0535c22": "救脫菩薩語阿難言。閻羅王者主領世間名",
    "T21n1331_012:0535c23": "籍之記。若人為惡作諸非法。無孝順心造作",
    "T21n1331_012:0535c24": "五逆。破滅三寶無君臣法。又有眾生不持五",
    "T21n1331_012:0535c25": "戒不信正法。設有受者多所毀犯。於是地下",
    "T21n1331_012:0535c26": "鬼神及伺候者奏上五官。五官料簡除死定",
    "T21n1331_012:0535c27": "生。或注錄精神未判是非。若已定者奏上",
    "T21n1331_012:0535c28": "閻羅。閻羅監察隨罪輕重考而治之世間痿",
    "T21n1331_012:0535c29": "黃之病困篤不死一絕一生由其罪福未得",
    "T21n1331_012:0536a01": "料簡。錄其精神在彼王所。或七日二三七日",
    "T21n1331_012:0536a02": "乃至七七日名籍定者。放其精神還其身中。",
    "T21n1331_012:0536a03": "如從夢中見其善惡。其人若明了者信驗罪",
    "T21n1331_012:0536a04": "福。是故我今勸諸四輩。造續命神旛然四十",
    "T21n1331_012:0536a05": "九燈放諸生命。以此旛燈放生功德。拔彼精",
    "T21n1331_012:0536a06": "神令得度苦。今世後世不遭厄難。救脫菩薩",
    "T21n1331_012:0536a07": "語阿難言。如來世尊說是經典。威神功德利",
    "T21n1331_012:0536a08": "益不少。座中諸鬼神有十二神王。從座而起",
    "T21n1331_012:0536a09": "往到佛所。胡跪合掌白佛言。我等十二鬼神",
    "T21n1331_012:0536a10": "在所作護。若城邑聚落空閑林中。若四輩弟",
    "T21n1331_012:0536a11": "子誦持此經。令所結願無求不得。阿難問言",
    "T21n1331_012:0536a12": "其名云何為我說之。救脫菩薩言灌頂章句",
    "T21n1331_012:0536a13": "其名如是。",
    "T21n1331_012:0536a14": "神名金毘羅　神名和耆羅　神名彌佉羅",
    "T21n1331_012:0536a15": "　神名安陀羅　神名摩尼羅　神名宋林羅",
    "T21n1331_012:0536a16": "　神名因持羅　神名波耶羅　神名摩休羅",
    "T21n1331_012:0536a17": "　神名真陀羅　神名照頭羅　神名毘伽羅",
    "T21n1331_012:0536a18": "救脫菩薩語阿難言。此諸鬼神別有七千以",
    "T21n1331_012:0536a19": "為眷屬。皆悉叉手低頭。聽佛世尊說是藥師",
    "T21n1331_012:0536a20": "瑠璃光。如來本願功德。莫不一時捨鬼神形",
    "T21n1331_012:0536a21": "得受人身。長得度脫無眾惱患。若人疾急厄",
    "T21n1331_012:0536a22": "難之日。當以五色縷結其名字。得如願已然",
    "T21n1331_012:0536a23": "後解結令人得。福灌頂章句法應如是。即說",
    "T21n1331_012:0536a24": "呪曰。",
    "T21n1331_012:0536a25": "南謨鼻殺所界反下同遮俱　嚧吠瑠璃耶　鉢波",
    "T21n1331_012:0536a26": "喝邏社耶　哆姪他　鼻殺遮鼻殺遮　娑婆",
    "T21n1331_012:0536a27": "揭帝　薩婆訶",
    "T21n1331_012:0536a28": "佛說是經時。比丘僧八千人。諸菩薩三萬六",
    "T21n1331_012:0536a29": "千人。諸天龍鬼神八部大王無不歡喜。阿難",
    "T21n1331_012:0536b01": "從座而起前白佛言。演說此法當何名之。",
    "T21n1331_012:0536b02": "佛言此經凡有三名。一名藥師瑠璃光佛本",
    "T21n1331_012:0536b03": "願功德。二名灌頂章句十二神王結願神呪。",
    "T21n1331_012:0536b04": "三名拔除過罪生死得度。佛說經竟大眾人",
    "T21n1331_012:0536b05": "民作禮奉行。",
    "T21n1331_012:0536b06": "灌頂經卷第十二"
}