{
    "T22n1425_006:0271a15": "摩訶僧祇律卷第六",
    "T22n1425_006:0271a17": "東晉天竺三藏佛陀跋陀羅",
    "T22n1425_006:0271a18": "共法顯譯",
    "T22n1425_006:0271a19": "明僧殘戒之二",
    "T22n1425_006:0271a20": "佛住舍衛城，廣說如上。爾時有長老比丘，名",
    "T22n1425_006:0271a21": "迦羅。時到著入聚落衣持鉢入城，次行乞食，",
    "T22n1425_006:0271a22": "到一田家。其家母人遙見長老迦羅，便起迎",
    "T22n1425_006:0271a23": "之，恭敬問訊：「善來阿闍梨！久不相見，莫如",
    "T22n1425_006:0271a24": "餘家作疎外意，如自家想。」請令入坐，迦羅即",
    "T22n1425_006:0271a25": "坐。時母人禮迦羅足已，於一面立。其家男",
    "T22n1425_006:0271a26": "女皆來禮迦羅足已，於一面立。時有大兒後",
    "T22n1425_006:0271a27": "來禮足已，於一面立，迦羅問言：「是誰家兒？」",
    "T22n1425_006:0271a28": "母人答言：「此是我兒。」迦羅問言：「為婚娶未？」答",
    "T22n1425_006:0271a29": "言：「未婚。」迦羅言：「應為娶婦，莫令在外作諸過",
    "T22n1425_006:0271b01": "惡。」迦羅復問：「頗有擬宜處不？」答言：「有某家",
    "T22n1425_006:0271b02": "有女，遣信往索不得。」問言：「何故不得？」答言：",
    "T22n1425_006:0271b03": "「彼作是語：『我欲令無子有子、無女有女，如我",
    "T22n1425_006:0271b04": "一目，亦為我子、亦為女婿，我當與之。』我今",
    "T22n1425_006:0271b05": "何為？為彼女故，放子令去。」迦羅言：「如汝所",
    "T22n1425_006:0271b06": "言，彼是愚人。誰當為女放捨其子？如人所",
    "T22n1425_006:0271b07": "說：『女生外向，雖生王家，隨嫁娶法，會當出",
    "T22n1425_006:0271b08": "去。』如汝本時，亦從外來。然我亦出入彼家，當",
    "T22n1425_006:0271b09": "為汝男求索。」彼女答言：「善哉阿闍梨！」迦羅",
    "T22n1425_006:0271b10": "比丘即出是家，往詣彼家。彼家母人見迦羅",
    "T22n1425_006:0271b11": "來，即出來迎恭敬問訊：「善來阿闍梨！久不問",
    "T22n1425_006:0271b12": "訊，莫如餘家作疎外意，今於我家如自己想。」",
    "T22n1425_006:0271b13": "請令入坐，坐已禮迦羅足，於一面立。其家男",
    "T22n1425_006:0271b14": "女亦前禮足，於一面立。時有一大女，後來禮",
    "T22n1425_006:0271b15": "足。迦羅問言：「此是誰女？」答言：「我女。」問言：「嫁",
    "T22n1425_006:0271b16": "未？」答言：「未嫁。」迦羅言：「應早處分，莫令在外",
    "T22n1425_006:0271b17": "脫生諸過。」迦羅復問：「頗有來索者不？」答言：「有",
    "T22n1425_006:0271b18": "某甲家，曾索不與。」問：「何故不與？」答言：「阿闍",
    "T22n1425_006:0271b19": "梨！我欲令無子有子、無女有女，如我一目，",
    "T22n1425_006:0271b20": "亦為我女婿。亦如我兒，來就我家，當以女",
    "T22n1425_006:0271b21": "與之。我今何為為他男故，捨女令去？」迦羅言：",
    "T22n1425_006:0271b22": "「怪哉汝是愚人！何聞由來嫁男就女？如汝本",
    "T22n1425_006:0271b23": "時，云何來就他人？如所說：『女生外向，雖生",
    "T22n1425_006:0271b24": "王家，亦隨嫁娶法，會當出門。』然彼男家是",
    "T22n1425_006:0271b25": "我檀越，汝嫁女與之可得富樂。」其母答言：「阿",
    "T22n1425_006:0271b26": "闍梨意欲爾耶？」答言：「欲爾。」即便許可。迦羅",
    "T22n1425_006:0271b27": "即還男家語男家婦言：「已得彼女，所應為",
    "T22n1425_006:0271b28": "者宜及時為。」時二家俱富，各送禮具成其婚",
    "T22n1425_006:0271b29": "姻。女適男家，每執苦事遂生勞患，臥到日",
    "T22n1425_006:0271c01": "出。時姑喚言：「何以不起？汝不知婦禮，晨朝當",
    "T22n1425_006:0271c02": "起掃灑執作，瞻視賓客。」如是再三語，婦故不",
    "T22n1425_006:0271c03": "從教。其姑極生苦厭，而作是言：「坐是迦羅遺",
    "T22n1425_006:0271c04": "我此苦，為我求此無手足物。」爾時兒婦復啼",
    "T22n1425_006:0271c05": "泣言：「坐是迦羅遺我此苦，云何持我陷火坑",
    "T22n1425_006:0271c06": "中？」爾時女母聞之，復瞋恚言：「我女在家婉樂",
    "T22n1425_006:0271c07": "少事，今在男家多務辛苦，終日啼泣。云何",
    "T22n1425_006:0271c08": "迦羅安我女著弊惡家？」迦羅比丘為二家",
    "T22n1425_006:0271c09": "所瞋。諸比丘以是因緣，廣白世尊，佛言：「喚",
    "T22n1425_006:0271c10": "迦羅比丘來。」即便喚來已，佛問迦羅：「汝實",
    "T22n1425_006:0271c11": "作是事不？」答言：「實爾。世尊！」佛言：「迦羅！汝常",
    "T22n1425_006:0271c12": "不聞，我無數方便呵責和合欲法，無數方便",
    "T22n1425_006:0271c13": "讚歎離欲法。汝今云何和合欲法？是為惡事，",
    "T22n1425_006:0271c14": "今因汝故當為諸比丘制戒。」佛告諸比丘：「依",
    "T22n1425_006:0271c15": "止舍衛城比丘，皆悉令集，以十利故為諸比",
    "T22n1425_006:0271c16": "丘制戒，乃至已聞者當重聞。若比丘受他使，",
    "T22n1425_006:0271c17": "行和合男女，若娶婦、若私通，乃至須臾頃",
    "T22n1425_006:0271c18": "者，僧伽婆尸沙。」比丘者，如上說。使者，受使",
    "T22n1425_006:0271c19": "事。行者，往來。和合者，和合男女也。婦者，終",
    "T22n1425_006:0271c20": "身婦也。私通者，暫交會也。乃至須臾頃者，乃",
    "T22n1425_006:0271c21": "至和合令須臾間會者，亦犯僧伽婆尸沙。僧",
    "T22n1425_006:0271c22": "伽婆尸沙者，如上說。若孤女，無父、無母、無",
    "T22n1425_006:0271c23": "親里、若俱無、若自立、若依他立、若依親里",
    "T22n1425_006:0271c24": "立、若俱立。孤無母者，謂女無母，依父生活，",
    "T22n1425_006:0271c25": "是名無母。若有男子欲求此女為婦，倩比",
    "T22n1425_006:0271c26": "丘往求，比丘許者，犯越比尼罪；往向彼說，",
    "T22n1425_006:0271c27": "犯偷蘭罪；得不得還報時，犯僧伽婆尸沙。",
    "T22n1425_006:0271c28": "孤女無父者，有女無父依母生活，是名無父",
    "T22n1425_006:0271c29": "孤女。若有男子，欲求此女為婦，倩比丘往求",
    "T22n1425_006:0272a01": "此女為婦，受彼使者，犯越比尼罪；往向彼",
    "T22n1425_006:0272a02": "說，犯偷蘭罪；得不得還報時，犯僧伽婆尸",
    "T22n1425_006:0272a03": "沙。無親俱無亦復如是。自立者，無父無母、無",
    "T22n1425_006:0272a04": "親里自活。若有男子欲求此女為婦，倩比丘",
    "T22n1425_006:0272a05": "往女所，受彼使者，犯越比尼罪；往向女說，得",
    "T22n1425_006:0272a06": "偷蘭罪；得不得還報時，犯僧伽婆尸沙。依他",
    "T22n1425_006:0272a07": "立者，若女無親而依他立。若有男子欲得此",
    "T22n1425_006:0272a08": "女為婦，倩比丘往，受彼使者，犯越比尼罪；",
    "T22n1425_006:0272a09": "往向彼說，偷蘭罪；得不得還報時，犯僧伽婆",
    "T22n1425_006:0272a10": "尸沙。依親及俱亦復如是。若孤兒，無母無父",
    "T22n1425_006:0272a11": "無親，俱無自立，依他依親、依俱無母者，若",
    "T22n1425_006:0272a12": "孤兒無母，依父生活，此兒欲求他女為婦，倩",
    "T22n1425_006:0272a13": "比丘往受彼使者，犯越比尼罪；往向彼說，",
    "T22n1425_006:0272a14": "犯偷蘭罪；得不得還報時，僧伽婆尸沙。乃",
    "T22n1425_006:0272a15": "至依俱亦復如是。若家內、同產、先要、罰、榛",
    "T22n1425_006:0272a16": "王、績縷、作食、取水，無子、繼嗣。家內者。若有人",
    "T22n1425_006:0272a17": "養他小兒，教習長大，家中有所生女年亦長",
    "T22n1425_006:0272a18": "大，便作是念：「我今此女年已長大，當出嫡他。",
    "T22n1425_006:0272a19": "今日此兒是我所養，今已長大，何不以女嫁",
    "T22n1425_006:0272a20": "與此兒，當如我子，亦為女婿。」不能自語，便",
    "T22n1425_006:0272a21": "倩比丘語此男兒言：「我養育汝教學成就，年",
    "T22n1425_006:0272a22": "已長大。今我有女向當出門，欲令汝為我女",
    "T22n1425_006:0272a23": "婿，亦如我子。」比丘受彼使者，得越比尼罪；",
    "T22n1425_006:0272a24": "往向彼說，犯偷蘭罪；得不得還報時，犯僧伽",
    "T22n1425_006:0272a25": "婆尸沙。若彼養兒先自欲得其女，倩比丘往",
    "T22n1425_006:0272a26": "白其父，亦復如是。同產者，若有同產兄喪，欲",
    "T22n1425_006:0272a27": "執嫂為婦，倩比丘往語其嫂，乃至得不得還",
    "T22n1425_006:0272a28": "報時，犯僧伽婆尸沙。先要者，若有男子，共他",
    "T22n1425_006:0272a29": "婦通，其婦語此男子言：「若我夫瞋，苦治我",
    "T22n1425_006:0272b01": "罪驅出門者，汝當取我。」答言：「可爾。」時彼婦人",
    "T22n1425_006:0272b02": "便故惱其夫，令其忿恚，苦治驅出。彼男子",
    "T22n1425_006:0272b03": "聞已，不能自往，便倩比丘往語婦人：「汝已為",
    "T22n1425_006:0272b04": "夫苦治驅出，當來就我。」比丘受使，乃至得不",
    "T22n1425_006:0272b05": "得還報時，犯僧伽婆尸沙。若復女人欲樂男",
    "T22n1425_006:0272b06": "子，不能自語，便倩比丘往語男子：「我已為夫",
    "T22n1425_006:0272b07": "苦治驅出，今欲就汝為我作夫。」比丘受使，乃",
    "T22n1425_006:0272b08": "至得不得還報時，犯僧伽婆尸沙。若是女人",
    "T22n1425_006:0272b09": "欲還從本夫，不能自語，倩比丘往語其夫言：",
    "T22n1425_006:0272b10": "「還共生活，更不作過。」比丘受使，乃至得不得",
    "T22n1425_006:0272b11": "還報時，僧伽婆尸沙。若復夫主還欲娶婦，",
    "T22n1425_006:0272b12": "不能自語，倩比丘往語本婦言：「今聽汝還，莫",
    "T22n1425_006:0272b13": "更作過。」比丘受使，乃至得不得還報時，犯僧",
    "T22n1425_006:0272b14": "伽婆尸沙。罰者，若王欲取人女，不能自語，倩",
    "T22n1425_006:0272b15": "比丘往語其家言：「我能罰汝家而取汝女，但",
    "T22n1425_006:0272b16": "不欲爾。汝與我女可得衣食，莊嚴之具自然",
    "T22n1425_006:0272b17": "不乏，又可饒益汝家。」比丘受使，乃至得不得",
    "T22n1425_006:0272b18": "還報時，犯僧伽婆尸沙。榛王者，賊主也。若",
    "T22n1425_006:0272b19": "賊主欲取他女，不能自語，倩比丘往語其",
    "T22n1425_006:0272b20": "家言：「我是林中王，能為汝作不饒益事。汝",
    "T22n1425_006:0272b21": "當送女與我，可得衣食嚴具自恣，并護汝家。」",
    "T22n1425_006:0272b22": "比丘受使，乃至得不得還報時，僧伽婆尸沙。",
    "T22n1425_006:0272b23": "績縷者，若有寡婦紡績自活，有男子欲得，不",
    "T22n1425_006:0272b24": "能自語，倩比丘往語寡婦言：「為我作婦。」彼",
    "T22n1425_006:0272b25": "寡婦言：「我若相就不能餘作，唯能績縷，須",
    "T22n1425_006:0272b26": "者當往。」乃至得不得還報時，僧伽婆尸沙。作",
    "T22n1425_006:0272b27": "食者，若有寡婦，有男子欲得而不能自語，倩",
    "T22n1425_006:0272b28": "比丘往語寡婦言：「來共生活。」寡婦言：「我但能",
    "T22n1425_006:0272b29": "作食不能餘作，須者當往。」乃至得不得還報",
    "T22n1425_006:0272c01": "時，僧伽婆尸沙。取水者，若有寡婦，有男子欲",
    "T22n1425_006:0272c02": "取此婦，不能自語，倩比丘往語寡婦言：「來共",
    "T22n1425_006:0272c03": "生活。」寡婦答言：「我但能取水不能餘作，須者",
    "T22n1425_006:0272c04": "當往。」乃至得不得還報時，僧伽婆尸沙。無子",
    "T22n1425_006:0272c05": "者，若有男子都無子息，復有寡婦亦無兒",
    "T22n1425_006:0272c06": "子，有男子欲得此寡婦，不能自語，倩比丘",
    "T22n1425_006:0272c07": "往語寡婦言：「俱無子息，來共合活。」比丘受使，",
    "T22n1425_006:0272c08": "乃至得不得還報時，僧伽婆尸沙。若彼寡婦",
    "T22n1425_006:0272c09": "欲求男子，而不能自語，倩比丘往，亦復如是。",
    "T22n1425_006:0272c10": "繼嗣者，若有男女俱無子息，恐其死後，若",
    "T22n1425_006:0272c11": "墮餓鬼無所繼嗣。時有男子欲得寡婦，不",
    "T22n1425_006:0272c12": "能自語，倩比丘往語寡婦言：「來共汝生活，",
    "T22n1425_006:0272c13": "若我先死墮餓鬼者，汝當祠我。若汝先死我",
    "T22n1425_006:0272c14": "當祠汝。」乃至得不得還報時，僧伽婆尸沙。若",
    "T22n1425_006:0272c15": "彼寡婦欲求男子亦復如是。若有女人，母所",
    "T22n1425_006:0272c16": "護、父所護、兄弟護、姊妹護、自護、種姓護、錢所",
    "T22n1425_006:0272c17": "護、童女寡婦他護。母護者，有女人依母住，有",
    "T22n1425_006:0272c18": "人欲得此女，遣比丘往語其母言：「欲得此女",
    "T22n1425_006:0272c19": "為婦。」乃至得不得還報時，僧伽婆尸沙。父護、",
    "T22n1425_006:0272c20": "兄弟護、姊妹護，亦復如是。自護者，有女人無",
    "T22n1425_006:0272c21": "父母親里，自作生活持戒自護。若有男子欲",
    "T22n1425_006:0272c22": "得此女，倩比丘往語，乃至得不得還報時，僧",
    "T22n1425_006:0272c23": "伽婆尸沙。姓護者，有女人無父母，依同姓住。",
    "T22n1425_006:0272c24": "若有男子欲求此女，倩比丘往語其同姓，乃",
    "T22n1425_006:0272c25": "至得不得還報時，僧伽婆尸沙。錢護者，若女",
    "T22n1425_006:0272c26": "人負人錢未滿，有男子欲得此女，倩比丘往",
    "T22n1425_006:0272c27": "語其家言：「與我此女，我代與錢。」乃至還報，僧",
    "T22n1425_006:0272c28": "伽婆尸沙。童女、寡婦、他婦亦復如是。若女人",
    "T22n1425_006:0272c29": "穀買得、錢買得，若輸錢女、半輸女、盡輸女。",
    "T22n1425_006:0273a01": "若一月住、若隨意住、抄掠、與花鬘、無種、須",
    "T22n1425_006:0273a02": "臾。穀買得者，若女以穀買得，有男子欲得此",
    "T22n1425_006:0273a03": "女，倩比丘往語彼女言：「為我作婦。」乃至得",
    "T22n1425_006:0273a04": "不得還報時，僧伽婆尸沙。錢買得者亦復",
    "T22n1425_006:0273a05": "如是。輸錢者，若有人養女索稅錢，唯除自",
    "T22n1425_006:0273a06": "供，餘者盡取。若有男子，欲求此女人，倩比",
    "T22n1425_006:0273a07": "丘往語，乃至還報，僧伽婆尸沙。半輸、盡輸亦",
    "T22n1425_006:0273a08": "復如是。一月住者，若寡婦，有男子欲求為婦，",
    "T22n1425_006:0273a09": "倩比丘往語寡婦。寡婦答言：「我不能長住，為",
    "T22n1425_006:0273a10": "可一月相就，若須者當往。」乃至還報，僧伽婆",
    "T22n1425_006:0273a11": "尸沙。隨意住者，有寡婦，男子欲求為婦，倩比",
    "T22n1425_006:0273a12": "丘往語寡婦。寡婦言：「我不能長住，隨我意幾",
    "T22n1425_006:0273a13": "時住，須者當往。」乃至還報。僧伽婆尸沙。抄掠",
    "T22n1425_006:0273a14": "得者，若人破他聚落抄得女人，若有男子欲",
    "T22n1425_006:0273a15": "求此女，倩比丘往語，乃至還報，僧伽婆尸沙。",
    "T22n1425_006:0273a16": "持花鬘者，有國土法，男子欲求女人為婦時，",
    "T22n1425_006:0273a17": "直遣人持花鬘往與女人家。若受花鬘便知",
    "T22n1425_006:0273a18": "得婦，若不受花鬘便知不得。即遣比丘，持花",
    "T22n1425_006:0273a19": "鬘往與女家，乃至還報，僧伽婆尸沙。無種",
    "T22n1425_006:0273a20": "者，若男子無父親亦無母親，又無知識。彼女",
    "T22n1425_006:0273a21": "亦爾。是男子欲求彼女，倩比丘往語，乃至還",
    "T22n1425_006:0273a22": "報，僧伽婆尸沙。須臾者，若端正女人，有男子",
    "T22n1425_006:0273a23": "倩比丘往求須臾交會，乃至還報，僧伽婆尸",
    "T22n1425_006:0273a24": "沙。無子婦、婢婦、出家、放、婬女、婬女使人、外婬",
    "T22n1425_006:0273a25": "女、外婬女使人、若棄女、乞女、被遣女、下錢",
    "T22n1425_006:0273a26": "女。無子婦者，若有家富，兒小便為娶婦。兒死，",
    "T22n1425_006:0273a27": "此兒婦小依止姑住，至其長大。有男子欲求",
    "T22n1425_006:0273a28": "此女，倩比丘往語言：「汝兒既喪，我今便如汝",
    "T22n1425_006:0273a29": "兒無異。與我此婦，我當以衣食共相供給。」乃",
    "T22n1425_006:0273b01": "至還報，僧伽婆尸沙。婢婦者，如諸國土有",
    "T22n1425_006:0273b02": "賣生口。若男子欲求為婦，欲言買為婦，恐",
    "T22n1425_006:0273b03": "責錢多，便倩比丘往密語婦言：「我今買汝",
    "T22n1425_006:0273b04": "為婢，實持作婦。」乃至還報，僧伽婆尸沙。出家",
    "T22n1425_006:0273b05": "者，若端正女人，於諸外道出家。有男子欲求",
    "T22n1425_006:0273b06": "此出家女為婦，倩比丘往語，乃至還報，僧伽",
    "T22n1425_006:0273b07": "婆尸沙。放者，放有二種：若賣、若離婚。賣者，",
    "T22n1425_006:0273b08": "如頗梨國法，有婦小嫌便賣。離婚者，有國土",
    "T22n1425_006:0273b09": "法，夫婦不相樂樂，便詣王所，輸三錢半、二",
    "T22n1425_006:0273b10": "張劫貝而求斷，當聽使離婚。或有女人與他",
    "T22n1425_006:0273b11": "私通，共作要言：「若我與夫離婚，當為汝作",
    "T22n1425_006:0273b12": "婦。」答：「可爾。」即持錢物求得離婚。彼男子聞",
    "T22n1425_006:0273b13": "已，便倩比丘往語女人言：「汝已離婚，來作",
    "T22n1425_006:0273b14": "我婦。」乃至還報，僧伽婆尸沙。若彼女人倩比",
    "T22n1425_006:0273b15": "丘往語彼男子言：「我已離婚，當為作婦。」乃",
    "T22n1425_006:0273b16": "至還報，僧伽婆尸沙。婬女者，有男子倩比丘",
    "T22n1425_006:0273b17": "語婬女，與我交通，乃至還報，僧伽婆尸沙。婬",
    "T22n1425_006:0273b18": "女使人者，婬女婢也，亦如上說。外婬女者，",
    "T22n1425_006:0273b19": "有婬女恒在田野求人。有男子倩比丘往語，",
    "T22n1425_006:0273b20": "外婬女與我交通，乃至還報，僧伽婆尸沙。外",
    "T22n1425_006:0273b21": "婬女使人亦復如是。棄女者，若女人他行妊",
    "T22n1425_006:0273b22": "娠，然後於諸外道中出家，月滿生女，棄著四",
    "T22n1425_006:0273b23": "衢道中。有人取養，至年長大。有男子欲得此",
    "T22n1425_006:0273b24": "女，倩比丘往語，乃至還報者，僧伽婆尸沙。",
    "T22n1425_006:0273b25": "乞女者，若有人多男無女，從他乞女，養至年",
    "T22n1425_006:0273b26": "長大。有男子欲求為婦，倩比丘往語，乃至",
    "T22n1425_006:0273b27": "還報，僧伽婆尸沙。被遣女者，若有女人未出",
    "T22n1425_006:0273b28": "嫁時，共他私通，然後出嫡。婿知非童女，",
    "T22n1425_006:0273b29": "便遣還家，索本財物。先共通男子聞女被",
    "T22n1425_006:0273c01": "遣，便作是念：「此女由我令其被遣，我當取之。」",
    "T22n1425_006:0273c02": "倩比丘往語彼父母，乃至還報，僧伽婆尸",
    "T22n1425_006:0273c03": "沙。下錢女者，若人娶婦輸錢未畢，此女父",
    "T22n1425_006:0273c04": "母多索其錢，不能令滿而不得婦，女亦不得",
    "T22n1425_006:0273c05": "更嫁。有異男子欲求此女，倩比丘往語其父",
    "T22n1425_006:0273c06": "母：「與我此女，當與錢還本夫家，并復與汝。」乃",
    "T22n1425_006:0273c07": "至還報，僧伽婆尸沙。若男子男子使語彼比",
    "T22n1425_006:0273c08": "丘，是比丘若從男子及男子使聞已，越比",
    "T22n1425_006:0273c09": "尼；往語彼者，偷蘭罪；若自往、若遣使往，得",
    "T22n1425_006:0273c10": "不得還報，僧伽婆尸沙。若孤女依外祖母、",
    "T22n1425_006:0273c11": "依外祖父、依外曾祖、依外舅、依外姨母、依",
    "T22n1425_006:0273c12": "祖父依祖母、依曾祖、依父舅、依父姨母，亦",
    "T22n1425_006:0273c13": "如上說。直、曲、相、堪能、出入、病、王、說法師伴",
    "T22n1425_006:0273c14": "黨、共、雜。直者，有男子欲求他女，不能自語，",
    "T22n1425_006:0273c15": "倩比丘往語。受語者，犯越比尼罪；向彼說，",
    "T22n1425_006:0273c16": "偷蘭罪。若女家說言：「彼是剎利、我婆羅門。彼",
    "T22n1425_006:0273c17": "毘舍、我婆羅門。彼首陀羅、我婆羅門。」或言：",
    "T22n1425_006:0273c18": "「我剎利、彼婆羅門。我毘舍、彼婆羅門。我首陀",
    "T22n1425_006:0273c19": "羅、我婆羅門。」或復言：「彼是剎利、我毘舍。彼",
    "T22n1425_006:0273c20": "剎利、我首陀羅。」或言：「彼婆羅門、我亦婆羅",
    "T22n1425_006:0273c21": "門。彼剎利、我亦剎利。彼毘舍、我亦毘舍。彼",
    "T22n1425_006:0273c22": "首陀、我亦首陀。」若得不得還報，僧伽婆尸",
    "T22n1425_006:0273c23": "沙。曲者，若男子欲求他女，不能自語，倩比丘",
    "T22n1425_006:0273c24": "往，比丘言：「世尊制戒不得使行。」口雖不許心",
    "T22n1425_006:0273c25": "然可者，犯越比尼罪；往語彼，偷蘭罪；得不",
    "T22n1425_006:0273c26": "得還報，犯僧伽婆尸沙。相者，若男子欲求他",
    "T22n1425_006:0273c27": "女，不能自語，倩比丘往。比丘言：「佛制戒不得",
    "T22n1425_006:0273c28": "使行，然我當為汝作相。汝若見我著垢膩衣",
    "T22n1425_006:0273c29": "持破空鉢，坐卑床上、口說奴婢語，當知不得。",
    "T22n1425_006:0274a01": "若復見我著鮮淨衣，執持好鉢，坐大床上、口",
    "T22n1425_006:0274a02": "說夫婦兒女、共汝言語，當知得相。」如是作相，",
    "T22n1425_006:0274a03": "得不得還報，僧伽婆尸沙。堪能者，若比丘",
    "T22n1425_006:0274a04": "眾多詣檀越家食，食已優婆夷白比丘言：",
    "T22n1425_006:0274a05": "「我欲取某家女作兒婦，當為我語之。」諸比丘",
    "T22n1425_006:0274a06": "言：「優婆夷！世尊制戒不得使行。其中有二、",
    "T22n1425_006:0274a07": "三比丘堪能行。」者，得越比尼罪；往語彼，得",
    "T22n1425_006:0274a08": "偷蘭罪；還報，犯僧伽婆尸沙。出入者，若比丘",
    "T22n1425_006:0274a09": "入出他家，受供養時，主人語言：「我欲索某",
    "T22n1425_006:0274a10": "家女作兒婦，尊者為我求之。」比丘言：「汝為我",
    "T22n1425_006:0274a11": "作飲食，當為汝求。」主人言：「為我兒得婦竟，",
    "T22n1425_006:0274a12": "當為尊者作飲食。」比丘言：「我若動口無不得",
    "T22n1425_006:0274a13": "理，但當作食。」即為作食者，犯越比尼罪。往",
    "T22n1425_006:0274a14": "語彼家言：「汝知不？」問言：「何等？」比丘言：「我欲",
    "T22n1425_006:0274a15": "有所道，隨我語者當道。」主人言：「但說。」比丘",
    "T22n1425_006:0274a16": "言：「人欲索汝女。」問言：「是誰？」答言：「某家子。」主",
    "T22n1425_006:0274a17": "人瞋曰：「我寧持女著水火中闇冥之處，終不",
    "T22n1425_006:0274a18": "與彼。」比丘怖畏便走去，犯偷蘭罪。若女人存",
    "T22n1425_006:0274a19": "在未嫁，是比丘先以誇說食他飲食，慚羞便",
    "T22n1425_006:0274a20": "還報言不得，僧伽婆尸沙。若彼女人或嫁",
    "T22n1425_006:0274a21": "或死，還報者，犯偷蘭罪。病者，若比丘常出入",
    "T22n1425_006:0274a22": "一家，其家語比丘言：「我欲索彼家女為婦，",
    "T22n1425_006:0274a23": "為我求之。」比丘受語，得越比尼罪；往語彼，",
    "T22n1425_006:0274a24": "得偷蘭罪。彼家言：「我女病，知當死活？」若男病",
    "T22n1425_006:0274a25": "者，彼言：「彼家兒病，知當死活？而女與之，彼",
    "T22n1425_006:0274a26": "脫死者，令我女寡。」比丘復言：「夫人得病，皆",
    "T22n1425_006:0274a27": "當死耶？或自當差耳！但當與之。」作是語時，",
    "T22n1425_006:0274a28": "偷蘭罪；得不得還報，僧伽婆尸沙。王者，若王",
    "T22n1425_006:0274a29": "欲得他女，語比丘僧言：「我今欲得索某家",
    "T22n1425_006:0274b01": "女，當為我求。」一切僧許者，一切得越比尼",
    "T22n1425_006:0274b02": "罪；一切僧往求者，一切僧得偷蘭罪；得不",
    "T22n1425_006:0274b03": "得還報者，一切僧犯僧伽婆尸沙。若眾僧遣",
    "T22n1425_006:0274b04": "使語彼家者，一切僧得越比尼罪；語時，一",
    "T22n1425_006:0274b05": "切僧得偷蘭罪；得不得還報時，一切僧得僧",
    "T22n1425_006:0274b06": "伽婆尸沙。若受使者，作是思惟：「我若還眾中，",
    "T22n1425_006:0274b07": "俱使我白王。我不如即往白王，王當識我。」",
    "T22n1425_006:0274b08": "如是者是比丘，得不得還報時，僧伽婆尸沙；",
    "T22n1425_006:0274b09": "一切僧故得先，偷蘭罪。法師者，有優婆塞家，",
    "T22n1425_006:0274b10": "欲索一優婆塞家女。彼不欲與彼，言：「我寧嫁",
    "T22n1425_006:0274b11": "與邪見外道，勝與優婆塞家。」男家便作是",
    "T22n1425_006:0274b12": "念：「誰能為我和合，唯有沙門，多諸方便，能",
    "T22n1425_006:0274b13": "說法者，當能為我和合之。」便詣精舍，白法師",
    "T22n1425_006:0274b14": "言：「我索彼家女，不欲與我。」法師問言：「彼何",
    "T22n1425_006:0274b15": "所道？」答言：「彼作是語：『寧與邪見外道，不與是",
    "T22n1425_006:0274b16": "家。』法師為我說同道之義，令彼與我。」比丘許",
    "T22n1425_006:0274b17": "者，越比尼罪。若通請法師徒眾令去，去者",
    "T22n1425_006:0274b18": "舉眾得越比尼罪。若月八日、十四日、十五日",
    "T22n1425_006:0274b19": "說法時，男家女家二家盡來聽法。爾時法師",
    "T22n1425_006:0274b20": "方便為說法：「如佛契經告諸比丘，諸眾生隨",
    "T22n1425_006:0274b21": "性相得，不信、不信者共為親好，如是犯戒、犯",
    "T22n1425_006:0274b22": "戒相親，無威儀、無威儀相親，無愧、無愧相",
    "T22n1425_006:0274b23": "親，懈怠、懈怠相親，亂心、亂心相親，無智、無智",
    "T22n1425_006:0274b24": "相親，各隨其類，共相親好。過去當來及現在",
    "T22n1425_006:0274b25": "諸眾生類，皆悉如是。譬如臭穢不淨，自相和",
    "T22n1425_006:0274b26": "合，如是諸比丘！諸眾生類，各隨其性，篤信、",
    "T22n1425_006:0274b27": "篤信自相親好，如是持戒、持戒相好，有威",
    "T22n1425_006:0274b28": "儀、有威儀相好，有愧、有愧相好，精進、精進",
    "T22n1425_006:0274b29": "相好，定意、定意相好，智慧，智慧相好。過去",
    "T22n1425_006:0274c01": "當來及現在諸眾生類，皆悉如是。譬如白淨",
    "T22n1425_006:0274c02": "香熏之物，自相和合。」法師作是說法已，語女",
    "T22n1425_006:0274c03": "家言：「我聞彼兒欲索汝女。」報彼言：「寧與邪見",
    "T22n1425_006:0274c04": "外道，不與彼家。」「汝不聞，世尊說若有殺賊及",
    "T22n1425_006:0274c05": "以怨家，手執利劍常伺人便欲得殺人。彼怨",
    "T22n1425_006:0274c06": "家子寧入其家，不入邪見外道之家。汝今云",
    "T22n1425_006:0274c07": "何欲嫁子女與邪見家？與優婆塞者，時時可",
    "T22n1425_006:0274c08": "得見。」諸比丘受齋持戒時，女家言：「阿闍梨",
    "T22n1425_006:0274c09": "欲爾耶？」答言：「欲爾。」彼言：「當與法師。」爾時默",
    "T22n1425_006:0274c10": "然不語者，得偷蘭罪。若法師不能忍，即坐上",
    "T22n1425_006:0274c11": "語，彼得者，僧伽婆尸沙。若復法師徒眾中，",
    "T22n1425_006:0274c12": "唱言：「得者。」亦得僧伽婆尸沙。共者，共受別",
    "T22n1425_006:0274c13": "說、別受共說、共受共說、別受別說。共受別說",
    "T22n1425_006:0274c14": "者，若比丘各各夏安居竟，遊諸聚落，與知識",
    "T22n1425_006:0274c15": "主人別，向餘國行。爾時聚落中諸優婆夷",
    "T22n1425_006:0274c16": "言：「為我兒索婦、為我兄弟索婦、為我叔索婦。」",
    "T22n1425_006:0274c17": "如是種種諸優婆夷，各各說比丘一過。答",
    "T22n1425_006:0274c18": "言：「可者。」犯一越比尼罪；詣彼處各別為求，",
    "T22n1425_006:0274c19": "各各犯偷蘭罪；來還各別報者，各犯僧伽婆",
    "T22n1425_006:0274c20": "尸沙。別受共說者，若比丘各各夏安居竟，",
    "T22n1425_006:0274c21": "人間遊行，與諸檀越別，欲詣他國土。爾時諸",
    "T22n1425_006:0274c22": "優婆夷有語比丘言：「為我兒求婦。」有言：「為我",
    "T22n1425_006:0274c23": "兄弟求婦、為我叔求婦。」若比丘各各許者，各",
    "T22n1425_006:0274c24": "各犯越比尼罪；若詣彼各別為求婦，各各別",
    "T22n1425_006:0274c25": "犯偷蘭罪；來還已一語通報言：「得。」犯一僧伽",
    "T22n1425_006:0274c26": "婆尸沙。共受共說者，若比丘各各夏安居竟，",
    "T22n1425_006:0274c27": "遊行人間，與諸檀越別，欲詣他國時。諸優婆",
    "T22n1425_006:0274c28": "夷語比丘言：「為我兒求婦、為我兄弟求婦、為",
    "T22n1425_006:0274c29": "我叔求婦。」者，若比丘通答言：「可爾。」犯一越",
    "T22n1425_006:0275a01": "比尼罪；若詣彼各別為求，各別偷蘭罪；來",
    "T22n1425_006:0275a02": "還已通答言：「得。」犯一僧伽婆尸沙。別受別",
    "T22n1425_006:0275a03": "說者，若比丘夏安居竟，人間遊行，與諸檀越",
    "T22n1425_006:0275a04": "別，諸優婆夷言：「為我兒求婦、為我兄弟求婦、",
    "T22n1425_006:0275a05": "為我叔求婦。」比丘各別答言：「可爾。」各各犯越",
    "T22n1425_006:0275a06": "比尼罪；往詣彼各別為求，各各犯偷蘭罪；來",
    "T22n1425_006:0275a07": "還已各各別報，各各得僧伽婆尸沙。雜者，有",
    "T22n1425_006:0275a08": "一比丘多知識，將諸徒眾詣一家請食。食已",
    "T22n1425_006:0275a09": "時家母人白上座言：「我欲為兒求某家女為",
    "T22n1425_006:0275a10": "婦，上座當為我語。」時上座不善知律相，即",
    "T22n1425_006:0275a11": "便許之，得越比尼罪。時諸徒眾少知戒律，",
    "T22n1425_006:0275a12": "恐壞人心，不敢諫之。出彼家已，白上座言：「何",
    "T22n1425_006:0275a13": "以作是？」問言：「何等事？」答言：「上座不知，世尊",
    "T22n1425_006:0275a14": "制戒不得和合男女耶？」上座答言：「不知中",
    "T22n1425_006:0275a15": "有。」比丘言：「上座莫求，我當為求彼求。」者，得偷",
    "T22n1425_006:0275a16": "蘭罪。得不得還報，僧伽婆尸沙；上座犯越",
    "T22n1425_006:0275a17": "比尼罪。若先優婆夷語彼徒眾言：「我為兒",
    "T22n1425_006:0275a18": "求某家女，當為我求。」時徒眾不知戒律，便",
    "T22n1425_006:0275a19": "答言：「可爾。」犯越比尼罪。爾時上座少知戒",
    "T22n1425_006:0275a20": "律，恐壞人心，不時呵止。出彼家已語徒眾",
    "T22n1425_006:0275a21": "言：「汝等不善而作是事。」問言：「作何等事？」上座",
    "T22n1425_006:0275a22": "言：「汝不知世尊制戒不得使行耶？」答言：「不",
    "T22n1425_006:0275a23": "知。」上座復言：「汝且莫求，我當為求。」上座求時",
    "T22n1425_006:0275a24": "得偷蘭罪；得不得還報時，犯僧伽婆尸沙；",
    "T22n1425_006:0275a25": "彼徒眾得越比尼罪。若先優婆夷通白大",
    "T22n1425_006:0275a26": "眾，大眾皆可，一切得越比尼罪；一切共求，一",
    "T22n1425_006:0275a27": "切偷蘭罪；得不得還報時，一切僧伽婆尸沙。",
    "T22n1425_006:0275a28": "若男子有眾多婦，有念者、不念者，有比丘出",
    "T22n1425_006:0275a29": "入其家時，有婦人禮比丘足，恭敬問訊已，",
    "T22n1425_006:0275b01": "比丘問言：「安隱樂不？」彼即答言：「何處得樂？」問：",
    "T22n1425_006:0275b02": "「何以故？」婦人言：「是男子常與一人共起共",
    "T22n1425_006:0275b03": "臥，我獨為彼薄賤，譬如穿器無用，那得不",
    "T22n1425_006:0275b04": "苦。」比丘答言：「但莫愁憂，我當為汝語令平",
    "T22n1425_006:0275b05": "均。」便語其夫：「汝無所知，云何効人多畜妻婦，",
    "T22n1425_006:0275b06": "不能平均，偏與一人共起共臥？」答言：「當如之",
    "T22n1425_006:0275b07": "何？」比丘言：「當等看視，務令平均。」答言：「當如",
    "T22n1425_006:0275b08": "師教。」比丘爾時得偷蘭罪。若人有多婦，猶",
    "T22n1425_006:0275b09": "復更求他童女，不能自語，倩比丘往語，乃",
    "T22n1425_006:0275b10": "至得不得還報時，僧伽婆尸沙。若人夫婦鬪",
    "T22n1425_006:0275b11": "諍，比丘便勸喻和合，得偷蘭罪。若彼夫婦不",
    "T22n1425_006:0275b12": "和，或於佛事僧事有鬪，為福事故，勸令和",
    "T22n1425_006:0275b13": "合，無罪。若有婦女還家，比丘往到其舍，其",
    "T22n1425_006:0275b14": "家男女皆為作禮。比丘見彼婦女便言：「汝故",
    "T22n1425_006:0275b15": "住此耶？不應久住，汝夫故錢取汝持作何",
    "T22n1425_006:0275b16": "等？汝應還彼。」作是語時，得偷蘭罪。有人多",
    "T22n1425_006:0275b17": "畜馬而無好種生者，倩比丘語：「某家有生馬，",
    "T22n1425_006:0275b18": "為我求之。」比丘為求，得偷蘭罪。復次佛住舍",
    "T22n1425_006:0275b19": "衛城，有二摩訶羅：一摩訶羅捨妻子出家，一",
    "T22n1425_006:0275b20": "摩訶羅捨婦女出家。各於人間遊行，來還舍",
    "T22n1425_006:0275b21": "衛城，共一房住。彼捨婦女者，便自念言：「我當",
    "T22n1425_006:0275b22": "還家看本婦女。」著入聚落衣，往到本家。其婦",
    "T22n1425_006:0275b23": "遙見摩訶羅來，即瞋恚言：「汝摩訶羅薄福無",
    "T22n1425_006:0275b24": "相，不能養活妻子，又避官役捨家遠走。女年",
    "T22n1425_006:0275b25": "長大，不得嫁處，今用來為？汝促還去。若不",
    "T22n1425_006:0275b26": "去者，當雙折汝脚。誰喜見汝？」時摩訶羅還本",
    "T22n1425_006:0275b27": "住處，如賈客失財，愁憂苦住。時捨婦兒出",
    "T22n1425_006:0275b28": "家者還家，亦復如是。共在一房住，捨兒出",
    "T22n1425_006:0275b29": "家者，少有智慧，語第二摩訶羅言：「長老！何",
    "T22n1425_006:0275c01": "故愁憂苦住？」答言：「長老！何須問是事？」又言：",
    "T22n1425_006:0275c02": "「必欲知得知，云何我等二人共在一房，好惡",
    "T22n1425_006:0275c03": "之事而不相知？不向我說，更應語誰？」彼摩訶",
    "T22n1425_006:0275c04": "羅即廣說上事，捨兒摩訶羅言：「汝何足愁？我",
    "T22n1425_006:0275c05": "家亦爾。汝今知作方便不？汝可以女作我兒",
    "T22n1425_006:0275c06": "婦。」彼答言：「好。」爾時二摩訶羅俱得越比尼",
    "T22n1425_006:0275c07": "罪。是摩訶羅明日時到，著入聚落衣，各歸",
    "T22n1425_006:0275c08": "本家時。捨女者謂其婦言：「我為汝求得女婿。」",
    "T22n1425_006:0275c09": "婦即問言：「是誰家兒？」答言：「某家子。」捨男出家",
    "T22n1425_006:0275c10": "者謂其婦言：「我已為汝求得兒婦。」問言：「誰",
    "T22n1425_006:0275c11": "家女？」答言：「某家女。」作是語時，俱得偷蘭罪。",
    "T22n1425_006:0275c12": "時彼男女遊戲里巷，一摩訶羅語其女言：「此",
    "T22n1425_006:0275c13": "是汝婿。」第二摩訶羅語其兒言：「此是汝婦。」作",
    "T22n1425_006:0275c14": "是語時，俱得僧伽婆尸沙。時二摩訶羅展轉",
    "T22n1425_006:0275c15": "作婚姻已，各各歡喜，如貧得寶，更相愛敬，如",
    "T22n1425_006:0275c16": "兄如弟。諸比丘聞已，以是事具白世尊：「云",
    "T22n1425_006:0275c17": "何，世尊！此二摩訶羅共結婚姻已，歡喜相敬",
    "T22n1425_006:0275c18": "乃如是耶？」佛告諸比丘：「此二摩訶羅不但今",
    "T22n1425_006:0275c19": "日作如是事，過去世時已曾爾也。」佛告諸比",
    "T22n1425_006:0275c20": "丘：「過去世時，有城名波羅奈，國名伽尸。有一",
    "T22n1425_006:0275c21": "婆羅門，有摩沙豆陳久煮不可熟，持著肆",
    "T22n1425_006:0275c22": "上，欲賣與他，都無人買。時有一人，家有一",
    "T22n1425_006:0275c23": "態驢，市賣難售。時陳豆主便作是念：『我當以",
    "T22n1425_006:0275c24": "豆買此驢用。』便往語言：『汝能持驢貿此豆耶？』",
    "T22n1425_006:0275c25": "驢主復念：『用是態驢為？當取彼豆。』即便答",
    "T22n1425_006:0275c26": "言：『可爾。』得驢已歡喜。爾時豆主便作是念：",
    "T22n1425_006:0275c27": "『今得子。』便即說頌曰：",
    "T22n1425_006:0275c28": "「『婆羅門法巧販賣，　　陳久氷豆十六年；",
    "T22n1425_006:0275c29": "　　唐盡汝薪煮不熟，　　足折汝家大小齒。』",
    "T22n1425_006:0276a01": "「爾時驢主亦作頌曰：",
    "T22n1425_006:0276a02": "「『汝婆羅門何所喜？　　雖有四脚毛衣好；",
    "T22n1425_006:0276a03": "　　負重著道令汝知，　　針刺火燒終不動。』",
    "T22n1425_006:0276a04": "「爾時豆主復說頌曰：",
    "T22n1425_006:0276a05": "「『獨生千秋杖，　　頭著四寸針，",
    "T22n1425_006:0276a06": "　　能治敗態驢，　　何憂不可伏？』",
    "T22n1425_006:0276a07": "「爾時驢主復瞋即說頌曰：",
    "T22n1425_006:0276a08": "「『安立前二足，　　雙飛後兩蹄，",
    "T22n1425_006:0276a09": "　　折汝前板齒，　　然後自當知。』",
    "T22n1425_006:0276a10": "「豆主謂驢頌曰：",
    "T22n1425_006:0276a11": "「『蚊盲毒虫螫，　　唯仰尾自防，",
    "T22n1425_006:0276a12": "　　當截汝尾脚，　　令汝知辛苦。』",
    "T22n1425_006:0276a13": "「驢復答言：",
    "T22n1425_006:0276a14": "「『從先祖已來，　　行此[怡台+龍]悷法；",
    "T22n1425_006:0276a15": "　　今我故承習，　　死死終不捨。』",
    "T22n1425_006:0276a16": "「爾時豆主知此弊惡畜生不可以苦語，便更",
    "T22n1425_006:0276a17": "稱譽，頌曰：",
    "T22n1425_006:0276a18": "「『音聲嗚徹好，　　面白如珂雪；",
    "T22n1425_006:0276a19": "　　當為汝取婦，　　共遊林澤中。』",
    "T22n1425_006:0276a20": "「驢聞軟愛語，即復說頌曰：",
    "T22n1425_006:0276a21": "「『我能負八斛，　　日行六百里；",
    "T22n1425_006:0276a22": "　　婆羅門當知，　　聞婦歡喜故。』」",
    "T22n1425_006:0276a23": "佛告諸比丘：「爾時二人者，今二摩訶羅是。爾",
    "T22n1425_006:0276a24": "時驢者，今摩訶羅兒是。爾時已曾更相欺誑",
    "T22n1425_006:0276a25": "和合已然後歡喜；今亦如是，更相欺誑和合",
    "T22n1425_006:0276a26": "已然後歡喜。若比丘和合女人，得僧伽婆尸",
    "T22n1425_006:0276a27": "沙罪。和合黃門，得偷蘭罪。和合男子及畜生，",
    "T22n1425_006:0276a28": "得越比尼罪。和合緊那羅女及獼猴女，得偷",
    "T22n1425_006:0276a29": "蘭罪。是故說。」(五戒竟)",
    "T22n1425_006:0276b01": "佛住曠野精舍，廣說如上。爾時諸比丘於曠",
    "T22n1425_006:0276b02": "野中作五百私房，皆人人自乞索而作。有比",
    "T22n1425_006:0276b03": "丘晨朝著入聚落衣，持鉢入曠野聚落，為乞",
    "T22n1425_006:0276b04": "作房。故有一估客，手執戶鉤來，向市肆開",
    "T22n1425_006:0276b05": "自店舍，遙見比丘疾行而來。估客念言：「是",
    "T22n1425_006:0276b06": "比丘來，必為乞作房故，我晨朝至此，市賣",
    "T22n1425_006:0276b07": "未售，誰能乞是物者？」便閉肆戶還家去。比丘",
    "T22n1425_006:0276b08": "念言：「是估客見我便閉戶還家去，知我來乞",
    "T22n1425_006:0276b09": "不欲與故。」便於餘道，往截其前，問言：「長壽！",
    "T22n1425_006:0276b10": "汝欲何處去？不得相置，我依阿誰而起房",
    "T22n1425_006:0276b11": "舍？正依汝等信佛法者。知有罪福業行果報",
    "T22n1425_006:0276b12": "而不欲與，誰當與者？長壽當知，如世尊說，",
    "T22n1425_006:0276b13": "當起慈心，不樂聞者方便使聞、諸不信者教令",
    "T22n1425_006:0276b14": "立信，乃至手捉其頭強勸令施。所以然者，",
    "T22n1425_006:0276b15": "彼於此終當生天上，色力壽命眷屬自然，來",
    "T22n1425_006:0276b16": "生人中亦受快樂，色力壽命眷屬成就。修",
    "T22n1425_006:0276b17": "習佛法增益功德，建其道果。是故長壽，如",
    "T22n1425_006:0276b18": "世尊說偈：",
    "T22n1425_006:0276b19": "「『為福受樂報，　　所欲皆自然；",
    "T22n1425_006:0276b20": "　　超踰生死流，　　上寂之涅槃。",
    "T22n1425_006:0276b21": "　　若人為福者，　　天神自然護；",
    "T22n1425_006:0276b22": "　　所願皆自成，　　眾魔莫能壞。",
    "T22n1425_006:0276b23": "　　薄德多諸惱，　　福能消眾患；",
    "T22n1425_006:0276b24": "　　福德既牢強，　　速成堅固定。",
    "T22n1425_006:0276b25": "　　生天受快樂，　　人中亦自在；",
    "T22n1425_006:0276b26": "　　斯由功德故，　　所往皆自然。",
    "T22n1425_006:0276b27": "　　因斯福方便，　　永離生死苦；",
    "T22n1425_006:0276b28": "　　得道至涅槃，　　不沒不復生。』」",
    "T22n1425_006:0276b29": "爾時比丘說此偈已，復言：「長壽！助我起房",
    "T22n1425_006:0276c01": "舍，其福最大。」是時估客聞說法已，便少多布",
    "T22n1425_006:0276c02": "施。爾時估客作是思惟：「若入市肆多諸乞索，",
    "T22n1425_006:0276c03": "更不得利折減錢本，寧坐家住可全其本，故",
    "T22n1425_006:0276c04": "勝市中子本俱失。」作是念已，便還家坐時。估",
    "T22n1425_006:0276c05": "客婦瞋其夫言：「何以詣市速疾來歸，如是",
    "T22n1425_006:0276c06": "懶惰，當何由養活男女、充官賦役？」估客答",
    "T22n1425_006:0276c07": "言：「莫瞋，且聽！我今晨朝詣市店肆，廣說乃",
    "T22n1425_006:0276c08": "至畏失錢本，故還家住。」其婦知已，默然不",
    "T22n1425_006:0276c09": "言。尊者舍利弗來入聚落，次行乞食，至其門",
    "T22n1425_006:0276c10": "住。爾時估客婦篤信恭敬，見舍利弗即持淨",
    "T22n1425_006:0276c11": "器盛食，持出著鉢中，識舍利弗頭面禮足，",
    "T22n1425_006:0276c12": "恭敬問訊。時舍利弗而慰勞之：「家中何如？生",
    "T22n1425_006:0276c13": "活好不？」其婦答言：「家內悉佳，但生活頓弊。」",
    "T22n1425_006:0276c14": "問：「何以故爾？」即以上因緣廣白舍利弗：「家中",
    "T22n1425_006:0276c15": "生活飲食衣服、供王賦役，正仰市肆。而今夫",
    "T22n1425_006:0276c16": "主在家中住，畏人乞索，實在言行、實覺言眠。",
    "T22n1425_006:0276c17": "阿闍梨是我家所供養恭敬尊重，無所藏隱，",
    "T22n1425_006:0276c18": "故白此意。」時舍利弗為估客婦種種說法，得",
    "T22n1425_006:0276c19": "歡喜心。即還精舍。即以上事具白世尊，佛",
    "T22n1425_006:0276c20": "言：「呼是營事比丘來。」即便呼來已，佛問",
    "T22n1425_006:0276c21": "營事比丘：「汝實乞作房舍惱諸檀越，令向舍",
    "T22n1425_006:0276c22": "利弗嫌說汝不？」答言：「實爾。世尊！」佛告比丘：",
    "T22n1425_006:0276c23": "「此是惡法，私乞作房惱諸檀越。」佛告諸比丘：",
    "T22n1425_006:0276c24": "「汝等莫復為房舍故惱亂檀越，錢財難得、布",
    "T22n1425_006:0277a01": "施亦難。婆羅門居士割損財物，供養沙門，衣",
    "T22n1425_006:0277a02": "服、飲食、床臥、病瘦醫藥，此亦甚難。」佛告營事",
    "T22n1425_006:0277a03": "比丘：「過去世時有比丘，名跋懅，止住林中。",
    "T22n1425_006:0277a04": "時有釋軍多鳥亦栖集此林，晨暮亂鳴惱彼",
    "T22n1425_006:0277a05": "比丘。爾時跋懅比丘詣世尊所，頂禮佛足，",
    "T22n1425_006:0277a06": "於一面立。爾時世尊，慰問林中比丘言：『云何",
    "T22n1425_006:0277a07": "少病少惱樂住林中不？』林中比丘白世尊言：",
    "T22n1425_006:0277a08": "『少病少惱樂住林中，但晨暮時為諸釋軍多",
    "T22n1425_006:0277a09": "鳥，鳴喚惱亂不得思惟。』佛告比丘：『汝欲令釋",
    "T22n1425_006:0277a10": "軍多鳥一切不來耶？』答言：『願爾。世尊！』佛言：",
    "T22n1425_006:0277a11": "『比丘！汝於日暮釋軍多鳥來時，便從眾鳥各",
    "T22n1425_006:0277a12": "乞一毛，晨朝去時亦如是乞。』比丘白佛言：",
    "T22n1425_006:0277a13": "『善哉。世尊！』即還林中正坐思惟。至日向暮鳥",
    "T22n1425_006:0277a14": "集亂鳴，便作是言：『汝釋軍多鳥各乞一毛，",
    "T22n1425_006:0277a15": "我今須用。』爾時眾鳥少時無聲寂然，不得已",
    "T22n1425_006:0277a16": "後各拔一毛著地。晨朝復乞，爾時眾鳥即便",
    "T22n1425_006:0277a17": "移去異處一宿。不樂彼處，尋復來還。爾時比",
    "T22n1425_006:0277a18": "丘復從索毛，一一復與。眾鳥念言：『今此沙門",
    "T22n1425_006:0277a19": "奇異喜乞，恐我不久毛衣都盡，肉段在地",
    "T22n1425_006:0277a20": "不能復飛，當如之何？』便共議言：『此比丘常",
    "T22n1425_006:0277a21": "住林中，我等當去，更求餘栖不復宜還。』」佛告",
    "T22n1425_006:0277a22": "諸比丘：「飛鳥畜生尚嫌多求，況復世人？汝",
    "T22n1425_006:0277a23": "等比丘莫為營事多欲多求，令彼信心婆羅",
    "T22n1425_006:0277a24": "門居士苦捨財物，供給沙門衣服、飲食、床臥、",
    "T22n1425_006:0277a25": "病瘦醫藥。」諸比丘白佛言：「世尊！云何此林中",
    "T22n1425_006:0277a26": "比丘怯劣喜亂畏惡鳥聲？」佛告比丘：「是林中",
    "T22n1425_006:0277a27": "比丘不但今日怯劣，昔已曾畏。」諸比丘言：「已",
    "T22n1425_006:0277a28": "曾爾耶？」佛告諸比丘：「過去世時有一龍象住",
    "T22n1425_006:0277a29": "在林中空閑之處，大風卒起吹折樹木，象聞",
    "T22n1425_006:0277b01": "樹木折聲驚怖奔走。怖心小止，住一樹下彼",
    "T22n1425_006:0277b02": "樹復折，即復奔走。爾時有天見象驚走，念",
    "T22n1425_006:0277b03": "言：『云何此象橫自狂走？』即說偈言：",
    "T22n1425_006:0277b04": "「『暴風卒起樹木折，　　龍象驚怖狂奔走；",
    "T22n1425_006:0277b05": "　　假使大風普天下，　　爾時龍象何處避？』」",
    "T22n1425_006:0277b06": "佛告諸比丘：「爾時象者，今林中比丘是。」佛",
    "T22n1425_006:0277b07": "復告營事比丘：「過去世時，有五百仙人住",
    "T22n1425_006:0277b08": "雪山中。有一仙人於別處住，有好泉水花果",
    "T22n1425_006:0277b09": "茂盛。去是不遠有薩羅水，中有龍住。見是",
    "T22n1425_006:0277b10": "仙人威儀庠序，心生愛念。時此水龍來詣仙",
    "T22n1425_006:0277b11": "人，正值仙人結跏趺坐，龍即以身遶仙人七",
    "T22n1425_006:0277b12": "匝，以頭覆其頂上而住，日日如是，唯有食",
    "T22n1425_006:0277b13": "時不來。仙人以龍遶身故，日夜端坐不得休",
    "T22n1425_006:0277b14": "息，身體萎羸便生疥瘡。爾時近處有人居止，",
    "T22n1425_006:0277b15": "有供養仙人者，彷徉遊行詣仙人所，見是仙",
    "T22n1425_006:0277b16": "人羸劣疥瘙，即問仙人：『何故如是？』仙人具",
    "T22n1425_006:0277b17": "為廣說上事。彼語仙人言：『欲令此龍，不復",
    "T22n1425_006:0277b18": "來耶？』答言：『欲爾。』復問仙人：『是龍有所著不？』",
    "T22n1425_006:0277b19": "答言：『唯有咽上瓔珞寶珠。』彼人教言：『但從索",
    "T22n1425_006:0277b20": "珠，龍性極慳，終不與汝，可使不來。』言已便",
    "T22n1425_006:0277b21": "去。須臾龍來，便從索珠。龍聞乞珠聲，心即",
    "T22n1425_006:0277b22": "不喜，徐捨而去。明日龍來，未至之間，仙人",
    "T22n1425_006:0277b23": "見已，遙說偈言：",
    "T22n1425_006:0277b24": "「『光耀摩尼寶，　　瓔珞莊嚴身；",
    "T22n1425_006:0277b25": "　　若龍能施我，　　乃為善親友。』",
    "T22n1425_006:0277b26": "「時龍即說偈答言：",
    "T22n1425_006:0277b27": "「『畏失摩尼珠，　　猶執杖呼狗；",
    "T22n1425_006:0277b28": "　　寶珠不可得，　　更不來看汝。",
    "T22n1425_006:0277b29": "　　上饌及眾寶，　　由此摩尼尊；",
    "T22n1425_006:0277c01": "　　是終不可得，　　何足慇懃求？",
    "T22n1425_006:0277c02": "　　多求親愛離，　　由是更不來。』",
    "T22n1425_006:0277c03": "「爾時有天於虛空中而說偈言：",
    "T22n1425_006:0277c04": "「『厭薄所以生，　　皆由多求故；",
    "T22n1425_006:0277c05": "　　梵志貪相現，　　龍則潛于淵。』」",
    "T22n1425_006:0277c06": "佛告營事比丘：「龍是畜生，尚惡多求，豈況於",
    "T22n1425_006:0277c07": "人！汝等比丘莫為多營事務廣索無厭，令彼",
    "T22n1425_006:0277c08": "信心婆羅門居士苦捨財物，供給沙門衣服、",
    "T22n1425_006:0277c09": "飲食、床臥、病瘦醫藥。」佛告諸比丘：「有十事法",
    "T22n1425_006:0277c10": "為人所不愛。何等為十？不相習近，輕數習",
    "T22n1425_006:0277c11": "近，為利習近，愛者不愛，不愛者愛，諦言不",
    "T22n1425_006:0277c12": "受，好豫他事，實無威德而欲陵物，好屏私",
    "T22n1425_006:0277c13": "語，多所求欲，是為十事起他不愛。」佛告諸比",
    "T22n1425_006:0277c14": "丘：「依止曠野比丘，皆悉令集，以十利故為",
    "T22n1425_006:0277c15": "諸比丘制戒，乃至已聞者當重聞。若比丘自",
    "T22n1425_006:0277c16": "乞作房舍，無主為身，當如量作，應長十二",
    "T22n1425_006:0277c17": "修伽陀搩手，內廣七搩手。應將諸比丘示作",
    "T22n1425_006:0277c18": "房處，無難處、無妨處。若比丘於難處、妨處自",
    "T22n1425_006:0277c19": "乞作房，無主為身，亦不將諸比丘示作房處，",
    "T22n1425_006:0277c20": "而過量作者，僧伽婆尸沙。」比丘者，如上說。自",
    "T22n1425_006:0277c21": "乞者，自行乞求，若一錢、二錢家家行乞，乃",
    "T22n1425_006:0277c22": "至百千錢。房舍者，佛所聽也。作者，自作若教",
    "T22n1425_006:0277c23": "他作。無主者，無有主，若男、若女、在家、出家人",
    "T22n1425_006:0277c24": "為主也。自身者，自己也。當如量者，應法量",
    "T22n1425_006:0277c25": "也。長者，縱量也。廣者，橫量也。十二修伽陀",
    "T22n1425_006:0277c26": "搩手者，修伽陀者，名善逝也。搩手者，二",
    "T22n1425_006:0277c27": "尺四寸也。內七搩手者，作屋法有內外量，",
    "T22n1425_006:0277c28": "令縱橫量壁內也。屋高下量者，邊壁一丈二",
    "T22n1425_006:0277c29": "尺。將諸比丘示作房處者，示地也。諸比丘",
    "T22n1425_006:0278a01": "者，若僧、若僧使僧者。作房比丘入僧中，先作",
    "T22n1425_006:0278a02": "求聽羯磨，然後聽乞羯磨。羯磨者，作是說：",
    "T22n1425_006:0278a03": "「大德僧聽！某甲比丘自乞作房，無主為身，欲",
    "T22n1425_006:0278a04": "於僧中乞指授處。若僧時到，僧為某甲比丘",
    "T22n1425_006:0278a05": "欲從僧乞指授房處。」「諸大德僧聽！某甲比",
    "T22n1425_006:0278a06": "丘乞指授處，僧忍默然故，是事如是持。」是比",
    "T22n1425_006:0278a07": "丘入僧中，[跍*月]跪合掌作如是言：「大德僧憶",
    "T22n1425_006:0278a08": "念！我某甲比丘自乞作房，無主為身。今從僧",
    "T22n1425_006:0278a09": "乞指授房處，唯願僧與我指授處。」如是三",
    "T22n1425_006:0278a10": "乞。羯磨人應作是說：「大德僧聽！某甲比丘自",
    "T22n1425_006:0278a11": "乞作房，無主為身，已於僧中乞指授房處。若",
    "T22n1425_006:0278a12": "僧時到，僧為某甲比丘指授作房處。」如是",
    "T22n1425_006:0278a13": "白：「大德僧聽！某甲比丘自乞作房，無主為身，",
    "T22n1425_006:0278a14": "已從僧中乞指授房處。僧今為某甲比丘指",
    "T22n1425_006:0278a15": "授房處。諸大德忍為某甲比丘指授房處，忍",
    "T22n1425_006:0278a16": "者僧默然，若不忍便說。」「僧已忍為某甲比丘",
    "T22n1425_006:0278a17": "指授作房處竟，僧忍默然故，是事如是持。」若",
    "T22n1425_006:0278a18": "一切僧中都無有說羯磨者，一切僧往就作",
    "T22n1425_006:0278a19": "房處，一比丘僧中唱：「一切僧為某甲比丘指",
    "T22n1425_006:0278a20": "授房處。」如是三說。僧使者，若作房處遠、或隔",
    "T22n1425_006:0278a21": "水、若大寒時、大熱時、大雨時、或大雪時、",
    "T22n1425_006:0278a22": "若僧中多老病，不能一切往者，彼比丘於僧",
    "T22n1425_006:0278a23": "中乞指授竟，僧應差一比丘、二比丘、三比丘，",
    "T22n1425_006:0278a24": "不得羯磨眾故極至三人，羯磨者應作是說：",
    "T22n1425_006:0278a25": "「大德僧聽！某甲比丘自乞作房，無主為身，已",
    "T22n1425_006:0278a26": "於僧中乞指授作房處。若僧時到，僧差某",
    "T22n1425_006:0278a27": "甲某甲比丘，為某甲比丘指授作房舍處。",
    "T22n1425_006:0278a28": "如是白。」「大德僧聽！某甲比丘自乞作房，無",
    "T22n1425_006:0278a29": "主為身，已於僧中乞指授作房處。僧今差",
    "T22n1425_006:0278b01": "某甲某甲等比丘，為某甲比丘指授作房處。",
    "T22n1425_006:0278b02": "諸大德忍差某甲某甲比丘，指授作房處者",
    "T22n1425_006:0278b03": "默然，若不忍便說。」「僧已忍差某甲某甲比丘",
    "T22n1425_006:0278b04": "指授作房處竟。僧忍默然故，是事如是持。」",
    "T22n1425_006:0278b05": "時使比丘往作房處，觀察處所，若彼房處多",
    "T22n1425_006:0278b06": "有諸虫，及生花果樹，不應語除。若無是事，",
    "T22n1425_006:0278b07": "觀察已亦如前說。一比丘唱言：「僧已示作房",
    "T22n1425_006:0278b08": "處。」如是三說。無難處者，若彼處無生花果",
    "T22n1425_006:0278b09": "樹木，無諸虫蛇。非妨處者，四邊各容十二桄",
    "T22n1425_006:0278b10": "梯，桄間各一捲肘，令作事者周匝來往塗治",
    "T22n1425_006:0278b11": "覆苫。若比丘於難處者，有生花果樹木及諸",
    "T22n1425_006:0278b12": "虫蛇。妨處者，周匝不得容十二桄梯，令作事",
    "T22n1425_006:0278b13": "者不得周旋往返覆苫塗治也。自乞作房，",
    "T22n1425_006:0278b14": "無主為身，亦不將諸比丘指授處所，過量作",
    "T22n1425_006:0278b15": "者，僧伽婆尸沙。僧伽婆尸沙者，如上說。若比",
    "T22n1425_006:0278b16": "丘自乞作房，有難處、妨處，不將諸比丘指授",
    "T22n1425_006:0278b17": "處所，若減量作、教他作，乃至作竟時，得僧伽",
    "T22n1425_006:0278b18": "婆尸沙罪。受用時，得越比尼罪。如是二比丘、",
    "T22n1425_006:0278b19": "眾多比丘亦如是。若一比丘自乞作房，無主",
    "T22n1425_006:0278b20": "為身，難處、妨處，不將諸比丘指授處所，如量",
    "T22n1425_006:0278b21": "作，若教他作，乃至作房竟時，得僧伽婆尸沙",
    "T22n1425_006:0278b22": "罪。受用時，得越比尼罪。若二若多亦復如是。",
    "T22n1425_006:0278b23": "若比丘自乞作房，無主為身，難處、妨處，亦不",
    "T22n1425_006:0278b24": "將諸比丘指授處所，過量作，教他作，房竟時，",
    "T22n1425_006:0278b25": "得僧伽婆尸沙罪。受用時，得越比尼罪。若",
    "T22n1425_006:0278b26": "二、若多亦復如是。若比丘是處不名指授，若",
    "T22n1425_006:0278b27": "異界僧指授、若先年豫指授、若水中非沙地、",
    "T22n1425_006:0278b28": "非碎石地、非石上非被燒地，若僧中一人不",
    "T22n1425_006:0278b29": "作房者，若二人、三人不作房者，盡不應指",
    "T22n1425_006:0278c01": "授。若僧中不作房者多，聽作指授。若比丘作",
    "T22n1425_006:0278c02": "淨房，即欲持當住房者不應作。若作淨房，即",
    "T22n1425_006:0278c03": "持當[卄/積]薪屋者不應作。若作淨房，即持當井",
    "T22n1425_006:0278c04": "屋者不應作。若作淨房，即持當浴室者不應",
    "T22n1425_006:0278c05": "作。若比丘難處、妨處，不指授，作過量，作房時，",
    "T22n1425_006:0278c06": "若授甎泥團者，盡得越比尼罪。壘甎安",
    "T22n1425_006:0278c07": "行行，作房比丘一一得越比尼罪。乃至若戶",
    "T22n1425_006:0278c08": "牖成已，得偷蘭罪。乃至屋成若塼覆者，最後",
    "T22n1425_006:0278c09": "一塼時，得僧伽婆尸沙罪。若瓦覆、若木覆、若",
    "T22n1425_006:0278c10": "板覆、若石灰覆、若泥團覆、若草覆，乃至最後",
    "T22n1425_006:0278c11": "一把草覆時，得僧伽婆尸沙。作房未成中",
    "T22n1425_006:0278c12": "止者，得偷蘭罪。後更成時，僧伽婆尸沙。作房",
    "T22n1425_006:0278c13": "者若房主安處房已，令餘人作，乃至房成時，",
    "T22n1425_006:0278c14": "作房者比丘得僧伽婆尸沙。若房主安處房",
    "T22n1425_006:0278c15": "已，後他人成者，偷蘭罪。若比丘於難處、妨",
    "T22n1425_006:0278c16": "處，不將諸比丘指授處，過量作房，是房主",
    "T22n1425_006:0278c17": "比丘不捨戒、不死不與僧。若有比丘，於此房",
    "T22n1425_006:0278c18": "中，若熏鉢、作衣、若受誦、若思惟一切受用者，",
    "T22n1425_006:0278c19": "得越比尼罪；二人、多人作房亦如是。若比丘",
    "T22n1425_006:0278c20": "自乞作房，無難處、無妨處，將諸比丘指授處，",
    "T22n1425_006:0278c21": "減量作，若教他作，至房竟時，是比丘無罪；受",
    "T22n1425_006:0278c22": "用者亦無罪；二人、多人亦如是。若比丘自乞",
    "T22n1425_006:0278c23": "作房，無難處、非妨處，將諸比丘指授，如量作",
    "T22n1425_006:0278c24": "者、若教他作，乃至房成，是比丘無罪；受用",
    "T22n1425_006:0278c25": "者無罪；若二、若多亦復如是。若比丘將諸比",
    "T22n1425_006:0278c26": "丘指授房處，非他界僧指授、非先年指授，不",
    "T22n1425_006:0278c27": "水中、若沙地、若碎石地、若磐石上、若被燒",
    "T22n1425_006:0278c28": "地，非僧中一人不作房者，非僧中二人三人",
    "T22n1425_006:0278c29": "不作房者，若不作房者多，聽作定作，住止房",
    "T22n1425_006:0279a01": "定作、淨房定作、井屋定作、浴室者聽作。是比",
    "T22n1425_006:0279a02": "丘作房，無難處、非妨處，不過量作，將諸比",
    "T22n1425_006:0279a03": "丘示作房處，是諸比丘若助治泥團，若治塼",
    "T22n1425_006:0279a04": "授與時，一一是助比丘無罪。若累一行、二",
    "T22n1425_006:0279a05": "行，乃至安戶牖時，是比丘無罪。若塼覆者，",
    "T22n1425_006:0279a06": "最後一塼時，是比丘無罪。若瓦覆、木板覆、草",
    "T22n1425_006:0279a07": "覆、石灰覆、泥團覆，最後泥團覆時無罪。作",
    "T22n1425_006:0279a08": "半止者，是比丘無罪。後還成者，是比丘無罪。",
    "T22n1425_006:0279a09": "自作方便令他成者，是比丘無罪。自作後他",
    "T22n1425_006:0279a10": "人成者，是比丘無罪。若比丘自乞作房，無難",
    "T22n1425_006:0279a11": "處、非妨處，將諸比丘指授，不過量作，是比丘",
    "T22n1425_006:0279a12": "不捨戒、不死不與僧。諸比丘於中若熏鉢、作",
    "T22n1425_006:0279a13": "衣、誦經、思惟，一切受用盡無罪。若比丘於佛",
    "T22n1425_006:0279a14": "生處，得道處、轉法輪處、五年大會處，是諸尊",
    "T22n1425_006:0279a15": "處，為供養作草庵、樹葉庵、帳幔旃庵，暫住",
    "T22n1425_006:0279a16": "者聽作。是故說：「若比丘自乞作房，無主為身，",
    "T22n1425_006:0279a17": "乃至過量作者，僧伽婆尸沙。」(六戒竟)",
    "T22n1425_006:0279a18": "佛住俱睒彌國，廣說如上。爾時俱舍彌國",
    "T22n1425_006:0279a19": "五百比丘各作私房，爾時闡陀比丘無人為",
    "T22n1425_006:0279a20": "作房，時闡陀比丘主人名阿跋吒。時闡陀比",
    "T22n1425_006:0279a21": "丘著入聚落衣，往詣其家。時主人見比丘來",
    "T22n1425_006:0279a22": "恭敬禮足，共相問訊。時主人言：「阿闍梨！我聞",
    "T22n1425_006:0279a23": "俱舍彌作五百間私房，頗有與阿闍梨作房",
    "T22n1425_006:0279a24": "者不？」答言：「實如所聞，有主人者皆作房舍，我",
    "T22n1425_006:0279a25": "薄福德，譬如禿梟無有主人，誰當與作？」主",
    "T22n1425_006:0279a26": "人答言：「阿闍梨！莫恨！我當為作。」爾時即與五",
    "T22n1425_006:0279a27": "百金錢，白言：「阿闍梨！持去作房。」爾時闡陀即",
    "T22n1425_006:0279a28": "持錢去，尋便安處欲作大房，盡五百金錢，正",
    "T22n1425_006:0279a29": "得起基、起少牆壁，錢物已盡。復詣其家，主",
    "T22n1425_006:0279b01": "人禮足，共相慰勞，問言：「阿闍梨作房竟未？」答",
    "T22n1425_006:0279b02": "言：「始起屋基、作少牆壁，錢物已盡。」爾時主",
    "T22n1425_006:0279b03": "人復與五百金錢。闡陀持五百金錢，作牆壁",
    "T22n1425_006:0279b04": "竟，安施戶牖，錢物復盡。更詣主人，主人禮",
    "T22n1425_006:0279b05": "足復問：「阿闍梨房舍竟耶？」答言：「牆壁戶牖始",
    "T22n1425_006:0279b06": "竟，錢物已盡。」爾時主人生不信心，語闡陀言：",
    "T22n1425_006:0279b07": "「阿闍梨是出家人，用作大房舍為？用千金錢",
    "T22n1425_006:0279b08": "可起樓閣，而作一房云何不足？尊者且還，不",
    "T22n1425_006:0279b09": "能復與。」爾時闡陀即便愁憂：「云何方便得成",
    "T22n1425_006:0279b10": "是房舍？」有薩羅林樹，便伐之持用成房。爾",
    "T22n1425_006:0279b11": "時林中有鬼神，依止此林，語闡陀言：「莫斫是",
    "T22n1425_006:0279b12": "樹！令我弱小兒女暴露風雨無所依止。」闡",
    "T22n1425_006:0279b13": "陀答言：「死鬼促去，莫住此中，誰喜見汝？」即",
    "T22n1425_006:0279b14": "便伐之。時此鬼神即大啼哭，將諸兒子詣世",
    "T22n1425_006:0279b15": "尊所。佛知而故問：「汝何以啼哭？」答言：「世尊！",
    "T22n1425_006:0279b16": "尊者闡陀伐我林樹，持用作房。世尊！我男女",
    "T22n1425_006:0279b17": "劣小風雨漂露，當何所依？」爾時世尊為此",
    "T22n1425_006:0279b18": "鬼神，隨順說法示教利喜，憂苦即除。去佛不",
    "T22n1425_006:0279b19": "遠，更有林樹，世尊指授令得住止。佛告諸比",
    "T22n1425_006:0279b20": "丘：「喚闡陀來。」即便喚來來已，佛廣問上事：",
    "T22n1425_006:0279b21": "「汝實爾不？」答言：「實爾。世尊！」佛言：「癡人！此是",
    "T22n1425_006:0279b22": "惡事，汝不知耶？如來、應供、正遍知一宿住止，",
    "T22n1425_006:0279b23": "是處左右有樹木與人等者，便為塔廟，是故",
    "T22n1425_006:0279b24": "神祇樂來依止。云何比丘惡口罵之？闡陀！是",
    "T22n1425_006:0279b25": "非法、非律、非是佛教，不可以是長養善法。」諸",
    "T22n1425_006:0279b26": "比丘白佛言：「世尊！云何是闡陀比丘，巧作方",
    "T22n1425_006:0279b27": "便營事，得彼主人千舊金錢？」佛告諸比丘：",
    "T22n1425_006:0279b28": "「是非巧便，若巧便者應當更得，何但齊千？」諸",
    "T22n1425_006:0279b29": "比丘白佛言：「實如世尊說，善知是闡陀比",
    "T22n1425_006:0279c01": "丘不善方便。」佛告比丘：「不但今日知此比丘",
    "T22n1425_006:0279c02": "不善方便，過去世時已知闡陀比丘不善方",
    "T22n1425_006:0279c03": "便。」佛告諸比丘：「過去有城，名波羅奈，國名伽",
    "T22n1425_006:0279c04": "尸。時國有王以法治化，人民安樂無諸患難。",
    "T22n1425_006:0279c05": "時王無子，夫人忽然懷妊，十月生子而無眼",
    "T22n1425_006:0279c06": "鼻。生子七日施設大會，集諸群臣相師道士，",
    "T22n1425_006:0279c07": "為子立字。時王土法，或因福相、或因星宿、或",
    "T22n1425_006:0279c08": "因父母而立名字。婆羅門問言：『王子身體有",
    "T22n1425_006:0279c09": "何異相？』傍人答言：『今此王子其面正平，都無",
    "T22n1425_006:0279c10": "眼鼻之處。』婆羅門言：『今此王子應名鏡面。』以",
    "T22n1425_006:0279c11": "四乳母供給抱養：一人摩拭洗浴、一人除棄",
    "T22n1425_006:0279c12": "不淨、一人懷抱、一人乳哺。此四乳母晝夜給",
    "T22n1425_006:0279c13": "侍，譬如蓮花日日增長。至年長大，父王命終，",
    "T22n1425_006:0279c14": "即拜鏡面紹尊王位。然此太子宿殖德本，雖",
    "T22n1425_006:0279c15": "生無目而有天眼，堪為國王福德力大，國中",
    "T22n1425_006:0279c16": "人民聞鏡面太子為王，無不奇怪。時有大臣，",
    "T22n1425_006:0279c17": "便欲試之，不能得便。遇王出令，勅諸群臣更",
    "T22n1425_006:0279c18": "立新殿，彫文刻鏤種種彩畫。大臣念言：『恒",
    "T22n1425_006:0279c19": "欲試王，今正是時。』將一獼猴與著衣服，作巧",
    "T22n1425_006:0279c20": "作具，革囊盛之，串其肩上，將到王前白言：『大",
    "T22n1425_006:0279c21": "王！被勅立殿，巧匠已至，願王指授殿舍方法。』",
    "T22n1425_006:0279c22": "王即心念：『彼將試我。』便說偈言：",
    "T22n1425_006:0279c23": "「『觀此眾生類，　　睒睒面皺赧；",
    "T22n1425_006:0279c24": "　　趌[起巳+厥]性輕躁，　　成事彼能壞，",
    "T22n1425_006:0279c25": "　　受分法如是，　　何能起宮殿？",
    "T22n1425_006:0279c26": "　　殘害花果樹，　　不能親近人，",
    "T22n1425_006:0279c27": "　　況能造宮殿？　　催送歸野林。』」",
    "T22n1425_006:0279c28": "佛告諸比丘：「爾時鏡面王者，今我身是。時獼",
    "T22n1425_006:0279c29": "猴者，今闡陀比丘是。我於爾時生無兩目，",
    "T22n1425_006:0280a01": "已曾知彼無所堪施，況復今日。」佛告諸比丘：",
    "T22n1425_006:0280a02": "「依止俱舍彌城住者，皆悉令集，乃至已聞者",
    "T22n1425_006:0280a03": "當重聞。若比丘作大房舍，有主為身，應將諸",
    "T22n1425_006:0280a04": "比丘指授處所，無難處、非妨處。是比丘於難",
    "T22n1425_006:0280a05": "處、妨處，有主為身，亦不將諸比丘指授處所",
    "T22n1425_006:0280a06": "者，僧伽婆尸沙。」比丘者，如上說。大者，過量，",
    "T22n1425_006:0280a07": "是名大也。房者，世尊所聽。作者，若自作、若教",
    "T22n1425_006:0280a08": "他作。有主者，若有男子、女人、在家、出家為作",
    "T22n1425_006:0280a09": "主也。為身者，為己不為僧也。將諸比丘指",
    "T22n1425_006:0280a10": "授處者，謂僧、若僧使，如上小房中說。無難處、",
    "T22n1425_006:0280a11": "非妨處者，亦如上說。若比丘於難處、妨處，不",
    "T22n1425_006:0280a12": "將諸比丘指授作房處者，僧伽婆尸沙。若一",
    "T22n1425_006:0280a13": "比丘於難處妨處，作大房，若自作、教他作，乃",
    "T22n1425_006:0280a14": "至房成時，僧伽婆尸沙。受用者，得越比尼",
    "T22n1425_006:0280a15": "罪。若二、若多亦復如是。除其過量，一切有",
    "T22n1425_006:0280a16": "罪無罪，皆亦如上小房中說。是故說：「若比",
    "T22n1425_006:0280a17": "丘作大房舍，有主為身，乃至不將諸比丘指",
    "T22n1425_006:0280a18": "授處者，僧伽婆尸沙。」(七戒竟)",
    "T22n1425_006:0280a19": "佛住舍衛城，廣說如上。爾時有比丘，名陀驃",
    "T22n1425_006:0280a20": "摩羅子，眾僧拜典知九事。九事者，典次付床",
    "T22n1425_006:0280a21": "座、典次差請會、典次分房舍、典次分衣物、",
    "T22n1425_006:0280a22": "典次分花香、典次分果蓏、典次知暖水人、",
    "T22n1425_006:0280a23": "典次分雜餅食、典次知隨意舉堪事人，是",
    "T22n1425_006:0280a24": "名僧拜典知九事。付床座時，是長老右手小",
    "T22n1425_006:0280a25": "指出燈明，隨品次付，若阿練若。阿練若者",
    "T22n1425_006:0280a26": "共，乞食、乞食者共，糞掃衣、糞掃衣者共，一坐",
    "T22n1425_006:0280a27": "食、一坐食者共，常坐、常坐者共，露坐、露坐",
    "T22n1425_006:0280a28": "者共，敷草坐、敷草坐者共，經唄、經唄者共，",
    "T22n1425_006:0280a29": "法師、法師者共，學律、學律者共，須陀洹、須",
    "T22n1425_006:0280b01": "陀洹者共，斯陀含、斯陀含者共，阿那含、阿那",
    "T22n1425_006:0280b02": "含者共，阿羅漢、阿羅漢者共，三明、三明者",
    "T22n1425_006:0280b03": "共，六通、六通者共，無威儀、無威儀者共。",
    "T22n1425_006:0280b04": "爾時慈地比丘及六群比丘等來索房舍。時",
    "T22n1425_006:0280b05": "尊者陀驃摩羅子答言：「小住！待汝等下坐房，",
    "T22n1425_006:0280b06": "次當與汝房。」到下坐次，如其次第付房與",
    "T22n1425_006:0280b07": "之，得不好房。是六群比丘等見房舍中，臥",
    "T22n1425_006:0280b08": "床、坐床、被褥諸物皆悉朽故，又別房食亦",
    "T22n1425_006:0280b09": "復麁惡，共相謂言：「長老陀驃摩羅子，如我",
    "T22n1425_006:0280b10": "生怨，與我弊房，飲食麁澁。若是長老久在",
    "T22n1425_006:0280b11": "梵行者，當令我等常受眾苦，今當以波羅",
    "T22n1425_006:0280b12": "夷法謗之。」即語言：「長老！汝犯波羅夷罪，我當",
    "T22n1425_006:0280b13": "舉之。」答言：「我無是罪。」彼言：「誰復作賊，言我是",
    "T22n1425_006:0280b14": "賊？但汝今日犯波羅夷。」至眾多人中謗，復到",
    "T22n1425_006:0280b15": "僧中謗尊者陀驃摩羅子犯波羅夷。陀驃摩",
    "T22n1425_006:0280b16": "羅子往白世尊：「慈地比丘以無根波羅夷法",
    "T22n1425_006:0280b17": "見謗。」佛言：「汝有是事耶？」答言：「無也。世尊！」佛",
    "T22n1425_006:0280b18": "言：「比丘！如來知汝清淨，他人謗汝，當如之",
    "T22n1425_006:0280b19": "何？」陀驃言：「世尊雖知我清淨無罪，唯願世尊",
    "T22n1425_006:0280b20": "哀愍語彼令生信心，莫令長夜得不饒益。」佛",
    "T22n1425_006:0280b21": "言：「喚六群比丘來。」即喚來已，佛問六群比",
    "T22n1425_006:0280b22": "丘：「汝等實以無根波羅夷罪謗他陀驃摩羅",
    "T22n1425_006:0280b23": "子比丘耶？」答言：「實爾。世尊！」佛言：「何以故？」答",
    "T22n1425_006:0280b24": "言：「是長老與我故壞房舍，乃至『若是長老久",
    "T22n1425_006:0280b25": "在梵行者我等恒得苦惱。』便以波羅夷法謗。」",
    "T22n1425_006:0280b26": "佛告六群比丘：「此是惡事，我常不說於梵行",
    "T22n1425_006:0280b27": "人，當起恭敬，慈身口意行耶？汝今云何於梵",
    "T22n1425_006:0280b28": "行無罪比丘，無根波羅夷法誹謗。此非法、非",
    "T22n1425_006:0280b29": "律、非是佛教，不可以是長養善法。」",
    "T22n1425_006:0280c01": "佛告諸比丘：「依止舍衛城比丘皆悉令集，",
    "T22n1425_006:0280c02": "以十利故為諸比丘制戒，乃至已聞者當重",
    "T22n1425_006:0280c03": "聞。若比丘瞋恨不喜故，於清淨無罪比丘，以",
    "T22n1425_006:0280c04": "無根波羅夷法謗，欲令破彼比丘淨行。彼於",
    "T22n1425_006:0280c05": "後時，若撿挍、若不撿挍，便作是言：『是事無根，",
    "T22n1425_006:0280c06": "我住瞋恨故。』作是語者，僧伽婆尸沙。」比丘",
    "T22n1425_006:0280c07": "者，如上說。瞋者，九惱及非處起瞋。第十恨",
    "T22n1425_006:0280c08": "者，凡夫及學人有不喜者，乃至阿羅漢有",
    "T22n1425_006:0280c09": "無根者，事根不現。又不見彼事、不聞彼事、",
    "T22n1425_006:0280c10": "不疑彼事。波羅夷者，四波羅夷中一一也。",
    "T22n1425_006:0280c11": "謗者，無事橫說過也。欲破彼淨行者，欲令",
    "T22n1425_006:0280c12": "彼非比丘非沙門、非釋種子，欲令作沙彌、作",
    "T22n1425_006:0280c13": "俗人、作園民、作外道。彼於後時，若撿挍、若不",
    "T22n1425_006:0280c14": "撿挍。撿挍者，問言：「汝見何事？婬耶？盜五錢",
    "T22n1425_006:0280c15": "耶？故殺人耶？不實稱過人法耶？云何見？何因",
    "T22n1425_006:0280c16": "見？何處見？」是為撿挍。若不如是問者，是名不",
    "T22n1425_006:0280c17": "撿挍也。是事無根住瞋恨故說，作是語者，僧",
    "T22n1425_006:0280c18": "伽婆尸沙。僧伽婆尸沙者，如上說。若比丘瞋",
    "T22n1425_006:0280c19": "恨，謗二相似者，不淨者、清淨者。清淨者，言",
    "T22n1425_006:0280c20": "見我犯何等罪？四事中若一、若二耶？十三",
    "T22n1425_006:0280c21": "事中若一、若二耶？若不見、不聞、不疑、不決了",
    "T22n1425_006:0280c22": "便謗。若屏處、若眾多人中、若眾僧中：「我見",
    "T22n1425_006:0280c23": "彼犯波羅夷、我聞彼犯波羅夷、我疑彼犯波",
    "T22n1425_006:0280c24": "羅夷。」見不實見根本不實、聞不實聞根本不",
    "T22n1425_006:0280c25": "實、疑不實疑根本不實。本曾見妄聞妄疑妄，",
    "T22n1425_006:0280c26": "見不爾、聞不爾、疑不爾，對面四目謗，語語",
    "T22n1425_006:0280c27": "僧伽婆尸沙。是比丘於四波羅夷中一一",
    "T22n1425_006:0280c28": "謗，犯僧伽婆尸沙。以十三僧伽婆尸沙中",
    "T22n1425_006:0280c29": "一一謗，犯波夜提。以波夜提罪一一謗，得",
    "T22n1425_006:0281a01": "越比尼罪。波羅提提舍尼、眾學法及威儀法",
    "T22n1425_006:0281a02": "謗者，犯越比尼心悔。若謗比丘尼八波羅",
    "T22n1425_006:0281a03": "夷、十九僧伽婆尸沙，若一一謗，波夜提。三十",
    "T22n1425_006:0281a04": "尼薩耆、百四十一波夜提，若一一謗，犯越比",
    "T22n1425_006:0281a05": "尼罪。八波羅提提舍尼、眾學及威儀，一一謗，",
    "T22n1425_006:0281a06": "犯越比尼心悔。學戒尼十八事，若一一謗言",
    "T22n1425_006:0281a07": "當更與學戒，犯偷蘭罪。沙彌、沙彌尼十戒，若",
    "T22n1425_006:0281a08": "一一謗言當更與出家，犯越比尼罪。下至俗",
    "T22n1425_006:0281a09": "人五戒，若一一謗，犯越比尼心悔。是故說：「若",
    "T22n1425_006:0281a10": "比丘瞋恨不喜故，乃至作是語者，僧伽婆尸",
    "T22n1425_006:0281a11": "沙。」(八戒竟)",
    "T22n1425_006:0281a12": "摩訶僧祇律卷第六"
}