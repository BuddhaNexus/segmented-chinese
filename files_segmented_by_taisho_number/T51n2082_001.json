{
    "T51n2082_001:0787b24": "No. 2082",
    "T51n2082_001:0787b27": "吏部尚書唐臨撰",
    "T51n2082_001:0787b28": "夫含氣有生。無不有識。有識而有行。隨行善",
    "T51n2082_001:0787b29": "惡而受其報。如農夫之播植。隨所植而收之。",
    "T51n2082_001:0787c01": "此蓋物之常理。固無所可疑也。上智達其",
    "T51n2082_001:0787c02": "本源。知而無見。下愚闇其蹤跡。迷而不返。皆",
    "T51n2082_001:0787c03": "絕言也。中品之人。未能自達。隨緣動見。逐見",
    "T51n2082_001:0787c04": "生疑。疑見多端。各懷異執釋典論其分別。凡",
    "T51n2082_001:0787c05": "有六十二見。邪倒於是乎生者也。臨在中人",
    "T51n2082_001:0787c06": "之後。幸而寤其萬一。比見眾人不信因果",
    "T51n2082_001:0787c07": "者說見雖多。同謂善惡無報。無報之說。略",
    "T51n2082_001:0787c08": "有三種。一者自然。故無因果。唯當任欲待",
    "T51n2082_001:0787c09": "事而已。二者滅盡。言死而身滅。識無所住。身",
    "T51n2082_001:0787c10": "識都盡。誰受苦樂。以無受故。知無因果。三",
    "T51n2082_001:0787c11": "者無報。言見今人有修道德。貧賤則早死。",
    "T51n2082_001:0787c12": "或行凶惡。富貴靈長。以是事故。知無因果。臨",
    "T51n2082_001:0787c13": "竊謂。儒書。論善惡之報甚多。近者報於當時。",
    "T51n2082_001:0787c14": "中者報於累年之外。遠者。報於子孫之後。當",
    "T51n2082_001:0787c15": "時報者。若楚子吞蛭。痼疾皆愈。宋公不禱。妖",
    "T51n2082_001:0787c16": "星多退。𧨳齒凶逆。旋踵伏誅。趙高惑亂。",
    "T51n2082_001:0787c17": "俄而滅族之類。是也。累年報者。如魏顆嫁",
    "T51n2082_001:0787c18": "妾。終以濟師。孫叔埋蛇。竟享多福。漢幽鴆",
    "T51n2082_001:0787c19": "如意。蒼苟成災。齊殺彭生。立豕而崇之",
    "T51n2082_001:0787c20": "類是也。子孫報者。若弗父恭於三命。廣宣",
    "T51n2082_001:0787c21": "尼之道。鄧訓歲活千人。遺和熹之慶。陳平",
    "T51n2082_001:0787c22": "陰計。自知無後。欒黶忲侈。盈被其殃之類。",
    "T51n2082_001:0788a01": "是也。若乃虞舜以孝行登位。周文以仁賢",
    "T51n2082_001:0788a02": "受命。桀紂以殘忍亡國。幽厲以婬縱禍終。三",
    "T51n2082_001:0788a03": "代功德。下祚長久。秦皇驕暴。及子而滅。若斯",
    "T51n2082_001:0788a04": "之比。觸類寔繁。雖復大小有殊。亦皆善惡",
    "T51n2082_001:0788a05": "之驗。但事法王道。理關天命。常談之際。非",
    "T51n2082_001:0788a06": "所宜言。今之所錄。蓋直取其微細驗。冀以",
    "T51n2082_001:0788a07": "發起同類。貽告子孫。徵於人鬼之間。若斯而",
    "T51n2082_001:0788a08": "已也。釋氏說教。無非因果。因即是作果。即",
    "T51n2082_001:0788a09": "是報。無一法而非因。無一因而不報。然其",
    "T51n2082_001:0788a10": "說報亦有三種。一者現報。於此身中。作善",
    "T51n2082_001:0788a11": "惡業。即於此身而受報者。皆名現報。二者生",
    "T51n2082_001:0788a12": "報。謂此身作業。不即受之。隨業善惡。生於",
    "T51n2082_001:0788a13": "諸道。皆名生報。三者後報。謂過去身作善",
    "T51n2082_001:0788a14": "惡業。能得果報。應多身受。是以現在作業。",
    "T51n2082_001:0788a15": "未便受報。或次後後生受。或五生十生。方",
    "T51n2082_001:0788a16": "始受之。是皆名後報。於此三報。攝一切法。",
    "T51n2082_001:0788a17": "無所不盡。是今諸見復然大寤。然今俗士尚",
    "T51n2082_001:0788a18": "有惑之。多習因而忘果。疑耳而信目。是以聞",
    "T51n2082_001:0788a19": "說後報。則若存若亡。見有効驗。則驚嗟信",
    "T51n2082_001:0788a20": "服。昔晉高士謝敷。宋尚書令傅高。太子中書",
    "T51n2082_001:0788a21": "舍人報演。齊司徒事中郎陸果。或一時令",
    "T51n2082_001:0788a22": "望。或當代名家。並錄觀世音應驗記。及齊",
    "T51n2082_001:0788a23": "竟陵王蕭子良作宣驗記。王琰作冥祥記。",
    "T51n2082_001:0788a24": "皆所以徵明善惡。勸戒將來。實使聞者深",
    "T51n2082_001:0788a25": "心感寤。臨既慕其風旨。亦思以勸人。輒",
    "T51n2082_001:0788a26": "錄所聞。集為此記。仍具陳所受。及聞見由",
    "T51n2082_001:0788a27": "緣。言不飾文。事專揚確。庶後人見者。能",
    "T51n2082_001:0788a28": "留意焉。",
    "T51n2082_001:0788a29": "隨京師大德沙門。釋信行。本相州法藏寺",
    "T51n2082_001:0788b01": "僧。初其母無子。久以為憂。有沙門過之。勸",
    "T51n2082_001:0788b02": "念觀世音菩薩。母日夜祈念。頃之有娠。生",
    "T51n2082_001:0788b03": "信行。幼而聰慧。博學經論。識達過人。以",
    "T51n2082_001:0788b04": "為佛所說經。務於濟度。或隨根性。指人示",
    "T51n2082_001:0788b05": "道。或逐時宜。因事判法。今去聖久遠。根時",
    "T51n2082_001:0788b06": "久異。若以下人修行上法。法不當根。容能",
    "T51n2082_001:0788b07": "錯倒。乃鈔集經論。參驗人法所當學者。為",
    "T51n2082_001:0788b08": "三十六卷。名曰人集錄。開皇初。左僕射齊",
    "T51n2082_001:0788b09": "公。聞其盛名。奏文帝。徵詣京師。住公所造",
    "T51n2082_001:0788b10": "真寂寺。信行又據經律。錄出三階法四卷。",
    "T51n2082_001:0788b11": "其大旨。勸人普敬。認惡本。觀佛性。當病",
    "T51n2082_001:0788b12": "授藥。頓教一乘。自天下。勇猛精進之士。",
    "T51n2082_001:0788b13": "皆宗之。信行嘗頭陀乞食。六時禮拜。勞",
    "T51n2082_001:0788b14": "力定心。空形實智而已。每坐禪說法。常見",
    "T51n2082_001:0788b15": "青衣童子四人。持花立侍。嘗與徒眾。在堂",
    "T51n2082_001:0788b16": "中坐禪。眾人忽聞奇香。光照堂內。相共怪",
    "T51n2082_001:0788b17": "異。諮問信行。信行令問弟子僧邕惠如。邕",
    "T51n2082_001:0788b18": "曰。向見化佛從空中來。至禪師前。摩頂授",
    "T51n2082_001:0788b19": "記。如云亦摩邕頂授記。餘狀與邕說同。後",
    "T51n2082_001:0788b20": "邕典其徒眾。隱太白山。一旦謂眾僧曰。當",
    "T51n2082_001:0788b21": "與師等還京。眾敬邕皆從之。即下山。夜宿",
    "T51n2082_001:0788b22": "武功。未明便發。謂眾曰。師等努力。今暝必",
    "T51n2082_001:0788b23": "須入城。日沒至漕上。聞鼓音歎曰。城門閉",
    "T51n2082_001:0788b24": "矣。遂宿於逆旅。至昏時。悲泣曰。無所及矣。",
    "T51n2082_001:0788b25": "眾問其故不答。明早入城。至真寂寺。而信",
    "T51n2082_001:0788b26": "行昨夜昏時氣絕。寺僧怪問邕來。答曰。在山",
    "T51n2082_001:0788b27": "遙見多人持香花幡蓋。從西來入開遠門。向",
    "T51n2082_001:0788b28": "真寂寺。邕疑禪師欲去。故來也。昨夜昏時。",
    "T51n2082_001:0788b29": "見禪師導從西去。顧與邕別。故知不及也。初",
    "T51n2082_001:0788c01": "京城諸師。有疑信行法者。至是相與議。據",
    "T51n2082_001:0788c02": "付法藏經。若人通身。過去聞正法故。於是。",
    "T51n2082_001:0788c03": "共觀信行頭骨。兩耳正通。乃皆慚悔信服。",
    "T51n2082_001:0788c04": "初信行。徒眾居京城五寺。後雖侵廣。今猶",
    "T51n2082_001:0788c05": "號五禪師老僧。及臨舅說云爾。",
    "T51n2082_001:0788c06": "京城真寂寺沙門慧如。少精勤苦行。師事",
    "T51n2082_001:0788c07": "信行。信行亡後。奉遵其法。隋大業中。因",
    "T51n2082_001:0788c08": "坐禪修定。遂七日不動。眾皆歎異之。以為",
    "T51n2082_001:0788c09": "入三昧也。既而慧如開目。涕泣交流。僧眾",
    "T51n2082_001:0788c10": "怪問之。答曰。火燒脚痛。待視瘡畢乃說。眾",
    "T51n2082_001:0788c11": "逾怪問。慧如曰。被閻羅王請。行道七日",
    "T51n2082_001:0788c12": "滿。王問。須見先亡知識不。如答曰。欲見",
    "T51n2082_001:0788c13": "二人。王即遣喚一人。唯見龜來。舐慧如",
    "T51n2082_001:0788c14": "足。目中淚出而去。更一人者。云罪重不可",
    "T51n2082_001:0788c15": "喚。令就見之。使者引慧如至獄門。門閉甚",
    "T51n2082_001:0788c16": "固。使者喚守者。有人應聲。使者語慧如。",
    "T51n2082_001:0788c17": "師急避道。莫當門立。如始避而門開。大火",
    "T51n2082_001:0788c18": "從門流出。如鍛鐵者一星。迸著如脚。如以",
    "T51n2082_001:0788c19": "被拂之。舉目視門。門已閉訖。竟不得相",
    "T51n2082_001:0788c20": "見。王施絹三十匹。固辭不許云。已遣送後房。",
    "T51n2082_001:0788c21": "眾僧爭往。後房視之則絹在床矣。其脚燒",
    "T51n2082_001:0788c22": "瘡。大如錢。百餘日乃愈。武德初卒。真寂",
    "T51n2082_001:0788c23": "寺。即今化度寺是也此寺。臨外祖齊公所立。常所遊觀。每聞舅氏說。",
    "T51n2082_001:0788c24": "云爾。",
    "T51n2082_001:0788c25": "絳州大德沙門。釋僧徹。少而精練。於孤",
    "T51n2082_001:0788c26": "山西阿。造立堂宇。多樹林等。頗得山居形",
    "T51n2082_001:0788c27": "勝。僧徹嘗出行山間。土穴中。見一癩病人。",
    "T51n2082_001:0788c28": "瘡痍臭穢。從徹乞食。徹愍之。呼出與歸。於",
    "T51n2082_001:0789a01": "精舍旁。為造土穴。給衣食。教令誦法華經。",
    "T51n2082_001:0789a02": "此人不識文字。性又頑鄙。徹句句授之。殊",
    "T51n2082_001:0789a03": "費功力。然終不懈倦。此人誦經向半。便夢。",
    "T51n2082_001:0789a04": "有人教之。自後稍聰寤。至得五六卷。漸覺",
    "T51n2082_001:0789a05": "瘡愈。比誦一部畢。鬚眉平復。生肥體如常。",
    "T51n2082_001:0789a06": "而能為療疾。臨嘗患腫。僧徹遣此人。禁呪",
    "T51n2082_001:0789a07": "有驗。自說云然。後房仁裕為秦州刺史。表",
    "T51n2082_001:0789a08": "僧徹所立精舍。為陷泉寺。初此地無水。僧",
    "T51n2082_001:0789a09": "徹常遠汲山下。以自供。一朝忽有陷。陷處",
    "T51n2082_001:0789a10": "泉出。故因以名陷寺也。僧專以勸善為務。",
    "T51n2082_001:0789a11": "而自修禪業。遠近崇敬如父焉。永徽二年正",
    "T51n2082_001:0789a12": "月。忽屬累徒眾。自言將死。既而端坐繩床。",
    "T51n2082_001:0789a13": "閉目不動。其天氣晴朗。而花如雪。香而",
    "T51n2082_001:0789a14": "不消。方二里許。樹葉上皆有白色。如輕粉",
    "T51n2082_001:0789a15": "者三日。乃復常色。而僧徹已終。至今三歲。",
    "T51n2082_001:0789a16": "獨坐如故。亦不臭懷。唯目淚下云徹弟子實秦等。及州",
    "T51n2082_001:0789a17": "人並說云爾也。",
    "T51n2082_001:0789a18": "河東有練行尼。常誦法華經。訪工書者一人。",
    "T51n2082_001:0789a19": "數倍酬直。特為淨室。令寫此經。一起一浴。",
    "T51n2082_001:0789a20": "燃香熏衣。仍於寫經之室。鑿壁通外。加一竹",
    "T51n2082_001:0789a21": "筒。令寫經人。每欲出息。輒遣含竹筒。吐氣壁",
    "T51n2082_001:0789a22": "外。寫經一卷。八年乃畢。供養嚴重。盡其恭",
    "T51n2082_001:0789a23": "敬。龍門僧法端。常集大眾。講法華經。以此",
    "T51n2082_001:0789a24": "尼經本精定。遣人請之。尼固辭不與。法端",
    "T51n2082_001:0789a25": "責讓之。尼不得已。乃自送付。法端等。開讀。",
    "T51n2082_001:0789a26": "唯見黃紙。了無文字。更開餘卷。皆悉如此。",
    "T51n2082_001:0789a27": "法端等慚懼。即送還尼。尼悲泣受。以香水洗",
    "T51n2082_001:0789a28": "函。沐浴頂戴。遶佛行道。於七日七夜。不暫",
    "T51n2082_001:0789a29": "休息。既而開視。文字如故。貞觀二年。法端自",
    "T51n2082_001:0789b01": "向臨說當具說尼名字。臨忘之。唯記其事云爾。",
    "T51n2082_001:0789b02": "蒲州仁壽寺僧。釋道縣。少聰慧。好學。為州",
    "T51n2082_001:0789b03": "里所崇敬。講涅槃八十餘遍。號為精熟。貞觀",
    "T51n2082_001:0789b04": "二年。崔義直任虞卿縣令。人請縣講經。",
    "T51n2082_001:0789b05": "初發題。悲泣。謂眾人曰。去聖遙遠。微言隱",
    "T51n2082_001:0789b06": "絕。庸愚所傳。不足師範。但以信心歸向。自當",
    "T51n2082_001:0789b07": "識悟。今之講說。止於師子。時日既沒。願",
    "T51n2082_001:0789b08": "各在心。既而講至師子。一旦無疾而卒。道",
    "T51n2082_001:0789b09": "俗驚慟。義直身自徒跣。送之南山之陰。時",
    "T51n2082_001:0789b10": "十一月。土地氷凍。下屍於地。地即生花。如",
    "T51n2082_001:0789b11": "蓮而小。頭及手足。各有一花。義直奇之。令",
    "T51n2082_001:0789b12": "人夜守。守者疲睡。有人盜折其花。明旦視",
    "T51n2082_001:0789b13": "之。周身並有花出。總五百餘莖。經七日乃萎",
    "T51n2082_001:0789b14": "乾義直及道俗皆說云爾。",
    "T51n2082_001:0789b15": "河東沙門。釋道英。少修禪行。以練心為本。",
    "T51n2082_001:0789b16": "不慎威儀。然而經律奧義。莫不一聞縣解。",
    "T51n2082_001:0789b17": "遠近僧尼。爭就請決。英輒報謂曰。汝尚未",
    "T51n2082_001:0789b18": "疑。宜且思疑。凝成然後來問。問者還而思",
    "T51n2082_001:0789b19": "疑多。固思自解而去。有思而不寤。重來",
    "T51n2082_001:0789b20": "問者英為說其機要。皆喜寤而還。嘗與眾",
    "T51n2082_001:0789b21": "人。乘船黃河。中流船沒。眾人皆死。道俗望",
    "T51n2082_001:0789b22": "見英沒。臨河慟哭。是時冬末。河氷始泮。兩",
    "T51n2082_001:0789b23": "岸猶堅。英乃水中出行至岸。穿氷而去。",
    "T51n2082_001:0789b24": "岸人敬喜。爭欲解衣衣之。英曰。體中尚熱。",
    "T51n2082_001:0789b25": "勿覆衣也。徐出而歸。了無寒色。視其身體。",
    "T51n2082_001:0789b26": "如火炙處。其識者以為入定故也。或時為",
    "T51n2082_001:0789b27": "人牧牛駕車。食䔉噉飯。或著俗衣。髮長",
    "T51n2082_001:0789b28": "數寸。嘗至仁壽寺。道懸敬安處之。日晚求",
    "T51n2082_001:0789b29": "食。懸謂曰。上德雖無食相。豈不為息譏嫌。",
    "T51n2082_001:0789c01": "英笑答曰。懸公心方馳驚。不暫休一息。而",
    "T51n2082_001:0789c02": "空飢餓。何自苦也。道懸歎服。貞觀中卒法端。及道",
    "T51n2082_001:0789c03": "俗皆說云爾。",
    "T51n2082_001:0789c04": "幽州沙門釋智苑。精練有學識。隋大業中。",
    "T51n2082_001:0789c05": "發心造石經藏之。以備法滅。既而於幽州北",
    "T51n2082_001:0789c06": "山。鑿巖為石室。即磨四壁。而以寫經。又取",
    "T51n2082_001:0789c07": "方石。別更磨寫。藏諸室內。每一室滿。即以",
    "T51n2082_001:0789c08": "石塞門。用鐵錮之。時隨賜帝幸涿郡。內",
    "T51n2082_001:0789c09": "史侍郎蕭瑀皇后之同母弟也。性篤信佛法。",
    "T51n2082_001:0789c10": "以其事白后。后施絹千匹。餘錢物。以助",
    "T51n2082_001:0789c11": "成之。瑀亦施絹五百匹。朝野聞之。爭共捨",
    "T51n2082_001:0789c12": "施。故苑得遂其功。苑嘗以役匠既多。道俗",
    "T51n2082_001:0789c13": "奔湊。欲於巖前。造木佛堂。并食堂寢屋。",
    "T51n2082_001:0789c14": "而念木瓦難辨。恐分費經物。故未能起作。",
    "T51n2082_001:0789c15": "一夜暴雨雷電震山。明旦既晴。乃見山下有",
    "T51n2082_001:0789c16": "大松柏數千株。為水所漂流。積道次。山東",
    "T51n2082_001:0789c17": "少林木。松柏尤稀。道俗驚駭。不知來處。推",
    "T51n2082_001:0789c18": "尋蹤跡。遠自西山。崩岸倒木。漂送來此。於",
    "T51n2082_001:0789c19": "是遠近歎服。謂為神助。苑乃使匠擇取其木。",
    "T51n2082_001:0789c20": "餘皆分與邑里。邑里喜悅。而共助造堂宇。",
    "T51n2082_001:0789c21": "頃之畢成。皆如其志焉。苑所造石滿七室。",
    "T51n2082_001:0789c22": "以貞觀十三年卒。弟子猶繼其功殿中丞相里玄奘。",
    "T51n2082_001:0789c23": "大理丞采宣明等。皆為臨說云爾。臨以十九年從車駕幽州。問鄉人。亦同云爾而以軍",
    "T51n2082_001:0789c24": "事不得云。",
    "T51n2082_001:0790a01": "東魏末。鄴下人。共入西山採銀鈔。出穴未",
    "T51n2082_001:0790a02": "畢。而穴崩。有一人在後。為石塞門不得出。而",
    "T51n2082_001:0790a03": "無傷損。其穴崩處。有小穴不合。微見日光。此",
    "T51n2082_001:0790a04": "人自念終無理。乃一心念佛。其父聞子已",
    "T51n2082_001:0790a05": "壓。無處求屍。家又貧窶。無以追福。乃持麁飯",
    "T51n2082_001:0790a06": "一鉢。往詣僧寺。請一人齋。眾僧多逐豐厚。莫",
    "T51n2082_001:0790a07": "肯為食。父持飯大哭。有一僧愍之受請。食",
    "T51n2082_001:0790a08": "訖為呪願。因別去。是日中其子在穴中。忽",
    "T51n2082_001:0790a09": "於小穴明處。見一沙門。從穴中入來。持一",
    "T51n2082_001:0790a10": "鉢飯。以授此人。食訖。便不復飢。唯端坐正",
    "T51n2082_001:0790a11": "念。經十餘年。齊文皇帝即位。於西山造涼殿。",
    "T51n2082_001:0790a12": "匠工除此崩石。乃見穴中人尚活。出之與歸。",
    "T51n2082_001:0790a13": "父母驚喜。遂闔練行雍州司馬盧承業。為臨說云。是著作郎降所傳之。",
    "T51n2082_001:0790a14": "北齊時。有冀州人。從軍伐梁。戰敗。見擒為",
    "T51n2082_001:0790a15": "奴。其父母在鄉不知音問。謂以死。為追福。造",
    "T51n2082_001:0790a16": "塼浮圖。塼浮圖成。設齋會。道俗數百人。方",
    "T51n2082_001:0790a17": "坐食。聞叩門聲。主人父出視。見一僧。形容",
    "T51n2082_001:0790a18": "甚雅。謂主人曰。乞齋食𥞫糜。可以布手巾",
    "T51n2082_001:0790a19": "裹之。並乞鞋一量。主人請留住食。僧不肯曰。",
    "T51n2082_001:0790a20": "欲早去。不暇坐食也。主人如其言。以新布",
    "T51n2082_001:0790a21": "裹糜。并鞋一量奉之。僧受而去。是日齋時。",
    "T51n2082_001:0790a22": "主人子在江南澤中。為其主牧牛。忽見一僧",
    "T51n2082_001:0790a23": "手持糜一裹。及新鞋一量。至奴所。問曰。亦",
    "T51n2082_001:0790a24": "思歸見父母乎。奴泣曰。無敢望也。僧以與糜",
    "T51n2082_001:0790a25": "令坐食。食畢。又與鞋令著之。而敷袈裟於地。",
    "T51n2082_001:0790a26": "令坐袈裟上。僧取袈裟四角。總把擎舉而揮",
    "T51n2082_001:0790a27": "之。可移二丈許著地。奴開視。不見僧及袈裟。",
    "T51n2082_001:0790a28": "而身已在其宅門外。入門見。大眾方食。父",
    "T51n2082_001:0790a29": "母驚喜。就問。具說由緣。視其巾內。餘糜及",
    "T51n2082_001:0790b01": "鞋。乃向奉僧者也。鄉邑驚駭。競為篤信。是",
    "T51n2082_001:0790b02": "日。月六日也。因名所造浮圖。為六日浮圖。浮",
    "T51n2082_001:0790b03": "圖今尚。邑里猶傳之矣。",
    "T51n2082_001:0790b04": "梁武帝微時。識一寒士。及即位。遊於苑中。",
    "T51n2082_001:0790b05": "見牽舟。帝問之。尚貧賤如故。勅曰。明日可",
    "T51n2082_001:0790b06": "上謁。吾當與汝縣令。此人奉勅而往。會故不",
    "T51n2082_001:0790b07": "得見。頻往遇有事。終不得通。自怪之以問",
    "T51n2082_001:0790b08": "沙門寶誌。誌方為大眾講經。聽者數千人。寒",
    "T51n2082_001:0790b09": "士不得進。寶誌謂。眾曰。有人欲來見問。請",
    "T51n2082_001:0790b10": "開道內之。眾人乃為開。此人進未至。寶誌",
    "T51n2082_001:0790b11": "迎謂曰。君為不得縣令來問耶。終不得矣。",
    "T51n2082_001:0790b12": "但受虛恩耳。過去。帝為齋主。君其疏許",
    "T51n2082_001:0790b13": "施錢五百。而竟不與。是故今日但蒙許官。",
    "T51n2082_001:0790b14": "終不得也。此人聞之終去。帝亦更不求之",
    "T51n2082_001:0790b15": "江東道俗至今傳之。",
    "T51n2082_001:0790b16": "楊州嚴恭者。本泉州人。家富於財。而無兄弟。",
    "T51n2082_001:0790b17": "父母愛恭。言無所違。陳太建初恭年弱冠。請",
    "T51n2082_001:0790b18": "於父母。願得錢五萬。往楊州市物。父母從之。",
    "T51n2082_001:0790b19": "恭乘船載錢。而下去楊州。數十里。江中逢",
    "T51n2082_001:0790b20": "一船載黿。將詣市賣之。恭問知其故。念黿",
    "T51n2082_001:0790b21": "當死。請贖之。黿主曰。我黿大頭。千錢乃可。",
    "T51n2082_001:0790b22": "恭問有幾頭。答有五十。恭曰。我正有錢五萬。",
    "T51n2082_001:0790b23": "願以贖之。黿主喜取錢。付黿而去。恭盡以",
    "T51n2082_001:0790b24": "黿放江中。空船詣楊州。其黿主。別恭行十",
    "T51n2082_001:0790b25": "餘里。船沒而死。是日恭父母在家。昏時有",
    "T51n2082_001:0790b26": "烏衣客五十人。詣門寄宿。并送錢五萬。付",
    "T51n2082_001:0790b27": "恭父曰。君兒在楊州市。附此錢歸。願依數受",
    "T51n2082_001:0790b28": "也。恭父怪愕疑謂恭死。因審之。客曰。兒",
    "T51n2082_001:0790b29": "無恙。但不須錢。故附歸耳。恭父受之。記是本",
    "T51n2082_001:0790c01": "錢。而皆水濕。留客為設食。客止。明旦辭去。",
    "T51n2082_001:0790c02": "後月餘日。恭還。父母大喜。既而問附錢所",
    "T51n2082_001:0790c03": "由。恭答無之。父母說客形狀。及附錢月日。乃",
    "T51n2082_001:0790c04": "贖黿之日。於是知五十客。皆所贖黿也。父子",
    "T51n2082_001:0790c05": "驚歎。因共往楊州起精舍。專寫法華經。遂",
    "T51n2082_001:0790c06": "徙家楊州。家轉富。大起房廊為寫經之室。莊",
    "T51n2082_001:0790c07": "嚴清淨。供給豐厚。書生常數十人。楊州道",
    "T51n2082_001:0790c08": "俗。共相崇敬。號曰嚴法華。甞有知親。從從",
    "T51n2082_001:0790c09": "貸經錢一萬。恭不獲已與之。貸者受錢。以船",
    "T51n2082_001:0790c10": "載歸。中路船傾。所貸之錢落水。而船人不溺。",
    "T51n2082_001:0790c11": "是日恭入錢庫。見有萬濕錢如斯出水。恭",
    "T51n2082_001:0790c12": "甚怪之。後見前貸錢人。乃知濕錢是所貸者。",
    "T51n2082_001:0790c13": "又有商人。至宮湖。於神所。祭酒食。并上物。",
    "T51n2082_001:0790c14": "其夜夢。神送物還之。謂曰。倩君為我持此。",
    "T51n2082_001:0790c15": "奉嚴法華。以供經用也。且而所上神物。皆",
    "T51n2082_001:0790c16": "在其前。於是商人歎異。送達恭處。而倍加",
    "T51n2082_001:0790c17": "厚施。其後。恭至市買經紙。適遇少錢。忽見一",
    "T51n2082_001:0790c18": "人。持錢三千。授恭曰。君買紙。言畢不見。而",
    "T51n2082_001:0790c19": "錢在其前。怪異如此。非一。隋開皇末恭死。",
    "T51n2082_001:0790c20": "子孫傳其業。隋季盜賊至江都者。皆相與",
    "T51n2082_001:0790c21": "約勿入嚴法華里。里人賴之獲全。其家今。",
    "T51n2082_001:0790c22": "寫經不已州邑共見。京師人士亦多知之。駙馬守國公蕭銳最所詳審也。",
    "T51n2082_001:0790c23": "冥報記卷第上"
}