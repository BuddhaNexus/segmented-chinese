{
    "X14n0295_009:0665a19": "大佛頂如來密因修證了義諸菩薩萬行首楞嚴經",
    "X14n0295_009:0665a20": "卷第九",
    "X14n0295_009:0665a21": "淮海參佛弟子蘊空居士陸西星述旨",
    "X14n0295_009:0665a22": "廣陵後學　陳遇時　校定",
    "X14n0295_009:0665a23": "△天趣",
    "X14n0295_009:0665a24": "諸天皆相躡增升。種種不一。各以類聚。若或使之。",
    "X14n0295_009:0665b01": "而實無使之者。自食其報。當如是也。如今審戶三",
    "X14n0295_009:0665b02": "等九則。誰能定之。由己之物力致然也。若乃巨富",
    "X14n0295_009:0665b03": "之家不消等則。竟稱上上戶矣。故後云。此但示凡",
    "X14n0295_009:0665b04": "識升進。若深智體之。亦可頓證。不消漸進。其說良",
    "X14n0295_009:0665b05": "是。",
    "X14n0295_009:0665b06": "△欲界六天",
    "X14n0295_009:0665b07": "四天王天忉利天須燄摩天",
    "X14n0295_009:0665b08": "兜率天樂變化天他化自在天",
    "X14n0295_009:0665b09": "△四天王天",
    "X14n0295_009:0665b10": "阿難諸世間人不求常住(至)如是一類名四天王天。",
    "X14n0295_009:0665b11": "未能離欲。但能窒欲。使愛水不流。則湛性澄瑩。故",
    "X14n0295_009:0665b12": "命終之後。能生初天。夫六天皆由修五戒十善而",
    "X14n0295_009:0665b13": "致。今但約欲微增勝者而言。蓋以欲愛為輪迴根",
    "X14n0295_009:0665b14": "本。前之淪墜。固始于此。此之超騰。亦始于此。若使",
    "X14n0295_009:0665b15": "初心未能成就禪定智慧。但能疾斷根本。亦庶乎",
    "X14n0295_009:0665b16": "輪迴可出而生天可冀矣。",
    "X14n0295_009:0665b17": "△忉利天",
    "X14n0295_009:0665b18": "於己妻房婬愛微薄(至)如是一類名忉利天。",
    "X14n0295_009:0665b19": "日月居西彌山腰。忉利居其頂上。此天愛薄于前。",
    "X14n0295_009:0665b20": "故報居其上。以澄瑩增明故。能超而增勝。不得全",
    "X14n0295_009:0665b21": "味者。未全清淨之味。以尚有微愛在也。",
    "X14n0295_009:0665b22": "△須燄摩天　　一名時分天",
    "X14n0295_009:0665b23": "逢欲暫交去無思憶(至)如是一類名須燄摩天。",
    "X14n0295_009:0665b24": "六欲下二名地居天。上四名空居天。不須日月而",
    "X14n0295_009:0665c01": "常明。但以蓮華開合而分晝夜。故又名時分天。",
    "X14n0295_009:0665c02": "△兜率陀天　　一名知足天",
    "X14n0295_009:0665c03": "一切時靜有應觸來(至)如是一類名兜率陀天。",
    "X14n0295_009:0665c04": "天有內院外院。三災至三禪。而此不及者。約內院",
    "X14n0295_009:0665c05": "言之。精微不接。皆內院事也。",
    "X14n0295_009:0665c06": "△樂變化天",
    "X14n0295_009:0665c07": "我無欲心應汝行事(至)如是一類名樂變化天。",
    "X14n0295_009:0665c08": "諸天皆有報境。而此天樂自變化以受用。越於下",
    "X14n0295_009:0665c09": "天。故名越化。",
    "X14n0295_009:0665c10": "△他化自在天",
    "X14n0295_009:0665c11": "無世間心同世行事(至)如是一類名他化自在天。",
    "X14n0295_009:0665c12": "諸欲樂境不勞自化。皆由他化而自在受用。名他",
    "X14n0295_009:0665c13": "化自在。",
    "X14n0295_009:0665c14": "阿難如是六天形雖出動(至)自此已還名為欲界。",
    "X14n0295_009:0665c15": "雖出塵擾。未能絕欲。",
    "X14n0295_009:0665c16": "△色界十八天",
    "X14n0295_009:0665c17": "初禪三天二禪三天三禪三天",
    "X14n0295_009:0665c18": "四禪九天",
    "X14n0295_009:0665c19": "△初禪三天梵眾梵輔大梵",
    "X14n0295_009:0665c20": "阿難世間一切所修心人(至)如是一類名梵眾天。",
    "X14n0295_009:0665c21": "不假禪那等者。言此人雖非正修真三摩地。無正",
    "X14n0295_009:0665c22": "智慧。但修六行伏欲。使愛染不生。則不留欲界麤",
    "X14n0295_009:0665c23": "惑。不染淨報現前。故應念而生梵世。初名梵眾。則",
    "X14n0295_009:0665c24": "兆庶而已。梵輔則王臣也。大梵則天王也。",
    "X14n0295_009:0666a01": "欲習既除離欲心現(至)如是一類名梵輔天。",
    "X14n0295_009:0666a02": "初天但能執身伏欲。此天又得定戒相應。以順律",
    "X14n0295_009:0666a03": "儀行梵德。故超之也。",
    "X14n0295_009:0666a04": "身心妙圓威儀不缺(至)如是一類名大梵天。",
    "X14n0295_009:0666a05": "前由淨心威儀。戒行而進。至于妙圓清淨。又加以",
    "X14n0295_009:0666a06": "明悟超達。則盛德之至。故為梵王。",
    "X14n0295_009:0666a07": "阿難此三勝流一切苦惱(至)諸漏不動名為初禪。",
    "X14n0295_009:0666a08": "欲流則趨於生死。雖六天未足為勝。此天已出欲。",
    "X14n0295_009:0666a09": "流背生死。而趨勝淨。故四禪皆稱勝流。已離欲界",
    "X14n0295_009:0666a10": "八苦。故曰。煩惱不逼。已離散動欲心。故曰。諸漏不",
    "X14n0295_009:0666a11": "動。",
    "X14n0295_009:0666a12": "△二禪三天少光無量光光音",
    "X14n0295_009:0666a13": "阿難其次梵天統攝梵人(至)如是一類名少光天。",
    "X14n0295_009:0666a14": "此躡大梵之行而升進者。具戒定慧。故曰圓滿。以",
    "X14n0295_009:0666a15": "圓滿故。能澄凝其心。不隨境動。而寂湛生光。然此",
    "X14n0295_009:0666a16": "初能脫粘復湛。其光尚劣。故名少光。二禪以上無",
    "X14n0295_009:0666a17": "有語言。但以定心發光。光有勝劣。分其高下。",
    "X14n0295_009:0666a18": "光光相然照耀無盡(至)如是一類名無量光天。",
    "X14n0295_009:0666a19": "定力轉明。妙光迭發。境隨光淨。徧成琉璃。",
    "X14n0295_009:0666a20": "吸持圓光成就教體(至)如是一類名光音天。",
    "X14n0295_009:0666a21": "諸世界中。教體不同。故娑婆以文字香積無文字",
    "X14n0295_009:0666a22": "言說。但以眾香。此天以圓光成音。而發宣化法。故",
    "X14n0295_009:0666a23": "名光音。",
    "X14n0295_009:0666a24": "阿難此三勝流一切憂懸(至)粗漏已伏名為二禪。",
    "X14n0295_009:0666b01": "初禪方得漏心不動。而未能伏。此天已伏粗漏。則",
    "X14n0295_009:0666b02": "業漸劣行。漸勝而憂懸。較之苦惱。則竟輕矣。",
    "X14n0295_009:0666b03": "△三禪三天少淨無量淨徧淨",
    "X14n0295_009:0666b04": "阿難如是天人圓光成音(至)如是一類名少淨天。",
    "X14n0295_009:0666b05": "由上圓光教體。披露妙理。發成精行。離前喜動。而",
    "X14n0295_009:0666b06": "生淨樂。是樂非境。乃出乎淨性。恬泊寂靜。名寂滅",
    "X14n0295_009:0666b07": "樂。而淨力猶劣。則但能通而已。未能成也。以猶劣",
    "X14n0295_009:0666b08": "故。曰少淨。",
    "X14n0295_009:0666b09": "淨空現前引發無際(至)如是一類名無量淨天。",
    "X14n0295_009:0666b10": "淨空者。離諸喜動。不緣物境之定相也。由是擴充。",
    "X14n0295_009:0666b11": "使淨相無際。恊乎妙性。故身心輕安。而性樂成矣。",
    "X14n0295_009:0666b12": "以無際故。名無量淨。",
    "X14n0295_009:0666b13": "世界身心一切圓淨(至)如是一類名徧淨天。",
    "X14n0295_009:0666b14": "淨空無際。故世界身心一切圓淨。淨德成就。則性",
    "X14n0295_009:0666b15": "歸託于是矣。托謂托此以歸寂。",
    "X14n0295_009:0666b16": "阿難此三勝流具大隨順(至)歡喜畢具名為三禪。",
    "X14n0295_009:0666b17": "△四禪九天四根本福生福愛廣果",
    "X14n0295_009:0666b18": "無想五不還無煩無熱善見善現",
    "X14n0295_009:0666b19": "色究竟",
    "X14n0295_009:0666b20": "△四根本天",
    "X14n0295_009:0666b21": "前之禪行。但能自利。未能利他。至四禪乃兼修慈",
    "X14n0295_009:0666b22": "悲喜捨利他之心。名曰無量善。無漏觀慧諸禪三",
    "X14n0295_009:0666b23": "昧。悉從此出。故名四根本天。",
    "X14n0295_009:0666b24": "阿難復次天人不逼身心(至)如是一類名福生天。",
    "X14n0295_009:0666c01": "苦樂頓捨。名為粗重相滅。捨念清淨。故淨福性生。",
    "X14n0295_009:0666c02": "捨心圓融勝解清淨(至)如是一類名福愛天。",
    "X14n0295_009:0666c03": "苦樂二忘。故捨心圓融。心無所累。故勝解清淨。由",
    "X14n0295_009:0666c04": "是福無遮礙。而得妙隨順。自有漏禪定。而發無漏",
    "X14n0295_009:0666c05": "行。至于究竟。故曰。窮未來際定福如此。為可愛樂。",
    "X14n0295_009:0666c06": "故天名福愛。",
    "X14n0295_009:0666c07": "阿難從是天中有二岐路(至)如是一類名廣果天。",
    "X14n0295_009:0666c08": "從福愛天。分為二岐。一直往道趨廣果。一迂僻道",
    "X14n0295_009:0666c09": "趨無想。苦于先心不帶異執。直修禪定。使自無量",
    "X14n0295_009:0666c10": "光天至福愛。所修福德圓明而住。則此天定福彌",
    "X14n0295_009:0666c11": "廣。故名廣果。",
    "X14n0295_009:0666c12": "若於先心雙厭苦樂(至)如是一類名無想天。",
    "X14n0295_009:0666c13": "無想天乃岐路所分。先心雖能伏惑修禪。而涉妄",
    "X14n0295_009:0666c14": "帶異。以有心為生滅。以無想為涅槃。於是雙厭苦",
    "X14n0295_009:0666c15": "樂。專研捨心。以趨無想。由物泊身。以至心想。一切",
    "X14n0295_009:0666c16": "皆捨。心慮灰凝。成無想定。以是感報生無想天。壽",
    "X14n0295_009:0666c17": "五百劫。初生此天。未全無想。經半劫始無。及報將",
    "X14n0295_009:0666c18": "盡。復經半劫有想。然後報謝。",
    "X14n0295_009:0666c19": "阿難此四勝流一切世間(至)功用純熟名為四禪。",
    "X14n0295_009:0666c20": "想念之心。粗曰尋。細曰伺。初禪三天兼之。大梵無",
    "X14n0295_009:0666c21": "尋惟伺。二禪無尋伺。有喜樂。三禪離喜樂。有出入",
    "X14n0295_009:0666c22": "息。尋伺感火。喜樂感水。出入息感風。四禪兼而離",
    "X14n0295_009:0666c23": "之。故不為三災所動。名不動地。然彼器非真常。情",
    "X14n0295_009:0666c24": "俱生滅。雖非無為真境。而有為功用至此已純熟",
    "X14n0295_009:0667a01": "矣。",
    "X14n0295_009:0667a02": "△五不還天",
    "X14n0295_009:0667a03": "阿難此中復有五不還天(至)眾同分中安立居處。",
    "X14n0295_009:0667a04": "第三果人。斷欲界惑盡。即生此天。不復欲界受生。",
    "X14n0295_009:0667a05": "故名不還。亦名天淨居。習氣種子惑也。與現行俱",
    "X14n0295_009:0667a06": "盡。此指欲界無續生業也。苦樂雙忘。兼指四禪。以",
    "X14n0295_009:0667a07": "下無欲滅業也。此五天自四禪別立。通名捨念清",
    "X14n0295_009:0667a08": "淨地。",
    "X14n0295_009:0667a09": "阿難苦樂兩滅鬬心不交如是一類名無煩天。",
    "X14n0295_009:0667a10": "有厭有捨。猶是心與境鬬。不能無煩。惟心境兩釋。",
    "X14n0295_009:0667a11": "煩惱斯斷。",
    "X14n0295_009:0667a12": "機括獨行研交無地如是一類名無熱天。",
    "X14n0295_009:0667a13": "盛熱曰煩。微煩曰熱。上雖鬪心不交。猶有交地。此",
    "X14n0295_009:0667a14": "則心機無對。故研交無地。能滅緣影。故得無熱。",
    "X14n0295_009:0667a15": "十方世界妙見圓成(至)如是一類名善見天。",
    "X14n0295_009:0667a16": "能滅緣影。故妙見圓澄。而染心塵像。累性沉垢。一",
    "X14n0295_009:0667a17": "切俱無。圓見十方。故名善見。",
    "X14n0295_009:0667a18": "精見現前陶鑄無礙如是一類名善現天。",
    "X14n0295_009:0667a19": "定慧精明。融鍊自在。",
    "X14n0295_009:0667a20": "究竟羣幾窮色性性(至)如是一類名色究竟天。",
    "X14n0295_009:0667a21": "幾者色之微。性者相之本。未能究了。則局於色相。",
    "X14n0295_009:0667a22": "自為限礙。此能究而窮之。故出乎形礙。入無邊際。",
    "X14n0295_009:0667a23": "名色究竟。",
    "X14n0295_009:0667a24": "阿難此不還天彼諸四禪(至)自此以還名為色界。",
    "X14n0295_009:0667b01": "下天修有漏凡定。此天修無漏聖業。粗細有異。故",
    "X14n0295_009:0667b02": "不能得見。獨行無交者。離欲染也。未盡形累者。尚",
    "X14n0295_009:0667b03": "有色質也。",
    "X14n0295_009:0667b04": "△無色界四天空處識處無所有處",
    "X14n0295_009:0667b05": "非想非非想處",
    "X14n0295_009:0667b06": "無業果色。有定果色。依正皆然。乃滅身歸無。定性",
    "X14n0295_009:0667b07": "聲聞所居。或無想外道之別報。或捨厭天人之雜",
    "X14n0295_009:0667b08": "處。其類不一。皆無色蘊。",
    "X14n0295_009:0667b09": "△分岐超出",
    "X14n0295_009:0667b10": "復次阿難從是有頂(至)名為迴心大阿羅漢。",
    "X14n0295_009:0667b11": "色究竟天居有色頂。與無色隣。名色邊際。二岐。一",
    "X14n0295_009:0667b12": "出三界。即此科也。一入無色。即次科也。四禪皆依",
    "X14n0295_009:0667b13": "捨念修定。此言捨心。指有頂因心也。因心能發無",
    "X14n0295_009:0667b14": "漏智慧。斷盡塵惑。至於圓明。即出三界。不住小果。",
    "X14n0295_009:0667b15": "入菩薩乘。是名回心大阿羅漢。",
    "X14n0295_009:0667b16": "△隨定趣入",
    "X14n0295_009:0667b17": "此有四天。皆依偏空修進。初厭色依空。二厭空依",
    "X14n0295_009:0667b18": "識。三色空識等都滅。而依識性。四依識性以滅窮",
    "X14n0295_009:0667b19": "研。而不得真滅。是皆有為增上善果。未出輪迴。不",
    "X14n0295_009:0667b20": "成聖道。",
    "X14n0295_009:0667b21": "若在捨心捨厭成就(至)如是一類名為空處。",
    "X14n0295_009:0667b22": "此等依捨不修智慧。厭己形礙。堅修空觀。滅身歸",
    "X14n0295_009:0667b23": "無。即厭色依空者也。名空處定。",
    "X14n0295_009:0667b24": "諸礙既消無礙無滅(至)如是一類名為識處。",
    "X14n0295_009:0667c01": "諸礙既消而無。則不依于色。無礙之無亦滅。則不",
    "X14n0295_009:0667c02": "依于空。唯留阿賴末那。即厭空依識者也。名識處",
    "X14n0295_009:0667c03": "定。故報生識處。賴耶第八識也。末那第七識也。身",
    "X14n0295_009:0667c04": "根既消。無復六識。故唯二者獨留。而末那所緣色",
    "X14n0295_009:0667c05": "空識三。此位厭色空而依識。則色空粗緣已無。故",
    "X14n0295_009:0667c06": "唯全半分微細。",
    "X14n0295_009:0667c07": "空色既亡識心都滅(至)如是一類名無所有處。",
    "X14n0295_009:0667c08": "前位能亡空色。而未滅識心。此則都滅故。十方寂",
    "X14n0295_009:0667c09": "然。逈無所往。此雖亡識心。未亡識性。今之行人見",
    "X14n0295_009:0667c10": "性不深。多滯于此。雖能洞了色空。灰滅心慮。逮無",
    "X14n0295_009:0667c11": "所有。而終于識性。幽幽綿綿不能自脫生死窟穴。",
    "X14n0295_009:0667c12": "實存乎此。",
    "X14n0295_009:0667c13": "識性不動以滅窮研(至)迷漏無聞便入輪轉。",
    "X14n0295_009:0667c14": "識性者。識心幽本也。不動者。寂無攸往也。既能不",
    "X14n0295_009:0667c15": "動。復窮研使滅。然依識滅之。竟非真滅。是強于無",
    "X14n0295_009:0667c16": "盡中發明盡性。所以似存不存。似盡不盡。似存不",
    "X14n0295_009:0667c17": "存。故非想也。似盡不盡。又非非想也。此又幽幽綿",
    "X14n0295_009:0667c18": "綿。至細之相。以綿微不脫。故云不盡空理。而聲聞",
    "X14n0295_009:0667c19": "依此。以為究竟。終成鈍果。外道依此。無所歸宿。終",
    "X14n0295_009:0667c20": "迷有漏。修出世心。至此終極。粗業已無。唯識性為",
    "X14n0295_009:0667c21": "滯。苦奮然脫此。斯出三界矣。然此但示凡淺升進。",
    "X14n0295_009:0667c22": "苦深智體之。亦可頓超真證。",
    "X14n0295_009:0667c23": "阿難是諸天上各各天人(至)迴向聖倫所修行路。",
    "X14n0295_009:0667c24": "通指欲色無色天也。",
    "X14n0295_009:0668a01": "阿難是四空天身心滅盡(至)補特伽羅各從其類。",
    "X14n0295_009:0668a02": "三界由妄。發生七趣。由妄取着。補特伽羅。此云數",
    "X14n0295_009:0668a03": "取趣。即妄取之幽本也。",
    "X14n0295_009:0668a04": "△修羅趣",
    "X14n0295_009:0668a05": "復次阿難是三界中(至)云何更隨殺盜婬事。",
    "X14n0295_009:0668a06": "此以殺盜淫三為根本。無是業則名天趣。言必升",
    "X14n0295_009:0668a07": "也。有是業則名鬼。倫言必墜也。七趣舉二。以善惡",
    "X14n0295_009:0668a08": "通攝。因有而墜。以無而升。故曰。有無相傾。起輪迴",
    "X14n0295_009:0668a09": "性。若得正定。則妙性常寂。無復輪迴矣。有無二無。",
    "X14n0295_009:0668a10": "言相傾業斷也。無無亦滅。言分別情忘也。業斷情",
    "X14n0295_009:0668a11": "忘。則三種妄本。名迹雙泯矣。故欲斷妄輪。須修正",
    "X14n0295_009:0668a12": "定也。",
    "X14n0295_009:0668a13": "阿難不斷三業各各有私(至)若他說者即魔王說。",
    "X14n0295_009:0668a14": "△詳辨魔境第二十九",
    "X14n0295_009:0668a15": "魔謂五魔。境謂陰境。然必境受其邪。然後魔乘",
    "X14n0295_009:0668a16": "其便。故須詳而辨之。魔境開之有五。曰陰魔。煩",
    "X14n0295_009:0668a17": "魔惱。生死魔。天魔。鬼魔。合之惟陰魔天魔而已。",
    "X14n0295_009:0668a18": "陰魔。即生死煩惱。依五陰而起者也。天魔。即修",
    "X14n0295_009:0668a19": "邪定好。害正道者也。",
    "X14n0295_009:0668a20": "即時如來將罷法座(至)皆是迷頑妄想安立。",
    "X14n0295_009:0668a21": "化迷。謂隨迷轉變也。",
    "X14n0295_009:0668a22": "當知虗空生汝心內(至)況諸世界在虗空耶。",
    "X14n0295_009:0668a23": "空生大覺中。如海一漚發。又喻片雲。以明世界虗",
    "X14n0295_009:0668a24": "幻微芒。易以消殞也。",
    "X14n0295_009:0668b01": "汝等一人發真歸元(至)所有國土而不振裂。",
    "X14n0295_009:0668b02": "真元之體。本自廓然。虗空國土。皆是迷頑。妄想安",
    "X14n0295_009:0668b03": "立。發真不迷。則無安立。故自消殞。",
    "X14n0295_009:0668b04": "一切魔王及諸鬼神(至)如何敢留惱亂禪定。",
    "X14n0295_009:0668b05": "以後皆言悟則無咎。蓋謂是也。",
    "X14n0295_009:0668b06": "若不明悟被陰所迷(至)宛轉零落無可哀救。",
    "X14n0295_009:0668b07": "△破五陰現境",
    "X14n0295_009:0668b08": "△一色陰",
    "X14n0295_009:0668b09": "阿難當知汝坐道場(至)此則名為色陰區宇。",
    "X14n0295_009:0668b10": "陰以覆蔽為義。區局性真。故名區宇。吳興指此。屬",
    "X14n0295_009:0668b11": "為觀行。此蓋禪那得力之處。塵勞蹔息之時。定力",
    "X14n0295_009:0668b12": "雖爾。而色陰未破。故如明目處暗。",
    "X14n0295_009:0668b13": "若目明朗十方洞開(至)堅固妄想以為其本。",
    "X14n0295_009:0668b14": "五陰盡相。非滅身歸無。乃觀力洞照。不為迷礙而",
    "X14n0295_009:0668b15": "已。最初一念空見不分。名為劫濁。乃色陰之體也。",
    "X14n0295_009:0668b16": "故色陰盡。則能超之色陰者。始因父母與己三妄",
    "X14n0295_009:0668b17": "倫交結。故曰。堅固妄想以為其本。",
    "X14n0295_009:0668b18": "△色陰現境",
    "X14n0295_009:0668b19": "五陰現境。皆汝心中成就破亂。只在迷悟之間故。",
    "X14n0295_009:0668b20": "今詳示使不着邪見。其目有十。",
    "X14n0295_009:0668b21": "阿難當在此中精研妙明(至)若作聖解即受羣邪。",
    "X14n0295_009:0668b22": "此段純是魔境。與前九不同。",
    "X14n0295_009:0668b23": "阿難如是十種禪那現境。皆是色陰用心交互。故現",
    "X14n0295_009:0668b24": "斯事。眾生頑迷不自忖量。謂言登聖大。妄語成墮無",
    "X14n0295_009:0668c01": "間獄。汝宜保持覆護。無令天魔得其方便。",
    "X14n0295_009:0668c02": "△二受陰",
    "X14n0295_009:0668c03": "阿難。彼善男子。色陰盡者。見諸佛心。如鏡中現像。若",
    "X14n0295_009:0668c04": "有所得。而未能用。猶如魔人手足宛然。見聞不惑。心",
    "X14n0295_009:0668c05": "觸客邪。而不能動。此則名為受陰區宇。",
    "X14n0295_009:0668c06": "受以領納前境為義。已破色陰。內外虗融。故能見",
    "X14n0295_009:0668c07": "諸佛心。見諸佛心。即我妙覺明心也。如鏡現像。謂",
    "X14n0295_009:0668c08": "清淨虗融。了無形礙也。雖具妙體。而未能運用。如",
    "X14n0295_009:0668c09": "魔寐人。蓋為受所覆故。",
    "X14n0295_009:0668c10": "若魔咎歇。其心離身。反觀其面。去住自由。無復留礙。",
    "X14n0295_009:0668c11": "名受陰盡。是人則能超越見濁。觀其所由。虗明妄想。",
    "X14n0295_009:0668c12": "以為其本。",
    "X14n0295_009:0668c13": "受陰消歇。即能離身反觀。去住無礙。妄起見覺。泊",
    "X14n0295_009:0668c14": "擾湛性。名為見濁。即受陰之體也。故受陰盡即消",
    "X14n0295_009:0668c15": "之。因違順之幻境。生損益之妄受。則受陰無體。虗",
    "X14n0295_009:0668c16": "有所明。故曰。虗明妄想以為其本。",
    "X14n0295_009:0668c17": "△受陰現境　　其目有十",
    "X14n0295_009:0668c18": "阿難。彼善男子。當于此中得大光耀。其心發明。抑遏",
    "X14n0295_009:0668c19": "過分。忽于其中。發無窮悲。悟則無咎。非為聖證。覺了",
    "X14n0295_009:0668c20": "不迷。久自消歇。若作聖解。則有悲魔。入其心腑。失於",
    "X14n0295_009:0668c21": "正受。當從淪墜。",
    "X14n0295_009:0668c22": "此中受陰定中也。既破色陰。無復幽黯。故得大光",
    "X14n0295_009:0668c23": "耀。",
    "X14n0295_009:0668c24": "阿難。又彼定中。見色陰消。受陰明白。勝相現前。感激",
    "X14n0295_009:0669a01": "過分。忽于其中。生無限勇。其心猛利。志齊諸佛。悟則",
    "X14n0295_009:0669a02": "無咎。非為聖證。若作聖解。則有狂魔。入其心腑。我慢",
    "X14n0295_009:0669a03": "無比。失於正受。當從淪墜。",
    "X14n0295_009:0669a04": "又彼定中見色陰消。受陰明白。前無新證。歸失故居。",
    "X14n0295_009:0669a05": "智力衰微。入中隳地。逈無所見。心中忽然生大枯渴。",
    "X14n0295_009:0669a06": "于一切時。沉憶不散。將以此為勤精進相。此名修心",
    "X14n0295_009:0669a07": "無慧自失。悟則無咎。非為聖證。不則為憶魔。旦暮撮",
    "X14n0295_009:0669a08": "心。懸在一處。失于正受。當從淪墜。",
    "X14n0295_009:0669a09": "受陰未盡。故進無新證。色陰已消。故退失。故居進",
    "X14n0295_009:0669a10": "退無依。名中隳地。以無依無見故。枯渴沉想。而招",
    "X14n0295_009:0669a11": "憶魔。憶心妄系。有如撮懸。",
    "X14n0295_009:0669a12": "又善男子。見色陰消。受陰明白。慧力過定。失於猛利。",
    "X14n0295_009:0669a13": "以諸勝性。懷于胸中。得少為足。此名用心亡失恒審",
    "X14n0295_009:0669a14": "溺于知見。悟則無咎。若作聖解。則有下劣。易知足魔。",
    "X14n0295_009:0669a15": "人其心腑。見人自言。我得無上第一義諦。失於正受。",
    "X14n0295_009:0669a16": "當從淪墜。",
    "X14n0295_009:0669a17": "前以定強智微。此又慧力過定。皆互有所失。",
    "X14n0295_009:0669a18": "又彼定中。新證未獲。故心已亡。歷覽二際。自生艱險。",
    "X14n0295_009:0669a19": "于心忽然生無盡憂。如坐鐵床。如飲毒藥。心不欲活。",
    "X14n0295_009:0669a20": "常求于人。令害其命。早取解脫。悟則無咎。若作聖解。",
    "X14n0295_009:0669a21": "則有一分常憂愁魔。入其心腑。或自割己肉。或走入",
    "X14n0295_009:0669a22": "山林。失於正受。當從淪墜。",
    "X14n0295_009:0669a23": "進退失守。故心生艱險。以成邪憂。",
    "X14n0295_009:0669a24": "又彼定中處清淨中(至)失于正受當從淪墜。",
    "X14n0295_009:0669b01": "又彼定中。見色陰消。受陰明白。自謂已足。忽有無端。",
    "X14n0295_009:0669b02": "大我慢起。此名見勝。無慧自救。悟則無咎。若作聖解。",
    "X14n0295_009:0669b03": "則有一分大我慢魔。入其心腑。不禮塔廟。摧毀經像。",
    "X14n0295_009:0669b04": "疑誤眾生。入無間獄。失於正受。當從淪墜。",
    "X14n0295_009:0669b05": "又彼定中。圓悟精理。得大隨順。忽生無量輕安。已言",
    "X14n0295_009:0669b06": "成聖得大自在。若作聖解。則有一分好輕清魔入。其",
    "X14n0295_009:0669b07": "心腑。自謂滿足。更不求進。此名多作無聞比丘。疑誤",
    "X14n0295_009:0669b08": "眾生。入阿鼻獄。失於正受。當從淪墜。",
    "X14n0295_009:0669b09": "又彼定中。於明悟中。得虗明性。其中忽然歸向永滅。",
    "X14n0295_009:0669b10": "撥無因果。一向入空。空心現前。乃至心生長斷滅解。",
    "X14n0295_009:0669b11": "悟則無咎。若作聖解。則有空魔。入其心腑。乃謗持戒。",
    "X14n0295_009:0669b12": "名為小乘。菩薩悟空。有何持犯。飲酒噉肉。廣行淫穢。",
    "X14n0295_009:0669b13": "破佛律儀。誤入人罪。失於正受。當從淪墜。",
    "X14n0295_009:0669b14": "又彼定中。味其虗明。深入心骨。忽有無量愛生。愛極",
    "X14n0295_009:0669b15": "發狂。便為貪欲。無慧自持。誤入諸欲。悟則無咎。若作",
    "X14n0295_009:0669b16": "聖解。則有欲魔。入其心腑。一向說欲。為菩提道。攝其",
    "X14n0295_009:0669b17": "凡愚。其數多滿千萬。魔心生厭。離其身體。威德既無。",
    "X14n0295_009:0669b18": "陷於王難。疑誤眾生。入無間獄。失于正受。當從淪墜。",
    "X14n0295_009:0669b19": "結勸文。同前色陰。",
    "X14n0295_009:0669b20": "△三想陰",
    "X14n0295_009:0669b21": "阿難。彼善男子。修三摩地。受陰盡者。雖未漏盡。心離",
    "X14n0295_009:0669b22": "其形。如鳥出籠。已能成就。從其凡身。上歷菩薩六十",
    "X14n0295_009:0669b23": "聖位。得意生身。隨往無礙。此則名為想質區宇。",
    "X14n0295_009:0669b24": "想者。心慮浮相。識情妄習。能覆妙明。障聖道。彼受",
    "X14n0295_009:0669c01": "陰盡者。其心離身。去住自由。已能成就。得意生身",
    "X14n0295_009:0669c02": "之因。然尚為想陰所覆。譬如有人睡寐寱言。雖則",
    "X14n0295_009:0669c03": "別無所知。而已成音韻倫次。此想陰之相也(寱音義)。",
    "X14n0295_009:0669c04": "若動念盡浮想消除(至)融通妄想以為其本。",
    "X14n0295_009:0669c05": "無動則生滅想亡。覺淨則始終念滅。故一倫生死。",
    "X14n0295_009:0669c06": "首尾圓照。憶識誦習。發知見塵。名煩惱濁。即想陰",
    "X14n0295_009:0669c07": "之體也。故想盡則超之。想能融變。使心隨境。使境",
    "X14n0295_009:0669c08": "隨心。如想酢梅。能通質礙。故云融通妄想。",
    "X14n0295_009:0669c09": "△想陰現境　　其目有十",
    "X14n0295_009:0669c10": "首言天魔附人。次及鬼魔兼附。",
    "X14n0295_009:0669c11": "彼善男子受陰虗妙(至)訐露人事不避譏嫌。",
    "X14n0295_009:0669c12": "邪定能具五通。本業宿業。畜生後報也。此二宿命",
    "X14n0295_009:0669c13": "通。知肇他心通。訐露眼耳通。",
    "X14n0295_009:0669c14": "口中好言未來禍福(至)頓希變易細相常住。",
    "X14n0295_009:0669c15": "三惑盡者。方棄分段生死。得變易生死。見楞伽經。",
    "X14n0295_009:0669c16": "爾時天魔候得其便(至)保持覆護成無上道。",
    "X14n0295_009:0669c18": "大佛頂如來密因修證了義諸菩薩萬行首楞嚴經",
    "X14n0295_009:0669c19": "卷第九"
}