{
    "T01n0026_037:0660b27": "中阿含經卷第三十七",
    "T01n0026_037:0660b29": "東晉罽賓三藏瞿曇僧伽提婆譯",
    "T01n0026_037:0660c01": "（一四九）梵志品何欲經第八(第三念誦)",
    "T01n0026_037:0660c02": "我聞如是：一時，佛遊舍衛國，在勝林給孤獨",
    "T01n0026_037:0660c03": "園。爾時，生聞梵志中後彷徉，往詣佛所，共相",
    "T01n0026_037:0660c04": "問訊，却坐一面，白曰：「瞿曇！欲有所問，聽乃",
    "T01n0026_037:0660c05": "敢陳。」世尊告曰：「恣汝所問。」梵志即便問曰：",
    "T01n0026_037:0660c06": "「瞿曇！剎利何欲、何行、何立、何依、何訖耶？」世尊",
    "T01n0026_037:0660c07": "答曰：「剎利者，欲得財物，行於智慧，所立以",
    "T01n0026_037:0660c08": "刀，依於人民，以自在為訖。」生聞梵志問曰：",
    "T01n0026_037:0660c09": "「瞿曇！居士何欲、何行、何立、何依、何訖耶？」世尊",
    "T01n0026_037:0660c10": "答曰：「居士者，欲得財物，行於智慧，立以技",
    "T01n0026_037:0660c11": "術，依於作業，以作業竟為訖。」生聞梵志問",
    "T01n0026_037:0660c12": "曰：「瞿曇！婦人何欲、何行、何立、何依、何訖耶？」世",
    "T01n0026_037:0660c13": "尊答曰：「婦人者，欲得男子，行於嚴飾，立以",
    "T01n0026_037:0660c14": "兒子，依於無對，以自在為訖。」生聞梵志問",
    "T01n0026_037:0660c15": "曰：「瞿曇！偷劫何欲、何行、何立、何依、何訖耶？」世",
    "T01n0026_037:0660c16": "尊答曰：「偷劫者，欲不與取，行隱藏處，所立",
    "T01n0026_037:0660c17": "以刀，依於闇冥，以不見為訖。」生聞梵志問",
    "T01n0026_037:0660c18": "曰：「瞿曇！梵志何欲、何行、何立、何依、何訖耶？」世",
    "T01n0026_037:0660c19": "尊答曰：「梵志者，欲得財物，行於智慧，立以",
    "T01n0026_037:0660c20": "經書，依於齋戒，以梵天為訖。」生聞梵志問",
    "T01n0026_037:0660c21": "曰：「瞿曇！沙門何欲、何行、何立、何依、何訖耶？」世",
    "T01n0026_037:0660c22": "尊答曰：「沙門者，欲得真諦，行於智慧，所立",
    "T01n0026_037:0660c23": "以戒，依於無處，以涅槃為訖。」生聞梵志白",
    "T01n0026_037:0660c24": "曰：「世尊！我已知。善逝！我已解。世尊！我今自",
    "T01n0026_037:0660c25": "歸於佛、法及比丘眾，唯願世尊受我為優",
    "T01n0026_037:0660c26": "婆塞，從今日始，終身自歸，乃至命盡。」佛說",
    "T01n0026_037:0660c27": "如是。生聞梵志聞佛所說，歡喜奉行。",
    "T01n0026_037:0660c28": "何欲經第八竟(四百二十二字)",
    "T01n0026_037:0660c29": "（一五〇）中阿含梵志品欝瘦歌邏經第九",
    "T01n0026_037:0661a01": "(第三念誦)",
    "T01n0026_037:0661a02": "我聞如是：一時，佛遊王舍城，在竹林加蘭",
    "T01n0026_037:0661a03": "哆園。爾時，欝瘦歌邏梵志中後彷徉，往詣",
    "T01n0026_037:0661a04": "佛所，共相問訊，却坐一面，白曰：「瞿曇！欲有",
    "T01n0026_037:0661a05": "所問，聽乃敢陳。」世尊告曰：「恣汝所問。」欝瘦",
    "T01n0026_037:0661a06": "歌邏梵志即便問曰：「瞿曇！梵志為四種姓",
    "T01n0026_037:0661a07": "施設四種奉事，為梵志施設奉事，為剎利、",
    "T01n0026_037:0661a08": "居士、工師施設奉事。瞿曇！梵志為梵志施",
    "T01n0026_037:0661a09": "設奉事，梵志應奉事梵志，剎利、居士、工師亦",
    "T01n0026_037:0661a10": "應奉事梵志。瞿曇！此四種姓應奉事梵志。",
    "T01n0026_037:0661a11": "瞿曇！梵志為剎利施設奉事，剎利應奉事",
    "T01n0026_037:0661a12": "剎利，居士、工師亦應奉事剎利。瞿曇！此三",
    "T01n0026_037:0661a13": "種姓應奉事剎利。瞿曇！梵志為居士施設",
    "T01n0026_037:0661a14": "奉事，居士應奉事居士，工師亦應奉事居",
    "T01n0026_037:0661a15": "士。瞿曇！此二種姓應奉事居士。瞿曇！梵志",
    "T01n0026_037:0661a16": "為工師施設奉事，工師應奉事工師，誰復",
    "T01n0026_037:0661a17": "下賤，應施設奉事工師，唯工師奉事工師。」",
    "T01n0026_037:0661a18": "世尊問曰：「梵志！諸梵志頗自知為四種姓",
    "T01n0026_037:0661a19": "施設四種奉事，為梵志施設奉事，為剎利、",
    "T01n0026_037:0661a20": "居士、工師施設奉事耶？」欝瘦歌邏梵志答",
    "T01n0026_037:0661a21": "曰：「不知也。瞿曇！但諸梵志自作是說，我於",
    "T01n0026_037:0661a22": "此世，天及魔、梵、沙門、梵志，從人至天，梵志",
    "T01n0026_037:0661a23": "不自知為四種姓施設四種奉事，為梵志",
    "T01n0026_037:0661a24": "施設奉事，為剎利、居士、工師施設奉事。」世",
    "T01n0026_037:0661a25": "尊告曰：「梵志！猶如有人，強與他肉，而作是",
    "T01n0026_037:0661a26": "說：『士夫可食，當與我直。』梵志！汝為諸梵",
    "T01n0026_037:0661a27": "志說亦復如是。所以者何？梵志不自知為",
    "T01n0026_037:0661a28": "四種姓施設四種奉事，為梵志施設奉事，",
    "T01n0026_037:0661a29": "為剎利、居士、工師施設奉事。」世尊問曰：「梵",
    "T01n0026_037:0661b01": "志！云何奉事？若有奉事，因奉事故，有如無",
    "T01n0026_037:0661b02": "勝者，為是奉事耶？若有奉事，因奉事故，",
    "T01n0026_037:0661b03": "有勝無如者，為是奉事耶？梵志！若奉事梵",
    "T01n0026_037:0661b04": "志，因奉事故，有如無勝者，為是奉事耶？",
    "T01n0026_037:0661b05": "奉事剎利、居士、工師，因奉事故，有如無勝",
    "T01n0026_037:0661b06": "者，為是奉事耶？梵志！若奉事梵志，因奉",
    "T01n0026_037:0661b07": "事故，有勝無如者，為是奉事耶？奉事剎利、",
    "T01n0026_037:0661b08": "居士、工師，因奉事故，有勝無如者，為是",
    "T01n0026_037:0661b09": "奉事耶？」欝瘦歌邏梵志答曰：「瞿曇！若我奉",
    "T01n0026_037:0661b10": "事，因奉事故，有如無勝者，我不應奉事",
    "T01n0026_037:0661b11": "彼。若我奉事，因奉事故，有勝無如者，我應",
    "T01n0026_037:0661b12": "奉事彼。瞿曇！若奉事梵志，因奉事故，有",
    "T01n0026_037:0661b13": "如無勝者，我不應奉事彼。奉事剎利、居士、",
    "T01n0026_037:0661b14": "工師，因奉事故，有如無勝者，我不應奉",
    "T01n0026_037:0661b15": "事彼。瞿曇！若奉事梵志，因奉事故，有勝",
    "T01n0026_037:0661b16": "無如者，我應奉事彼。奉事剎利、居士、工師，",
    "T01n0026_037:0661b17": "因奉事故，有勝無如者，我應奉事彼。」世尊",
    "T01n0026_037:0661b18": "告曰：「梵志！若更有梵志來，非愚非癡，亦",
    "T01n0026_037:0661b19": "非顛倒，心無顛倒，自由自在，我問彼梵",
    "T01n0026_037:0661b20": "志：『於意云何？若有奉事，因奉事故，有如",
    "T01n0026_037:0661b21": "無勝者，為是奉事耶？若有奉事，因奉事",
    "T01n0026_037:0661b22": "故，有勝無如者，為是奉事耶？梵志！若奉",
    "T01n0026_037:0661b23": "事梵志，因奉事故，有如無勝者，為是奉事",
    "T01n0026_037:0661b24": "耶？奉事剎利、居士、工師，因奉事故，有如",
    "T01n0026_037:0661b25": "無勝者，為是奉事耶？梵志！若奉事梵志，因",
    "T01n0026_037:0661b26": "奉事故，有勝無如者，為是奉事耶？奉事剎",
    "T01n0026_037:0661b27": "利、居士、工師，因奉事故，有勝無如者，為是",
    "T01n0026_037:0661b28": "奉事耶？』「梵志！彼梵志非愚非癡，亦非顛倒，",
    "T01n0026_037:0661b29": "心無顛倒，自由自在，答我曰：『瞿曇！若我奉",
    "T01n0026_037:0661c01": "事，因奉事故，有如無勝者，我不應奉事",
    "T01n0026_037:0661c02": "彼。若我奉事，因奉事故，有勝無如者，我應",
    "T01n0026_037:0661c03": "奉事彼。瞿曇！若奉事梵志，因奉事故，有",
    "T01n0026_037:0661c04": "如無勝者，我不應奉事彼。奉事剎利、居士、",
    "T01n0026_037:0661c05": "工師，因奉事故，有如無勝者，我不應奉",
    "T01n0026_037:0661c06": "事彼。瞿曇！若奉事梵志，因奉事故，有勝無",
    "T01n0026_037:0661c07": "如者，我應奉事彼。奉事剎利、居士、工師，因",
    "T01n0026_037:0661c08": "奉事故，有勝無如者，我應奉事彼。』」世尊問",
    "T01n0026_037:0661c09": "曰：「梵志！於意云何？若有奉事，因奉事故，",
    "T01n0026_037:0661c10": "失信、戒、博聞、庶幾、智慧者，為是奉事耶？若",
    "T01n0026_037:0661c11": "有奉事，因奉事故，增益信、戒、博聞、庶幾、智",
    "T01n0026_037:0661c12": "慧者，為是奉事耶？梵志！若奉事梵志，因",
    "T01n0026_037:0661c13": "奉事故，失信、戒、博聞、庶幾、智慧者，為是奉",
    "T01n0026_037:0661c14": "事耶？奉事剎利、居士、工師，因奉事故，失信、",
    "T01n0026_037:0661c15": "戒、博聞、庶幾、智慧者，為是奉事耶？梵志！若",
    "T01n0026_037:0661c16": "奉事梵志，因奉事故，增益信、戒、博聞、庶幾、",
    "T01n0026_037:0661c17": "智慧者，為是奉事耶？奉事剎利、居士、工師，",
    "T01n0026_037:0661c18": "因奉事故，增益信、戒、博聞、庶幾、智慧者，為",
    "T01n0026_037:0661c19": "是奉事耶？」欝瘦歌邏梵志答曰：「瞿曇！若我",
    "T01n0026_037:0661c20": "奉事，因奉事故，失信、戒、博聞、庶幾、智慧者，",
    "T01n0026_037:0661c21": "我不應奉事彼。若我奉事，因奉事故，增",
    "T01n0026_037:0661c22": "益信、戒、博聞、庶幾、智慧者，我應奉事彼。瞿",
    "T01n0026_037:0661c23": "曇！若奉事梵志，因奉事故，失信、戒、博聞、庶",
    "T01n0026_037:0661c24": "幾、智慧者，我不應奉事彼。奉事剎利、居士、",
    "T01n0026_037:0661c25": "工師，因奉事故，失信、戒、博聞、庶幾、智慧者，",
    "T01n0026_037:0661c26": "我不應奉事彼。瞿曇！若奉事梵志，因奉",
    "T01n0026_037:0661c27": "事故，增益信、戒、博聞、庶幾、智慧者，我應奉",
    "T01n0026_037:0661c28": "事彼。奉事剎利、居士、工師，因奉事故，增益",
    "T01n0026_037:0661c29": "信、戒、博聞、庶幾、智慧者，我應奉事彼。」世尊",
    "T01n0026_037:0662a01": "告曰：「梵志！若更有梵志來，非愚非癡，亦",
    "T01n0026_037:0662a02": "非顛倒，心無顛倒，自由自在，我問彼梵",
    "T01n0026_037:0662a03": "志：『於意云何？若有奉事，因奉事故，失信、",
    "T01n0026_037:0662a04": "戒、博聞、庶幾、智慧者，為是奉事耶？若有奉",
    "T01n0026_037:0662a05": "事，因奉事故，增益信、戒、博聞、庶幾、智慧者，",
    "T01n0026_037:0662a06": "為是奉事耶？梵志！若奉事梵志，因奉事",
    "T01n0026_037:0662a07": "故，失信、戒、博聞、庶幾、智慧者，為是奉事耶？",
    "T01n0026_037:0662a08": "奉事剎利、居士、工師，因奉事故，失信、戒、博",
    "T01n0026_037:0662a09": "聞、庶幾、智慧者，為是奉事耶？梵志！若奉事",
    "T01n0026_037:0662a10": "梵志，因奉事故，增益信、戒、博聞、庶幾、智慧",
    "T01n0026_037:0662a11": "者，為是奉事耶？奉事剎利、居士、工師，因",
    "T01n0026_037:0662a12": "奉事故，增益信、戒、博聞、庶幾、智慧者，為",
    "T01n0026_037:0662a13": "是奉事耶？』「梵志！彼梵志非愚非癡，亦非",
    "T01n0026_037:0662a14": "顛倒，心無顛倒，自由自在，亦如是答我",
    "T01n0026_037:0662a15": "曰：『瞿曇！若我奉事，因奉事故，失信、戒、",
    "T01n0026_037:0662a16": "博聞、庶幾、智慧者，我不應奉事彼。若",
    "T01n0026_037:0662a17": "我奉事，因奉事故，增益信、戒、博聞、庶幾、",
    "T01n0026_037:0662a18": "智慧者，我應奉事彼。瞿曇！若奉事梵",
    "T01n0026_037:0662a19": "志，因奉事故，失信、戒、博聞、庶幾、智慧者，",
    "T01n0026_037:0662a20": "我不應奉事彼。奉事剎利、居士、工師，因奉",
    "T01n0026_037:0662a21": "事故，失信、戒、博聞、庶幾、智慧者，我不應奉",
    "T01n0026_037:0662a22": "事彼。瞿曇！若奉事梵志，因奉事故，增益信、",
    "T01n0026_037:0662a23": "戒、博聞、庶幾、智慧者，我應奉事彼。奉事剎",
    "T01n0026_037:0662a24": "利、居士、工師，因奉事故，增益信、戒、博聞、庶",
    "T01n0026_037:0662a25": "幾、智慧者，我應奉事彼。』」欝瘦歌邏梵志白",
    "T01n0026_037:0662a26": "曰：「瞿曇！梵志為四種姓施設四種自有財",
    "T01n0026_037:0662a27": "物，為梵志施設自有財物，為剎利、居士、工",
    "T01n0026_037:0662a28": "師施設自有財物。瞿曇！梵志為梵志施設",
    "T01n0026_037:0662a29": "自有財物者，瞿曇！梵志為梵志施設乞求",
    "T01n0026_037:0662a30": "自有財物，若梵志輕慢乞求者，則便輕慢自",
    "T01n0026_037:0662b01": "有財物，輕慢自有財物已，則便失利。猶如",
    "T01n0026_037:0662b02": "放牛人不能看牛者，則便失利。如是，瞿曇！",
    "T01n0026_037:0662b03": "梵志為梵志施設乞求自有財物，若梵志輕",
    "T01n0026_037:0662b04": "慢乞求者，則便輕慢自有財物，輕慢自有",
    "T01n0026_037:0662b05": "財物已，則便失利。「瞿曇！梵志為剎利施設",
    "T01n0026_037:0662b06": "自有財物者，瞿曇！梵志為剎利施設弓箭",
    "T01n0026_037:0662b07": "自有財物，若剎利輕慢弓箭者，則便輕慢",
    "T01n0026_037:0662b08": "自有財物，輕慢自有財物已，則便失利。猶",
    "T01n0026_037:0662b09": "如放牛人不能看牛者，則便失利。如是，瞿",
    "T01n0026_037:0662b10": "曇！梵志為剎利施設弓箭自有財物，若剎",
    "T01n0026_037:0662b11": "利輕慢弓箭者，則便輕慢自有財物，輕慢",
    "T01n0026_037:0662b12": "自有財物已，則便失利。「瞿曇！梵志為居士",
    "T01n0026_037:0662b13": "施設自有財物者，瞿曇！梵志為居士施設",
    "T01n0026_037:0662b14": "田作自有財物，若居士輕慢田作者，則便",
    "T01n0026_037:0662b15": "輕慢自有財物，輕慢自有財物已，則便失",
    "T01n0026_037:0662b16": "利。猶如放牛人不能看牛者，則便失利。如",
    "T01n0026_037:0662b17": "是，瞿曇！梵志為居士施設田作自有財物，若",
    "T01n0026_037:0662b18": "居士輕慢田作者，則便輕慢自有財物，輕",
    "T01n0026_037:0662b19": "慢自有財物已，則便失利。「瞿曇！梵志為工",
    "T01n0026_037:0662b20": "師施設自有財物者，瞿曇！梵志為工師施",
    "T01n0026_037:0662b21": "設麻自有財物，若工師輕慢麻者，則便輕",
    "T01n0026_037:0662b22": "慢自有財物，輕慢自有財物已，則便失利。",
    "T01n0026_037:0662b23": "猶如放牛人不能看牛者，則便失利。如是，",
    "T01n0026_037:0662b24": "瞿曇！梵志為工師施設麻自有財物，若工",
    "T01n0026_037:0662b25": "師輕慢麻者，則便輕慢自有財物，輕慢自",
    "T01n0026_037:0662b26": "有財物已，則便失利。」世尊問曰：「梵志！諸梵",
    "T01n0026_037:0662b27": "志頗自知為四種姓施設四種自有財物，",
    "T01n0026_037:0662b28": "為梵志施設自有財物，為剎利、居士、工師",
    "T01n0026_037:0662b29": "施設自有財物耶？」欝瘦歌邏梵志答曰：「不",
    "T01n0026_037:0662c01": "知也。瞿曇！但諸梵志自說，我於此世，天及魔、",
    "T01n0026_037:0662c02": "梵、沙門、梵志，從人至天，不自知為四種姓",
    "T01n0026_037:0662c03": "施設四種自有財物，為梵志施設自有財",
    "T01n0026_037:0662c04": "物，為剎利、居士、工師施設自有財物。」世尊",
    "T01n0026_037:0662c05": "告曰：「梵志！猶如有人，強與他肉，而作是說：",
    "T01n0026_037:0662c06": "『士夫可食，當與我直。』梵志！汝為諸梵志說",
    "T01n0026_037:0662c07": "亦復如是。所以者何？梵志不自知為四種",
    "T01n0026_037:0662c08": "姓施設四種自有財物，為梵志施設自有",
    "T01n0026_037:0662c09": "財物，為剎利、居士、工師施設自有財物。如",
    "T01n0026_037:0662c10": "是，梵志！我自善解、善知諸法，為人施設息",
    "T01n0026_037:0662c11": "止法、滅訖法、覺道法、善趣法，施設自有財物。」",
    "T01n0026_037:0662c12": "世尊問曰：「梵志！於意云何？頗有梵志於此",
    "T01n0026_037:0662c13": "虛空不著、不縛、不觸、不礙，剎利、居士、工師不",
    "T01n0026_037:0662c14": "然耶？」欝瘦歌邏梵志答曰：「瞿曇！梵志於此",
    "T01n0026_037:0662c15": "虛空不著、不縛、不觸、不礙，剎利、居士、工師亦",
    "T01n0026_037:0662c16": "然如是。」「梵志！我自善解、善知諸法，為人施",
    "T01n0026_037:0662c17": "設息止法、滅訖法、覺道法、善趣法，施設自有",
    "T01n0026_037:0662c18": "財物。」世尊問曰：「梵志！於意云何？頗有梵志",
    "T01n0026_037:0662c19": "能行慈心，無結、無怨、無恚、無諍，剎利、居士、工",
    "T01n0026_037:0662c20": "師不然耶？」欝瘦歌邏梵志答曰：「瞿曇！梵志能",
    "T01n0026_037:0662c21": "行慈心，無結、無怨、無恚、無諍，剎利、居士、工師",
    "T01n0026_037:0662c22": "亦然如是。」「梵志！我自善解、善知諸法，為人",
    "T01n0026_037:0662c23": "施設息止法、滅訖法、覺道法、善趣法，施設自",
    "T01n0026_037:0662c24": "有財物。」世尊問曰：「梵志！於意云何？若百種",
    "T01n0026_037:0662c25": "人來，或有一人而語彼曰：『汝等共來！若有",
    "T01n0026_037:0662c26": "生剎利族、梵志族者，唯彼能持澡豆至水",
    "T01n0026_037:0662c27": "洗浴，去垢極淨。』梵志！於意云何？為剎利族、",
    "T01n0026_037:0662c28": "梵志族者，彼能持澡豆至水洗浴，去垢極",
    "T01n0026_037:0662c29": "淨耶？為居士族、工師族者，彼不能持澡豆至水",
    "T01n0026_037:0663a01": "洗浴，去垢極淨耶？為一切百種人皆能持澡",
    "T01n0026_037:0663a02": "豆至水洗浴，去垢極淨耶？」欝瘦歌邏梵志",
    "T01n0026_037:0663a03": "答曰：「瞿曇！彼一切百種人皆能持澡豆至水",
    "T01n0026_037:0663a04": "洗浴，去垢極淨。」「如是。梵志！我自善解、善知",
    "T01n0026_037:0663a05": "諸法，為人施設息止法、滅訖法、覺道法、善趣",
    "T01n0026_037:0663a06": "法，施設自有財物。」世尊問曰：「梵志！於意云",
    "T01n0026_037:0663a07": "何？若百種人來，或有一人而語彼曰：『汝等",
    "T01n0026_037:0663a08": "共來！若生剎利族、梵志族者，唯彼能以極",
    "T01n0026_037:0663a09": "燥娑羅及栴檀木用作火母，以鑽鑽之，",
    "T01n0026_037:0663a10": "生火長養。』梵志！於意云何？為剎利族、梵志",
    "T01n0026_037:0663a11": "族者，彼能以極燥娑羅及栴檀木用作火",
    "T01n0026_037:0663a12": "母，以鑽鑽之，生火長養耶？為居士族、工",
    "T01n0026_037:0663a13": "師族者，彼當以燥猪狗槽、伊蘭檀木及餘弊",
    "T01n0026_037:0663a14": "木用作火母，以鑽鑽之，生火長養耶？為",
    "T01n0026_037:0663a15": "一切百種人皆能以若干種木用作火母，",
    "T01n0026_037:0663a16": "以鑽鑽之，生火長養耶？」欝瘦歌邏梵志",
    "T01n0026_037:0663a17": "答曰：「瞿曇！彼一切百種人皆能以若干種木",
    "T01n0026_037:0663a18": "用作火母，以鑽鑽之，生火長養。」「如是。梵",
    "T01n0026_037:0663a19": "志！我自善解、善知諸法，為人施設息止法、滅",
    "T01n0026_037:0663a20": "訖法、覺道法、善趣法，施設自有財物。」世尊問",
    "T01n0026_037:0663a21": "曰：「梵志！於意云何？若彼百種人皆以若干",
    "T01n0026_037:0663a22": "種木用作火母，以鑽鑽之，生火長養，彼一",
    "T01n0026_037:0663a23": "切火皆有[火*僉]、有色、有熱、有光，皆能作火事，",
    "T01n0026_037:0663a24": "為彼火獨有[火*僉]、有色、有熱、有光，能作火事",
    "T01n0026_037:0663a25": "耶？為彼火獨無[火*僉]、無色、無熱、無光，不能",
    "T01n0026_037:0663a26": "作火事耶？為彼一切火皆有[火*僉]、有色、有熱、",
    "T01n0026_037:0663a27": "有光，皆能作火事耶？」欝瘦歌邏梵志答曰：",
    "T01n0026_037:0663a28": "「瞿曇！若百種人皆以若干種木用作火母，",
    "T01n0026_037:0663a29": "以鑽鑽之，生火長養者，彼一切火皆有",
    "T01n0026_037:0663b01": "[火*僉]、有色、有熱、有光，皆能作火事。若彼火獨",
    "T01n0026_037:0663b02": "有[火*僉]、有色、有熱、有光，能為火事者，終無是",
    "T01n0026_037:0663b03": "處。若彼火獨無[火*僉]、無色、無熱、無光，不能為",
    "T01n0026_037:0663b04": "火事者，亦無是處。但，瞿曇！彼一切火皆有",
    "T01n0026_037:0663b05": "[火*僉]、有色、有熱、有光，皆能作火事。」「如是。梵志！",
    "T01n0026_037:0663b06": "我自善解、善知諸法，為人施設息止法、滅訖",
    "T01n0026_037:0663b07": "法、覺道法、善趣法，施設自有財物。」世尊問曰：",
    "T01n0026_037:0663b08": "「梵志！於意云何？若彼百種人皆以若干種",
    "T01n0026_037:0663b09": "木用作火母，以鑽鑽之，生火長養，彼或",
    "T01n0026_037:0663b10": "有人以燥草木著其火中，生[火*僉]、生色、生",
    "T01n0026_037:0663b11": "熱、生烟，頗有[火*僉]、色、熱、烟，[火*僉]、色、熱烟而差別",
    "T01n0026_037:0663b12": "耶？」欝瘦歌邏梵志答曰：「瞿曇！若彼百種人",
    "T01n0026_037:0663b13": "皆以若干種木用作火母，以鑽鑽之，生",
    "T01n0026_037:0663b14": "火長養，彼若有人以燥草木著其火中，生",
    "T01n0026_037:0663b15": "[火*僉]、生色、生熱、生烟，我於彼火[火*僉]、色、熱、烟，[火*僉]、",
    "T01n0026_037:0663b16": "色、熱、烟，不能施設有差別也。」世尊告曰：「梵",
    "T01n0026_037:0663b17": "志！如是我所得火，所得不放逸，能滅放逸",
    "T01n0026_037:0663b18": "及貢高慢，我於此火，火亦不能施設有",
    "T01n0026_037:0663b19": "差別也。」欝瘦歌邏梵志白曰：「世尊！我已知。",
    "T01n0026_037:0663b20": "善逝！我已解。世尊！我今自歸於佛、法及比丘",
    "T01n0026_037:0663b21": "眾，唯願世尊受我為優婆塞，從今日始，終",
    "T01n0026_037:0663b22": "身自歸，乃至命盡。」佛說如是。欝瘦歌邏梵",
    "T01n0026_037:0663b23": "志聞佛所說，歡喜奉行。",
    "T01n0026_037:0663b24": "欝瘦歌邏經第九竟(三千五百八十五字)",
    "T01n0026_037:0663b25": "（一五一）中阿含梵志阿攝惒經第十(第",
    "T01n0026_037:0663b26": "三念誦)",
    "T01n0026_037:0663b27": "我聞如是：一時，佛遊舍衛國，在勝林給孤",
    "T01n0026_037:0663b28": "獨園。爾時，眾多梵志於拘薩羅，集在學堂，",
    "T01n0026_037:0663b29": "共論此事：「梵志種勝，餘者不如；梵志種白，",
    "T01n0026_037:0663c01": "餘者皆黑；梵志得清淨，非梵志不得清淨；",
    "T01n0026_037:0663c02": "梵志梵天子，從彼口生，梵梵所化，而沙門",
    "T01n0026_037:0663c03": "瞿曇說四種姓皆悉清淨，施設顯示。」彼作是",
    "T01n0026_037:0663c04": "念：「諸賢！為誰有力能至沙門瞿曇所，則以",
    "T01n0026_037:0663c05": "此事如法難詰？」彼復作是念：「阿攝惒邏延",
    "T01n0026_037:0663c06": "多那摩納為父母所舉，受生清淨，乃至七",
    "T01n0026_037:0663c07": "世父母不絕種族，生生無惡，博聞總持，",
    "T01n0026_037:0663c08": "誦過四典經，深達因、緣、正、文、戲五句說。阿攝",
    "T01n0026_037:0663c09": "惒邏延多那摩納有力能至沙門瞿曇所，",
    "T01n0026_037:0663c10": "則以此事如法難詰。」「諸賢！可共詣阿攝惒",
    "T01n0026_037:0663c11": "邏延多那摩納所，向說此事，隨阿攝惒邏",
    "T01n0026_037:0663c12": "延多那摩納所說，我等當受。」於是，拘薩羅眾",
    "T01n0026_037:0663c13": "多梵志即詣阿攝惒邏延多那摩納所，共",
    "T01n0026_037:0663c14": "相問訊，却坐一面，語曰：「摩納！我等眾多梵志",
    "T01n0026_037:0663c15": "於拘薩羅，集在學堂，共論此事：『梵志種勝，",
    "T01n0026_037:0663c16": "餘者不如；梵志種白，餘者皆黑；梵志得清",
    "T01n0026_037:0663c17": "淨，非梵志不得清淨；梵志梵天子，從彼",
    "T01n0026_037:0663c18": "口生，梵梵所化，而沙門瞿曇說四種姓皆",
    "T01n0026_037:0663c19": "悉清淨，施設顯示。』我等作是念：『諸賢！為誰有",
    "T01n0026_037:0663c20": "力能至沙門瞿曇所，則以此事如法難詰？』",
    "T01n0026_037:0663c21": "我等復作是念：『阿攝惒邏延多那摩納為",
    "T01n0026_037:0663c22": "父母所舉，受生清淨，乃至七世父母不絕種",
    "T01n0026_037:0663c23": "族，生生無惡博聞總持，誦過四典經，深達因、",
    "T01n0026_037:0663c24": "緣、正、文、戲五句說。阿攝惒邏延多那摩納",
    "T01n0026_037:0663c25": "有力能至沙門瞿曇所，則以此事如法難",
    "T01n0026_037:0663c26": "詰。』願阿攝惒邏延多那摩納往詣沙門瞿曇",
    "T01n0026_037:0663c27": "所，則以此事如法難詰。」阿攝惒邏延多那摩",
    "T01n0026_037:0663c28": "納語諸梵志曰：「諸賢！沙門瞿曇如法說法，",
    "T01n0026_037:0663c29": "若如法說法者，不可難詰也。」拘薩羅眾多梵",
    "T01n0026_037:0664a01": "志語曰：「摩納！汝未有屈事，未可豫自伏。",
    "T01n0026_037:0664a02": "所以者何？阿攝惒邏延多那摩納為父母",
    "T01n0026_037:0664a03": "所舉，受生清淨，乃至七世父母不絕種族，",
    "T01n0026_037:0664a04": "生生無惡，博聞總持，誦過四典經，深達因、緣、",
    "T01n0026_037:0664a05": "正、文、戲五句說。阿攝惒邏延多那摩納有",
    "T01n0026_037:0664a06": "力能至沙門瞿曇所，則以此事如法難詰。",
    "T01n0026_037:0664a07": "願阿攝惒邏延多那摩納往詣沙門瞿曇",
    "T01n0026_037:0664a08": "所，則以此事如法難詰。」阿攝惒邏延多那",
    "T01n0026_037:0664a09": "摩納為拘薩羅眾多梵志默然而受。於是，",
    "T01n0026_037:0664a10": "阿攝惒邏延多那摩納與彼拘薩羅眾多",
    "T01n0026_037:0664a11": "梵志往詣佛所，共相問訊，却坐一面，白曰：",
    "T01n0026_037:0664a12": "「瞿曇！欲有所問，聽我問耶？」世尊告曰：「摩",
    "T01n0026_037:0664a13": "納！恣汝所問。」阿攝惒邏延多那便問曰：「瞿",
    "T01n0026_037:0664a14": "曇！諸梵志等作如是說：『梵志種勝，餘者不",
    "T01n0026_037:0664a15": "如；梵志種白，餘者皆黑；梵志得清淨，非梵志",
    "T01n0026_037:0664a16": "不得清淨；梵志梵天子，從彼口生，梵梵所",
    "T01n0026_037:0664a17": "化。』未知沙門瞿曇當云何說？」世尊告曰：「我",
    "T01n0026_037:0664a18": "今問汝，隨所解答。摩納！頗聞餘尼及劒",
    "T01n0026_037:0664a19": "浮國有二種姓，大家及奴，大家作奴，奴作",
    "T01n0026_037:0664a20": "大家耶？」阿攝惒邏延多那摩納答曰：「瞿曇！",
    "T01n0026_037:0664a21": "我聞餘尼及劒浮國有二種姓，大家及奴，大",
    "T01n0026_037:0664a22": "家作奴，奴作大家也。」「如是。摩納！梵志若正",
    "T01n0026_037:0664a23": "趣者，彼得善解，自知如法；剎利、居士、工師",
    "T01n0026_037:0664a24": "若正趣者，亦得善解，自知如法。」阿攝惒",
    "T01n0026_037:0664a25": "邏延多那摩納白曰：「瞿曇！甚奇！甚特！快說",
    "T01n0026_037:0664a26": "此喻。但諸梵志作如是說：『梵志種勝，餘者",
    "T01n0026_037:0664a27": "不如；梵志種白，餘者皆黑；梵志得清淨，非",
    "T01n0026_037:0664a28": "梵志不得清淨；梵志梵天子，從彼口生，梵",
    "T01n0026_037:0664a29": "梵所化。』」世尊問曰：「摩納！於意云何？頗獨有",
    "T01n0026_037:0664b01": "梵志於此虛空不著不縛，不觸不礙；剎利、居",
    "T01n0026_037:0664b02": "士、工師為不然耶？」阿攝惒邏延多那摩納",
    "T01n0026_037:0664b03": "答曰：「瞿曇！梵志於此虛空不著不縛，不觸不",
    "T01n0026_037:0664b04": "礙；剎利、居士、工師亦然。」「如是，摩納！梵志若正",
    "T01n0026_037:0664b05": "趣者，彼得善解，自知如法；剎利、居士、工師",
    "T01n0026_037:0664b06": "若正趣者，亦得善解，自知如法。」阿攝惒",
    "T01n0026_037:0664b07": "邏延多那摩納白曰：「瞿曇！甚奇！甚特！快說此",
    "T01n0026_037:0664b08": "喻。但諸梵志作如是說：『梵志種勝，餘者不",
    "T01n0026_037:0664b09": "如；梵志種白，餘者皆黑；梵志得清淨，非梵志",
    "T01n0026_037:0664b10": "不得清淨；梵志梵天子，從彼口生，梵梵",
    "T01n0026_037:0664b11": "所化。』」世尊問曰：「摩納！於意云何？頗獨有梵",
    "T01n0026_037:0664b12": "志能行慈心，無結無怨，無恚無諍；剎利、居士、",
    "T01n0026_037:0664b13": "工師不然耶？」阿攝惒邏延多那摩納答曰：",
    "T01n0026_037:0664b14": "「瞿曇！梵志能行慈心，無結無怨，無恚無諍；剎",
    "T01n0026_037:0664b15": "利、居士、工師亦然。」「如是。摩納！梵志若正趣者，",
    "T01n0026_037:0664b16": "彼得善解，自知如法；剎利、居士、工師若正",
    "T01n0026_037:0664b17": "趣者，亦得善解，自知如法。」阿攝惒邏延",
    "T01n0026_037:0664b18": "多那摩納白曰：「瞿曇！甚奇！甚特！快說此喻。",
    "T01n0026_037:0664b19": "但諸梵志作如是說：『梵志種勝，餘者不如；",
    "T01n0026_037:0664b20": "梵志種白，餘者皆黑；梵志得清淨，非梵志不",
    "T01n0026_037:0664b21": "得清淨；梵志梵天子，從彼口生，梵梵所化。』」",
    "T01n0026_037:0664b22": "世尊問曰：「摩納！於意云何？若百種人來，或",
    "T01n0026_037:0664b23": "有一人而語彼曰：『汝等共來！若生剎利族",
    "T01n0026_037:0664b24": "梵志族者，唯彼能持澡豆至水洗浴，去垢",
    "T01n0026_037:0664b25": "極淨。』摩納！於意云何？為剎利族、梵志族者，",
    "T01n0026_037:0664b26": "彼能持澡豆至水洗浴，去垢極淨耶？為居",
    "T01n0026_037:0664b27": "士族、工師族者，彼不能持澡豆至水洗浴，",
    "T01n0026_037:0664b28": "去垢極淨耶？為一切百種人皆能持澡豆",
    "T01n0026_037:0664b29": "至水洗浴，去垢極淨耶？」阿攝惒邏延多那",
    "T01n0026_037:0664c01": "摩納答曰：「瞿曇！彼一切百種人皆能持澡",
    "T01n0026_037:0664c02": "豆至水洗浴，去垢極淨。」「如是。摩納！梵志若",
    "T01n0026_037:0664c03": "正趣者，彼得善解，自知如法；剎利、居士、",
    "T01n0026_037:0664c04": "工師若正趣者，亦得善解，自知如法。」阿攝",
    "T01n0026_037:0664c05": "惒邏延多那摩納白曰：「瞿曇！甚奇！甚特！快",
    "T01n0026_037:0664c06": "說此喻。但諸梵志作如是說：『梵志種勝，餘",
    "T01n0026_037:0664c07": "者不如；梵志種白，餘者皆黑；梵志得清淨，",
    "T01n0026_037:0664c08": "非梵志不得清淨；梵志梵天子，從彼口生，",
    "T01n0026_037:0664c09": "梵梵所化。』」世尊問曰：「摩納！於意云何？若百",
    "T01n0026_037:0664c10": "種人來，或有一人而語彼曰：『汝等共來！若生",
    "T01n0026_037:0664c11": "剎利族、梵志族者，唯彼能以極燥娑羅及",
    "T01n0026_037:0664c12": "栴檀木用作火母，以鑽鑽之，生火長養。』",
    "T01n0026_037:0664c13": "摩納！於意云何？為剎利族、梵志族者，彼能",
    "T01n0026_037:0664c14": "以極燥娑羅及栴檀木用作火母，以鑽",
    "T01n0026_037:0664c15": "鑽之，生火長養耶？為居士族、工師族者，彼",
    "T01n0026_037:0664c16": "當以燥猪狗槽及伊蘭檀木及餘弊木",
    "T01n0026_037:0664c17": "用作火母，以鑽鑽之，生火長養耶？為一",
    "T01n0026_037:0664c18": "切百種人皆能以若干種木用作火母，以",
    "T01n0026_037:0664c19": "鑽鑽之，生火長養耶？」阿攝惒邏延多那",
    "T01n0026_037:0664c20": "摩納答曰：「瞿曇！彼一切百種人皆能以若干",
    "T01n0026_037:0664c21": "種木用作火母，以鑽鑽之，生火長養。」「如",
    "T01n0026_037:0664c22": "是。摩納！梵志若正趣者，彼得善解，自知如",
    "T01n0026_037:0664c23": "法；剎利、居士、工師若正趣者，亦得善解，自",
    "T01n0026_037:0664c24": "知如法。」阿攝惒邏延多那摩納白曰：「瞿曇！",
    "T01n0026_037:0664c25": "甚奇！甚特！快說此喻。但諸梵志作如是",
    "T01n0026_037:0664c26": "說：『梵志種勝，餘者不如；梵志種白，餘者皆",
    "T01n0026_037:0664c27": "黑；梵志得清淨，非梵志不得清淨；梵志梵",
    "T01n0026_037:0664c28": "天子，從彼口生，梵梵所化。』」世尊問曰：「摩納！",
    "T01n0026_037:0664c29": "於意云何？若彼百種人皆以若干種木用",
    "T01n0026_037:0665a01": "作火母，以鑽鑽之，生火長養。彼一切火",
    "T01n0026_037:0665a02": "皆有[火*僉]、有色、有熱、有光，皆能作火事。為彼",
    "T01n0026_037:0665a03": "火獨有[火*僉]、有色、有熱、有光，能作火事耶？為",
    "T01n0026_037:0665a04": "彼火獨無[火*僉]、無色、無熱、無光，不能作火事",
    "T01n0026_037:0665a05": "耶？為彼一切火皆有[火*僉]、有色、有熱、有光，皆",
    "T01n0026_037:0665a06": "能作火事耶？」阿攝惒邏延多那摩納白曰：",
    "T01n0026_037:0665a07": "「瞿曇！若彼百種人皆以若干種木用作火",
    "T01n0026_037:0665a08": "母，以鑽鑽之，生火長養者。彼一切火皆",
    "T01n0026_037:0665a09": "有[火*僉]、有色、有熱、有光，皆能作火事。若彼火",
    "T01n0026_037:0665a10": "獨有[火*僉]、有色、有熱、有光，能為火事者，終無",
    "T01n0026_037:0665a11": "是處。若彼火獨無[火*僉]、無色、無熱、無光，不能",
    "T01n0026_037:0665a12": "為火事者，亦無是處。瞿曇！但彼一切火皆",
    "T01n0026_037:0665a13": "有[火*僉]、有色、有熱、有光，皆能作火事。」「如是。",
    "T01n0026_037:0665a14": "摩納！梵志若正趣者，彼得善解，自知如法；",
    "T01n0026_037:0665a15": "剎利、居士、工師若正趣者，亦得善解，自知如",
    "T01n0026_037:0665a16": "法。」阿攝惒邏延多那摩納白曰：「瞿曇！甚奇！",
    "T01n0026_037:0665a17": "甚特！快說此喻。但諸梵志作如是說：『梵志",
    "T01n0026_037:0665a18": "種勝，餘者不如；梵志種白，餘者皆黑；梵志",
    "T01n0026_037:0665a19": "得清淨，非梵志不得清淨；梵志梵天子，從",
    "T01n0026_037:0665a20": "彼口生，梵梵所化。』」世尊告曰：「摩納！若此身",
    "T01n0026_037:0665a21": "隨所生者，即彼之數。若生梵志族者，即梵",
    "T01n0026_037:0665a22": "志族數；若生剎利、居士、工師族者，即工師族",
    "T01n0026_037:0665a23": "數。摩納！猶若如火，隨所生者，即彼之數；若",
    "T01n0026_037:0665a24": "因木生者，即木火數；若因草糞薪生者，即薪",
    "T01n0026_037:0665a25": "火數。如是，摩納！此身隨所生者，即彼之數。",
    "T01n0026_037:0665a26": "若生梵志族者，即梵志族數；若生剎利，居士、",
    "T01n0026_037:0665a27": "工師族者，即工師族數。」世尊問曰：「摩納！於",
    "T01n0026_037:0665a28": "意云何？若剎利女與梵志男共合會者，彼",
    "T01n0026_037:0665a29": "因合會，後便生子，或似父，或似母，或不",
    "T01n0026_037:0665b01": "似父母，汝云何說？彼為剎利，為梵志耶？」阿",
    "T01n0026_037:0665b02": "攝惒邏延多那摩納答曰：「瞿曇！剎利女與",
    "T01n0026_037:0665b03": "梵志男共合會者，彼因合會，後便生子，或",
    "T01n0026_037:0665b04": "似父，或似母，或不似父母，我不說彼剎",
    "T01n0026_037:0665b05": "利，亦不說梵志。瞿曇！我但說彼他身。」「如",
    "T01n0026_037:0665b06": "是。摩納！此身隨所生者，即彼之數。若生梵",
    "T01n0026_037:0665b07": "志族者，即梵志族數；若生剎利、居士、工師族",
    "T01n0026_037:0665b08": "者，即工師族數。」世尊問曰：「摩納！若梵志女與",
    "T01n0026_037:0665b09": "剎利男共合會者，彼因合會，後便生子，或",
    "T01n0026_037:0665b10": "似父，或似母，或不似父母，汝云何說？彼為",
    "T01n0026_037:0665b11": "梵志，為剎利耶？」阿攝惒邏延多那摩納答",
    "T01n0026_037:0665b12": "曰：「瞿曇！梵志女與剎利男共合會者，彼因",
    "T01n0026_037:0665b13": "合會，後便生子，或似父，或似母，或不似父",
    "T01n0026_037:0665b14": "母，我不說彼梵志，亦不說剎利。瞿曇！我但",
    "T01n0026_037:0665b15": "說彼他身。」「如是，摩納！此身隨所生者，即彼",
    "T01n0026_037:0665b16": "之數。若生梵志族者，即梵志族數；若生剎",
    "T01n0026_037:0665b17": "利、居士、工師族者，即工師族數。」世尊問曰：「摩",
    "T01n0026_037:0665b18": "納！於意云何？若人有眾多草馬，放一父驢，",
    "T01n0026_037:0665b19": "於中一草馬與父驢共合會，彼因合會，後",
    "T01n0026_037:0665b20": "便生駒，汝云何說？彼為驢，為馬耶？」阿攝",
    "T01n0026_037:0665b21": "惒邏延多那摩納答曰：「瞿曇！若有馬與驢",
    "T01n0026_037:0665b22": "共合會，彼因合會，後便生駒，我不說彼驢，",
    "T01n0026_037:0665b23": "亦不說馬，瞿曇！我但說彼騾也。」「如是，摩",
    "T01n0026_037:0665b24": "納！若此身隨所生者，即彼之數。若生梵志",
    "T01n0026_037:0665b25": "族者，即梵志族數；若生剎利、居士、工師族者，",
    "T01n0026_037:0665b26": "即工師族數。」世尊告曰：「摩納！乃往昔時有眾",
    "T01n0026_037:0665b27": "多仙人共住無事高處，生如是惡見：『梵志",
    "T01n0026_037:0665b28": "種勝，餘者不如；梵志種白，餘者皆黑；梵志得",
    "T01n0026_037:0665b29": "清淨，非梵志不得清淨；梵志梵天子，從彼",
    "T01n0026_037:0665c01": "口生，梵梵所化。』於是，阿私羅仙人提鞞",
    "T01n0026_037:0665c02": "邏聞眾多仙人共住無事高處，生如是惡",
    "T01n0026_037:0665c03": "見已，著袈裟衣，以袈裟巾裹頭，拄杖持",
    "T01n0026_037:0665c04": "繖，著白衣變，不從門入，至仙人住處靜",
    "T01n0026_037:0665c05": "室經行。「於是，共住無事高處有一仙人，",
    "T01n0026_037:0665c06": "見阿私羅仙人提鞞邏著袈裟衣，以袈裟",
    "T01n0026_037:0665c07": "巾裹頭，拄杖持繖，著白衣變，不從門",
    "T01n0026_037:0665c08": "入，至仙人住處靜室經行。見已，往詣共住",
    "T01n0026_037:0665c09": "無事高處眾多仙人所，便作是語：『諸賢！今",
    "T01n0026_037:0665c10": "有一人著袈裟衣，以袈裟巾裹頭，拄杖",
    "T01n0026_037:0665c11": "持繖，著白衣變，不從門入，至仙人住處",
    "T01n0026_037:0665c12": "靜室經行，我等寧可共往呪之：「汝作灰",
    "T01n0026_037:0665c13": "汝作灰耶？」』「於是，共住無事高處眾多仙人",
    "T01n0026_037:0665c14": "即往詣彼阿私羅仙人提鞞邏所，到已，共呪：",
    "T01n0026_037:0665c15": "『汝作灰，汝作灰。』如其呪法呪之，汝作灰",
    "T01n0026_037:0665c16": "汝作灰者，如是如是，光顏益好，身體悅澤。",
    "T01n0026_037:0665c17": "彼眾多仙人便作是念：『我等本呪汝作灰汝",
    "T01n0026_037:0665c18": "作灰者，彼即作灰。我今呪此人汝作灰汝",
    "T01n0026_037:0665c19": "作灰，我等如其呪法呪此人，此人光顏益",
    "T01n0026_037:0665c20": "好，身體悅澤，我寧可問。』即便問之：『汝為是",
    "T01n0026_037:0665c21": "誰？』阿私羅仙人提鞞邏答曰：『諸賢！汝等頗",
    "T01n0026_037:0665c22": "聞有阿私羅仙人提鞞邏耶？』答曰：『聞有",
    "T01n0026_037:0665c23": "阿私羅仙人提鞞邏。』復語曰：『我即是也。』彼",
    "T01n0026_037:0665c24": "眾多仙人即共辭謝阿私羅仙人提鞞邏",
    "T01n0026_037:0665c25": "曰：『願為忍恕，我等不知尊是阿私羅仙人",
    "T01n0026_037:0665c26": "提鞞邏耳。』「於是，阿私羅仙人提鞞邏語諸",
    "T01n0026_037:0665c27": "仙人曰：『我已相恕。汝等實生惡見：「梵志種",
    "T01n0026_037:0665c28": "勝，餘者不如；梵志種白，餘者皆黑；梵志得清",
    "T01n0026_037:0665c29": "淨，非梵志不得清淨；梵志梵天子，從彼口",
    "T01n0026_037:0666a01": "生，梵梵所化。」』彼諸仙人答曰：『如是。』阿私羅",
    "T01n0026_037:0666a02": "復問諸仙人曰：『汝等為自知己父耶？』彼諸",
    "T01n0026_037:0666a03": "仙人答曰：『知也。彼梵志取梵志婦，非非梵",
    "T01n0026_037:0666a04": "志，彼父復父，乃至七世父，彼梵志取梵志婦，",
    "T01n0026_037:0666a05": "非非梵志。』阿私羅復問諸仙人曰：『汝等為",
    "T01n0026_037:0666a06": "自知己母耶？』彼諸仙人答曰：『知也。彼梵志",
    "T01n0026_037:0666a07": "取梵志夫，非非梵志，彼母復母，乃至七世",
    "T01n0026_037:0666a08": "母，彼梵志取梵志夫，非非梵志。』阿私羅復",
    "T01n0026_037:0666a09": "問諸仙人曰：『汝等頗自知受胎耶？』彼諸仙",
    "T01n0026_037:0666a10": "人答曰：『知也。以三事等合會受胎，父母合",
    "T01n0026_037:0666a11": "會，無滿堪耐，香陰已至。阿私羅！此事等會，",
    "T01n0026_037:0666a12": "入於母胎。』「阿私羅復問諸仙人曰：『頗知受",
    "T01n0026_037:0666a13": "生為男？為女？知所從來？為從剎利族來？",
    "T01n0026_037:0666a14": "梵志、居士、工師族來耶？為從東方、南方、西",
    "T01n0026_037:0666a15": "方、北方來耶？』彼諸仙人答曰：『不知。』阿私羅",
    "T01n0026_037:0666a16": "復語彼仙人曰：『諸賢！不見不知此者，汝",
    "T01n0026_037:0666a17": "等不知受胎，誰從何處來？為男為女？為",
    "T01n0026_037:0666a18": "從剎利來？梵志、居士、工師來？為從東方、南",
    "T01n0026_037:0666a19": "方、西方、北方來？然作是說：「梵志種勝，餘者",
    "T01n0026_037:0666a20": "不如；梵志種白，餘者皆黑；梵志得清淨，非",
    "T01n0026_037:0666a21": "梵志不得清淨；梵志梵天子，從彼口生，梵",
    "T01n0026_037:0666a22": "梵所化。」』摩納！彼住無事高處眾多仙人為",
    "T01n0026_037:0666a23": "阿私羅仙人提鞞邏如是善教善訶，不能",
    "T01n0026_037:0666a24": "施設清淨梵志，況汝師徒著皮草衣？」於是，",
    "T01n0026_037:0666a25": "阿攝惒邏延多那摩納為世尊面訶詰",
    "T01n0026_037:0666a26": "嘖，內懷愁慼，低頭默然，失辯無言。「於是，世",
    "T01n0026_037:0666a27": "尊面訶詰嘖阿攝惒邏延多那摩納已，",
    "T01n0026_037:0666a28": "復令歡悅，即便告曰：『摩納！有一梵志作齋",
    "T01n0026_037:0666a29": "行施，彼有四兒，二好學問，二不學問。於摩",
    "T01n0026_037:0666b01": "納意云何？彼梵志為先施誰第一座、第一",
    "T01n0026_037:0666b02": "澡水、第一食耶？』」阿攝惒邏延多那摩納答",
    "T01n0026_037:0666b03": "曰：「瞿曇！若彼梵志其有二兒，好學問者，必",
    "T01n0026_037:0666b04": "先施彼第一座、第一澡水、第一食也。」世尊",
    "T01n0026_037:0666b05": "復問曰：「摩納！復有一梵志作齋行施，彼",
    "T01n0026_037:0666b06": "有四兒，二好學問，然不精進，喜行惡法，二",
    "T01n0026_037:0666b07": "不學問，然好精進，喜行妙法。於摩納意云",
    "T01n0026_037:0666b08": "何？彼梵志為先施誰第一座、第一澡水、第一",
    "T01n0026_037:0666b09": "食耶？」阿攝惒邏延多那摩納答曰：「瞿曇！若",
    "T01n0026_037:0666b10": "彼梵志其有二兒，雖不學問，而好精進，喜",
    "T01n0026_037:0666b11": "行妙法者，必先施彼第一座、第一澡水、第",
    "T01n0026_037:0666b12": "一食也。」世尊告曰：「摩納！汝先稱歎學問，後",
    "T01n0026_037:0666b13": "稱歎持戒。摩納！我說四種姓皆悉清淨施設",
    "T01n0026_037:0666b14": "顯示，汝亦說四種姓皆悉清淨施設顯示。」於",
    "T01n0026_037:0666b15": "是，阿攝惒邏延多那摩納即從坐起，欲",
    "T01n0026_037:0666b16": "稽首佛足。爾時，彼大眾唱高大音聲：「沙門瞿",
    "T01n0026_037:0666b17": "曇甚奇！甚特！有大如意足，有大威德，有大",
    "T01n0026_037:0666b18": "福祐，有大威神。所以者何？如沙門瞿曇說，",
    "T01n0026_037:0666b19": "四種姓皆悉清淨施設顯示，令阿攝惒邏",
    "T01n0026_037:0666b20": "延多那摩納，亦說四種姓皆悉清淨。」爾時，世",
    "T01n0026_037:0666b21": "尊知彼大眾心之所念，告曰：「止！止！阿攝惒",
    "T01n0026_037:0666b22": "邏延多那！但心喜足，可還復坐，我當為汝",
    "T01n0026_037:0666b23": "說法。」阿攝惒邏延多那摩納稽首佛足，却",
    "T01n0026_037:0666b24": "坐一面，世尊為彼說法，勸發渴仰，成就歡",
    "T01n0026_037:0666b25": "喜，無量方便為彼說法，勸發渴仰，成就歡喜",
    "T01n0026_037:0666b26": "已，默然而住。於是，阿攝惒邏延多那摩納，",
    "T01n0026_037:0666b27": "佛為說法，勸發渴仰，成就歡喜已，即從坐起，",
    "T01n0026_037:0666b28": "稽首佛足，繞三匝而去。是時，拘薩羅眾多梵",
    "T01n0026_037:0666b29": "志還去不遠，種種言語責數阿攝惒邏",
    "T01n0026_037:0666c01": "延多那：「欲何等作？欲伏沙門瞿曇，而反為",
    "T01n0026_037:0666c02": "沙門瞿曇所降伏還。猶如有人，為眼入林",
    "T01n0026_037:0666c03": "中，而反失眼還。阿攝惒邏延多那！汝亦如",
    "T01n0026_037:0666c04": "是，欲伏沙門瞿曇，而反為沙門瞿曇所降",
    "T01n0026_037:0666c05": "伏還。猶如有人，為飲入池，而反渴還。阿攝",
    "T01n0026_037:0666c06": "惒邏延多那！汝亦如是，欲伏沙門瞿曇，",
    "T01n0026_037:0666c07": "而反為沙門瞿曇所降伏還。阿攝惒邏",
    "T01n0026_037:0666c08": "延多那！欲何等作？」於是，阿攝惒邏延多那",
    "T01n0026_037:0666c09": "摩納語拘薩羅眾多梵志曰：「諸賢！我前已",
    "T01n0026_037:0666c10": "說：『沙門瞿曇如法說法，若如法說法者，不可",
    "T01n0026_037:0666c11": "難詰也。』」佛說如是。阿攝惒邏延多那摩",
    "T01n0026_037:0666c12": "納聞佛所說，歡喜奉行。",
    "T01n0026_037:0666c13": "阿攝惒經第十竟(四千四百一十三字)",
    "T01n0026_037:0666c14": "中阿含經卷第三十七(八千四百二十字)",
    "T01n0026_037:0666c15": "中阿含經梵志品第二竟(二萬五千一百九十八字)"
}