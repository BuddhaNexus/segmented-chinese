{
    "X65n1290_001:0427a07": "觀心玄樞卷一",
    "X65n1290_001:0427a09": "契即隣。不在身近。如福人出世。則琳瑯現矣。薄福者",
    "X65n1290_001:0427a10": "出。荊棘生焉。皆由自心。有現不現。如月上女偈答舍",
    "X65n1290_001:0427a11": "利子云。我雖內室中。尊如目前現。仁稱阿羅漢。常隨",
    "X65n1290_001:0427a12": "而不見。故須菩提不起石室。親覩法身。阿難為佛侍",
    "X65n1290_001:0427a13": "者。不見佛面。",
    "X65n1290_001:0427a14": "若不觀心。何脫境縛。以不知自識變起而復自緣。如",
    "X65n1290_001:0427a15": "畫師畫出殊形。飜生愛著。以意識筆。苗三界圖。高下",
    "X65n1290_001:0427a16": "纔分。愛憎隨起。又如春蚕作繭。秋蛾撲燈。惡見自纏。",
    "X65n1290_001:0427a17": "無明自爇。此觀心法。可以現知。如夜夢唯心。覺亦如",
    "X65n1290_001:0427a18": "是。且夢中見者。是夢中意識。現在見者。是明了意識。",
    "X65n1290_001:0427a19": "過未之境。是獨散意識。定中見者。是定中意識。是",
    "X65n1290_001:0427a20": "以若夢若覺。若散若定。皆不出四種意識。且如現見",
    "X65n1290_001:0427a21": "青白物時。於現量中。得法自性。不帶名言。無籌度心。",
    "X65n1290_001:0427a22": "是圓成語。則不執為外色。皆是眼識見分。與同時明",
    "X65n1290_001:0427a23": "了意識。以比量計度分別為青。便成外解。以意辨為",
    "X65n1290_001:0427a24": "色。言說為青。故云。皆是意言分別。如眼識率爾任運",
    "X65n1290_001:0427b01": "見時。未分皂白。剎那流入意地。方執成境。以意緣時。",
    "X65n1290_001:0427b02": "眼識以過。世人多執。我眼現見。全無道理見。以若不",
    "X65n1290_001:0427b03": "歸己。見性明宗。於外別求。從他妄學者。如鑽水覓火。",
    "X65n1290_001:0427b04": "壓砂出油。此非正因。徒勞功力。若能尅己辯事。諦了",
    "X65n1290_001:0427b05": "自心者。如從木出火。於麻出油。不壞正因。易得成就。",
    "X65n1290_001:0427b06": "不隔一念。功力立成。是以堅信不移。法空之虗聲自",
    "X65n1290_001:0427b07": "息。明誠可驗。靈潤之野燄俄停。豈假傍通。心魔頓絕。",
    "X65n1290_001:0427b08": "匪憑他術。識火俄銷。除不肖人莫窮斯旨。所以云。依",
    "X65n1290_001:0427b09": "智不識者。謂識現行。隨塵分別眼色耳聲。躭迷不覺。",
    "X65n1290_001:0427b10": "大聖示教。境是自心。下愚氷執。塵為識外。今人口誦",
    "X65n1290_001:0427b11": "其空。心未亡有。騰空不起。入火逾難。俱是心相封迷",
    "X65n1290_001:0427b12": "故爾。後得通達。隨心轉用。豈不鳥之遊空。自當如布",
    "X65n1290_001:0427b13": "之火浣。不足恠也。但羣生識性不同。致令大聖隨情",
    "X65n1290_001:0427b14": "別說。然據至道。但是自心。故云。三界上下法義唯心。",
    "X65n1290_001:0427b15": "此就世界依報以明心。又云。如如與真際涅槃。及法",
    "X65n1290_001:0427b16": "界種種意生身。我說為心量。此據出世法體以明心。",
    "X65n1290_001:0427b17": "終窮至實。畢到斯源。隨流感果。還宗了義。又以一切",
    "X65n1290_001:0427b18": "境界。唯心妄動。若心不起。一切境界相滅。唯一真心。",
    "X65n1290_001:0427b19": "遍一切處。又依唯識境本無體。境既不生。心亦隨滅。",
    "X65n1290_001:0427b20": "以心是所依。境是能依。所依既滅。能依不起。則疑銷",
    "X65n1290_001:0427b21": "能所。藤虵於是併空。見息對治。形名以之雙寂。",
    "X65n1290_001:0427b22": "若不觀心。何息分別。以一切分別皆分別自心。心不",
    "X65n1290_001:0427b23": "見心。無相可得。如有頌言。法從分別生。還從分別滅。",
    "X65n1290_001:0427b24": "滅是諸分別。是法非生滅。生滅唯心。法無動靜。又如",
    "X65n1290_001:0427c01": "頌言。種種隨心轉。唯心非餘法。心生種種生。心滅種",
    "X65n1290_001:0427c02": "種滅。眾生妄分別。無物而見物。無義唯是心。無分別",
    "X65n1290_001:0427c03": "得脫。何以得脫。以知唯心故。如第六獨生散意。緣過",
    "X65n1290_001:0427c04": "去未來水月鏡像等。變起假相分是。此等相分。但是",
    "X65n1290_001:0427c05": "眾生第六識。妄構畫遍計。當情變起。都無心外實境。",
    "X65n1290_001:0427c06": "是知入此觀門。盡通萬法。如箭射地。無不中者。若不",
    "X65n1290_001:0427c07": "入斯旨。即隨他轉。如箭射的。多乖少中。如有頌言。行",
    "X65n1290_001:0427c08": "自境界中。獲得所應得。行他境界中。如魚墮陸地。",
    "X65n1290_001:0427c09": "若不觀心。何識幻化。以自心取自心。非幻成幻法。不",
    "X65n1290_001:0427c10": "取無非幻。非幻常不生。幻法從何立。又云。一切如幻。",
    "X65n1290_001:0427c11": "其幻不實。知幻是幻。守真抱一。既了物虗。即歸於真",
    "X65n1290_001:0427c12": "心之一故。又云。善不善法。從心化生。一切境界意言",
    "X65n1290_001:0427c13": "分別。制之一處。諸緣斷滅。故知六趣受身。唯化所變。",
    "X65n1290_001:0427c14": "三界有法。皆揑所成。莫不足躡乾城。渴思燄水。期空",
    "X65n1290_001:0427c15": "華結果。望石女生兒。若技女之出戲場。空迷智眼。如",
    "X65n1290_001:0427c16": "幻士之遊眾會。但誑自心。一向耽迷。孰能觀察。明知",
    "X65n1290_001:0427c17": "無別理。但是妄心生。為八倒之根株。作四流之源穴。",
    "X65n1290_001:0427c18": "疾如掣電。猛若狂風。撇起塵勞。速甚瀑川之水。欻生",
    "X65n1290_001:0427c19": "貪欲。急過旋火之輪。遂乃結構四魔。驅馳十使。沈二",
    "X65n1290_001:0427c20": "死之河底。投八苦之燄中。醉迷衣裏之珠。徒經艱險。",
    "X65n1290_001:0427c21": "鬪沒額中之寶。空有悲號。皆因妄心。迷此真覺。是知",
    "X65n1290_001:0427c22": "昇墜在我。損益非他。妄作妄修。自當自受。必無前境",
    "X65n1290_001:0427c23": "而作對治。如昔有比丘。夜悞踏瓜皮。為是蝦蟇。因此",
    "X65n1290_001:0427c24": "惡道受苦。所以善從心起。自福其身。如珠現光。還照",
    "X65n1290_001:0428a01": "珠體。惡從心生。反以自賊。如鐵生垢。銷毀其形。所以",
    "X65n1290_001:0428a02": "君子尚反己。而不怨天尤人。況慕道參玄。不信斯旨。",
    "X65n1290_001:0428a03": "若不觀心。何以行施。以無可與者。名為布施。心外有",
    "X65n1290_001:0428a04": "法。有可與者。能所不亡。不得三輪體空。入施法界故。",
    "X65n1290_001:0428a05": "若不觀心。何以持戒。以大乘大菩薩戒。謂觀唯心。本",
    "X65n1290_001:0428a06": "無外色。無色可破。相空亦無。離取相過。故名持戒。又",
    "X65n1290_001:0428a07": "云。一切凡聖戒。盡心為體。故云。雖信別相。不信一體",
    "X65n1290_001:0428a08": "無差別相。名信不具故。所有禁戒亦不具足。所有多",
    "X65n1290_001:0428a09": "聞亦不具足故。",
    "X65n1290_001:0428a10": "若不觀心。何以忍辱。故云。忍者於一剎那。盡一切相。",
    "X65n1290_001:0428a11": "及諸所緣。是知唯心。無外境對持。方名為忍。故云辱",
    "X65n1290_001:0428a12": "境。若龜毛。方成真忍矣。",
    "X65n1290_001:0428a13": "若不觀心。何成精進。故云。若能心不起。精進無有涯。",
    "X65n1290_001:0428a14": "是知起心。即有境所緣。了心境俱空。方成精進。",
    "X65n1290_001:0428a15": "若不觀心。何成禪定。是以若不分別諸境。是真調伏",
    "X65n1290_001:0428a16": "心。了一切法空。即常在三昧。所以云。大菩薩定。謂觀",
    "X65n1290_001:0428a17": "唯識。不見境時。心無緣念。則是真空。如有頌言。人生",
    "X65n1290_001:0428a18": "百歲。情多放逸。不如一日。歸心空寂。",
    "X65n1290_001:0428a19": "若不觀心。何成般若。以靈臺智性。諸佛由生。是嶮惡",
    "X65n1290_001:0428a20": "徑中之導師。迷闇室中之明炬。生死海中之智檝。煩",
    "X65n1290_001:0428a21": "惱痛中之良醫。碎邪山之大風。破魔軍之猛將。照幽",
    "X65n1290_001:0428a22": "途之赫日。警昏識之迅雷。抉愚盲之金錍。沃渴愛之",
    "X65n1290_001:0428a23": "甘露。截癡肋之惠刃。給貧濟之寶珠。若般若不明。萬",
    "X65n1290_001:0428a24": "行虗設。故云。不識玄旨。徒勞念淨。又云。不求諸法性",
    "X65n1290_001:0428b01": "相因緣。是名正慧。斯乃心性無生。能成妙慧。所以智",
    "X65n1290_001:0428b02": "慧者大菩薩皆觀自心。意言分別。以為境界。從初發",
    "X65n1290_001:0428b03": "心乃至成佛。皆作此觀。以但唯識心分別。覩無前境。",
    "X65n1290_001:0428b04": "究竟唯一真空。更無所有。故云。空心不動。具足六波",
    "X65n1290_001:0428b05": "羅蜜矣。",
    "X65n1290_001:0428b06": "若不觀心。何成方便。菩薩以無所得為方便。能入無",
    "X65n1290_001:0428b07": "邊幻網。四攝攝生故。心外無法。何所得耶。",
    "X65n1290_001:0428b08": "若不觀心。何成大願。願從心生。故稱願海。世界所持",
    "X65n1290_001:0428b09": "唯風輪。萬行所與唯願海。",
    "X65n1290_001:0428b10": "若不觀心。何以成力。故云。質微則勢重。質重則勢微。",
    "X65n1290_001:0428b11": "如地質重。故勢不如水。水性重故。力不如火。火不如",
    "X65n1290_001:0428b12": "風。風不如心。心無形故。力[宋-木+取]無上。神通變化。八不思",
    "X65n1290_001:0428b13": "議。心之力也。此力能攝一切。能成一切。如魚母憶魚",
    "X65n1290_001:0428b14": "子。蜂王攝蜜蜂。魚母不憶。魚子不生。蜂王不攝。羣蜂",
    "X65n1290_001:0428b15": "不聚。一切國土。想力所持。諸緣境界。隨念而至。想空",
    "X65n1290_001:0428b16": "則境寂。念滅則相亡。如有偈言。諸法不牢固。唯在於",
    "X65n1290_001:0428b17": "立念。以解見空者。一切無想念。",
    "X65n1290_001:0428b18": "若不觀心。何以成智。以心為智。即是本性寂照之用。",
    "X65n1290_001:0428b19": "此智凡聖皆具。用有淺深。故云。終日圓覺。而未甞圓",
    "X65n1290_001:0428b20": "覺者。凡夫也。欲證圓覺。而未極圓覺者。菩薩也。住持",
    "X65n1290_001:0428b21": "圓覺。而具足圓覺者。如來也。離圓覺無六道。捨圓覺",
    "X65n1290_001:0428b22": "無三乘。非圓覺無如來。泯圓覺無真法。其實皆一道",
    "X65n1290_001:0428b23": "也。三世諸佛之所證。盖證此也。如來為大事出現。盖",
    "X65n1290_001:0428b24": "為此事也。三藏十二部。一切修多羅。盖詮此也。斯乃",
    "X65n1290_001:0428c01": "窮原之說。稱性之談。如闡普眼之法門。皆述理中之",
    "X65n1290_001:0428c02": "一義。似剖大千之經卷。非標心外之餘文。攝網提網。",
    "X65n1290_001:0428c03": "一言無不略盡。即權顯實。殊說更無異。盈於眾義中。",
    "X65n1290_001:0428c04": "如從石選玉。向羣經內。猶披砂揀金。耀不二之慧燈。",
    "X65n1290_001:0428c05": "破情塵之暗惑。注一味之智水。洗意地之妄塵。若能",
    "X65n1290_001:0428c06": "一句入神。歷劫為種。何以故。此心法門。於一切眾中。",
    "X65n1290_001:0428c07": "為首為師。為明為道。故云。一切法中。心為上首。又一",
    "X65n1290_001:0428c08": "切明中。心明為上。又佛以法為師。故云。此事唯我能",
    "X65n1290_001:0428c09": "知。如鏡挂高臺。似目懸廣漠。孤光一照。萬慮皆銷。故",
    "X65n1290_001:0428c10": "云。不仰太山。靡覿千霄之狀。不遊大海。未覩沃日之",
    "X65n1290_001:0428c11": "奇。不入此門。焉知廣大。",
    "X65n1290_001:0428c12": "若不觀心。何以成多聞。以但可了心之一根。法本自",
    "X65n1290_001:0428c13": "然。遍攝羣經。故云。唯願少聞多解義趣。即此意也。是",
    "X65n1290_001:0428c14": "以種種諸法雖多。但是一心所作。於一聖道。立無量",
    "X65n1290_001:0428c15": "名。如一火因燈。得草火木火之號。猶一水就用。得或",
    "X65n1290_001:0428c16": "羮或酒之名。以圓明邊。目之為珠。以深廣邊。稱之為",
    "X65n1290_001:0428c17": "海。以神解之性。號曰靈臺。以萬法宗標名寶藏。則攬",
    "X65n1290_001:0428c18": "草無非是藥。執礫悉成金。滿室唯聞詹匐之香。空器",
    "X65n1290_001:0428c19": "遍盈甘露之味。舉足不離金色界。迴頭盡是旃檀林。",
    "X65n1290_001:0428c20": "則四辯六通。因茲而起。三乘五性。從此而惺。所以如",
    "X65n1290_001:0428c21": "來常不說法。名為具足多聞。則眾生心中佛無示。佛",
    "X65n1290_001:0428c22": "心中眾生無得。可謂一心念念。常轉法輪。而無間斷。",
    "X65n1290_001:0428c23": "若不觀心。何以行慈。以不入無緣。不如礠石吸鐵。任",
    "X65n1290_001:0428c24": "運吸取一切眾生故。",
    "X65n1290_001:0429a01": "若不觀心。何以運悲。以不了同躰。皆成愛見。故云。自",
    "X65n1290_001:0429a02": "男生我女。徒與妄想悲。",
    "X65n1290_001:0429a03": "若不觀心。何生淨土。故云。三世一切諸佛。皆無所有。",
    "X65n1290_001:0429a04": "唯依自心。菩薩若能了知諸佛及一切法皆唯心量。",
    "X65n1290_001:0429a05": "同隨順忍。或入初地。捨身速生妙喜世界。或生極樂",
    "X65n1290_001:0429a06": "淨佛土中。又云。智習唯識通。如是取淨土。是知昔人",
    "X65n1290_001:0429a07": "有言。萬事萬形。皆由心成。心有高下故。丘陵是生。乃",
    "X65n1290_001:0429a08": "至云。佛土常淨。豈待變而後飾。盖是變眾人之所見",
    "X65n1290_001:0429a09": "耳。故云。觀心性本淨。猶如虗空。即是性淨之境。境即",
    "X65n1290_001:0429a10": "因也。觀智覺悟此心。名之為佛。初觀名因。觀成名果。",
    "X65n1290_001:0429a11": "若論自行。即是心王無染。若論化他。即是心數解脫。",
    "X65n1290_001:0429a12": "智慧源但隨境界轉。意如火。事如法。不制自意地。唯",
    "X65n1290_001:0429a13": "從諸法流。斯皆失本迷源。隨流侚末。若能頓明意地。",
    "X65n1290_001:0429a14": "唯從諸法流。直了心源。不求脫於諸塵。不繫縛於一",
    "X65n1290_001:0429a15": "法。可謂究末遇本。尋流得源矣。遂乃無功而自辯。無",
    "X65n1290_001:0429a16": "作而自成。顯此一心。萬法如鏡。如是開示。究竟指歸。",
    "X65n1290_001:0429a17": "如八千聲聞。於法華會中。見如來性。如秋收冬收藏。",
    "X65n1290_001:0429a18": "更無所作。亦猶到寶所。更無所至。故云。我法至久後。",
    "X65n1290_001:0429a19": "要見說真實。若說權少之法。初機隨語執生。且如毛",
    "X65n1290_001:0429a20": "道異生。居不定聚。若習性易染。猶若白絲。故云。人性",
    "X65n1290_001:0429a21": "猶湍水。決東則東。決西則西。又似尺蠖。食黃而身黃。",
    "X65n1290_001:0429a22": "食蒼而身蒼。如第八含藏識中。十法界種子。一切俱",
    "X65n1290_001:0429a23": "有。隨所聞熏之力。發起現行。若聞此觀心。佛界種子",
    "X65n1290_001:0429a24": "自然開發。又此是真性中緣起。自在無礙法門一一",
    "X65n1290_001:0429b01": "皆談如理實德。以法如是故。非約變化。對治權巧。所",
    "X65n1290_001:0429b02": "說法法。皆得全力。非是分力。如金鑄成十法界像。一",
    "X65n1290_001:0429b03": "一像全得其金。猶十子對父。各各子全得其父。但隨",
    "X65n1290_001:0429b04": "緣名字。似有差別。則真如法位。本末皆同。如有頌言。",
    "X65n1290_001:0429b05": "諸色心現時。如金銀隱起。金處異名生。與金無前後。",
    "X65n1290_001:0429b06": "如金銀隱起功德之像。龍鳳之形。前後俱是金。名字",
    "X65n1290_001:0429b07": "空差別。如云法身流轉五道。號曰眾生。覺心不起。名",
    "X65n1290_001:0429b08": "不動智佛。前迷作眾生。雖唯是識。後悟而成佛。亦不",
    "X65n1290_001:0429b09": "出心。故云。隨緣非有之法身。亦不異事而顯現。寂滅",
    "X65n1290_001:0429b10": "非無之眾生。亦不異真而成立。故頌云。如來清淨藏。",
    "X65n1290_001:0429b11": "世間阿賴耶。如金與指鐶。展轉無差別。則知古今日",
    "X65n1290_001:0429b12": "月。無異光明。法爾山河。常住世界。因情有異。隨智成",
    "X65n1290_001:0429b13": "差。然分別本空而無。異而無異。情非理外。差而無別。",
    "X65n1290_001:0429b14": "可謂一道真心。始終無變矣。",
    "X65n1290_001:0429b15": "若不觀心。何以護正法。故云。菩薩不須守護諸法。若",
    "X65n1290_001:0429b16": "菩薩但能善護自心。則能成就諸佛妙法。又云。但正",
    "X65n1290_001:0429b17": "其心。不尚餘學。自心若正。萬境咸歸。自心若邪。諸塵",
    "X65n1290_001:0429b18": "有滯。若金剛寶。置日中而無定形。猶玻瓈珠。隨前塵",
    "X65n1290_001:0429b19": "而變眾色。似天意樹。逐天意轉。比人間境。逐人心成。",
    "X65n1290_001:0429b20": "故云。三界上下法。我說唯是心。則一切法是心。心是",
    "X65n1290_001:0429b21": "一切法。又如一水生四種見。水無定相。猶一金鑄五",
    "X65n1290_001:0429b22": "趣人。金非別形。任背覺合塵。心元不動。縱猒異捨別。",
    "X65n1290_001:0429b23": "唯一真如。是知十法界五陰三種世間。一際無差。唯",
    "X65n1290_001:0429b24": "心分別。如有頌言。無地及諸諦。無國土及化。佛辟支",
    "X65n1290_001:0429c01": "聲聞。唯是心分別。心遍一切處。一切處皆心。以心不",
    "X65n1290_001:0429c02": "善觀。心性無諸相。又云。一切方海中依此於眾生心",
    "X65n1290_001:0429c03": "想而住。如是信入壞抱澹然。不以佛為欣。不以魔為",
    "X65n1290_001:0429c04": "慼。如幻師於幻無著。知幻從我術生。似調馬見影不",
    "X65n1290_001:0429c05": "驚。如影從自身出。故云。無有少法。能取小法。無作用",
    "X65n1290_001:0429c06": "故。但法生時。緣起力大。即一體上。有二影生。更互相望。",
    "X65n1290_001:0429c07": "即不離諸心心所。由緣起力。其性法爾。如是而生。所",
    "X65n1290_001:0429c08": "以即境是心故難入。即心是境故甚深。如是則芥納",
    "X65n1290_001:0429c09": "須須。塵含法界。壺日月毛孔。山河自然明見。故云。不",
    "X65n1290_001:0429c10": "出圜堵之室。而知天下者。知反己之謂也。所以云。歸",
    "X65n1290_001:0429c11": "根得旨。隨照失宗。如諸佛唯一法身。逐機感特自異。",
    "X65n1290_001:0429c12": "心雜而但瞻青色。意淳而唯覩金光。若龍王布一味",
    "X65n1290_001:0429c13": "雨。隨處而各見不同。業淨則變作珠纓。罪垢則觀成",
    "X65n1290_001:0429c14": "刀劒。亦猶木母變色。起自孝思。金像舒光。先於敬意。",
    "X65n1290_001:0429c15": "似鏡鑒像。形曲而影凹。如谷答聲。語雄而響厲。故知",
    "X65n1290_001:0429c16": "昇降在我。得喪由心。飲甘露而蹈雲霞。非他所授。臥",
    "X65n1290_001:0429c17": "煙燄而吐膿血。皆自所為。劒樹刀山。誰人淬鍊。蓮臺",
    "X65n1290_001:0429c18": "寶樹。何者與崇。故云。為善福隨。履惡禍追。響之應聲。",
    "X65n1290_001:0429c19": "善惡如音。非天龍鬼神所授。非先禰所為。造之者心。",
    "X65n1290_001:0429c20": "成者身口矣。又如偈言。心為法本。心尊心使。中心念",
    "X65n1290_001:0429c21": "惡。即言即行。罪苦自追。車礫于轍。心為法本。心尊心",
    "X65n1290_001:0429c22": "使。中心念善。即言即行。福樂自追。如影隨形。如斯妙",
    "X65n1290_001:0429c23": "門。直指心地。如囊中有寶。不探示之。孰能知者。猶室",
    "X65n1290_001:0429c24": "內金藏。未遇智人。何由發掘。若珠蔽內衣裏。弗偶親",
    "X65n1290_001:0430a01": "友呵責。曷致富饒。似窮子之家珍。非長者之誘引。爭",
    "X65n1290_001:0430a02": "能承紹。如有頌言。譬如暗中寶。無燈不能見。佛法無",
    "X65n1290_001:0430a03": "人說。雖智不能了。",
    "X65n1290_001:0430a04": "若不觀心。何以受持讀誦。以破塵出大千經卷。仰空",
    "X65n1290_001:0430a05": "寫無量真詮。念念轉法輪。有何遺忘。故云。手不執卷。",
    "X65n1290_001:0430a06": "常讀是經。口無言音。遍誦眾典。佛不說法。恒開妙音。",
    "X65n1290_001:0430a07": "心不思惟。普照法界。是以若遺文了義。如師子就人。",
    "X65n1290_001:0430a08": "若背義侚文。猶癡犬逐塊。故云。我所說者。義理非文。",
    "X65n1290_001:0430a09": "汝所說者。文語非義。名字如塊。真理如人。無明癡犬",
    "X65n1290_001:0430a10": "逐名言塊。種智師子得理亡名。是以但侚其名言者。",
    "X65n1290_001:0430a11": "只為不見自性。發萌芽於境上。起覺觀於心中。水動",
    "X65n1290_001:0430a12": "珠昏。雲飛月隱。如有頌言。瞎狗吠茆藂。盲人唱賊虎。",
    "X65n1290_001:0430a13": "循聲故致迷。良猶目無覩。故知須具己眼。開發本心。",
    "X65n1290_001:0430a14": "是以智人打牛不打車。愚人磨甎不磨鏡。磨甎焉能",
    "X65n1290_001:0430a15": "照物。打車曷以進途。打車有役苦身。只練邪見無益",
    "X65n1290_001:0430a16": "之行。磨甎似背圓教。唯成但空下劣之乘。覩為不薦",
    "X65n1290_001:0430a17": "靈臺。真如法寶。此是諸佛大威德不思議法門。猶赫",
    "X65n1290_001:0430a18": "赫日輪。豈外道嬰孩之所觀。高高圓座。非少乘矬陋",
    "X65n1290_001:0430a19": "之能昇。蚊蚋而難負須彌。鷦鷯而焉吞渤澥。應須普",
    "X65n1290_001:0430a20": "賢長者子文殊大人。方可直下承當。頓圓無滯矣。",
    "X65n1290_001:0430a21": "若不觀心。何以弘法。以一心為如來所說之根本。盖",
    "X65n1290_001:0430a22": "緣如來依此一心。而成就故。是則教理行果。皆依此",
    "X65n1290_001:0430a23": "心。從微至著。未甞離此。若離於心。得成佛者。無有是",
    "X65n1290_001:0430a24": "處。離此有觀者。皆外道教也。是以云。所言法者。謂眾",
    "X65n1290_001:0430b01": "生心。是心則攝一切世間出世間法。依於此心。顯示",
    "X65n1290_001:0430b02": "摩訶衍義。如有頌言。若一切唯心。世間何處住。去來",
    "X65n1290_001:0430b03": "依何法。如何見地中。如鳥虗空中。依心風而去。不住",
    "X65n1290_001:0430b04": "不觀察。於地上而者。如是諸眾生。依分別風動。自心",
    "X65n1290_001:0430b05": "中去來。如空中飛鳥。見身資生器。佛說心如是。故知",
    "X65n1290_001:0430b06": "若未識心。不名弘法。故云。一切諸法。悉出心中。心即",
    "X65n1290_001:0430b07": "大乘。心即佛性。又心攝諸教。觀一切眾生心中。具足",
    "X65n1290_001:0430b08": "一切法門。如來明審。照其心法。桉彼心說。無量教法。",
    "X65n1290_001:0430b09": "從心而出。雖名義無盡。同詮一心。故云。華嚴等經中。",
    "X65n1290_001:0430b10": "遮境唯識。名為唯心。辨中邊論。遮邊執路。名為中道。",
    "X65n1290_001:0430b11": "般若經中。明簡擇性。名為般若。法華經中。明究意運",
    "X65n1290_001:0430b12": "載。名曰一乘。勝鬘經中。遮餘虗妄。名一實體諦。顯法",
    "X65n1290_001:0430b13": "根本。亦名一依。由空而證。又是空性。亦名為空。彰異",
    "X65n1290_001:0430b14": "出纏。顯攝佛德。佛從中出。名如來藏。明體不染。真實",
    "X65n1290_001:0430b15": "法性。名自性清淨心。功德自體。亦名法身。無垢稱經。",
    "X65n1290_001:0430b16": "遮理無差別。名不二法門。大惠經中。表無起盡。亦名",
    "X65n1290_001:0430b17": "不生不滅。涅槃經中。彰法身因。多名佛性。離縛解脫。",
    "X65n1290_001:0430b18": "亦名涅槃。楞伽經中。表離言說。名不思議。瑜伽等中。",
    "X65n1290_001:0430b19": "顯不可施設。名非安立。攝大乘等。顯此遍常等。名圓",
    "X65n1290_001:0430b20": "成實。對法論等。明非妄倒。名曰真如。是以萬法隨心",
    "X65n1290_001:0430b21": "而住。讚之莫窮。但契一心。自含眾德。故云。至聖垂誥。",
    "X65n1290_001:0430b22": "鏡一心之玄極。大士弘闡。燭微言之幽致。雖忘懷於",
    "X65n1290_001:0430b23": "詮旨之域。而浩行於文義之海。盖欲寄象繫之迹。窮",
    "X65n1290_001:0430b24": "無盡之趣矣。是知非言。無以立其文。非文無以廣其",
    "X65n1290_001:0430c01": "義。非義無以窮其玄。夫得其玄者。則一心無盡之宗",
    "X65n1290_001:0430c02": "矣。故有頌云。若欲三千大千界。教化一切諸羣生。如",
    "X65n1290_001:0430c03": "雲廣布無不及。隨其根欲悉令熹。毛端佛眾無有數。",
    "X65n1290_001:0430c04": "眾生心樂亦無極。悉應其心與法門。一切法界皆如",
    "X65n1290_001:0430c05": "是。若此弘法。所利何窮。直指自心。全提家寶。如傾囊",
    "X65n1290_001:0430c06": "倒藏。大施無遮。徹果該因。更無前後。可謂一念一時",
    "X65n1290_001:0430c07": "所益際矣。故云。遮那之境界。眾妙之玄門。知識說之",
    "X65n1290_001:0430c08": "而不窮。善財酌之而不竭。文殊體之而寂寂。普賢證",
    "X65n1290_001:0430c09": "之以重重。是以若隨其法性。如雲散長空。本無一物。",
    "X65n1290_001:0430c10": "若隨其智用。如華開春谷。佛事無遍。雖說遍恒沙。同",
    "X65n1290_001:0430c11": "遵一道矣。故云。如來於一言語中。演說無邊契經海。",
    "X65n1290_001:0430c12": "若不觀心。何以建立道場。以一念知一切法。是道場",
    "X65n1290_001:0430c13": "成就一切智故。又云。一切眾生。皆是道場。是不動相",
    "X65n1290_001:0430c14": "故。又道場者。實相理遍為場。萬行通證為道。即道無",
    "X65n1290_001:0430c15": "不至。場無不在。若能懷道場於胸中。遺萬累於身外",
    "X65n1290_001:0430c16": "者。雖復形處憒閙。跡與事隣。乘動所遊。無非道場也。",
    "X65n1290_001:0430c17": "所以棄諸盖菩薩白佛言。世尊。曾聞如來而坐道場。",
    "X65n1290_001:0430c18": "道在何處。為近為遠。而可見不。佛言。善男子。法身遍",
    "X65n1290_001:0430c19": "滿。無非佛土。十方世界。五蔭精舍。性空自離。即是道",
    "X65n1290_001:0430c20": "場。云何問言為近遠耶。善男子。若能悟解道在身心。",
    "X65n1290_001:0430c21": "如是之人。則名為見諸法。又云。我坐道場時。不得一",
    "X65n1290_001:0430c22": "法。唯得顛倒煩惱所起。畢竟空性。以無所得故得。以",
    "X65n1290_001:0430c23": "無所知故知。",
    "X65n1290_001:0430c24": "若不觀心。何明法相。以有為無為一切諸法相。皆從",
    "X65n1290_001:0431a01": "心出。無不心也。以心不守自性。能隨染淨之緣。成十",
    "X65n1290_001:0431a02": "法界之相。故稱法相。以正隨緣時。不失自性。故稱法",
    "X65n1290_001:0431a03": "性。則隨緣無性。無性隨緣。如水不守自性。隨風作波。",
    "X65n1290_001:0431a04": "正作波時。不失濕性。若失濕性。不能與波。心性亦爾。",
    "X65n1290_001:0431a05": "是知法性法相。真俗義門。並是如來藏性清淨真心",
    "X65n1290_001:0431a06": "之所建立。若善若惡。隨心所轉。若順轉即名涅槃。故",
    "X65n1290_001:0431a07": "云。心造諸如來。若逆轉即是生死。故云。三界虗妄。皆",
    "X65n1290_001:0431a08": "一心作。如水之體無方圓。入方器則方。入圓器則圓。",
    "X65n1290_001:0431a09": "故云。諸佛非天非人。而能天能人。在天而天。在人而",
    "X65n1290_001:0431a10": "人矣。如有頌言。譬如一心力。能生種種心。如是一佛",
    "X65n1290_001:0431a11": "身。普現一切佛。如是通達。一際無差。非古非今。不增",
    "X65n1290_001:0431a12": "不減。如有頌言。如人掘路土。私人以為像。愚人謂像",
    "X65n1290_001:0431a13": "生。智者言路土。後時穴欲行。還將像填路。像本非生",
    "X65n1290_001:0431a14": "滅。路亦無新故。所以生滅隨緣有異。新故約時不同。",
    "X65n1290_001:0431a15": "始末窮之。唯一路土。況前後聖。迷悟不同。初後觀之。",
    "X65n1290_001:0431a16": "但一心識。如是則見自心之高廣。照無窮之聖應。遂",
    "X65n1290_001:0431a17": "乃未解者令解。未安者能安。恩覆大千。慈含法界。故",
    "X65n1290_001:0431a18": "云。若幽冥世界。及於一一世界中間。日月等光。所不",
    "X65n1290_001:0431a19": "照處。為作光明。應學般若波羅蜜多。斯之謂也。",
    "X65n1290_001:0431a20": "若不觀心。何以莊嚴。以諸佛法身。如真金相好。似金",
    "X65n1290_001:0431a21": "在嚴具。以金作具。體用全同。從心現色。性相無二。如",
    "X65n1290_001:0431a22": "問云。若佛法身。無有種種差別色相。云何能現種種",
    "X65n1290_001:0431a23": "諸色。答以法身是色實體故。能現種種色。謂從本來。",
    "X65n1290_001:0431a24": "色心無二。沙色本性即心自性。說名智身。以心本性",
    "X65n1290_001:0431b01": "即色自性。說名法身。依於法身。一切如來所現色身。",
    "X65n1290_001:0431b02": "遍一切處。無有間斷。又以無邊佛事。皆從一心而起。",
    "X65n1290_001:0431b03": "以從波羅蜜所出一切寶盖。於一切佛境界。清淨解",
    "X65n1290_001:0431b04": "所生一切華帳。無生法忍所生一切衣。入金剛法無",
    "X65n1290_001:0431b05": "礙心所生一切鈴網。解一切法如幻心所生一切堅",
    "X65n1290_001:0431b06": "固香等。故菩薩不待莊嚴成就諸法。以一心自具故。",
    "X65n1290_001:0431b07": "是以觸境皆心。盡成佛事。故云。雲臺寶網。盡演妙音。",
    "X65n1290_001:0431b08": "毛孔光明。皆能說法。香積世界。喰香飯而三昧顯。極",
    "X65n1290_001:0431b09": "樂佛國。聽風柯而正念成。絲竹可以傳心。目擊以之",
    "X65n1290_001:0431b10": "存道。既語默視瞬皆說。則見聞覺知盡聽。苟能得法",
    "X65n1290_001:0431b11": "契神。何必要因言說。如相者占人面色。辯貴賤之形。",
    "X65n1290_001:0431b12": "外道打髑髏之聲。察善惡之事。馬鳴有和羅之技。帝",
    "X65n1290_001:0431b13": "釋有法樂之臣。琴中傳意於秦王。脫荊軻之手。相如",
    "X65n1290_001:0431b14": "調文君之女。終獲隨車。是知若色若聲。悉具一心法",
    "X65n1290_001:0431b15": "界。故云。一切色是佛色。一切聲是佛聲矣。",
    "X65n1290_001:0431b16": "若不觀心。何以成菩提。以菩提即是道。道即是自性",
    "X65n1290_001:0431b17": "清淨心。湛然不動。盖是正覺無相之真智。其道虗玄。",
    "X65n1290_001:0431b18": "妙絕常境。聽者無以容其聽。智者無以運其知。辨者",
    "X65n1290_001:0431b19": "無以措其言。像者無以狀其儀。故云。菩提心者。非有",
    "X65n1290_001:0431b20": "非造。離於文字。菩提即是心。心即是眾生。若能如是",
    "X65n1290_001:0431b21": "解。是名菩薩修菩提心故。所以證心成菩提。故稱究",
    "X65n1290_001:0431b22": "竟。無一念而不成遍照。以一念頓圓故。無一法而不",
    "X65n1290_001:0431b23": "被光明。以念外無法故。如云。無有智外如。為智所入。",
    "X65n1290_001:0431b24": "亦無如外智。能證於如。又云。無有少法。與法同止。是",
    "X65n1290_001:0431c01": "知唯心一際法門。心外更無法可以對持。可以同止。",
    "X65n1290_001:0431c02": "所以云。心不至境。境不至心。凡所見境。唯所見心。則",
    "X65n1290_001:0431c03": "實際理地。諸佛不能行不能到。大魔王亦不能行不",
    "X65n1290_001:0431c04": "能到。以佛魔俱是實際一心。若能行能到。即成二法。",
    "X65n1290_001:0431c05": "何者。若有能行能到之人。則有所行所到之法。心外",
    "X65n1290_001:0431c06": "有法。不成菩提。今則逆順同歸美惡齊旨。無非菩提",
    "X65n1290_001:0431c07": "矣。如云五逆即菩提。既五逆逆與菩提。不出心性故。",
    "X65n1290_001:0431c08": "所以天魔即法界。即生死即涅槃門。談實相而不壞",
    "X65n1290_001:0431c09": "假名。論差別而不破平等。眼不見有不淨之剎。耳不",
    "X65n1290_001:0431c10": "聞有可惡之聲。外道尼乾經。皆是佛說。提婆達多言",
    "X65n1290_001:0431c11": "語。盡順正宗。則荊棘垂七重行樹之陰。梟獍說一道",
    "X65n1290_001:0431c12": "甚深之旨。故云。如瑠璃寶器。隨所在處。不失其性。是",
    "X65n1290_001:0431c13": "知心亦如是。垢法隨流而不增。淨法返流而不減。若",
    "X65n1290_001:0431c14": "以空明即空現。若以色明即色現。隨法界緣。遍法界",
    "X65n1290_001:0431c15": "現。現無現性。緣緣自空。唯一真心。湛然不動。如有頌",
    "X65n1290_001:0431c16": "言。諸佛從心得解脫。心者無垢名清淨。五道鮮潔不",
    "X65n1290_001:0431c17": "受染。有解此者成大道。則五道由心。雖遍丹臺。無染",
    "X65n1290_001:0431c18": "恒清。展六合而不弘。縮一塵而非溢。披毛戴角。而本",
    "X65n1290_001:0431c19": "性不殊。魄散形銷。而一靈常在。",
    "X65n1290_001:0431c20": "若不觀心。何具道品。以身受心法。但一真心。俱無自",
    "X65n1290_001:0431c21": "性。了不可得。即四念處觀。善不善品法。從心化生。即",
    "X65n1290_001:0431c22": "四正勤。心性虗通。隱顯自在。即四神足。信心堅固。湛",
    "X65n1290_001:0431c23": "若虗空。即五根五力。覺心不起。即七覺支。直了心性。",
    "X65n1290_001:0431c24": "非邪非正。即八正道。心境融通。自他一體。即四攝法。",
    "X65n1290_001:0432a01": "不得身口意常隨智慧行。即十八不共法。乃至萬行",
    "X65n1290_001:0432a02": "因圓。十地果滿。直至受記成佛。皆不離一心。故云。心",
    "X65n1290_001:0432a03": "淨無垢。則為受決。又云。不得一法。諸佛疾與受記。此",
    "X65n1290_001:0432a04": "一心門。神性獨立。未曾即一法。未曾離一法。未甞同",
    "X65n1290_001:0432a05": "一法。未甞異一法。何者。以心外無法。見法是心。故稱",
    "X65n1290_001:0432a06": "無為之門。絕待之妙。如文殊履處盡為金。海惠來時",
    "X65n1290_001:0432a07": "純是水。所以云。一切諸法一心量。無心外法。以無心",
    "X65n1290_001:0432a08": "外法故。豈一心法與一心法。作障礙事。亦一心法與",
    "X65n1290_001:0432a09": "一心法。作解脫事。無有障礙。無有解脫。又云。不見一",
    "X65n1290_001:0432a10": "切諸法。是菩提相。不證一法而證諸法。是故說為應",
    "X65n1290_001:0432a11": "正遍知。此六自在王。恒常清淨。要凡即凡。要聖即聖。",
    "X65n1290_001:0432a12": "大水不拘。迷悟焉定。羣生根由。諸佛性命。但隨緣生。",
    "X65n1290_001:0432a13": "不與物競。似指南車。萬物同歸。如解鷄犀。四面皆正。",
    "X65n1290_001:0432a14": "故云。能知一切唯是一心。名為心自在。則無盡法財",
    "X65n1290_001:0432a15": "珍寶。常出掌中。十方一切虗空。皆為智藏。若不信自",
    "X65n1290_001:0432a16": "法。而取前塵。猶舉手摘遙星。投身撈水月。吹魚網而",
    "X65n1290_001:0432a17": "欲令氣滿。取馨響而擬藏筐中。豈有得時。盡之甚矣。",
    "X65n1290_001:0432a18": "如今取勝妙境。猶美女愛鏡裏之容。厭違逆境。若惡",
    "X65n1290_001:0432a19": "馬自怖日中之影。又取境之者。如空中求空。捨法之",
    "X65n1290_001:0432a20": "人。若畏空狂走。取捨而不離空內。憎愛而俱在心中。",
    "X65n1290_001:0432a21": "以不正觀。成茲倒見。如有頌云。言詞所說法。小智妄",
    "X65n1290_001:0432a22": "分別。是故生障礙。不了於自心。不能了自心。云何智",
    "X65n1290_001:0432a23": "正道。彼由顛倒想。增長一切惡。又云。第一義諦者。但",
    "X65n1290_001:0432a24": "唯是心。若不了心。皆成世諦。所以云。以肉眼觀。無真",
    "X65n1290_001:0432b01": "不俗。以法眼觀。無俗不真。然若識心。則肉眼是佛眼。",
    "X65n1290_001:0432b02": "或不了心。則天眼成翳眼。如云大士肉眼圓通。二乘",
    "X65n1290_001:0432b03": "天眼有翳。且二乘以無漏智修得天眼。云何却成障",
    "X65n1290_001:0432b04": "翳。以藏通二教。雖具六通。不能一心即具法界。皆以",
    "X65n1290_001:0432b05": "滅心為極果。設使別教大乘。能知一切法趣。此心今",
    "X65n1290_001:0432b06": "未圓具。須歷別修行。次第生起。俱存教道。不入圓通。",
    "X65n1290_001:0432b07": "以此觀門。唯上根直受爾。",
    "X65n1290_001:0432b08": "若不觀心。何成佛事。以萬法隨心迴轉。善成一切。能",
    "X65n1290_001:0432b09": "令凡聖交徹。大小相含。隱顯互成。一多融攝。故云。觀",
    "X65n1290_001:0432b10": "心空王。玄妙難測。無形無相。有大神力。所以云。此之",
    "X65n1290_001:0432b11": "供具。皆是無作法所印。無上心所成。是以華藏山河。",
    "X65n1290_001:0432b12": "皆成佛事。善財知見。悉入法門。輪王坐妙寶床時。入",
    "X65n1290_001:0432b13": "四禪而離五欲。菩薩著法性冠處。見一切法。悉現在",
    "X65n1290_001:0432b14": "心。或寂寞無言。示心輪而顯妙。或虗空絕相。化闍王",
    "X65n1290_001:0432b15": "以悟真。袈裟懸於高幢。香飯取於上土。或目擊而存",
    "X65n1290_001:0432b16": "道。或異相而傳心。故一毫智慧之心光。示種種塵勞",
    "X65n1290_001:0432b17": "之佛事。乃至如法華身內。積大鐵圍之山川。摩耶腹",
    "X65n1290_001:0432b18": "中。展不可說之世界。一塵中見難思之佛國。針鋒上",
    "X65n1290_001:0432b19": "立無邊之身雲。以四海之渺瀰。攝歸毛孔。用須彌之",
    "X65n1290_001:0432b20": "高廣。內入芥中。飛佛土於十方。未移本處。擲大千於",
    "X65n1290_001:0432b21": "界外。含識莫知。日月懸於毫端。供具現於體內。腹納",
    "X65n1290_001:0432b22": "劫燒之燄。火事如然。口吸十方之風。身無損減。斯皆",
    "X65n1290_001:0432b23": "自心轉變。不動而遠近俄分。一念包容。無礙而大小",
    "X65n1290_001:0432b24": "相入。或云。香積去此。有四十二恒河世界者。即是經",
    "X65n1290_001:0432c01": "歷四十二位心地法門。或云。散華瓔珞。空中成四柱",
    "X65n1290_001:0432c02": "之寶臺者。即是常樂我淨。一心四德之涅槃。所以云。",
    "X65n1290_001:0432c03": "此華盖等。皆是無生法忍之所生起。或佛言。彼時鹿",
    "X65n1290_001:0432c04": "王者。即我身是。即結會古今。明自心一際之法。或教",
    "X65n1290_001:0432c05": "中凡有空中發聲告示。言下息疑者。並是頓悟自心。",
    "X65n1290_001:0432c06": "非他境界。如解脫和尚得遇化佛。因請問深旨。佛乃",
    "X65n1290_001:0432c07": "隱身不現。空中說偈云。方便智為燈。照見心境界。欲",
    "X65n1290_001:0432c08": "知真實法。一切無所見。因茲悟道。又如楞伽王。聞佛",
    "X65n1290_001:0432c09": "說法後。佛與四眾。忽然不見。因此思惟。頓入唯心之",
    "X65n1290_001:0432c10": "旨。或法華移天人於他土。即是三變心田。或維摩取",
    "X65n1290_001:0432c11": "妙熹來此方。斯乃即穢明淨。或丈室容於高座。寶蓋",
    "X65n1290_001:0432c12": "現於大千。未離兜率。已般涅槃。不起樹王。而昇忉利。",
    "X65n1290_001:0432c13": "執手經無量之劫。登閣見三世之因。釋迦眉間。出菩",
    "X65n1290_001:0432c14": "薩身雲之象。普賢毛孔。示諸佛境界之門。小器出無",
    "X65n1290_001:0432c15": "限之嘉羞。仰空而雨難窮之珍寶。不動此處。遍坐",
    "X65n1290_001:0432c16": "道場。十剎寶坊。合為一土。聞經於五十小劫。猶若剎",
    "X65n1290_001:0432c17": "那之時。現通七日之中。舒之為一大劫。如王質遇仙",
    "X65n1290_001:0432c18": "碁。一局經三年。而謂食頃。周穆皇隨於幻士。積多歲。",
    "X65n1290_001:0432c19": "實謂剎那。尚能以短為長。以長為短。故知非干多時",
    "X65n1290_001:0432c20": "劫。唯識所成耳。乃至六相義十玄門。皆是一心圓融",
    "X65n1290_001:0432c21": "顯現無礙。六相義者。一心為總相。多心為別相。乃至",
    "X65n1290_001:0432c22": "能同能異。能成能壞。皆是一心本末建立。十玄門者。",
    "X65n1290_001:0432c23": "同時具足相應門。一多相容不同門。乃至隱顯門。帝",
    "X65n1290_001:0432c24": "網門。具德門。自在門。安立門。十世門。託事門。皆於此",
    "X65n1290_001:0433a01": "由心迴轉善成一門。無量教義。一時成就。以平等心",
    "X65n1290_001:0433a02": "是一義。差別心是多義。以一心即一切心。是相即義。",
    "X65n1290_001:0433a03": "是同時相應義。以一切心入一心。是相入義。以一心",
    "X65n1290_001:0433a04": "攝一切心。是隱義。以一切心資一心。是顯義。以不壞",
    "X65n1290_001:0433a05": "差別心。而現平等心。是多中一義。以不隱平等心。而",
    "X65n1290_001:0433a06": "現差別心。是一中多義。又微細心不礙廣大心。廣大",
    "X65n1290_001:0433a07": "心不礙微細心。是一多不同義。以一實心是純。差別",
    "X65n1290_001:0433a08": "心是雜。差別心即一實心。雜恒純。一實心即差別心。",
    "X65n1290_001:0433a09": "純恒雜。即諸藏純雜義。以一心帶一切心。還入一心。",
    "X65n1290_001:0433a10": "是帝網義。因心現境識心。是託事顯法義。長劫短劫。",
    "X65n1290_001:0433a11": "延促時量。皆從積念而成。一心所現。是十世義。因一",
    "X65n1290_001:0433a12": "心正義。演難思法門。究竟指歸。言亡慮絕。即唯心迴",
    "X65n1290_001:0433a13": "轉義。自心既爾。他心亦然。淨入交羅。重重無盡。並是",
    "X65n1290_001:0433a14": "圓機入處。悉堪投足栖神。且如觀味聞香。皆能悟道。",
    "X65n1290_001:0433a15": "華飛釧動。盡可證真。語默嘗合。玄微動止。未離法界。",
    "X65n1290_001:0433a16": "乃至恒沙義聚。無量法門。舉一例諸。俱不出自心之",
    "X65n1290_001:0433a17": "法。故知菩薩隨世所作。皆表心故。淨名經云。不捨道",
    "X65n1290_001:0433a18": "法。現凡夫事。如云一念於一切處。為一切眾生。示成",
    "X65n1290_001:0433a19": "正覺。是菩薩園林。法身周遍盡虗空一切世界故。則",
    "X65n1290_001:0433a20": "知不用天眼視。徹見十方際。曷假天眼。耳聽遍聞法",
    "X65n1290_001:0433a21": "界聲。寧仗仗。神足通疾至十方土。端坐寂不動。諸佛",
    "X65n1290_001:0433a22": "常現前。緊那羅琴。豈假調品而韻。似無聲之樂。何須",
    "X65n1290_001:0433a23": "彈擊而成。故云。摩訶迦葉久滅意根。圓明了知。不因",
    "X65n1290_001:0433a24": "心念。又云。我有一語。不過直與。少於毫末。大無方所。",
    "X65n1290_001:0433b01": "本自圓成。不勞機抒。",
    "X65n1290_001:0433b02": "若不觀心。何以懺悔。以了一心。真性解脫。能空煩惱",
    "X65n1290_001:0433b03": "繫縛九結十使等。若比餘法懺滌。校其功力。如[疊*毛]華",
    "X65n1290_001:0433b04": "千斤。不如真金一兩。似一栴檀樹段四千由旬伊蘭",
    "X65n1290_001:0433b05": "林。能令煩惱即菩提故。",
    "X65n1290_001:0433b06": "若不觀心。何以滅罪。以罪從心生。還從心滅。故云。觀",
    "X65n1290_001:0433b07": "心無心。從顛倒想起。如此想心。從妄想起。如空中風。",
    "X65n1290_001:0433b08": "無依止處。如是法相。不生不沒。何者是罪。何者是福。",
    "X65n1290_001:0433b09": "我心自空。罪福無主。如是懺悔。猶翻大地。非除枝葉。",
    "X65n1290_001:0433b10": "如云夫免三塗惡業者。要須離有無二見。證解一心。",
    "X65n1290_001:0433b11": "方得解脫。此乃是真阿蘭若處。正修行門。無別指歸。",
    "X65n1290_001:0433b12": "究竟安隱。故云。自為洲渚。自為歸處。法為洲渚。法為",
    "X65n1290_001:0433b13": "歸處。無別洲渚。無別歸處。乃至除病止飢。唯心所宰。",
    "X65n1290_001:0433b14": "如吞虵得病。豈有實境當情。懸砂止飢。皆是幻心想",
    "X65n1290_001:0433b15": "起。或輸忠立孝。亦心所成。故云。河嶽不靈。唯人所感。",
    "X65n1290_001:0433b16": "是以箭銜石虎。奚功力之所致。三軍告醉。豈麴爇之",
    "X65n1290_001:0433b17": "所成。魚躍水池。非網羅之所捕。笋抽寒谷。匪陽和之",
    "X65n1290_001:0433b18": "所生。皆是自心內感外現。又如唐德宗朝。驃國有使。",
    "X65n1290_001:0433b19": "帝問。何以知朕臨朝。對云。我國三年。牛馬頭向東而",
    "X65n1290_001:0433b20": "臥。水無巨浪。海不揚波。所以知中夏有華風。乃陛下",
    "X65n1290_001:0433b21": "之聖德。復有珠還合浦。劒去吳都。虎負子而過江。鳳",
    "X65n1290_001:0433b22": "呈祥而入境。且牛虎無計度分別。珠劒本屬無情。豈",
    "X65n1290_001:0433b23": "能感德知恩。抱強負弱。全是人心之所感。真唯識義",
    "X65n1290_001:0433b24": "之所成。如篤善則天座擁前。習惡則火車盈側。命富",
    "X65n1290_001:0433c01": "則玉堂金屋。業貧則瓮牖席門。但將心鏡照之。萬事",
    "X65n1290_001:0433c02": "難迯影跡。如有偈言。亦不從天生。亦不從地出。但是",
    "X65n1290_001:0433c03": "空心性。照世間如日。更不見者。是盲者咎。故云。雲駃",
    "X65n1290_001:0433c04": "月運。舟行岸移。不知妄想之雲自飛。真月何動。豈悟",
    "X65n1290_001:0433c05": "攀緣之舟常泛。覺岸匪移。",
    "X65n1290_001:0433c06": "若不觀心。何以報恩。故云。將此深心奉塵剎。此則名",
    "X65n1290_001:0433c07": "為報佛恩。是以若報佛恩。無先弘法。裂邪見網。竪正",
    "X65n1290_001:0433c08": "法幢。若欲闡揚。離心非正。心若正。萬法皆正。心若邪。",
    "X65n1290_001:0433c09": "萬法亦邪。若離自心外。欲破他邪。此乃立自立他。邪",
    "X65n1290_001:0433c10": "見見正。如卸甲入陣。弃火焚&#;。欲希破歒下種。無有",
    "X65n1290_001:0433c11": "是處。但能守護自心。即是護持正法。亦是普念十方",
    "X65n1290_001:0433c12": "如來。亦名報恩。亦名滿願。亦是無非菩薩捨身命處。",
    "X65n1290_001:0433c13": "亦是諸佛畢竟般涅槃處。則一切寶王所有諸法。一",
    "X65n1290_001:0433c14": "切至教攝化之門。一切宗旨秘密之藏。一切因果甚",
    "X65n1290_001:0433c15": "深之事。此皆於此心。無不圓足。是以羣賢竟起。咸入",
    "X65n1290_001:0433c16": "此門。萬法浩然。宗一無相。故云。十方佛土中。唯有一",
    "X65n1290_001:0433c17": "乘法。則過去諸佛已說。現在諸佛今說。未來諸佛當",
    "X65n1290_001:0433c18": "說。若能談斯妙法。弘此圓宗。以凡夫業報之身同佛",
    "X65n1290_001:0433c19": "所知。用父母所生之眼。齊如來見。可謂下佛種子於",
    "X65n1290_001:0433c20": "眾生身田之中。抽正法芽。向煩惱欲泥之內。然後七",
    "X65n1290_001:0433c21": "覺華發。菩提果成。展轉相生。至無盡際。有茲法利。愍",
    "X65n1290_001:0433c22": "彼未聞。故聲聞覩斯大事。自鄙無堪。或號泣而聲振",
    "X65n1290_001:0433c23": "大千。或云。同共一法中。而不得此事。若菩薩。聞茲妙",
    "X65n1290_001:0433c24": "旨。懺悔前非。或云。從無量劫來。為我之所漂流。或言",
    "X65n1290_001:0434a01": "我等歸前。悉是邪見人也。是以偶斯正教。思地難酬。",
    "X65n1290_001:0434a02": "任身座肉燈。皮紙骨筆。乃至常啼東請。善財南求。藥",
    "X65n1290_001:0434a03": "王燒手。普明刎頭。皆不能報一句之恩。故云。手足供",
    "X65n1290_001:0434a04": "給。頭頂禮敬。一切供養。皆不能報。唯持此心。是名真",
    "X65n1290_001:0434a05": "報恩。如有頌言。假使造寶塔。其數如恒沙。不如剎那",
    "X65n1290_001:0434a06": "頃。思惟於此經。又弘餘法。未足為難。如云若立有頂。",
    "X65n1290_001:0434a07": "為眾演說無量餘經。亦未為難。乃至足動大千界。手",
    "X65n1290_001:0434a08": "把虗空行。亦未為難。能說是經。是則為難。故知。竭海",
    "X65n1290_001:0434a09": "移山。非無為之力。任使攝虗履水。皆有漏之通。曷若",
    "X65n1290_001:0434a10": "開諸佛心。演如來藏。紹菩提種。入一乘門。能託聖胎。",
    "X65n1290_001:0434a11": "成真佛子。何以故。謂得本故。如從源出水。因乳得酥。",
    "X65n1290_001:0434a12": "鑿山求金。而不鑿樹。鑽乳求酥。而不鑽水。以樹無金",
    "X65n1290_001:0434a13": "水無酥故。以決定知。一切眾生。皆有如來藏。特令開",
    "X65n1290_001:0434a14": "悟。返照絕疑。無有不得之者。入此觀門。即如來性。菩",
    "X65n1290_001:0434a15": "提道果。應念俱成。如下水之船。便風之火。若隨他教。",
    "X65n1290_001:0434a16": "不此正觀。設福智齊修不成就。如求乳鑽之水。離山",
    "X65n1290_001:0434a17": "鑿金。任歷三祇。豈有得理。",
    "X65n1290_001:0434a18": "若不觀心。何以伐苦。以心同法界。眾生受苦之處。即",
    "X65n1290_001:0434a19": "是菩薩心。故云。說苦受互起。無有定體。令知苦無生。",
    "X65n1290_001:0434a20": "不妄受故。是知說法名為伐苦。以眾生不知。故造罪",
    "X65n1290_001:0434a21": "業。遺失真性。本驟外塵。揑目而生三界之華。迷頭而",
    "X65n1290_001:0434a22": "認六趣之影。捨真慈父。傭賃外方。背己智王。覊栖他",
    "X65n1290_001:0434a23": "國。貧窮孤露。歷劫無依。聞此觀心頓成。遭遇本來妙",
    "X65n1290_001:0434a24": "旨。拂霧瞻天。無始塵勞。猶擎湯沃雪。遂乃裂魔罥。趠",
    "X65n1290_001:0434b01": "欲泥。摧慢山。竭愛水。貨衣珠而大富。寧探驪頷之珠。",
    "X65n1290_001:0434b02": "領家藏以長榮。豈假連城之寶。可謂即凡成聖。點礫",
    "X65n1290_001:0434b03": "為金。轉酥酪作醍醐。變毒藥而成甘露。逐使寒灰再",
    "X65n1290_001:0434b04": "燄。必死重生。萎草逢春。枯田遇雨。掘眾生之乾土。涌",
    "X65n1290_001:0434b05": "諸佛之智泉。抽聲聞之燋芽。結一乘之圓果。如此開",
    "X65n1290_001:0434b06": "示。不負前機。如解時後之方。似出囊中之寶。",
    "X65n1290_001:0434b07": "若不觀心。何以明三寶。以心能大覺。即是佛寶。心能",
    "X65n1290_001:0434b08": "軌持。即是法寶。心能和合。即是僧寶。又云。心王即是",
    "X65n1290_001:0434b09": "佛寶。心數即僧寶。所緣實際。無王無數。即法寶故。",
    "X65n1290_001:0434b10": "若不觀心。何以了四諦。以心為苦實際。名苦諦。心性",
    "X65n1290_001:0434b11": "無和合。名集諦。心本寂滅。名滅諦。心本圓通。名道諦。",
    "X65n1290_001:0434b12": "若不觀心。何以明三乘。以觀心空。出聲聞乘。觀心假。",
    "X65n1290_001:0434b13": "出菩薩乘。觀心中。出諸佛乘。故知諸乘從心建立。所",
    "X65n1290_001:0434b14": "以云。若彼心滅盡。無乘及乘者。既無五乘之法。亦無",
    "X65n1290_001:0434b15": "能乘之人。以離人無有法。離法無有人故。",
    "X65n1290_001:0434b16": "若不觀心。何以運神通。以一心不動。遍應十方。無來",
    "X65n1290_001:0434b17": "去相。即是神足通。心含三世。猶如眼見。即宿命通。以",
    "X65n1290_001:0434b18": "自心知他心。即他心通。不以二相見。即天眼通。聲處",
    "X65n1290_001:0434b19": "全聞。即天耳通。了境是心。不起對執。即漏盡通。",
    "X65n1290_001:0434b20": "若不觀心。何成解脫。以一心門。具足真解脫。古佛慈",
    "X65n1290_001:0434b21": "勅。諸佛解脫。只令於眾生心行中求。不於餘處求。何",
    "X65n1290_001:0434b22": "者。只謂眾生繫縛心。是佛解脫心。縛脫似異。心性全",
    "X65n1290_001:0434b23": "同。以因心成縛。因心成解故。如求火須木。求水須氷。",
    "X65n1290_001:0434b24": "以氷木是水火所出之源。求無不獲。如自心。是羣生",
    "X65n1290_001:0434c01": "之本性。諸佛之果源。諸佛常同。眾生自異。若決定於",
    "X65n1290_001:0434c02": "心求之。無不成現。是知縛脫同原。真俗無際。如今古",
    "X65n1290_001:0434c03": "之日照無明。過現之風皷不二。動似濫觴一滴。與四",
    "X65n1290_001:0434c04": "海之濕性無差。若芥孔之空。等大虗之包含靡別。",
    "X65n1290_001:0434c05": "若不觀心。何明三藏。以一切教藏皆從心生。故云。一",
    "X65n1290_001:0434c06": "切諸法畢竟寂滅。心寂滅故云究竟毗尼。即心出律",
    "X65n1290_001:0434c07": "藏。一切善惡等法。唯心所持。經緯無盡。即心出經藏。",
    "X65n1290_001:0434c08": "觀心能研砂義。即心出論藏。",
    "X65n1290_001:0434c09": "若不觀心。何以降四魔。以一切障難皆是心魔。故云。",
    "X65n1290_001:0434c10": "若阿蘭若比丘。當坐禪之時。或有異境現前。但念唯",
    "X65n1290_001:0434c11": "心境界。無不速滅。又云。譬如兩木相揩。則火自生。還",
    "X65n1290_001:0434c12": "燒其木。火不從風出。不從水出。不從地出。其四魔者。",
    "X65n1290_001:0434c13": "亦復如是。皆從心生。不從外來。譬如畵師畵作形像。",
    "X65n1290_001:0434c14": "隨手大小。雖因緣合有彩有板有筆。畵師不畵。不能",
    "X65n1290_001:0434c15": "成像。四魔如是。心已堅固。便無所起。故知萬像雖備",
    "X65n1290_001:0434c16": "色等。皆是無記法門。焉能運為建立。又此六塵是鈍。",
    "X65n1290_001:0434c17": "不能自立。不能自名。一切能依無力。須假所依心成。",
    "X65n1290_001:0434c18": "今時學人。若不直下頓明自心。練行設滿三祇。終不",
    "X65n1290_001:0434c19": "成辦。何者。以所治之過患無邊。不能治之功德何盡。",
    "X65n1290_001:0434c20": "又真俗境闊。差別門深。若一一依通。分求分解。似持",
    "X65n1290_001:0434c21": "螺酌海。折草量天。枉役思勞神。罔窮邊際。若能通達。",
    "X65n1290_001:0434c22": "悉是自心。則收法界。於甞中指十方。於眼際視寶剎。",
    "X65n1290_001:0434c23": "難思教海。弗待尋而自知。諸佛無盡身雲。不動念而",
    "X65n1290_001:0434c24": "常見。發行而便超極地。成果而不隔初心。此是諸佛",
    "X65n1290_001:0435a01": "所證之門。菩薩所乘之道。又云。言大乘者。謂是菩薩",
    "X65n1290_001:0435a02": "所行之路。及佛勝果。為得此故。修唯識觀。是無過失",
    "X65n1290_001:0435a03": "方便正路。為此類故。顯彼方便。於諸經中。種種行相。",
    "X65n1290_001:0435a04": "而廣說。如地水火風并持物。品類難悉。方處無邊。由",
    "X65n1290_001:0435a05": "此審知。自心相現。遂於諸處。捨其外相。遠離欣慼。復",
    "X65n1290_001:0435a06": "觀有海。喧靜無差。弃彼小途。絕大乘望。及於諸有耽",
    "X65n1290_001:0435a07": "著之類。觀若險岸。深生怖畏。正趣中道。若知但是自",
    "X65n1290_001:0435a08": "心所作。無邊資粮。易為積集。不待多時。如少用功。能",
    "X65n1290_001:0435a09": "成大事。善遊行處。猶若甞中。由斯理故。所有願求。當",
    "X65n1290_001:0435a10": "能圓滿。隨意而轉。又有頌云。未了境唯心。起種種分",
    "X65n1290_001:0435a11": "別。達境唯心已。分別則不生。既了境唯心。便捨外塵",
    "X65n1290_001:0435a12": "相。從此息分別。悟平等真空。",
    "X65n1290_001:0435a13": "若不觀心。何以殺六賊。從一心起生三顛倒。一心顛",
    "X65n1290_001:0435a14": "倒。二見顛倒。三想顛倒。心如停賊主人。見是賊身。想",
    "X65n1290_001:0435a15": "如賊脚。根塵是賊媒。內外構連。劫盡家寶。見劫眼根",
    "X65n1290_001:0435a16": "善。聲劫耳根善。香劫鼻根善。味劫舌根善。觸劫身根",
    "X65n1290_001:0435a17": "善。法劫意根善。遂使法財傾竭。智藏空虗。如怨詐親。",
    "X65n1290_001:0435a18": "誰有知者。如或識賊。賊不能為。若了境識心。終不為",
    "X65n1290_001:0435a19": "外塵所侵。內結能縛。若不入此唯心觀門。未習學之",
    "X65n1290_001:0435a20": "者。則情牽萬境。意起百思。投五欲旋火之輪。未曾略",
    "X65n1290_001:0435a21": "暇。陷五濁狴牢之處。何省暫離。塵網千重。密密而常",
    "X65n1290_001:0435a22": "籠意地。愛繩萬結。條條而盡繫情田。聳高阜於慢山。",
    "X65n1290_001:0435a23": "橫遮法界。涵長波於貪海。吞盡欲流。若蟻聚蜂攢。攀",
    "X65n1290_001:0435a24": "緣擾擾。如鼠偷狗竊。結構營營。八苦之燄長燒。二死",
    "X65n1290_001:0435b01": "之河恒沒。迷現量而失自心體。逐比非而妄認外塵。",
    "X65n1290_001:0435b02": "終日將心取心。以幻[糸*豦]幻。似狗齩枯骨。自嚥其津。如",
    "X65n1290_001:0435b03": "象鼻取水。還沐己體。必無前境。而作對治。自從受身",
    "X65n1290_001:0435b04": "含識已來。居三界塵勞之內。猶熱病見鬼。於非怨處",
    "X65n1290_001:0435b05": "認怨。若翳眼生華。向無愛中起愛。妄出妄歿。空是空",
    "X65n1290_001:0435b06": "非。都不覺知。莫能暫察。今更不信。復待何時。然一切",
    "X65n1290_001:0435b07": "眾生。雖具佛性。若不開導。似有如無。應須勸發圓修。",
    "X65n1290_001:0435b08": "普令成其法器。故云。譬如琵琶方響。雖有妙音。若無",
    "X65n1290_001:0435b09": "妙指。則不能發。是以樂蘊奇音。指妙而宮商應節。人",
    "X65n1290_001:0435b10": "懷覺性。智巧而動用宜真。故須速入此觀心門。何往",
    "X65n1290_001:0435b11": "不從。無求不利。照之如鏡。何法而不明。歸之如海。何",
    "X65n1290_001:0435b12": "以而不入。千年闇室。破之唯一燈。無始塵勞。照之唯",
    "X65n1290_001:0435b13": "一觀。如云利之所在。雖千仞之山。無所不上。深源之",
    "X65n1290_001:0435b14": "下。無所不入。商人通估。倍道兼行。夜以續日。千里不",
    "X65n1290_001:0435b15": "遠。利在前也。漁人入海。海水百仞。衝波迸流。宿夜不",
    "X65n1290_001:0435b16": "出。利在水也。此乃世間勤苦求利之志耳。斯乃求世",
    "X65n1290_001:0435b17": "寶。資業身。增生死。背菩提。尚能殞命亡軀。捍勞忍苦。",
    "X65n1290_001:0435b18": "志求不退。如或堅求至道。曉夕忘疲。不向外求。虗襟",
    "X65n1290_001:0435b19": "澄慮。密室靜坐。端拱寧神。利在心也。如利之所在。求",
    "X65n1290_001:0435b20": "無不獲。況道在心。信無不得矣。此乃求覺寶。養法身。",
    "X65n1290_001:0435b21": "減生死。成菩提。匪勞神。不動念。靡攀足。焉用功。自然",
    "X65n1290_001:0435b22": "冥契耳。",
    "X65n1290_001:0435b23": "若不觀心。何以辯染淨。以真心不守自性。隨惡緣而",
    "X65n1290_001:0435b24": "成染。隨善緣而成淨。當隨緣時。不失自心本性。又染",
    "X65n1290_001:0435c01": "淨相待。真妄互熏。隨緣似生。俱無自體。故云。見垢實",
    "X65n1290_001:0435c02": "性。即無淨相。",
    "X65n1290_001:0435c03": "若不觀心。何達二諦。以心真如門即真諦。心生滅門",
    "X65n1290_001:0435c04": "即俗諦。此二諦俱能生一切法故。又心成三諦者。以",
    "X65n1290_001:0435c05": "有心也。一切法者。即是有諦心無也。一切法無。即是",
    "X65n1290_001:0435c06": "無諦。有無不二。即是中道第一義諦。乃至一實諦無",
    "X65n1290_001:0435c07": "諦。及百法八諦。華嚴十諦。皆是一心體用。開合不同故。",
    "X65n1290_001:0435c08": "若不觀心。何以和光。若凡若聖各別。不得名和。心體",
    "X65n1290_001:0435c09": "離念。不得眾生相。法界即我。我即法界。名和。故知若",
    "X65n1290_001:0435c10": "歸一心。有何差別。無一法而不順。能成孝義之門。無",
    "X65n1290_001:0435c11": "一念而不和。盡為無諍之道。遂得迬法國土。無一境",
    "X65n1290_001:0435c12": "而不降。靜佛邊疆。絕一塵而作亂。定父子於今日。唯",
    "X65n1290_001:0435c13": "我家風。會天性於此時。更無異種。可謂蘭出蘭葉。檀",
    "X65n1290_001:0435c14": "出檀枝。海湧千波。千波即海矣。如有頌言。一身及無",
    "X65n1290_001:0435c15": "量。燃火及霪雨。心心體不異。故說但是心。心中但是",
    "X65n1290_001:0435c16": "心。心無而生種種色形相。所見唯是心。既達斯宗。名",
    "X65n1290_001:0435c17": "為復本。性雖本具。道假人弘。然後定慧更修。等持互",
    "X65n1290_001:0435c18": "顯。則智非禪。無以發其照。禪非智。無以窮其幽。斯乃",
    "X65n1290_001:0435c19": "泛海之迅航。燭宗門之皎日。昇第一義天之兩翼。駕",
    "X65n1290_001:0435c20": "大白牛車之二輪。散妄亂而似風吹雲。破愚闇而日",
    "X65n1290_001:0435c21": "照世。動邪見之深刺。拔無明之厚根。為大覺海之陰",
    "X65n1290_001:0435c22": "陽。作寶華王之父母。俻一乘之基地。堅萬行之垣墻。",
    "X65n1290_001:0435c23": "是以今時自理未通。仍乖習學。似牛羊眼。罔辯方隅。",
    "X65n1290_001:0435c24": "同愚癡心。不分菽麥。智燈既闇。定水全枯。綆短而不",
    "X65n1290_001:0436a01": "勾深泉。翅弱而不能遠翥。唯堅我執。成萬有之瘡疣。",
    "X65n1290_001:0436a02": "偏起著心。作四魔之根蒂。境飃識燄。燒盡善根。業動",
    "X65n1290_001:0436a03": "心風。吹殘白業。著嗔魑魅之鬼趣。墮癡羅剎之網中。",
    "X65n1290_001:0436a04": "被貪愛王之拘留。遭魔怨主之軀役。誰能暫省。傚此",
    "X65n1290_001:0436a05": "圓修。歷千佛而不敬。炷萬燈而莫曙。嗟乎人身易失。",
    "X65n1290_001:0436a06": "佛世難逢。虗度時光。空喪天日。如有頌言。盲龜浮木",
    "X65n1290_001:0436a07": "孔。時時猶可值。人一失命根。億劫復難是。海水深廣",
    "X65n1290_001:0436a08": "大。三百三十六。一針投海底。求之尚可得。設或有慕",
    "X65n1290_001:0436a09": "道。又多是妄求。唯將意解情思。並是隨言徇義。俱不",
    "X65n1290_001:0436a10": "見性。盡隨依通。如携兔角之弓。駕龜毛之箭。以無手",
    "X65n1290_001:0436a11": "之者。擬射碎須彌之山。似傾壓沙之油。點無煙之火。",
    "X65n1290_001:0436a12": "貯漏巵之內。欲照破鐵圍之陰。徒役狂心。無有是處。",
    "X65n1290_001:0436a13": "如今但直了斯旨。知解自銷。反爾忘緣。藎然無寄。如",
    "X65n1290_001:0436a14": "有頌言。若人見般若。論義心皆絕。猶如日出時。朝露",
    "X65n1290_001:0436a15": "一時。可謂施微功而獲大果。與少學而齊上賢。圓萬",
    "X65n1290_001:0436a16": "德於少成。促三祇於一念。似戰士受輪王之寶。同長",
    "X65n1290_001:0436a17": "者得摩尼之珠。應用無窮。自他兼利。",
    "X65n1290_001:0436a18": "若不觀心。何以稱富。故云。大富無過知足。何者。以一",
    "X65n1290_001:0436a19": "心具足萬行。更無心外法可求。是以悟心得道之人。",
    "X65n1290_001:0436a20": "懷抱曠然。大忘天下。如云金剛寶藏無有缺減。是以",
    "X65n1290_001:0436a21": "身中表一相。含無邊功德之門。眉間放一毫。照一萬",
    "X65n1290_001:0436a22": "八千世界。此寶無價。不遠當人。求之無形。用之無盡",
    "X65n1290_001:0436a23": "也。所以云。夫天地之內。宇宙之間。中有一寶。秘在形",
    "X65n1290_001:0436a24": "山。識物靈照。內外空然。寂寞難見。其謂玄玄。乃至其",
    "X65n1290_001:0436b01": "寶也。奐奐煌煌。朗照十方。隱寂無無。物圓堂堂。應聲",
    "X65n1290_001:0436b02": "應色。應陰應陽。奇特無根。妙用常存。眴目不見。側耳",
    "X65n1290_001:0436b03": "不聞。",
    "X65n1290_001:0436b04": "若不觀心。何以稱貴。以道在即貴故。綿密難見。隱顯",
    "X65n1290_001:0436b05": "如神。五目難覩。其容二聽。不聞其響。迎之不見其前。",
    "X65n1290_001:0436b06": "隨之弗得其後。提實相印。作物外之宗師。入真如門。",
    "X65n1290_001:0436b07": "紹法王之嫡子。得法國土。處萬有尊。巍巍堂堂。三界",
    "X65n1290_001:0436b08": "獨步。別聖歸命。無一事而不賓。眾哲投成。無一塵而",
    "X65n1290_001:0436b09": "不伏。故云。自從識得此明珠。釋梵輪王俱不要。",
    "X65n1290_001:0436b10": "若不觀心。皆成疎外。所以天下至親。無過於心。故偈",
    "X65n1290_001:0436b11": "云。汝言與心親。父母非可比。汝行與道合。諸佛心即",
    "X65n1290_001:0436b12": "是。又云。我與己為親。智者善調心。則得生善趣。若心",
    "X65n1290_001:0436b13": "外有見。則二法生。二則成疎。念念違背。若得一則無",
    "X65n1290_001:0436b14": "諍。得一則宜宗。是以十方諸佛。常正念無二之法。故",
    "X65n1290_001:0436b15": "云。一即是心。心即是一。無一別心。無心別一。一切諸",
    "X65n1290_001:0436b16": "法。平等一味。一相無相。作一種光明心地之海。如是",
    "X65n1290_001:0436b17": "則自他無對。能所不生。念念冥真。心心合道。如有頌",
    "X65n1290_001:0436b18": "言。乃至有所立。一切皆錯亂。若見唯自心。是則無違",
    "X65n1290_001:0436b19": "諍。又如頌言。身資生住持。若夢中生口。應有二種心。",
    "X65n1290_001:0436b20": "而心無二相。如刀不自割。如指不自觸。如心不自見。",
    "X65n1290_001:0436b21": "其事亦如是。若入此觀門。內外皆成法眷屬。眾生如",
    "X65n1290_001:0436b22": "佛如。一如無二如。理性相關。故稱如來為世間之父。",
    "X65n1290_001:0436b23": "一切眾生為諸佛子。約自證法。則禪定為父。般若為",
    "X65n1290_001:0436b24": "母。而生真淨法身。若利他法。則方便為父。慈悲為母。",
    "X65n1290_001:0436c01": "而生應化佛身。故云。菩薩以般若波羅蜜為母。方便",
    "X65n1290_001:0436c02": "善巧為父。檀波羅蜜為乳母。尸羅波羅蜜為養母。忍",
    "X65n1290_001:0436c03": "辱波羅蜜為裝嚴具。精進波羅蜜為養育者。禪波羅",
    "X65n1290_001:0436c04": "蜜為浣濯人。善知識為教授師。一切菩提為伴侶。一",
    "X65n1290_001:0436c05": "切善法為親屬。一切菩薩為兄弟。菩提心為家。如理",
    "X65n1290_001:0436c06": "修行為家法。諸地善法為家處。得諸忍法為家族。大",
    "X65n1290_001:0436c07": "願現前為家教。以清淨智。滿足諸行。為順家法。勸發",
    "X65n1290_001:0436c08": "勤修。不斷大乘。為紹家業。法水灌頂。一生所繫菩薩。",
    "X65n1290_001:0436c09": "為王太子。成就廣大真實菩提。為淨家族。此是自心",
    "X65n1290_001:0436c10": "出世法屬。若心生世間親眷。則無明為父。貪愛為母。",
    "X65n1290_001:0436c11": "六根為男。六塵為女。識為媒嫁。出生無量煩惱子孫。",
    "X65n1290_001:0436c12": "則以三界為家。四趣為路。我慢為墻壍。妄執為門庭。",
    "X65n1290_001:0436c13": "疑悔為親。顛倒為侶。邪見為導。謬解為師。駕六入之",
    "X65n1290_001:0436c14": "舟船。入輪迴之障海。住五蘊之窟宅。罩九結之煩籠。",
    "X65n1290_001:0436c15": "乃至用業為田。癡為種子。貪愛為水。澆名色芽。發起",
    "X65n1290_001:0436c16": "無量無邊生死之果。故云。有念即生死。無念即泥源",
    "X65n1290_001:0436c17": "矣。故知八萬四千法門。一切真俗之境。皆從心所現。",
    "X65n1290_001:0436c18": "心為所現。法為能現。心為主。法為伴。能所相攝。主伴",
    "X65n1290_001:0436c19": "更資。隱顯俱心。卷舒唯識。",
    "X65n1290_001:0436c20": "若不觀心。皆成顛倒。以心外見法。名為顛。理外別求。",
    "X65n1290_001:0436c21": "名為倒。凡夫常等四倒。聲聞無常等四倒。乃至九十",
    "X65n1290_001:0436c22": "六種外道等。皆為不了自心。盡成迷倒。以心為境。迷",
    "X65n1290_001:0436c23": "自作他。豈非倒耶。然既不取境。亦不可滅。以境自虗。",
    "X65n1290_001:0436c24": "因心執有。若著境。若滅法。二俱成倒。如有頌言。覺但",
    "X65n1290_001:0437a01": "是內心。不滅於外法。轉虗妄分別。即是中道法。唯心",
    "X65n1290_001:0437a02": "無可見。離於心不生。即是中道法。我及諸佛說。是以",
    "X65n1290_001:0437a03": "本師引十方諸佛。出廣長舌相。五眼所見。一心所知。",
    "X65n1290_001:0437a04": "示此於無量劫來。求得此信之法。自覺聖智。親證法",
    "X65n1290_001:0437a05": "門。凡聖同倫。一際平等。以外道見隔。眾生業遮。菩薩",
    "X65n1290_001:0437a06": "執權。二乘取證。俱不明達。盡昧圓常。若逝多林中。眇",
    "X65n1290_001:0437a07": "目聲聞。罔覩華嚴之佛事。似恒河岸上針喉餓鬼。不",
    "X65n1290_001:0437a08": "見清淨之波瀾。如大富盲兒。處寶藏而不知不見。猶",
    "X65n1290_001:0437a09": "業貧之士。遇珠珍而變作毒蛇。空負性靈甘絕分而",
    "X65n1290_001:0437a10": "猶爛[目*豕]自樂。捨本逐末。同蜣蜋而逐塊虗行。不偶斯",
    "X65n1290_001:0437a11": "文。一生空過。普勸後學。莫擲光陰。可以佩荷書紳。可",
    "X65n1290_001:0437a12": "以驚嗟刻骨。非施功力。即凡心而見佛心。不動塵勞。",
    "X65n1290_001:0437a13": "當肉眼而開法眼。如千秋之夢。一覺頓惺。似九五之",
    "X65n1290_001:0437a14": "尊。凡庸直受。今得聞此重重委曲真實之談。若更不",
    "X65n1290_001:0437a15": "肯信入此總持觀心法門。謂之大失。故云。若不觀心。",
    "X65n1290_001:0437a16": "設勤苦修行。即是天魔外道眷屬。為彼之所驅馳。方",
    "X65n1290_001:0437a17": "處三界牢獄。設求出者。必墮二乘三惡道坑。自斷法",
    "X65n1290_001:0437a18": "身慧命。誅滅菩提眷屬。是破佛法國土大乘之家。凡",
    "X65n1290_001:0437a19": "所施為。皆無觀慧。雖身出家。而心不入道。雖披染服",
    "X65n1290_001:0437a20": "未挂大乘之衣。是含識界中。從無始際來。內為五蔭",
    "X65n1290_001:0437a21": "所麼。外為六塵所梏。觸途現境。寓目生情。如獼猴而",
    "X65n1290_001:0437a22": "五處俱黏。類[虫*太]蛛而諸塵盡泊。所以見不超於色界。",
    "X65n1290_001:0437a23": "聽不出於聲塵。若投網之魚。猶處籠之鳥。進退俱阻。",
    "X65n1290_001:0437a24": "如羝羊之觸藩。驚懼齊臨。似乳鷰之窠幕。常居恐畏",
    "X65n1290_001:0437b01": "之世。長受苦惱之身。但了一心。無相自顯。六趣狴牢。",
    "X65n1290_001:0437b02": "五欲籠檻。自然超超。出必由戶。莫不因斯道矣。故云。",
    "X65n1290_001:0437b03": "六道羣蒙。自此門出。歷千劫而不返。一何痛哉。故知",
    "X65n1290_001:0437b04": "無明妄風。皷心海而易動。本覺真性。夢長夜而難惺。",
    "X65n1290_001:0437b05": "遍境提宗。盈懷而弗悟。觸途示道。目擊而罔知。似美",
    "X65n1290_001:0437b06": "玉投泥。自埋高價。如真金混礫。枉匿光輝。是以祖師",
    "X65n1290_001:0437b07": "特地西來。諸佛驚入火宅。令知塵是識。了物即宗。無",
    "X65n1290_001:0437b08": "始元因心迷。今日還從心悟。如因地而倒。復從地而",
    "X65n1290_001:0437b09": "起身。因方故迷。還因方而悟道。是知心非迷悟。迷悟",
    "X65n1290_001:0437b10": "是心。既達本心。鑒同千日。湛然寂照。非從境生。含虗",
    "X65n1290_001:0437b11": "任緣。未嘗作意。明明不昧。了了常知。舒之無蹤。卷之",
    "X65n1290_001:0437b12": "無迹。如澄潭瑩野。明鏡懸空。萬像森羅。奐然明白。不",
    "X65n1290_001:0437b13": "出入無住無依。斯則千聖冥歸。萬靈交會。佛佛授手。",
    "X65n1290_001:0437b14": "祖祖相傳。遂即登揚性起功德之門。頓具真如相用。",
    "X65n1290_001:0437b15": "似磨吉鏡。如瑩神珠。光徹十方。影透法界。則一切眾",
    "X65n1290_001:0437b16": "生。莫不承我恩力。十方諸佛。莫不賴我威光。不為延",
    "X65n1290_001:0437b17": "促之所拘。豈令大小之能轉。便能隨緣應跡。赴感侚",
    "X65n1290_001:0437b18": "機。不動道場。分身法界。常在此而恒在彼。不居方而",
    "X65n1290_001:0437b19": "不離方。入此觀門。自在如是。會差別之迹。徹平等之",
    "X65n1290_001:0437b20": "原。如金剛山。純現金光。似師子王。師子圍繞。猶摩梨",
    "X65n1290_001:0437b21": "之山內。盡出栴檀。若諸天入雜林。更無優劣。比須彌",
    "X65n1290_001:0437b22": "南面靡現珠形。如金沙大河。無復迴曲。況識一火是",
    "X65n1290_001:0437b23": "熱。則天下火皆熱。知蜜能甜。例一切蜜盡甜。如有頌",
    "X65n1290_001:0437b24": "言。森羅。及萬像。一法之所印。云何一法中。而見有種",
    "X65n1290_001:0437c01": "種。又云。一即一切。一切即一。若能如是。何慮不畢。可",
    "X65n1290_001:0437c02": "謂頓入究竟無餘。則能灰息遊心。坐參知識。言語同",
    "X65n1290_001:0437c03": "斷。心行所滅矣。若開菩提路。妙旨難量。截煩惱門。殊",
    "X65n1290_001:0437c04": "功莫敵。如金剛之斧刀。欲擬皆空。等無翳之日光。所",
    "X65n1290_001:0437c05": "臨俱朗。等養由駕箭。一一啼猿。同香象渡河。步步到",
    "X65n1290_001:0437c06": "底。比好堅之樹。出過羣林。似頻伽鳥聲。超餘音韻。直",
    "X65n1290_001:0437c07": "下得力。如師子就人。一鎚便成。猶王之寶器。若海水",
    "X65n1290_001:0437c08": "蕩無不盡。猶劫火燒無有餘。將師子筋為琴絃。一奏",
    "X65n1290_001:0437c09": "而眾音斷絕。以善見藥而治病。纔服萬病咸銷。如那",
    "X65n1290_001:0437c10": "羅箭之功。勢穿鐵皷。以金剛之力。擬碎金山。遇斯法",
    "X65n1290_001:0437c11": "聞。應須自慶。此是精實之義。絕妙之宗。牽衣而縷縷",
    "X65n1290_001:0437c12": "俱來。提綱而孔孔皆正。照中為晨旭之照。珠中為摩",
    "X65n1290_001:0437c13": "尼之珠。華中為青蓮之華。瑞中為優鉢之瑞。可謂大",
    "X65n1290_001:0437c14": "中大。圓中圓。真中真。妙中妙。根本法輪之內。更處其",
    "X65n1290_001:0437c15": "心。生在金輪種中。復為嫡子。以少方便。疾同菩薩。似",
    "X65n1290_001:0437c16": "觀經尺鏡中。現千里之影。如窺牖隙之內。見無際之",
    "X65n1290_001:0437c17": "空。囊括智源。一生參學事畢。冠戴行海。出世大事功",
    "X65n1290_001:0437c18": "終。其由溺巨海而遇芳舟。隨長空而乘靈鶴。開藏取",
    "X65n1290_001:0437c19": "寶。剖蚌得珠。慧月入懷。靈丹在握。則萬邪莫迴其致。",
    "X65n1290_001:0437c20": "千聖靡易其儀。說此法門。甚為希有。如一手接四天",
    "X65n1290_001:0437c21": "下之雨。藕絲懸須彌之峯。蚊脚登山。石筏渡海。以難",
    "X65n1290_001:0437c22": "信故。罕遇其機。若了達之人。如明識歸家道路。當信",
    "X65n1290_001:0437c23": "入之者。頓知正宗。此觀心一門。無邊妙義。或得手擎",
    "X65n1290_001:0437c24": "頂戴。口誦心思。目矚耳聞。意緣念想。則熏于識。染于",
    "X65n1290_001:0438a01": "神。發其機。繼其種。不可輕慢。自起障心。如不信法華",
    "X65n1290_001:0438a02": "一乘是成佛門。則身心狂亂。不識涅槃三寶是常住",
    "X65n1290_001:0438a03": "法。則唇口乾樵。以不識不信故。捨背內心。馳求外境。",
    "X65n1290_001:0438a04": "如遺真金拾礫。弃大海存漚。執魚目為珠。掬水泡作",
    "X65n1290_001:0438a05": "寶。是以背心求道者。譬如癡賊。弃捨金寶。擔負瓦礫。",
    "X65n1290_001:0438a06": "此之謂也。既不識真寶。便成謗心。則解背圓詮。謬說",
    "X65n1290_001:0438a07": "般若。罔知乳之正色。唯談鵠雪。不辯象之真體。空述",
    "X65n1290_001:0438a08": "秤箕。似入雜之金。同添水之乳。全埋意地。不出蔭城。",
    "X65n1290_001:0438a09": "今時學人。例皆如此。是知實相之教。真訓之言。於無",
    "X65n1290_001:0438a10": "量國中。尚不聞名字。設或遭遇深計曩緣。若不聞說",
    "X65n1290_001:0438a11": "自心。焉知如是奇特。始悟不鏡方寸。辜負平生。如云",
    "X65n1290_001:0438a12": "帝網未張。千瓔焉覿宏綱忽舉。萬目自開且如范獻",
    "X65n1290_001:0438a13": "賤萬畝之田。以貴母人片說。楚莊輕千來之國。而重",
    "X65n1290_001:0438a14": "申叔一言。古人求法。尚立雪幽庭。聞教則輸金若市。",
    "X65n1290_001:0438a15": "乃剜身打髓。入火投嚴。盡為求聞於未聞。悟於未悟。",
    "X65n1290_001:0438a16": "一句超於百億。一言證於菩提。此非少緣。須生兢慎",
    "X65n1290_001:0438a17": "矣。故云。知色心空。得佛何難。又云。須臾聞之。即得究",
    "X65n1290_001:0438a18": "竟菩提故。若能如是悟解。則境智俱閑。然後畢故而",
    "X65n1290_001:0438a19": "不造新。隨緣而常合道。無依如水月。不繫若虗舟。以",
    "X65n1290_001:0438a20": "虗空為心。匪嶮巇於時俗。用法界為量。寧隕[懂-重+隻]於世",
    "X65n1290_001:0438a21": "途。意無所緣。不馳驅於境界。心無所寄。豈適莫於寰",
    "X65n1290_001:0438a22": "區。遂得逆順竝行。怨親普救。善惡同化。利鈍咸收。理",
    "X65n1290_001:0438a23": "事齊觀。權實雙用。乘戒兼急。正助相資。修性互成。體",
    "X65n1290_001:0438a24": "用周俻。如萬善同歸頌云。",
    "X65n1290_001:0438b01": "　菩提無發而發　　佛道無求故成",
    "X65n1290_001:0438b02": "　妙用無行而行　　真智無作而作",
    "X65n1290_001:0438b03": "　與悲悟其同體　　行慈深入無緣",
    "X65n1290_001:0438b04": "　無所捨而行檀　　無所持而具戒",
    "X65n1290_001:0438b05": "　修進了無所起　　習忍達無所傷",
    "X65n1290_001:0438b06": "　般若悟境無生　　禪定知心無住",
    "X65n1290_001:0438b07": "　鑒無身而具相　　證無法而談詮",
    "X65n1290_001:0438b08": "　建立水月道場　　裝嚴性空世界",
    "X65n1290_001:0438b09": "　羅烈幻化供具　　供養影響如來",
    "X65n1290_001:0438b10": "　懺悔罪性本空　　勸請法身常住",
    "X65n1290_001:0438b11": "　迴向了無所得　　隨喜福等真如",
    "X65n1290_001:0438b12": "　讚歎彼我虗玄　　發願能使平等",
    "X65n1290_001:0438b13": "　禮拜影現法會　　行道步躡真空",
    "X65n1290_001:0438b14": "　焚香妙達無生　　誦經深通實相",
    "X65n1290_001:0438b15": "　散華顯諸無著　　彈指以表去塵",
    "X65n1290_001:0438b16": "　施為谷響度門　　修習空華萬行",
    "X65n1290_001:0438b17": "　深入緣生性海　　常遊如幻法門",
    "X65n1290_001:0438b18": "　誓斷無染塵勞　　願生唯心淨土",
    "X65n1290_001:0438b19": "　履踐實際理地　　出入無得觀門",
    "X65n1290_001:0438b20": "　降伏境像魔軍　　大作夢中佛事",
    "X65n1290_001:0438b21": "　廣度如化含識　　同證寂滅菩提",
    "X65n1290_001:0438b23": "觀心玄樞一卷",
    "X65n1290_001:0438c01": "治曆五年正月二十三日酉時□書寫了"
}