{
    "X61n1168_002:0860b07": "淨土生無生論親聞記卷下",
    "X61n1168_002:0860b09": "幽溪法孫　受教　記",
    "X61n1168_002:0860b10": "△次一門約正報論妙二初標。",
    "X61n1168_002:0860b11": "四生佛不二門。",
    "X61n1168_002:0860b12": "此門以迷悟為二。心性為不二。即心性而為迷悟。",
    "X61n1168_002:0860b13": "則不二而二。即迷悟而是心性。即二而不二。令知",
    "X61n1168_002:0860b14": "從本以為末。循末而返本也。△次釋二。初述偈立",
    "X61n1168_002:0860b15": "宗。",
    "X61n1168_002:0860b16": "阿彌與凡夫。迷悟雖有殊。佛心眾生心。究竟無有二。",
    "X61n1168_002:0860b17": "阿彌果人。厥位居悟。凡夫因人。厥位居迷。迷悟雖",
    "X61n1168_002:0860b18": "復差殊。心性云何有二。△次依宗釋義二。初釋初",
    "X61n1168_002:0860b19": "二句。約相明不二而二。初正明二。初明彌陀悟相。",
    "X61n1168_002:0860b20": "論曰。阿彌陀佛者。果人也。成就三身。四智。十力。四無",
    "X61n1168_002:0860b21": "所畏。十八不共等功德。",
    "X61n1168_002:0860b22": "三身者。法報應也。本覺滿。成法身。始覺滿。成報身。",
    "X61n1168_002:0860b23": "始本一合始本俱忘。能起大用。成應身。四智者。一",
    "X61n1168_002:0860b24": "大圓鏡智。謂如來真智。本性清淨。離諸塵染。洞徹",
    "X61n1168_002:0860c01": "內外。無幽不燭。如大圓鏡。洞照萬物。無不明了。二",
    "X61n1168_002:0860c02": "平等性智。謂如來觀一切法。與諸眾生。皆悉平等。",
    "X61n1168_002:0860c03": "以大慈悲。隨其根機示現開導。令其證入。三妙觀",
    "X61n1168_002:0860c04": "察智。謂如來善能觀察諸法圓融次第。復知眾生",
    "X61n1168_002:0860c05": "根性樂欲。以無礙辯才。說諸妙法。令其開悟。獲大",
    "X61n1168_002:0860c06": "安樂。四成所作智。謂如來為欲利樂諸眾生故。普",
    "X61n1168_002:0860c07": "於十方世界。示現種種神通變化。引諸眾生。令入",
    "X61n1168_002:0860c08": "聖道。成本願力。所應作事。十力者。一處非處力。知",
    "X61n1168_002:0860c09": "一切因緣果報定相。從如是因緣。生如是果報。悉",
    "X61n1168_002:0860c10": "皆知之。二業智力。知一切眾生。過現未來諸業諸",
    "X61n1168_002:0860c11": "受。三定力。知一切諸禪三昧。四根力。知他眾生諸",
    "X61n1168_002:0860c12": "根上中下品。五欲力。知他眾生種種樂欲。六性力。",
    "X61n1168_002:0860c13": "知世間種種性。七至處力。知一切道至處相。八宿",
    "X61n1168_002:0860c14": "命力。知一世乃至無量世中。姓名苦樂壽命長短",
    "X61n1168_002:0860c15": "等。九天眼力。見眾生生時死時。善道惡道等。十漏",
    "X61n1168_002:0860c16": "盡力。自知我生已盡。不受後有。知諸眾生各各以",
    "X61n1168_002:0860c17": "何等因緣得涅槃。四無所畏者。一一切智無畏。二",
    "X61n1168_002:0860c18": "漏盡無畏。三說障道無畏。四說苦盡道無畏。於大",
    "X61n1168_002:0860c19": "眾中。廣說自他智斷。既決定無所失。則無恐懼之",
    "X61n1168_002:0860c20": "相也。十八不共法者。一身無失。二口無失。三意無",
    "X61n1168_002:0860c21": "失。四無不定心。五無異想心。六無不知已捨。七欲",
    "X61n1168_002:0860c22": "無減。八念無減。九精進無減。十智慧無減。十一解",
    "X61n1168_002:0860c23": "脫無減。十二解脫知見無減。十三一切身業隨智",
    "X61n1168_002:0860c24": "慧行。十四一切口業隨智慧行。十五一切意業隨",
    "X61n1168_002:0861a01": "智慧行。十六知過去無礙。十七知現在無礙。十八",
    "X61n1168_002:0861a02": "知未來無礙。凡是諸佛。皆有如是悟相。今則指彌",
    "X61n1168_002:0861a03": "陀悟相不外如是功德。△次明眾生迷相。",
    "X61n1168_002:0861a04": "凡夫者。因人也。具足無量恒沙煩惱。造作無量恒沙",
    "X61n1168_002:0861a05": "業繫。當受無量恒沙生死。",
    "X61n1168_002:0861a06": "煩惱者。惑道也。亦名煩惱障。略則三惑。業繫者。業",
    "X61n1168_002:0861a07": "道也。亦名業障。略則十善十惡。生死者。苦道也。亦",
    "X61n1168_002:0861a08": "名報障。略則分段變易二種生死。皆云無量恒沙",
    "X61n1168_002:0861a09": "從廣而言也。△次約譬結。",
    "X61n1168_002:0861a10": "迷悟之相譬如雲泥。",
    "X61n1168_002:0861a11": "佛法之高。如雲在天。眾生之下。如泥在地。迷悟之",
    "X61n1168_002:0861a12": "相自殊。高下之位成異。△次釋次二句。約性二而",
    "X61n1168_002:0861a13": "不二。初通明不二。二釋成此宗。初又五。初性相對",
    "X61n1168_002:0861a14": "顯。",
    "X61n1168_002:0861a15": "言究竟不二者。謂據相而言。則不二而二。約性而論。",
    "X61n1168_002:0861a16": "則二而不二。",
    "X61n1168_002:0861a17": "據相而言。如上所明。是則迷悟天淵。宛爾成二。約",
    "X61n1168_002:0861a18": "性而言。如下所明。是則生佛體同。昭然不二。若果",
    "X61n1168_002:0861a19": "二也。云何能融歸不二。果不二也。云何能岐之為",
    "X61n1168_002:0861a20": "二。要知二者。乃全本而為末。如全水為波。不二之",
    "X61n1168_002:0861a21": "二也。不二者。乃全末而為本。如全波為水。二而不",
    "X61n1168_002:0861a22": "二也。本末因依。體用交互。二而不二。不乏旨歸。△",
    "X61n1168_002:0861a23": "二展轉釋成。本科既云展轉釋成。不須更引他文",
    "X61n1168_002:0861a24": "來釋。二。初約迷悟釋成。",
    "X61n1168_002:0861b01": "葢諸佛乃悟眾生心內諸佛。眾生乃迷諸佛心內眾",
    "X61n1168_002:0861b02": "生。",
    "X61n1168_002:0861b03": "生之與佛。不二而二。心之與性。二而不二。葢約能",
    "X61n1168_002:0861b04": "造所造言之。乃全不二者以為二。結能具所具言",
    "X61n1168_002:0861b05": "之。乃全二者以為不二。△次約三德釋成。",
    "X61n1168_002:0861b06": "所以悟者。悟眾生本具性體性量性具也。所以迷者。",
    "X61n1168_002:0861b07": "迷諸佛所證性體性量性具也。",
    "X61n1168_002:0861b08": "只一性體性量性具。隨其迷悟不同。以成二種差",
    "X61n1168_002:0861b09": "別。自其迷悟而觀。不容不異。自其三德而觀。不容",
    "X61n1168_002:0861b10": "不同。中間自有不隨其迷悟差別者存焉。所謂心",
    "X61n1168_002:0861b11": "性是也。△三直據心性。",
    "X61n1168_002:0861b12": "心性之妙。豈受其迷。迷而不迷。斯言有在。",
    "X61n1168_002:0861b13": "心性之妙者。即眾生介爾一念之心。具足百界千",
    "X61n1168_002:0861b14": "如。而此心性。即性體之清淨無染體性堅凝。即性",
    "X61n1168_002:0861b15": "量之竪窮橫亘周徧法界。心性之妙若此。隨緣不",
    "X61n1168_002:0861b16": "變。豈受其迷。然而眾生現居其迷。乃迷而不迷。有",
    "X61n1168_002:0861b17": "在者。在乎三德也。△四會合三身。",
    "X61n1168_002:0861b18": "故眾生本有性體。即諸佛所證法身。性量即報身。性",
    "X61n1168_002:0861b19": "具即應身。四智十力四無所畏十八不共等功德。會",
    "X61n1168_002:0861b20": "合可知。",
    "X61n1168_002:0861b21": "諸佛果上。有二轉依號。所謂轉煩惱。依菩提。轉生",
    "X61n1168_002:0861b22": "死。依涅槃。皆名轉而體不轉。今此亦然。乃轉三性",
    "X61n1168_002:0861b23": "以為三身。又此三性。在迷謂之三道。性體在迷。謂",
    "X61n1168_002:0861b24": "之苦道。在悟乃轉苦道。而為法身。永嘉所謂。幻化",
    "X61n1168_002:0861c01": "空身即法身是也。性量在迷謂之惑道。在悟謂之",
    "X61n1168_002:0861c02": "報身。亦名般若。永嘉所謂。無明實性即佛性是也。",
    "X61n1168_002:0861c03": "性具在迷謂之業道。在悟轉為應身。亦名解脫。天",
    "X61n1168_002:0861c04": "台所謂功德和法身。處處應現往是也。四智等。會",
    "X61n1168_002:0861c05": "合可知者。一往且以四智屬般若。性量報身。十力",
    "X61n1168_002:0861c06": "等。屬解脫。性具應身。△五引果德證。",
    "X61n1168_002:0861c07": "故古德云。諸佛心內眾生。塵塵極樂。眾生心內諸佛。",
    "X61n1168_002:0861c08": "念念證真。",
    "X61n1168_002:0861c09": "古德云者。此本天台成語。而楊次公十疑論序用",
    "X61n1168_002:0861c10": "之。此二句文。其義甚博。其意甚深。關係三性。不得",
    "X61n1168_002:0861c11": "草草。一約彌陀性具言之。既備十界。則娑婆眾生",
    "X61n1168_002:0861c12": "者。乃彌陀諸佛心內究竟之眾生。然悟則俱悟。不",
    "X61n1168_002:0861c13": "惟本具佛界成悟。即本具九法界眾生亦復成悟。",
    "X61n1168_002:0861c14": "佛居常寂光土。則所具九界依報。亦塵塵無非極",
    "X61n1168_002:0861c15": "樂也。又約眾生性具言之。亦既備十界。則極樂彌",
    "X61n1168_002:0861c16": "陀者。乃我眾生心內所具之諸佛。雖迷則俱迷。而",
    "X61n1168_002:0861c17": "所具佛界不受其迷。豈非眾生心內諸佛。念念常",
    "X61n1168_002:0861c18": "證真乎。言念念者。正一念具足三千之意也。二約",
    "X61n1168_002:0861c19": "性體言之。彌陀即性具之性體。既清淨本然。此性",
    "X61n1168_002:0861c20": "體即性具。眾生之依報。豈不塵塵皆極樂乎。又約",
    "X61n1168_002:0861c21": "眾生。即性具之性體。既清淨本然。況所具佛界。原",
    "X61n1168_002:0861c22": "自本然。豈不眾生心內諸佛。念念常證真乎。三約",
    "X61n1168_002:0861c23": "性量言之。彌陀即性具之性量。既徧周法界。處處",
    "X61n1168_002:0861c24": "寂光。則眾生者。諸佛心內眾生。豈不亦塵塵極樂",
    "X61n1168_002:0862a01": "乎。又約眾生即性具之性量。亦既徧周法界。圓裹",
    "X61n1168_002:0862a02": "諸佛法身。豈不眾生心內諸佛。念念證真乎。此更",
    "X61n1168_002:0862a03": "約己心生佛。他心生佛以明之。荊溪大師所謂他",
    "X61n1168_002:0862a04": "心生佛。尚與心同。況己心生佛。寧乖一念是也。△",
    "X61n1168_002:0862a05": "次釋成此宗二初生佛相即。",
    "X61n1168_002:0862a06": "故彌陀即我心。我心即彌陀。",
    "X61n1168_002:0862a07": "彌陀即我心者。釋成眾生心內諸佛。念念證真。我",
    "X61n1168_002:0862a08": "心即彌陀者。釋成諸佛心內眾生。塵塵極樂。△次",
    "X61n1168_002:0862a09": "出其功能。功能者。言眾生心性有。凡心即佛心。己",
    "X61n1168_002:0862a10": "心即他心之力用。亦凡心即佛身佛土。己心即他",
    "X61n1168_002:0862a11": "身他土之力用也。",
    "X61n1168_002:0862a12": "未舉念時。早已成就。纔舉心念。即便圓成。感應道交。",
    "X61n1168_002:0862a13": "為有此理。故念佛人。功不唐捐。",
    "X61n1168_002:0862a14": "初二句。以性奪修。謂雖未念佛。而我性中早已具",
    "X61n1168_002:0862a15": "足。次二句。以修成性。謂全性起修之妙。無論久修。",
    "X61n1168_002:0862a16": "即纔舉一聲佛號。即得往生。第三二句。明修性契",
    "X61n1168_002:0862a17": "合。成感應事。此中感應。與觀經不同。彼明修觀。境",
    "X61n1168_002:0862a18": "歷十六。修涉觀。行相似分真。此明至理微妙。即火",
    "X61n1168_002:0862a19": "車相現。一念改悔。十念成就者。即蒙接引。而得往",
    "X61n1168_002:0862a20": "生。以為感應道交。云道交者。如磁石吸針。有天性",
    "X61n1168_002:0862a21": "相關之道。不期然而法爾如然者也。四二句。明但",
    "X61n1168_002:0862a22": "凡深信念佛。發願求生者。功無虗棄也。此文八句。",
    "X61n1168_002:0862a23": "有展轉生起結歸之勢者三。一生起之勢者。以有",
    "X61n1168_002:0862a24": "未舉念時。早已成就之理。故有纔舉心念。即便圓",
    "X61n1168_002:0862b01": "成之修。以有上文修性一合之義。方有感應相交",
    "X61n1168_002:0862b02": "之道。以有感應不無之義。故有念佛人功不唐捐",
    "X61n1168_002:0862b03": "之效。二結歸之勢者。功不虗棄之效。為有感應相",
    "X61n1168_002:0862b04": "交之道。感應相交之道。為有舉念圓成之修。舉念",
    "X61n1168_002:0862b05": "圓成之修。為有未舉念時。早已成就之理。",
    "X61n1168_002:0862b06": "△次六門。明能生因果二。初三門約因論妙。次三",
    "X61n1168_002:0862b07": "門。約果論妙。初三門約因論妙又三。初一門明全",
    "X61n1168_002:0862b08": "理起事。次一門明事事無礙。次一門明三觀圓融",
    "X61n1168_002:0862b09": "初中二。初標。",
    "X61n1168_002:0862b10": "五法界為念門。",
    "X61n1168_002:0862b11": "法界者。約性而言。為念者。約修而言。今合二者而",
    "X61n1168_002:0862b12": "言。故云法界為念。則全性而起修也。△次釋二。初",
    "X61n1168_002:0862b13": "述偈立宗。",
    "X61n1168_002:0862b14": "法界圓融體。作我一念心。故我念佛心。全體是法界。",
    "X61n1168_002:0862b15": "初二句。明全性以起修。次二句。明全修而在性。謂",
    "X61n1168_002:0862b16": "全法界。圓融之性體。作我一念之用修。故全一念",
    "X61n1168_002:0862b17": "之用修。當體是圓融法界之性體也。△次依宗釋",
    "X61n1168_002:0862b18": "義二。初通明理事。二釋成此宗。初中三。初明事中",
    "X61n1168_002:0862b19": "諸念。",
    "X61n1168_002:0862b20": "論曰。行者稱佛名時。作佛觀時。作主伴依正餘觀時。",
    "X61n1168_002:0862b21": "修三種淨業時。一心不亂時。散心稱名時。以至見思",
    "X61n1168_002:0862b22": "浩浩恒沙煩惱。",
    "X61n1168_002:0862b23": "此歷明諸念。其中有事修。有理觀有事理兼修。有",
    "X61n1168_002:0862b24": "順修逆修。約相雖有差殊。約性元歸不二。稱佛名",
    "X61n1168_002:0862c01": "時者。如觀經下品下生中云。或有眾生作不善業。",
    "X61n1168_002:0862c02": "五逆十惡。具諸不善。如此愚人。以惡業故。應墮惡",
    "X61n1168_002:0862c03": "道。經歷多劫。受苦無窮。如此愚人。臨命終時。遇善",
    "X61n1168_002:0862c04": "知識。種種安慰。為說妙法。教令念佛。彼人苦逼。不",
    "X61n1168_002:0862c05": "遑念佛。善友告言。汝若不能念彼佛者。應稱無量",
    "X61n1168_002:0862c06": "壽佛。如是至心令聲不絕。具足十念。稱南無阿彌",
    "X61n1168_002:0862c07": "陀佛名故。於念念中。除八十億劫生死之罪。命終",
    "X61n1168_002:0862c08": "之時。見金蓮華。猶如日輪。往其人前如一念頃。即",
    "X61n1168_002:0862c09": "得往生極樂世界。於蓮華中。滿十二大劫。蓮華方",
    "X61n1168_002:0862c10": "開。觀世音大勢至以大悲音聲。為其廣說諸法實",
    "X61n1168_002:0862c11": "相。除滅罪法。聞已歡喜。應時即發菩提之心。是名",
    "X61n1168_002:0862c12": "下品下生者。是名下輩生想。名第十六觀。△次明",
    "X61n1168_002:0862c13": "事全是理。",
    "X61n1168_002:0862c14": "凡此有心。皆由真如不變隨緣而作。全體即是法界。",
    "X61n1168_002:0862c15": "凡此有心者。牒前諸念。皆全真如不變之理。以為",
    "X61n1168_002:0862c16": "念佛等逆順隨緣之事。故全逆順隨緣之事。即是",
    "X61n1168_002:0862c17": "真如不變之理。△三證全理論事。",
    "X61n1168_002:0862c18": "故法智大師云。法界圓融不思議體。作我一念之心。",
    "X61n1168_002:0862c19": "亦復舉體。作生作佛。作依作正。",
    "X61n1168_002:0862c20": "妙宗鈔。釋大師疏此經心觀為宗。實相為體。竟復",
    "X61n1168_002:0862c21": "示之以圓頓宗旨云。又復應知法界圓融不思議",
    "X61n1168_002:0862c22": "體。作我一念之心。亦復舉體作生作佛。作依作正。",
    "X61n1168_002:0862c23": "作根作塵。一心一塵至一極微。無非法界全體而",
    "X61n1168_002:0862c24": "作。既一一法。全法界作。故趣舉一法。即是圓融法",
    "X61n1168_002:0863a01": "界全分。既全法界。有何一物不具諸法。此是法智",
    "X61n1168_002:0863a02": "大師深悟圓乘之大宗旨。若非吾祖幽溪大師。以",
    "X61n1168_002:0863a03": "不變隨緣。隨緣不變之旨。而闡明之。則法智大師",
    "X61n1168_002:0863a04": "此旨。不易知也。是祖祖之心宗。天台之妙旨。讀是",
    "X61n1168_002:0863a05": "論者。請事此語。其不然者。則孤吾祖與法智大師",
    "X61n1168_002:0863a06": "之心也。△次釋成此宗五。初舉劣況勝。",
    "X61n1168_002:0863a07": "若然者。餘心尚是。況念佛心乎。",
    "X61n1168_002:0863a08": "若然者。承上之辭。若以性而觀之。則餘心非劣。念",
    "X61n1168_002:0863a09": "佛非勝。平等不二。今以相而觀之。故以餘心之劣。",
    "X61n1168_002:0863a10": "而況念佛之勝。餘心逆修。見思浩浩。尚即法界。況",
    "X61n1168_002:0863a11": "復順修念佛。般若明明。非法界乎。△次指示即理。",
    "X61n1168_002:0863a12": "是故行者念佛之時。此心便是圓融清淨寶覺。",
    "X61n1168_002:0863a13": "念佛之時。心是寶覺者。妙宗所謂以我具佛之心。",
    "X61n1168_002:0863a14": "觀彼即心之佛。佛既即心。有何一念非圓融寶覺",
    "X61n1168_002:0863a15": "乎。此乃約性。法爾如斯。△三出其功能。",
    "X61n1168_002:0863a16": "以此妙心念彼阿彌。則彼三身。何身不念。求彼四土。",
    "X61n1168_002:0863a17": "何土不生。",
    "X61n1168_002:0863a18": "此中功能。須約兩意通之。其義方顯。先約修成以",
    "X61n1168_002:0863a19": "彰其義。次約性具以顯其功。先約修成以彰其義",
    "X61n1168_002:0863a20": "者。有次第圓融二義。次第義者。要以空觀觀佛應",
    "X61n1168_002:0863a21": "身。伏見思方生同居淨土。空觀破見思。方生方便",
    "X61n1168_002:0863a22": "淨土。假觀觀佛報身。破盡塵沙。中觀觀佛法身。分",
    "X61n1168_002:0863a23": "破無明。方生實報淨土。亦是下品寂光。中觀觀佛",
    "X61n1168_002:0863a24": "法身。破盡無明。方生究竟寂光淨土。此約次第說",
    "X61n1168_002:0863b01": "也。若圓融者。三觀一心中修。三身一心中念。三惑",
    "X61n1168_002:0863b02": "一心中破。四土一時而生。所謂舉一即三。言三即",
    "X61n1168_002:0863b03": "一也。次約性具以顯其功者。又有橫竪二義。橫則",
    "X61n1168_002:0863b04": "單約性具。如觀一念心。具足十界。則本具六凡。是",
    "X61n1168_002:0863b05": "念佛應身。生同居淨土。又本具二乘。是念佛應身。",
    "X61n1168_002:0863b06": "生方便淨土。本具菩薩佛界。是念佛報法二身。生",
    "X61n1168_002:0863b07": "實報寂光二種淨土。竪則約觀性具十界。是念佛",
    "X61n1168_002:0863b08": "應身。生同居淨土。觀性量是念佛報身。生方便淨",
    "X61n1168_002:0863b09": "土。觀性體。是念佛法身。生實報寂光二種淨土。如",
    "X61n1168_002:0863b10": "是則己他之三身四土。皆我性具。即性體性量。無",
    "X61n1168_002:0863b11": "不具足。能以此妙心全性起修。則何身而不念。何",
    "X61n1168_002:0863b12": "土而不生乎。又復應知。非曰能以三觀觀之。方契",
    "X61n1168_002:0863b13": "三身。無有三觀。逈然不是。雖然即是。不知成迷。圓",
    "X61n1168_002:0863b14": "人妙觀。全在了達。故凡有觀行。悉稱無作。△四約",
    "X61n1168_002:0863b15": "位釋妨。",
    "X61n1168_002:0863b16": "但隨功行淺深。品位高下耳。",
    "X61n1168_002:0863b17": "上文所說。全約理即。若不約後之五即。判其地位。",
    "X61n1168_002:0863b18": "則令學者有增上慢之失。故寄釋學者之疑云。若",
    "X61n1168_002:0863b19": "三身四土。本來具足。則佛不必念。觀不必修。故釋",
    "X61n1168_002:0863b20": "之曰。理雖具足。柰惑有淺深。位有高下。豈得一向",
    "X61n1168_002:0863b21": "不尚修耶。△五問答決疑。",
    "X61n1168_002:0863b22": "問。餘心是法界。何必念佛。答。餘心是而逆。念佛是而",
    "X61n1168_002:0863b23": "順。以順翻逆。故須念佛。非法界有異也。",
    "X61n1168_002:0863b24": "舊本脫此一科。今依別本補出",
    "X61n1168_002:0863c01": "　。△次一門明事事無礙二。初標。",
    "X61n1168_002:0863c02": "六境觀相吞門。",
    "X61n1168_002:0863c03": "境為所觀。觀為能觀。二字法門。攝行門盡。如佛說",
    "X61n1168_002:0863c04": "觀無量壽佛經。觀之一字為能觀觀。無量壽佛為",
    "X61n1168_002:0863c05": "所觀境。經明十六觀。觀觀如此。至於楞嚴二十五",
    "X61n1168_002:0863c06": "門。圓覺二十五輪。莫非境之與觀。是則外境觀而",
    "X61n1168_002:0863c07": "別事他修。如烝砂作飯。縱經塵劫。止名熱砂。終不",
    "X61n1168_002:0863c08": "是飯。△次釋二。初述偈立宗。",
    "X61n1168_002:0863c09": "十六等諸境。事理兩種觀。彼此互相吞。如因陀羅網。",
    "X61n1168_002:0863c10": "十六觀者。初依報有六。一日。二水。三地。四樹。五池。",
    "X61n1168_002:0863c11": "六總。二正報有七。七華座。八像。九佛身。十觀音。十",
    "X61n1168_002:0863c12": "一勢至。十二普。十三雜。十四十五十六三輩往生。",
    "X61n1168_002:0863c13": "事理二觀者。但觀十六境為事。以三觀觀十六境",
    "X61n1168_002:0863c14": "為理。相吞之義。具在下文。△次依宗釋義二。初先",
    "X61n1168_002:0863c15": "明偈意。二釋成此宗。初中二。初牒三句以立理本",
    "X61n1168_002:0863c16": "二。初出相吞之由。",
    "X61n1168_002:0863c17": "論曰。境觀相吞者。正由事事無礙也。",
    "X61n1168_002:0863c18": "事事無礙者。杜順和尚華嚴法界觀云。法界者。一",
    "X61n1168_002:0863c19": "切眾生。身心之本體也。法者軌則也。界有性分二",
    "X61n1168_002:0863c20": "義。若約事說界。即是分義。謂隨事分別故也。若約",
    "X61n1168_002:0863c21": "理說界。即是性義。謂諸法性不能變易故也。以此",
    "X61n1168_002:0863c22": "性分互相交絡。則成理事無礙法界。以理融事。一",
    "X61n1168_002:0863c23": "一融通。則成事事無礙法界也。一事法界。謂諸眾",
    "X61n1168_002:0863c24": "生色心等法。一一差別。各有分齊。故名事法界。分",
    "X61n1168_002:0864a01": "齊者。限量也。二理法界。謂眾生色心等法。雖有差",
    "X61n1168_002:0864a02": "別。而同一體。故名理法界。三理事無礙法界。謂理",
    "X61n1168_002:0864a03": "由事顯。事攬理成。理事互融。故名理事無礙法界。",
    "X61n1168_002:0864a04": "四事事無礙法界。謂一切分齊事法。稱性融通。一",
    "X61n1168_002:0864a05": "多相即。大小互融。重重無盡。故名事事無礙法界。",
    "X61n1168_002:0864a06": "今境觀相吞。同彼第四。仍論性具稍異於彼。△次",
    "X61n1168_002:0864a07": "出無礙之本。二初旁引。",
    "X61n1168_002:0864a08": "事事所以無礙者。所謂有本者如是也。",
    "X61n1168_002:0864a09": "有本如是。文出孟子。彼云原泉混混。不舍晝夜。盈",
    "X61n1168_002:0864a10": "科而後進。放乎四海。有本者如是。今借泉源為水",
    "X61n1168_002:0864a11": "之本。以喻事事無礙。本于法界圓融。△次正釋。",
    "X61n1168_002:0864a12": "葢由法界圓融不思議體。作我一念之心。亦復舉體",
    "X61n1168_002:0864a13": "作生作佛。作依作正。既皆全體而作。有何一法不即",
    "X61n1168_002:0864a14": "法界。故曰一塵法界不小。剎海法界不大。多亦法界。",
    "X61n1168_002:0864a15": "少亦法界。",
    "X61n1168_002:0864a16": "法界圓融不思議體者。性具即性體性量真如不",
    "X61n1168_002:0864a17": "變之體也。作我一念之心等者。隨緣之用也。舉體",
    "X61n1168_002:0864a18": "者。全真如不變之體。以造隨緣種種之用也。既皆",
    "X61n1168_002:0864a19": "全體而作。即有本者如是也。有何一法不即法界。",
    "X61n1168_002:0864a20": "正明相吞之相也。云何相吞。秪由一塵法界不小。",
    "X61n1168_002:0864a21": "剎海法界不大。多亦法界。少亦法界也。下以因陀",
    "X61n1168_002:0864a22": "羅網釋出。其義逾明。△次釋諸句正明相吞三。初",
    "X61n1168_002:0864a23": "釋一二句境觀有本。",
    "X61n1168_002:0864a24": "是以西方十六諸境。吾心事理二觀。一一無非法界",
    "X61n1168_002:0864b01": "全體。",
    "X61n1168_002:0864b02": "十六境觀。從末而言。無非法界。自本而說。本非末",
    "X61n1168_002:0864b03": "不彰。末非本不妙。本末相依。方成妙觀。△次釋第",
    "X61n1168_002:0864b04": "四句。譬喻圓融。",
    "X61n1168_002:0864b05": "如帝釋宮中。因陀羅網。雖彼此各是一珠而影入眾",
    "X61n1168_002:0864b06": "珠。雖影入眾珠。而東西照用有別。",
    "X61n1168_002:0864b07": "如帝釋宮下。先舉譬本。雖彼此下。次出譬相。各是",
    "X61n1168_002:0864b08": "一珠。喻十六諸境事理二觀。影入眾珠。喻真如法",
    "X61n1168_002:0864b09": "界境觀相吞。雖彼此各是一珠。而影入眾珠喻所",
    "X61n1168_002:0864b10": "具三千之法。在一性中。而派之常合。雖影入眾珠。",
    "X61n1168_002:0864b11": "而東西照用有別。喻百界之理。在一念中而會之",
    "X61n1168_002:0864b12": "彌分。△三釋第三句。事理互吞。",
    "X61n1168_002:0864b13": "境觀亦然。以境為事。則觀為理。理能包事。是為以觀",
    "X61n1168_002:0864b14": "吞境。以觀為事。則境為理。理能包事。是為以境吞觀。",
    "X61n1168_002:0864b15": "若觀若境。或一為事。餘為理。或一為理。餘為事。彼此",
    "X61n1168_002:0864b16": "互各相吞。故如因陀羅網。",
    "X61n1168_002:0864b17": "初以境為事。觀為理。次以觀為事。境為理者。此約",
    "X61n1168_002:0864b18": "具造二說。方盡其旨。一約具說者。如一念中具足",
    "X61n1168_002:0864b19": "三千。則一念無差者為理。三千差別者為事。次約",
    "X61n1168_002:0864b20": "造說者。如一念乃根塵相對。方能現起。乃屬於事。",
    "X61n1168_002:0864b21": "三千性具。乃屬於理。又此三千彼彼互具。以能具",
    "X61n1168_002:0864b22": "者為理。所具者為事。餘法亦然。又以性具為事。以",
    "X61n1168_002:0864b23": "即性體性量為理。三不相雜。故各各皆為理事。是",
    "X61n1168_002:0864b24": "則理則俱理。事則俱事。今事理各分而互說者。乃",
    "X61n1168_002:0864c01": "約當情以分主賓故也。如以境為事則為賓。以觀",
    "X61n1168_002:0864c02": "為理則為主。主能攝賓。賓來歸主。故理能包事是",
    "X61n1168_002:0864c03": "為以觀吞境。餘法亦然。是則境之與觀。一一可以",
    "X61n1168_002:0864c04": "互為賓主。一為事。餘為理亦如是說。乃彼此互各",
    "X61n1168_002:0864c05": "相吞。法喻相齊義也。△次釋成此宗二。初正明。",
    "X61n1168_002:0864c06": "若然者。當我作觀時。則西方依正。已在我觀之內。我",
    "X61n1168_002:0864c07": "今身心。已在依正之中。",
    "X61n1168_002:0864c08": "西方依正。在我觀內。此以觀吞境也。我今身心。在",
    "X61n1168_002:0864c09": "依正中。以境吞觀也。此正顯一切事法稱性融通",
    "X61n1168_002:0864c10": "一多相即。大小互容。重重無盡。既有是性。必有是",
    "X61n1168_002:0864c11": "相。既有是因。必有是果。依正已在我觀之內。如今",
    "X61n1168_002:0864c12": "已見。不待將來方見。身心已在依正之中。于今已",
    "X61n1168_002:0864c13": "生。不待將來方生。唯心淨土。本性彌陀之旨。談至",
    "X61n1168_002:0864c14": "此可謂妙絕古今矣。△次引證。",
    "X61n1168_002:0864c15": "了此而求生安養。可謂鴈過長空。影沉寒水。鴈絕遺",
    "X61n1168_002:0864c16": "踪之意。水無流影之心。",
    "X61n1168_002:0864c17": "了此者。言圓人用圓解。以修圓行也。境觀大率相",
    "X61n1168_002:0864c18": "同。唯了與不了有異。惟圓人能了此事事無礙之",
    "X61n1168_002:0864c19": "理。一一莫不稱性而修。絕待而照。鴈過長空。用天",
    "X61n1168_002:0864c20": "衣懷禪師語。師雖禪宗大老。居常密修淨土。一日",
    "X61n1168_002:0864c21": "室中問學者云。若言捨穢取淨。厭此欣彼。則是取",
    "X61n1168_002:0864c22": "捨之情。眾生妄想。若言無淨土。則違佛語。修淨土",
    "X61n1168_002:0864c23": "者當如何修。眾無語。復自答云。生則決定生。去則",
    "X61n1168_002:0864c24": "實不去。又云。譬如鴈過長空。影沉寒水。鴈絕遺踪",
    "X61n1168_002:0865a01": "之意。水無留影之心。今先釋彼義後會本文。鴈過",
    "X61n1168_002:0865a02": "長空。影沉寒水者。喻生則決定生。鴈絕遺踪之意。",
    "X61n1168_002:0865a03": "水無留影之心者。喻去則實不去也。葢十方是當",
    "X61n1168_002:0865a04": "人一箇清淨法身。有何去來之相。故去則實不去。",
    "X61n1168_002:0865a05": "然約妙報而言。生因未盡者。不妨舍此生彼。成辦",
    "X61n1168_002:0865a06": "大事。故生則決定生。然即法身而為妙報。不妨無",
    "X61n1168_002:0865a07": "生而生。即妙報而是法身。不妨生而無生。此則終",
    "X61n1168_002:0865a08": "日取捨而無取捨。存焉亡焉。不可得而名焉。後會",
    "X61n1168_002:0865a09": "本文者。境觀各各受吞。即生則決定生也。各各相",
    "X61n1168_002:0865a10": "吞。即去則實不去也。生而無生。生化兩冥。生無生",
    "X61n1168_002:0865a11": "論。義歸乎此。",
    "X61n1168_002:0865a12": "△次一門明三觀圓融二。初標。",
    "X61n1168_002:0865a13": "七三觀法爾門。",
    "X61n1168_002:0865a14": "法爾者。法性自爾。天然自然。不假勉強也。荊溪大",
    "X61n1168_002:0865a15": "師云。三諦者。天然之性德也。以此三觀全三諦起。",
    "X61n1168_002:0865a16": "諦觀名別體復同故也。前第五法界為念。但明全",
    "X61n1168_002:0865a17": "性起修。第六境觀相吞。兼言境觀。於觀雖分事理。",
    "X61n1168_002:0865a18": "不知理是何觀。今則明指一心三觀。以為理觀。從",
    "X61n1168_002:0865a19": "疎洎親。無相混濫。△次釋二。初述偈立宗。",
    "X61n1168_002:0865a20": "能觀為三觀。所觀即三諦。全性以起修。故稱為法爾。",
    "X61n1168_002:0865a21": "只此三因。義稱三法。所謂空性了因。假性緣因。中",
    "X61n1168_002:0865a22": "性正因。如是三法。約所觀即為三諦。約能觀即為",
    "X61n1168_002:0865a23": "三觀。原是一體。不分而分。△次依宗釋義二。初通",
    "X61n1168_002:0865a24": "明諦觀。二釋成此宗。初中二。初牒前諦觀。",
    "X61n1168_002:0865b01": "論曰。三諦者。真俗中也。三觀者。空假中也。",
    "X61n1168_002:0865b02": "天台所立。三諦三觀。雜出仁王瓔珞。大論圓覺楞",
    "X61n1168_002:0865b03": "嚴。或名義並明。或義顯名隱。皆佛祖之心宗。含生",
    "X61n1168_002:0865b04": "之妙性。後代弘宗者。或晦名而獨闡其義。如掩耳",
    "X61n1168_002:0865b05": "以竊鈴。其有志於佛乘者。請究心於茲。庶無留滯。",
    "X61n1168_002:0865b06": "不遭岐路。△次別明諦觀二。初明三諦。二明三觀。",
    "X61n1168_002:0865b07": "初又三。初明三諦功能。",
    "X61n1168_002:0865b08": "忘情絕解。莫尚乎真。隨緣應用。莫尚乎俗。融通空有。",
    "X61n1168_002:0865b09": "莫尚乎中。",
    "X61n1168_002:0865b10": "荊溪大師云。真諦者。泯一切法。冺一切法者。九界",
    "X61n1168_002:0865b11": "之情。佛界之解。纖塵不立。故曰忘情絕解。莫尚乎",
    "X61n1168_002:0865b12": "真。又曰俗諦者。立一切法。立一切法者。佛界之應。",
    "X61n1168_002:0865b13": "九界之用。無法不彰。故曰隨緣應用。莫尚乎俗。又",
    "X61n1168_002:0865b14": "云。中諦者。統一切法。統一切法者。真諦十界之空。",
    "X61n1168_002:0865b15": "俗諦三千之有。無不融之通之。既雙遮而不立。亦",
    "X61n1168_002:0865b16": "雙照而昭然。三諦具乎一心。三義總于一念。則無",
    "X61n1168_002:0865b17": "情不遣。無理不彰也。故曰融通空有。莫尚乎中。△",
    "X61n1168_002:0865b18": "次明三諦相貌。",
    "X61n1168_002:0865b19": "虗靈不昧。此吾心自空者也。物來斯應。此吾心自有",
    "X61n1168_002:0865b20": "者也。空有相即。此吾心自中者也。",
    "X61n1168_002:0865b21": "論明三諦。不外當人一念。如日月之間根塵相對。",
    "X61n1168_002:0865b22": "凡有所念。本自空洞。推檢此心。了無一物。而亦昭",
    "X61n1168_002:0865b23": "昭靈靈。纖毫不昧。非吾心自空者乎。至根塵敵對",
    "X61n1168_002:0865b24": "遇染淨緣。十界心起。物來斯應。非吾心自有者乎。",
    "X61n1168_002:0865c01": "然空亦此念。有亦此念。即空復即有。即假又即真。",
    "X61n1168_002:0865c02": "融通二邊。雙遮雙照。非吾心自中者乎。求於一心",
    "X61n1168_002:0865c03": "既如此。求於萬法亦如此。是則三諦者。本自天然。",
    "X61n1168_002:0865c04": "心佛及眾生。是三無差別。皆可即事而求也。△三",
    "X61n1168_002:0865c05": "結諦非是觀。",
    "X61n1168_002:0865c06": "此性也。非修也。三諦也。非三觀也。",
    "X61n1168_002:0865c07": "三諦者。真如不變。能造之妙性也。三惑者。隨染緣",
    "X61n1168_002:0865c08": "所造之逆修也。三觀者。隨淨緣所造之順修也。性",
    "X61n1168_002:0865c09": "雖本妙。隨染成逆。故云見思阻乎空寂。塵沙障乎",
    "X61n1168_002:0865c10": "化導。無明翳乎法性。破茲三惑。非三觀莫克。故曰",
    "X61n1168_002:0865c11": "破一切惑。莫尚乎空。立一切法。莫尚乎假。統一切",
    "X61n1168_002:0865c12": "法。莫尚乎中。欲復性以破惑。須全性以起修。諦觀",
    "X61n1168_002:0865c13": "名別體復同。是故能所二非二。皆荊谿之格言。天",
    "X61n1168_002:0865c14": "台之要旨也。△次明三觀二。初標本。",
    "X61n1168_002:0865c15": "修之者稱性照了也。",
    "X61n1168_002:0865c16": "天台三觀名為無作妙行者。以其不假作為。稱性",
    "X61n1168_002:0865c17": "照了三諦之性。照性成修。△次釋成二。初別論。二",
    "X61n1168_002:0865c18": "總論。初中二。初釋。次結。初又二。初次第。",
    "X61n1168_002:0865c19": "故體達此心。空洞無物謂之空。照了此性。具足萬法",
    "X61n1168_002:0865c20": "謂之假。融通二邊。不一不異謂之中。",
    "X61n1168_002:0865c21": "心本空洞。昏昏擾擾。謂之見思。性本具足。一向迷",
    "X61n1168_002:0865c22": "昧。謂之塵沙。體本融通。妄分一異。謂之無明。今則",
    "X61n1168_002:0865c23": "反是。因空洞而體達之。隨性具而照了之。順空有",
    "X61n1168_002:0865c24": "而融通之。肇公亦云聖遠乎哉。體之則神。道遠乎",
    "X61n1168_002:0866a01": "哉。觸事而真。欲修三觀者。當以此語為神鑑可也。",
    "X61n1168_002:0866a02": "△次圓融三。初重指三諦圓融。",
    "X61n1168_002:0866a03": "然則即虗靈而應物也。即應物而虗靈也。",
    "X61n1168_002:0866a04": "然則者。非承上次第之言。乃遠討三諦之本。以上",
    "X61n1168_002:0866a05": "文明相貌中。三諦皆指吾心之相。其相雖有差殊。",
    "X61n1168_002:0866a06": "一心豈存別異。葢即此心虗靈者而應物。真諦已",
    "X61n1168_002:0866a07": "即俗矣。即此心應物者而虗靈。俗諦已即真矣。真",
    "X61n1168_002:0866a08": "即俗。則照俗而遮真。俗即真則照真而遮俗。三諦",
    "X61n1168_002:0866a09": "圓具。何有次第也。△次正釋三觀相即。",
    "X61n1168_002:0866a10": "空即假中也。假即空中也。中即空假也。",
    "X61n1168_002:0866a11": "上明三諦既其圓融。今明三觀。故亦相即。即虗靈",
    "X61n1168_002:0866a12": "而應物。故空即假也。即應物而虗靈。故假即空也。",
    "X61n1168_002:0866a13": "即二邊而融通。故空假即中。中即空假也。△三讚",
    "X61n1168_002:0866a14": "美三觀微妙。",
    "X61n1168_002:0866a15": "是稱性而修也。絕待而照也。不思議之三觀也。首楞",
    "X61n1168_002:0866a16": "大定之司南也。",
    "X61n1168_002:0866a17": "全三諦之性。以起三觀之修。故是稱性而修。諦觀",
    "X61n1168_002:0866a18": "俱在一心。一心豈分能所。故是絕待而照。妙宗云",
    "X61n1168_002:0866a19": "諦既即一而三。觀豈前後而照。故於妙境。以立觀",
    "X61n1168_002:0866a20": "門。即於一心而修三觀。此觀觀法。能所雙絕。待對",
    "X61n1168_002:0866a21": "斯亡。此之謂也。不思議之三觀者。若空不即假中。",
    "X61n1168_002:0866a22": "假不即空中。中不即空假。離此而修。修外有性。皆",
    "X61n1168_002:0866a23": "可思議之法也。今既異此。故不思議。首楞大定之",
    "X61n1168_002:0866a24": "司南者。汎舉其法。則凡是依此而修。即名健相分",
    "X61n1168_002:0866b01": "別。通號首楞大定。乃是成佛指南。乃即大定為指",
    "X61n1168_002:0866b02": "南。非曰修大定者別有指南。若指其文。則大佛頂",
    "X61n1168_002:0866b03": "經首楞嚴定。當機首請三法。如來開以圓解。然後",
    "X61n1168_002:0866b04": "依解修觀。依行證果。莫非闡揚此旨。△次結。",
    "X61n1168_002:0866b05": "此別論也如此。",
    "X61n1168_002:0866b06": "別論者。境觀各三。在能在所。故名為別。下文總論。",
    "X61n1168_002:0866b07": "則束三觀而總為能觀之空。束三諦而總為所觀",
    "X61n1168_002:0866b08": "之假。束心境而泯忘之。總謂之中。△次總論二。初",
    "X61n1168_002:0866b09": "次第。",
    "X61n1168_002:0866b10": "若總論者。或以吾心虗靈者為空。以所觀萬物者為",
    "X61n1168_002:0866b11": "假。以心境不二者為中。",
    "X61n1168_002:0866b12": "此中所說次第。乃以不次第而為其次。如三法本",
    "X61n1168_002:0866b13": "具一性。諦觀同居一心。尚何次第之有。然隨人用",
    "X61n1168_002:0866b14": "之不無賓主。今初以能觀之空而為其主。則假中",
    "X61n1168_002:0866b15": "為賓。賓隱而主立。故以吾心虗靈者為空。次以所",
    "X61n1168_002:0866b16": "觀之假為主。則空中為賓。亦主立而賓隱。故以所",
    "X61n1168_002:0866b17": "觀萬物者為假。三以合能所者為主。則空假為賓。",
    "X61n1168_002:0866b18": "亦賓隱而主立。故以心境不二者為中。△次圓融。",
    "X61n1168_002:0866b19": "物。吾心之物也。何假而不空。心。萬物之心也。何空而",
    "X61n1168_002:0866b20": "不假。即心即物。即物即心。何中而不空假。",
    "X61n1168_002:0866b21": "觀以心為空。以物為有。以心物相即為中。初句即",
    "X61n1168_002:0866b22": "物而心。次句即心而物。三句心物互即。以成圓融",
    "X61n1168_002:0866b23": "三觀。依文解釋如此。貴在得乎意本。意本者。在前",
    "X61n1168_002:0866b24": "一真法界門中。所說性具。即性體性量。葢心之與",
    "X61n1168_002:0866c01": "物。俱有不變隨緣。隨緣不變二義。苟非性具即體",
    "X61n1168_002:0866c02": "量。何以見此三觀之指南。故心有真如不變之心。",
    "X61n1168_002:0866c03": "隨緣所造之心。物有真如性中之物。隨緣變造之",
    "X61n1168_002:0866c04": "物。真如之心。即一真法界中所明清淨本然周徧",
    "X61n1168_002:0866c05": "法界者也。隨緣所造之心。即心土相即門。根塵相",
    "X61n1168_002:0866c06": "對。介爾一念妄心也。真如性中之物。即一真法界",
    "X61n1168_002:0866c07": "門。所明性具十界也。隨緣變造之物。即心土相即",
    "X61n1168_002:0866c08": "門。所明此土西方。所造依正二報。以有真如根本。",
    "X61n1168_002:0866c09": "能具所具。故有今日。隨緣變造之心。即此妄心。復",
    "X61n1168_002:0866c10": "有所具所造之物。今此文中所明之物。且約一念",
    "X61n1168_002:0866c11": "性具之物。至下釋成此宗中。所觀極樂依正。乃此",
    "X61n1168_002:0866c12": "心所造之物。苟不知此。何能消二處之文耶。△次",
    "X61n1168_002:0866c13": "釋成此中二。初明總別自在。",
    "X61n1168_002:0866c14": "是以觀極樂依正者。以吾心一觀之三觀。照彼一境",
    "X61n1168_002:0866c15": "之三諦。無不可者。以吾心三觀之一心。照彼三諦之",
    "X61n1168_002:0866c16": "一境。亦無不可者。",
    "X61n1168_002:0866c17": "前文所明。皆即心觀佛。以為假觀。今則托境修觀。",
    "X61n1168_002:0866c18": "以為事境。乃今論之正意。即妙宗鈔中所謂據乎",
    "X61n1168_002:0866c19": "心性。觀彼依正。依正易彰。託彼依正。觀於心性。心",
    "X61n1168_002:0866c20": "性易發是也。以吾心一觀之三觀。照彼一境之三",
    "X61n1168_002:0866c21": "諦者。心本是一。豈非只是一觀。然而不妨一中具",
    "X61n1168_002:0866c22": "三。境本是一。豈非只是一境。然亦不妨一中具三。",
    "X61n1168_002:0866c23": "此為以一心三觀。觀一境三諦。此出於尋常者也。",
    "X61n1168_002:0866c24": "若夫以吾心三觀之一心。照彼三諦之一境。此則",
    "X61n1168_002:0867a01": "異乎尋常。乃以三觀一心者束之為空。三諦一境",
    "X61n1168_002:0867a02": "者束之為假。境觀合一者束之為中。使人易可修",
    "X61n1168_002:0867a03": "造可謂得山教之心宗。契如來之命脈者也。△次",
    "X61n1168_002:0867a04": "證圓融三觀。",
    "X61n1168_002:0867a05": "虎溪大師云。境為妙假觀為空。境觀雙忘即是中。忘",
    "X61n1168_002:0867a06": "照何嘗有先後。一心融絕了無蹤。尚何三觀之不法",
    "X61n1168_002:0867a07": "爾乎。",
    "X61n1168_002:0867a08": "境為妙假者。有門頌所謂不思議假非偏假。乃以",
    "X61n1168_002:0867a09": "三諦一境而為妙假。觀為空者。所謂真空不空非",
    "X61n1168_002:0867a10": "但空。乃以三觀一心而為空觀。境觀雙忘即是中。",
    "X61n1168_002:0867a11": "所謂圓中圓滿非但中。乃以三境三觀。即心性絕",
    "X61n1168_002:0867a12": "待者為中觀。忘照何嘗有先後者。空假二觀。雙照",
    "X61n1168_002:0867a13": "也。中道妙觀。雙忘也。即空假而中。即中而空假。忘",
    "X61n1168_002:0867a14": "之照之。總在一心。有何次第前後。故曰一心融絕",
    "X61n1168_002:0867a15": "了無縱。言無縱者。忘之照之。俱泯俱絕。故無有縱。",
    "X61n1168_002:0867a16": "末句結成法爾。謂能如此了。如此修。無作妙觀天",
    "X61n1168_002:0867a17": "然而然。無所往而非是也。",
    "X61n1168_002:0867a18": "△次三門約果論妙二。初一門明生佛道交。次二",
    "X61n1168_002:0867a19": "門明時處不隔。初中二初標。",
    "X61n1168_002:0867a20": "八感應任運門。",
    "X61n1168_002:0867a21": "眾生稱名念佛為感。諸佛接引往生為應。佛與眾",
    "X61n1168_002:0867a22": "生。天性相關。自然而然。故曰任運。△次釋二初述",
    "X61n1168_002:0867a23": "偈立宗。",
    "X61n1168_002:0867a24": "我心感諸佛。彌陀即懸應。天性自相關。如磁石吸針。",
    "X61n1168_002:0867b01": "初句明感。次句明應。三句明感應之妙。四句約喻",
    "X61n1168_002:0867b02": "以顯。△次依宗釋義二。初通明生佛。二釋成此宗。",
    "X61n1168_002:0867b03": "初中二。初明天性。二明感應。初又二。初明生佛同",
    "X61n1168_002:0867b04": "源二。初正明。",
    "X61n1168_002:0867b05": "論曰。諸佛眾生。同一覺源。迷悟雖殊。理常平等。",
    "X61n1168_002:0867b06": "初二句明生佛之理本。第三句明昇沉之事相。據",
    "X61n1168_002:0867b07": "事相不得不異。據理性不得不同。若曰即理本為",
    "X61n1168_002:0867b08": "事相。全事相為理本。雖差別而無差別。故曰迷悟",
    "X61n1168_002:0867b09": "雖殊。理常平等。△次引證。",
    "X61n1168_002:0867b10": "故曰。諸佛是眾生心內諸佛。眾生是諸佛心內眾生。",
    "X61n1168_002:0867b11": "具約三性而釋。方盡其理。如前已明。△次明心精",
    "X61n1168_002:0867b12": "通[泳-永+曶]。",
    "X61n1168_002:0867b13": "迹此而言。則諸佛眾生。心精無時而不通[泳-永+曶]。",
    "X61n1168_002:0867b14": "楞嚴經云。心精通[泳-永+曶]。當處湛然。彼約行人圓伏三",
    "X61n1168_002:0867b15": "惑。所有觀行心精。與諸佛究竟心精。通而不隔。[泳-永+曶]",
    "X61n1168_002:0867b16": "而無迹。合為一體。故當處湛然。今約佛與眾生理",
    "X61n1168_002:0867b17": "性相同。無時而不通[泳-永+曶]。同而不同。善須分別。△次",
    "X61n1168_002:0867b18": "明感應二。初反明無感不應二。初釋疑。",
    "X61n1168_002:0867b19": "但諸佛無時不欲度生。而眾生念念與之迷背。",
    "X61n1168_002:0867b20": "或有疑曰。我等眾生。既常與諸佛心精通[泳-永+曶]。是則",
    "X61n1168_002:0867b21": "日用應時時見佛。臨終應各各往生。今既不見不",
    "X61n1168_002:0867b22": "往。通[泳-永+曶]之義安在。故論主釋疑(云云)。葢諸佛與眾",
    "X61n1168_002:0867b23": "生性相近故。無時不欲度生。眾生與諸佛習相遠",
    "X61n1168_002:0867b24": "故。念念與之迷背耳。△次引譬。",
    "X61n1168_002:0867c01": "故勢至菩薩云。一人專憶。一人專忘。若逢不逢。或見",
    "X61n1168_002:0867c02": "非見。",
    "X61n1168_002:0867c03": "一人專憶。譬諸佛無時不欲度生。一人專忘。譬眾",
    "X61n1168_002:0867c04": "生念念與之迷背。以佛欲度故。若逢或見。以生迷",
    "X61n1168_002:0867c05": "背故。不逢非見。△次正明有感即應二。初譬合母",
    "X61n1168_002:0867c06": "子相憶二。初譬。",
    "X61n1168_002:0867c07": "子若憶母。如母憶時。母子歷生。不相違遠。",
    "X61n1168_002:0867c08": "子若憶母者。譬眾生念佛也。如母憶時者。譬念佛",
    "X61n1168_002:0867c09": "當親切。不當疎汎。疎汎而念。如子之憶也不專。必",
    "X61n1168_002:0867c10": "當如母憶子之時。無處不思。無時不念。以喻念佛",
    "X61n1168_002:0867c11": "之心。於三際時。十方處。莫不稱性而觀。絕待而照。",
    "X61n1168_002:0867c12": "果能如是。則佛母生子。從生至生。不相違遠。此中",
    "X61n1168_002:0867c13": "雖明感應道交。實符始本一念。學者知之。△次合。",
    "X61n1168_002:0867c14": "若眾生心。憶佛念佛。現前當來。必定見佛。去佛不遠。",
    "X61n1168_002:0867c15": "憶佛且約事為言。念佛當約理而論。約事則心心",
    "X61n1168_002:0867c16": "緣於淨境。約理則念念契於本源。如是則十六勝",
    "X61n1168_002:0867c17": "境。次第而觀。一心三觀。圓融而照。能如此憶念。此",
    "X61n1168_002:0867c18": "世現前。即得見佛。捨身來世。必臻品位。葢此人全",
    "X61n1168_002:0867c19": "體荷擔。去佛不相遼遠矣。△次結勸功由天性。",
    "X61n1168_002:0867c20": "正由一理平等。天性相關。故得任運㧞苦與樂。",
    "X61n1168_002:0867c21": "一理平等者。眾生三性。與諸佛三身不二也。天性",
    "X61n1168_002:0867c22": "相關者。此借世間法為譬。天以陰陽五行。化生萬",
    "X61n1168_002:0867c23": "物。同一氣類。故曰天地為一大天地。人身為一小",
    "X61n1168_002:0867c24": "天地。父之傳子。亦以己之小天地而化生其子。大",
    "X61n1168_002:0868a01": "小同氣。父子同形。骨血相符。業類相召。此天性之",
    "X61n1168_002:0868a02": "相關也。生佛之道亦然。同一體性。共一覺源。似天",
    "X61n1168_002:0868a03": "性相關之道。諸佛慈悲。常欲與樂而㧞苦。苟有機",
    "X61n1168_002:0868a04": "感扣。即蒙起應。皆自然而然。故曰任運。△次釋成",
    "X61n1168_002:0868a05": "此宗四。初明彌陀妙應已成。",
    "X61n1168_002:0868a06": "況無量壽佛。因中所發四十八願。誓取極樂。攝受有",
    "X61n1168_002:0868a07": "情。今道果久成。僧那久滿。",
    "X61n1168_002:0868a08": "諸佛誓願慈悲。雖皆平等。然亦有汎有切。有親有",
    "X61n1168_002:0868a09": "疎。前明拔苦與樂。功由天性。且汎明諸佛。莫不如",
    "X61n1168_002:0868a10": "此。然以誓願言之。諸佛與堪忍眾生。汎而且疎。惟",
    "X61n1168_002:0868a11": "我釋迦與彌陀。因中同為伯仲。慈悲偏愍娑婆。故",
    "X61n1168_002:0868a12": "釋迦生五濁惡世。折伏剛強。彌陀出清泰樂邦。攝",
    "X61n1168_002:0868a13": "受調順。譬如嚴父慈母。作之成之。化道斯就。葢菩",
    "X61n1168_002:0868a14": "薩慈悲。雖復平等。誓願開合。不無殊異。合之惟是",
    "X61n1168_002:0868a15": "四弘。開之則增減不一。故藥師開為十二。法藏開",
    "X61n1168_002:0868a16": "為四十八。然在因但發僧那於始心。今彌陀居果。",
    "X61n1168_002:0868a17": "則終大悲以赴難。妙應已成。而妙感斯赴。故彌陀",
    "X61n1168_002:0868a18": "慈悲。切而更親也。△次勸眾生妙感當立二。初勸",
    "X61n1168_002:0868a19": "勿疑。",
    "X61n1168_002:0868a20": "故凡百眾生。勿憂佛不來應。",
    "X61n1168_002:0868a21": "世人念佛。極所憂疑者。我今雖念佛求生。倘臨終",
    "X61n1168_002:0868a22": "佛不來接引。豈不唐捐其功。故勸云。凡百念佛。勿",
    "X61n1168_002:0868a23": "憂不應。以生佛天性相關故。彌陀誓願成就故。△",
    "X61n1168_002:0868a24": "次勸立宗。",
    "X61n1168_002:0868b01": "但當生信憶念。數數發願願生西方。",
    "X61n1168_002:0868b02": "世人於淨土法門不忻樂者。凡墮三失。一者不信。",
    "X61n1168_002:0868b03": "二者不念。三者不願。不信品數至多。大約有三種。",
    "X61n1168_002:0868b04": "一者全然不信。外道有之。二者但信有己佛。不信",
    "X61n1168_002:0868b05": "有他佛。禪人有之。三者信有他佛。不信己佛。事相",
    "X61n1168_002:0868b06": "行人有之。今論主勸人須己他兼信。斯悟生佛不",
    "X61n1168_002:0868b07": "二也。二者不念亦有三種。一者全然不念。悠悠凡",
    "X61n1168_002:0868b08": "夫有之。二者念己。而不念他。禪人有之。三者念他",
    "X61n1168_002:0868b09": "而不念己。事相之人有之。今論主勸人須己他並",
    "X61n1168_002:0868b10": "念。斯悟念而無念也。三者不願亦有三種。一者全",
    "X61n1168_002:0868b11": "然不願。悠悠凡夫有之。二者願自成佛。不願他佛",
    "X61n1168_002:0868b12": "攝成。此禪人有之。三者願他佛來迎。不知己佛自",
    "X61n1168_002:0868b13": "往。此事相人有之。今論主勸人須己他並願。斯悟",
    "X61n1168_002:0868b14": "生即無生也。△三譬生佛感應任運。",
    "X61n1168_002:0868b15": "如磁石與針。任運吸取。",
    "X61n1168_002:0868b16": "磁石。即慈母石也。磁為鐵之母。鐵為磁之子。此無",
    "X61n1168_002:0868b17": "情中亦天性相關。氣分相攝。任運而然。不假勉強。",
    "X61n1168_002:0868b18": "以喻彌陀無緣慈。悲為眾生之慈母。感應道交無",
    "X61n1168_002:0868b19": "差忒者也。△四明生佛感應難易三。初借譬感應",
    "X61n1168_002:0868b20": "合否。",
    "X61n1168_002:0868b21": "然磁能吸鐵而不能吸銅。針能合磁而不能合玉。",
    "X61n1168_002:0868b22": "喻中以磁鐵例之銅玉。以喻汎的親疎。下合法中",
    "X61n1168_002:0868b23": "義甚明顯。△次合法誓願相關。",
    "X61n1168_002:0868b24": "譬猶佛能度有緣而不能度無緣。眾生易感彌陀。而",
    "X61n1168_002:0868c01": "不易感諸佛。豈非生佛。誓願相關者乎。",
    "X61n1168_002:0868c02": "佛能度有緣。不能度無緣。如磁能吸鐵。不能吸銅。",
    "X61n1168_002:0868c03": "眾生易感彌陀。而不易感諸佛。如針能合磁。而不",
    "X61n1168_002:0868c04": "能合玉。今彌陀佛與我釋迦。自為大通智勝十六",
    "X61n1168_002:0868c05": "王子以來。恒在娑婆憐愍眾生。慈悲誓願者深。與",
    "X61n1168_002:0868c06": "物結緣者眾。行行填願者久。攝取佛土者勝。憶念",
    "X61n1168_002:0868c07": "眾生者切。神通力用者大。天性相關非淺淺也。△",
    "X61n1168_002:0868c08": "三結顯當具三要。",
    "X61n1168_002:0868c09": "是以求生淨土者。信行願三。缺一不可。",
    "X61n1168_002:0868c10": "信行願三。名為往生三要。要者緊要。謂此三皆是",
    "X61n1168_002:0868c11": "往生緊要。一不可緩。又要領。如衣之領。如裳之要。",
    "X61n1168_002:0868c12": "提領而衣來。舉要而裳至。葢行無信不立。信無行",
    "X61n1168_002:0868c13": "不成。二法無願。又無約束。信喻船之點首。行如船",
    "X61n1168_002:0868c14": "之櫓棹。願如船之尾柁。三者俱備。往生淨土必矣。",
    "X61n1168_002:0868c15": "△次二門。明時處不隔二。初一門約處論妙。次一",
    "X61n1168_002:0868c16": "門約時論妙。初中二。初標。",
    "X61n1168_002:0868c17": "九彼此恒一門。",
    "X61n1168_002:0868c18": "彼。指極樂。此。指娑婆。彼此淨穢雖殊。不外當人一",
    "X61n1168_002:0868c19": "念。故稱恒一。△次釋二。初述偈立宗。",
    "X61n1168_002:0868c20": "若人臨終時。能不失正念。或見光見華。已受寶池生。",
    "X61n1168_002:0868c21": "淨業辦於一生。正念主於臨去。此古人所謂平居",
    "X61n1168_002:0868c22": "念正。臨終安得不正。此得之於上者也。平居散心",
    "X61n1168_002:0868c23": "稱佛。臨終攝散歸定。此得之於中者也。凡愚惡逆",
    "X61n1168_002:0868c24": "眾生。善友勉勵歸正。此得之於下者也。淨土法門。",
    "X61n1168_002:0869a01": "不必盡然。但得臨終一念歸正。華池九品俱預法",
    "X61n1168_002:0869a02": "流。然有雖正念而絕無聞見。識託蓮華者。又有業",
    "X61n1168_002:0869a03": "牽冥界。判決往生者。不在此論。今明彼此恒一。正",
    "X61n1168_002:0869a04": "在此土臨終見光見華。已受彼土寶池化生。苟非",
    "X61n1168_002:0869a05": "恒一。焉臻此妙。△次依宗釋義三。初約事驗以立",
    "X61n1168_002:0869a06": "根本。",
    "X61n1168_002:0869a07": "論曰。彼生傳云。張抗。仕石晉為翰林學士。課大悲呪",
    "X61n1168_002:0869a08": "十萬徧。願生西方。一日寢疾。惟念佛號。忽謂家人曰。",
    "X61n1168_002:0869a09": "西方淨土秪在堂屋西邊。阿彌陀佛坐蓮華上。見翁",
    "X61n1168_002:0869a10": "兒在蓮華池金沙地上禮拜嬉戲。良久念佛而化。翁",
    "X61n1168_002:0869a11": "兒。抗之孫也。",
    "X61n1168_002:0869a12": "張抗。舉往生人。課大悲呪。指往生行願。惟念佛號。",
    "X61n1168_002:0869a13": "指正念之由。葢臨終苦逼無暇誦呪。惟佛號省力。",
    "X61n1168_002:0869a14": "易成正念。謂家人語。正明彼此恒一之驗。有人疑",
    "X61n1168_002:0869a15": "此是魔事者。皆由不知惟心淨土之理。故也。或問",
    "X61n1168_002:0869a16": "曰。所見蓮華。是淨土相。若翁兒亦在其中。此兒生",
    "X61n1168_002:0869a17": "耶死耶。若死無有行願。云何往生。若生豈有生人",
    "X61n1168_002:0869a18": "同居蓮界。皆不然也。答曰。別本載翁兒三歲而亡。",
    "X61n1168_002:0869a19": "或是再來之人。往昔行願早已成就。捨此餘生以",
    "X61n1168_002:0869a20": "託彼土。或承乃祖呪願力故。經云。沾持呪人飄身",
    "X61n1168_002:0869a21": "之風。浴身之水。尚得往生。何況親承呪願之力者",
    "X61n1168_002:0869a22": "乎。△次約心性以泯能所二。明土居心內。",
    "X61n1168_002:0869a23": "所以爾者。葢西方極樂世界。乃吾心中之一土耳。娑",
    "X61n1168_002:0869a24": "婆世界。亦吾心中之一土耳。",
    "X61n1168_002:0869b01": "釋張抗往生之相。以成彼此恒一之理。娑婆極樂。",
    "X61n1168_002:0869b02": "淨穢雖殊。能具之心。彼此焉異。△次明心無遠近。",
    "X61n1168_002:0869b03": "約土而言。有十萬億彼此之異。約心而觀。原無遠近。",
    "X61n1168_002:0869b04": "約土而言。乃全性而相故異。約心而言。乃全相而",
    "X61n1168_002:0869b05": "性故同。即之常分。派之常合。異焉同焉。存之可也。",
    "X61n1168_002:0869b06": "亡之亦可也。況心即三性具足。廣大清淨。尚何彼",
    "X61n1168_002:0869b07": "此淨穢之殊異哉。△三約果相以絕去來三。初釋",
    "X61n1168_002:0869b08": "妨。",
    "X61n1168_002:0869b09": "但眾生自受生以來。為五陰區局真性不契心源。",
    "X61n1168_002:0869b10": "或有妨云。淨土惟心。誰人不具。即目可見。何待臨",
    "X61n1168_002:0869b11": "終。故釋之。受生以來有遠有近。區局真性。有淺有",
    "X61n1168_002:0869b12": "深。遠則無始。近則此生。淺則色陰。深則五陰。今且",
    "X61n1168_002:0869b13": "一往。就此生為色陰區宇。局此真性。不契心源。何",
    "X61n1168_002:0869b14": "也。葢往生之人凡多聖少。居凡夫地。破陰為難。今",
    "X61n1168_002:0869b15": "橫論五根。悉為色陰所蔽。是以見不超色。聞不出",
    "X61n1168_002:0869b16": "聲。乃至眼耳遠不見聞。謂之區局真性。不契心源",
    "X61n1168_002:0869b17": "也。△次正明。",
    "X61n1168_002:0869b18": "念佛之人果報成熟。將捨現陰。趣生陰時。淨土蓮華",
    "X61n1168_002:0869b19": "忽然在前。惟心境界。非有去來彼此之相。",
    "X61n1168_002:0869b20": "初二句。明淨業成就。次二句。明隨業受生。次二句。",
    "X61n1168_002:0869b21": "明印壞文成。次三句。以惟心泯其妄相。既曰將捨",
    "X61n1168_002:0869b22": "現陰趣生陰時。未破五陰明矣。蓮華在前者。色陰",
    "X61n1168_002:0869b23": "堅固妄想雖然未破。此身幻化之相將離。則眼不",
    "X61n1168_002:0869b24": "為色區。耳不為聲區。十萬億剎之遐方。忽然在前。",
    "X61n1168_002:0869c01": "此皆惟心境界。豈有去來彼此之相可得哉。△三",
    "X61n1168_002:0869c02": "引證二。初楞嚴。",
    "X61n1168_002:0869c03": "故首楞嚴經云。臨命終時。未捨煖觸。一生善惡。俱時",
    "X61n1168_002:0869c04": "頓現。純想即飛。必生天上。若飛心中。兼福兼慧。及與",
    "X61n1168_002:0869c05": "淨願。自然心開。見十方佛。一切淨土。隨願往生。",
    "X61n1168_002:0869c06": "人之受生。以識息煖三。和合而成。經云未捨煖觸。",
    "X61n1168_002:0869c07": "正將終未終之時。色陰將捨未捨之際。一生所作",
    "X61n1168_002:0869c08": "善之與惡。一時現前。惡則純情而墜。善則純想而",
    "X61n1168_002:0869c09": "飛。善惡雜修。則情想昇沉兼有。如經所說其相甚",
    "X61n1168_002:0869c10": "明。所飛心中兼福兼慧者。福則助修。慧則念佛。共",
    "X61n1168_002:0869c11": "為淨業。及與淨願者。加之以發願求生。自然心開",
    "X61n1168_002:0869c12": "見十方佛。一切淨土隨願往生。正因色捨而不隔",
    "X61n1168_002:0869c13": "也。以此例知。若沉心中兼謗三寶。及與惡願亦必",
    "X61n1168_002:0869c14": "自然心開。見閻摩王一切地獄。隨願往生。以捨色",
    "X61n1168_002:0869c15": "陰故。中陰眾生。皆得五通。職此之由也。△次妙宗。",
    "X61n1168_002:0869c16": "法智大師云。須知垂終。自見坐金蓮身。已是彼國生",
    "X61n1168_002:0869c17": "陰。亦此意也。",
    "X61n1168_002:0869c18": "天台大師觀經疏云。及其瞑目告終。上珍臺而高",
    "X61n1168_002:0869c19": "踊。文成印壞。坐金蓮而化生。初句可知。次句文成",
    "X61n1168_002:0869c20": "印壞者。大經二十七云。譬如蠟印印泥。印與泥合。",
    "X61n1168_002:0869c21": "印滅文成。以喻凡夫現在陰滅。中有陰生。法智大",
    "X61n1168_002:0869c22": "師云。今借此文。以喻往生菩薩。此土陰滅。彼土陰",
    "X61n1168_002:0869c23": "生。須知垂終自見坐金蓮華身。已是彼國生陰故",
    "X61n1168_002:0869c24": "也。△次一門約時論妙二。初標。",
    "X61n1168_002:0870a01": "十現未互在門。",
    "X61n1168_002:0870a02": "楞伽經云。初生即有滅。不為愚者說。故教中有云。",
    "X61n1168_002:0870a03": "剎那九世。一念三千。又云。十世古今。始終不離於",
    "X61n1168_002:0870a04": "當念。又華嚴經云。一念普觀無量劫。無去無來亦",
    "X61n1168_002:0870a05": "無住。皆現未互在之義也。△次釋二。初述偈立宗。",
    "X61n1168_002:0870a06": "行者今念佛。功德不唐捐。因中已有果。如蓮華開敷。",
    "X61n1168_002:0870a07": "初二句明念佛之人。功無虗棄。第三句。釋其所以。",
    "X61n1168_002:0870a08": "第四句。以喻況顯。△次依宗釋義二。初明由因感",
    "X61n1168_002:0870a09": "果。",
    "X61n1168_002:0870a10": "論曰。圓頓教人。頓悟心性。無修而修。修彼樂邦。性中",
    "X61n1168_002:0870a11": "所具極樂。由修顯發。",
    "X61n1168_002:0870a12": "夫念佛是同。教判偏圓。功收漸頓者。皆由悟與不",
    "X61n1168_002:0870a13": "悟。圓與不圓。以分漸頓爾。今明圓頓教人。最初頓",
    "X61n1168_002:0870a14": "悟心性。生心即佛心。因源超果海。悟心具則無法",
    "X61n1168_002:0870a15": "不具。悟性量則無土不周。悟性體則無生無滅。既",
    "X61n1168_002:0870a16": "悟之矣。正當進修。雖修而仍了無修。乃無修而修。",
    "X61n1168_002:0870a17": "修彼樂邦。葢性中雖具。全體在迷。若不圓修。則所",
    "X61n1168_002:0870a18": "具極樂。無有顯發。故圓頓教人。謂之無作妙行也。",
    "X61n1168_002:0870a19": "△次明因果相即二。初約性具明即。二即性體明",
    "X61n1168_002:0870a20": "即。初中三。初立本。",
    "X61n1168_002:0870a21": "而此心性竪貫三際。橫裹十虗。佛法。生法。正法。依法。",
    "X61n1168_002:0870a22": "因法。果法。一念圓成。",
    "X61n1168_002:0870a23": "而此心性。指上所頓悟者。竪貫三際。約性體而言。",
    "X61n1168_002:0870a24": "橫裹十虗。約性量而言。佛法生法等。約性具而言。",
    "X61n1168_002:0870b01": "佛法即佛界。生法即九界。正法。即實法一千。依法。",
    "X61n1168_002:0870b02": "即國土一千。已上皆約理即而言。因法約名字等",
    "X61n1168_002:0870b03": "四即而言。果法約究竟即而言。六種判即。不離性",
    "X61n1168_002:0870b04": "具。所攝雖多。現在根塵相對心起。一念圓成。眾生",
    "X61n1168_002:0870b05": "法與心法。豈不妙乎。△次釋成。",
    "X61n1168_002:0870b06": "是以念佛之人。名為全性起修。全修在性。全性起修。",
    "X61n1168_002:0870b07": "雖名為因。全修在性。因中有果。以所具因法。與所具",
    "X61n1168_002:0870b08": "果法。同居一性。心性融通。無法不攝。",
    "X61n1168_002:0870b09": "念佛之人。通舉凡位因位。悟與不悟。凡有所修。皆",
    "X61n1168_002:0870b10": "名全性起修。全修在性。葢真如不變之體。能隨染",
    "X61n1168_002:0870b11": "淨緣。以為隨緣之用。雖悟與不悟不同。其不變之",
    "X61n1168_002:0870b12": "體則一。今圓教人已開圓解。能了達乎此全性起",
    "X61n1168_002:0870b13": "修。在修言之謂之為因。全修在性。性上言之。豈不",
    "X61n1168_002:0870b14": "因中有果。以所具因法等者。釋成因中有果。所具",
    "X61n1168_002:0870b15": "因法。即性具九界。所具果法。即性具佛界。既同居",
    "X61n1168_002:0870b16": "一心。心性融通。無法不攝。亦無法不趣。是故娑婆",
    "X61n1168_002:0870b17": "眾生念佛之因。已有極樂九品之果。△三譬顯。",
    "X61n1168_002:0870b18": "故如蓮華開敷。華中有果。",
    "X61n1168_002:0870b19": "法華經題妙法二字。取譬蓮華。如來立義甚深。天",
    "X61n1168_002:0870b20": "台玄說極長。略而言之。通譬本迹。謂迹本二門。各",
    "X61n1168_002:0870b21": "有三喻。今但取蓮華開敷。以喻念佛全性起修之",
    "X61n1168_002:0870b22": "因。華中有果。以喻九品全修在性之果。華果同時。",
    "X61n1168_002:0870b23": "修性不二而已。△次即性體明即三。初標。",
    "X61n1168_002:0870b24": "況此心常住。無生滅去來。即今念佛之心。便是當來",
    "X61n1168_002:0870c01": "華池受生之時。",
    "X61n1168_002:0870c02": "前明性具相即。雖有竪窮橫徧之言。而正意在乎",
    "X61n1168_002:0870c03": "性具。今則正明性體。而亦兼得性量。既此念佛之",
    "X61n1168_002:0870c04": "心常住。無生滅去來。豈不即今念佛之心。便是當",
    "X61n1168_002:0870c05": "來華池受生之果。華嚴云。一念普觀無量劫。無去",
    "X61n1168_002:0870c06": "無來亦無住。斯言可徵矣。△次證騐。",
    "X61n1168_002:0870c07": "故說初發心人。極樂寶池。已萌蓮種。若精進不退。日",
    "X61n1168_002:0870c08": "益生長。華漸開敷。隨其功德。大小煒燁。其或懈退悔",
    "X61n1168_002:0870c09": "雜。日漸憔悴。若能自新。華復鮮麗。其或未然。芽焦種",
    "X61n1168_002:0870c10": "敗。",
    "X61n1168_002:0870c11": "故說者。引事證騐也。即往生傳中。雷峯辯才法師。",
    "X61n1168_002:0870c12": "於禪定中。神游淨土。見一華殊麗。問之曰。待淨慈",
    "X61n1168_002:0870c13": "本禪師者。又資福曦公曰。吾定中見金蓮華。人言",
    "X61n1168_002:0870c14": "以待本公。又見蓮華無數。問之曰。以待受度者。或",
    "X61n1168_002:0870c15": "有萎者。云是退墮人。△三結成。",
    "X61n1168_002:0870c16": "且此蓮華。人誰種植。現未互在。斯言有歸也。",
    "X61n1168_002:0870c17": "娑婆蓮華由手種植。以形而得乎形。形骸有待。故",
    "X61n1168_002:0870c18": "相去也近。雖似近而反遠。淨土蓮華。由心種植。以",
    "X61n1168_002:0870c19": "心而得乎心。心性無待。故相去也遠。雖似遠而反",
    "X61n1168_002:0870c20": "近。心既因中有果。性又橫遍竪窮。泯去來之相。絕",
    "X61n1168_002:0870c21": "相待之形。現未互在。無足致疑。",
    "X61n1168_002:0870c23": "淨土生無生論親聞記卷下(終)",
    "X61n1168_002:0871a03": "跋語",
    "X61n1168_002:0871a05": "幽溪大師中興天台教觀。以性具圓理。弘闡淨土法",
    "X61n1168_002:0871a06": "門。於萬曆癸卯。因聞隱鱗居士請蕃為生無生論。甲",
    "X61n1168_002:0871a07": "辰秋。初開演於新昌石佛寺。每一登座。天樂盈空。聲",
    "X61n1168_002:0871a08": "滿石室。鏗鏘半月。獨遘講時。講畢聲寂。日日如是。遠",
    "X61n1168_002:0871a09": "近緇素。咸歎希有。海內名公。著詩頌以紀之。後又於",
    "X61n1168_002:0871a10": "括蒼諸處。續復講演。文心教法師。錄成親聞記二卷。",
    "X61n1168_002:0871a11": "一梓於永嘉。再梓於溫陵。經今七八十年。舊板不可",
    "X61n1168_002:0871a12": "復覩。購獲為難。茲吳興武康天泉寺。雪萍健禪師。向",
    "X61n1168_002:0871a13": "探少室宗乘。研究己躬下事。亦既稱脫頴矣。後聞從",
    "X61n1168_002:0871a14": "上諸祖。或兼弘念佛法門。心焉慕之。於乙亥秋。來詣",
    "X61n1168_002:0871a15": "靈峯。心懷注念。於途中儼見接引聖容。到山禮彌陀",
    "X61n1168_002:0871a16": "像。恍然途中然所見也。歎感應之奇緣。知慈悲之切",
    "X61n1168_002:0871a17": "至。即進堂隨眾聽講。先師歇菴老人。命卓崖定兄講",
    "X61n1168_002:0871a18": "演生無生論。契入極則教理。由是發心。欲刻此論記。",
    "X61n1168_002:0871a19": "以嘉惠後學。慨記文或有繁訛處。乃請紹曇成兄。重",
    "X61n1168_002:0871a20": "加校閱。以付剞氏。爰述其緣起如此。時",
    "X61n1168_002:0871a21": "康熈壬辰季冬朔北天目存西比丘真銘和南識"
}