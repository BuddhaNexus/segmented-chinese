{
    "T27n1545_039:0199c19": "阿毘達磨大毘婆沙論卷第三十",
    "T27n1545_039:0199c20": "九",
    "T27n1545_039:0199c22": "五百大阿羅漢等造",
    "T27n1545_039:0199c23": "三藏法師玄奘奉　詔譯",
    "T27n1545_039:0199c24": "2雜蘊第一中相納息第六之二",
    "T27n1545_039:0199c25": "如世尊說有三有為之有為相。有為之起亦",
    "T27n1545_039:0199c26": "可了知。盡及住異亦可了知。一剎那中云何",
    "T27n1545_039:0199c27": "起。答生云何盡。答無常。云何住異。答老。問",
    "T27n1545_039:0199c28": "何故作此論。答為欲分別契經義故。謂契",
    "T27n1545_039:0199c29": "經說有三有為之有為相。乃至廣說。雖作",
    "T27n1545_039:0200a01": "是說而不顯示云何起盡云何住異經是此",
    "T27n1545_039:0200a02": "論所依根本。彼不說者今應說之。復次為",
    "T27n1545_039:0200a03": "止他宗顯正義故。謂或有執三有為相非",
    "T27n1545_039:0200a04": "一剎那。如譬喻者彼作是說。若一剎那有",
    "T27n1545_039:0200a05": "三相者。則應一法一時亦生亦老亦滅。然無",
    "T27n1545_039:0200a06": "此理互相違故。應說諸法初起名生。後盡",
    "T27n1545_039:0200a07": "名滅。中熟名老。為遮彼執顯一剎那具有",
    "T27n1545_039:0200a08": "三相。問若如是者。則應一法一時亦生亦老",
    "T27n1545_039:0200a09": "亦滅答作用時異故不相違。謂法生時生有",
    "T27n1545_039:0200a10": "作用。滅時老滅方有作用。體雖同時用有",
    "T27n1545_039:0200a11": "先後。一法生滅作用究竟名一剎那故無有",
    "T27n1545_039:0200a12": "失。或生滅位非一剎那。然一剎那具有三體",
    "T27n1545_039:0200a13": "故。說三相同一剎那。由此因緣故作斯論",
    "T27n1545_039:0200a14": "問諸行自性有轉變不。設爾何失。若有轉",
    "T27n1545_039:0200a15": "變云何諸法不捨自相。若無轉變云何此",
    "T27n1545_039:0200a16": "中說有住異。答應說諸行自性無有轉變。",
    "T27n1545_039:0200a17": "問若爾何故此中說有住異。答此中住異是",
    "T27n1545_039:0200a18": "老別名。非謂轉變。如生名起無常名盡老",
    "T27n1545_039:0200a19": "名住異應知亦然。復次有因緣故說無轉",
    "T27n1545_039:0200a20": "變。有因緣故說有轉變。有因緣故無轉",
    "T27n1545_039:0200a21": "變者。謂一切法各住自體。自我自物自性自",
    "T27n1545_039:0200a22": "相無有轉變。有因緣故有轉變者。謂有",
    "T27n1545_039:0200a23": "為法得勢時生。失勢時滅。得力時生。失力",
    "T27n1545_039:0200a24": "時滅。得士用時生。失士用時滅。得增上",
    "T27n1545_039:0200a25": "時生。失增上時滅。得功能時生。失功能",
    "T27n1545_039:0200a26": "時滅。熾盛時生。萎歇時滅。增進時生。衰",
    "T27n1545_039:0200a27": "退時滅。興舉時生。墮落時滅。猛利時生遲鈍",
    "T27n1545_039:0200a28": "時滅。滋茂時生。枯瘁時滅。和合時生。離散",
    "T27n1545_039:0200a29": "時滅。故有轉變。復次轉變有二種。一者自",
    "T27n1545_039:0200b01": "體轉變。二者作用轉變。若依自體轉變說",
    "T27n1545_039:0200b02": "者。應言諸行無有轉變。以彼自體無改易",
    "T27n1545_039:0200b03": "故。若依作用轉變說者。應言諸行亦有轉",
    "T27n1545_039:0200b04": "變。謂法未來未有作用。若至現在便有作",
    "T27n1545_039:0200b05": "用。若入過去作用已息。故有轉變。復次轉變",
    "T27n1545_039:0200b06": "有二種。一者自體轉變。二者功能轉變。若依",
    "T27n1545_039:0200b07": "自體轉變說者。應言諸行無有轉變。以彼",
    "T27n1545_039:0200b08": "自體無改易故若依功能轉變說者。應言",
    "T27n1545_039:0200b09": "諸行亦有轉變。謂未來世有生等功能現在",
    "T27n1545_039:0200b10": "世有滅等功能。過去世有與果功能。故有",
    "T27n1545_039:0200b11": "轉變復次轉變有二種。一者物轉變。二者世",
    "T27n1545_039:0200b12": "轉變。若依物轉變說者。應言諸行無有轉",
    "T27n1545_039:0200b13": "變以物恒時無改易故。若依世轉變說者。",
    "T27n1545_039:0200b14": "應言諸行亦有轉變。謂有未來現在過去世",
    "T27n1545_039:0200b15": "改易故。既有轉變說有異相無違理失",
    "T27n1545_039:0200b16": "問諸有為相於有為法。為是自相為共相",
    "T27n1545_039:0200b17": "耶。設爾何失。若是自相云何一法而有四",
    "T27n1545_039:0200b18": "相。若是共相云何一切有為法各各別有",
    "T27n1545_039:0200b19": "四相耶。有作是說。此是自相。問若爾云",
    "T27n1545_039:0200b20": "何一法有四相耶。答一法四相亦無有失。",
    "T27n1545_039:0200b21": "如一色法有多種相。所謂如病如癰如",
    "T27n1545_039:0200b22": "箭。乃至廣說百四十相。然此自相非如",
    "T27n1545_039:0200b23": "四大種堅濕煖動相。但一一法各各別有生",
    "T27n1545_039:0200b24": "住異滅故名自相。復次自相有二種。一者",
    "T27n1545_039:0200b25": "主自相。二者客自相。此有為相是有為法客",
    "T27n1545_039:0200b26": "自相非主自相。故一法有四相亦無有失。",
    "T27n1545_039:0200b27": "復次自相有二種。一者本性自相。二者他合",
    "T27n1545_039:0200b28": "自相。此有為相是有為法。他合自相。非本性",
    "T27n1545_039:0200b29": "自相故一法有四相亦無有失。有餘師說。",
    "T27n1545_039:0200c01": "此是共相。問若爾云何一切有為法各各別",
    "T27n1545_039:0200c02": "有四相耶。答以相似故名為共相。如一法",
    "T27n1545_039:0200c03": "上有生等四。餘法亦然非如一縷貫在眾",
    "T27n1545_039:0200c04": "花故名共相。復有說者。此非自相亦非共",
    "T27n1545_039:0200c05": "相。諸有為法生住異滅名義同故體各別故。",
    "T27n1545_039:0200c06": "然此生等是法標印。若有此者知是有為。",
    "T27n1545_039:0200c07": "如大士相於彼大士。不名自相亦非共",
    "T27n1545_039:0200c08": "相但是標印。若有此者知是大士。生等亦",
    "T27n1545_039:0200c09": "然評曰。應作是說。此是共相。然共相有二",
    "T27n1545_039:0200c10": "種。一者自體共相。謂一一有為法自體各有",
    "T27n1545_039:0200c11": "生等四義。二者和合共相。謂一一有為法各",
    "T27n1545_039:0200c12": "與生等四相和合。此四但是和合共相",
    "T27n1545_039:0200c13": "問生相復有餘生相不。設爾何失。若有者此",
    "T27n1545_039:0200c14": "復有餘。此復有餘如是展轉應成無窮。若",
    "T27n1545_039:0200c15": "無者誰生此生而生他耶。答應作是說。生",
    "T27n1545_039:0200c16": "復有生。問若爾生相應成無窮。有作是說。",
    "T27n1545_039:0200c17": "許此無窮亦無有失。三世寬博豈無住處。",
    "T27n1545_039:0200c18": "由是因緣生死難斷難破難越眾苦生長",
    "T27n1545_039:0200c19": "連鎖無窮。又同一剎那故無無窮失。有餘",
    "T27n1545_039:0200c20": "師說。諸行生時三法俱起。一者法二者生三",
    "T27n1545_039:0200c21": "者生生。此中生能生二法。謂法及生生。生生",
    "T27n1545_039:0200c22": "唯生一法。謂生。由此道理無無窮失。問",
    "T27n1545_039:0200c23": "何故生能生二法。生生唯生生耶。答法性爾",
    "T27n1545_039:0200c24": "故不應為難。如諸女人有生二子有生",
    "T27n1545_039:0200c25": "一子。豈應為難評曰。應作是說。諸行生時",
    "T27n1545_039:0200c26": "九法俱起。一者法。二者生。三者生生。四者",
    "T27n1545_039:0200c27": "住。五者住住。六者異。七者異異。八者滅。九",
    "T27n1545_039:0200c28": "者滅滅。此中生能生八法。謂法及三相四隨",
    "T27n1545_039:0200c29": "相。生生唯生一法。謂生由此道理無無窮",
    "T27n1545_039:0201a01": "失。問何故生能生八法。生生唯生生耶。答",
    "T27n1545_039:0201a02": "法性爾故不應為難。如鷄犬等有生八子",
    "T27n1545_039:0201a03": "有生一子。豈應為難。如生與生生。住與",
    "T27n1545_039:0201a04": "住住。異與異異。滅與滅滅。應知亦爾。問諸",
    "T27n1545_039:0201a05": "行起時除其自性餘有為法皆有作用能",
    "T27n1545_039:0201a06": "生此法。何故唯說生能生此法耶。答諸行",
    "T27n1545_039:0201a07": "起時生正能生。餘但佐助故但說生能生此",
    "T27n1545_039:0201a08": "法。如女產時雖有諸女而為佐助母正生",
    "T27n1545_039:0201a09": "故獨名產者。尊者世友作如是說。要有生",
    "T27n1545_039:0201a10": "故此法得生故但說生能生此法。此義有",
    "T27n1545_039:0201a11": "餘亦待餘緣此法生故。復作是說。若無生",
    "T27n1545_039:0201a12": "者此法不生故但說生能生此法。此亦有",
    "T27n1545_039:0201a13": "餘。若無餘緣法不生故。大德說曰。生相勝",
    "T27n1545_039:0201a14": "故說生能生。謂法起時雖有餘緣而生最",
    "T27n1545_039:0201a15": "勝。如伎書畫染衣等時雖有餘緣而說",
    "T27n1545_039:0201a16": "勝者。如但說生能生此法故名生相。住異",
    "T27n1545_039:0201a17": "滅相應知亦然。",
    "T27n1545_039:0201a18": "問諸有為法有住相不。設爾何失。若有者",
    "T27n1545_039:0201a19": "有為相中何故不說。如世尊說有三有為",
    "T27n1545_039:0201a20": "之有為相不說有四。又契經說復云何通。",
    "T27n1545_039:0201a21": "如說苾芻諸行。不住若無者此前所說當",
    "T27n1545_039:0201a22": "云何通。如說色法生住老無常當言色耶。",
    "T27n1545_039:0201a23": "非色耶。乃至廣說。品類足說復云何通。如",
    "T27n1545_039:0201a24": "說云何生謂諸行起。云何住。謂諸行生已",
    "T27n1545_039:0201a25": "不壞。云何老謂諸行熟。云何無常謂諸行",
    "T27n1545_039:0201a26": "生已壞。答應作是說。有為法有住相。問",
    "T27n1545_039:0201a27": "若爾有為相中何故不說。答契經應說有",
    "T27n1545_039:0201a28": "四有為之有為相。而不說者應知彼是有餘",
    "T27n1545_039:0201a29": "之說。復次諸有為法實有住相。似無為故",
    "T27n1545_039:0201a30": "佛不說在有為相中。復次若法能令諸行",
    "T27n1545_039:0201b01": "損減。世尊說在有為相中。住相能令諸行",
    "T27n1545_039:0201b02": "增益故不說在有為相中。問生亦能令諸",
    "T27n1545_039:0201b03": "行增益。何故說在有為相中。答生最能令",
    "T27n1545_039:0201b04": "諸行損減非老無常。所以者何。若生不引",
    "T27n1545_039:0201b05": "令入現在。老何所衰。無常寧滅。由生引行",
    "T27n1545_039:0201b06": "令入現在故。老能衰。無常能滅。故生最能",
    "T27n1545_039:0201b07": "損減諸行。譬如有人隱在稠林。有三怨敵",
    "T27n1545_039:0201b08": "欲為損害。一從稠林牽之令出。一損其",
    "T27n1545_039:0201b09": "力。一斷彼命。若一不從稠林牽出。二何損",
    "T27n1545_039:0201b10": "害。三相於行應知亦然。復次若法能令諸",
    "T27n1545_039:0201b11": "行和合及令散壞世尊說在有為相中。生",
    "T27n1545_039:0201b12": "相能令諸行和合。異滅能令諸行散壞。住相",
    "T27n1545_039:0201b13": "不爾故不說在有為相中。復次若法能令",
    "T27n1545_039:0201b14": "諸行歷世。世尊說在有為相中。生相令行",
    "T27n1545_039:0201b15": "從未來世入現在世。異滅令行從現在世",
    "T27n1545_039:0201b16": "入過去世。住相不爾。故不說在有為相中。",
    "T27n1545_039:0201b17": "復次標別有為名有為相。住相墮在無為",
    "T27n1545_039:0201b18": "部中。故佛不說名有為相。有說彼經亦說",
    "T27n1545_039:0201b19": "住相。如彼經說。盡及住異亦可了知。住即",
    "T27n1545_039:0201b20": "住相。問何故但說有三有為之有為相。答住",
    "T27n1545_039:0201b21": "異合立故但說三。世尊欲令厭有為法欣",
    "T27n1545_039:0201b22": "求寂滅故於彼經住異合說。",
    "T27n1545_039:0201b23": "如示室利與黑耳俱。令諸有情住異俱捨。",
    "T27n1545_039:0201b24": "問契經所說復云何通。如說苾芻諸行不",
    "T27n1545_039:0201b25": "住。答不久住故說不住言。非謂全無",
    "T27n1545_039:0201b26": "剎那住相。尊者世友作是釋言。契經但",
    "T27n1545_039:0201b27": "遮剎那後住說不住言。非謂諸行無剎",
    "T27n1545_039:0201b28": "那住。若全無住。世尊不應建立施設世",
    "T27n1545_039:0201b29": "及剎那。復作是釋。剎那住相微細難知",
    "T27n1545_039:0201b30": "難可施設故說不住。謂剎那量是佛所",
    "T27n1545_039:0201c01": "知非諸聲聞獨覺等境。如乘神通屈伸",
    "T27n1545_039:0201c02": "臂頃從此處沒至色究竟於其中間非",
    "T27n1545_039:0201c03": "不相續可有從此往至彼義亦非一法",
    "T27n1545_039:0201c04": "移轉至彼。又無從此越至彼義。是故決定",
    "T27n1545_039:0201c05": "剎那剎那生滅相續。從此至彼於其中間",
    "T27n1545_039:0201c06": "諸剎那量最極微細唯佛能知。由此故言諸",
    "T27n1545_039:0201c07": "行不住。大德釋曰。諸行生已雖少時住而",
    "T27n1545_039:0201c08": "老無常速即損滅故言不住。有作是說。有",
    "T27n1545_039:0201c09": "為法無住相。問此前所說當云何通。如說",
    "T27n1545_039:0201c10": "色法生住老無常。乃至廣說。答此前應說色",
    "T27n1545_039:0201c11": "法生老無常。乃至廣說。不應言住而言住",
    "T27n1545_039:0201c12": "者。應知此住是老別名。如生名起無常名",
    "T27n1545_039:0201c13": "盡老名為住應知亦爾。故三相中老名住",
    "T27n1545_039:0201c14": "異。問品類足說復云何通。如說云何住謂諸",
    "T27n1545_039:0201c15": "行生已不壞。答彼論所說我不能通。評曰。",
    "T27n1545_039:0201c16": "既不能通應信有住。由住相力諸行生已",
    "T27n1545_039:0201c17": "能取自果能取所緣。由異滅力一剎那後",
    "T27n1545_039:0201c18": "無復作用。若無住相諸行應無因果相續。",
    "T27n1545_039:0201c19": "心心所法應無所緣。故必有住。問言異相",
    "T27n1545_039:0201c20": "者。為滅壞故名為異相。為轉變故名異",
    "T27n1545_039:0201c21": "相耶。設爾何失。若滅壞故名異相者。應有",
    "T27n1545_039:0201c22": "為相但有三種。異即滅故。若轉變故名異",
    "T27n1545_039:0201c23": "相者。應同轉變外道所宗。答應作是說。",
    "T27n1545_039:0201c24": "非滅壞故及轉變故名為異相。然令諸行",
    "T27n1545_039:0201c25": "作用損敗。作用朽故作用羸弱。作用衰瘁。作",
    "T27n1545_039:0201c26": "用慢緩。故名異相。有作是說。令轉變故名",
    "T27n1545_039:0201c27": "為異相問若爾應同轉變外道所立宗義。",
    "T27n1545_039:0201c28": "答彼執諸行相續轉時前位不滅轉變為後。",
    "T27n1545_039:0201c29": "如薪成灰乳為酪等。今說諸行相續轉時前",
    "T27n1545_039:0202a01": "滅後生而有轉變。謂有為法生時勢盛。滅時",
    "T27n1545_039:0202a02": "勢衰。生時力強。滅時力劣。生時名新。滅時",
    "T27n1545_039:0202a03": "名故。生時滋茂。滅時枯瘁。生時和合滅時",
    "T27n1545_039:0202a04": "離散生時興舉滅時墮落。生時猛利。滅時",
    "T27n1545_039:0202a05": "遲鈍。生時得作用。滅時失作用。生時得增",
    "T27n1545_039:0202a06": "上滅時失增上。生時得功能。滅時失功能。",
    "T27n1545_039:0202a07": "生時熾盛。滅時萎歇。生時增進滅時退減生",
    "T27n1545_039:0202a08": "時得士用。滅時失士用。生時未熟。滅時已",
    "T27n1545_039:0202a09": "熟故名轉變非同外道問諸有為相與所",
    "T27n1545_039:0202a10": "相法。為同為異設爾何失。若同者云何四",
    "T27n1545_039:0202a11": "不為一。一不為四。又取一時應作四解。",
    "T27n1545_039:0202a12": "若異者云何不以餘相為相。有作是說。相",
    "T27n1545_039:0202a13": "所相同。問若爾云何四不為一。一不為四。",
    "T27n1545_039:0202a14": "又取一時應作四解。答相雖有四而體是",
    "T27n1545_039:0202a15": "一。於一自體有多相故。於一所緣作四",
    "T27n1545_039:0202a16": "種解理亦無違。如於一物起無常等多行",
    "T27n1545_039:0202a17": "相故。有餘師說。相所相異。問若爾云何不",
    "T27n1545_039:0202a18": "以餘相為相。答無如是失能相所相從無",
    "T27n1545_039:0202a19": "始來互相屬故。復次能相所相從無始來恒",
    "T27n1545_039:0202a20": "和合故。不相離故。常相隨故。相雜住故。尊",
    "T27n1545_039:0202a21": "者世友作如是說。相所相異。然諸能相依",
    "T27n1545_039:0202a22": "所相起。如煙依火。是故不以餘相為相。",
    "T27n1545_039:0202a23": "復次能相既是所相過患。雖不相離而相",
    "T27n1545_039:0202a24": "不同如病既是人之過患雖不相離而相",
    "T27n1545_039:0202a25": "各別。若病與人相不異者。其病若愈人亦",
    "T27n1545_039:0202a26": "應無。大德說曰。佛說生等是有為之相故",
    "T27n1545_039:0202a27": "知相屬而相不同。如舍等屬人而相有異",
    "T27n1545_039:0202a28": "問若一切剎那皆有老相何不一切時首生",
    "T27n1545_039:0202a29": "白髮答此難非理老相白髮不相即故。白",
    "T27n1545_039:0202b01": "髮是色有見有對。老相非色無見無對。二體",
    "T27n1545_039:0202b02": "既異如何難言有老相時即有白髮。復次",
    "T27n1545_039:0202b03": "老與少壯或有相違或不相違。若相違者",
    "T27n1545_039:0202b04": "首生白髮。不相違者不生白髮。復次若增",
    "T27n1545_039:0202b05": "益大種多損減大種少者不生白髮。若損減",
    "T27n1545_039:0202b06": "大種多增益大種少者首生白髮。復次氣勢",
    "T27n1545_039:0202b07": "強者不生白髮。氣勢弱者首生白髮。復次",
    "T27n1545_039:0202b08": "白髮不由老相故起。但眾同分將欲盡時",
    "T27n1545_039:0202b09": "有此異熟可厭相起。如酒油等將欲盡時法",
    "T27n1545_039:0202b10": "爾於中有滓穢起。問何界趣處有白髮耶。",
    "T27n1545_039:0202b11": "答在欲界有非色無色。地獄趣無。傍生鬼",
    "T27n1545_039:0202b12": "有。人三洲有。除北俱盧。彼無如是可厭相",
    "T27n1545_039:0202b13": "故。乘純淨業而生彼故。由雜穢業白髮生",
    "T27n1545_039:0202b14": "故。問如是白髮何等人有。答異生聖者皆有",
    "T27n1545_039:0202b15": "白髮。諸聖者中從預流果乃至獨覺皆有白",
    "T27n1545_039:0202b16": "髮唯除世尊。佛無此等可厭相故。以白髮",
    "T27n1545_039:0202b17": "等是滓穢故。諸佛皆無髮希髮白皮緩皮皺",
    "T27n1545_039:0202b18": "音聲破壞解支節苦。亦無心亂漸捨諸根般",
    "T27n1545_039:0202b19": "涅槃時諸根頓滅問佛田何業得此果耶。",
    "T27n1545_039:0202b20": "答先菩薩時三無數劫修集種種難行苦行",
    "T27n1545_039:0202b21": "所起善業。後後剎那轉增轉盛。信慧堅猛諸",
    "T27n1545_039:0202b22": "所施為。無萎歇故。由此善業為相似因。",
    "T27n1545_039:0202b23": "今受如斯相似勝果。故無髮白面皺等事",
    "T27n1545_039:0202b24": "問若一切剎那皆有無常相者。何不一切時",
    "T27n1545_039:0202b25": "皆有屍骸相現。答若有根身滅有根身生",
    "T27n1545_039:0202b26": "者無屍骸相現。若有根身滅無根身生者",
    "T27n1545_039:0202b27": "有屍骸相現。復次若有心身滅有心身生",
    "T27n1545_039:0202b28": "者無屍骸相現。若有心身滅無心身生者",
    "T27n1545_039:0202b29": "有屍骸相現。復次若有情數身滅有情數身",
    "T27n1545_039:0202c01": "生者無屍骸相現。若有情數身滅無情數身",
    "T27n1545_039:0202c02": "生者有屍骸相現。復次若有執受身滅有執",
    "T27n1545_039:0202c03": "受身生者無屍骸相現若有執受身滅無執",
    "T27n1545_039:0202c04": "受身生者有屍骸相現。復次由諸有情業增",
    "T27n1545_039:0202c05": "上力命終後有屍骸相現。謂諸有情須受",
    "T27n1545_039:0202c06": "用彼皮肉筋骨髮毛爪齒蹄角等故。由諸有",
    "T27n1545_039:0202c07": "情業增上力活時未有屍骸相現。謂一晝夜",
    "T27n1545_039:0202c08": "總有六十四億九萬九千九百八十剎那五",
    "T27n1545_039:0202c09": "蘊生滅。若一一剎那皆有屍骸相現者則一",
    "T27n1545_039:0202c10": "有情屍骸大地無容受處。既不埋殯深為",
    "T27n1545_039:0202c11": "可惡諸有情類逃避無方故。由有情業增上",
    "T27n1545_039:0202c12": "力活時未有屍骸相現。問化生有情於命",
    "T27n1545_039:0202c13": "終後何故無有屍骸相現。答以彼受生及",
    "T27n1545_039:0202c14": "命終時諸根身分頓得捨故。如人水中暫出",
    "T27n1545_039:0202c15": "暫沒。不可知彼沒何所至出何所從。故化",
    "T27n1545_039:0202c16": "生死後無屍骸相現復次化生有情其身輕",
    "T27n1545_039:0202c17": "妙。猶如火焰雲霧電光滅則無餘故無屍",
    "T27n1545_039:0202c18": "現。復次大種多者無有屍骸。彼造色多故",
    "T27n1545_039:0202c19": "無屍骸。復次非根多者死有屍骸。彼根法",
    "T27n1545_039:0202c20": "多故無屍骸。復次髮毛爪等可捨法多者死",
    "T27n1545_039:0202c21": "有屍骸。化生有情可捨法少故無屍骸。復次",
    "T27n1545_039:0202c22": "覽精血等以成身者死有屍骸。化生不爾",
    "T27n1545_039:0202c23": "故無屍骸。",
    "T27n1545_039:0202c24": "問諸有為法生時。為體是生法故生。為與",
    "T27n1545_039:0202c25": "生相合故生耶。設爾何失。若體是生法故",
    "T27n1545_039:0202c26": "生者。生相則應無用。若與生相合故生者。",
    "T27n1545_039:0202c27": "則無為法生相合故亦應可生。答應作是",
    "T27n1545_039:0202c28": "說。體是生法故生。問若爾生相則應無",
    "T27n1545_039:0202c29": "用。答雖體是生法若無生相合者則不可",
    "T27n1545_039:0203a01": "生。故彼生時由生相合生相是彼生勝因故",
    "T27n1545_039:0203a02": "如可破法破因能破及可斷法斷因能斷。故",
    "T27n1545_039:0203a03": "可生法生相能生。有作是說。與生相合故",
    "T27n1545_039:0203a04": "生問若爾無為與生相合亦應可生。答無為",
    "T27n1545_039:0203a05": "無有生相合義故不可生。如虛空等。無",
    "T27n1545_039:0203a06": "破因合故不可破。無斷因合故不可斷。",
    "T27n1545_039:0203a07": "無生相合故不可生應知亦爾。生相與彼",
    "T27n1545_039:0203a08": "未甞合故。有為住異二種問答應知亦爾。",
    "T27n1545_039:0203a09": "問諸有為法滅時。為體是無常法故滅為",
    "T27n1545_039:0203a10": "與無常相合故滅耶設爾何失。若體是無",
    "T27n1545_039:0203a11": "常法故滅者則無常相應成無用。若與無",
    "T27n1545_039:0203a12": "常相合故滅者。則無為法無常合故亦應可",
    "T27n1545_039:0203a13": "滅答應作是說體是無常法故滅。問若爾",
    "T27n1545_039:0203a14": "無常相則應無用。答雖體是無常法。若無",
    "T27n1545_039:0203a15": "無常相合者則不可滅。故彼滅時由無常",
    "T27n1545_039:0203a16": "合。無常是彼滅勝因故。如可生法生因能生",
    "T27n1545_039:0203a17": "此亦如是。有作是說。與無常相合故滅。問",
    "T27n1545_039:0203a18": "若爾無為與無常合應亦可滅。答無為無",
    "T27n1545_039:0203a19": "有無常合義故不可滅。如虛空等無生相",
    "T27n1545_039:0203a20": "合故不可生。此亦如是無常與彼未甞合",
    "T27n1545_039:0203a21": "故。有餘師說。有為體是生住異滅若無四",
    "T27n1545_039:0203a22": "相則不可知。猶如闇中有瓶衣等。若無燈",
    "T27n1545_039:0203a23": "照則不可知。此亦如是。故有為相是彼了",
    "T27n1545_039:0203a24": "因。評曰。應知此中初說為善問如有為法",
    "T27n1545_039:0203a25": "有有為相。無為亦有無為相耶。設爾何失。",
    "T27n1545_039:0203a26": "若有者云何無為名非聚法。若無者品類足",
    "T27n1545_039:0203a27": "說當云何通。如說云何不生不住不滅法。謂",
    "T27n1545_039:0203a28": "一切無為法。答應作是說諸無為法無無",
    "T27n1545_039:0203a29": "為相問若爾品類足說當云何通。答翻對有",
    "T27n1545_039:0203b01": "為故作是說。謂有為法有生住滅。無為異",
    "T27n1545_039:0203b02": "彼說不生等。非謂別有不生等相如契經",
    "T27n1545_039:0203b03": "說。佛告苾芻。汝等有生有老有死有沒有",
    "T27n1545_039:0203b04": "出。所以者何。汝等諸行猶如幻事陽焰等",
    "T27n1545_039:0203b05": "故。問此中所說生出死沒有何差別。有作",
    "T27n1545_039:0203b06": "是說無有差別。生即是出死即是沒。一切",
    "T27n1545_039:0203b07": "皆是剎那性故。尊者世友作如是說。入母",
    "T27n1545_039:0203b08": "胎時名生出母胎時名出。諸蘊熟時名沒。",
    "T27n1545_039:0203b09": "捨諸蘊時名死。脇尊者曰。中有諸蘊得時",
    "T27n1545_039:0203b10": "名出。捨時名沒。生分諸蘊得時名生。捨時",
    "T27n1545_039:0203b11": "名死。尊者妙音作如是說。胎卵濕生諸蘊",
    "T27n1545_039:0203b12": "起時名生諸根漸生故壞時名死有餘屍骸",
    "T27n1545_039:0203b13": "故。化生諸蘊起時名出諸根頓出故。壞時名",
    "T27n1545_039:0203b14": "沒無餘屍骸故。大德說曰。於諸趣中初受",
    "T27n1545_039:0203b15": "生時名生。命根盡時名死。中間諸蘊剎那生",
    "T27n1545_039:0203b16": "時名出。剎那滅時名沒。尊者覺天作如是",
    "T27n1545_039:0203b17": "說。有色有情生時名生。死時名死。無色有",
    "T27n1545_039:0203b18": "情生時名出。死時名沒。是謂生出死沒差別。",
    "T27n1545_039:0203b19": "7 無義納息1雜蘊第一中無義納息第七之一",
    "T27n1545_039:0203b20": "如世尊說。",
    "T27n1545_039:0203b21": "修諸餘苦行　　當知無義俱",
    "T27n1545_039:0203b22": "彼不獲利安　　如陸揮船棹",
    "T27n1545_039:0203b23": "如是等章及解章義既領會已。次應廣釋。問",
    "T27n1545_039:0203b24": "何故作此論。答為欲分別契經義故。雖一",
    "T27n1545_039:0203b25": "切論皆為釋經。然此納息釋多經義。謂契經",
    "T27n1545_039:0203b26": "說世尊住在鄔盧頻螺池邊泥爛繕那河側",
    "T27n1545_039:0203b27": "菩提樹下。成佛未久為諸聲聞略說法要。",
    "T27n1545_039:0203b28": "告諸苾芻我已解脫無義苦行得解脫彼甚",
    "T27n1545_039:0203b29": "為善哉。自正願力速證無上佛菩提故。時",
    "T27n1545_039:0203c01": "諸苾芻聞佛所說歡喜踊躍恭敬尊重。攝心",
    "T27n1545_039:0203c02": "屬耳聽受法要爾時惡魔作如是念。今彼",
    "T27n1545_039:0203c03": "沙門喬答摩種。菩提樹下為眾說法。其諸聲",
    "T27n1545_039:0203c04": "聞恭敬聽受。我今應往為作留難。便自化",
    "T27n1545_039:0203c05": "作摩納婆身。來至佛前說伽他曰。",
    "T27n1545_039:0203c06": "仁今捨苦行　　古仙真淨道",
    "T27n1545_039:0203c07": "更修餘穢道　　必不獲清淨",
    "T27n1545_039:0203c08": "此中義者。謂彼惡魔於諸天身作真淨想。",
    "T27n1545_039:0203c09": "於昔外道所修苦行。起能證得真淨道想",
    "T27n1545_039:0203c10": "故。白佛言。仁今何故捨舊諸仙能得真淨",
    "T27n1545_039:0203c11": "苦行妙道。修餘鄙穢逸樂道耶。此必不能",
    "T27n1545_039:0203c12": "獲得清淨宜時速捨。故佛為彼說此頌言",
    "T27n1545_039:0203c13": "修諸餘苦行。乃至廣說。此頌意言。非我於",
    "T27n1545_039:0203c14": "彼外道苦行不能修故而棄捨之。但審觀",
    "T27n1545_039:0203c15": "察如是苦行。畢竟不能斷諸煩惱得真義",
    "T27n1545_039:0203c16": "利。故我捨之更修真實處中妙行。由斯已",
    "T27n1545_039:0203c17": "證無上菩提能拔眾生生死劇苦。此頌義",
    "T27n1545_039:0203c18": "者。外道所修種種苦行。在正法外故說諸",
    "T27n1545_039:0203c19": "餘。有說。應言下賤苦行。謂諸苦行略有二",
    "T27n1545_039:0203c20": "種。一者上勝。謂八聖道及彼眷屬。二者下賤。",
    "T27n1545_039:0203c21": "謂諸外道所修苦行。雜我執故立下賤名",
    "T27n1545_039:0203c22": "復次彼諸外道所修苦行。為求世間生死苦",
    "T27n1545_039:0203c23": "果。以果劣故立下賤名。有說應言不死苦",
    "T27n1545_039:0203c24": "行。言不死者是天別名。即呼天魔名為不",
    "T27n1545_039:0203c25": "死。魔崇如是外道苦行故。此名為不死苦",
    "T27n1545_039:0203c26": "行。復次諸外道等希求天中諸妙欲樂。修此",
    "T27n1545_039:0203c27": "苦行故說名為不死苦行。次言當知無義俱",
    "T27n1545_039:0203c28": "者。修彼苦行當知能引此世他世諸衰損",
    "T27n1545_039:0203c29": "事名無義俱。復言彼不獲利安者。重釋前",
    "T27n1545_039:0204a01": "義。利謂利益。安謂安樂彼諸苦行不能永",
    "T27n1545_039:0204a02": "斷諸煩惱故。不能引生殊勝善故。不獲",
    "T27n1545_039:0204a03": "究竟利益安樂。如在陸地揮船棹者。唐",
    "T27n1545_039:0204a04": "設劬勞終無所遂。外道苦行當知亦爾。雖",
    "T27n1545_039:0204a05": "勤修習不獲利安。時彼天魔復請佛曰。若",
    "T27n1545_039:0204a06": "此苦行不獲利安。佛修何道得真清淨。世",
    "T27n1545_039:0204a07": "尊告曰。",
    "T27n1545_039:0204a08": "我修戒定慧　　處中真淨道",
    "T27n1545_039:0204a09": "得究竟淨果　　及無上菩提",
    "T27n1545_039:0204a10": "契經雖作是說而不分別其義。經是此論",
    "T27n1545_039:0204a11": "所依根本。彼所不分別者今應盡分別之",
    "T27n1545_039:0204a12": "故作斯論。何故世尊作如是說。修餘苦行",
    "T27n1545_039:0204a13": "無義俱耶。答彼行趣死近死至死非如是苦",
    "T27n1545_039:0204a14": "行能超越死故。謂諸有情為欲超越老死",
    "T27n1545_039:0204a15": "海故修彼苦行。然彼苦行從見趣起倍令",
    "T27n1545_039:0204a16": "沈沒老死海故。佛說修彼與無義俱。生老",
    "T27n1545_039:0204a17": "死三遍在諸有。老死正是有情所厭死起厭",
    "T27n1545_039:0204a18": "強故此偏說。尊者妙音作如是說。一切流轉",
    "T27n1545_039:0204a19": "皆名無義。一切還滅皆名有義。如是苦行",
    "T27n1545_039:0204a20": "從見趣起違背還滅。隨順流轉。故說修彼",
    "T27n1545_039:0204a21": "與無義俱。大德說曰。三惡趣苦皆名無義。",
    "T27n1545_039:0204a22": "善趣解脫皆名有義。如是苦行邪方便起。",
    "T27n1545_039:0204a23": "違善趣等。順惡趣苦故。說修彼與無義俱。",
    "T27n1545_039:0204a24": "尊者世友作如是說。如是苦行能令眾生",
    "T27n1545_039:0204a25": "墮在生死。恒受諸界諸趣諸生諸處眾苦。故",
    "T27n1545_039:0204a26": "說修彼與無義俱。又世尊說結加趺坐端",
    "T27n1545_039:0204a27": "身正願住對面念。乃至廣說。問何故作此論。",
    "T27n1545_039:0204a28": "答為欲分別契經義故。如契經說有諸苾",
    "T27n1545_039:0204a29": "芻。居阿練若。或在樹下。或在靜室結加趺",
    "T27n1545_039:0204b01": "坐。端身正願住對面念。乃至廣說。契經雖作",
    "T27n1545_039:0204b02": "是說。而不分別其義。經是此論所依根本。",
    "T27n1545_039:0204b03": "彼不說者今欲說之故作斯論。問諸威儀",
    "T27n1545_039:0204b04": "中皆得修善。何故但說結加趺坐。答此是賢",
    "T27n1545_039:0204b05": "聖常威儀故。謂過去未來過殑伽沙數量諸",
    "T27n1545_039:0204b06": "佛及佛弟子皆住此威儀而入定故。復次如",
    "T27n1545_039:0204b07": "是威儀順善品故。謂若行住身速疲勞。若倚",
    "T27n1545_039:0204b08": "臥時便增惛睡。唯結加坐無斯過失。故能",
    "T27n1545_039:0204b09": "修習殊勝善品。復次如是威儀違惡法故。",
    "T27n1545_039:0204b10": "謂餘威儀順婬欲等諸不善法。唯結加坐能",
    "T27n1545_039:0204b11": "違彼故。復次如是威儀引人天等入正法",
    "T27n1545_039:0204b12": "故。謂餘威儀不能引導人天龍鬼阿素洛",
    "T27n1545_039:0204b13": "等令入佛法。如結加坐威儀者故。復次如",
    "T27n1545_039:0204b14": "是威儀生人天等敬信心故。謂餘威儀不能",
    "T27n1545_039:0204b15": "發起人天龍鬼阿素洛等敬信之心。如結加",
    "T27n1545_039:0204b16": "坐威儀者故。設此威儀生惡尋伺為生他",
    "T27n1545_039:0204b17": "善尚應住之。況自順生殊勝善品。復次唯",
    "T27n1545_039:0204b18": "依此威儀證得無上佛菩提故。謂依餘威",
    "T27n1545_039:0204b19": "儀亦能證得二乘菩提。不能證得佛菩提",
    "T27n1545_039:0204b20": "故。復次住此威儀怖魔軍故。謂佛昔於菩",
    "T27n1545_039:0204b21": "提樹下結加趺坐破二魔軍。謂自在天及諸",
    "T27n1545_039:0204b22": "煩惱故。令魔眾見此威儀即便驚恐多分",
    "T27n1545_039:0204b23": "退散。復次此是不共外道法故。謂餘威儀外",
    "T27n1545_039:0204b24": "道亦有。唯結加坐外道無故。復次結加趺坐",
    "T27n1545_039:0204b25": "順修定故。謂諸散善住餘威儀皆能修習。",
    "T27n1545_039:0204b26": "若修定善唯結加坐最為隨順。由如是等",
    "T27n1545_039:0204b27": "種種因緣。是故但說結加趺坐。問結加趺坐",
    "T27n1545_039:0204b28": "義何謂耶。答是相周圓而安坐義。聲論者曰。",
    "T27n1545_039:0204b29": "以兩足趺加致兩髀。如龍盤結端坐思惟。",
    "T27n1545_039:0204c01": "是故名為結加趺坐。脇尊者言。重壘兩足",
    "T27n1545_039:0204c02": "左右交盤正觀境界名結加坐。唯此威儀順",
    "T27n1545_039:0204c03": "修定故。大德說曰。此是賢聖吉祥坐故名結",
    "T27n1545_039:0204c04": "加坐。問端身者是何義。答是身正直而安坐",
    "T27n1545_039:0204c05": "義。問正願者是何義。答是順善品而注心",
    "T27n1545_039:0204c06": "義。問住對面念是何義耶。答面謂定境。對謂",
    "T27n1545_039:0204c07": "現矚。此念令心現矚定境。無倒明了名對",
    "T27n1545_039:0204c08": "面念。復次面謂煩惱。對謂對治。此念對治能",
    "T27n1545_039:0204c09": "為生死上首煩惱名對面念。復次面謂自",
    "T27n1545_039:0204c10": "面。對謂對矚此念令心對矚自面。而觀餘",
    "T27n1545_039:0204c11": "境名對面念。問何故繫念在自面耶。答無",
    "T27n1545_039:0204c12": "始時來男為女色。女為男色。多分依面故",
    "T27n1545_039:0204c13": "觀自面伏諸煩惱。復次有情貪心多依面",
    "T27n1545_039:0204c14": "上眉眼脣齒耳鼻等生非餘身支故。觀自",
    "T27n1545_039:0204c15": "面伏除貪欲。復次面有七孔不淨常流。生",
    "T27n1545_039:0204c16": "厭離心過餘身分。故觀自面而修厭捨。復",
    "T27n1545_039:0204c17": "次自面見希不多起愛故彼繫念在面非",
    "T27n1545_039:0204c18": "餘。若不照時自不見故。復次修觀行者多",
    "T27n1545_039:0204c19": "樂觀察十二處相。面上恒有九處差別。是故",
    "T27n1545_039:0204c20": "觀之。有亦說為住背面念對背二義俱理",
    "T27n1545_039:0204c21": "無違。所以者何。由此念力棄背雜染。對向",
    "T27n1545_039:0204c22": "清淨故。棄背生死。對向涅槃故。棄背流",
    "T27n1545_039:0204c23": "轉。對向還滅故。棄背五欲。對向定境故。",
    "T27n1545_039:0204c24": "棄背薩迦耶見。對向空解脫門故。棄背我",
    "T27n1545_039:0204c25": "執。對向無我故。棄背邪法。對向正法故。",
    "T27n1545_039:0204c26": "由是對背俱理無違。安住此念者。名住對",
    "T27n1545_039:0204c27": "面念。",
    "T27n1545_039:0204c28": "說一切有部發智大毘婆沙論卷第三十九"
}