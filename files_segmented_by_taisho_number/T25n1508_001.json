{
    "T25n1508_001:0053a03": "阿含口解十二因緣經",
    "T25n1508_001:0053a05": "後漢安息優婆塞都尉",
    "T25n1508_001:0053a06": "安玄共沙門嚴佛調譯",
    "T25n1508_001:0053a07": "欲斷生死趣度世道者，當念却十二因緣。何",
    "T25n1508_001:0053a08": "等為十二？一者本為癡，二者從癡為所作行，",
    "T25n1508_001:0053a09": "三者從作行為所識，四者從所識為名色，五",
    "T25n1508_001:0053a10": "者從名色為六衰，六者從六衰為所更，七者",
    "T25n1508_001:0053a11": "從所更為痛，八者從痛為愛，九者從愛為求，",
    "T25n1508_001:0053a12": "十者從求為得，十一者從得為生，十二者從",
    "T25n1508_001:0053a13": "生為老病死，是為十二因緣事。此十二事欲",
    "T25n1508_001:0053a14": "起，當用四非常滅之。何等為四非常？一為識",
    "T25n1508_001:0053a15": "苦，二為捨習，三為知盡，四為行道。更說念",
    "T25n1508_001:0053a16": "生、念老、念病、念死，念是四事，便却是十二因",
    "T25n1508_001:0053a17": "緣道成。念是四事道人，欲得度世，當斷十二",
    "T25n1508_001:0053a18": "因緣事，是為斷生死根。十二因緣有內外：一",
    "T25n1508_001:0053a19": "者內為癡、外為地，二者內為行、外為水，三者",
    "T25n1508_001:0053a20": "內為識、外為火，四者內為名色、外為風，五者",
    "T25n1508_001:0053a21": "內為六入、外為空，六者內為災、外為種，七者",
    "T25n1508_001:0053a22": "內為痛、外為根，八者內為愛、外為莖，九者內",
    "T25n1508_001:0053a23": "為受、外為葉，十者內為有、外為節，十一者內",
    "T25n1508_001:0053a24": "為生、外為華，十二者內為老死、外為實。人生",
    "T25n1508_001:0053a25": "死從內十二因緣，萬物生死從外十二因緣。",
    "T25n1508_001:0053a26": "何等為癡？謂不禮父母、不分別白黑，從是因",
    "T25n1508_001:0053a27": "緣得痛不欲棄，不信今世亦後世。已作是",
    "T25n1508_001:0053a28": "事便隨行，不作是亦不得，是以有癡便為行，",
    "T25n1508_001:0053a29": "已有行便為識，已有識便為名色，已有名色",
    "T25n1508_001:0053b01": "便為六入，已有六入便為栽，已有栽便為痛，",
    "T25n1508_001:0053b02": "已有痛便為愛，已有愛便為受，已有受便為",
    "T25n1508_001:0053b03": "有，已有有便為生，已有生便為老死。故人",
    "T25n1508_001:0053b04": "生取十二因緣，得十二因緣生，無因緣亦不",
    "T25n1508_001:0053b05": "生；萬物亦爾。不斷十二因緣，不脫生死。行三",
    "T25n1508_001:0053b06": "十七品經，為從是得道。十二因緣有五事：",
    "T25n1508_001:0053b07": "一者癡；二者生死精行，是前世因緣；三者識，",
    "T25n1508_001:0053b08": "從識受身生；四者名色，色身復成五陰，是今",
    "T25n1508_001:0053b09": "世因緣；五者六衰，復作生死精行種栽，是後",
    "T25n1508_001:0053b10": "世因緣。前後三世轉相因緣故，為有五事。",
    "T25n1508_001:0053b11": "十二因緣本從身十事，出身十事。七事成一。",
    "T25n1508_001:0053b12": "三事從四，七事成。一者殺、盜、婬、兩舌、惡口、妄",
    "T25n1508_001:0053b13": "言、綺語，共從色為一。三事從四者。嫉、瞋恚、",
    "T25n1508_001:0053b14": "癡，從痛痒、思想、生死、識。是十事合為五陰，",
    "T25n1508_001:0053b15": "便為十二因緣。地名癡，行為盛陰，便作生死",
    "T25n1508_001:0053b16": "行。自種栽名為行。已有行便有識受身生死，",
    "T25n1508_001:0053b17": "有識便有名色。身復作十事，成已五陰、已有",
    "T25n1508_001:0053b18": "名色便有六入，復作盛陰，行種栽後當復受",
    "T25n1508_001:0053b19": "轉相，因緣生死故名為因緣。身十事為十二",
    "T25n1508_001:0053b20": "因緣者，嫉為癡，瞋恚為生死，精疑為識，殺為",
    "T25n1508_001:0053b21": "名色，盜為六衰，婬為更，兩舌為痛，妄言為",
    "T25n1508_001:0053b22": "愛，惡口為成，綺語為願，生有無故為有十",
    "T25n1508_001:0053b23": "二因緣。何以故？婬為癡、瞋恚為生死、精疑為",
    "T25n1508_001:0053b24": "識，內三事為本。已有三事，便有七事，成五盛",
    "T25n1508_001:0053b25": "陰。嫉為五陰本故為疑。五陰行可意善、不",
    "T25n1508_001:0053b26": "可意瞋，便作生死精十事，外從身內意故。",
    "T25n1508_001:0053b27": "疑謂不分別白黑、不識生死故為識。道人欲",
    "T25n1508_001:0053b28": "斷十二因緣，當先斷身十事。便為癡，從癡",
    "T25n1508_001:0053b29": "五陰滅，十二因緣亦滅。斷身十事者，外從身、",
    "T25n1508_001:0053c01": "內從意，故言身意。持謂不殺。亦謂外從口、內",
    "T25n1508_001:0053c02": "從嫉斷者，謂萬物一切意不起便瞋恚止，瞋",
    "T25n1508_001:0053c03": "恚止便殺止，殺止便貪欲止，貪欲止便泣",
    "T25n1508_001:0053c04": "止。外口者謂聲。止聲者，兩舌、惡口、妄言、綺語",
    "T25n1508_001:0053c05": "亦止。無有疑，便入道。是為還五陰斷十二因",
    "T25n1508_001:0053c06": "緣本。",
    "T25n1508_001:0053c07": "人受身有三別：第一、五陰盛陰；第二、十八種；",
    "T25n1508_001:0053c08": "第三、十二因緣行。是三事得身三別。第一、五",
    "T25n1508_001:0053c09": "陰盛陰者，五陰從身十事出。從眼為色陰，從",
    "T25n1508_001:0053c10": "耳為痛痒陰，從鼻為思想陰，從口為生死陰，",
    "T25n1508_001:0053c11": "從意為識陰。心主念對是六事為根本，是為",
    "T25n1508_001:0053c12": "五陰地。第二、十八，入十九根。十八種者，五陰",
    "T25n1508_001:0053c13": "行為盛陰，有對有入為十二入本。六情為十",
    "T25n1508_001:0053c14": "八，間有識故，為十九根。言十八種者，識不",
    "T25n1508_001:0053c15": "生故，為十八種。是說盛陰行生十八種、十九",
    "T25n1508_001:0053c16": "根。第三、十二因緣者，謂五陰。五盛陰行，求十",
    "T25n1508_001:0053c17": "二因緣便有身。是同身十事，俱分別之耳。從",
    "T25n1508_001:0053c18": "色得身，從四陰得名字，從名色得愛受，從受",
    "T25n1508_001:0053c19": "行癡，行癡便成十二因緣。道當為斷。色不",
    "T25n1508_001:0053c20": "為身，但名字為身。雖有眼耳鼻舌身意，亦",
    "T25n1508_001:0053c21": "復非身。何以故？設耳是人，當能聽一切。從形",
    "T25n1508_001:0053c22": "得名字，譬金字。譬如以金作物，因從是得",
    "T25n1508_001:0053c23": "字。地水火風空，是五事作身，亦復非身。何以",
    "T25n1508_001:0053c24": "故？身知細滑故，人已死，地不知細滑故。知地",
    "T25n1508_001:0053c25": "水火風空非身，身亦空意亦空，俱空無所有，",
    "T25n1508_001:0053c26": "亦無痛痒。何以故？人已死亦不復覺痛痒，如",
    "T25n1508_001:0053c27": "是為空。意已離身亦無痛痒，但因緣共合故，",
    "T25n1508_001:0053c28": "還歸無有。身中有十二風：上氣風、下氣風、眼",
    "T25n1508_001:0053c29": "風、耳風、鼻風、背風、脇風、臍風、臂風、足風、曲",
    "T25n1508_001:0054a01": "風、刀風。刀風至病人，殺生刀風，刀風斷截人",
    "T25n1508_001:0054a02": "命。生老病死，生者謂初墮母腹中時為生；已",
    "T25n1508_001:0054a03": "生便老。止者謂意中止。用止故敗氣息出",
    "T25n1508_001:0054a04": "入。見了身本合十事為敗。",
    "T25n1508_001:0054a05": "身中五事：一者地，二者水，三者火，四者風，",
    "T25n1508_001:0054a06": "五者空。堅者為地，軟者為水，熱者為火，氣者",
    "T25n1508_001:0054a07": "為風，飯食得出入為空。亦餘因緣合為人，",
    "T25n1508_001:0054a08": "自計是我身。若欲萬物，當挍計有身。亦有五",
    "T25n1508_001:0054a09": "因緣共合：一者色、二者痛痒、三者思想、四者",
    "T25n1508_001:0054a10": "生死、五者識。是十事共合，便見生死。事有善",
    "T25n1508_001:0054a11": "惡。行善有二輩：不犯身三、口四、意三，是為一",
    "T25n1508_001:0054a12": "善；二善者，布施、持戒、忍辱、精進、不疑。是為二",
    "T25n1508_001:0054a13": "善。惡亦有二輩：犯身三、口四、意三、飲酒，是為",
    "T25n1508_001:0054a14": "一惡；疑、嫉、慳、貪是為二惡。護身口意是為道，",
    "T25n1508_001:0054a15": "行人從福得生。從行得老病死，身便壞敗。",
    "T25n1508_001:0054a16": "人臥出時，意離身在地因緣。何以故不死？",
    "T25n1508_001:0054a17": "四事合持未散故。人行十事就三事、人行三",
    "T25n1508_001:0054a18": "事就二事、人行二事就一事。何等十事？謂十",
    "T25n1508_001:0054a19": "惡，便得身口意三事。已有三事，便有名色二",
    "T25n1508_001:0054a20": "事。已有名色，便墮癡百劫，乃得為人難得完",
    "T25n1508_001:0054a21": "具。人生精作地識為種，五道識名異，合一識，",
    "T25n1508_001:0054a22": "入一識便失所本知。如人生天上，含人識受",
    "T25n1508_001:0054a23": "入天識，便忘人間事。人從無生、從有死。無何",
    "T25n1508_001:0054a24": "以故生？不識無故生。有何以故死？不識有故",
    "T25n1508_001:0054a25": "死。識無不復生，識有不復死。",
    "T25n1508_001:0054a26": "意有所念以滅，便到所生處。意念不滅，亦不",
    "T25n1508_001:0054a27": "得行生上意。意頭起以滅，復更念，所念雖多，",
    "T25n1508_001:0054a28": "當還從上頭意受因緣。生人本從婦，婦夫不",
    "T25n1508_001:0054a29": "淨污露得身。長大便惡知識相隨，為五陰、六",
    "T25n1508_001:0054b01": "止、十二衰所欺，便有老病死憂苦。生死為癡，",
    "T25n1508_001:0054b02": "慧人當斷。六止，謂地、水、火、風、空、識。十二衰，謂",
    "T25n1508_001:0054b03": "色、聲、香、味、細滑、念欲。內有匿賊，是為十二衰。",
    "T25n1508_001:0054b04": "人生有三因緣：一者合會；二者聚；三者心意",
    "T25n1508_001:0054b05": "識。痛痒、思想、生死、識，是為合會。諸愛欲是為",
    "T25n1508_001:0054b06": "聚。上頭為上頭為心、中央為意、後頭為識。",
    "T25n1508_001:0054b07": "人初墮母腹中，如雞子中黃。至三十七日，悉",
    "T25n1508_001:0054b08": "有頭面手足指具足，未生四日到向下。人在",
    "T25n1508_001:0054b09": "母腹中，苦不可言。人在母腹中，命日益、識日",
    "T25n1508_001:0054b10": "大。身稍老至半年時，身與識日減。得身為福",
    "T25n1508_001:0054b11": "亦為罪。何以故？以得人身是為福，以飢渴寒",
    "T25n1508_001:0054b12": "熱貪婬嫉妬為罪。人生子有五因緣：一者有",
    "T25n1508_001:0054b13": "本願；二者同業；三者曉禮；四者來債；五者償",
    "T25n1508_001:0054b14": "債。何等為本願？謂先世時見人子端正，便願",
    "T25n1508_001:0054b15": "言：「我子如是。」同業者，謂同計挍得利相呼。曉",
    "T25n1508_001:0054b16": "禮者，謂當相敬愛。來債者，謂父母主治生，",
    "T25n1508_001:0054b17": "子橫用之。償債者，謂子治生付父母，是為償",
    "T25n1508_001:0054b18": "債。子以三因緣生：一者父母先世負子錢；二",
    "T25n1508_001:0054b19": "者子先世負父母錢；三者怨家來作子。父母",
    "T25n1508_001:0054b20": "勤苦求財已致便死，子得用之，是為父母先",
    "T25n1508_001:0054b21": "負子錢。子行求財產已致便死，父母用之，是",
    "T25n1508_001:0054b22": "為子負父母錢。有時子生百日千日便死，父",
    "T25n1508_001:0054b23": "母便憂愁惱，是為怨家相從生。",
    "T25n1508_001:0054b24": "生子有三輩：一者福子；二者真子；三者不真",
    "T25n1508_001:0054b25": "子。何等為福子？謂父母持戒、布施、忍辱、精進",
    "T25n1508_001:0054b26": "行道，子亦爾，是為福子。真子者，父母不信",
    "T25n1508_001:0054b27": "道，子獨奉道教，是為真子。不真子者，父母隨",
    "T25n1508_001:0054b28": "道業、隨法行，子但飲酒作惡，人所不欲見，",
    "T25n1508_001:0054b29": "是為不真子。",
    "T25n1508_001:0054c01": "子從父母生，有同意、有同行、有同念。俱長壽",
    "T25n1508_001:0054c02": "富貴端正，是為同行。貪欲瞋恚，是為同意。精",
    "T25n1508_001:0054c03": "進行道，是為同念。本行在父多類父，本行在",
    "T25n1508_001:0054c04": "母多類母，不同行不相類故。人生墮地未有",
    "T25n1508_001:0054c05": "所知，便喜向其母者，意識本因緣故耳。",
    "T25n1508_001:0054c06": "人來生時有因緣，身能出入無間，至七日便",
    "T25n1508_001:0054c07": "復壞其身。亦有地水火風空，但微難見。人",
    "T25n1508_001:0054c08": "年老少識多忘者，識轉稍向後所生處。何以",
    "T25n1508_001:0054c09": "故不預知當所生處？用未到故。他人生他人",
    "T25n1508_001:0054c10": "來、他人至他人所、他人憂他人所，從來久遠",
    "T25n1508_001:0054c11": "習故。不學身有三痛，意亦有三痛。身痛者，謂",
    "T25n1508_001:0054c12": "得刀杖瓦石蹴蹋；二者病瘦；三者死。意痛者，",
    "T25n1508_001:0054c13": "一為憂父母兄弟妻子知識；二為憂財寶怨",
    "T25n1508_001:0054c14": "家。何以故為痛？謂五陰不調故痛。何以故",
    "T25n1508_001:0054c15": "為死陰？熟壞故為死。一切病皆意所作，身",
    "T25n1508_001:0054c16": "無所知，故不作是病。是身何以故為病？四因",
    "T25n1508_001:0054c17": "緣不等故。何以為憂？一切不如意故。何以不",
    "T25n1508_001:0054c18": "定？病疾過去故。何以為急？要欲壞。何以故為",
    "T25n1508_001:0054c19": "碎？身老毒故。何以為老死？壞故。何以為非",
    "T25n1508_001:0054c20": "常？不得自在故。何以為苦？急故。何以為空？",
    "T25n1508_001:0054c21": "無有主。言我作是如何？以為非身，不能離苦、",
    "T25n1508_001:0054c22": "不得受苦。是為十事。",
    "T25n1508_001:0054c23": "人所欲凡有三事，人之所愛常欲得之：一",
    "T25n1508_001:0054c24": "者強健；二者安隱；三者長壽。如是復有三怨：",
    "T25n1508_001:0054c25": "一者年老，是強健怨；二者疾病，是安隱怨；三",
    "T25n1508_001:0054c26": "者身死，是長壽怨。亦有三救：一者歸命佛；二",
    "T25n1508_001:0054c27": "者歸命法；三者歸命比丘僧。",
    "T25n1508_001:0054c28": "有四事可畏；一者生；二者老；三者病；四者",
    "T25n1508_001:0054c29": "死。人面赤有五因緣：一者近火：二者飲酒：三",
    "T25n1508_001:0055a01": "者恐怖：四者念怒：五者多慚愧。頭白有四",
    "T25n1508_001:0055a02": "因緣：一者火多；二者憂多；三者病多；四者種",
    "T25n1508_001:0055a03": "早白。人病瘦有四因緣：一者少食；二者有憂；",
    "T25n1508_001:0055a04": "三者多愁；四者有病身未和調。有四事不先",
    "T25n1508_001:0055a05": "語人：一者頭白；二者老；三者病；四者死。是",
    "T25n1508_001:0055a06": "四事不可避，亦不可離亦不可却。",
    "T25n1508_001:0055a07": "有四事不可忍：一者飢；二者渴；三者寒；四者",
    "T25n1508_001:0055a08": "熱。身復有四事：一者不足；二者不滿；三者不",
    "T25n1508_001:0055a09": "飽；四者不厭。身復有四痛：一者生時痛；二者",
    "T25n1508_001:0055a10": "老時痛；三者病時痛；四者死時痛。",
    "T25n1508_001:0055a11": "一切味不過八種：一者苦；二者澁；三者辛；",
    "T25n1508_001:0055a12": "四者醎；五者淡；六者甜；七者酢；八者不了了",
    "T25n1508_001:0055a13": "味。苦增寒熱，澁多增風除寒，辛除水，酢除",
    "T25n1508_001:0055a14": "風，令人目冥。食有三因緣悉入骨髓血脈",
    "T25n1508_001:0055a15": "中：一者肥膩；二者毒；三者酒。是三者皆遍身",
    "T25n1508_001:0055a16": "中，無有不到。諸所食飲皆有肥膩，但有薄厚",
    "T25n1508_001:0055a17": "多少耳。人有四種：一者長者種；二者道術種；",
    "T25n1508_001:0055a18": "三者師巫種；四者田家種。生者有四種：一者",
    "T25n1508_001:0055a19": "腹生；二者謂寒熱和生；三者化生；四者卵生。",
    "T25n1508_001:0055a20": "腹生者，謂人及畜生。寒熱和生者，謂虫蛾蚤",
    "T25n1508_001:0055a21": "虱。化生者，謂天及地獄。卵生者，謂飛鳥魚",
    "T25n1508_001:0055a22": "鼈。",
    "T25n1508_001:0055a23": "人頭有四十五骨，從腰以上五十一骨，四",
    "T25n1508_001:0055a24": "支百四骨，合二百骨。人身有七十萬脈，九",
    "T25n1508_001:0055a25": "十九萬毛孔，得觀悉自見分別知之。",
    "T25n1508_001:0055a26": "有阿羅漢，以天眼徹視，見女人墮地獄中者",
    "T25n1508_001:0055a27": "甚眾多。便問佛：「何以故？」佛言：「用四因緣故：",
    "T25n1508_001:0055a28": "一者貪珍寶物衣被，欲得多故；二者相嫉妬；",
    "T25n1508_001:0055a29": "三者多口舌；四者作姿態婬多。以是故墮地",
    "T25n1508_001:0055b01": "獄中多耳。」",
    "T25n1508_001:0055b02": "阿含口解十二因緣經"
}