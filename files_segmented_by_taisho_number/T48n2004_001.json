{
    "T48n2004_001:0227c22": "萬松老人評唱天童覺和尚頌古",
    "T48n2004_001:0227c23": "從容庵錄一",
    "T48n2004_001:0227c25": "侍者離知錄",
    "T48n2004_001:0227c26": "後學性一校",
    "T48n2004_001:0227c27": "生生道人梓",
    "T48n2004_001:0227c28": "1 世尊陞座第一則世尊陞座",
    "T48n2004_001:0227c29": "示眾云。閉門打睡接上上機。顧鑑頻申。曲為",
    "T48n2004_001:0228a01": "中下。那堪上曲󱑷木弄鬼眼睛。有箇傍不肯",
    "T48n2004_001:0228a02": "底。出來。也怪伊不得。",
    "T48n2004_001:0228a03": "舉。世尊一日陞座今日不著便。文殊白槌云。諦觀",
    "T48n2004_001:0228a04": "法王法。法王法如是知佗是何心行。世尊便下座別日再商",
    "T48n2004_001:0228a05": "量。",
    "T48n2004_001:0228a06": "師云。圓收十號。出世獨尊。抖擻眉毛。昂藏鼻",
    "T48n2004_001:0228a07": "孔。講肆謂之陞座。禪林號曰上堂。諸人未到",
    "T48n2004_001:0228a08": "法堂。萬松未出方丈。向那時薦得。已是落三",
    "T48n2004_001:0228a09": "落四了也。不見雪竇道。眾中若有仙陀客。何",
    "T48n2004_001:0228a10": "必文殊下一槌。點檢將來。雪竇不合索鹽。萬",
    "T48n2004_001:0228a11": "松那堪奉馬。直饒七佛祖師。道諦觀法王法",
    "T48n2004_001:0228a12": "法王法如是。也須眼裏抽釘腦後拔楔始得。",
    "T48n2004_001:0228a13": "至今開堂末後。白槌云諦觀法王法法王法",
    "T48n2004_001:0228a14": "如是。舉此例也。世尊便下座去。且救得一半。",
    "T48n2004_001:0228a15": "那一半分付天童。頌云。",
    "T48n2004_001:0228a16": "一段真風見也麼莫教飃入眼特地出還難　　綿綿化母理機",
    "T48n2004_001:0228a17": "梭參差蹉了交綹織成古錦含春象大巧若拙　　無柰東君漏",
    "T48n2004_001:0228a18": "泄何陰陽無曲狥節氣不相饒",
    "T48n2004_001:0228a19": "師云。天童道。一段真風見也麼。為復世尊陞",
    "T48n2004_001:0228a20": "座處。是一段真風。天童舉頌處。是一段真風。",
    "T48n2004_001:0228a21": "萬松請益處。是一段真風。恁麼則却成三段",
    "T48n2004_001:0228a22": "了也。如何是一段真風。況諸人各各有分。也",
    "T48n2004_001:0228a23": "好參詳。又道。綿綿化母理機梭。化母化工造",
    "T48n2004_001:0228a24": "物之別號。儒道二教。宗於一氣。佛家者流。本",
    "T48n2004_001:0228a25": "乎一心。圭峯道。元氣亦由心之所造。皆阿賴",
    "T48n2004_001:0228a26": "耶識相分所攝。萬松道。此曹洞正宗。祖佛命",
    "T48n2004_001:0228a27": "脈。機紐銜於樞口。轉處幽微。綿絲吐於梭腸。",
    "T48n2004_001:0228a28": "用時綿密。何得與邪因無因同日而語哉。向",
    "T48n2004_001:0228a29": "下頌世尊蘊藉將來道。織成古錦含春象。雖",
    "T48n2004_001:0228b01": "是如蟲禦木偶爾成文。其柰閉門造車出門",
    "T48n2004_001:0228b02": "合轍。末後文殊與折倒。却道。無柰東君漏泄",
    "T48n2004_001:0228b03": "何。文殊白槌。世尊便下座。及至迦葉白槌。便",
    "T48n2004_001:0228b04": "現百千萬箇文殊。一等是恁麼時節為甚麼。",
    "T48n2004_001:0228b05": "收放不同。爾道。那箇是東君漏泄處。慇懃為",
    "T48n2004_001:0228b06": "解丁香結。放出枝頭自在春。",
    "T48n2004_001:0228b07": "2 達磨廓然第二則達磨廓然",
    "T48n2004_001:0228b08": "示眾云。卞和三獻。未免遭刑。夜光投人。鮮不",
    "T48n2004_001:0228b09": "按劍。卒客無卒主。宜假不宜真。差珍異寶用",
    "T48n2004_001:0228b10": "不著。死猫兒頭拈出。看。",
    "T48n2004_001:0228b11": "舉。梁武帝問達磨大師清旦起來不曾利市如何是聖",
    "T48n2004_001:0228b12": "諦第一義且向第二頭問磨云。廓然無聖劈腹剜心帝云。",
    "T48n2004_001:0228b13": "對朕者誰鼻孔裏認牙磨云。不識腦後見腮帝不契方木不入",
    "T48n2004_001:0228b14": "圓竅遂渡江至少林面壁九年家無滯貨不富。",
    "T48n2004_001:0228b15": "師云。般若多羅甞囑達磨大師曰。吾滅後六",
    "T48n2004_001:0228b16": "十七載。當往震旦設大法藥直指上根。慎勿",
    "T48n2004_001:0228b17": "速行衰於日下。又汝到時。南方勿住。彼唯好",
    "T48n2004_001:0228b18": "有為功德。不見佛理。汝縱到彼。不可久留。果",
    "T48n2004_001:0228b19": "有游梁涉魏鈍滯九年之事。近代磁州衣法付",
    "T48n2004_001:0228b20": "人山。山曰。某甲不是恁麼人。州曰。不是恁麼",
    "T48n2004_001:0228b21": "人。自不殃及伊。山以法乳情深。俛仰而受。州",
    "T48n2004_001:0228b22": "復曰。汝既如是。第一不得容易出世。若躁進",
    "T48n2004_001:0228b23": "輕脫。中間必有轗軻。此與多羅三囑達磨九",
    "T48n2004_001:0228b24": "年。彼此一時也。霅溪頌云。不惜過秋霜。圖教",
    "T48n2004_001:0228b25": "滋味長。縱然生摘得。終是不馨香。可以為來",
    "T48n2004_001:0228b26": "者之誡。若是本色道人。出處自知時節。武帝",
    "T48n2004_001:0228b27": "雖不契。置箇問端。不妨𠜾剞。至今諸方。開堂",
    "T48n2004_001:0228b28": "白槌。尚云法筵龍象眾當觀第一義。只如第",
    "T48n2004_001:0228b29": "一義諦。還許觀麼。還許武帝達磨問答麼。萬",
    "T48n2004_001:0228c01": "松道。第一義且置。爾要聖諦作麼。天皇道。但",
    "T48n2004_001:0228c02": "盡凡情。別無聖解。楞嚴道。若作聖解。即受群",
    "T48n2004_001:0228c03": "邪。只這達磨道廓然無聖。石火電光中。不妨",
    "T48n2004_001:0228c04": "手親眼辦。武帝頑涎不退。更問對朕者誰。於",
    "T48n2004_001:0228c05": "他梁王分上。也是好心。殊不知。達磨分上。劈",
    "T48n2004_001:0228c06": "面被唾相似。不免更奉箇不識。早是花嬌易",
    "T48n2004_001:0228c07": "謝。那堪雪上加霜。達磨見伊眼目定動。即時",
    "T48n2004_001:0228c08": "轉身。別行一路。古人或出或處。或默或語。皆",
    "T48n2004_001:0228c09": "為佛事。後來武帝果然過後思君子。自撰碑",
    "T48n2004_001:0228c10": "文云。見之不見。逢之不逢。今之古之。悔之恨",
    "T48n2004_001:0228c11": "之。朕雖一介凡夫。敢師之於後。自武帝蒙塵",
    "T48n2004_001:0228c12": "之後。達磨西歸以來。第一義諦無人舉著。賴",
    "T48n2004_001:0228c13": "有天童。為眾拈出。頌云。",
    "T48n2004_001:0228c14": "廓然無聖一迴飲水一迴著噎　　來機逕庭面赤不如語直　　得非犯",
    "T48n2004_001:0228c15": "鼻而揮斤好手手中誇好手失不迴頭而墮甑已往不咎　　寥",
    "T48n2004_001:0228c16": "寥冷坐少林老不歇心默默全提正令猶自說兵機　　秋清",
    "T48n2004_001:0228c17": "月轉霜輪高著眼看河淡斗垂夜柄誰敢承攬　　繩繩衣鉢",
    "T48n2004_001:0228c18": "付兒孫莫妄想從此人天成藥病天行已過使者須知",
    "T48n2004_001:0228c19": "師云。廓然無聖。來機逕庭。此語本出莊子。大",
    "T48n2004_001:0228c20": "有逕庭。不近人情。初祖當時。也少些子方便。",
    "T48n2004_001:0228c21": "殊不知。藥不瞑眩。厥疾弗瘳。起初便下霹靂",
    "T48n2004_001:0228c22": "手。而今已早私狥姑息。所以得非犯鼻而揮",
    "T48n2004_001:0228c23": "斤。莊子送葬。過惠子之墓。顧謂從者曰。郢人",
    "T48n2004_001:0228c24": "堊漫其鼻端。若蠅翼。使匠石斵之。匠石運斤",
    "T48n2004_001:0228c25": "成風。聽而斵之。瞑目恣手盡堊而鼻不傷。郢",
    "T48n2004_001:0228c26": "人立不失容。自夫子之死也。吾無以為質矣。",
    "T48n2004_001:0228c27": "失不迴頭而墮甑。後漢孟敏客居太原。曾荷",
    "T48n2004_001:0228c28": "甑墮地。不顧而去。郭林宗見而問其意。對曰。",
    "T48n2004_001:0228c29": "甑已破矣。視之何益。林宗以此異之。因勸令",
    "T48n2004_001:0229a01": "遊學。意謂武帝若自肯。達磨未甞屈己從人。",
    "T48n2004_001:0229a02": "梁王若不契。拂袖便行而無恨。黃金殿上放",
    "T48n2004_001:0229a03": "沒面目。道得一半。少林九年口掛壁上。始是",
    "T48n2004_001:0229a04": "八成。如秋清月轉霜輪。暗用法眼到頭霜夜",
    "T48n2004_001:0229a05": "月。任運落前溪。發明理極無喻之道。河淡斗",
    "T48n2004_001:0229a06": "垂夜柄。天童上堂云。一點環中照極微。智無",
    "T48n2004_001:0229a07": "功處却存知。緣思淨盡無餘事。半夜星河斗",
    "T48n2004_001:0229a08": "柄垂。此兩句如啞人作通事。指似向人吐露",
    "T48n2004_001:0229a09": "不出。那堪師資傳授。藥病相治。轉沒交涉。",
    "T48n2004_001:0229a10": "如何得全提正令去。空花幾費龜毛線。石女",
    "T48n2004_001:0229a11": "空拈󰖀𦿆針。咄。",
    "T48n2004_001:0229a12": "3 東印請祖第三則東印請祖",
    "T48n2004_001:0229a13": "示眾云。劫前未兆之機。烏龜向火。教外別傳",
    "T48n2004_001:0229a14": "一句。碓嘴生花。且道。還有受持讀誦分也無。",
    "T48n2004_001:0229a15": "舉。東印土國王。請二十七祖般若多羅齊",
    "T48n2004_001:0229a16": "往往償口債去也王問曰。何不看經無功受祿寢食不安祖云。貧",
    "T48n2004_001:0229a17": "道入息不居陰界。出息不涉眾緣。常轉如",
    "T48n2004_001:0229a18": "是經。百千萬億卷上來講讚無限勝因。",
    "T48n2004_001:0229a19": "師云。二十七祖初名瓔珞童子。因二十六祖",
    "T48n2004_001:0229a20": "不如蜜多。與東印土堅固王同輦。問童子曰。",
    "T48n2004_001:0229a21": "能憶往事否。對曰。我憶往劫與師同居。師演",
    "T48n2004_001:0229a22": "摩訶般若。我持甚深修多羅。以相代正化故。",
    "T48n2004_001:0229a23": "俟師於此。祖告王曰。此非小聖。大勢至之應",
    "T48n2004_001:0229a24": "身也。王命登輦至宮供養。以至披削。祖取般",
    "T48n2004_001:0229a25": "若修多羅事。命名般若多羅。梁朝以達磨為",
    "T48n2004_001:0229a26": "觀音。西國以祖師為勢至。唯阿彌陀佛至今",
    "T48n2004_001:0229a27": "無下落。良久云。豐干饒舌。後因皇家展會。尊",
    "T48n2004_001:0229a28": "者主席。這老漢顯異惑眾。當時好與掀倒。打",
    "T48n2004_001:0229a29": "斷葛藤。直待問尊者何不看經。果然放不過。",
    "T48n2004_001:0229b01": "這老漢也無大人相。把葫蘆馬杓翻騰一上",
    "T48n2004_001:0229b02": "王便禮拜。識甚痛痒。萬松道。國王貪他一粒",
    "T48n2004_001:0229b03": "米。尊者失却萬年糧。只知鐵脊撑天。不覺腦",
    "T48n2004_001:0229b04": "門著地。若要扶起。除是天童。頌云。",
    "T48n2004_001:0229b05": "雲犀玩月璨含輝暗通一線文彩已彰　　木馬游春駿不羈",
    "T48n2004_001:0229b06": "百花叢裏過一葉不沾身眉底一雙寒碧眼不曾趁蛇蜉隊　　看經那到",
    "T48n2004_001:0229b07": "透牛皮過也明白心起曠劫威音前一箭　　英雄力破重",
    "T48n2004_001:0229b08": "圍射透兩重關妙圓樞口轉靈機何曾動著　　寒山忘却來",
    "T48n2004_001:0229b09": "時路暫時不住如同死人拾得相將携手歸須是當鄉人",
    "T48n2004_001:0229b10": "師云。破題兩句。頌不居陰界。不涉眾緣已了。",
    "T48n2004_001:0229b11": "且藏教法數。五陰十二處十八界。喚作三科。",
    "T48n2004_001:0229b12": "尊者略舉首尾。攝其中間。梵語安那般那。譯",
    "T48n2004_001:0229b13": "云出息入息。其法有六。一數二隨三止四觀",
    "T48n2004_001:0229b14": "五還六淨。具如天台止觀。預備不虞者不可",
    "T48n2004_001:0229b15": "不知。溈山警策道教理未甞措懷。玄道無因",
    "T48n2004_001:0229b16": "契悟。寶藏論可怜。無價之寶。隱在陰入之坑。",
    "T48n2004_001:0229b17": "何時得靈光獨耀逈脫根塵去。天童雲犀玩",
    "T48n2004_001:0229b18": "月燦含輝。古詩有犀因玩月紋生角。好言語",
    "T48n2004_001:0229b19": "可惜。折合向文才情思上。木馬游春駿不羈。",
    "T48n2004_001:0229b20": "此頌出息不涉眾緣。可謂善行無轍跡也。眉",
    "T48n2004_001:0229b21": "底一雙寒碧眼。洛浦道。單明自己法眼未明。",
    "T48n2004_001:0229b22": "此人只具一隻眼。若要雙眼圓明。除是不居",
    "T48n2004_001:0229b23": "陰界不涉眾緣。無影林中。高懸日月。不萌",
    "T48n2004_001:0229b24": "枝上。暗辨春秋始得。看經那到透牛皮。長慶",
    "T48n2004_001:0229b25": "云。眼有何過。楞嚴經云。汝今諦觀此會聖眾。",
    "T48n2004_001:0229b26": "用目循歷。其目周視。但如鏡中無別分析。這",
    "T48n2004_001:0229b27": "裏蹉過。藥山道。底牛皮也須穿透。萬松道。却",
    "T48n2004_001:0229b28": "具金剛眼。明白心超曠劫。三祖道。但不憎愛",
    "T48n2004_001:0229b29": "洞然明白。一念萬年受持不盡。鹿門道。遍大",
    "T48n2004_001:0229c01": "地是學人一卷經。盡乾坤是學人一隻眼。以",
    "T48n2004_001:0229c02": "這箇眼。讀如是經。千萬億劫常無間斷。萬松",
    "T48n2004_001:0229c03": "道。看讀不易。英雄力破重圍。後漢王莽遣弟",
    "T48n2004_001:0229c04": "王尋王邑。至昆陽。圍光武數十重。光武兵弱",
    "T48n2004_001:0229c05": "而欲降尋邑。邑不肯。光武乃益堅諸將。出兵",
    "T48n2004_001:0229c06": "却戰。尋邑大敗。尊者文武雙全。出將入相。陰",
    "T48n2004_001:0229c07": "界眾緣。非但重圍也。妙圓樞口轉靈機。爾雅",
    "T48n2004_001:0229c08": "樞謂之椳。郭璞注云。門扉樞也。流水不腐。中",
    "T48n2004_001:0229c09": "樞不蠧。言其活也。尊者未點先行。不撥自轉。",
    "T48n2004_001:0229c10": "這邊那邊無可不可。天童披沙揀金。分星擘",
    "T48n2004_001:0229c11": "兩。花判了也。末後兩句更有餘才道。寒山忘",
    "T48n2004_001:0229c12": "却來時路。拾得相將携手歸。此頌國筵海眾",
    "T48n2004_001:0229c13": "鑽紙穿窓。尊者老婆略與。鉤簾歸乳燕。穴紙",
    "T48n2004_001:0229c14": "出癡蠅。用寒山詩。若合符節。詩云。欲得安身",
    "T48n2004_001:0229c15": "處。寒山可長保。微風吹幽松。近聽聲愈好。下",
    "T48n2004_001:0229c16": "有斑白人。嘮嘮讀黃老。十年歸不得。忘却來",
    "T48n2004_001:0229c17": "時道。閭丘胤訪後與拾得相携。出松門更不",
    "T48n2004_001:0229c18": "還寺。有本云。喃喃讀黃老。此頌弱喪忘歸與",
    "T48n2004_001:0229c19": "迷人指路也。後唐莊宗皇帝。請華嚴休靜禪",
    "T48n2004_001:0229c20": "師。入內齋。大師大德總看經。唯師一眾默然。",
    "T48n2004_001:0229c21": "帝問何不看經。靜曰。道泰不傳天子令。時清",
    "T48n2004_001:0229c22": "休唱太平歌。帝曰。師一人不看即得。徒眾何",
    "T48n2004_001:0229c23": "亦不看。靜曰。獅子窟中無異獸。象王行處絕",
    "T48n2004_001:0229c24": "狐蹤。帝曰。大師大德為甚麼總看。靜曰。水母",
    "T48n2004_001:0229c25": "元無眼。求食須賴鰕。帝大悅。況祖師尊者從",
    "T48n2004_001:0229c26": "遠劫來。號大勢至。誦甚深脩多羅。因此從師",
    "T48n2004_001:0229c27": "名般若多羅。元來習氣也不除。輸他華嚴却",
    "T48n2004_001:0229c28": "有衲僧巴鼻。萬松到此不覺失笑。且道。笑箇",
    "T48n2004_001:0229c29": "什麼。雲居羅漢披襟處。鞏縣茶瓶接嘴時。",
    "T48n2004_001:0230a01": "4 世尊指地第四則世尊指地",
    "T48n2004_001:0230a02": "示眾云。一塵纔舉。大地全收。疋馬單槍。開疆",
    "T48n2004_001:0230a03": "展土。便可隨處作主。遇緣即宗底。是甚麼人。",
    "T48n2004_001:0230a04": "舉。世尊與眾行次隨他脚跟轉以手指地云。此處",
    "T48n2004_001:0230a05": "宜建梵剎太歲頭上不合動土帝釋將一莖草。插於地",
    "T48n2004_001:0230a06": "上云。建梵剎已竟修造不易世尊微笑賞罰分明。",
    "T48n2004_001:0230a07": "師云。世尊因布髮掩泥。獻花於然燈佛。佛指",
    "T48n2004_001:0230a08": "布髮處云。此一方地。宜建一剎。時有賢首長",
    "T48n2004_001:0230a09": "者。插標於指處云。建剎已竟。諸天散花。讚歎",
    "T48n2004_001:0230a10": "庶子有大智矣。天童舉話。大同小異。萬松道。",
    "T48n2004_001:0230a11": "世尊祖業轉典與然燈。便有長者承頭收後。",
    "T48n2004_001:0230a12": "如今交付與天童。須要出箇合同文契。頌云。",
    "T48n2004_001:0230a13": "百草頭上無邊春夾山猶在　　信手拈來用得親入荒田不",
    "T48n2004_001:0230a14": "揀丈六金身功德聚不審　　等閑携手入紅塵逢場作戲",
    "T48n2004_001:0230a15": "塵中能作主一朝權在手　　化外自來賓看取令行時　　觸處",
    "T48n2004_001:0230a16": "生涯隨分足不從人得未嫌伎倆不如人面無慚色",
    "T48n2004_001:0230a17": "師云。天童先以四句頌公案了。然後鋪舒梗",
    "T48n2004_001:0230a18": "概。展演化風。趙州拈一莖草。作丈六金身用。",
    "T48n2004_001:0230a19": "世尊當風指出。帝釋信手拈來。天童人境交",
    "T48n2004_001:0230a20": "加頌出。非但古聖。爾即今塵中作得主。化外",
    "T48n2004_001:0230a21": "亦來賓。且道。風流劉駙馬。起此報恩院。與帝",
    "T48n2004_001:0230a22": "釋插草同別。師竪起拂子云。千年常住一朝",
    "T48n2004_001:0230a23": "僧。",
    "T48n2004_001:0230a24": "5 清源米價第五則清源米價",
    "T48n2004_001:0230a25": "示眾云。闍提割肉供親。不入孝子傳。調達推",
    "T48n2004_001:0230a26": "山壓佛。豈怕忽雷鳴。過得荊棘林。斫倒栴檀",
    "T48n2004_001:0230a27": "樹。直待年窮歲盡。依舊盂春猶寒。佛法身在",
    "T48n2004_001:0230a28": "甚麼處也。",
    "T48n2004_001:0230a29": "舉。僧問清源。如何是佛法大意小官多念律源",
    "T48n2004_001:0230b01": "云。盧陵米作麼價老將不論兵。",
    "T48n2004_001:0230b02": "師云。吉州清源山行思禪。師初參六祖便問。",
    "T48n2004_001:0230b03": "當何所務即得不落階級。祖云。汝曾作甚麼",
    "T48n2004_001:0230b04": "來。源云。聖諦亦不為。祖云。落何階級。源云。",
    "T48n2004_001:0230b05": "聖諦尚不為何階級之有。祖深器之。會下學",
    "T48n2004_001:0230b06": "徒雖眾。師居首焉。亦猶二祖不言。少林謂之",
    "T48n2004_001:0230b07": "得髓矣。據這僧問佛法大意。也是本色乍入",
    "T48n2004_001:0230b08": "叢林底人。要隨文殊遊鐵圍山。清源是聖諦",
    "T48n2004_001:0230b09": "亦不為底人。却只作尋常相見顧問道。盧陵",
    "T48n2004_001:0230b10": "米作麼價。有者道。盧陵米價不許商量。殊不",
    "T48n2004_001:0230b11": "知。已入斛斗行鋪了也。要得不入這保社。問",
    "T48n2004_001:0230b12": "取天童。頌云。",
    "T48n2004_001:0230b13": "太平治業無象旄頭星現也未　　野老家風至淳爭如我這裏種",
    "T48n2004_001:0230b14": "田博飯喫只管村歌社飲窮鬼子快活不徹也　　那知舜德堯仁",
    "T48n2004_001:0230b15": "始成忠孝",
    "T48n2004_001:0230b16": "師云。唐文宗太和六年時。牛僧孺為相。上曰。",
    "T48n2004_001:0230b17": "天下何時太平。孺對曰。太平無象。今四夷不",
    "T48n2004_001:0230b18": "致交侵。百姓不致離散。雖非至治。亦謂小康。",
    "T48n2004_001:0230b19": "陛下若別求太平。非臣所及。退而累表請罷。",
    "T48n2004_001:0230b20": "出為淮南節度使。萬松道。已是起模畫樣。所",
    "T48n2004_001:0230b21": "以野老家風。擊壤謳歌。禮樂文章。翻成特地。",
    "T48n2004_001:0230b22": "盧陵米價。可曬深玄。舜德堯仁。淳風自化。村",
    "T48n2004_001:0230b23": "歌社飲。得其所哉。月白風清。各安其分。還會",
    "T48n2004_001:0230b24": "麼。逐便歸堂。",
    "T48n2004_001:0230b25": "6 馬祖白黑第六則馬祖白黑",
    "T48n2004_001:0230b26": "示眾云。開口不得時。無舌人解語。擡脚不起",
    "T48n2004_001:0230b27": "處。無足人解行。若也落他彀中。死在句下。豈",
    "T48n2004_001:0230b28": "有自由分。四山相逼時。如何透脫。",
    "T48n2004_001:0230b29": "舉。僧問馬大師。離四句絕百非。請師直指",
    "T48n2004_001:0230c01": "某甲西來意若識這僧問頭省人多少心力大師云。我今日勞",
    "T48n2004_001:0230c02": "倦不能為汝說已有舡中月問取智藏去更添帆上風僧",
    "T48n2004_001:0230c03": "問藏却受人處分藏云。何不問和尚好本多同僧云和尚",
    "T48n2004_001:0230c04": "教來問可曬靈利藏云。我今日頭痛不能為汝說。",
    "T48n2004_001:0230c05": "問取海兄去我不可作馬師弟子不得也僧問海苦瓠連根苦海云。",
    "T48n2004_001:0230c06": "我到這裏。却不會甜瓜徹蔕甜僧舉似大師索取草鞋錢",
    "T48n2004_001:0230c07": "大師云。藏頭白。海頭黑更參三十年。",
    "T48n2004_001:0230c08": "師云。六祖謂讓和尚曰。西天二十七祖讖。汝",
    "T48n2004_001:0230c09": "足下出一馬駒。踏殺天下人。病在汝心。不須",
    "T48n2004_001:0230c10": "速說。後磨塼打牛。神駒入廐。號為馬祖。牛",
    "T48n2004_001:0230c11": "行虎視。引舌過鼻。足下有輪文。法嗣一百三",
    "T48n2004_001:0230c12": "十九人。各為一方法主。智藏海兄乃西堂百",
    "T48n2004_001:0230c13": "丈也。看來這僧。也是箇學佛法人。將四句百",
    "T48n2004_001:0230c14": "非。勘當教外別傳宗旨。攝大乘論說。有是增",
    "T48n2004_001:0230c15": "益謗。無是損減謗。亦有亦無相違謗。非有非",
    "T48n2004_001:0230c16": "無戲論謗。四句若離。百非自絕。黃蘗道。欲要",
    "T48n2004_001:0230c17": "直捷會。一切總不是。萬松道。端的委細會。一",
    "T48n2004_001:0230c18": "切無不是。翻覆看來。不離四句。不絕百非。西",
    "T48n2004_001:0230c19": "來祖意。於何不明。龍樹大師道。般若如大火",
    "T48n2004_001:0230c20": "聚四面不可入。却道。般若如清涼池四面皆",
    "T48n2004_001:0230c21": "可入。這僧道。離四句絕百非。請師直指西來",
    "T48n2004_001:0230c22": "意。諸方謂之鎖口問。馬祖不忙只道。我今日",
    "T48n2004_001:0230c23": "勞倦。不能為汝說。問取智藏去。惜得自己眉",
    "T48n2004_001:0230c24": "毛。穿却那僧鼻孔。那僧不免被他驅使。真箇",
    "T48n2004_001:0230c25": "去問。智藏亦不謀而合道。何不問和尚。這僧",
    "T48n2004_001:0230c26": "不開眉眼。道和尚教來問。藏云。我今日頭痛。",
    "T48n2004_001:0230c27": "不能為汝說。問取海兄去。可謂非父不生其",
    "T48n2004_001:0230c28": "子也。僧問海。海云。我到這裏却不會。將謂侯",
    "T48n2004_001:0230c29": "白更有侯黑。這僧雖無血性。却有首尾。還來",
    "T48n2004_001:0231a01": "舉似馬祖。祖云。藏頭白海頭黑。這句疑殺天",
    "T48n2004_001:0231a02": "下人。東林照覺頌云。百非四句絕無言。黑白",
    "T48n2004_001:0231a03": "分明定正偏。萬松道。暮四朝三。妄生喜怒。一",
    "T48n2004_001:0231a04": "日三人與南泉玩月。次祖云。正當恁麼時如",
    "T48n2004_001:0231a05": "何。丈云。正好修行。藏云。正好供養。南泉拂",
    "T48n2004_001:0231a06": "袖便行。祖云。經入藏禪歸海。唯有普願。獨",
    "T48n2004_001:0231a07": "超物外。這裏却宜緇素分明。萬松道。藏頭白",
    "T48n2004_001:0231a08": "海頭黑。鴨頭綠鶴頭赤。十影神駒立海南。五",
    "T48n2004_001:0231a09": "色祥麟步天北。諸方且莫假狐靈。天童自有",
    "T48n2004_001:0231a10": "真消息。頌云。",
    "T48n2004_001:0231a11": "藥之作病胡人飲乳返怪良醫　　鑒乎前聖師多脈亂　　病之作醫",
    "T48n2004_001:0231a12": "以藥下藥以毒去毒必也其誰莫是天童麼　　白頭黑頭兮克家",
    "T48n2004_001:0231a13": "之子一窰燒就有句無句兮截流之機更使溈山笑轉新　　堂",
    "T48n2004_001:0231a14": "堂坐斷舌頭路一死不再活應笑毘耶老古錐只得一橛",
    "T48n2004_001:0231a15": "師云。四句為四謗。如大火聚四面不可入。四",
    "T48n2004_001:0231a16": "句為四門。如清涼池四面皆可入。萬松昔年",
    "T48n2004_001:0231a17": "在大明作書記。時潭柘亨和尚過大明。昏夜",
    "T48n2004_001:0231a18": "扣門告侍者。燒香結緣。潭柘便放相見。萬松",
    "T48n2004_001:0231a19": "請益如何是活句。如何是死句。柘云。書記若",
    "T48n2004_001:0231a20": "會死句。也是活句。若不會活句。也是死句。當",
    "T48n2004_001:0231a21": "時自念。老作家手段終別。今日看這僧問。矴",
    "T48n2004_001:0231a22": "矴要離四句百非之外別指出祖意。三箇老",
    "T48n2004_001:0231a23": "漢頭腦相似。若便作離四句絕百非會好。與",
    "T48n2004_001:0231a24": "這僧一坑埋却。後來天童。頌仰山夢中白槌",
    "T48n2004_001:0231a25": "道。離四句絕百非。馬師父子病休醫。萬松道。",
    "T48n2004_001:0231a26": "是何心行。白頭黑頭兮克家之子。周易蒙卦。",
    "T48n2004_001:0231a27": "九二子克家。能荷家業也。有句無句兮截流",
    "T48n2004_001:0231a28": "之機。萬松道。只有湛水之波。且無滔天之浪。",
    "T48n2004_001:0231a29": "堂堂坐斷舌頭路。應笑毘耶老古錐。梵語毘",
    "T48n2004_001:0231b01": "耶離。譯云廣嚴。維摩所居城名。文殊問不二",
    "T48n2004_001:0231b02": "法門。維摩默然。這僧問馬師父子。葛藤遍地。",
    "T48n2004_001:0231b03": "且道。那裏是應笑處。但能莫觸當今諱。也勝",
    "T48n2004_001:0231b04": "前朝斷舌才。",
    "T48n2004_001:0231b05": "7 藥山陞座第七則藥山陞座",
    "T48n2004_001:0231b06": "示眾云。眼耳鼻舌。各有一能。眉毛在上。士農",
    "T48n2004_001:0231b07": "工商各歸一務。拙者常閑。本分宗師如何施",
    "T48n2004_001:0231b08": "設。",
    "T48n2004_001:0231b09": "舉藥山久不陞座動不如靜院主白云。大眾久思",
    "T48n2004_001:0231b10": "示誨。請和尚為眾說法便重不便輕山令打鐘。眾",
    "T48n2004_001:0231b11": "方集聚頭作相那事悠悠山陞座良久便下座歸方丈一場",
    "T48n2004_001:0231b12": "話󰊉主隨後問。和尚適來許為眾說法。云何",
    "T48n2004_001:0231b13": "不垂一言大海若知足百川應倒流山云。經有經師。論有",
    "T48n2004_001:0231b14": "論師。爭怪得老僧可惜龍頭蛇尾。",
    "T48n2004_001:0231b15": "師云。飢者易為食。渴者易為飲。是以三家五",
    "T48n2004_001:0231b16": "請。菩薩上堂。半偈全身。夜叉陞座。豈悕法哉。",
    "T48n2004_001:0231b17": "黃龍南禪師云。蓋今之人。容易輕法者眾。欲",
    "T48n2004_001:0231b18": "如田夫時時乾之。令其枯渴。然後溉灌方得",
    "T48n2004_001:0231b19": "秀實也。藥山久不陞座。又且不然。覺範道。一",
    "T48n2004_001:0231b20": "菴深藏霹靂舌。從教萬象自分說。永嘉道。默",
    "T48n2004_001:0231b21": "時說。說時默。大施門開無壅塞。院主頭頭蹉",
    "T48n2004_001:0231b22": "過。白云。大眾久思示誨。請和尚為眾說法。仁",
    "T48n2004_001:0231b23": "義道中。主賓分上。也未為分外。山令打鐘。只",
    "T48n2004_001:0231b24": "見雷霆施號令。眾方集。豈知星斗煥文章。山",
    "T48n2004_001:0231b25": "陞座良久下座歸方丈。一上神通。不同小小。",
    "T48n2004_001:0231b26": "主隨後問云。和尚適來許為眾說法。云何不",
    "T48n2004_001:0231b27": "垂一言。翠巖芝云。藥山下座。院主當初怪不",
    "T48n2004_001:0231b28": "為眾說法。可謂誤他三軍。萬松道。正是將頭",
    "T48n2004_001:0231b29": "不猛。山云。經有經師。論有論師。爭怪得老",
    "T48n2004_001:0231c01": "僧。瑯琊覺云。藥山下座不妨疑著。及乎院主",
    "T48n2004_001:0231c02": "拶著。失却一隻眼。萬松道。再得完全能幾箇。",
    "T48n2004_001:0231c03": "而不知換得兩隻眼。雪竇道。可惜藥山老漢。",
    "T48n2004_001:0231c04": "平地喫交。盡大地人扶不起。萬松道。和尚也",
    "T48n2004_001:0231c05": "須出隻手。無餘頌云。丈室未離已喫交。悄然",
    "T48n2004_001:0231c06": "歸去轉無憀。經師論師猶相告。一欵分明便",
    "T48n2004_001:0231c07": "自招。萬松道。曹司易勘。公案未圓。解與天",
    "T48n2004_001:0231c08": "童。如何判斷。頌云。",
    "T48n2004_001:0231c09": "癡兒刻意止啼錢堪作何用　　良駟追風顧影鞭踢起便行",
    "T48n2004_001:0231c10": "雲掃長空巢月鶴樹下底一場懡㦬　　寒清入骨不成眠",
    "T48n2004_001:0231c11": "開眼作夢",
    "T48n2004_001:0231c12": "師云。涅盤經說。嬰兒啼時。母將黃葉。云與汝",
    "T48n2004_001:0231c13": "金。兒即止啼。此頌久思示誨與云何不垂一",
    "T48n2004_001:0231c14": "言。外道問佛。不問有言。不問無言。世尊良",
    "T48n2004_001:0231c15": "久。外道便作禮云。世尊大慈。開我迷雲。令我",
    "T48n2004_001:0231c16": "得入。外道去後。阿難問佛。外道見何道理。而",
    "T48n2004_001:0231c17": "言得入。佛言。如世良馬見鞭影而行。藥山與",
    "T48n2004_001:0231c18": "世尊。一等舉鞭。院主率眾僧。禮讚有分。却怪",
    "T48n2004_001:0231c19": "不垂一言。可謂東土衲僧不如西天外道。天",
    "T48n2004_001:0231c20": "童恁麼頌。萬松恁麼說。盡是止啼黃葉。只為",
    "T48n2004_001:0231c21": "諸人熱夢未醒。睡輕者一呼便覺。睡重者搖",
    "T48n2004_001:0231c22": "撼方驚。更有一等。椓抄起來猶自䆿𥊼。比他",
    "T48n2004_001:0231c23": "藥山睛巢月鶴。清不成眠。雲泥有隔。雖然",
    "T48n2004_001:0231c24": "如是。睡語不少。",
    "T48n2004_001:0231c25": "8 百丈野狐第八則百丈野狐",
    "T48n2004_001:0231c26": "示眾云。記箇元字脚。在心入地獄如箭射。一",
    "T48n2004_001:0231c27": "點野狐涎。嚥下三十年。吐不出。不是西天令",
    "T48n2004_001:0231c28": "嚴。只為獃郎業重。曾有誤犯者麼。",
    "T48n2004_001:0231c29": "舉。百丈上堂。常有一老人。聽法隨眾散去。",
    "T48n2004_001:0232a01": "閙中取靜一日不去從來疑著這漢丈乃問立者何人事不解交客來",
    "T48n2004_001:0232a02": "須待老人云。某甲於過去迦葉佛時。曾住此",
    "T48n2004_001:0232a03": "山元是當家人有學人問。大修行底人還落因果",
    "T48n2004_001:0232a04": "也無但行好事莫問前程對他道不落因果一句合頭語萬劫繫驢橛墮",
    "T48n2004_001:0232a05": "野狐身五百生爾道不落因果今請和尚代一轉語著甚",
    "T48n2004_001:0232a06": "來由丈云。不昧因果一坑埋却老人於言下大悟狐涎猶在。",
    "T48n2004_001:0232a07": "師云。洪州百丈山大智禪師每至陞座。常有",
    "T48n2004_001:0232a08": "一老人。聽法迦葉佛時曾住此山。錯對學人",
    "T48n2004_001:0232a09": "一轉語。至今墮野狐身。良由自己倚牆貼壁。",
    "T48n2004_001:0232a10": "送人墮坑落塹。見大智有抽釘拔楔手段。便",
    "T48n2004_001:0232a11": "舍已從他。請大智代一轉語。大智施無畏辯。",
    "T48n2004_001:0232a12": "輕輕撥轉道。不昧因果老人言下大悟。據實",
    "T48n2004_001:0232a13": "而論。不落因果是撥無斷見。不昧因果。是隨",
    "T48n2004_001:0232a14": "流得妙。稍解教乘者。舉著便見。要且雖脫毛",
    "T48n2004_001:0232a15": "衣。猶披鱗甲。不見道圓禪師。在南禪師會中。",
    "T48n2004_001:0232a16": "聞二僧舉此話。一僧曰。只如不昧因果。也未",
    "T48n2004_001:0232a17": "脫得野狐身。一僧應聲曰。便是不落因果。亦",
    "T48n2004_001:0232a18": "何曾墮野狐身耶。師悚然異其語。急上黃蘗",
    "T48n2004_001:0232a19": "積翠菴頭。過㵎忽大悟。見南公敘其事。未終",
    "T48n2004_001:0232a20": "涕交頤。南公令就侍者榻熱𥧌。忽起作偈曰。",
    "T48n2004_001:0232a21": "不落不昧。僧俗本無忌諱。丈夫氣宇如王。爭",
    "T48n2004_001:0232a22": "受囊藏被蓋。一條楖栗任縱橫。野狐跳入金",
    "T48n2004_001:0232a23": "毛隊。南公大笑。恁麼看來。當初見道今請和",
    "T48n2004_001:0232a24": "尚代一轉語。只樂道不落因果。免使初心墮",
    "T48n2004_001:0232a25": "在解穽。百丈至晚。上堂舉前因緣。黃蘗便問。",
    "T48n2004_001:0232a26": "古人錯答一轉語。墮五百生野狐身。轉轉不",
    "T48n2004_001:0232a27": "錯。合作甚麼。丈云。近前。與爾道。蘗近前與",
    "T48n2004_001:0232a28": "丈一掌。丈拍手笑云。將謂狐須赤。更有赤須",
    "T48n2004_001:0232a29": "狐仰山道。百丈得大機。黃蘗得大用。名不虛",
    "T48n2004_001:0232b01": "得。溈山舉問仰山。黃蘗常用此機。為復天生",
    "T48n2004_001:0232b02": "得。從人得。仰云。亦是稟受師承。亦是自性宗",
    "T48n2004_001:0232b03": "通。溈云。如是如是。看他百丈父子。游行無",
    "T48n2004_001:0232b04": "畏。如師子王。豈向野狐窠裏作活計。萬松已",
    "T48n2004_001:0232b05": "是尾骨彌露。更放天童弄爪牙。看。頌云。",
    "T48n2004_001:0232b06": "一尺水。一丈波幸自河清海晏　　五百生前不奈何早知今日",
    "T48n2004_001:0232b07": "事。悔不慎當初不落不昧商量也頑涎不斷　　依前撞入葛藤",
    "T48n2004_001:0232b08": "窠纏腰繳脚阿呵呵堪笑堪悲　　會也麼按牛頭喫草　　若是爾灑",
    "T48n2004_001:0232b09": "灑落落如蟲禦木不妨我哆哆和和偶爾成文　　神歌社舞",
    "T48n2004_001:0232b10": "自成曲拍拍是令拍手其間唱哩囉細末將來",
    "T48n2004_001:0232b11": "師云。立修證分因果。一尺水一丈波。墮在五",
    "T48n2004_001:0232b12": "百生野狐精魅。積翠庵下二僧縱有逸群之",
    "T48n2004_001:0232b13": "辯。點檢將來。未免撞入葛藤窠裏。天童此句",
    "T48n2004_001:0232b14": "有兩字未穩。何不道依前撞入野狐窠。阿呵",
    "T48n2004_001:0232b15": "呵。此頌明百丈悟處。露自己胸襟道會也麼。",
    "T48n2004_001:0232b16": "但問天童會也未。若是爾灑灑落落。不妨我",
    "T48n2004_001:0232b17": "哆哆和和。幸有一陰地。何勞不為人。哆哆和",
    "T48n2004_001:0232b18": "和。嬰兒言語不真貌。又法華釋籤云。多跢學",
    "T48n2004_001:0232b19": "行之相。嘙和習語之聲。涅盤經有病行嬰兒",
    "T48n2004_001:0232b20": "行。有本云婆婆和和。石室善道禪師云。涅盤",
    "T48n2004_001:0232b21": "十六行中。嬰兒行為最。哆哆和和時。喻學道",
    "T48n2004_001:0232b22": "人離分別取捨心。與下神歌社舞。皆一意也。",
    "T48n2004_001:0232b23": "且道。是何曲調。萬籟有心聞不得。孤巖無耳",
    "T48n2004_001:0232b24": "却知音。",
    "T48n2004_001:0232b25": "9 南泉斬猫第九則南泉斬猫",
    "T48n2004_001:0232b26": "示眾云。踢翻滄海。大地塵飛。喝散白雲。虛空",
    "T48n2004_001:0232b27": "粉碎。嚴行正令。猶是半提。大用全彰。如何施",
    "T48n2004_001:0232b28": "設。",
    "T48n2004_001:0232b29": "舉。南泉一日。東西兩堂爭猫兒人平不語水平不流南",
    "T48n2004_001:0232c01": "泉見遂提起云。道得即不斬誰敢當鋒眾無對直待",
    "T48n2004_001:0232c02": "雨淋頭泉斬却猫兒為兩段抽刀不入鞘泉復舉前話",
    "T48n2004_001:0232c03": "問趙州再來不直半文州便脫草鞋。於頭上戴出好與一刀",
    "T48n2004_001:0232c04": "兩段泉云。子若在。恰救得猫兒心斜不覺口喝。",
    "T48n2004_001:0232c05": "師云。法雲圓通秀禪師。見二僧並立說話。將",
    "T48n2004_001:0232c06": "拄杖。到連卓數下云。一片業地。何況兩堂眾",
    "T48n2004_001:0232c07": "首。因猫致諍。南泉也不與解勸。亦不與懲罰。",
    "T48n2004_001:0232c08": "本色道人。以本分事。為人遂提起猫兒云。道",
    "T48n2004_001:0232c09": "得即不斬。正當恁麼時。盡十方界有情無情。",
    "T48n2004_001:0232c10": "一齊向南泉手中乞命。當時有箇出來展開",
    "T48n2004_001:0232c11": "兩手。不然攔胸抱住云却勞和尚神用。縱南",
    "T48n2004_001:0232c12": "泉別行正令。敢保救得猫兒。這一窟死老鼠。",
    "T48n2004_001:0232c13": "既無些子氣息。南泉已展不縮。盡令而行。遼",
    "T48n2004_001:0232c14": "朝上人𭣪作鏡心錄。訶南泉輩殺生造罪。文",
    "T48n2004_001:0232c15": "首座作無盡燈辨誤。救云。古本以手作虛斫",
    "T48n2004_001:0232c16": "勢。豈直一刀兩段。鮮血淋迸哉。這兩箇批判",
    "T48n2004_001:0232c17": "古人。文公罪重。𭣪公罪輕。南泉依舊。水牯牛",
    "T48n2004_001:0232c18": "隊裡。搖頭擺尾。不見。佛日禪師與眾茶座次。",
    "T48n2004_001:0232c19": "見猫來。袖中擲鵓鴿與之。猫接得便去。日云",
    "T48n2004_001:0232c20": "俊哉不可也是假作虛用。南泉自念。曲高和",
    "T48n2004_001:0232c21": "寡。舉前話問趙州。州便脫草鞋於頭上戴出。",
    "T48n2004_001:0232c22": "果然敲唱俱行。節拍成就。泉云。子若在恰救",
    "T48n2004_001:0232c23": "得猫兒。這些子用處。雖難會却易見。爾但向",
    "T48n2004_001:0232c24": "拈匙舉筯處覰破。便見斬猫兒戴草鞋更無",
    "T48n2004_001:0232c25": "兩樣。不然更看。天童別作甚麼伎倆。頌云。",
    "T48n2004_001:0232c26": "兩堂雲水盡紛拏有理不在高聲　　王老師能驗正邪明鏡",
    "T48n2004_001:0232c27": "當臺物來斯鑑利刀斬斷俱亡像消得龍王多少風　　千古令人",
    "T48n2004_001:0232c28": "愛作家有一人不肯此道未喪死猫兒頭堪作何用　　知音可嘉不道",
    "T48n2004_001:0232c29": "無只是少鑿山透海兮唯尊大禹功不浪施　　鍊石補天兮獨",
    "T48n2004_001:0233a01": "賢女媧闕一不可趙州老有生涯信手拈來無不是　　草鞋頭",
    "T48n2004_001:0233a02": "戴較些些且信一半異中來也還明鑒衲子難謾　　只箇真",
    "T48n2004_001:0233a03": "金不混沙是真難滅",
    "T48n2004_001:0233a04": "師云。兩堂雲水盡紛拏。至今不曾定交。若非",
    "T48n2004_001:0233a05": "天童會南泉例驗出端倪。往往邪正不分。邪",
    "T48n2004_001:0233a06": "正分明時如何判斷。便好。利劍斬斷一坑埋",
    "T48n2004_001:0233a07": "却。非但勦絕一期不了公案。亦使千古之下",
    "T48n2004_001:0233a08": "風清寰宇。南泉當時師勝。資強。見眾無語。却",
    "T48n2004_001:0233a09": "舉似趙州。表顯眾中有人。趙州脫草鞋頭上",
    "T48n2004_001:0233a10": "戴出。果然此道未喪。知音可嘉。孔子云。天將",
    "T48n2004_001:0233a11": "未喪斯文也。看他師資。道合。唱拍相隨。無以",
    "T48n2004_001:0233a12": "為喻。諡法。泉源流通曰禹。又受禪成功曰禹。",
    "T48n2004_001:0233a13": "尚書禹貢。導河積石至於龍門。淮南子。共工",
    "T48n2004_001:0233a14": "氏兵強兇暴。而與堯帝爭功。力窮觸不周山",
    "T48n2004_001:0233a15": "而死。天柱為之折。女媧鍊五色石。補天。列",
    "T48n2004_001:0233a16": "子。陰陽失度名缺。鍊五常之精名補。雲蓋本",
    "T48n2004_001:0233a17": "拈洞山掇却泰首座果棹話云。洞山雖有打",
    "T48n2004_001:0233a18": "破虛空底鉆鎚。要且無補綴底針線。南泉如",
    "T48n2004_001:0233a19": "大禹鑿山透海。顯出神用。趙州如女媧鍊石",
    "T48n2004_001:0233a20": "補天。圓却話頭。萬松道。趙州十八上解破家",
    "T48n2004_001:0233a21": "散宅。不知有多少生涯。草鞋頭戴較些些。咄",
    "T48n2004_001:0233a22": "咄沒去處。作這箇去就。保福展云。雖然如是。",
    "T48n2004_001:0233a23": "也只是破草鞋。南泉平高就下道。子若在恰",
    "T48n2004_001:0233a24": "救得猫兒。翠巖芝云。大小趙州只可自救。放",
    "T48n2004_001:0233a25": "過一著。天童道。異中來也還明鑒。只箇真金",
    "T48n2004_001:0233a26": "不混沙。只能順水推舡。不解逆風把柁。而今",
    "T48n2004_001:0233a27": "爾這一隊上來。猫又無。爭甚狗。以拄杖趁下。",
    "T48n2004_001:0233a28": "10 臺山婆子第十則臺山婆子",
    "T48n2004_001:0233a29": "示眾云。有收有放。干木隨身。能殺能活。權衝",
    "T48n2004_001:0233b01": "在手。塵勞魔外盡付指呼。大地山河皆成戲",
    "T48n2004_001:0233b02": "具。且道。是甚麼境界。",
    "T48n2004_001:0233b03": "舉。臺山路上有一婆子傍城庄家夾道兔凡有僧問。",
    "T48n2004_001:0233b04": "臺山路向什麼處去一生行脚去處也不知婆云。驀直去",
    "T48n2004_001:0233b05": "未當好心僧纔行著賊也不知婆云。好箇阿師又恁麼去",
    "T48n2004_001:0233b06": "也爾早侯白僧舉似趙州人平不語州云。待。與勘過水平",
    "T48n2004_001:0233b07": "不流州亦如前問陷虎之機至來日上堂云。我為汝",
    "T48n2004_001:0233b08": "勘破婆子了也我更侯黑。",
    "T48n2004_001:0233b09": "師云。臺山路上婆子。慣隨無著出寺入寺。飽",
    "T48n2004_001:0233b10": "參文殊前三後三。凡見僧問臺山路向什麼",
    "T48n2004_001:0233b11": "處去。便當陽指出長安大道。云驀直去。其僧",
    "T48n2004_001:0233b12": "不作疑阻便行。婆云。好箇阿師又恁麼去也。",
    "T48n2004_001:0233b13": "這婆子也鉤錐在手。從來觸誤多少賢良。這",
    "T48n2004_001:0233b14": "僧既不奈伊何。拈來舉似趙州。州云。待與勘",
    "T48n2004_001:0233b15": "過。疑殺天下人。這老漢老不歇心。圖箇甚麼。",
    "T48n2004_001:0233b16": "也要定箇宗眼。州依前恁麼問。婆依前恁麼",
    "T48n2004_001:0233b17": "答。有底便話作兩橛。前段點這僧扶婆子。後",
    "T48n2004_001:0233b18": "段點婆子扶趙州。唯玄覺云。前僧也恁麼問",
    "T48n2004_001:0233b19": "答。後來趙州也恁麼問答。且道。甚處是勘破",
    "T48n2004_001:0233b20": "處。萬松道。勘破了也。又云。非唯被趙州勘",
    "T48n2004_001:0233b21": "破。赤被這僧勘破。萬松道。非但累及玄覺。亦",
    "T48n2004_001:0233b22": "乃累及萬松。瑯琊云。大小趙州去這婆子手",
    "T48n2004_001:0233b23": "裡。喪身失命。雖然如是。錯會者多。萬松道。",
    "T48n2004_001:0233b24": "切忌。以已方人。溈山哲云。天下衲僧只知問",
    "T48n2004_001:0233b25": "路老婆。要且不知脚下泥深。若非趙州老人。",
    "T48n2004_001:0233b26": "爭顯汗馬功高。雖然須假天童歌揚始得。頌",
    "T48n2004_001:0233b27": "云。",
    "T48n2004_001:0233b28": "年老成精不謬傳切忌魔魅人家男女　　趙州古佛嗣南泉",
    "T48n2004_001:0233b29": "鎮州端的出大蘿蔔枯龜喪命因圖象靈鬼靈神返遭羅網　　良駟追風",
    "T48n2004_001:0233c01": "累纏牽驟風驟雨不免󰊋韁勘破了老婆禪幾箇男兒是丈夫　　說向",
    "T48n2004_001:0233c02": "人前不直錢知根不聖",
    "T48n2004_001:0233c03": "師云。鬼魅以妖通成精。呪藥以依通成精。天",
    "T48n2004_001:0233c04": "龍以報通成精。賢聖以神通成精。佛祖以道",
    "T48n2004_001:0233c05": "通成精。南泉趙州乃佛祖向上人。那堪年老。",
    "T48n2004_001:0233c06": "所以道。年老成精也。趙州古佛嗣南泉。馬祖",
    "T48n2004_001:0233c07": "道。經入藏。禪歸海。唯有南泉獨超物外。趙州",
    "T48n2004_001:0233c08": "以長沙為友。以南泉為師。故勘辨中。非得失",
    "T48n2004_001:0233c09": "勝負之可品格。天下謂之趙州關。也不妨難",
    "T48n2004_001:0233c10": "過。雖然仲尼有言。神龜能現夢於元君。而不",
    "T48n2004_001:0233c11": "能免余且之網。智能七十二鑽。而無遺筴。而",
    "T48n2004_001:0233c12": "不能避刳腸之患。如是則智有所困。神有所",
    "T48n2004_001:0233c13": "不及也。莊子云。宋元君夢人被髮曰。予自宰",
    "T48n2004_001:0233c14": "路之淵。予為清江使河伯之所。漁者余且得",
    "T48n2004_001:0233c15": "予。覺占之。神龜也。漁者果有余且。網得白",
    "T48n2004_001:0233c16": "龜。其圓五尺。君欲活之。卜之曰。殺龜以卜",
    "T48n2004_001:0233c17": "吉。乃刳龜。七十二鑽而無遺筴。乃其事也。洛",
    "T48n2004_001:0233c18": "浦曰。欲知上流之士。不將佛祖言教貼在額",
    "T48n2004_001:0233c19": "頭。如龜負圖自取喪身之兆。鳳縈金網趨霄",
    "T48n2004_001:0233c20": "漢。以何期。周穆王八駿。有乘雲而趨行越飛",
    "T48n2004_001:0233c21": "鳥者。故曰良駟追風也。此頌婆子能勘僧。而",
    "T48n2004_001:0233c22": "不免趙州勘破。趙州雖能勘婆。而不免瑯琊",
    "T48n2004_001:0233c23": "點檢。參禪謂之金屎法。不會如金。勘破如屎。",
    "T48n2004_001:0233c24": "所以道。說向人前不直錢。汝但離却得失勝",
    "T48n2004_001:0233c25": "負情量。自然平欺婆子。下視趙州。若到萬松",
    "T48n2004_001:0233c26": "門下。不得點胸檐板。",
    "T48n2004_001:0233c27": "11 則雲門兩病第十一則雲門兩病",
    "T48n2004_001:0233c28": "示眾云。無身人患疾。無手人合藥。無口人服",
    "T48n2004_001:0233c29": "食。無受人安樂。且道。膏肓之疾。如何調理。",
    "T48n2004_001:0234a01": "舉。雲門大師云。光不透脫。有兩般病還覺口乾",
    "T48n2004_001:0234a02": "舌縮麼一切處不明。面前有物是一白日見鬼莫是眼花",
    "T48n2004_001:0234a03": "透得一切法空。隱隱地似有箇物相似。亦",
    "T48n2004_001:0234a04": "是光不透脫早是結胸那堪喉閉又法身亦有兩般病禍不",
    "T48n2004_001:0234a05": "單行得到法身為法執不忘。已見猶存。墮在",
    "T48n2004_001:0234a06": "法身邊是一不唯邪祟更有家親直饒透得。放過即不",
    "T48n2004_001:0234a07": "可養病喪軀子細點檢將來。有甚麼氣息。亦是病",
    "T48n2004_001:0234a08": "醫博未離門又早𤺛病發。",
    "T48n2004_001:0234a09": "師云。越州乾峯和尚。法嗣洞山悟本。雲門遍",
    "T48n2004_001:0234a10": "參曾見師與曹山疎山。此則公案先有來源。",
    "T48n2004_001:0234a11": "乾峯示眾云。法身有三種病二種光。須是一",
    "T48n2004_001:0234a12": "一透得。更須知有向上一竅。雲門出眾云。只",
    "T48n2004_001:0234a13": "如庵內人。為甚不知庵外事。峯呵呵大笑。門",
    "T48n2004_001:0234a14": "云。猶是學人疑處。峯云。子是甚麼心行。門云。",
    "T48n2004_001:0234a15": "也要和尚相委悉。峯云。直須恁麼始得穩坐",
    "T48n2004_001:0234a16": "地。門云。喏喏。乾峯道。法身有三種病。雲門",
    "T48n2004_001:0234a17": "道。法身有兩種病。萬松行脚時。諸方商量道。",
    "T48n2004_001:0234a18": "未到走作已到住著。透脫無依。是三種病。今",
    "T48n2004_001:0234a19": "言二種。少未到走作。後二種病顯然大同。佛",
    "T48n2004_001:0234a20": "眼和尚道。騎驢覓驢是一。騎驢了不肯下。亦",
    "T48n2004_001:0234a21": "是病。乃前二病少後一種。師家一期應病施",
    "T48n2004_001:0234a22": "方。各垂方便。其二種光。與光不透脫有兩般",
    "T48n2004_001:0234a23": "病。無別。且一切處不明面前有物是一者。洞",
    "T48n2004_001:0234a24": "山道。分明覿面別無真。爭奈迷頭還認影。若",
    "T48n2004_001:0234a25": "具把定乾坤眼。綿綿不漏絲毫。方得少分相",
    "T48n2004_001:0234a26": "應。又道。透得一切法空。隱隱地似有箇物相",
    "T48n2004_001:0234a27": "似。亦是光不透脫。溈山所謂。無一法可當情。",
    "T48n2004_001:0234a28": "見猶在境。楞嚴經云。縱滅一切見聞覺知。內",
    "T48n2004_001:0234a29": "守幽閑。猶為法塵分別影事。南院顒道。我當",
    "T48n2004_001:0234b01": "時如燈影裏行相似。所以道。亦是光不透脫。",
    "T48n2004_001:0234b02": "洞上宗風。靜沈死水。動落今時。名二種病。爾",
    "T48n2004_001:0234b03": "但出不隨應。入不居空。外不尋枝。內不住定。",
    "T48n2004_001:0234b04": "自然三病。二光一時透脫。然後透脫不透脫。",
    "T48n2004_001:0234b05": "拈放一邊。子細點檢將來。有甚麼氣息。亦是",
    "T48n2004_001:0234b06": "病。如何得安樂去。更請天童診候。頌云。",
    "T48n2004_001:0234b07": "森羅萬象許崢嶸聽他何礙汝識得不為冤　　透脫無方礙眼",
    "T48n2004_001:0234b08": "睛閃捧著榾桗掃彼門庭誰有力拂迹成痕欲隱彌露　　隱人胸",
    "T48n2004_001:0234b09": "次自成情心疑生暗鬼船橫野渡涵秋碧死水浸却　　棹入",
    "T48n2004_001:0234b10": "蘆花照雪明住岸却迷人串錦老漁懷就市著本圖利　　飄",
    "T48n2004_001:0234b11": "飄一葉浪頭行隨流得妙",
    "T48n2004_001:0234b12": "師舉。法句經云。森羅及萬象一法之所印。一",
    "T48n2004_001:0234b13": "即萬萬即一。即此物。非他物。一任崢嶸磊落。",
    "T48n2004_001:0234b14": "荒田不揀草。淨地却迷人。直饒透脫無方正",
    "T48n2004_001:0234b15": "是礙眼睛處。圓覺經道。於諸妄心。亦不息滅。",
    "T48n2004_001:0234b16": "洞山道。靈苗瑞草。野父愁耘。何必掃彼門庭。",
    "T48n2004_001:0234b17": "空一切法。雲門道。一切處不明。面前有物是",
    "T48n2004_001:0234b18": "一。不是教爾除幻境滅幻心。別覓透脫處。三",
    "T48n2004_001:0234b19": "祖道。六塵不惡。還同正覺。與圓覺經知幻即",
    "T48n2004_001:0234b20": "離。不作方便。離幻即覺亦無漸次。便見作止",
    "T48n2004_001:0234b21": "任滅。如金剛與泥人揩背也。又道。隱人胸次",
    "T48n2004_001:0234b22": "自成情。此頌隱隱地似有箇物相似。正是圓",
    "T48n2004_001:0234b23": "覺存我覺我。潛續如命。細四相病。故普覺云。",
    "T48n2004_001:0234b24": "大悲世尊快說禪病。舡橫野渡涵秋碧。此頌",
    "T48n2004_001:0234b25": "得到法身。纜舡於澄源湛水。疎山以法身為",
    "T48n2004_001:0234b26": "枯樁。此真繫驢橛也。直待撥轉舡子。未免棹",
    "T48n2004_001:0234b27": "入蘆花照雪明處。到此清光照眼似迷家。明",
    "T48n2004_001:0234b28": "白轉身還墮位。此頌直饒透得。放過即不可。",
    "T48n2004_001:0234b29": "到此雲門道盡。天童頌徹也。然後要見雲門",
    "T48n2004_001:0234c01": "意旨天童眼目。這裏便是計利害處。如何是",
    "T48n2004_001:0234c02": "雲門意旨。不見道。子細點檢將來。有什麼氣",
    "T48n2004_001:0234c03": "息。亦是病。雲門但指其病不說治法。如何是",
    "T48n2004_001:0234c04": "天童眼目。述雲門治方。云。串錦老漁懷就市。",
    "T48n2004_001:0234c05": "飄飄一葉浪頭行。雲門大意。在入󱈎垂手不",
    "T48n2004_001:0234c06": "避風波。可謂自病既除。復愍他疾。淨名之心",
    "T48n2004_001:0234c07": "也。還知麼。病多諳藥性。得效敢傳方。",
    "T48n2004_001:0234c08": "12 地藏種田第十二則地藏種田",
    "T48n2004_001:0234c09": "示眾云。才士筆耕。辯士舌耕。我衲僧家。慵看",
    "T48n2004_001:0234c10": "露地白牛。不顧無根瑞草。如何度日。",
    "T48n2004_001:0234c11": "舉。地藏問脩山主。甚處來道不知來處得麼脩云。",
    "T48n2004_001:0234c12": "南方來好與下載藏云。南方近日佛法如何行說好話",
    "T48n2004_001:0234c13": "脩云。商量浩浩地低聲藏云。爭如我這裏種",
    "T48n2004_001:0234c14": "田博飯喫少賣弄脩云。爭奈三界何猶有這箇在藏云。",
    "T48n2004_001:0234c15": "爾喚甚麼作三界南方猶可北方更曬。",
    "T48n2004_001:0234c16": "師云。漳州羅漢院桂琛禪師。漳州牧王公。於",
    "T48n2004_001:0234c17": "閩城西石山。建地藏院。請師住。逾紀遷漳州",
    "T48n2004_001:0234c18": "羅漢。故師又名地藏。脩山主。法眼。悟空。進",
    "T48n2004_001:0234c19": "山主。結友之湖外。至漳州阻雨雪。溪漲。寓城",
    "T48n2004_001:0234c20": "西地藏院。圍爐視地藏。若無人。藏欲驗之亦",
    "T48n2004_001:0234c21": "附火。乃曰。有事相借問得否。脩曰。有事請問。",
    "T48n2004_001:0234c22": "藏曰。山河大地與諸尚座。是同是別。脩曰。是",
    "T48n2004_001:0234c23": "別。藏竪兩指。脩急曰。是同是同。藏亦竪兩指",
    "T48n2004_001:0234c24": "起去。法眼曰。院主竪兩指其意如何。脩曰。亂",
    "T48n2004_001:0234c25": "與。眼曰。不得麁心欺他。脩曰。鼠口豈有象",
    "T48n2004_001:0234c26": "牙。次日辭行。前至宿處。眼曰。兄輩前去。吾",
    "T48n2004_001:0234c27": "依地藏。或有長處。無則復來相尋。眼既久參。",
    "T48n2004_001:0234c28": "脩等三人亦至地藏。遂問。南方佛法近日如",
    "T48n2004_001:0234c29": "何。當時只好。道與此方常日一般。却云商量",
    "T48n2004_001:0235a01": "浩浩地。自領出頭也不知。藏云。爭如我這裏",
    "T48n2004_001:0235a02": "種田博飯喫。當時便好。道恁麼則非但南方",
    "T48n2004_001:0235a03": "也。更道爭奈三界何。帶累他南方禪客。俗氣",
    "T48n2004_001:0235a04": "也不除。藏為慈悲之故。有落草之談。道爾喚",
    "T48n2004_001:0235a05": "甚麼作三界。不如只道箇老僧種田事忙。免",
    "T48n2004_001:0235a06": "得天童一狀領過。頌云。",
    "T48n2004_001:0235a07": "宗說般般盡強為今日不著便　　流傳耳口便支離眾僧",
    "T48n2004_001:0235a08": "莫怪種田博飯家常事不可別有　　不是飽參人不知要知",
    "T48n2004_001:0235a09": "作麼參飽明知無所求更須請益天童一遍　　子房終不貴封",
    "T48n2004_001:0235a10": "侯也是靈龜曳尾忘機歸去同魚鳥隨流得妙　　濯足滄浪煙",
    "T48n2004_001:0235a11": "木秋受用不盡",
    "T48n2004_001:0235a12": "師云。清涼道。宗通自修行。說通示未悟。本出",
    "T48n2004_001:0235a13": "楞伽經。佛告大慧。有二種通。宗通者。為緣自",
    "T48n2004_001:0235a14": "得勝進相。遠離言說文字妄想。趣無漏界。緣",
    "T48n2004_001:0235a15": "自覺趣。光明輝發。是名宗通相。云何說通相。",
    "T48n2004_001:0235a16": "謂說九部種種教法。離異不異有無等相。以",
    "T48n2004_001:0235a17": "巧方便。如應說法。是名說通相。講徒云。說通。",
    "T48n2004_001:0235a18": "宗不通。如日被雲籠。宗通。說不通。如蛇入竹",
    "T48n2004_001:0235a19": "筒。宗通。說亦通。如日處虛空。宗說俱不通。",
    "T48n2004_001:0235a20": "如犬吠茅叢。既分宗說。已是兩岐。那堪禪分",
    "T48n2004_001:0235a21": "五派。教列三乘。箇中一亦不立。皆強為也。何",
    "T48n2004_001:0235a22": "況出口入耳。請益拈頌。葛藤引蔓過新羅。鞏",
    "T48n2004_001:0235a23": "縣茶瓶湯不絕。非但南方商量浩浩地。若是",
    "T48n2004_001:0235a24": "道火不燒口底人。辯似懸河元無一字。種田",
    "T48n2004_001:0235a25": "博飯雖是家常。其奈不是飽參不知其趣。古",
    "T48n2004_001:0235a26": "人深山裏。钁頭邊。折脚鐺中。煮脫粟飯。富不",
    "T48n2004_001:0235a27": "過知足。一世不求人。貴不過清閑。何須印如",
    "T48n2004_001:0235a28": "斗。所以道。參飽明知無所求。子房終不貴封",
    "T48n2004_001:0235a29": "侯。史記漢六年封功臣。或謂張良未甞有戰",
    "T48n2004_001:0235b01": "鬪功。高帝曰。運籌帷幄之中。決勝千里之外。",
    "T48n2004_001:0235b02": "子房功也。使自擇齊三萬戶。良曰。始臣下邳",
    "T48n2004_001:0235b03": "與上會留。此天以臣授陛下。用臣計而幸時",
    "T48n2004_001:0235b04": "中。臣願封留足矣。不敢當三萬戶。此頌不必",
    "T48n2004_001:0235b05": "開堂演法斆南方也。離騷經漁父歌曰。滄浪",
    "T48n2004_001:0235b06": "之水清兮。可以濯我纓。滄浪之水濁兮。可以",
    "T48n2004_001:0235b07": "濯我足。此乃猿鶴共處。魚鳥同游。且道。是甚",
    "T48n2004_001:0235b08": "麼人。本色檐板漢。",
    "T48n2004_001:0235b09": "13 臨際瞎驢第十三臨際瞎驢",
    "T48n2004_001:0235b10": "示眾云。一向為人不知有己。直須盡法不管",
    "T48n2004_001:0235b11": "無民。須是拗折木枕惡手脚。臨行之際合作",
    "T48n2004_001:0235b12": "麼生。",
    "T48n2004_001:0235b13": "舉。臨際將示滅。囑三聖老婆臨死三廻別吾遷化後。",
    "T48n2004_001:0235b14": "不得滅却吾正法眼藏著甚死急聖云。爭敢滅却",
    "T48n2004_001:0235b15": "和尚正法眼藏佯小心故大膽際云。忽有人問汝。作",
    "T48n2004_001:0235b16": "麼生對虎口裏橫身聖便喝當機不讓父際云。誰知。吾正",
    "T48n2004_001:0235b17": "法眼藏向這瞎驢邊滅却重賞之下必有勇夫。",
    "T48n2004_001:0235b18": "師云。臨際囑三聖不得滅却吾正法眼藏。此",
    "T48n2004_001:0235b19": "與興化謂克賓維那汝不久為唱道之師。罰",
    "T48n2004_001:0235b20": "饡飯出院。機用一般。其實此事。千佛出世不",
    "T48n2004_001:0235b21": "增。千聖入滅不減。豈一三聖能興滅哉。古人",
    "T48n2004_001:0235b22": "臨終顯發此事。亦表眾中有人。果然三聖出",
    "T48n2004_001:0235b23": "云。爭敢滅却和尚正法眼藏。如人被罵不甘",
    "T48n2004_001:0235b24": "者承頭。當時便與本分草料。正法眼藏。未到",
    "T48n2004_001:0235b25": "滅却。却道。忽有人問汝作麼生對。當斷不斷。",
    "T48n2004_001:0235b26": "返招其亂。聖便喝。上代下世。門裏出身。耳聾",
    "T48n2004_001:0235b27": "三日以來。不似而今這喝。際云。誰知吾正法",
    "T48n2004_001:0235b28": "眼藏。向這瞎驢邊滅却。當時臨際門風。自有",
    "T48n2004_001:0235b29": "正令。可惜放過。不知天童如何判斷。頌云。",
    "T48n2004_001:0235c01": "信衣半夜付盧能賊兒賊智　　攪攪黃梅七百僧上梁不正",
    "T48n2004_001:0235c02": "臨際一枝正法眼半明半暗全在今朝　　瞎驢滅却得人憎。",
    "T48n2004_001:0235c03": "心甜口苦心心相印販私鹽漢　　祖祖傳燈鑿壁偷光　　夷平海嶽。",
    "T48n2004_001:0235c04": "拳倒黃鶴樓踢飜鸚鵡洲變化鵾鵬翻手是雲覆手是雨　　只箇名言難比",
    "T48n2004_001:0235c05": "擬猶嫌少在大都手段解飜騰正法眼藏猶在",
    "T48n2004_001:0235c06": "師云。黃梅密付。二十年。南北紛爭。臨際明傳。",
    "T48n2004_001:0235c07": "至今有人不薦。這般手段。直得鯤鵬變化。海",
    "T48n2004_001:0235c08": "嶽夷平。大溈秀云。古者忍死待來。因何正法",
    "T48n2004_001:0235c09": "眼藏。却向瞎驢邊滅却。臨際行計速速。三",
    "T48n2004_001:0235c10": "聖又却怱怱。因斯父子情忘。遂使後人失望。",
    "T48n2004_001:0235c11": "若不得流水。還應過別山。本錄三聖便禮拜。",
    "T48n2004_001:0235c12": "未當好心。臨際乃付偈曰。㳂流不止問如何。",
    "T48n2004_001:0235c13": "真照無邊說似他。離相離名人不稟。吹毛用",
    "T48n2004_001:0235c14": "了急須磨。偈畢儼然而逝。此公案天童拈到",
    "T48n2004_001:0235c15": "恰好處便休。三聖禮拜。臨際說偈。大有放過",
    "T48n2004_001:0235c16": "輕捨處。還有與古人出氣底麼。險。",
    "T48n2004_001:0235c17": "14 廓侍過茶第十四則廓侍過茶",
    "T48n2004_001:0235c18": "示眾云。探竿在手。影草隨身。有時鐵裹綿團。",
    "T48n2004_001:0235c19": "有時錦包特石。以剛決柔則故是。逢強即弱",
    "T48n2004_001:0235c20": "事如何。",
    "T48n2004_001:0235c21": "舉。廓侍者問德山。從上諸聖向什麼處去",
    "T48n2004_001:0235c22": "也在儞鼻孔裏山云。作麼作麼迅雷不及掩耳廓云。勅點飛",
    "T48n2004_001:0235c23": "龍馬。跛鼈出頭來家富兒嬌山便休去饒人不是癡來日",
    "T48n2004_001:0235c24": "山浴出。廓過茶與山。山撫廓背一下斷送上竿",
    "T48n2004_001:0235c25": "頭廓云。這老漢方始瞥地覆車同轍山又休去虎頭虎尾",
    "T48n2004_001:0235c26": "一時收。",
    "T48n2004_001:0235c27": "師云。德山尋常。敲風打雨。呵佛罵祖。這僧過",
    "T48n2004_001:0235c28": "犯彌天。為甚却放過。殊不知。撲牛不用索。殺",
    "T48n2004_001:0235c29": "人不用刀。幾曾放過來。老黃龍道。德山持聾",
    "T48n2004_001:0236a01": "作啞。雖然暗得便宜。廓公掩耳偷鈴。爭奈傍",
    "T48n2004_001:0236a02": "觀者醜。萬松道。豈止偷鈴。如九重淵底。驪龍",
    "T48n2004_001:0236a03": "頷下。抉珠正值龍睡。若覺時必為虀粉。大溈",
    "T48n2004_001:0236a04": "喆云。若不登龍門。焉知滄海寬。直饒浪擊千",
    "T48n2004_001:0236a05": "尋。爭奈龍王不顧。萬松道。纖鱗片甲不足為",
    "T48n2004_001:0236a06": "怪。佛果道。德山直是惡手脚。見這僧不是受",
    "T48n2004_001:0236a07": "鉆鎚底人。所以便休去。萬松道。古人遇物臨",
    "T48n2004_001:0236a08": "機。各有方便。山謂巖頭曰。爾已後向老僧頭",
    "T48n2004_001:0236a09": "上屙去在。巖頭後來。果謂大小德山不會末",
    "T48n2004_001:0236a10": "後句。古人抑揚縱奪。豈得失勝負可拘。黃龍",
    "T48n2004_001:0236a11": "大溈只舉大綱。更看。天童頌出深細。頌云。",
    "T48n2004_001:0236a12": "覿面來時作者知昧者不覺　　可中石火電光遲已過新羅",
    "T48n2004_001:0236a13": "輸機謀主有深意埋兵掉鬪　　欺敵兵家無遠思深入虜庭",
    "T48n2004_001:0236a14": "發必中慣得其便　　更謾誰并贜捉獲　　腦後見腮兮。人難",
    "T48n2004_001:0236a15": "觸犯曾經蛇咬眉底著眼兮。渠得便宜佯打不知",
    "T48n2004_001:0236a16": "師云。從上諸聖。向什麼處去也。大似當面蹉",
    "T48n2004_001:0236a17": "過。德山道。作麼作麼。德山影草藏身。拈出曜",
    "T48n2004_001:0236a18": "眼鏡。昔七賢女游屍多林。一女云。屍在這裏。",
    "T48n2004_001:0236a19": "人在什麼處。一女云。作麼作麼。諸女相顧悉",
    "T48n2004_001:0236a20": "皆悟道。感得天帝散花供養。德山用此一機。",
    "T48n2004_001:0236a21": "借路經過。決不得恁麼會。所以道。可中石火",
    "T48n2004_001:0236a22": "電光遲。德山豈不知侍者放伊不過。下媒求",
    "T48n2004_001:0236a23": "鴿。著本圖利。果然出他彀中不得。忽有人問",
    "T48n2004_001:0236a24": "萬松甚麼處去也。攔腮掌云。在這裏。直教飛",
    "T48n2004_001:0236a25": "龍跛鱉縮項攢蹄。侍者德山亡鋒結舌。還識",
    "T48n2004_001:0236a26": "德山老漢麼。少年曾決龍蛇陣。潦倒還聽稚",
    "T48n2004_001:0236a27": "子歌。",
    "T48n2004_001:0236a28": "15 仰山插鍬第十五則仰山插鍬",
    "T48n2004_001:0236a29": "示眾云。未語先知。謂之默論。不明自顯。謂之",
    "T48n2004_001:0236b01": "暗機。三門前合掌。兩廊下行道。有箇意度。中",
    "T48n2004_001:0236b02": "庭上作舞。後門外搖頭。又作麼生。",
    "T48n2004_001:0236b03": "舉。溈山問仰山。甚處來不是不知來處仰云。田中",
    "T48n2004_001:0236b04": "來儞為甚落草山云。田中多少人只父子兩箇仰插下鍬",
    "T48n2004_001:0236b05": "子。叉手而立放去較危山云。南山大有人刈茆打草",
    "T48n2004_001:0236b06": "驚蛇仰拈鍬子便行收來太速。",
    "T48n2004_001:0236b07": "師云。師資合道。父子投機。溈仰家風千古龜",
    "T48n2004_001:0236b08": "鑑。溈山問仰山。甚處來。溈山豈不知仰山田",
    "T48n2004_001:0236b09": "中來。垂此一問。要與仰山相見。仰山不負來",
    "T48n2004_001:0236b10": "問。只道箇田中來。且道。還有佛法道理也。無",
    "T48n2004_001:0236b11": "溈山深入虎穴。更問田中多少人。仰山插鍬",
    "T48n2004_001:0236b12": "子叉手而立。便衲僧相見。玄沙云。我當時若",
    "T48n2004_001:0236b13": "見。便與踏倒鍬子。萬松道。忍俊不禁。投子青",
    "T48n2004_001:0236b14": "禪師頌云。溈山問處少知音。插地酬他佛祖",
    "T48n2004_001:0236b15": "沈。踏倒玄沙傍不肯。免教蒼翠帶春深。萬松",
    "T48n2004_001:0236b16": "道。草枯鷹眼疾。南嶽法輪。平禪師頌云。狹路",
    "T48n2004_001:0236b17": "相逢避不及。插下鍬時叉手立。過得橋來岸",
    "T48n2004_001:0236b18": "上行。始覺渾身泥水濕。萬松道。不堪迴首月",
    "T48n2004_001:0236b19": "明中。二老宿頌處。只有千尺寒松。更看。天童",
    "T48n2004_001:0236b20": "放出抽條石笋。頌云。",
    "T48n2004_001:0236b21": "老覺情多念子孫婆心太切　　而今慚愧起家門三十年不",
    "T48n2004_001:0236b22": "少鹽醋是須記取南山語貴人多忘　　鏤骨銘肌共報恩",
    "T48n2004_001:0236b23": "恨心不捨",
    "T48n2004_001:0236b24": "師云。此頌如韓文毛頴傳。理事雙彰。真俗並",
    "T48n2004_001:0236b25": "舉。一往觀來。溈山為老覺。仰山以下為子孫。",
    "T48n2004_001:0236b26": "就裏即不然。僧問長沙岑大蟲。本來人還成",
    "T48n2004_001:0236b27": "佛否。山云。爾道。大唐天子還割茅刈草否。是",
    "T48n2004_001:0236b28": "知。刈茆乃臣子邊事。而今慚愧起家門。千年",
    "T48n2004_001:0236b29": "無影樹。今時沒底靴。住持千嶂月。衣鉢一溪",
    "T48n2004_001:0236c01": "雲。皆是得力兒孫紹承家業。是知。君臣父子。",
    "T48n2004_001:0236c02": "非特曹洞創立。溈仰父子已行此令。若不是",
    "T48n2004_001:0236c03": "溈山點破。一向光影門頭。弄粥飯氣。驢前馬",
    "T48n2004_001:0236c04": "後。以當平生。甚為可惜。所以天童教。記取南",
    "T48n2004_001:0236c05": "山刈茆一轉語。鏤骨銘肌報恩不盡。法燈云。",
    "T48n2004_001:0236c06": "野老負薪歸。催婦連宵織。看他家事忙。且道",
    "T48n2004_001:0236c07": "承誰力。問渠渠不知。特地生疑惑。傷嗟今古",
    "T48n2004_001:0236c08": "人。幾箇知恩德。知有後如何。斷臂不覺痛。立",
    "T48n2004_001:0236c09": "雪不敢倦。所以萬松老來住報恩院。",
    "T48n2004_001:0236c10": "16 麻谷振錫第十六麻谷振錫",
    "T48n2004_001:0236c11": "示眾云。指鹿為馬。握土成金。舌上起風雷。眉",
    "T48n2004_001:0236c12": "間藏血刃。坐觀成敗。立驗死生。且道。是何三",
    "T48n2004_001:0236c13": "昧。",
    "T48n2004_001:0236c14": "舉。麻谷持錫到章敬。遶禪床三匝振錫一下。",
    "T48n2004_001:0236c15": "卓然而立可曬有禪敬云。是是且信一半谷又到南泉。",
    "T48n2004_001:0236c16": "遶禪床三匝振錫一下。卓然而立來朝更獻楚王看",
    "T48n2004_001:0236c17": "泉云。不是不是也且信一半谷云。章敬道是。和尚",
    "T48n2004_001:0236c18": "為什麼道不是棺木裏睜眼泉云。章敬即是。是汝",
    "T48n2004_001:0236c19": "不是雪上加霜此是風力所轉終成敗壞殺人須見血。",
    "T48n2004_001:0236c20": "師云。昔日仰山到中邑謝戒。邑於禪床上拍",
    "T48n2004_001:0236c21": "手云。阿㖿阿㖿仰從西過東。從東過西。復向",
    "T48n2004_001:0236c22": "中心立。然後謝戒。邑云。甚處得此三昧。仰云。",
    "T48n2004_001:0236c23": "於曹溪脫印子學來。邑云。汝道。曹溪三昧接",
    "T48n2004_001:0236c24": "甚麼人。仰云。接一宿覺。仰復問。和尚甚處得",
    "T48n2004_001:0236c25": "此三昧。邑云。馬大師處得此三昧。蒲州麻谷",
    "T48n2004_001:0236c26": "寶徹禪師。恰如永嘉初見六祖。持錫到章敬。",
    "T48n2004_001:0236c27": "遶禪床三匝振錫一下。卓然而立。也如曹溪",
    "T48n2004_001:0236c28": "脫印子學來。此名三昧王三昧。一切三昧皆",
    "T48n2004_001:0236c29": "從此生。章敬道。是是。萬松道。有何不可。勝",
    "T48n2004_001:0237a01": "默光和尚道。是無可是。非無真非。是非無主。",
    "T48n2004_001:0237a02": "萬善同歸。梟鷄晝夜徒自支離。我無三寸。鱉",
    "T48n2004_001:0237a03": "得喚龜。迦葉不肯。一任攢眉。萬松道。多愁早",
    "T48n2004_001:0237a04": "老。麻谷要與諸方勘同。麻谷又曾到忠國師",
    "T48n2004_001:0237a05": "處。遶禪床三匝振錫而立。國師云。既能如是。",
    "T48n2004_001:0237a06": "何用更見貧道。谷又振錫。國師云。這野狐精",
    "T48n2004_001:0237a07": "出去。看他賓主相見。有照有用。有首有尾。良",
    "T48n2004_001:0237a08": "由熟處難忘慣得其便。又到南泉遶床。振錫",
    "T48n2004_001:0237a09": "依前而立。南泉却道。不是不是。便似曾與章",
    "T48n2004_001:0237a10": "敬廝計會來。大溈喆云。章敬道是。落在麻谷",
    "T48n2004_001:0237a11": "彀中。南泉道不是。亦落在麻谷彀中。大溈即",
    "T48n2004_001:0237a12": "不然。忽有人持錫遶禪床三匝。卓然而立。但",
    "T48n2004_001:0237a13": "向伊道。未到這裏好。與三十棒。萬松道。不可",
    "T48n2004_001:0237a14": "口行人事。便打。谷云。章敬道是。和尚為什",
    "T48n2004_001:0237a15": "麼。道不是。不妨疑著。泉云。章敬即是。是汝",
    "T48n2004_001:0237a16": "不是。見機而作。臨險推人。圓通善國師道。麻",
    "T48n2004_001:0237a17": "谷即是。南泉不是。此語正如鄧峯永庵主問",
    "T48n2004_001:0237a18": "僧審奇。汝久不見。何所為。奇曰。近見偉藏",
    "T48n2004_001:0237a19": "主。有箇安樂處。永曰。試舉似我。奇因敘其",
    "T48n2004_001:0237a20": "所得。永曰。汝是偉未是。奇莫測。歸語於偉。",
    "T48n2004_001:0237a21": "偉大笑曰。汝非永不非也。奇走質於積翠南",
    "T48n2004_001:0237a22": "禪師。南亦大笑。永聞之作偈曰。明暗相參殺",
    "T48n2004_001:0237a23": "活機。大人境界普賢知。同條生不同條死。笑",
    "T48n2004_001:0237a24": "倒庵中老古錐。覺範云。觀其語言。想見當時",
    "T48n2004_001:0237a25": "法喜游戲之逸韻。萬松道。麻谷章敬南泉。此",
    "T48n2004_001:0237a26": "興亦不淺。若聞此是風力所轉終成敗壞。更",
    "T48n2004_001:0237a27": "是好笑。這王老師。不唯把定乾坤。兼有出身",
    "T48n2004_001:0237a28": "之路。保寧勇和尚頌云。顏色規模恰似真。人",
    "T48n2004_001:0237a29": "前拈弄越光新。及乎入火重烹鍊。到了終歸",
    "T48n2004_001:0237b01": "是假銀。麻谷到此。瓦解氷消。若要氷河發焰",
    "T48n2004_001:0237b02": "鐵樹花開。須得天童別下一轉語。頌云。",
    "T48n2004_001:0237b03": "是與不是細腰鼓子兩頭打　　好看棬䙡刺頭在裏許了也　　似抑似",
    "T48n2004_001:0237b04": "揚手擡手捺難兄難弟頭高頭低　　縱也彼既臨時翻手是雲　　奪",
    "T48n2004_001:0237b05": "也我何特地覆手是雨金錫一振太孤標脫塵離俗　　繩床",
    "T48n2004_001:0237b06": "三遶閑游戲因行掉臂叢林擾擾是非生矮子看戲　　想像",
    "T48n2004_001:0237b07": "髑髏前見鬼家有白澤之圖必無如是妖怪",
    "T48n2004_001:0237b08": "師云。此箇公案。全在是與不是處。時人盡道。",
    "T48n2004_001:0237b09": "麻谷被草敬南泉調弄。唯大溈喆道。章敬道",
    "T48n2004_001:0237b10": "是。也落在麻谷彀中。南泉道不是。亦落在麻",
    "T48n2004_001:0237b11": "谷彀中。如金剛寶處於日中光色無定。天童",
    "T48n2004_001:0237b12": "道。好看棬䙡。且麻谷落棬䙡。南泉落棬䙡。似",
    "T48n2004_001:0237b13": "抑似揚。難兄難弟。天童道。一往觀來。似抑似",
    "T48n2004_001:0237b14": "揚。點檢將來。難兄難弟。東漢陳元方子長文。",
    "T48n2004_001:0237b15": "即陳群也。與季方子孝光。各論其父功德。爭",
    "T48n2004_001:0237b16": "之不決。咨於太丘。太丘即陳寔。元方季方父",
    "T48n2004_001:0237b17": "也。太丘曰。元方難為兄。季方難為弟。此謂章",
    "T48n2004_001:0237b18": "敬左眼半斤。南泉右眼八兩。金錫一振太孤",
    "T48n2004_001:0237b19": "標。永嘉證道經亦云。不是標形虛事治。如來",
    "T48n2004_001:0237b20": "寶杖親蹤跡。雪竇道。古策風高十二門。門門",
    "T48n2004_001:0237b21": "有路空蕭索。錫杖經云。十二環者。用念十二",
    "T48n2004_001:0237b22": "因緣修行十二門禪。十二緣易知。十二門。四",
    "T48n2004_001:0237b23": "禪四無量四無色定。古策風高。即太孤標也。",
    "T48n2004_001:0237b24": "六祖亦云。夫沙門具三千威儀八萬細行。大",
    "T48n2004_001:0237b25": "德何方而來生大我慢。天童意道。不是標形",
    "T48n2004_001:0237b26": "亦。非我慢。繩床三遶閑游戲。章敬道是。南泉",
    "T48n2004_001:0237b27": "道不是。叢林擾擾是非裏走作。若無把定乾",
    "T48n2004_001:0237b28": "坤眼。盡是髑髏前見鬼。不見。僧問九峯。如何",
    "T48n2004_001:0237b29": "是把定乾坤眼。峯云。乾坤在裏許。僧云。乾坤",
    "T48n2004_001:0237c01": "眼何在。峯云。正是乾坤眼。僧云。適來為什",
    "T48n2004_001:0237c02": "麼。道乾坤在裏許。峯云。若不恁麼。髑髏前見",
    "T48n2004_001:0237c03": "鬼無數。萬松這裏有箇禁師。卓拄杖一下云。",
    "T48n2004_001:0237c04": "急急如律令。",
    "T48n2004_001:0237c05": "萬松老人評唱天童覺和尚頌古從容庵錄一"
}