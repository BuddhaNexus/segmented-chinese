{
    "X82n1571_049:0151c11": "五燈全書卷第四十九",
    "X82n1571_049:0151c13": "京都聖感禪寺住持(臣)僧　(超永)　編輯",
    "X82n1571_049:0151c14": "京都古華嚴寺住持(臣)僧　(超揆)　較閱　進",
    "X82n1571_049:0151c15": "呈",
    "X82n1571_049:0151c16": "　　臨濟宗",
    "X82n1571_049:0151c17": "南嶽下二十世",
    "X82n1571_049:0151c18": "徑山範禪師法嗣",
    "X82n1571_049:0151c19": "袁州仰山雪巖祖欽禪師浙之婺州人。五歲出家。十",
    "X82n1571_049:0151c20": "六薙染。十八行脚。初參雙林遠妙峰善諸老。無所發",
    "X82n1571_049:0151c21": "明。聞滅翁禮住淨慈。懷香請益。禮示臨濟三頓棒話。",
    "X82n1571_049:0151c22": "亦無所入。遂上徑山。謁無準範。依範最久。銳志咨參。",
    "X82n1571_049:0151c23": "封被。脇不至蓆者數載。一日上蒲團。忽然面前豁開。",
    "X82n1571_049:0151c24": "如地陷一般。淨躶地地。半月餘。動相不生。自茲坐定。",
    "X82n1571_049:0152a01": "礙膺十年。後同忠石梁。過浙西天目。一日佛殿前行。",
    "X82n1571_049:0152a02": "擡眸見古栢。觸著向來所得境界。和底一時颺下。礙",
    "X82n1571_049:0152a03": "膺之物。爆然而散。如在暗室出白日之下。從此不疑",
    "X82n1571_049:0152a04": "生。不疑死。不疑佛。不疑祖方始見無準老人立地處。",
    "X82n1571_049:0152a05": "因徑山鑄鐘。令作疏語。師率筆成偈曰。通身只是一",
    "X82n1571_049:0152a06": "張口。百鍊爐中輥出來。斷送夕陽歸去後。又催明月",
    "X82n1571_049:0152a07": "上樓臺。自是聲動叢林。出世初住潭之龍興。繼遷湘",
    "X82n1571_049:0152a08": "西道林。處州南明。仙居護聖。及湖州光孝。宋度宗咸",
    "X82n1571_049:0152a09": "淳己巳。住袁州仰山。師憫綱宗失據。因提挈拈頌。激",
    "X82n1571_049:0152a10": "揚敲唱。見諦超卓。一時宗風為之振起。後元世祖。賜",
    "X82n1571_049:0152a11": "賚尊禮亦極隆　上堂。昨夜日從西沒舊年已去。今",
    "X82n1571_049:0152a12": "朝日自東升。新歲又來。新歲既來。有何奇特。風前鐵",
    "X82n1571_049:0152a13": "樹花開。別是一般春色　謝首座維那上堂。人天眼",
    "X82n1571_049:0152a14": "目。佛祖綱維。千差萬別。一以貫之。如何見得。克賓法",
    "X82n1571_049:0152a15": "戰不勝。南泉斬卻猫兒　上堂。春日晴燒痕青。布穀",
    "X82n1571_049:0152a16": "催耕處處鳴。雖然底事最分明。只是不得將眼看并",
    "X82n1571_049:0152a17": "耳聽。何故。纔有一絲頭。便有一絲頭　臘八上堂。黃",
    "X82n1571_049:0152a18": "面老子。六載辛勤。尋得鼻孔。打失眼睛。且道。落在甚",
    "X82n1571_049:0152a19": "麼處。雪山午夜一天星　上堂。豆好合醬。鹽好煑羹。",
    "X82n1571_049:0152a20": "飯能療饑。茶可止渴。從上來的的相承。逗到理極情",
    "X82n1571_049:0152a21": "忘處。無越乎此。因甚楊岐老漢。卻道弄蹄驢子三隻",
    "X82n1571_049:0152a22": "脚。開眼也著合眼也著　上堂。石門巇嶮。玉峽潺湲。",
    "X82n1571_049:0152a23": "未到此間。不妨疑著。到則到矣。平展一句。又作麼生。",
    "X82n1571_049:0152a24": "古路鐵蛇橫　上堂。天不能葢。地不能載。即之本無。",
    "X82n1571_049:0152b01": "棄之則在。無本不無。在即不在。金剛與泥神。揩背一",
    "X82n1571_049:0152b02": "擦粉碎　上堂。方便門。解脫門。毗盧寶閣門。以拄杖",
    "X82n1571_049:0152b03": "一擊曰。八字俱開。然雖如是。只許向者裏。蹔時止宿。",
    "X82n1571_049:0152b04": "一息一食而已。若欲直指大休大歇大安樂田地。前",
    "X82n1571_049:0152b05": "頭大有活路在　上堂。杜鵑啼血滿花枝。底事匇匇",
    "X82n1571_049:0152b06": "苦勸歸。歸到故鄉還似客。村村綠暗與紅稀。函葢乾",
    "X82n1571_049:0152b07": "坤句。隨波逐浪句。截斷眾流句。向者裏薦得。一串穿",
    "X82n1571_049:0152b08": "卻。楊岐驢子三隻脚　上堂。竟日窗開坐寂寥。巖前",
    "X82n1571_049:0152b09": "笋稚欲齊腰。幽禽忽起藤花落。磵瀑吹聲度石橋。於",
    "X82n1571_049:0152b10": "此見得。南明三十年。只作境會。若是眼瞎耳聾。百尺",
    "X82n1571_049:0152b11": "竿頭。欠一步在　中夏上堂。前四十五日。知進不知",
    "X82n1571_049:0152b12": "退。後四十五日。知退不知進。正當今日。進退兩忘。季",
    "X82n1571_049:0152b13": "夏極熱。薰風自凉。卓拄杖曰。時聞一陣藕花香　追",
    "X82n1571_049:0152b14": "嚴上堂。雷聲斷梅陰霧豁開。突出先佛未形之相。生",
    "X82n1571_049:0152b15": "住異滅難該。洞庭山子青崔嵬　上堂。是亦剗。非亦",
    "X82n1571_049:0152b16": "剗。令下無私。棒頭有眼。因思黃蘗大師道。汝等諸人。",
    "X82n1571_049:0152b17": "與麼行脚。何處有今日。也是睦州擔板　開爐上堂。",
    "X82n1571_049:0152b18": "死柴頭上。又無烟火。水晶宮裏。烈焰燒空。舜若多神。",
    "X82n1571_049:0152b19": "眉鬚自墮。拈拄杖曰。拄杖子聞與麼道。是信耶。是不",
    "X82n1571_049:0152b20": "信耶。卓拄杖曰。雙破　佛涅槃上堂。岸柳搖金。溪桃",
    "X82n1571_049:0152b21": "吐玉。波旬無端起舞。阿難平地悲哭。因甚如此。親見",
    "X82n1571_049:0152b22": "如來面目　上堂。春日遲遲。綠暗紅稀。尀耐深山百",
    "X82n1571_049:0152b23": "舌。也學江南杜宇。聲聲報道不如歸。仰山恁麼說話。",
    "X82n1571_049:0152b24": "畢竟是賓家語。主家語。逢人不得錯舉　上堂。千說",
    "X82n1571_049:0152c01": "萬說。不如親見一面。千討萬討。不如只在手頭。寒風",
    "X82n1571_049:0152c02": "蕭蕭。黃葉飄飄。鶴眠松頂。雲臥山腰。幾番今日又明",
    "X82n1571_049:0152c03": "朝　上堂。道在日用。日用不知。飢只喫飯。寒只添衣。",
    "X82n1571_049:0152c04": "晴天愛日拄枯藜。點撿溪頭梅樹。向陽偷放南枝",
    "X82n1571_049:0152c05": "　上堂。進則撞頭磕額。退則墮坑落壍。動則犯手傷鋒。",
    "X82n1571_049:0152c06": "佛法何曾見面。咄。莫道仰山今日無為人方便　上",
    "X82n1571_049:0152c07": "堂。父母未生前。畢竟是什麼。當體沒蹤由。求之即錯",
    "X82n1571_049:0152c08": "過。不錯過。南北東西豈非我　開爐上堂。不冷不熱",
    "X82n1571_049:0152c09": "爐鞴。半真半假金鍮。鑄作瓶盤釵釧。卻成品字柴頭。",
    "X82n1571_049:0152c10": "且道。與趙州無賓主話。相去多少。疑則別參　上堂",
    "X82n1571_049:0152c11": "好雨知時節。當春乃發生。倒栽石上無根樹。枝葉通",
    "X82n1571_049:0152c12": "身一夜萌。豎拂子曰。情塵未脫。有眼如盲　上堂。心",
    "X82n1571_049:0152c13": "是根。法是塵。兩種猶如鏡上痕。鏡已破法不存。疎影",
    "X82n1571_049:0152c14": "橫斜水清淺。暗香浮動月黃昏　上堂。南薰入奏。殿",
    "X82n1571_049:0152c15": "閣生凉。西來祖意。切忌商量。何故。向下文長　無準",
    "X82n1571_049:0152c16": "和尚忌拈香。巴陵三轉語。大仰一甌茶。有恩成怨恨。",
    "X82n1571_049:0152c17": "無事是讐家。杜鵑啼血染山花　上堂。閏月月望。月",
    "X82n1571_049:0152c18": "即尋常。雲埋即暗。雲散即光。豎拂子曰。且道。是雲耶。",
    "X82n1571_049:0152c19": "是月耶。切忌眼花　小釋迦忌拈香。插鍬而立。死去",
    "X82n1571_049:0152c20": "十分。拔鍬便去。弄鬼精魂。山鳥山花笑殺人。慚惶炷",
    "X82n1571_049:0152c21": "此一爐熏　上堂。集雲一關。似乎等閒。看時容易。透",
    "X82n1571_049:0152c22": "時即難。森羅萬象。從教側目。三世諸佛。逈絕躋攀。一",
    "X82n1571_049:0152c23": "徑古松苔蘚斑　上堂。呼六為五。破二作三。眼觀東",
    "X82n1571_049:0152c24": "北。意在西南。仰山門下。却不用者般茶飯。何故佛法",
    "X82n1571_049:0153a01": "不怕爛　上堂。我法妙難思。亦復離言說。百丈再參",
    "X82n1571_049:0153a02": "馬祖。一喝三日耳聾。直得黃檗吐舌。豎拂子曰。有甚",
    "X82n1571_049:0153a03": "交涉　中秋上堂。好供養。好修行。拂袖便去。也不多",
    "X82n1571_049:0153a04": "爭。何故。此夜一輪滿。清光何處無　上堂。至化無方。",
    "X82n1571_049:0153a05": "至德有光。遲日江山麗。春風花草香。玉壺影裏劫春",
    "X82n1571_049:0153a06": "長。乾坤獨立露堂堂　上堂。春山重重。夜雨濛濛。長",
    "X82n1571_049:0153a07": "連牀上。閉眉合眼。睡到曉鐘。心也空。法也空。不起第",
    "X82n1571_049:0153a08": "二念。坐斷主人翁。好安樂也弟兄　上堂。進無前。退",
    "X82n1571_049:0153a09": "無後。毫髮參差。便成窠臼。八月二十五。洞山離查渡。",
    "X82n1571_049:0153a10": "雲門道。放子三十棒。却作麼生。無端無端。生受生受",
    "X82n1571_049:0153a11": "　至元丁亥。寄竹篦麈拂。及綠水青山一同受記。并",
    "X82n1571_049:0153a12": "書真贊。與高峰原妙曰。上大今已無人。雪巖可知禮",
    "X82n1571_049:0153a13": "也。虗名塞破乾坤。分付原妙侍者。壽七十餘。示寂。",
    "X82n1571_049:0153a14": "杭州淨慈斷橋妙倫禪師台州黃巖徐氏子。母劉。夢",
    "X82n1571_049:0153a15": "月而孕。年十八。落髮於永嘉廣慈院。初見谷源道于",
    "X82n1571_049:0153a16": "瑞巖。聞舉麻三斤話。疑之。徧叩諸方。一日于雲居見",
    "X82n1571_049:0153a17": "山堂。閱楞嚴。至蚊蟲螻蟻無有言說而能辦事。釋然",
    "X82n1571_049:0153a18": "有省曰。趙州栢樹子話。可煞直截。旋謁無準範於雪",
    "X82n1571_049:0153a19": "竇。範問。從何處來。師曰天台。曰還過得石梁橋麼。師",
    "X82n1571_049:0153a20": "曰。一脚踏斷了也。自是。人呼為斷橋。一日範以狗子",
    "X82n1571_049:0153a21": "因何有業識。令師下語。凡三十轉。不契。師曰。可無方",
    "X82n1571_049:0153a22": "便乎。範以真淨所頌示之。師竦然。良久。忽聞板聲。通",
    "X82n1571_049:0153a23": "身汗下。於是。脫然無疑。範移育王雙徑。師皆分座。出",
    "X82n1571_049:0153a24": "世祗園。遷瑞巖國清。後主淨慈　上堂。荊山有玉。獲",
    "X82n1571_049:0153b01": "得者不在荊山。赤水有珠。拾得者不在赤水。衲僧有",
    "X82n1571_049:0153b02": "無位真人。證得者。出入不在面門。驀拈拄杖橫按曰。",
    "X82n1571_049:0153b03": "會麼。幽州江口石人蹲　上堂。舉慈明室中安一盆",
    "X82n1571_049:0153b04": "水。盆上橫一柄劒。劒上安一緉草鞋。凡見僧來便指。",
    "X82n1571_049:0153b05": "擬議便打。師頌曰。百花叢裏躍鞭過。俊逸風流有許",
    "X82n1571_049:0153b06": "多。未第儒生偷眼覰。滿懷無奈舊愁何　上堂。德山",
    "X82n1571_049:0153b07": "低頭。夾山點頭。俱胝豎起手指頭。玄沙築破脚指頭。",
    "X82n1571_049:0153b08": "拈拄杖曰。都來不出山僧拄杖頭。何以見得。卓拄杖",
    "X82n1571_049:0153b09": "曰。一葉落天下秋　上堂。舉達觀頴曰。七佛是性隸。",
    "X82n1571_049:0153b10": "萬法是心奴。且道。主人翁在甚麼處。自喝曰。七佛已",
    "X82n1571_049:0153b11": "下出頭。又自諾曰。各自祗候。師曰。喚七佛為性隷。指",
    "X82n1571_049:0153b12": "萬法是心奴。達觀自謂有出身路。及乎自喝自諾。又",
    "X82n1571_049:0153b13": "是奴隷邊事。主人翁何曾夢見。大眾要見麼。以拂子",
    "X82n1571_049:0153b14": "拂一拂曰。曉來一陣春風動。開徧園林百樣花　將",
    "X82n1571_049:0153b15": "終。與眾入室罷。作手書。辭諸山及魏國公。公饋藥不",
    "X82n1571_049:0153b16": "受。又使人問曰。師生天台。因甚死淨慈。師答曰。日出",
    "X82n1571_049:0153b17": "東方夜落西。遂書偈而化。世壽六十二。僧臘四十四。",
    "X82n1571_049:0153b18": "台州國清靈叟源禪師上堂。舉僧問趙州。真如凡聖。",
    "X82n1571_049:0153b19": "皆是夢言。如何是真言。州曰。唵部臨[口*發]。師曰。趙州禪",
    "X82n1571_049:0153b20": "只在口皮邊。看他與麼。也是喚鐘作甕。忽有問靈叟。",
    "X82n1571_049:0153b21": "却向他道。飢時但喫飯。且道與古人是同是別。西天",
    "X82n1571_049:0153b22": "梵語。此土唐言　上堂。炎自炎。涼自涼。法無二法。不",
    "X82n1571_049:0153b23": "用商量。只如人人鼻孔在面上。則固是知有。我更問",
    "X82n1571_049:0153b24": "你。別沼荷香。何似深村稻香　防意如城偈曰。六門",
    "X82n1571_049:0153c01": "長鎖舊封彊。已是攀緣萬慮忘。昨夜貧家忽遭劫。元",
    "X82n1571_049:0153c02": "來禍起是蕭墻。守口如瓶偈曰。明明只在鼻孔下。動",
    "X82n1571_049:0153c03": "著無非是禍門。直下放教如木[木*突]。青天白日怒雷奔。",
    "X82n1571_049:0153c04": "明州天童別山祖智禪師蜀之順慶楊氏子。年十四",
    "X82n1571_049:0153c05": "得度。初聞僧誦華嚴經。彌勒樓閣入已還閉。恍如夢",
    "X82n1571_049:0153c06": "覺。遂頌靈雲見桃花頌。有萬綠叢中紅一點。幾人歡",
    "X82n1571_049:0153c07": "喜幾人愁之句。徧叩淅翁琰。無際派。高原泉。淳菴淨。",
    "X82n1571_049:0153c08": "妙峰善諸老宿。最後見無準範於雪竇。範知是法器。",
    "X82n1571_049:0153c09": "待之彌峻。時或棒喝交下。一語不少貸。師擬對。輙噤",
    "X82n1571_049:0153c10": "不能發。繇是知解都喪。久之。作而言曰。吾生平伎倆。",
    "X82n1571_049:0153c11": "皆死法也。今見此翁。始行活路。既而範移徑山。命師",
    "X82n1571_049:0153c12": "分座。宋理宗嘉熙戊戌。洞庭天王虗席。迎師主之。寶",
    "X82n1571_049:0153c13": "祐丙辰。天童燬。州帥吳公潛。奏師道行。師被旨。擕一",
    "X82n1571_049:0153c14": "囊一鉢至。縛茅以居。寧郡久不雨。師禱之輙應。繇是",
    "X82n1571_049:0153c15": "人情奔凑。不三年百廢具舉。天童始還舊觀　上堂",
    "X82n1571_049:0153c16": "舉世尊將入涅槃。文殊請再轉法輪。世尊咄曰。文殊。",
    "X82n1571_049:0153c17": "吾四十九年。未嘗說一字。汝請吾再轉法輪。是吾曾",
    "X82n1571_049:0153c18": "轉法輪耶。頌曰。老漢平生大脫空。將無作有誑盲聾。",
    "X82n1571_049:0153c19": "臨行一句方真實。又是闍黎飯後鐘　景定庚申九",
    "X82n1571_049:0153c20": "月旦。忽示眾曰。雲澹月華新。木脫山露骨。有天有地",
    "X82n1571_049:0153c21": "來。幾個眼睛活。有省問者。師曰。不及相見。各自努力。",
    "X82n1571_049:0153c22": "越十日。夜分呼侍者囑後事。叉手而寂。壽六十有八。",
    "X82n1571_049:0153c23": "坐五十四夏。塔全身於中峰密菴窣堵波之右。",
    "X82n1571_049:0153c24": "福州雪峰環溪一禪師舉大通智勝佛。十劫坐道場。",
    "X82n1571_049:0154a01": "佛法不現前。不得成佛道。頌曰。劫初鑄就毗盧印。古",
    "X82n1571_049:0154a02": "篆雕蟲尚宛然。堪笑堪悲人不識。却嫌字畫不完全",
    "X82n1571_049:0154a03": "　題布袋和尚贊曰。逢人乞一文。袋裏敵國富。不是",
    "X82n1571_049:0154a04": "下生遲嫌佛不肯做　舉即心即佛。頌曰。即心即佛。",
    "X82n1571_049:0154a05": "砒礵狼毒。起死回生。不消一服。",
    "X82n1571_049:0154a06": "明州天童月坡明禪師舉僧問雲門。久雨不晴時如",
    "X82n1571_049:0154a07": "何。門曰劄。師頌曰。雲門者一劄。吹毛光透匣。若不是",
    "X82n1571_049:0154a08": "張華。徒勞眼眨眨　舉良遂參麻谷因緣。頌曰。擕鋤",
    "X82n1571_049:0154a09": "不顧。便好回去。誰人敢道。你是座主　舉離四句絕",
    "X82n1571_049:0154a10": "百非話。頌曰。離四句絕百非。遞相推過幾曾知。者僧",
    "X82n1571_049:0154a11": "擔一擔懵懂。換得兩頭淈[泳-永+盾]歸　舉薰風自南來殿",
    "X82n1571_049:0154a12": "閣生微涼公案。頌曰。賣扇老婆手遮日。一種風流出",
    "X82n1571_049:0154a13": "當家。說與途中未歸客。何須向外喫波楂。",
    "X82n1571_049:0154a14": "廬山東林指南直禪師送僧還成都偈曰。智不到處",
    "X82n1571_049:0154a15": "道一句。一句當機便到家。宿鷺亭前風擺柳。錦官城",
    "X82n1571_049:0154a16": "畔雨催花。",
    "X82n1571_049:0154a17": "明州雪竇希叟紹曇禪師西蜀人。出世佛隴。上堂。僧",
    "X82n1571_049:0154a18": "問。向上宗乘事若何。師曰。簷頭滴滴。分明歷歷。乃曰。",
    "X82n1571_049:0154a19": "西子湖邊泛渺茫。一堤寒綠看垂楊。誰知業債難逃",
    "X82n1571_049:0154a20": "避。開眼堂堂入鑊湯。到者裏如何即得。擬欲爛煨黃。",
    "X82n1571_049:0154a21": "獨不顧紫泥。未免蹈古人脚跡。擬欲關空鎖夢。塞路",
    "X82n1571_049:0154a22": "斷橋。又恐坐在葛藤窠裏。不如隨分納些些。俯順時",
    "X82n1571_049:0154a23": "宜去。拈拄杖曰。豎窮三際。橫亘十方。靠拄杖曰。碧眼",
    "X82n1571_049:0154a24": "黃頭會不得。野梅風定暗浮香　上堂。三月春云暮。",
    "X82n1571_049:0154b01": "韶華似酒濃。鶯啼楊柳雨。蝶弄海棠風。若作境會。過",
    "X82n1571_049:0154b02": "山尋蟻迹。不作境會。度水覓魚踪。畢竟如何。故鄉歸",
    "X82n1571_049:0154b03": "路遠。日暮泣途窮　住雪竇。上堂。一宿覺三擔土。脚",
    "X82n1571_049:0154b04": "未跨門。丰骨已露。等閒舉一步。危逕結寒花。信彩示",
    "X82n1571_049:0154b05": "一機。斷崖飛瀑布。雖然。要跨乳峰門即易。要入乳峰",
    "X82n1571_049:0154b06": "室即難。何故。鴻飛冥冥。弋人何慕　上堂。發得一機",
    "X82n1571_049:0154b07": "活。出得一言當。萬里無片雲。青天合喫棒。不待春風",
    "X82n1571_049:0154b08": "著意開。暗香已在梅花上　舉僧問南泉。師居方丈。",
    "X82n1571_049:0154b09": "將何指南。泉曰。昨夜三更失却牛。天明起來失却火。",
    "X82n1571_049:0154b10": "頌曰。奴顏婢膝走人間。羞見羊裘七里灘。文叔雖為",
    "X82n1571_049:0154b11": "天子貴。子陵元作故人看　寄天童偈曰。翁翁八十",
    "X82n1571_049:0154b12": "再生牙。爛嚼虗空吐出查撒向玲瓏巖畔樹。枝枝葉",
    "X82n1571_049:0154b13": "葉是曇花。",
    "X82n1571_049:0154b14": "杭州靈隱退耕寧禪師初住嘉興崇聖。次遷蘇之報",
    "X82n1571_049:0154b15": "恩慧日承天萬壽。後遷靈隱。上堂。目前無法。意在目",
    "X82n1571_049:0154b16": "前。雨餘山色翠。風暖鳥聲喧。拍禪牀曰。堪笑老胡無",
    "X82n1571_049:0154b17": "轉智。少室峰前坐九年　上堂。舉香林因僧問。年窮",
    "X82n1571_049:0154b18": "歲盡時如何。林曰。東村王老夜燒錢。師曰。王老燒錢。",
    "X82n1571_049:0154b19": "言端語端。綿包特石。鐵裹泥團　上堂。極目千峰鎖",
    "X82n1571_049:0154b20": "翠。滿空柳絮飛綿。可憐無位真人。一向草宿露眠。啞。",
    "X82n1571_049:0154b21": "三春看又過。何日是歸年　舉巖頭問欽山。如何是",
    "X82n1571_049:0154b22": "真言。欽曰。南無佛陀耶。頌曰。隨機有問隨機答。不是",
    "X82n1571_049:0154b23": "禪兮不是元。後代無端翻譯出。却將梵語作唐言",
    "X82n1571_049:0154b24": "　舉僧問趙州。和尚姓甚麼。州曰。常州有。曰甲子多少。",
    "X82n1571_049:0154c01": "州曰。蘇州有。頌曰。蘇州有常州有。三月江南啼鷓鴣。",
    "X82n1571_049:0154c02": "堪笑有年無德漢。被人拶著強分疎。",
    "X82n1571_049:0154c03": "福州雪峰絕岸可湘禪師台州寧海葛氏子。舉僧問",
    "X82n1571_049:0154c04": "曹山。雪覆千山。為甚孤峰不白。山曰。須知有異中異。",
    "X82n1571_049:0154c05": "曰如何是異中異。山曰。不墮諸山色。頌曰。言中彼此",
    "X82n1571_049:0154c06": "帶幽元。盡向言中辨正徧。孤負一條官驛路。茫茫況",
    "X82n1571_049:0154c07": "在月明前　舉僧問歸宗。如何是元旨。歸曰。無人能",
    "X82n1571_049:0154c08": "會。曰向者如何。歸曰。有向即乖。曰不向者如何。歸曰。",
    "X82n1571_049:0154c09": "誰求元旨。又曰。去無汝用心處。曰豈無方便門。令學",
    "X82n1571_049:0154c10": "人得入。歸曰。觀音妙智力。能救世間苦。曰如何是觀",
    "X82n1571_049:0154c11": "音妙智力。歸敲鼎葢三下曰。子還聞麼。曰聞。歸曰。我",
    "X82n1571_049:0154c12": "何不聞。僧無語。歸以棒趂下。頌曰。三聲鼎葢普門開。",
    "X82n1571_049:0154c13": "苦海勞生喚不回。九十春光今已半。空飛花片點莓",
    "X82n1571_049:0154c14": "苔　漁浦接待偈曰。吳山那畔越山前。有飯充飢有",
    "X82n1571_049:0154c15": "榻眠。到此便能休歇去。帝鄉猶隔一潮船。",
    "X82n1571_049:0154c16": "明州天童西巖了慧禪師蓬州羅氏子。垂髫與群兒",
    "X82n1571_049:0154c17": "戲。必摶泥沙。為佛塔像。一日玉掌山祖燈。至其舍。師",
    "X82n1571_049:0154c18": "向之合掌。父母以師資宿契。遂令出家。燈授以般舟",
    "X82n1571_049:0154c19": "三昧。非其志。辭往成都。謁瓌菴照於昭覺。器之。屬令",
    "X82n1571_049:0154c20": "南詢。乃參浙翁琰于徑山。聞高原泉為人徑直。心慕",
    "X82n1571_049:0154c21": "之。往叩。適泉赴台之瑞巖。師與俱。一日泉問。山河大",
    "X82n1571_049:0154c22": "地。是有是無。師擬開口。泉即喝出。復以偈呈。泉曰。沒",
    "X82n1571_049:0154c23": "交涉。師一日偶書白楊示眾語。泉閱之。笑曰。寫字與",
    "X82n1571_049:0154c24": "做言句儘得。爭奈沒交涉何。師憤然。泉曰。汝緣不在",
    "X82n1571_049:0155a01": "此。可往見雪竇範和尚。師秉命造謁。自陳來歷。範呵",
    "X82n1571_049:0155a02": "曰。熟睡去。既而令充不釐務侍者。一日謂師曰。覰不",
    "X82n1571_049:0155a03": "透處。只在鼻尖頭。道不著處。不離唇皮上。討之則千",
    "X82n1571_049:0155a04": "里萬里。師抗聲曰。將謂有多少。範遷育王。師侍行。從",
    "X82n1571_049:0155a05": "容承稟。乃盡其要。逮範移徑山。師居第二座。自是聲",
    "X82n1571_049:0155a06": "動叢林。節齋趙觀文。作牧蘇州。舉師開法定慧。遷永",
    "X82n1571_049:0155a07": "嘉能仁。江州東林。後住天童　佛涅槃上堂。拈拄杖",
    "X82n1571_049:0155a08": "召眾曰。黃面瞿曇。乃竺乾猛將。以慈悲為弓矢。以智",
    "X82n1571_049:0155a09": "慧為戈矛。統百萬雄兵。勇不可當。布三百餘陣。勢不",
    "X82n1571_049:0155a10": "可敵。如是四十九年。演出五千餘卷兵書。雖流落人",
    "X82n1571_049:0155a11": "間。而未嘗有一字漏泄。因與生死魔軍。為冤為對。遂",
    "X82n1571_049:0155a12": "於跋提河邊。築一巨城。名為涅槃。于其城中。先以紫",
    "X82n1571_049:0155a13": "磨金軀。犒賞諸兵。令其瞻仰取足。再三撫諭。而又散",
    "X82n1571_049:0155a14": "以八斛四斗珍珠。其謀意無他。必欲打破生死牢關。",
    "X82n1571_049:0155a15": "普與盡大地眾生。共行通天活路。得到大安隱大解",
    "X82n1571_049:0155a16": "脫之場。而後已。豈謂二千餘載。猶未遂其志。未奏其",
    "X82n1571_049:0155a17": "功。山僧既知其力盡計窮。不免拔劒相助去也。以拄",
    "X82n1571_049:0155a18": "杖畫一畫曰。四海浪平龍睡穩。九天雲淨鶴飛高",
    "X82n1571_049:0155a19": "　芙蓉長老至上堂舉唐芙蓉訓訪實性大師。實性上",
    "X82n1571_049:0155a20": "堂。右邊拈拄杖。向左邊曰。若不是芙蓉。師兄也大難",
    "X82n1571_049:0155a21": "委悉。頌曰。陪盡老精神。杯盤越樣新。誰知村店酒。難",
    "X82n1571_049:0155a22": "勸玉樓人　舉泐潭常面壁坐。南泉至。乃撫常背。常",
    "X82n1571_049:0155a23": "曰。阿誰。泉曰普願。常曰如何。泉曰。也尋常。常曰。汝何",
    "X82n1571_049:0155a24": "多事因緣。頌曰。面壁堆危引客過。問誰那更問如何。",
    "X82n1571_049:0155b01": "道尋常已成多事。簡點儂家事更多　師在眾日。為",
    "X82n1571_049:0155b02": "亡僧訥侍者起龕。至龕前連呼訥侍者三。乃曰。三喚",
    "X82n1571_049:0155b03": "不譍。果然是訥頂門。放出遼天鶻　師先依妙峰於",
    "X82n1571_049:0155b04": "靈隱。嘗題兩廊畫壁曰。幸是十方無壁落。誰將五彩",
    "X82n1571_049:0155b05": "畫虗空。善財眼裏生花瞖。去却一重又一重　晚年",
    "X82n1571_049:0155b06": "退居幻智菴。將終誡執事已。問曰。今何時。對曰。二鼓",
    "X82n1571_049:0155b07": "矣。遂放身而逝。實宋理宗景定壬戌三月十一日也。",
    "X82n1571_049:0155b08": "壽六十五。夏四十七。",
    "X82n1571_049:0155b09": "越州光孝石室輝禪師上堂。舉城東老姥與佛同生。",
    "X82n1571_049:0155b10": "不欲見佛。每見佛來即便回避。雖然如此回顧東西",
    "X82n1571_049:0155b11": "總皆是佛。遂以手掩面。十指掌中亦總是佛公案。頌",
    "X82n1571_049:0155b12": "曰。平生不願佛相逢。十指尖頭現紺容。來路桃花風",
    "X82n1571_049:0155b13": "雨後。馬蹄何處避殘紅。",
    "X82n1571_049:0155b14": "靈隱薰禪師法嗣",
    "X82n1571_049:0155b15": "杭州淨慈愚極慧禪師參石田薰於靈隱。一日室中。",
    "X82n1571_049:0155b16": "舉雲門念七話。連舉十數轉。無人下語。忽有一僧。纔",
    "X82n1571_049:0155b17": "跨門。薰遽曰。雪峰輥毬。師侍傍聳耳而聽。豁然領悟。",
    "X82n1571_049:0155b18": "衝口說偈曰。雲門念七。雪峰輥毬。白蘋紅蓼。明月孤",
    "X82n1571_049:0155b19": "舟。薰頷之　住北禪曰。謝劒南儒藏主。雲谷慶藏主。",
    "X82n1571_049:0155b20": "無則珍藏主。上堂。舉白雲師祖開堂拈香。有曰。眾中",
    "X82n1571_049:0155b21": "衣鉢道友。有一言半句利益我者。同伸報謝。山僧乍",
    "X82n1571_049:0155b22": "住。二三故人。遠來相訪。又非一言半句者比。豈無片",
    "X82n1571_049:0155b23": "香以為供養。燒楓香是著菩提邊事。燒黃熟是著說",
    "X82n1571_049:0155b24": "佛說祖邊事。而今猛爇一爐。也要盡大地人知道。浙",
    "X82n1571_049:0155c01": "西管內嘉興府川原道地。且道。燒底是甚麼香。良久",
    "X82n1571_049:0155c02": "曰。不下閤　送寧禪人偈曰。心未寧時為汝安。落花",
    "X82n1571_049:0155c03": "小雨釀春寒。斷橋流水孤山路。楊柳絲絲拂畫欄。",
    "X82n1571_049:0155c04": "杭州中竺雪屋珂禪師上堂。枯桑知天風。海水知天",
    "X82n1571_049:0155c05": "寒。且道。衲僧知個甚麼。知道飯是米做。直饒恁麼。閻",
    "X82n1571_049:0155c06": "羅老子。索飯錢有日在　題初祖贊曰。一葦截流。深",
    "X82n1571_049:0155c07": "心叵測。梁土太平。魏邦著賊　師以宋鼎既遷。即謝",
    "X82n1571_049:0155c08": "寺事。金山默菴覺。雅知師。且尊其道行。時元兵下江",
    "X82n1571_049:0155c09": "南。覺被丞相伯顏協置幕中。從至武林。覺言於伯顏。",
    "X82n1571_049:0155c10": "請師住靈隱。親持請疏扣門。師抽關露半面。問曰。汝",
    "X82n1571_049:0155c11": "為誰。覺曰。故人某甲。師落關曰。我不識汝。葢師雖處",
    "X82n1571_049:0155c12": "世外。而以忠節自持。故不屑靈隱之命。後斷江恩。贊",
    "X82n1571_049:0155c13": "師曰。雪屋今亡四十年。高風凜凜尚依然。伯顏丞相",
    "X82n1571_049:0155c14": "拜牀下。不肯為渠來冷泉。",
    "X82n1571_049:0155c15": "天童禮禪師法嗣",
    "X82n1571_049:0155c16": "明州育王橫川如珙禪師永嘉林氏。父崇夫。有處士",
    "X82n1571_049:0155c17": "名。師其季子也。孩時即不肉食。年十五。從季父沙門",
    "X82n1571_049:0155c18": "正則祝髮。受具戒於廣慈。初參石田薰。癡絕冲。無所",
    "X82n1571_049:0155c19": "入。繼登太白。謁天目禮。咨決所疑。禮舉南山筀笋東",
    "X82n1571_049:0155c20": "海烏賊話。師擬對。禮便打。豁然有省。親炙久之。後為",
    "X82n1571_049:0155c21": "斷橋所重。請師分座。復舉出世鴈山之靈巖。次遷能",
    "X82n1571_049:0155c22": "仁瑞光。元世祖至元癸未。被旨住育王　僧問。如何",
    "X82n1571_049:0155c23": "是教外別傳底句。師曰。不落元妙。曰恁麼則一超直",
    "X82n1571_049:0155c24": "入如來地。師曰。且緩緩　問如何是學人行履處。師",
    "X82n1571_049:0156a01": "曰。你適纔從甚處上來。曰如何報得四恩去。師曰。你",
    "X82n1571_049:0156a02": "且從適纔路下去　問如何是聞復瞖根除。師曰。一",
    "X82n1571_049:0156a03": "不成。二不是。曰如何是塵消覺圓淨。師曰。漏木杓破",
    "X82n1571_049:0156a04": "笊篱　問。僧問趙州。如何是祖師西來意。曰庭前栢",
    "X82n1571_049:0156a05": "樹子。問慶雲。曰庭前無栢樹。一等是問西來意。為甚",
    "X82n1571_049:0156a06": "所答不同。師曰。不是闍黎問。老僧也不知　上堂。地",
    "X82n1571_049:0156a07": "大水大火大風大。若一念無疑。地不能礙。若一念無",
    "X82n1571_049:0156a08": "愛。水不能溺。若一念無瞋火不能燒。若一念無喜風",
    "X82n1571_049:0156a09": "不能飄。如此即是無依道人。佛從無依生。若悟無依。",
    "X82n1571_049:0156a10": "佛亦無得　中秋上堂。馬祖。與百丈智藏南泉三人",
    "X82n1571_049:0156a11": "玩月。各呈自己見解。於月有甚交涉。月輪有圓有缺。",
    "X82n1571_049:0156a12": "孤光透徹。謂之月光菩薩。照破山河大地昏暗。開一",
    "X82n1571_049:0156a13": "切眾生心地昏暗。老僧出母胎時。正當今夜。拈却門",
    "X82n1571_049:0156a14": "前大案山。放你諸人東去西去　上堂。魯祖三昧最",
    "X82n1571_049:0156a15": "省力。纔見僧來便面壁。育王三昧更省力。纔見僧來",
    "X82n1571_049:0156a16": "便合掌。南山北山。如牛拽磨。脚瘦草鞋寬。地肥茄子",
    "X82n1571_049:0156a17": "大　上堂。妙明心印。印佛則一手指天。一手指地。印",
    "X82n1571_049:0156a18": "法則狗銜赦書。諸候避道。印僧則個個鉢盂口向天。",
    "X82n1571_049:0156a19": "還有自印者麼。若能自印。則行住坐臥。一一明了",
    "X82n1571_049:0156a20": "　上堂。本無纖塵法礙你眼睛。何得自昧。東西不辨。南",
    "X82n1571_049:0156a21": "北不分。千聖不傳底事。只在你面前。不可錯過　上",
    "X82n1571_049:0156a22": "堂。先佛有頂[寧*頁]一機。祖師有末後一句。總向諸人面",
    "X82n1571_049:0156a23": "前拈出。破知解窠窟。截生死根株。正體獨露。妙用全",
    "X82n1571_049:0156a24": "真。一塵中現寶王剎。毛端上轉大法輪　開爐上堂。",
    "X82n1571_049:0156b01": "僧出曰。丙丁童子來求火。師曰。歸去生柴帶葉燒。乃",
    "X82n1571_049:0156b02": "曰。古鏡濶一丈。火爐濶一丈。火焰為三世諸佛說法。",
    "X82n1571_049:0156b03": "三世諸佛立地聽。你諸人。長連牀上堊地聽　上堂。",
    "X82n1571_049:0156b04": "百千三昧門。百千神通門。百千妙用門。你總入不得。",
    "X82n1571_049:0156b05": "你為三昧礙。神通礙。妙用礙。直饒不礙。也入不得",
    "X82n1571_049:0156b06": "　示眾。舉唐肅宗問忠國師。百年後所須何物。國師曰。",
    "X82n1571_049:0156b07": "與老僧造個無縫塔。曰就師請塔樣。國師良久曰。會",
    "X82n1571_049:0156b08": "麼。曰不會。國師曰。吾有付法弟子躭源。却諳此事。請",
    "X82n1571_049:0156b09": "問之。後詔問躭源。源有頌曰。湘之南潭之北。中有黃",
    "X82n1571_049:0156b10": "金充一國。無影樹下合同船。瑠璃殿上無知識。師曰。",
    "X82n1571_049:0156b11": "無縫塔實難會。若去國師良久處會。瞎却自己眼。若",
    "X82n1571_049:0156b12": "去國師道吾有付法弟子耽源却諳此事請問之處",
    "X82n1571_049:0156b13": "會。瞎却自己眼。若去肅宗道就師請塔樣處會。瞎却",
    "X82n1571_049:0156b14": "自己眼。若去耽源四句偈裏會。瞎却自己眼　夜參。",
    "X82n1571_049:0156b15": "少室無門戶。如何便得通。夜深寧耐立。聽我話西東",
    "X82n1571_049:0156b16": "　嘗室中垂語曰。南山筀笋。東海烏賊。有僧遽掩師",
    "X82n1571_049:0156b17": "口曰。請和尚更道。師以手托開曰。朝看東南。暮看西",
    "X82n1571_049:0156b18": "北　舉黃龍三關頌曰。佛手驢脚容易見。最難道處",
    "X82n1571_049:0156b19": "是生緣。黃梅不是周家子。七歲傳衣便會禪　舉南",
    "X82n1571_049:0156b20": "泉斬貓話頌曰。一刀成兩段。釋得二僧爭。草鞋頭戴",
    "X82n1571_049:0156b21": "出。貓兒無再生　舉魯祖面壁頌曰。人來面壁成何",
    "X82n1571_049:0156b22": "事。爭得心開現本源。空劫已前諸佛子。話頭不舉自",
    "X82n1571_049:0156b23": "然圓　師痛宗教濫觴。古響瘖鬱。引宗據祖。屏遏今",
    "X82n1571_049:0156b24": "學。崖聳標立。不隨俗好惡。其住育王能仁。皆自公選。",
    "X82n1571_049:0156c01": "不依阿苟榮。一日謂眾曰。病叟今年六十六。死日將",
    "X82n1571_049:0156c02": "至。火化好。土化好。西堂唯菴曰。山前有片荒地。師即",
    "X82n1571_049:0156c03": "命疊石為塔。復自銘曰。天生一穴。藏吾枯骨。骨朽成",
    "X82n1571_049:0156c04": "土。土能生物。結個葫蘆。挂趙州壁。永脫輪迴。超三世",
    "X82n1571_049:0156c05": "佛。將示寂。書訣眾語而化。世壽六十八。僧臘五十三。",
    "X82n1571_049:0156c06": "時至元己丑三月十八日也。奉全身瘞焉。所著有三",
    "X82n1571_049:0156c07": "會語錄。行世。",
    "X82n1571_049:0156c08": "杭州淨慈石林行鞏禪師初住安吉上方。遷思溪法",
    "X82n1571_049:0156c09": "寶。隆興黃龍。吳郡承天。後住淨慈。上堂。橫眸碧漢。萬",
    "X82n1571_049:0156c10": "國風清。垂手紅塵。千峰日出。纔恁麼便不恁麼。所以",
    "X82n1571_049:0156c11": "道。我此法印。為欲利益世間故說。在所游方。勿妄宣",
    "X82n1571_049:0156c12": "傳。橫按拄杖曰。佛滅二千二百單六載。沙門行鞏。今",
    "X82n1571_049:0156c13": "於苕霅盡頭鼓鐘清處。顯示此印。絲毫無有妄者。卓",
    "X82n1571_049:0156c14": "拄杖曰。謹白　上堂。山靜課花蜂股重。林空含籜笋",
    "X82n1571_049:0156c15": "肌明。倚闌不覺成癡兀。又得黃鸝喚一聲。思溪恁麼",
    "X82n1571_049:0156c16": "道。好喫拄杖六十。何故。為他不合隨聲逐色　上堂。",
    "X82n1571_049:0156c17": "水鄉水濶地多溼。六月花蚊[此/束]如鐵。夜半起來笑不",
    "X82n1571_049:0156c18": "輟。煩惱不輟作什麼。牀頭一柄扇。無端又打折　上",
    "X82n1571_049:0156c19": "堂。三家村裏。牛動尾巴。搖拂子曰。與者個相去多少。",
    "X82n1571_049:0156c20": "擲拂子曰。洎合停四長智　上堂。雪峰輥毬。禾山打",
    "X82n1571_049:0156c21": "鼓。祕魔擎叉。道吾作舞。一切聖賢。皆以無為法。而有",
    "X82n1571_049:0156c22": "差別。喝一喝。下座　室中垂示。盡大地是個金剛正",
    "X82n1571_049:0156c23": "體。向甚處著。上座。芭蕉聞雷而抽。且道是有情是無",
    "X82n1571_049:0156c24": "情。南屏山下壁立三關。透不過者。一錯百錯。透得過",
    "X82n1571_049:0157a01": "者。千難萬難。忽有不甘底出來道。既透得過。因甚麼",
    "X82n1571_049:0157a02": "也難去。明日來。與你仔細相看　問僧。如何是你自",
    "X82n1571_049:0157a03": "己。僧擬對。師便推出　舉黃龍見慈明因緣。頌曰。錯",
    "X82n1571_049:0157a04": "錯。戲海驪龍。冲霄俊體。老慈明無著莫。笑裏重重露",
    "X82n1571_049:0157a05": "栓索佛手一展日月昏。大江從此風濤惡。",
    "X82n1571_049:0157a06": "嘉興府天寧冰谷衍禪師上堂。朔風何蕭蕭吹彼巖",
    "X82n1571_049:0157a07": "下衣。家業久荒蕪。遊天胡不歸。人生百歲豈長保。昨",
    "X82n1571_049:0157a08": "日少年今已老。翻憶寒山子。十年歸不得。忘却來時",
    "X82n1571_049:0157a09": "道　上堂。劫石可消。恩情難斷。拍膝一下曰。蒿[打-丁+冢]青",
    "X82n1571_049:0157a10": "松下。年年挂紙錢　上堂。冷風疎雨做新年。寂寞寒",
    "X82n1571_049:0157a11": "冰古澗邊。暖閣地爐煨榾柮。送窮不用更燒錢　聖",
    "X82n1571_049:0157a12": "節上堂。心王安六國通。天地濶車書同。風從虎雲從",
    "X82n1571_049:0157a13": "龍。深惟海高惟嵩。萬靈無處參化工。但知一氣復鴻",
    "X82n1571_049:0157a14": "濛。",
    "X82n1571_049:0157a15": "蘇州虎丘雲畊靖禪師上堂。我若不說破。恐汝不回",
    "X82n1571_049:0157a16": "頭。我若說破。又恐諸人日後罵我去　上堂。山僧若",
    "X82n1571_049:0157a17": "真正舉揚。河步亭無汝著脚分。且抑下威光。隨汝根",
    "X82n1571_049:0157a18": "器。未說超宗異目。若知得虎丘山高。一百三十尺舍",
    "X82n1571_049:0157a19": "利塔。是隋朝建立也。許汝有個入處。甘心下劣。又爭",
    "X82n1571_049:0157a20": "怪得老僧　上堂。龍門無宿客。個個無退步底道理。",
    "X82n1571_049:0157a21": "矮疎山三千里外賣布單。跛雲門被拶脚折。汝輩只",
    "X82n1571_049:0157a22": "管悠悠過日　浴佛上堂。我觀如來。前際不來。後際",
    "X82n1571_049:0157a23": "不去。今亦不住。且道。大殿裏香湯沐浴個什麼。若也",
    "X82n1571_049:0157a24": "會得。手中杓子。拈放自由。其或未然。明年今日。依舊",
    "X82n1571_049:0157b01": "胡潑亂潑　上堂。冷如冰霜。細如米末。水不能漂。火",
    "X82n1571_049:0157b02": "不能熱。王母晝下雲旗翻。子規夜啼山竹裂　上堂。",
    "X82n1571_049:0157b03": "古人道。依經解義。三世佛冤。離經一字。還同魔說。依",
    "X82n1571_049:0157b04": "與離。既不可得。畢竟如何。卓拄杖曰。漁人只看絲綸",
    "X82n1571_049:0157b05": "上。不見蘆花對蓼紅　上堂。拈拄杖曰。雲巖看山玩",
    "X82n1571_049:0157b06": "水。拄杖子亦乃看山玩水。雲巖渾身病苦。拄杖子亦",
    "X82n1571_049:0157b07": "乃渾身病苦。雲巖脫體輕安。拄杖子亦乃脫體輕安。",
    "X82n1571_049:0157b08": "卓拄杖曰。擘開華嶽易。除却愛憎難。",
    "X82n1571_049:0157b09": "華藏通禪師法嗣",
    "X82n1571_049:0157b10": "杭州徑山虗舟普度禪師維楊江都史氏子。稍長。無",
    "X82n1571_049:0157b11": "處俗意。母識其志俾依郡之天寧出家。會與畢將軍",
    "X82n1571_049:0157b12": "舟遇共語。畢大奇之曰。此兒短小精悍。音吐如鐘他",
    "X82n1571_049:0157b13": "日法門爪牙也。擕歸武林。從東堂院祖信受業。師奮",
    "X82n1571_049:0157b14": "志參方。初見鐵牛印於靈隱。已而江東西湖南北。悉",
    "X82n1571_049:0157b15": "徧歷焉。時無礙通。唱道薦福。師特往叩。入室次。通問。",
    "X82n1571_049:0157b16": "不與萬法為侶者。是甚麼人。師曰。金香爐下鐵崑崙。",
    "X82n1571_049:0157b17": "通曰。將謂者矮子有長處。師曲躬作禮曰。謝和尚證",
    "X82n1571_049:0157b18": "明。天童晦巖光。大慈石巖璉。虎丘石室廸。一見皆器",
    "X82n1571_049:0157b19": "異　宋理宗淳祐初。制府趙信菴以金陵半山請師",
    "X82n1571_049:0157b20": "出世。次遷潤之金山。潭之鹿苑撫之疎山。蘇之承天。",
    "X82n1571_049:0157b21": "景定間。補中天竺。旨陞靈隱元世祖至元丁丑。詔住",
    "X82n1571_049:0157b22": "徑山　上堂。邪人說正法。正法悉皆邪。正人說邪法。",
    "X82n1571_049:0157b23": "邪法悉皆正。卓拄杖一下曰。邪耶正耶。又卓一下曰。",
    "X82n1571_049:0157b24": "說耶不說耶。向者裏揀辨得出。黃金為屋未為貴。玉",
    "X82n1571_049:0157c01": "食錦衣何足榮　上堂。萬法是心光。諸緣惟性曉。本",
    "X82n1571_049:0157c02": "無迷悟人。只要今日了。既無迷悟。了個什麼。卓拄杖",
    "X82n1571_049:0157c03": "一下曰。千言萬語無人會。又逐流鶯過短墻　上堂。",
    "X82n1571_049:0157c04": "舉雲門示眾曰。汝等諸人。在此過夏。山僧深不欲向",
    "X82n1571_049:0157c05": "你道。惜取眉毛好。師曰。雲門靈龜曳尾。拂跡跡生。靈",
    "X82n1571_049:0157c06": "隱即不然汝等諸人。在此過夏。山僧直截向你道。口",
    "X82n1571_049:0157c07": "是禍門　上堂。舉臨濟道。有一人。論劫在途中。不離",
    "X82n1571_049:0157c08": "家舍。有一人。離家舍。不在途中。那個合受人天供養。",
    "X82n1571_049:0157c09": "師頌曰。兔馬有角。牛羊無角。寸毫尺釐。天地寥廓。潘",
    "X82n1571_049:0157c10": "閬倒騎驢。攧殺黃番綽　師住徑山。值火餘。志圖恢",
    "X82n1571_049:0157c11": "復。將有緒。俄示微疾。索筆大書曰。八十二年。駕無底",
    "X82n1571_049:0157c12": "船。踏翻歸去。明月一天。擲筆而逝時元貞乙未四月",
    "X82n1571_049:0157c13": "二十四日也。全身塔寺東十里罘罳塢之陽。",
    "X82n1571_049:0157c14": "雪竇謙禪師法嗣",
    "X82n1571_049:0157c15": "平江府承天覺菴夢真禪師宣州人。八歲為僧。十九",
    "X82n1571_049:0157c16": "受具。二十行脚。所見尊宿不能了決。慕無準範道風。",
    "X82n1571_049:0157c17": "遂登徑山叩見。每到室中。戰怖忘却話頭。自此不去",
    "X82n1571_049:0157c18": "入室。晝夜只是坐禪。一日廊下行聞火板鳴有省。私",
    "X82n1571_049:0157c19": "自懽喜。知得本命元辰落處。於是入室。範問。你是喫",
    "X82n1571_049:0157c20": "粥喫飯僧。參禪學道僧。師抗聲曰。喫粥喫飯僧。範曰。",
    "X82n1571_049:0157c21": "更須飽喫始得。師曰。謝和尚供養。目此只是看狗子",
    "X82n1571_049:0157c22": "無佛性話。無入處。乃過雪竇見大歇。謙問。作麼生是",
    "X82n1571_049:0157c23": "生死底事。師曰。眉毛安眼上。謙曰。眉毛因甚安眼上。",
    "X82n1571_049:0157c24": "師曰。說著令人轉不堪。謙又問。汝甚處來。師曰。徑山",
    "X82n1571_049:0158a01": "來。謙曰。火後事作麼生。師曰。五峰依舊插天高。謙曰。",
    "X82n1571_049:0158a02": "那事還曾壞麼。師叉手向前曰。幸喜不曾動著。遂挂",
    "X82n1571_049:0158a03": "搭。歸堂。師自知未穩。心下常熱鬨鬨地。一夜更深。舉",
    "X82n1571_049:0158a04": "首見瑠璃燈。豁然大悟。從前所得。一時氷消瓦解。次",
    "X82n1571_049:0158a05": "日入室。謙舉如何是佛。三脚驢子弄蹄行。聲未絕。師",
    "X82n1571_049:0158a06": "曰。一任[跳-兆+孛]跳。謙曰。甚處與楊岐相見。師曰。當面蹉過。",
    "X82n1571_049:0158a07": "復執侍久之。開法永慶。遷連雲。陞何山。主承天　上",
    "X82n1571_049:0158a08": "堂。將心學佛。攝入魔宮。擬心參禪。墮在陰界。直饒嫌",
    "X82n1571_049:0158a09": "佛不肯做。被拄杖子穿過髑髏。若恁麼看來。直是無",
    "X82n1571_049:0158a10": "用心處。卓拄杖曰。擕取詩書歸舊隱。野花啼鳥一般",
    "X82n1571_049:0158a11": "春　上堂。庭前翠竹青青。砌下黃花鬱鬱。喚作真如",
    "X82n1571_049:0158a12": "體。又是般若用。喚作般若用。又是真如體。忽有個出",
    "X82n1571_049:0158a13": "來道。我見從上佛祖。說了萬千體用。不似承天者樣",
    "X82n1571_049:0158a14": "蹊蹺。莫是智過佛祖耶。杜撰臆說耶。卓拄杖曰。好向",
    "X82n1571_049:0158a15": "暮天沙上望。西風驚起鴈行斜　上堂。舉韶國師曰。",
    "X82n1571_049:0158a16": "通玄峰頂。不是人間。心外無法。滿目青山。師召大眾",
    "X82n1571_049:0158a17": "曰。韶國師。好個頌子。只是打成兩橛。承天亦有個頌。",
    "X82n1571_049:0158a18": "雙峨峰頂。上是青天。夜半捉烏鷄。伸手不見掌。喝一",
    "X82n1571_049:0158a19": "喝　上堂。三伏熱不似人心熱。行路險不似人心險。",
    "X82n1571_049:0158a20": "萬斛清風碧玉盤。不知誰共倚闌干。忽有個出來道。",
    "X82n1571_049:0158a21": "長老正恁麼時。如何是祖師西來意。向他道。作賊人",
    "X82n1571_049:0158a22": "心虗　舉世尊纔生下。一手指天一手指地。周行七",
    "X82n1571_049:0158a23": "步。目顧四方曰。天上天下唯吾獨尊。雲門曰。我當時",
    "X82n1571_049:0158a24": "若見。一棒打殺與狗子喫。貴圖天下太平話。頌曰。生",
    "X82n1571_049:0158b01": "來自恨錯同條。鐵鑄心肝也合消。還你獨尊三界內。",
    "X82n1571_049:0158b02": "奈何今日又明朝　元世祖至元間。有賢首宗講主。",
    "X82n1571_049:0158b03": "奏請江南兩浙名剎。易為華嚴教寺。奉旨南來。抵承",
    "X82n1571_049:0158b04": "天。次日師陞座。博引華嚴旨要。縱橫放肆。問析諸師。",
    "X82n1571_049:0158b05": "論解纖微。若指諸掌。講主聞所未聞。大沾法益。且謂。",
    "X82n1571_049:0158b06": "承天長老尚如是。矧杭之鉅剎大宗師耶。因回奏。遂",
    "X82n1571_049:0158b07": "寢前旨。",
    "X82n1571_049:0158b08": "寧波雪竇霍山昭禪師上堂。即心即佛。嘉眉果閬。懷",
    "X82n1571_049:0158b09": "裏有狀。非心非佛。筠袁虔吉。頭上插筆。不是心不是",
    "X82n1571_049:0158b10": "佛不是物。漳泉福建。頭匾似扇。只可聞名。不可見面。",
    "X82n1571_049:0158b11": "慧巖象潭泳禪師上堂。舉無著和尚至五臺。與老翁",
    "X82n1571_049:0158b12": "喫茶次。翁拈起玻瓈盞問曰。南方還有者個麼。著曰",
    "X82n1571_049:0158b13": "無。翁曰尋常將甚麼喫茶。著無對因緣。頌曰。五臺凝",
    "X82n1571_049:0158b14": "望思遲遲。白日青天被鬼迷。最苦一般難理會。玻瓈",
    "X82n1571_049:0158b15": "盞子喫茶時。",
    "X82n1571_049:0158b16": "一關溥禪師舉馬祖令僧問大梅曰。和尚見馬大師。",
    "X82n1571_049:0158b17": "得個甚麼便住此山。梅曰。大師道即心即佛。我便向",
    "X82n1571_049:0158b18": "者裏住因緣。頌曰。只將馬祖鉛刀子。裂破漫天鐵網",
    "X82n1571_049:0158b19": "羅。碧沼夜敲荷葉雨。至今貧恨一身多。",
    "X82n1571_049:0158b20": "台州國清溪西澤禪師普說。其略曰。參元上士。行脚",
    "X82n1571_049:0158b21": "高流。撥草瞻風。到一處所。便乃供下。入門口欵。謂之",
    "X82n1571_049:0158b22": "生死事大。無常迅速。眾兄弟。生死若是有。從古至今。",
    "X82n1571_049:0158b23": "無有一人能免生死。若是無。爭奈目前生死何。生死",
    "X82n1571_049:0158b24": "亦有亦無。不有不無。當恁麼時。還有漏網底麼。既是",
    "X82n1571_049:0158c01": "走透無門。臘月三十日。撞到面前。畢竟如何支準。等",
    "X82n1571_049:0158c02": "是踏破草鞋。歲月飄忽。不可把玩。要須窮教去處分",
    "X82n1571_049:0158c03": "明。與前來入門口欵。相應始得　又曰。便只恁麼歇",
    "X82n1571_049:0158c04": "去。則適來說出許多絡索。甚處安著。直饒諸人一時",
    "X82n1571_049:0158c05": "不受打疊得淨盡。山僧却有個古話。舉似諸人。記得",
    "X82n1571_049:0158c06": "長慶示眾曰。淨潔打疊了。却須近前來就我覓。有一",
    "X82n1571_049:0158c07": "棒到你。當生慚愧。無一棒到你。又作麼生。雪竇曰。淨",
    "X82n1571_049:0158c08": "潔打疊了。却須近前來就我覓。有一棒到你。則屈著",
    "X82n1571_049:0158c09": "你。無一棒到你。與你平出。二大老好一棒。未免作得",
    "X82n1571_049:0158c10": "失論量。天封則不然。淨潔打疊了。却須近前來就我",
    "X82n1571_049:0158c11": "覓。有一棒到你。花鋪錦上。無一棒到你。霜加雪上。且",
    "X82n1571_049:0158c12": "道。前頭為人。後頭為人。辨明得出。後次挂牌時。却來",
    "X82n1571_049:0158c13": "通吐。",
    "X82n1571_049:0158c14": "道場巖禪師法嗣",
    "X82n1571_049:0158c15": "杭州徑山虗堂智愚禪師四明人。出世嘉禾興聖。遷",
    "X82n1571_049:0158c16": "光孝。明之顯孝。延福瑞巖。婺之寶林。四明。育王。栢巖。",
    "X82n1571_049:0158c17": "杭之淨慈。宋延淳末。被旨住徑山。歷住十剎　室中",
    "X82n1571_049:0158c18": "垂語曰。己眼未明底。因甚將虗空作布袴著。畫地為",
    "X82n1571_049:0158c19": "牢。因甚透者個不過。入海筭沙底。因甚向鍼鋒頭上",
    "X82n1571_049:0158c20": "翹足　僧問。聲前一句。不墮常機。轉位就功。如何相",
    "X82n1571_049:0158c21": "見。師曰。問訊不出手。曰且道。天子萬年。又作麼生。師",
    "X82n1571_049:0158c22": "曰。瑞草生嘉運。靈花結早春。曰直得九州四海。雷動",
    "X82n1571_049:0158c23": "風飛。師曰。出門惟恐不先到　上堂。春風如刀。春雨",
    "X82n1571_049:0158c24": "如膏。衲僧門下。何用叨叨　上堂。言而足。終日言而",
    "X82n1571_049:0159a01": "盡道。言而不足。終日言而盡物。且道。道與物是一是",
    "X82n1571_049:0159a02": "二。若道是一。為甚麼客山高。主山低。若道是二。為甚",
    "X82n1571_049:0159a03": "麼天地一指。萬物一馬。個裏緇素得出。還你草鞋錢。",
    "X82n1571_049:0159a04": "其或不然。但願來年蠶麥熟。羅睺羅兒與一文　結",
    "X82n1571_049:0159a05": "夏上堂。有一人日消萬兩黃金。同此聖制。只是無人",
    "X82n1571_049:0159a06": "識得。若有人識得。許伊日消萬兩黃金　上堂。寶林",
    "X82n1571_049:0159a07": "初無門戶。與人近傍。亦不置之於無何有之鄉。只要",
    "X82n1571_049:0159a08": "諸人。如鐵入土。與土俱化。然後可以發越。其如運糞",
    "X82n1571_049:0159a09": "入者。吾末如之何　上堂。舉松源臨寂告眾曰。久參",
    "X82n1571_049:0159a10": "兄弟。正路上行者有。只不能用黑豆法。臨濟之道。將",
    "X82n1571_049:0159a11": "泯絕無聞。傷哉。師曰。鷲峰老人。大似倚杖騎馬。雖無",
    "X82n1571_049:0159a12": "僵仆之患。未免傍觀者醜　師晚住淨慈。入院日。參",
    "X82n1571_049:0159a13": "徒問答次。忽天使傳旨。問趙州因甚八十行脚。虗堂",
    "X82n1571_049:0159a14": "因甚八十住山。師乃舉趙州行脚到臨濟話。頌曰。趙",
    "X82n1571_049:0159a15": "州八十方行脚。虗堂八十再住山。別有一機恢佛祖。",
    "X82n1571_049:0159a16": "九重城裏動龍顏。天使以頌回奏。上大悅。特賜米五",
    "X82n1571_049:0159a17": "百碩絹百匹。後住育王徑山。亦賜賚優渥　嘗舉東",
    "X82n1571_049:0159a18": "寺示眾曰。心不是佛。智不是道。劒去久矣。爾方刻舟。",
    "X82n1571_049:0159a19": "頌曰。昨日因過竹院西。鄰家穉子隔溪啼。山寒水肅",
    "X82n1571_049:0159a20": "半黃落。無數歸鴉卜樹棲　舉大慈上堂曰。山僧不",
    "X82n1571_049:0159a21": "解答話。祇解識病。時有僧出。慈便歸方丈。頌曰。輕如",
    "X82n1571_049:0159a22": "毫末重如山。地角天涯去復還。黃葉隕時山骨露。水",
    "X82n1571_049:0159a23": "邊依舊石生斑。至元癸亥十月初八日示寂。塔於徑",
    "X82n1571_049:0159a24": "山直嶺下。高麗國。嘗請師供養八載。問法弟子。常隨",
    "X82n1571_049:0159b01": "千指。明嘉靖間。王遣法嗣。到山掃塔。",
    "X82n1571_049:0159b02": "明州天童石帆衍禪師舉陸亘大夫問南泉姓甚麼。",
    "X82n1571_049:0159b03": "泉曰姓王。曰還有眷屬麼。泉曰四臣不昧。曰王居何",
    "X82n1571_049:0159b04": "位。泉曰玉殿苔生。曰玉殿苔生時如何。泉曰不居正",
    "X82n1571_049:0159b05": "位話。頌曰。金鴨香銷更漏深。沉沉玉殿紫苔生。高空",
    "X82n1571_049:0159b06": "有月千門照。大道無人獨自行　舉大顛擯首座因",
    "X82n1571_049:0159b07": "緣。頌曰。一串摩尼。覿面當機。賺殺首座。疑殺昌黎。弄",
    "X82n1571_049:0159b08": "盡許多窮伎倆。春秋元自不曾知。",
    "X82n1571_049:0159b09": "金山開禪師法嗣",
    "X82n1571_049:0159b10": "杭州徑山石溪心月禪師西蜀眉州人。上堂。舉僧問",
    "X82n1571_049:0159b11": "九峰如何是學人自己。峰曰更問阿誰。曰便恁麼承",
    "X82n1571_049:0159b12": "當時如何。峰曰須彌還更戴須彌話。頌曰。自家冷煖",
    "X82n1571_049:0159b13": "自家知。祖意西來更問誰。全體承當全體是。須彌頂",
    "X82n1571_049:0159b14": "上戴須彌　舉晦堂因黃山谷問。捷徑處乞師指示。",
    "X82n1571_049:0159b15": "堂曰。祇如仲尼道。二三子以我為隱乎。吾無隱乎爾。",
    "X82n1571_049:0159b16": "太史居常如何理論。谷擬對。堂曰不是不是。谷迷悶",
    "X82n1571_049:0159b17": "不已。一日侍堂山行時。方巖桂盛放。堂曰大史聞木",
    "X82n1571_049:0159b18": "穉香麼谷。曰聞。堂曰吾無隱乎爾。谷釋然。即禮拜曰。",
    "X82n1571_049:0159b19": "和尚恁麼老婆心切。堂笑曰。祇要公到家耳。頌曰。渠",
    "X82n1571_049:0159b20": "儂家住白雲鄉。南北東西路渺茫。幾度欲歸歸未得。",
    "X82n1571_049:0159b21": "忽聞巖桂送幽香　舉龐居士曰。有男不婚。有女不",
    "X82n1571_049:0159b22": "嫁話。頌曰。收拾山雲海月情。團圞鼻直眼眉橫。龜毛",
    "X82n1571_049:0159b23": "拂子兔角杖。敲得虗空嚗嚗聲　舉龐公訪大同提",
    "X82n1571_049:0159b24": "笊籬因緣。拈曰。普濟把定。被龐公痛處一錐。直得左",
    "X82n1571_049:0159c01": "轉右側。前依後隨。笊籬提起處。相呼作舞時。若言依",
    "X82n1571_049:0159c02": "樣畫貓兒。定把黃金鑄子期　僧問。如何是佛。師曰。",
    "X82n1571_049:0159c03": "矮子看戲　送僧還雙林偈曰。未到雙林見舊游。眉",
    "X82n1571_049:0159c04": "橫新月眼橫秋。寒暄未舉宜先問。因甚橋流水不流。",
    "X82n1571_049:0159c05": "□□□□六月初九日示寂。",
    "X82n1571_049:0159c06": "徑山沖禪師法嗣",
    "X82n1571_049:0159c07": "福州神光北山隆禪師示眾。即心即佛。有水有竹屋",
    "X82n1571_049:0159c08": "便好。非心非佛。不襪不冠身自繇。不是心不是佛不",
    "X82n1571_049:0159c09": "是物。閒倚闌干立清曉。紅芭蕉引碧牽牛　禮鏡清",
    "X82n1571_049:0159c10": "塔偈曰。慣問門前什麼聲。池蛙笑汝自蛙鳴。年來荒",
    "X82n1571_049:0159c11": "却天華寺。正令方纔一半行。",
    "X82n1571_049:0159c12": "高臺此山應禪師上堂。舉大隨菴側有一龜。僧問。一",
    "X82n1571_049:0159c13": "切眾生皮裹骨。者個眾生因甚骨裹皮。隨拈草履覆",
    "X82n1571_049:0159c14": "龜背上。僧無語。師頌曰。休將皮骨強分張。得六藏時",
    "X82n1571_049:0159c15": "且六藏。隻履盡情都葢了。者僧無事可思量。",
    "X82n1571_049:0159c16": "明州天童簡翁敬禪師上堂。舉大梅即心即佛話。頌",
    "X82n1571_049:0159c17": "曰。郎心葉薄妾冰清。郎說黃金妾不應。假使偶然通",
    "X82n1571_049:0159c18": "一笑。半生誰信守孤燈　舉文殊問菴提遮女生以",
    "X82n1571_049:0159c19": "何為義話。頌曰。問處分明答處端。當機覿面不相謾。",
    "X82n1571_049:0159c20": "死生生死元無際。月上青山玉一團　舉雲門示眾",
    "X82n1571_049:0159c21": "曰。聞聲悟道。見色明心。遂舉手曰。觀世音菩薩。將錢",
    "X82n1571_049:0159c22": "買餬餅。放下手曰。元來祇是饅頭話。頌曰。一曲風前",
    "X82n1571_049:0159c23": "信是誰。調高爭肯落今時。見無人會曲中意。又把雲",
    "X82n1571_049:0159c24": "簫特地吹。",
    "X82n1571_049:0160a01": "雲巢巖禪師法嗣",
    "X82n1571_049:0160a02": "蘇州萬壽訥堂辯禪師上堂。釋迦老子。降誕王宮。好",
    "X82n1571_049:0160a03": "個初生孩子。不妨令人疑著。及乎道天上天下唯吾",
    "X82n1571_049:0160a04": "獨尊。敗闕了也。後來冷地羞慚。四十九年。三百餘會。",
    "X82n1571_049:0160a05": "救搭也。救搭不來。收拾也。收拾不上。諸仁者。要見釋",
    "X82n1571_049:0160a06": "迦老子。敗闕處麼。是非只為多開口。煩惱皆因強出",
    "X82n1571_049:0160a07": "頭　上堂。你也在者裏。我也在者裏。人天交接。兩得",
    "X82n1571_049:0160a08": "相見。時清休唱太平歌。一貫文糴三斗半米。二貫五",
    "X82n1571_049:0160a09": "百文。買一個大絹好。諸禪德。雖然如此。厨中有剩飯。",
    "X82n1571_049:0160a10": "路上有饑人　上堂。舉僧問古德。萬境來侵時如何。",
    "X82n1571_049:0160a11": "德曰坐恠著。古德有障斷狂瀾底手段。未免勞心費",
    "X82n1571_049:0160a12": "力。或有人問金山。萬境來侵時如何。只向他道。我既",
    "X82n1571_049:0160a13": "無心于萬物。何妨萬物常圍繞　上堂。我若與你說",
    "X82n1571_049:0160a14": "破。將後必須罵我。我若不與你說破。又恐你因循蹉",
    "X82n1571_049:0160a15": "過。忽有個漢出來道。長老話墮了也。只向他道。老僧",
    "X82n1571_049:0160a16": "罪過　悼雲巢偈曰。人傳師死已多時。我獨躊躕未",
    "X82n1571_049:0160a17": "決疑。既是巢空雲又散。春深猶有子規啼　寄鐵鞭",
    "X82n1571_049:0160a18": "偈曰。思量四句寄承天。湊得完全缺半邊。頌又不成",
    "X82n1571_049:0160a19": "詩不是。如何拈出向人前　寄無準偈曰。鼈與猿交",
    "X82n1571_049:0160a20": "割不開。兄呼弟應似忘懷。及乎說到誵訛處。又却心",
    "X82n1571_049:0160a21": "肝不帶來。",
    "X82n1571_049:0160a22": "蘇州虎丘清溪義禪師送僧偈曰。台山萬疊入眉青。",
    "X82n1571_049:0160a23": "途路同行各奔程。清曉雞啼茅店月。是誰先起喚師",
    "X82n1571_049:0160a24": "兄。",
    "X82n1571_049:0160b01": "淨慈道禪師法嗣",
    "X82n1571_049:0160b02": "蘇州萬壽高峰嶽禪師贊初祖像曰。開旗展陣入梁",
    "X82n1571_049:0160b03": "邦。未覩天顏早已降。縱有神通難展欵。翩翩一葦渡",
    "X82n1571_049:0160b04": "長江。",
    "X82n1571_049:0160b05": "育王照禪師法嗣",
    "X82n1571_049:0160b06": "湖州道場龍源介清禪師福州長溪王氏子。得度于",
    "X82n1571_049:0160b07": "義興法藏齊。往育王。謁寂窗照。入室契旨。典侍司。復",
    "X82n1571_049:0160b08": "掌藏鑰。出世四明壽國。遷開壽道場　上堂。三春云",
    "X82n1571_049:0160b09": "暮。綠暗紅稀。動為境轉。靜為法迷。不以色葢。不以聲",
    "X82n1571_049:0160b10": "騎。風前閒聽杜鵑啼　上堂。終日忙忙。那事無妨。顯",
    "X82n1571_049:0160b11": "而不露。隱而不藏。大眾且道。如何是隱而不藏底道",
    "X82n1571_049:0160b12": "理。玉梅結子浮青樹。石筍抽條上綠窗。",
    "X82n1571_049:0160b14": "五燈全書卷第四十九"
}