{
    "X82n1571_083:0454b03": "五燈全書卷第八十三",
    "X82n1571_083:0454b05": "京都聖感禪寺住持(臣)僧　(超永)　編輯",
    "X82n1571_083:0454b06": "京都古華嚴寺住持(臣)僧　(超揆)　較閱　進",
    "X82n1571_083:0454b07": "呈",
    "X82n1571_083:0454b08": "　　臨濟宗",
    "X82n1571_083:0454b09": "　　　南嶽下三十六世隨錄",
    "X82n1571_083:0454b10": "無錫長泰德為宗禪師嘉禾陳氏子。示眾森羅萬象。",
    "X82n1571_083:0454b11": "常露現前。眨上眉毛。劒去久矣。伶俐的漢。直下薦取。",
    "X82n1571_083:0454b12": "已遲八刻。若也將心去覓心。何異含元殿裏更問長",
    "X82n1571_083:0454b13": "安。遂展兩手曰。討甚麼椀　甞作宗旨頌曰。石獅對",
    "X82n1571_083:0454b14": "對出荒草。木馬雙雙入亂雲。月落三更羣籟絕。清風",
    "X82n1571_083:0454b15": "凜凜吼乾坤(剖石璧嗣)。",
    "X82n1571_083:0454b16": "蘄州東山佛幢華禪師上堂。一個兩個千萬個。劈箭",
    "X82n1571_083:0454b17": "流光莫錯過。擡頭纔見草木開。眨眼又值冰花墮。參",
    "X82n1571_083:0454b18": "禪若不持木叉。煑沙為飯鍋底破。金佛不度爐。泥佛",
    "X82n1571_083:0454b19": "不度水。真佛內裏坐。華山流水萬年春。子湖要打劉",
    "X82n1571_083:0454b20": "鐵磨。喝一喝曰。錯錯錯。諸仁者且道。錯箇甚麼。向下",
    "X82n1571_083:0454b21": "文長。付在來日(剖石璧嗣)。",
    "X82n1571_083:0454b22": "潤州青蓮一峰徹禪師和州人。上堂。春光艶麗。頭頭",
    "X82n1571_083:0454b23": "顯現釋迦。野色澄鮮。處處洞彰彌勒。若是文殊普賢。",
    "X82n1571_083:0454b24": "常在汝等面門出入。任運騰騰。縱橫無礙。驀豎拂子",
    "X82n1571_083:0454c01": "曰。見麼。若也見得。真不掩偽。曲不藏直。雖然如是。更",
    "X82n1571_083:0454c02": "須知有向上一路在。作麼生是向上一路。擲拂子曰。",
    "X82n1571_083:0454c03": "披簑側立千峰外。引水澆蔬五老前　僧問。離心意",
    "X82n1571_083:0454c04": "識。且道作麼生參。師曰。石女雙雙輥繡毬。曰意旨如",
    "X82n1571_083:0454c05": "何。師曰。東擲西拋不露踪　問。言無展事。語不投機。",
    "X82n1571_083:0454c06": "意作麼生。師曰。兔角杖頭懸日月。龜毛尖上立乾坤",
    "X82n1571_083:0454c07": "(剖石璧嗣)。",
    "X82n1571_083:0454c08": "鎮江五州因勝克初岱禪師無錫過氏子。晚參山僧。",
    "X82n1571_083:0454c09": "有個師子迷蹤法。今日特為舉似。汝等急須著眼。切",
    "X82n1571_083:0454c10": "不得當面錯過。驀伸一掌曰。是甚麼。隨握拳通袖曰。",
    "X82n1571_083:0454c11": "向者裏會取　甞展手問僧曰。者個作麼生。僧纔擬",
    "X82n1571_083:0454c12": "議。師便掌之。後有僧問。聞和尚有展手之機。是否。師",
    "X82n1571_083:0454c13": "曰是。僧向前便掌。師約住曰。正令却是我行。隨後掌",
    "X82n1571_083:0454c14": "之　康熈乙巳重九日示寂。闍維收靈骨。得齒牙連",
    "X82n1571_083:0454c15": "結不壞二十有七。塔于本山(剖石璧嗣)。",
    "X82n1571_083:0454c16": "蘇州海藏幻菴時禪師徽州休寧吳氏子。棄家學道。",
    "X82n1571_083:0454c17": "依聖恩璧第二座。一日璧上堂。師問。百花開爛熳。林",
    "X82n1571_083:0454c18": "鳥語緡蠻。如何是第一句。璧豎起拂子。師曰。木童吹",
    "X82n1571_083:0454c19": "玉笛。石女輥花毬。如何是第二句。璧曰。待香爐峰點",
    "X82n1571_083:0454c20": "頭。即向汝道。師曰。寒巖餘瘦石。老樹剩枯枝。如何是",
    "X82n1571_083:0454c21": "第三句。璧放下拂子。師曰。更有一句。三元收不得。十",
    "X82n1571_083:0454c22": "智豈能該。和尚如何舉唱。璧曰。頂門亞豎摩醯眼。師",
    "X82n1571_083:0454c23": "曰。迥超千聖外。直上古皇前。璧曰。三十棒自領出去",
    "X82n1571_083:0454c24": "　示眾。各各照顧自己舌頭。切不得向我口裏討言",
    "X82n1571_083:0455a01": "語。大棒打你有日在。莫謂山僧不與你道破。時有一",
    "X82n1571_083:0455a02": "僧纔出。師便打曰。者野狐精。來我者裏作甚麼　僧",
    "X82n1571_083:0455a03": "問。如何是宗乘中事。師曰。汝自會取。曰莫便是和尚",
    "X82n1571_083:0455a04": "為人處麼。師曰。我曾向你道個甚麼。僧擬議。師叱曰。",
    "X82n1571_083:0455a05": "去。無你棲泊處　師應機說法。如懸江河。絕不容學",
    "X82n1571_083:0455a06": "者記錄。順治辛卯示寂。塔于鄧尉西山(剖石璧嗣)。",
    "X82n1571_083:0455a07": "華嚴文水恬禪師除夜小參。大盡三十日。小盡二十",
    "X82n1571_083:0455a08": "九。掃除陳獦狚。掀翻爛窠臼。萬法歸一。一亦莫守。大",
    "X82n1571_083:0455a09": "家照顧眉毛。打開向上關鈕。猿愁搜狗走。抖說甚麼",
    "X82n1571_083:0455a10": "生緣。驢脚佛手。明日祝聖。和南稽首。普願大兄小弟。",
    "X82n1571_083:0455a11": "金毛哮吼　元日晚參。昨夜東村王老燒錢。一時薰",
    "X82n1571_083:0455a12": "天煉地。直得火裏蝍蟟。吞却嘉州大象。露尾藏頭。天",
    "X82n1571_083:0455a13": "曉起來。依舊穿紅挂紫。東頭賣富。西頭賣貴。且道爆",
    "X82n1571_083:0455a14": "竹聲中催臈去。從何去。梅花香裏送春來。從何來。良",
    "X82n1571_083:0455a15": "久曰。狼藉不少(剖石璧嗣)。",
    "X82n1571_083:0455a16": "嘉興天壽玉磬魯石琦禪師問言無二理。道同一致。",
    "X82n1571_083:0455a17": "因甚喚鐘作甕。證龜作鼈。師曰。波斯讀梵書。鼻孔礙",
    "X82n1571_083:0455a18": "著眼　問。風吹不入。雨打不溼。因甚汗淋脚背。師曰。",
    "X82n1571_083:0455a19": "祇見錐頭利。那見鑿頭方。曰笑殺東村王大姐。醜在",
    "X82n1571_083:0455a20": "甚麼處。師曰。一眾耳聞目擊　示眾。德山見僧便棒。",
    "X82n1571_083:0455a21": "雕沙無鏤玉之談。臨濟見僧便喝。結草乖道人之意",
    "X82n1571_083:0455a22": "問大眾。且道。山僧用棒即是。用喝即是。眾無對。師猛",
    "X82n1571_083:0455a23": "喝一聲。卓拄杖一下曰。兩彩一賽　問。祖令當行。請",
    "X82n1571_083:0455a24": "師垂範。師曰。眉間懸雪刃。腦後毒雷轟。曰與麼則一",
    "X82n1571_083:0455b01": "音演唱。四眾瞻依也。師劈頭一棒曰。且道是賞是罰",
    "X82n1571_083:0455b02": "(剖石璧嗣)。",
    "X82n1571_083:0455b03": "天台華頂仁叟震禪師梁溪單氏子。住台州寶華。上",
    "X82n1571_083:0455b04": "堂。有時一句作一句說。拋却囫圇栗棘蓬。有時一句",
    "X82n1571_083:0455b05": "作兩句說。劈開[車*度]轢秦時鑽。有時兩句作一句說。打",
    "X82n1571_083:0455b06": "作連環鐵錮鏴。大眾。欲識三元真的旨。且會者三轉",
    "X82n1571_083:0455b07": "語好　晚參。天封打鼓。華頂夜參。今者當說何法。良",
    "X82n1571_083:0455b08": "久曰。昨夜南山虎咬大虫　小參。佛法不是學得底。",
    "X82n1571_083:0455b09": "我尋常向人道。熱則乘凉。寒則向火。饑時飯倦時臥。",
    "X82n1571_083:0455b10": "一是不思議神通光明。有不可說塵沙諸佛。在汝面",
    "X82n1571_083:0455b11": "門錦縫中。橫出直入。汝於二六時中行住坐臥處。好",
    "X82n1571_083:0455b12": "生看取。雖然尋思擬議。便成錯過。所以道。意解中卜",
    "X82n1571_083:0455b13": "度。學識中揣摩。大似接竹點天。持蠡酌海。終不獲果。",
    "X82n1571_083:0455b14": "且道。誵譌在甚處。喝一喝(剖石璧嗣)。",
    "X82n1571_083:0455b15": "江西黃龍冰鑑朗禪師久侍三峰藏省發。僧問。如何",
    "X82n1571_083:0455b16": "是第一元。師曰。烏藤七尺逼人寒。曰如何是第二元。",
    "X82n1571_083:0455b17": "師曰。縱是超羣額也穿。曰如何是第三元。師曰。巖頭",
    "X82n1571_083:0455b18": "與我眉相結。生死同條蒂固蟠。曰如何是第一要。師",
    "X82n1571_083:0455b19": "曰。毫端涌出日輪高。曰如何是第二要。師曰。爍破面",
    "X82n1571_083:0455b20": "門三尺黑。曰如何是第三要。師曰。阿眸密處許誰看。",
    "X82n1571_083:0455b21": "僧禮拜。師打曰。還有者一要在(剖石璧嗣)。",
    "X82n1571_083:0455b22": "常州永寧肯庵學禪師南蘭吳氏子。十九從聖恩璧",
    "X82n1571_083:0455b23": "脫白。參究有年。於臨濟喫黃檗三頓棒處有省。頌曰。",
    "X82n1571_083:0455b24": "風嚴火烈燄聲乾。嚼著通身熱鐵丸。翻轉面皮徒自",
    "X82n1571_083:0455c01": "苦。眼前惟道黑漫漫　上堂。百丈游絲挂樹梢。楊花",
    "X82n1571_083:0455c02": "飛盡綠陰交。驚轉歷歷西來意。窗外一聲婆餅焦。諸",
    "X82n1571_083:0455c03": "仁者。若向聞聲處知歸。正好喫永寧痛棒。連卓拄杖。",
    "X82n1571_083:0455c04": "下座　頌殃窟持鉢因緣曰。東風驀地過林皋。報道",
    "X82n1571_083:0455c05": "枯楊發嫩條。說與旁人都不解。一時斫出水邊桃(剖石",
    "X82n1571_083:0455c06": "璧嗣)。",
    "X82n1571_083:0455c07": "蘇州北寺光孝一源聞禪師上堂。豎拂子曰。三世諸",
    "X82n1571_083:0455c08": "佛。在山僧拂子上。轉大法輪。諸人還信得及麼。直下",
    "X82n1571_083:0455c09": "會得。孤迥迥峭巍巍。鬧市叢中撒手。萬仞峰頭獨立。",
    "X82n1571_083:0455c10": "不拘一法。不染一塵。所以無事不成。無理不就。不見",
    "X82n1571_083:0455c11": "古人道。盡乾坤都盧是沙門一隻眼。盡大地撮來如",
    "X82n1571_083:0455c12": "粟大。你若作佛法商量。則眼中著屑。若不作佛法商",
    "X82n1571_083:0455c13": "量。則掘地覓天。到者裏。直須向毒蛇頭上揩癢。猛虎",
    "X82n1571_083:0455c14": "口中拔刺。方得無礙去。諸人還委悉麼。卓拄杖曰。常",
    "X82n1571_083:0455c15": "在于其中。經行及坐臥(剖石璧嗣)。",
    "X82n1571_083:0455c16": "自登尼法雨瀛禪師崇明管氏女。年二十八出家。即",
    "X82n1571_083:0455c17": "參鄧尉璧。璧問。如何是你活計。師以手作打勢。璧曰。",
    "X82n1571_083:0455c18": "如何是神通聻。師便喝。璧曰。好一喝。未會得神通妙",
    "X82n1571_083:0455c19": "用在。師曰。莫怪從前多意氣。他家曾踏上頭關。璧微",
    "X82n1571_083:0455c20": "笑。一日璧解制上堂。師問。結制解制。古今條例。不解",
    "X82n1571_083:0455c21": "不結。意旨如何。璧曰。昨日熱今日凉。師曰。還有不涉",
    "X82n1571_083:0455c22": "寒暑者麼。璧曰。洞庭出沒碧波中。師曰。可謂頓超千",
    "X82n1571_083:0455c23": "聖外。直透古皇前。璧便下座。師隨至方丈。問如何是",
    "X82n1571_083:0455c24": "佛法大意。璧曰。試道來看。師便喝。璧亦喝。師又喝。璧",
    "X82n1571_083:0456a01": "便打。師禮拜　頌世尊拈花曰。靈山密付是何心。引",
    "X82n1571_083:0456a02": "得頭陀眼欲昏。不獨燈籠驚喪膽。管教露柱也消魂",
    "X82n1571_083:0456a03": "(剖石璧嗣)。",
    "X82n1571_083:0456a04": "常州普照檝菴衡禪師武進巫友湘也。依靈巖儲。入",
    "X82n1571_083:0456a05": "天台行次。偶逢路人驀胸撞入。師當下豁然曰。終日",
    "X82n1571_083:0456a06": "波波。不離脚下。乃述偈曰。驀拶相逢桶底脫。四肢百",
    "X82n1571_083:0456a07": "骸齊漏泄。粉骨碎身未足酬。拍手呵呵笑不輟。草鞋",
    "X82n1571_083:0456a08": "繩斷忽翻身。捉得清風趂明月　上堂。今晨獲一殊",
    "X82n1571_083:0456a09": "勝。洗面摸著鼻頭。原來只得兩孔。正擬開口。古廟香",
    "X82n1571_083:0456a10": "爐近前叉手曰。眼睛聻。山僧直得無言可對。諸人且",
    "X82n1571_083:0456a11": "道。有佛法分。無佛法分。眾無語。師曰。黃連未是苦",
    "X82n1571_083:0456a12": "　晚參。舉僧問趙州曰。如何是祖師西來意。州曰。庭前",
    "X82n1571_083:0456a13": "柏樹子。師曰。趙州柏子甚年栽。幾度春風長綠苔。堪",
    "X82n1571_083:0456a14": "笑禪流無本據。尋枝摘葉舞三臺　小參。虎之缺馬",
    "X82n1571_083:0456a15": "之馵。燕趙管不得。齊魯把不住。踏遍四天下。忘却歸",
    "X82n1571_083:0456a16": "來路。急急掉轉頭來。難免笑倒露柱。且道笑個甚麼。",
    "X82n1571_083:0456a17": "拍手曰。最苦是脫不下娘生袴(華嚴鴻嗣)。",
    "X82n1571_083:0456a18": "維揚天寧巨渤恒禪師上堂。乃以拂子打圓相曰。以",
    "X82n1571_083:0456a19": "大金圈。為諸陷穽。要將天地萬物。日月星辰。四聖六",
    "X82n1571_083:0456a20": "凡。現前衲子。并作一坑埋却。無一絲毫透漏處。更與",
    "X82n1571_083:0456a21": "千鎚百拶。務令徹底消鎔。直得情與無情打成一片。",
    "X82n1571_083:0456a22": "然後以拄杖為伊劃開一綫。作個轉身吐氣消息。使",
    "X82n1571_083:0456a23": "其各各就路還家。則天地萬物。日月星辰。四聖六凡。",
    "X82n1571_083:0456a24": "現前衲子。依舊森然布列。毫不相參。覿體圓融。了相",
    "X82n1571_083:0456b01": "不混。則隨分拈一些子。一一皆放無畏光明。出廣長",
    "X82n1571_083:0456b02": "舌。且道說個甚麼。不是一番寒徹骨。怎得梅花撲鼻",
    "X82n1571_083:0456b03": "香　示眾。野老門前。羲皇覿面。牯牛隊裏。正令全提。",
    "X82n1571_083:0456b04": "正恁麼時。且道那個在前。那個在後。有人辨得出。許",
    "X82n1571_083:0456b05": "伊具衲僧眼　師下堂。值居士散餅次。乃曰。雲門老",
    "X82n1571_083:0456b06": "漢。今日現居士身。為諸人說法竟。大眾各各領取話",
    "X82n1571_083:0456b07": "頭好。趙州古佛出來道。者裏也少某甲不得。露柱從",
    "X82n1571_083:0456b08": "旁合掌曰。且喜大眾饑渴消除。身心安貼。鐵壁銀山",
    "X82n1571_083:0456b09": "一時迸裂。畢竟功歸何所。有人道得末後句。敢保參",
    "X82n1571_083:0456b10": "學事畢。眾罔測。師便歸方丈　問。如何是父母未生",
    "X82n1571_083:0456b11": "前事。師曰。南方有。北方有　問。風吹不入。雨打不溼。",
    "X82n1571_083:0456b12": "是甚麼。師曰。好個面目。曰為甚不識。師曰。當局者迷。",
    "X82n1571_083:0456b13": "曰。乞師指示。師擲下竹篦子　問。臨濟三頓痛棒後。",
    "X82n1571_083:0456b14": "作麼生用心。師擲竹篦曰。天寧今日敗缺。僧復問。師",
    "X82n1571_083:0456b15": "打曰。適來甚處去　僧參。師問。你參甚麼話頭。曰不",
    "X82n1571_083:0456b16": "思善不思惡。師曰。正恁麼時。如何是你本來面目。曰",
    "X82n1571_083:0456b17": "不會。師曰。眼見如盲。口說如啞(具德禮嗣)。",
    "X82n1571_083:0456b18": "杭州靈隱晦山顯禪師婁東王元達也。鼎革後。從華",
    "X82n1571_083:0456b19": "山體薙染。得法于具德禮。上堂。問如何是函葢乾坤",
    "X82n1571_083:0456b20": "句。師曰。杖頭轟日月。曰如何是絕斷眾流句。師曰。銕",
    "X82n1571_083:0456b21": "蛇橫古路。曰如何是隨波逐浪句。師曰。船子下西江。",
    "X82n1571_083:0456b22": "乃曰。歲序新更。韶華劈箭。野老謳歌。金輪瑞現。獨有",
    "X82n1571_083:0456b23": "衲僧家風不換。萬仞孤峰。一條白練。喝一喝曰。天左",
    "X82n1571_083:0456b24": "旋地右轉　上堂。文殊白椎。機先作賊。百丈捲席。格",
    "X82n1571_083:0456c01": "外擒王。恁麼仙陀客。打破大唐國。難覓一個半個。寒",
    "X82n1571_083:0456c02": "溪事不獲已。只得將圓通死猫頭。麻纏紙裹。有不懼",
    "X82n1571_083:0456c03": "險崖底。黑地裏。踏步向前。撞倒銀山。推翻鐵壁。摸著",
    "X82n1571_083:0456c04": "秦王無字碑。喝一喝曰。是甚麼閒家具　上堂。三春",
    "X82n1571_083:0456c05": "九夏盡在今朝。遇過量人。圓却此話。解開布袋口。不",
    "X82n1571_083:0456c06": "將京四作三。閉却樓閣門。依舊撞頭磕額。尋常以虗",
    "X82n1571_083:0456c07": "空為面門。華藏為床榻。行盡普賢毛孔國土。只在如",
    "X82n1571_083:0456c08": "來五輪掌中。何況眼前粤南燕北。楚水吳山。又豈出",
    "X82n1571_083:0456c09": "得山僧拄杖。且來不入戶。去不出門者。著落在甚處。",
    "X82n1571_083:0456c10": "喝一喝曰。蟭螟眼裏。土曠人稀　上堂。七七七。鍊得",
    "X82n1571_083:0456c11": "身心似鐵壁。滹沱老將擲金鎚。泰華橫空只一劈。木",
    "X82n1571_083:0456c12": "人無口笑呵呵。顛倒羅經歸闇黑。碎金圈火栗棘。太",
    "X82n1571_083:0456c13": "平方得真消息。以手畫○點∴拋向後曰。諸人還知",
    "X82n1571_083:0456c14": "麼。若持此卷過龍門。天下何人遭點額　上堂。趙州",
    "X82n1571_083:0456c15": "無。報慈隔。薦福莫。堪笑三員大虫。無影銕鎚當面[祝/土]。",
    "X82n1571_083:0456c16": "敲開金鎖鼻遼天。南斗八兮北斗六。拾得虗空背上",
    "X82n1571_083:0456c17": "毛。拈來點點成塗毒。阿呵呵。遇著作家兒。解笑不解",
    "X82n1571_083:0456c18": "哭　上堂。雙峰削玉。滴水垂珠。鉦鼓掀天。賁雷吼地。",
    "X82n1571_083:0456c19": "破額山前。村歌社舞。春王一到。色色皆新。惟長連床",
    "X82n1571_083:0456c20": "上破落衲僧思想。成佛成祖。是過舊摸子。貧遇驪珠。",
    "X82n1571_083:0456c21": "饑逢御飯。却也用得著。只有一事。人間百年。忉利天",
    "X82n1571_083:0456c22": "一晝夜。請問即今元旦。善法堂前。是晝是夜。子午卯",
    "X82n1571_083:0456c23": "酉。十二時中。是那一刻。有人道得。天下橫行　上堂。",
    "X82n1571_083:0456c24": "善財開閣門。斂念成話墮。龍女頓成佛。八歲已遲悞。",
    "X82n1571_083:0457a01": "若論第一機。總是錯中錯。威音未兆時。已振塗毒鼓。",
    "X82n1571_083:0457a02": "喝一喝。擲下拂子　上堂。機先敲磕。正眼洞明。百帀",
    "X82n1571_083:0457a03": "千重。一刀兩斷。有佛處。花攢錦簇。八面玲瓏。無佛處。",
    "X82n1571_083:0457a04": "浪淨波平。通身尊貴。三千里外。撞著銀山鉄壁。箭箭",
    "X82n1571_083:0457a05": "皆穿。且道即今事作麼生。擲拂子曰。直下來也急著",
    "X82n1571_083:0457a06": "眼覰　上堂。正法眼藏。犬吠驢鳴。涅槃妙心。石頭土",
    "X82n1571_083:0457a07": "塊。實相無相微妙法門。抱贓呌屈。不立文字教外別",
    "X82n1571_083:0457a08": "傳。揚聲止響。若是十影神駒。自然掃踪滅跡。駑駘鈍",
    "X82n1571_083:0457a09": "漢。翻見徧地葛藤。靈隱更資一路。為大眾作個撇脫。",
    "X82n1571_083:0457a10": "擲下拄杖　上堂。日面佛月面佛。赤肉堆頭久埋沒。",
    "X82n1571_083:0457a11": "可憐大寶垢衣纏。窮子竛竮多歲月。豎拳曰。只者個",
    "X82n1571_083:0457a12": "非他物。黑漆飯桶黃金國。誰人解舉鉄山搥。打破精",
    "X82n1571_083:0457a13": "靈窟。了了見無一物。鼻孔依然高突兀(具德禮嗣)。",
    "X82n1571_083:0457a14": "杭州靈隱碩揆志禪師示眾。一僧出。師便喝。僧亦喝。",
    "X82n1571_083:0457a15": "師曰。我性命在你手裏。僧擬議。師打曰。原來。又一僧",
    "X82n1571_083:0457a16": "出。師便喝。僧亦喝。師曰。你性命在我手裏。僧擬議。師",
    "X82n1571_083:0457a17": "打曰。原來。良久曰。要會徑山賓主句。看性命。便下座",
    "X82n1571_083:0457a18": "　上堂。拄杖子吞却乾坤。濟不得饑。止不得渴。一毛",
    "X82n1571_083:0457a19": "頭涌出世界。蔽不得雨。遮不得風。鵠聽其自白。烏聽",
    "X82n1571_083:0457a20": "其自元。多子塔前。世尊敕迦葉。當為何事。天使其在",
    "X82n1571_083:0457a21": "下。地使其在上。雙林樹下。迦葉見世尊。可是閒人。到",
    "X82n1571_083:0457a22": "者裏。起後與承先一般。則聞命矣。真諦與俗諦不二。",
    "X82n1571_083:0457a23": "果何如哉。良久曰。豹澤山中成五色。龍來海上駕雙",
    "X82n1571_083:0457a24": "珠　晚參。參須實參。悟須實悟。要得花開。須種鐵樹",
    "X82n1571_083:0457b01": "忽有個衲僧出來道。鐵樹上如何開花。乃笑曰。西天",
    "X82n1571_083:0457b02": "四七。東土二三。天下老和尚。搖唇鼓舌。費盡心力。求",
    "X82n1571_083:0457b03": "也求不得。你肯道者一句　上堂。問知是般事。拈向",
    "X82n1571_083:0457b04": "一邊。百尺竿頭。如何進步。師引拄杖曰。便請便請。曰",
    "X82n1571_083:0457b05": "此猶是者般事。畢竟竿頭如何進步。師打曰。兜底要",
    "X82n1571_083:0457b06": "我把手教。乃曰。知是般事便休。新羅人不裹頭。百尺",
    "X82n1571_083:0457b07": "竿頭進步。鵲兒窠裏水牛。釋迦達磨彌勒。恩過往往",
    "X82n1571_083:0457b08": "成仇。欲得官差不擾。請看巢父許由。徑山恁麼告報。",
    "X82n1571_083:0457b09": "也是污[仁二+卯]上流　上堂。問上與諸佛齊肩。下與四生",
    "X82n1571_083:0457b10": "六道同體底。是個甚麼。師曰。今日大普請。曰向異類",
    "X82n1571_083:0457b11": "中。又是甚麼人。師曰。駝得百斤。與你百斤。乃曰。一七",
    "X82n1571_083:0457b12": "了。三七四七一齊了。睜著眼跳井。一處通。千處萬處",
    "X82n1571_083:0457b13": "一時通。更挑泥土搕[打丁+(天/韭)]。而填塞之。設使不從人得。不",
    "X82n1571_083:0457b14": "重己靈。不動波透過滄海東。不動步蹋到須彌頂。佛",
    "X82n1571_083:0457b15": "法收管不得。鬼也打你十七。何況一枚餬餅。口裏齩",
    "X82n1571_083:0457b16": "了又齩。三斤麻子。身上纏了又纏。要求徑山禪。甲科",
    "X82n1571_083:0457b17": "榜上。著你個名字。驢年畢竟作麼生。梆響普請。草鞵",
    "X82n1571_083:0457b18": "峭緊　上堂。一僧出曰。若論佛法。一切現成。師曰。一",
    "X82n1571_083:0457b19": "刀割不盡底肉。是甚麼肉。僧喝。師便打。僧無語。師復",
    "X82n1571_083:0457b20": "打曰。誑我。復一僧出曰。通元峰頂。人人可上。師曰。阿",
    "X82n1571_083:0457b21": "誰與你拖者死屍來。僧喝。師亦打。僧亦無語。師曰。因",
    "X82n1571_083:0457b22": "甚不上。乃曰。若論佛法。一切現成。須彌山跳入你鼻",
    "X82n1571_083:0457b23": "孔裏。大海水壓在汝頂門上。從那邊透過了。却來者",
    "X82n1571_083:0457b24": "邊行履。我王庫內。有如是刀。無如是刀。徑山若不為",
    "X82n1571_083:0457c01": "汝點破。大唐國裏。池臺鳥獸。草木叢林。總是你屋裏",
    "X82n1571_083:0457c02": "七代先靈底冤家。而今點破也。且通元峰頂。從那一",
    "X82n1571_083:0457c03": "條路上。良久曰。龍頭蛇尾漢　晚參。問請師直指西",
    "X82n1571_083:0457c04": "來意。師曰。向東走。曰為甚麼問西答東。師曰。達磨榜",
    "X82n1571_083:0457c05": "樣。僧擬議。師便打。問觸不得背不得。畢竟是個甚麼。",
    "X82n1571_083:0457c06": "師曰。阿誰與你拖個死屍來。僧喝。師曰。是個甚麼。曰",
    "X82n1571_083:0457c07": "鼻孔撩天。師曰。眼睛因甚不得在腦後。僧擬議。師打",
    "X82n1571_083:0457c08": "曰。瞞我。問不是心不是佛不是物。是個甚麼。師曰。破",
    "X82n1571_083:0457c09": "草鞵。乃曰。不是心觸不得。不是佛背不得。不是物且",
    "X82n1571_083:0457c10": "道。是個甚麼。你若向這裏。逴得便行。一千七百則公",
    "X82n1571_083:0457c11": "案。都盧是一隻破草鞵。其或問西不肯東走。照後不",
    "X82n1571_083:0457c12": "顧前頭。饒你鼻孔撩天。眼生腦後。山僧竹篦子。未放",
    "X82n1571_083:0457c13": "你在。因甚如此。良久顧左右曰。阿誰教你拖者死屍",
    "X82n1571_083:0457c14": "來　示眾。問為甚麼道得也三十棒。師曰。你將甚麼",
    "X82n1571_083:0457c15": "喚作棒。僧便喝。師曰。你喚甚麼作喝。僧無語。師便打。",
    "X82n1571_083:0457c16": "問二僧捲簾。意旨如何。師曰。也是常事。僧喝。師曰。好",
    "X82n1571_083:0457c17": "好說話。者一喝。出在那上頭。僧無語。師打曰。是法眼",
    "X82n1571_083:0457c18": "慣了你。乃曰。二僧一齊下喝。臨濟道。賓主歷然。俊鷹",
    "X82n1571_083:0457c19": "打兔。二僧一齊捲簾。法眼道。一得一失。鈍刀殺人。便",
    "X82n1571_083:0457c20": "向者裏分曉得去。喫了他人涕唾。壞了自己牙齒。更",
    "X82n1571_083:0457c21": "云。為甚麼道得也打三十棒。我且問你。鑊湯裏還有",
    "X82n1571_083:0457c22": "冷處麼。山僧恁麼道。也是揚州人賣瓊花。參　上堂。",
    "X82n1571_083:0457c23": "問如何是諸佛出身處。師曰。貴答不貴問。曰因甚又",
    "X82n1571_083:0457c24": "道三世諸佛不開口。師曰。聽事不真。喚鐘作甕。乃曰。",
    "X82n1571_083:0458a01": "三世諸佛。若有一人不恁麼。山僧入地獄如箭射。你",
    "X82n1571_083:0458a02": "若恁麼了。更要恁麼。罪在三世諸佛。不干山僧事。拋",
    "X82n1571_083:0458a03": "拄杖。下座　解制上堂。他人罵我一句。我罵他人兩",
    "X82n1571_083:0458a04": "聲。他人打我一拳。我便痛與一頓。人人盡道。十字街",
    "X82n1571_083:0458a05": "頭負販兒。無明不息。千年田八百主。自不怪諸人世",
    "X82n1571_083:0458a06": "諦。祇如三聖興化。是親承臨濟之真子。因甚一人出",
    "X82n1571_083:0458a07": "則為人。又道逢人則不出。一人逢人則出。又道出不",
    "X82n1571_083:0458a08": "為人。近時有輩杜撰長老盡道。各出隻手。扶起臨濟",
    "X82n1571_083:0458a09": "賓主句。又道美食不中飽人餐。又道是割斷鴻溝。各",
    "X82n1571_083:0458a10": "把疆界。恁麼見解。將條斷貫索。縛取自己本生爺孃",
    "X82n1571_083:0458a11": "則一任。忽若過江撞著聱頭索行李。將甚麼抵敵。乃",
    "X82n1571_083:0458a12": "卓拄杖曰。路遙知馬力。事久見人心(具德禮嗣)。",
    "X82n1571_083:0458a13": "杭州徑山萬壽五嶽玹禪師上堂。過去諸如來。斯門",
    "X82n1571_083:0458a14": "已成就。老老大大。脚跟猶未點地。現在諸菩薩。今各",
    "X82n1571_083:0458a15": "入圓明。諦當甚諦當。敢保未徹在。未來修學人。當依",
    "X82n1571_083:0458a16": "如是法。我不敢輕於汝等。汝等皆當作佛。諸禪德。過",
    "X82n1571_083:0458a17": "去諸佛。現在菩薩。未來學人。三世凍儂鼻孔。總被山",
    "X82n1571_083:0458a18": "僧扭揑。得痛不徹。眾中莫有為伊出氣者麼。良久曰。",
    "X82n1571_083:0458a19": "設有。也是撞著露柱底瞎漢　小參。若論此事。如廣",
    "X82n1571_083:0458a20": "南鎮海明珠。白月則現。黑月則隱。灼然有據。無端向",
    "X82n1571_083:0458a21": "無言可對無理可伸處。傾出一兩栲栳。在十字街頭",
    "X82n1571_083:0458a22": "萬人叢裏。使南來北往東上西下者。一任瞻之仰之。",
    "X82n1571_083:0458a23": "手親眼快底。逴得便行。拈得便用。摩挲收放。不捨晝",
    "X82n1571_083:0458a24": "夜受用。豈有窮盡。若是論親論疎。較光較影。不唯對",
    "X82n1571_083:0458b01": "面成背。亦且辜負安隱。諸兄弟。畢竟廣南珠。即今在",
    "X82n1571_083:0458b02": "甚麼處。以竹篦擊禪床一下　上堂。蕩蕩一條驛路。",
    "X82n1571_083:0458b03": "問彼彼不諳。灣灣兩道眉毛。問此此不識。一隊來一",
    "X82n1571_083:0458b04": "隊去。不知費却多少草鞋。兩手拭兩手揩。不知壞了",
    "X82n1571_083:0458b05": "幾許腕力。因甚又道。安隱個漢辜負天下人。擲拂子",
    "X82n1571_083:0458b06": "下座　上堂。問解開布袋。走北遊南。整頓芒鞋。東上",
    "X82n1571_083:0458b07": "西下動底。還許他遍天下也無。師曰。處處逢歸路。曰",
    "X82n1571_083:0458b08": "還鄉盡是兒孫事。祖父從來不出門。師點胸曰。須是",
    "X82n1571_083:0458b09": "山僧始得。乃曰。或進或退。各各不相知。時放時收。彼",
    "X82n1571_083:0458b10": "彼不相識。你行荒草。我入深村。見兔放鷹。得魚忘釣。",
    "X82n1571_083:0458b11": "如追風良驥。行乎其所。不得不行。似得水真龍。止乎",
    "X82n1571_083:0458b12": "其所。不得不止。所以道。事無一向。理有多途。出入隨",
    "X82n1571_083:0458b13": "人。變通在我。雖然如是。且道。分化一方一句。作麼生",
    "X82n1571_083:0458b14": "道。不逢別者不開拳。一遇知音便分付　上堂。拈拄",
    "X82n1571_083:0458b15": "杖。卓一下曰。孤標迥異。非智所知。特達虗懷。豈識能",
    "X82n1571_083:0458b16": "測。明敲暗擊。按下五十三人。左拂右揮。撥亂九十六",
    "X82n1571_083:0458b17": "相。直得盡虗空遍法界。無絲毫過患。盡虗空遍法界",
    "X82n1571_083:0458b18": "無絲毫差殊。又何必作竈起爐。移來換去。攪長河為",
    "X82n1571_083:0458b19": "酪。變大地作金。然後稱為得力者哉。雖然如是。且道",
    "X82n1571_083:0458b20": "畢竟承誰恩力。復卓拄杖曰。禹力不到處。河聲流向",
    "X82n1571_083:0458b21": "西　上堂。禪如大海。漸入漸深。道若虗空。愈窮愈遠。",
    "X82n1571_083:0458b22": "入到深深處。有何江河淮濟之味而不知。窮到遠遠",
    "X82n1571_083:0458b23": "時。有何日月星辰之位而不識。既知得。又識得。何妨",
    "X82n1571_083:0458b24": "東勝神洲走馬。西牛賀洲跌撲。南贍部洲飲餐。北俱",
    "X82n1571_083:0458c01": "盧洲哽噎。諸仁還用得麼。若用得。老僧百千萬億大",
    "X82n1571_083:0458c02": "人相。在你缽袋裏。若用不得。十二時中。莫道不疑好。",
    "X82n1571_083:0458c03": "參　上堂。般囉娘鐵酸餡。信手拈來。金剛圈栗棘蓬。",
    "X82n1571_083:0458c04": "當陽拋出。還家得路底。因便乘便。揀草入田底。無可",
    "X82n1571_083:0458c05": "不可。訝郎當漢。未免喚甕。諸仁。祇如雲門一劄。薦福",
    "X82n1571_083:0458c06": "一莫。報慈一隔。汾州一訣。明甚麼邊事。以拂子擊禪",
    "X82n1571_083:0458c07": "床曰。潘閬倒騎驢。踏殺王番綽　上堂。水不洗水。塵",
    "X82n1571_083:0458c08": "不染塵。到此洗却。有理難伸。和身獨露。舉體全真。原",
    "X82n1571_083:0458c09": "無向背。曷有疎親。頭頭作主。法法皆賓。橫穿碧落。豎",
    "X82n1571_083:0458c10": "透金輪。以拂子劃一劃曰。究竟千年桃核裏。都盧覓",
    "X82n1571_083:0458c11": "得舊時仁(具德禮嗣)。",
    "X82n1571_083:0458c12": "匡南萬杉剖玉璞禪師少即脫白匡廬伏虎寺。後依",
    "X82n1571_083:0458c13": "雲門禮記莂。開法焦山。上堂。一僧纔出。師拈拄杖便",
    "X82n1571_083:0458c14": "打。僧曰。猶勝寶壽七步在。師曰。直得開却潤州一城",
    "X82n1571_083:0458c15": "人眼睛。遂靠拄杖。下座　僧問。黑豆未生芽時如何。",
    "X82n1571_083:0458c16": "師曰。好換人眼睛。曰生後如何。師曰。可穿人鼻孔",
    "X82n1571_083:0458c17": "　問。如何是衲僧行履句。師曰。踏破草鞋。曰如何是衲",
    "X82n1571_083:0458c18": "僧真實句。師曰。鍼劄不入。曰如何是衲僧收來句。師",
    "X82n1571_083:0458c19": "曰。金鎚闇怒。曰此四句中。那一句能縱能奪。能殺能",
    "X82n1571_083:0458c20": "活。師曰。不辭向汝道。承當也大難　問。無位真人。畢",
    "X82n1571_083:0458c21": "竟在甚麼處出入。師曰。問甚麼。僧擬議。師曰。鷂子過",
    "X82n1571_083:0458c22": "新羅　頌城東老母曰。從來行不與人同。今日衣穿",
    "X82n1571_083:0458c23": "鬬逆風。吹得通身如粉碎。眼前無物可相容　頌七",
    "X82n1571_083:0458c24": "賢女遊尸陀林曰。一拶虗空迸地開。天花亂墜自何",
    "X82n1571_083:0459a01": "來。可憐無限尋香客。空向林間走一回(具德禮嗣)。",
    "X82n1571_083:0459a03": "五燈全書卷第八十三"
}