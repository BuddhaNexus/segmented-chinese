{
    "X83n1578_003:0425a01": "指月錄卷之三",
    "X83n1578_003:0425a03": "西天祖師(諸祖事跡參傳法正宗等傳錄)",
    "X83n1578_003:0425a04": "▲一祖摩訶迦葉尊者摩竭陀國人。姓婆羅門。父號飲",
    "X83n1578_003:0425a05": "澤。母號香至。過去世為金師。值毗婆尸佛般涅槃。四",
    "X83n1578_003:0425a06": "眾起塔。有貧女得金珠。懇金師。為補塔中佛像金面",
    "X83n1578_003:0425a07": "缺處。相與發願。世世為無姻夫妻。由是因緣。九十一",
    "X83n1578_003:0425a08": "劫。身皆金色。及此世。與紫金光尼。復為夫婦。梵語迦",
    "X83n1578_003:0425a09": "葉波。此云飲光。葢以身光名。然夫婦皆清淨自居。無",
    "X83n1578_003:0425a10": "世間想。旋復出家。修杜多行。會空中有神告曰。佛已",
    "X83n1578_003:0425a11": "出世。請往師之。尊者即趨禮釋尊於竹林精舍。佛言",
    "X83n1578_003:0425a12": "善來比丘。而鬚髮自除。佛於眾中稱歎第一。後因拈",
    "X83n1578_003:0425a13": "花因緣付法　尊者因外道問。如何是我我。者曰。覓",
    "X83n1578_003:0425a14": "我者是汝我。外道曰。這個是我我。師我何在。者曰。汝",
    "X83n1578_003:0425a15": "問我覓　尊者一日踏泥次。有一沙彌。見乃問。尊者",
    "X83n1578_003:0425a16": "何得自為。者曰。我若不為。誰為我為。",
    "X83n1578_003:0425a17": "洞山价云。莫要茶喫麼。",
    "X83n1578_003:0425a18": "佛涅槃時。尊者在畢鉢羅窟。以淨天眼。見世尊在熈",
    "X83n1578_003:0425a19": "連河側。入般涅槃。即至雙樹。悲戀號泣。佛於金棺出",
    "X83n1578_003:0425a20": "示雙足。尊者告諸比丘。佛已茶毗。金剛舍利非吾等",
    "X83n1578_003:0425a21": "事。宜當結集法眼。無令斷絕。乃說偈告曰。如來弟子。",
    "X83n1578_003:0425a22": "且莫涅槃。得神通者。宜赴結集。於是得神通者。悉赴",
    "X83n1578_003:0425a23": "耆闍崛山畢鉢羅窟。時阿難為漏未盡。不得入會。後",
    "X83n1578_003:0425a24": "證阿羅漢果。乃得入。尊者告眾言。此阿難比丘。有大",
    "X83n1578_003:0425b01": "智慧。所聞佛法。如水傳器。無有遺餘。可請彼集修多",
    "X83n1578_003:0425b02": "羅藏。大眾默然。尊者告阿難曰。汝今宜宣法眼。阿難",
    "X83n1578_003:0425b03": "聞語信受。觀察眾心。而宣偈言。比丘諸眷屬。離佛不",
    "X83n1578_003:0425b04": "莊嚴。猶如虗空中。眾星之無月。說偈已。禮眾僧足。陞",
    "X83n1578_003:0425b05": "法座而宣是言。如是我聞。一時佛在某處。說某經教。",
    "X83n1578_003:0425b06": "乃至人天等作禮奉行。時尊者問諸比丘。阿難所言",
    "X83n1578_003:0425b07": "不錯繆乎。皆曰不異世尊所說　結集既畢。尊者自",
    "X83n1578_003:0425b08": "念衰老。宜入定於雞足山。以待彌勒。乃召阿難言。我",
    "X83n1578_003:0425b09": "今不久世間。今將正法付囑於汝。汝善守護。聽吾偈。",
    "X83n1578_003:0425b10": "法法本來法。無法無非法。何於一法中。有法有不法。",
    "X83n1578_003:0425b11": "偈已。阿難作禮奉命。尊者念如來舍利。皆在諸天。凌",
    "X83n1578_003:0425b12": "虗徧至塔廟。禮已而還。復以夙約。往辭阿闍世王。遂",
    "X83n1578_003:0425b13": "杳然入雞足山。席草而坐。自念。今我被糞掃服。持僧",
    "X83n1578_003:0425b14": "伽黎。必經五十七俱胝六十百千歲。至於彌勒出世。",
    "X83n1578_003:0425b15": "終不致壞。乃語山曰。若阿闍世王及阿難來。汝當為",
    "X83n1578_003:0425b16": "開。去已復合。阿闍世王知尊者已入雞足山。乃請阿",
    "X83n1578_003:0425b17": "難同至山。山果為開。見尊者入定儼然。王禮訖。欲以",
    "X83n1578_003:0425b18": "香薪茶毗。阿難曰。未可燔也。大迦葉方以禪定持身。",
    "X83n1578_003:0425b19": "俟慈氏下生。乃般涅槃。王聞敬歎。與阿難禮辭。山合",
    "X83n1578_003:0425b20": "如故。當此周孝王五年丙辰也。",
    "X83n1578_003:0425b21": "按唐無畏三藏。甞入山為尊者薙髮。豈無畏至山",
    "X83n1578_003:0425b22": "亦為開耶。無畏必果位人也。",
    "X83n1578_003:0425b23": "▲二祖阿難尊者王舍城人。姓剎利帝。父斛飯王。實",
    "X83n1578_003:0425b24": "如來從弟也。多聞博達。智慧無礙。世尊以為總持第",
    "X83n1578_003:0425c01": "一。梵云阿難。此云慶喜。以如來成道日生。故名也",
    "X83n1578_003:0425c02": "　一日白佛言。今日入城。見一奇特事。佛曰。見何奇特",
    "X83n1578_003:0425c03": "事。者曰。入城見一攢樂人作舞。出城總見無常。佛曰。",
    "X83n1578_003:0425c04": "我昨日入城。亦見一奇特事。者曰。未審見何奇特事。",
    "X83n1578_003:0425c05": "佛曰。我入城時。見一攢樂人作舞。出城時亦見樂人",
    "X83n1578_003:0425c06": "作舞　者一日問迦葉曰。師兄。世尊傳金縷袈裟外。",
    "X83n1578_003:0425c07": "別傳個甚麼。迦葉召阿難。阿難應諾。迦葉曰。倒却門",
    "X83n1578_003:0425c08": "前剎竿著。",
    "X83n1578_003:0425c09": "汾陽昭云。不問那知。翠巖芝云。千年無影樹。今時",
    "X83n1578_003:0425c10": "沒底靴。",
    "X83n1578_003:0425c11": "者一日入竹林。聞比丘誦偈曰。若人生百歲。不見水",
    "X83n1578_003:0425c12": "潦鶴。不如生一日。而得覩見之。尊者因為正之曰。不",
    "X83n1578_003:0425c13": "然。佛云。若人生百歲。不解生滅法。不如生一日。而得",
    "X83n1578_003:0425c14": "解了之。(生滅法。覺範作諸佛機。解了之解。作决)於是比丘以聞其師。其",
    "X83n1578_003:0425c15": "師曰。阿難老昏矣。吾語是也。異日尊者復經竹林。見",
    "X83n1578_003:0425c16": "比丘誦偈如前。者詰之。聞述其師言。因念愚癡難化。",
    "X83n1578_003:0425c17": "入三昧。求尊聖為之證。於是地為之動。光明遽發。俄",
    "X83n1578_003:0425c18": "有一聖宿大士示現。而為之說偈曰。彼者念諷偈。實",
    "X83n1578_003:0425c19": "非諸佛意。今遇歡喜尊。而可依了之。彼師弟子竦敬。",
    "X83n1578_003:0425c20": "尋得二果。",
    "X83n1578_003:0425c21": "幻寄曰。阿難果老昏。這僧不著便。受伊毒藥。若向",
    "X83n1578_003:0425c22": "水潦鶴上打發。便可踏毗盧頂[寧*頁]上行。何有二果。",
    "X83n1578_003:0425c23": "却受聖宿小聖處分。一生埋沒。",
    "X83n1578_003:0425c24": "尊者將入涅槃。於恒河中流。跏趺而坐。阿闍世王。毗",
    "X83n1578_003:0426a01": "舍離王。皆在河側。說偈勸請。莫般涅槃。者答偈曰。二",
    "X83n1578_003:0426a02": "王善嚴住。勿為苦悲戀。涅槃當我靜。而無諸有故。復",
    "X83n1578_003:0426a03": "念。我若向一國。則諸國或爭。應以平等度諸有情。遂",
    "X83n1578_003:0426a04": "於恒河中流。將入寂滅。是時山河大地六種震動。雪",
    "X83n1578_003:0426a05": "山有五百仙人。覩茲瑞應。飛空而至。禮尊者足而白",
    "X83n1578_003:0426a06": "言。我當於長老而證佛法。願垂大慈。度脫我等。尊者",
    "X83n1578_003:0426a07": "默然受請。即變殑伽河。悉為金地。為其仙眾說諸大",
    "X83n1578_003:0426a08": "法。復念。先所度脫弟子。應當來集。須臾五百羅漢從",
    "X83n1578_003:0426a09": "空而下。為諸仙人出家受具。其仙眾中有二羅漢。一",
    "X83n1578_003:0426a10": "名商那和修。二名末田底迦。尊者知是法器。而告之",
    "X83n1578_003:0426a11": "曰。如來以正法眼付迦葉。迦葉入定而付於我。我今",
    "X83n1578_003:0426a12": "將滅。復付於汝。汝受吾教。當聽偈言。本來付有法。付",
    "X83n1578_003:0426a13": "了言無法。各各須自悟。悟了無無法。說偈已。復以正",
    "X83n1578_003:0426a14": "法眼。囑累商那和修。而謂末田底迦曰。昔佛記云。佛",
    "X83n1578_003:0426a15": "滅度後。後五百歲中。汝當於罽賓國。敷宣大法。言已",
    "X83n1578_003:0426a16": "踊身虗空。現十八變。入風輪奮迅三昧。而分身四分。",
    "X83n1578_003:0426a17": "一分惠忉利天。一分惠娑竭羅龍宮。一分惠阿闍世",
    "X83n1578_003:0426a18": "王。一分惠毗舍離王。各造寶塔而供養之。當此周厲",
    "X83n1578_003:0426a19": "王十二年癸巳也。",
    "X83n1578_003:0426a20": "▲三祖商那和修尊者(亦名舍那婆斯)姓毗舍多。父林勝。母",
    "X83n1578_003:0426a21": "憍奢耶。摩突羅國人也。在胎六年而生。梵云商諾迦。",
    "X83n1578_003:0426a22": "此云自然服。乃西域九枝秀草名。出則聖人降生。尊",
    "X83n1578_003:0426a23": "者生而此草出。昔如來行化至摩突羅國。見一青林",
    "X83n1578_003:0426a24": "枝葉茂盛。語阿難曰。此林地名優留茶。吾滅後一百",
    "X83n1578_003:0426b01": "年。有比丘名商那和修。於此轉妙法輪。後百歲果誕",
    "X83n1578_003:0426b02": "和修。出家證道。受慶喜尊者法眼。至此林遂降二火",
    "X83n1578_003:0426b03": "龍。龍受三歸。遂施其地。以建梵宮　尊者化緣既久。",
    "X83n1578_003:0426b04": "思付法者。尋於吒利國。得優波毱多。以為給侍。因問",
    "X83n1578_003:0426b05": "毱多曰。汝年幾耶。答曰。我年十七。者曰。汝身十七。性",
    "X83n1578_003:0426b06": "十七耶。答曰。師髮已白。為髮白耶。心白耶。者曰。我但",
    "X83n1578_003:0426b07": "髮白。非心白。毱多曰。我身十七。非性十七。尊者知是",
    "X83n1578_003:0426b08": "法器。後三載遂為落髮受具。而以法眼付囑之。付法",
    "X83n1578_003:0426b09": "偈曰。非法亦非心。無心亦無法。說是心法時。是法非",
    "X83n1578_003:0426b10": "心法　尊者付法已。即隱於罽賓國南象白山中。後",
    "X83n1578_003:0426b11": "於三昧中。見毱多徒眾多懈慢。乃往彼正之。毱多見",
    "X83n1578_003:0426b12": "師至頂禮次。尊者以右手上指。即有香乳。自空而注。",
    "X83n1578_003:0426b13": "問毱多曰。汝識之乎。毱多不測。遂入三昧觀察。亦不",
    "X83n1578_003:0426b14": "能測。乃請曰。是果何三昧耶。尊者曰。是謂龍奮迅三",
    "X83n1578_003:0426b15": "昧。如是五百三昧。汝皆未之知。復曰。如來三昧辟支",
    "X83n1578_003:0426b16": "不識。辟支三昧阿羅漢不識。吾師阿難三昧而我不",
    "X83n1578_003:0426b17": "識。今我三昧汝豈識乎。是三昧者。心不生滅。住大慈",
    "X83n1578_003:0426b18": "力。遞相恭敬。其至此者。乃可識之。於是毱多弟子。皆",
    "X83n1578_003:0426b19": "伏而悔謝。尊者復為說偈曰。通達非彼此。至聖無長",
    "X83n1578_003:0426b20": "短。汝除輕慢意。疾得阿羅漢。五百比丘聞偈已。依教",
    "X83n1578_003:0426b21": "奉行。皆獲無漏。尊者乃現十八變。火光三昧。用焚其",
    "X83n1578_003:0426b22": "身。毱多收舍利。建塔於梵迦羅山。盖此周宣王二十",
    "X83n1578_003:0426b23": "三年乙未歲也。",
    "X83n1578_003:0426b24": "▲四祖優波毱多尊者吒利國人也(亦名優波崛多又名鄔波毱多)",
    "X83n1578_003:0426c01": "姓首陀。父善意。十七出家。二十證果。行化至摩突羅",
    "X83n1578_003:0426c02": "國。得度者甚眾。由是魔宮震動。波旬愁怖。遂竭其魔",
    "X83n1578_003:0426c03": "力。以害正法。尊者即入三昧。觀其所由。波旬復伺便。",
    "X83n1578_003:0426c04": "持瓔珞縻尊者頸。尊者出定。取人狗蛇三尸。化為華",
    "X83n1578_003:0426c05": "鬘。[而/火]言諭波旬曰。吾此華鬘。酬汝瓔珞。波旬大喜。引",
    "X83n1578_003:0426c06": "頸受之。即復三尸。蟲蛆臭壞。盡其神通莫能去之。乃",
    "X83n1578_003:0426c07": "升六欲天。告諸天主。又詣梵王。求其解免。彼各告言。",
    "X83n1578_003:0426c08": "十力弟子所作神變。我輩凡陋。何能去之。波旬曰。然",
    "X83n1578_003:0426c09": "則奈何。梵王曰。汝可歸心尊者。即能除斷。復示偈曰。",
    "X83n1578_003:0426c10": "若因地倒。還因地起。離地求起。終無其理。波旬聞已。",
    "X83n1578_003:0426c11": "即下天宮。至尊者所。禮足哀懺。尊者曰。汝自今而往。",
    "X83n1578_003:0426c12": "於佛法更不相嬈乎。波旬曰。誓向佛道。尊者曰。汝可",
    "X83n1578_003:0426c13": "自唱皈依三寶。波旬合掌三唱。而三尸悉除。踊躍作",
    "X83n1578_003:0426c14": "禮而去　因訪一老比丘尼。入門乃觸撒鉢盂。尼曰。",
    "X83n1578_003:0426c15": "佛在日。六羣比丘甚是粗行。數來我舍。尚不如是。尊",
    "X83n1578_003:0426c16": "者紹祖位人。得與麼粗行。者休去。",
    "X83n1578_003:0426c17": "汾陽昭代云。已知錯誤。",
    "X83n1578_003:0426c18": "尊者在世化導。證果最多。每度一人。以一籌置於石",
    "X83n1578_003:0426c19": "室。其室縱十八肘。廣十二肘。充滿其間。最後有一長",
    "X83n1578_003:0426c20": "者子。名曰香眾。來禮尊者求出家。尊者問曰。汝身出",
    "X83n1578_003:0426c21": "家心出家。答曰。我來出家。非為身心。尊者曰。不為身",
    "X83n1578_003:0426c22": "心。復誰出家。答曰。夫出家者。無我我故。無我我故即",
    "X83n1578_003:0426c23": "心不生滅。心不生滅即是常道。諸佛亦常。心無形相。",
    "X83n1578_003:0426c24": "其體亦然。尊者曰。汝當大悟心自通達。宜依佛法僧",
    "X83n1578_003:0427a01": "紹隆聖種。即為剃度授具足戒。仍告之曰。汝父夢金",
    "X83n1578_003:0427a02": "日而生。汝可名提多迦。如來以大法眼藏。次第傳授。",
    "X83n1578_003:0427a03": "以至於我。今復付汝。聽吾偈言。心自本來心。本心非",
    "X83n1578_003:0427a04": "有法。有法有本心。非心非本法。付法已。乃踊身虗空。",
    "X83n1578_003:0427a05": "呈十八變。却復本座。跏趺而逝。提多迦以室內籌。用",
    "X83n1578_003:0427a06": "焚師軀。收舍利建塔供養。即平王三十一年庚子歲",
    "X83n1578_003:0427a07": "也。",
    "X83n1578_003:0427a08": "時號無相好佛。前此傳法者。皆具禪法律三藏。自",
    "X83n1578_003:0427a09": "後律教別行。橫分五部。傳法者。唯傳禪門及經論。",
    "X83n1578_003:0427a10": "▲五祖提多迦尊者摩伽陀國人也。初名香眾。生時。",
    "X83n1578_003:0427a11": "父夢金日自屋而出。炤耀天地。前有大山。諸寶嚴飾。",
    "X83n1578_003:0427a12": "山頂泉湧。滂沱四流。後遇毱多尊者。為解之曰。寶山",
    "X83n1578_003:0427a13": "者吾身也。泉湧者法無盡也。日從屋出者。汝今入道",
    "X83n1578_003:0427a14": "之相也。炤耀天地者。汝智慧超越也。因為更今名。梵",
    "X83n1578_003:0427a15": "云提多迦。此云通真量。尊者聞已。踊躍述偈云。巍巍",
    "X83n1578_003:0427a16": "七寶山。常出智慧泉。回為真法味。能度諸有緣。毱多",
    "X83n1578_003:0427a17": "尊者亦說偈曰。我法傳於汝。當現大智慧。金日從屋",
    "X83n1578_003:0427a18": "出。炤耀於天地。尊者聞偈。設禮奉持　後至中印度。",
    "X83n1578_003:0427a19": "彼國有八千大仙。彌遮迦為首。聞尊者至。率眾瞻禮。",
    "X83n1578_003:0427a20": "謂尊者曰。昔與師同生梵天。我遇阿私陀仙。授我仙",
    "X83n1578_003:0427a21": "法。師逢十力弟子。修習禪那。自此報分殊途。已經六",
    "X83n1578_003:0427a22": "劫。者曰。支離累劫。誠哉不虗。今可捨邪歸正。以入佛",
    "X83n1578_003:0427a23": "乘。彌遮迦曰。昔阿私陀仙人授我記云。汝却後六劫。",
    "X83n1578_003:0427a24": "當遇同學。獲無漏果。今也相遇。非夙緣耶。願師慈悲。",
    "X83n1578_003:0427b01": "令我解脫。者即度出家。命諸聖授戒。其餘仙眾。始生",
    "X83n1578_003:0427b02": "我慢。尊者示大神通。於是俱發菩提心。一時出家。者",
    "X83n1578_003:0427b03": "乃告彌遮迦曰。昔如來以大法眼藏。密付迦葉。展轉",
    "X83n1578_003:0427b04": "相授而至於我。我今付汝。當護念之。乃說偈曰。通達",
    "X83n1578_003:0427b05": "本法心。無法無非法。悟了同未悟。無心亦無法。說偈",
    "X83n1578_003:0427b06": "已。踊身虗空作十八變。火光三昧。自焚其軀。彌遮迦",
    "X83n1578_003:0427b07": "與八千比丘。同收舍利。於班茶山中起塔供養。即莊",
    "X83n1578_003:0427b08": "王七年己丑歲也。",
    "X83n1578_003:0427b09": "▲六祖彌遮迦尊者中印度人。既傳法已。遊化至北",
    "X83n1578_003:0427b10": "天竺國。見雉堞之上有金色祥雲。歎曰。斯道人氣也。",
    "X83n1578_003:0427b11": "必有大士為吾嗣。乃入城。於闤闠間。有一人手持酒",
    "X83n1578_003:0427b12": "器。逆而問曰。師何方來。欲往何所。祖曰。從自心來。欲",
    "X83n1578_003:0427b13": "往無處。曰識我手中物否。祖曰。此是觸器。而負淨者。",
    "X83n1578_003:0427b14": "曰師識我否。祖曰。我即不識。識即非我。復謂之曰。汝",
    "X83n1578_003:0427b15": "試自稱名氏。吾當後示本因。彼說偈答曰。我從無量",
    "X83n1578_003:0427b16": "劫。至於生此國。本姓頗羅墮。名字婆須蜜。祖曰。我師",
    "X83n1578_003:0427b17": "提多迦說。世尊昔遊北印度。語阿難言。此國中。吾滅",
    "X83n1578_003:0427b18": "度後三百年。有一聖人。姓頗羅墮。名婆須蜜。而於禪",
    "X83n1578_003:0427b19": "祖。當獲第七。世尊記汝。汝應出家。彼乃置器禮師側",
    "X83n1578_003:0427b20": "立。而言曰。我思往劫。甞作檀那。獻一如來寶座。彼佛",
    "X83n1578_003:0427b21": "記我曰。汝於賢劫釋迦法中。宣傳至教。今符師說。願",
    "X83n1578_003:0427b22": "加度脫。祖即與披剃。復圓戒相。乃告之曰。正法眼藏",
    "X83n1578_003:0427b23": "今付於汝。勿令斷絕。乃說偈曰。無心無可得。說得不",
    "X83n1578_003:0427b24": "名法。若了心非心。始解心心法。祖說偈已。入師子奮",
    "X83n1578_003:0427c01": "迅三昧。踊身虗空。高七多羅樹。却復本座。化火自焚。",
    "X83n1578_003:0427c02": "婆須蜜收靈骨。貯七寶函。建浮圖。寘於上級。即襄王",
    "X83n1578_003:0427c03": "十七年甲申歲也。",
    "X83n1578_003:0427c04": "▲七祖婆須蜜尊者北天竺國人。常服淨衣。執酒器",
    "X83n1578_003:0427c05": "遊行里閈。或吟或嘯。人謂之狂。及遇彌遮迦尊者。宣",
    "X83n1578_003:0427c06": "如來往誌。自省前緣。投器出家。受法。行化至迦摩羅",
    "X83n1578_003:0427c07": "國。廣興佛事。於法座前。忽有智者。自稱我名佛陀難",
    "X83n1578_003:0427c08": "提。今與師論義。祖曰。仁者論即不義。義即不論。若擬",
    "X83n1578_003:0427c09": "論義。終非義論。難提知師義勝。心即欽服。曰我願求",
    "X83n1578_003:0427c10": "道。霑甘靈味。祖遂與剃度。而授具戒。復告之曰。如來",
    "X83n1578_003:0427c11": "正法眼藏。我今付汝。汝當護持。乃說偈曰。心同虗空",
    "X83n1578_003:0427c12": "界。示等虗空法。證得虗空時。無是無非法。即入慈心",
    "X83n1578_003:0427c13": "三昧。時梵王帝釋及諸天眾。俱來作禮。而說偈言。賢",
    "X83n1578_003:0427c14": "劫眾聖祖。而當第七位。尊者哀念我。請為宣佛地。尊",
    "X83n1578_003:0427c15": "者從三昧起。示眾曰。我所得法。而非有故。若識佛地。",
    "X83n1578_003:0427c16": "離有無故。語已還入三昧。示涅槃相。難提即於本座。",
    "X83n1578_003:0427c17": "起七寶塔。以塟全身。即定王十九年辛未歲也。",
    "X83n1578_003:0427c18": "正宗付法偈後。有超身呈十八變乃入慈心三昧",
    "X83n1578_003:0427c19": "以趣寂定語。",
    "X83n1578_003:0427c20": "▲八祖佛陀難提尊者迦摩羅國人。姓瞿曇氏。(正宗作瞿",
    "X83n1578_003:0427c21": "曇波氏)頂有肉髻。辯捷無礙。受婆須蜜尊者法。行化至",
    "X83n1578_003:0427c22": "迦提國毗舍羅家。見舍上有白光上騰。謂其徒曰。此",
    "X83n1578_003:0427c23": "家有聖人。口無言說。真大乘器。不行四衢。知觸穢耳。",
    "X83n1578_003:0427c24": "長者出致禮。問何所須。祖曰。我求侍者。長者曰。我有",
    "X83n1578_003:0428a01": "一子。名伏馱蜜多。年已五十。口未曾言。足未曾履。祖",
    "X83n1578_003:0428a02": "曰。如汝所說。真吾弟子。伏馱聞之遽起禮拜。而說偈",
    "X83n1578_003:0428a03": "曰。父母非我親。誰是最親者。諸佛非我道。誰是最道",
    "X83n1578_003:0428a04": "者。祖以偈答曰。汝言與心親。父母非可比。汝行與道",
    "X83n1578_003:0428a05": "合。諸佛心即是。外求有相佛。與汝不相似。欲識汝本",
    "X83n1578_003:0428a06": "心。非合亦非離。伏馱聞偈已。便行七步。祖曰。此子昔",
    "X83n1578_003:0428a07": "曾值佛。悲願廣大。慮父母愛情難捨。故不言不履耳。",
    "X83n1578_003:0428a08": "長者遂捨令出家。祖尋授具戒付法。說偈曰。虗空無",
    "X83n1578_003:0428a09": "內外。心法亦如此。若了虗空故。是達真如理。伏馱承",
    "X83n1578_003:0428a10": "祖付囑。即超身虗空。散眾寶花。說偈讚曰。我師禪祖",
    "X83n1578_003:0428a11": "中。當得為第八。法化眾無量。悉獲阿羅漢。爾時祖忽",
    "X83n1578_003:0428a12": "起本座。現大神變。却復本座。儼然寂滅。眾即其所。建",
    "X83n1578_003:0428a13": "塔。閟其全身。時景王十二年丙寅歲也。",
    "X83n1578_003:0428a14": "▲九祖伏馱蜜多尊者提伽國人。姓毗舍羅。行化至",
    "X83n1578_003:0428a15": "中印度。有長者香葢。携一子而來瞻禮曰。此子處胎",
    "X83n1578_003:0428a16": "六十歲。(正宗作十六)甞有一仙。謂此兒骨相非常。今遇尊",
    "X83n1578_003:0428a17": "者。可捨令出家。祖即與落髮。羯磨之際。祥光燭座。感",
    "X83n1578_003:0428a18": "舍利三七粒現前。自此精進忘疲。未幾祖遂付法。說",
    "X83n1578_003:0428a19": "偈曰。真理本無名。因名顯真理。受得真實法。非真亦",
    "X83n1578_003:0428a20": "非偽。偈已。即入滅盡三昧。而般涅槃。闍維收舍利。建",
    "X83n1578_003:0428a21": "塔於那爛陀寺。即敬王三十五年甲寅也。",
    "X83n1578_003:0428a22": "圭峯云。德力甚深。智慧廣大。國王信邪。躬持赤幡。",
    "X83n1578_003:0428a23": "請諸論主論義。論主皆屈。王自論亦屈。遂改邪心。",
    "X83n1578_003:0428a24": "▲十祖脇尊者中印度人。姓氏未詳。處胎六十年。將",
    "X83n1578_003:0428b01": "誕之夕。母夢白象載一寶座。座置一明珠。入門乃生。",
    "X83n1578_003:0428b02": "生而神光燭室。體有奇香。及長雖穀食。絕無穢滓。本",
    "X83n1578_003:0428b03": "名難生。後侍九祖。執侍左右。未甞睡眠。謂其脇不至",
    "X83n1578_003:0428b04": "席。遂號脇尊者。初至華氏國。憩一樹下。右手指地而",
    "X83n1578_003:0428b05": "告眾曰。此地變金色。當有聖人入會。言訖即變金色。",
    "X83n1578_003:0428b06": "時有長者子富那夜奢。合掌前立。祖問曰。汝從何來。",
    "X83n1578_003:0428b07": "曰我心非往。祖曰。汝何處住。曰我心非止。祖曰。汝不",
    "X83n1578_003:0428b08": "定耶。曰諸佛亦然。祖曰。汝非諸佛。曰諸佛亦非。(大愚芝云。",
    "X83n1578_003:0428b09": "祖師一問。童子一答。總欠會在。如今諸人作麼生會。妙喜曰。直饒如今會得。更參三生六十劫)祖因",
    "X83n1578_003:0428b10": "說偈曰。此地變金色。預知有聖至。當坐菩提樹。覺華",
    "X83n1578_003:0428b11": "而成已。夜奢復說偈曰。師坐金色地。常說真實義。回",
    "X83n1578_003:0428b12": "光而照我。今入三摩諦。祖即度出家。復具戒品。而付",
    "X83n1578_003:0428b13": "法。說偈曰。真體自然真。因真說有理。領得真真法。無",
    "X83n1578_003:0428b14": "行亦無止。祖付法已。即現神變而入涅槃。化火自焚。",
    "X83n1578_003:0428b15": "舍利自空而下。不可勝數。四眾盛以衣裓。隨處建塔",
    "X83n1578_003:0428b16": "供養。時貞王二十二年己亥也。",
    "X83n1578_003:0428b17": "▲十一祖富那夜奢尊者華氏國人。姓瞿曇氏。父寶",
    "X83n1578_003:0428b18": "身。有子七人。祖最少幼。則與諸兄異尚。甞曰。若遇大",
    "X83n1578_003:0428b19": "士坐於道場。我則詣彼親近隨喜。及遇脇尊者。遂授",
    "X83n1578_003:0428b20": "法。祖教被無量。得果者且五百矣。後至波羅奈國。有",
    "X83n1578_003:0428b21": "一長者。來趣其會。祖謂眾曰。汝等識此來者耶。佛記",
    "X83n1578_003:0428b22": "聖者馬鳴。紹吾法者也。於是馬鳴致禮問曰。我欲識",
    "X83n1578_003:0428b23": "佛。何者即是。祖曰。汝欲識佛。不識者是。彼曰。佛既不",
    "X83n1578_003:0428b24": "識。焉知是乎。祖曰。既不識佛。焉知不是。曰此是鋸義。",
    "X83n1578_003:0428c01": "祖曰。彼是木義。祖問。鋸義者何。曰與師平出。馬鳴却",
    "X83n1578_003:0428c02": "問。木義者何。祖曰。汝被我解。馬鳴豁然省悟。遂求剃",
    "X83n1578_003:0428c03": "度。祖謂眾曰。此大士者。昔為毗舍利國王。以其國有",
    "X83n1578_003:0428c04": "一類裸人。如馬裸露。王遂運神通。分身為蠶。以衣之。",
    "X83n1578_003:0428c05": "後生中印土。馬人感戀悲鳴。故號馬鳴。如來懸記。滅",
    "X83n1578_003:0428c06": "度後六百年。馬鳴當於波羅奈國。摧伏異道。度人無",
    "X83n1578_003:0428c07": "量。今正是智。遂付法。偈曰。迷悟如隱顯。明暗不相離。",
    "X83n1578_003:0428c08": "今付隱顯法。非一亦非二。付法已。即現神變。湛然圓",
    "X83n1578_003:0428c09": "寂。眾興寶塔以閟全身。當此土周安王戊戌歲也。",
    "X83n1578_003:0428c10": "圭峯云。馬鳴慢心。誓斷舌以難祖。祖立二諦義。鳴",
    "X83n1578_003:0428c11": "即歸投。宗鏡錄云。西天韻陀山中。有一羅漢。名富",
    "X83n1578_003:0428c12": "樓那。馬鳴往見。端坐林中。志氣渺然。若不可測。鳴",
    "X83n1578_003:0428c13": "語之曰。沙門說之。敢有所明。要必屈汝。我若不勝。",
    "X83n1578_003:0428c14": "刎頸以謝。羅漢默然。容無負色。亦無勝顏。扣之數",
    "X83n1578_003:0428c15": "四。曾無應情。鳴退自思惟。我負矣。彼勝矣。彼安無",
    "X83n1578_003:0428c16": "言。故無可屈。吾以言之。雖知言者可屈。自吾未免",
    "X83n1578_003:0428c17": "於言。真可媿矣。遂投出家。二說與傳燈不同。并識",
    "X83n1578_003:0428c18": "之。",
    "X83n1578_003:0428c19": "▲十二祖馬鳴大士者波羅奈國人也。亦名功勝。以",
    "X83n1578_003:0428c20": "有作無作諸功德。最為殊勝。故名焉。既受法於夜奢",
    "X83n1578_003:0428c21": "尊者。後於華氏國。轉妙法輪。忽有老人。座前仆地。祖",
    "X83n1578_003:0428c22": "謂眾曰。此非庸流。當有異相。言訖不見。俄從地涌出",
    "X83n1578_003:0428c23": "一金色人。復化為女子。右手指祖而說偈曰。稽首長",
    "X83n1578_003:0428c24": "老尊。當受如來記。今於此地上。宣通第一義。說偈已。",
    "X83n1578_003:0429a01": "瞥然不見。祖曰。將有魔來與吾較力。有頃風雨暴至。",
    "X83n1578_003:0429a02": "天地晦冥。祖曰。魔之來信矣。吾當除之。即指空中。現",
    "X83n1578_003:0429a03": "一大金龍。奮發威神。震動山嶽。祖儼然於座。魔事隨",
    "X83n1578_003:0429a04": "滅。經七日。有一小蟲。大若蟭螟。潛形座下。祖以手取",
    "X83n1578_003:0429a05": "之示眾曰。斯乃魔之所變。盜聽吾法耳。放之令去。魔",
    "X83n1578_003:0429a06": "不能動。祖告之曰。汝但歸依三寶。即得神通。遂復本",
    "X83n1578_003:0429a07": "形作禮懺悔。祖問曰。汝名誰耶。眷屬多少。曰我名迦",
    "X83n1578_003:0429a08": "毗摩羅。有三千眷屬。祖曰。盡汝神力變化若何。曰我",
    "X83n1578_003:0429a09": "化巨海極為小事。祖曰。汝化性海得否。曰何為性海。",
    "X83n1578_003:0429a10": "我未甞知。祖即為說性海曰。山河大地皆依建立。三",
    "X83n1578_003:0429a11": "昧六通由茲發現。迦毗摩羅聞言。遂發信心。與徒眾",
    "X83n1578_003:0429a12": "三千。俱求剃度。祖乃召五百羅漢。與授具戒。復告之",
    "X83n1578_003:0429a13": "曰。如來大法眼藏。今當付汝。汝聽偈言。隱顯即本法。",
    "X83n1578_003:0429a14": "明暗元不二。今付悟了法。非取亦非離。付囑已。即入",
    "X83n1578_003:0429a15": "龍奮迅三昧。挺身空中。如日輪相。然後示滅。四眾藏",
    "X83n1578_003:0429a16": "真體於龍龕。即顯王三十七年甲午歲也。",
    "X83n1578_003:0429a17": "一外道索祖論義。集國王大臣及四眾。俱會論場。",
    "X83n1578_003:0429a18": "祖曰。汝義以何為宗。曰凡有言說。我皆能破。祖乃",
    "X83n1578_003:0429a19": "指國王云。當今國土康寧。大王長壽。請汝破之。外",
    "X83n1578_003:0429a20": "道屈服。按宗鏡。外道即馬鳴。與論乃脇尊者。馬鳴",
    "X83n1578_003:0429a21": "因此從脇尊者出家。與傳燈及正宗牴牾。而宗鏡",
    "X83n1578_003:0429a22": "復載韻陀山中語。則自矛盾矣。嵩公考據甚詳。宗",
    "X83n1578_003:0429a23": "鏡所記訛也。圭峯云。作妙伎樂。降諸伎人。於樂音",
    "X83n1578_003:0429a24": "中。演說諸法苦空無我。貴賤出家。時遇外國兵圍。",
    "X83n1578_003:0429b01": "索九億金錢。王以馬鳴與之。方退。造甘蔗論十萬",
    "X83n1578_003:0429b02": "偈。又造起信等論。善能開誘。起信論疏又謂。大士",
    "X83n1578_003:0429b03": "鳴琴則馬鳴。故稱馬鳴。",
    "X83n1578_003:0429b04": "▲十三祖迦毗摩羅尊者華氏國人也。初為外道。有",
    "X83n1578_003:0429b05": "徒三千。通諸異論。後於馬鳴尊者得法。領徒至西印",
    "X83n1578_003:0429b06": "度。彼有太子。名雲自在。仰尊者名。請於宮中供養。祖",
    "X83n1578_003:0429b07": "曰。如來有教。沙門不得親近國王大臣有勢之家。太",
    "X83n1578_003:0429b08": "子曰。今我國城之北。有大山焉。山有一石窟。可禪寂",
    "X83n1578_003:0429b09": "於此否。祖曰。諾。即入彼山。行數里。逢一大蟒。祖直前",
    "X83n1578_003:0429b10": "不顧。盤繞祖身。祖因與授三歸依。蟒聽訖而去。祖將",
    "X83n1578_003:0429b11": "至石窟。復有一老人。素服而出。合掌問訊。祖曰。汝何",
    "X83n1578_003:0429b12": "所止。答曰。我昔甞為比丘。多樂寂靜。有初學比丘。數",
    "X83n1578_003:0429b13": "來請益。而我煩於應答。起嗔恨想。命終墮為蟒身。住",
    "X83n1578_003:0429b14": "是窟中。今已千載。適遇尊者。獲聞戒法。故來謝爾。祖",
    "X83n1578_003:0429b15": "問曰。此山更有何人居止。曰此去十里。有大樹。蔭覆",
    "X83n1578_003:0429b16": "五百大龍。其樹王名龍樹。常為龍眾說法。我亦聽受",
    "X83n1578_003:0429b17": "耳。祖遂與徒眾詣彼。龍樹出迎曰。深山孤寂。龍蟒所",
    "X83n1578_003:0429b18": "居。大德至尊。何枉神足。祖曰。吾非至尊。來訪賢者。龍",
    "X83n1578_003:0429b19": "樹默念曰。此師得決定性。明道眼否。是大聖繼真乘",
    "X83n1578_003:0429b20": "否。祖曰。汝雖心語。我已意知。但辦出家。何慮吾之不",
    "X83n1578_003:0429b21": "聖。龍樹聞已悔謝。祖即與度脫。及五百龍眾。俱受具",
    "X83n1578_003:0429b22": "戒。復告之曰。今以如來大法眼藏。付囑於汝。諦聽偈",
    "X83n1578_003:0429b23": "言。非隱非顯法。說是真實際。悟此隱顯法。非愚亦非",
    "X83n1578_003:0429b24": "智。付法已即現神變。化火焚身。龍樹收五色舍利建",
    "X83n1578_003:0429c01": "塔。赧王四十一年壬辰也。",
    "X83n1578_003:0429c02": "圭峯云。造無我論一百偈。此論至處。無不摧魔。",
    "X83n1578_003:0429c03": "▲十四祖龍樹尊者亦名龍勝。少則能誦四韋陀。長",
    "X83n1578_003:0429c04": "而善知眾藝。才辯神明。出家入石窟。棲止龍樹。為龍",
    "X83n1578_003:0429c05": "眾所歸。遇摩羅尊者付法。後至南印度。彼國之人多",
    "X83n1578_003:0429c06": "信福業。祖為說法。遞相謂曰。人有福業。世間第一。徒",
    "X83n1578_003:0429c07": "言佛性。誰能覩之。祖曰。汝欲見佛性。先須除我慢。彼",
    "X83n1578_003:0429c08": "人曰。佛性大小。祖曰。非大非小。非廣非狹。無福無報。",
    "X83n1578_003:0429c09": "不死不生。彼聞理勝。悉回初心。祖復於座上。現自在",
    "X83n1578_003:0429c10": "身。如滿月輪。一切眾惟聞法音。不覩祖相。彼眾中有",
    "X83n1578_003:0429c11": "長者子。名迦那提婆。謂眾曰。識此相否。眾曰。目所未",
    "X83n1578_003:0429c12": "覩。安能辨識。提婆曰。此是尊者現佛性體相。以示我",
    "X83n1578_003:0429c13": "等。何以知之。葢以無相三昧。形如滿月。佛性之義。廓",
    "X83n1578_003:0429c14": "然虗明。言訖輪相即隱。復居本座而說偈言。身現圓",
    "X83n1578_003:0429c15": "月相。以表諸佛體。說法無其形。用辨非聲色。彼眾聞",
    "X83n1578_003:0429c16": "偈。頓悟無生。咸願出家。以求解脫。祖即為剃髮。命諸",
    "X83n1578_003:0429c17": "聖授具　南印度有五千外道。興大幻術。王與國人",
    "X83n1578_003:0429c18": "靡然從之。不知向佛。尊者感慨。易其威儀。白衣持幡。",
    "X83n1578_003:0429c19": "每俟王出。則趨其前。或隱或顯。如是者七載。王一日",
    "X83n1578_003:0429c20": "忽異之問曰。汝何者而前吾行。追之不得。縱之不去。",
    "X83n1578_003:0429c21": "者曰。吾是智人。知一切法。王曰。汝知諸天今何所為。",
    "X83n1578_003:0429c22": "祖曰。天今與修羅方戰。王曰。何以明之。者曰。頃則徵",
    "X83n1578_003:0429c23": "矣。俄有戈戟手足。自空紛然而下。王遂大敬信。命諸",
    "X83n1578_003:0429c24": "外道。皆歸禮尊者。者悉化之。令歸三寶。復造大智度",
    "X83n1578_003:0430a01": "論中論十二門論。垂之於世。後付法於迦那提婆。付",
    "X83n1578_003:0430a02": "法偈云。為明隱顯法。方說解脫理。於法心不證。無嗔",
    "X83n1578_003:0430a03": "亦無喜。付法已。入月輪三昧。廣現神變。復座凝然入",
    "X83n1578_003:0430a04": "寂。及七日天雨舍利。尊者復於座。指空語眾曰。昔拘",
    "X83n1578_003:0430a05": "那含佛弟子摩訶迦尊者。有三願。一為佛時。凡有聖",
    "X83n1578_003:0430a06": "士化度。則天澍雨。及其身皆為舍利。二大地所生。皆",
    "X83n1578_003:0430a07": "堪為藥。療眾生病。三凡有智者。皆得所知微妙。以通",
    "X83n1578_003:0430a08": "宿命。今雨舍利。摩訶迦神力也。言已復寂。迦那提婆",
    "X83n1578_003:0430a09": "與眾建塔。閟其全身。秦始皇三十五年己丑也。",
    "X83n1578_003:0430a10": "圭峯云。豪貴家生。通四韋陀。天地圖讖。因與三友",
    "X83n1578_003:0430a11": "作妖術敗。出家誦盡閻浮經論。自謂為一切智人。",
    "X83n1578_003:0430a12": "大龍愍之。接入龍宮。悟已還出。化國王婆羅門外",
    "X83n1578_003:0430a13": "道無數。造論數十部。",
    "X83n1578_003:0430a14": "▲十五祖迦那提婆尊者南天竺國人也。姓毗舍羅。",
    "X83n1578_003:0430a15": "初求福業。兼樂辯論。後謁龍樹大士。將及門。龍樹知",
    "X83n1578_003:0430a16": "是智人。先遣侍者。以滿鉢水寘於座前。尊者覩之。即",
    "X83n1578_003:0430a17": "以一針投之而進。欣然契會。",
    "X83n1578_003:0430a18": "瑯琊覺頌云。龍猛盂中水。提婆毳上針。人人爭得",
    "X83n1578_003:0430a19": "失。個個話浮沉。不覩雲中雁。焉知沙塞深。農夫移",
    "X83n1578_003:0430a20": "片磉。磉下獲黃金。",
    "X83n1578_003:0430a21": "龍樹即為說法。不起於座。現月輪相。語具龍樹章。祖",
    "X83n1578_003:0430a22": "既得法。後至迦毗羅國。彼有長者。曰梵摩淨德。一日",
    "X83n1578_003:0430a23": "園樹生耳如菌。昧甚美。唯長者與第二子羅睺羅多。",
    "X83n1578_003:0430a24": "取而食之。取已隨長。盡而復生。自餘親屬皆不能見。",
    "X83n1578_003:0430b01": "祖知有宿因。遂至其家。長者乃問其故。祖曰。汝家昔",
    "X83n1578_003:0430b02": "曾供養一比丘。然此比丘道眼未明。以虗霑信施。故",
    "X83n1578_003:0430b03": "報為木菌。惟汝與子。精勤供養。得以享之。又問。長者",
    "X83n1578_003:0430b04": "年多少。曰七十有九。祖乃說偈曰。入道不通理。復身",
    "X83n1578_003:0430b05": "還信施。汝年八十一。此樹不生耳。長者聞偈已。彌加",
    "X83n1578_003:0430b06": "歎伏。曰弟子衰老不能事師。願捨次子。隨師出家。祖",
    "X83n1578_003:0430b07": "曰。昔如來記此子。當第二五百年。為大教主。今之相",
    "X83n1578_003:0430b08": "遇。葢符宿因。即與剃髮　至巴連弗城。聞諸外道欲",
    "X83n1578_003:0430b09": "障佛法。計之既久。祖乃執長幡。入彼眾中。彼問祖曰。",
    "X83n1578_003:0430b10": "汝何不前。祖曰。汝何不後。彼曰。汝似賤人。祖曰。汝似",
    "X83n1578_003:0430b11": "良人。彼曰。汝解何法。祖曰。汝百不解。彼曰。我欲得佛。",
    "X83n1578_003:0430b12": "祖曰。我灼然得佛。彼曰。汝不合得。祖曰。元道我得。汝",
    "X83n1578_003:0430b13": "實不得。彼曰。汝既不得。云何言得。祖曰。汝有我故。所",
    "X83n1578_003:0430b14": "以不得。我無我我。故自當得。彼辭既屈。乃問祖曰。汝",
    "X83n1578_003:0430b15": "名何等。祖曰。我名迦那提婆。彼既夙聞祖名。乃悔過",
    "X83n1578_003:0430b16": "致謝。時眾中猶互興問難。祖折以無礙之辯。由是歸",
    "X83n1578_003:0430b17": "伏。",
    "X83n1578_003:0430b18": "正法眼藏云。西天禁斷鐘鼓。謂之沙汰。經於七日。",
    "X83n1578_003:0430b19": "祖運神通登樓撞鐘。諸外道眾一時共集。至鐘樓。",
    "X83n1578_003:0430b20": "其門封鎖。乃問撞鐘者誰。祖曰天曰。曰天者誰。祖曰",
    "X83n1578_003:0430b21": "我。曰我者誰。祖曰你。曰你者誰。祖曰狗。曰狗者誰。",
    "X83n1578_003:0430b22": "祖曰你。曰你是誰。祖曰我。曰我是誰。祖曰天。如是",
    "X83n1578_003:0430b23": "往返七度。外道一眾知自負墮。奏聞國王再鳴鐘",
    "X83n1578_003:0430b24": "鼓。大興佛法。",
    "X83n1578_003:0430c01": "告上足羅睺羅多。而付法眼。偈曰。本對傳法人。為說",
    "X83n1578_003:0430c02": "解脫理。於法實無證。無終亦無始。付法已。入奮迅定。",
    "X83n1578_003:0430c03": "身放八光。而歸寂滅。學眾興塔供養。漢文十九年庚",
    "X83n1578_003:0430c04": "辰也。",
    "X83n1578_003:0430c05": "▲十六祖羅睺羅多尊者迦毗羅國人也。行化至室",
    "X83n1578_003:0430c06": "羅筏城。有河名曰金水。其味殊美。中流復現五佛影。",
    "X83n1578_003:0430c07": "祖告眾曰。此河之源。凡五百里。有聖者僧伽難提。居",
    "X83n1578_003:0430c08": "於彼處。佛志一千年後。當紹聖位。語已領諸學眾。遡",
    "X83n1578_003:0430c09": "流而上。至彼見僧伽難提。安坐入定。祖與眾伺之。經",
    "X83n1578_003:0430c10": "三七日。方從定起。祖問曰。汝心定耶身定耶。提曰。身",
    "X83n1578_003:0430c11": "心俱定。祖曰。身心俱定。何有出入。提曰。雖有出入。不",
    "X83n1578_003:0430c12": "失定相。如金在井。金體常寂。祖曰。若金在井。若金出",
    "X83n1578_003:0430c13": "井。金無動靜。何物出入。提曰。言金動靜。何物出入。言",
    "X83n1578_003:0430c14": "金出入。金非動靜。祖曰。若金在井。出者何金。若金出",
    "X83n1578_003:0430c15": "井。在者何物。提曰。金若出井。在者非金。金若在井。出",
    "X83n1578_003:0430c16": "者非物。祖曰。此法不然。提曰。彼義非著。祖曰。此義當",
    "X83n1578_003:0430c17": "墮。提曰。彼義不成。祖曰。彼義不成。我義成矣。提曰。我",
    "X83n1578_003:0430c18": "義雖成。法非我故。祖曰。我義已成。我無我故。提曰。我",
    "X83n1578_003:0430c19": "無我故。復成何義。祖曰。我無我故。故成汝義。提曰。仁",
    "X83n1578_003:0430c20": "者師誰。得是無我。祖曰。我師迦那提婆。證是無我。難",
    "X83n1578_003:0430c21": "提以偈贊曰。稽首提婆師。而出於仁者。仁者無我故。",
    "X83n1578_003:0430c22": "我欲師仁者。祖以偈答曰。我已無我故。汝須見我我。",
    "X83n1578_003:0430c23": "汝若師我故。知我非我我。難提心意豁然。即求度脫。",
    "X83n1578_003:0430c24": "祖曰。汝心自在。非我所繫。語已。即以右手擎金鉢。舉",
    "X83n1578_003:0431a01": "至梵宮。取彼香飯。將齋大眾。而大眾忽生厭惡之心。",
    "X83n1578_003:0431a02": "祖曰。非我之咎。汝等自業。即命難提分座同食。眾復",
    "X83n1578_003:0431a03": "訝之。祖曰。汝不得食。皆由此故。當知與吾分座者。即",
    "X83n1578_003:0431a04": "過去娑羅樹王如來也。愍物降跡。汝輩亦莊嚴劫中。",
    "X83n1578_003:0431a05": "已至三果。而未證無漏者也。眾曰。我師神力。斯可信",
    "X83n1578_003:0431a06": "矣。彼云過去佛者。即竊疑焉。難提知眾生慢。乃曰。世",
    "X83n1578_003:0431a07": "尊在日。世界平正。無有丘陵。江河溝洫。水悉甘美。草",
    "X83n1578_003:0431a08": "木滋茂。國土豐盈。無八苦。行十善。自雙樹示滅。八百",
    "X83n1578_003:0431a09": "餘年。世界丘墟。草木枯瘁。人無至信。正念輕微。不信",
    "X83n1578_003:0431a10": "真如。惟愛神力。言訖以右手漸展入地。至金剛輪際。",
    "X83n1578_003:0431a11": "取甘露水。以琉璃器。持至會所。大眾見之。即時欽慕",
    "X83n1578_003:0431a12": "悔過作禮。於是祖命僧伽難提。而付法眼。偈曰。於法",
    "X83n1578_003:0431a13": "實無證。不取亦不離。法非有無相。內外云何起。難提",
    "X83n1578_003:0431a14": "聞命敬奉勤至。復說偈贊曰。善哉大聖者。心明逾日",
    "X83n1578_003:0431a15": "月。一光照世界。暗魔無不放。祖付法已。安坐歸寂。四",
    "X83n1578_003:0431a16": "眾建塔。漢武二十八年戊辰也。",
    "X83n1578_003:0431a17": "▲十七祖僧伽難提尊者室羅筏城寶莊嚴王之子",
    "X83n1578_003:0431a18": "也。生而能言。常讚佛事。七歲即厭世樂。以偈告其父",
    "X83n1578_003:0431a19": "母曰。稽首大慈父。和南骨血母。我今欲出家。幸願哀",
    "X83n1578_003:0431a20": "愍故。父母固止之。遂終日不食。乃許其在家出家。號",
    "X83n1578_003:0431a21": "僧伽難提。復命沙門禪利多。為之師。積十九載。未甞",
    "X83n1578_003:0431a22": "退倦。每自念言。身居王宮。胡為出家。一夕天光下屬。",
    "X83n1578_003:0431a23": "見一路坦平。不覺徐行。約十里許。至大巖前。有石窟",
    "X83n1578_003:0431a24": "焉。乃燕寂於中。父既失子。即擯禪利多出國。訪尋其",
    "X83n1578_003:0431b01": "子。不知所在。經十年。祖得法受記已。行化至摩提國。",
    "X83n1578_003:0431b02": "忽有凉風襲眾。身心悅適非常。而不知其然。祖曰。此",
    "X83n1578_003:0431b03": "道德之風也。當有聖者出世。嗣續祖燈乎。言訖。以神",
    "X83n1578_003:0431b04": "力攝諸大眾。遊歷山谷。食頃至一峰下。謂眾曰。此峰",
    "X83n1578_003:0431b05": "頂有紫雲如葢。聖人居此矣。即與大眾徘徊久之。見",
    "X83n1578_003:0431b06": "山舍一童子。持圓鑑直造祖前。祖問。汝幾歲耶。曰百",
    "X83n1578_003:0431b07": "歲。祖曰。汝年尚幼。何言百歲。童曰。我不會理。正百歲",
    "X83n1578_003:0431b08": "耳。祖曰。汝善機耶。童曰。佛言若人生百歲。不會諸佛",
    "X83n1578_003:0431b09": "機。不如生一日。而得決了之。祖曰。汝手中者。當何所",
    "X83n1578_003:0431b10": "表。童曰。諸佛大圓鑑。內外無瑕翳。兩人同得見。心眼",
    "X83n1578_003:0431b11": "皆相似。彼父母聞子語。即捨令出家。祖携至本處。受",
    "X83n1578_003:0431b12": "具戒訖。名伽耶舍多。他時聞風吹殿鈴聲。祖問曰。鈴",
    "X83n1578_003:0431b13": "鳴耶風鳴耶。舍多曰。非風鈴鳴。我心鳴耳。祖曰。心復",
    "X83n1578_003:0431b14": "誰乎。舍多曰。俱寂靜故。祖曰。善哉善哉。繼吾道者非",
    "X83n1578_003:0431b15": "子而誰。即付法眼。偈曰。心地本無生。因地從緣起。緣",
    "X83n1578_003:0431b16": "種不相妨。華果亦復爾。祖付法已。右手攀樹而化。大",
    "X83n1578_003:0431b17": "眾議曰。尊者樹下歸寂。其垂蔭後裔乎。將奉全身於",
    "X83n1578_003:0431b18": "高原建塔。眾力不能舉。即樹下起塔。前漢昭帝十三",
    "X83n1578_003:0431b19": "年丁未也。",
    "X83n1578_003:0431b20": "圭峯云。尊者攀樹化。後諸羅漢欲移之不得。以諸",
    "X83n1578_003:0431b21": "象力挽亦不動。遂就樹下焚之。身盡樹更蓊鬱。",
    "X83n1578_003:0431b22": "▲十八祖伽耶舍多尊者摩提國人也。姓鬱頭藍。父",
    "X83n1578_003:0431b23": "天葢。母方聖。甞夢大神持鑑。因而有娠。凡七日而誕。",
    "X83n1578_003:0431b24": "肌體瑩如琉璃。未甞洗沐。自然香潔。幼好閒靜。語非",
    "X83n1578_003:0431c01": "常童。持鑑出遊。遇難提尊者得度。後領徒至大月氏",
    "X83n1578_003:0431c02": "國。見一婆羅門舍有異氣。祖將入彼舍。舍主鳩摩羅",
    "X83n1578_003:0431c03": "多問曰。是何徒眾。祖曰。是佛弟子。彼聞佛號。心神竦",
    "X83n1578_003:0431c04": "然。即時閉戶。祖良久扣其門。羅多云。此舍無人。祖曰。",
    "X83n1578_003:0431c05": "答無者誰。(汾陽昭代云。泊合忘却)羅多聞語。知是異人。遽開關",
    "X83n1578_003:0431c06": "延接。祖曰。昔世尊記曰。吾滅後一千年。有大士出現",
    "X83n1578_003:0431c07": "於月氏國。紹隆玄化。今汝值吾。應斯嘉運。於是鳩摩",
    "X83n1578_003:0431c08": "羅多。發宿命智。投誠出家。授具訖付法。偈曰。有種有",
    "X83n1578_003:0431c09": "心地。因緣能發萌。於緣不相礙。當生生不生。祖付法",
    "X83n1578_003:0431c10": "已。踊身虗空。現十八變。化火三昧。自焚其身。眾以舍",
    "X83n1578_003:0431c11": "利建塔。漢成帝二十年戊申也。",
    "X83n1578_003:0431c12": "▲十九祖鳩摩羅多尊者大月氏國婆羅門之子也。",
    "X83n1578_003:0431c13": "昔為自在天人。見菩薩瓔珞。忽起愛心。墮生忉利。聞",
    "X83n1578_003:0431c14": "憍尸迦說般若波羅蜜多。以法故升梵天。以根利故",
    "X83n1578_003:0431c15": "善說法要。諸天尊為導師。以繼祖時至。降月氏。後至",
    "X83n1578_003:0431c16": "中天竺國。有大士名闍夜多。問曰。我家父母素信三",
    "X83n1578_003:0431c17": "寶。而常縈疾瘵。凡所營作。皆不如意。而我隣家。久為",
    "X83n1578_003:0431c18": "旃陀羅行。而身常勇健。所作和合。彼何幸而我何辜。",
    "X83n1578_003:0431c19": "祖曰。何足疑乎。且善惡之報。有三時焉。凡人但見仁",
    "X83n1578_003:0431c20": "夭暴壽。逆吉義凶。便謂亡因果。虗罪福。殊不知影響",
    "X83n1578_003:0431c21": "相隨。毫釐靡忒。縱經百千萬劫。亦不磨滅。時闍夜多",
    "X83n1578_003:0431c22": "聞是語已。頓釋所疑。祖曰。汝雖已信三業。而未明業",
    "X83n1578_003:0431c23": "從惑生。惑依識有。識依不覺。不覺依心。心本清淨。無",
    "X83n1578_003:0431c24": "生滅。無造作。無報應。無勝負。寂寂然。靈靈然。汝若入",
    "X83n1578_003:0432a01": "此法門。可與諸佛同矣。一切善惡有為無為。皆如夢",
    "X83n1578_003:0432a02": "幻。闍夜多承言領旨。即發宿慧。懇求出家。(正宗記。祖曰。汝何許",
    "X83n1578_003:0432a03": "人。可白父母而後出家。夜多曰。我國北印度也。去此三千里。然吾有小術。往返亦易。遂行其術。與祖須臾達彼。",
    "X83n1578_003:0432a04": "夜多既聞其父母。祖遂與授具)既受具。祖告曰。吾今寂滅時至。汝當",
    "X83n1578_003:0432a05": "紹行化跡。付法眼偈曰。性上本無生。為對求人說。於",
    "X83n1578_003:0432a06": "法既無得。何懷決不決。又云。此是妙音如來見性清",
    "X83n1578_003:0432a07": "淨之句。汝宜傳布後學。言訖。即於座上。以指爪剺面。",
    "X83n1578_003:0432a08": "如紅蓮開。出大光明。照耀四眾。而入寂滅。闍夜多建",
    "X83n1578_003:0432a09": "塔。以奉全身。當新室十四年壬午也。",
    "X83n1578_003:0432a10": "▲二十祖闍夜多尊者北天竺國人也。智慧淵冲。化",
    "X83n1578_003:0432a11": "導無量。後至羅閱城。敷揚頓教。彼有學眾。惟尚辯論。",
    "X83n1578_003:0432a12": "為之首者名婆修盤頭。(此云徧行)常一食不臥。六時禮佛。",
    "X83n1578_003:0432a13": "清淨無欲。為眾所歸。祖將欲度之。先問彼眾曰。此徧",
    "X83n1578_003:0432a14": "行頭陀。能修梵行。可得佛道乎。眾曰。我師精進。何故",
    "X83n1578_003:0432a15": "不可。祖曰。汝師與道遠矣。設苦行歷於塵劫。皆虗妄",
    "X83n1578_003:0432a16": "之本也。眾曰。尊者蘊何德行。而譏我師。祖曰。我不求",
    "X83n1578_003:0432a17": "道。亦不顛倒。我不禮佛。亦不輕慢。我不長坐。亦不懈",
    "X83n1578_003:0432a18": "怠我不一食。亦不雜食。我不知足。亦不貪慾。心無所",
    "X83n1578_003:0432a19": "希。名之曰道。時徧行聞已。發無漏智。歡喜讚嘆。祖又",
    "X83n1578_003:0432a20": "語彼眾曰。會吾語否。吾所以然者。為其求道心切。夫",
    "X83n1578_003:0432a21": "絃急即斷。故吾不贊。令其住安樂地。入諸佛智。復告",
    "X83n1578_003:0432a22": "徧行曰。吾適對眾挫抑仁者。得無惱於衷乎。徧行曰。",
    "X83n1578_003:0432a23": "我憶念七劫前。生常安樂國。師於智者月淨。記我非",
    "X83n1578_003:0432a24": "久當證斯陀含果。時有大光明菩薩出世。我以老故",
    "X83n1578_003:0432b01": "策杖禮謁。師叱我曰。重子輕父。一何鄙哉。時我自謂",
    "X83n1578_003:0432b02": "無過。請師示之。師曰。汝禮大光明菩薩。以杖倚壁畵",
    "X83n1578_003:0432b03": "佛面。以此過慢。遂失二果。我責躬悔過以來。聞諸惡",
    "X83n1578_003:0432b04": "言。如風如響。況今獲聞無上甘露。而反生熱惱耶。惟",
    "X83n1578_003:0432b05": "願大慈。以妙道垂誨。祖曰。汝久植眾德。當繼吾宗。聽",
    "X83n1578_003:0432b06": "吾偈曰。言下合無生。同於法界性。若能如是解。通達",
    "X83n1578_003:0432b07": "事理竟。祖付法已。於其座上。以首倒植。象娑羅樹枝。",
    "X83n1578_003:0432b08": "奄然而化。眾欲闍維。百千人舉之不能。乃至諸羅漢",
    "X83n1578_003:0432b09": "以神力舉之。亦不能動。眾乃炷香祝之。遂頹然委地。",
    "X83n1578_003:0432b10": "闍維收舍利建塔。當後漢明帝十七年甲戌也　初",
    "X83n1578_003:0432b11": "月氏國王。聞師德風。躬詣問法。修敬已請開演。祖曰。",
    "X83n1578_003:0432b12": "大王來時好道。今去亦如來時。王嘆服。",
    "X83n1578_003:0432b13": "圓悟勤頌云。至簡至易。最尊最貴。往還千聖頂[寧*頁]",
    "X83n1578_003:0432b14": "頭。世出世間不思議。彈指圓成八萬門。一超直入",
    "X83n1578_003:0432b15": "如來地。",
    "X83n1578_003:0432b16": "▲二十一祖婆修盤頭尊者羅閱城人也。姓毗舍佉。",
    "X83n1578_003:0432b17": "父光葢。母嚴一。家富而無子。禱於佛塔。母夢吞明暗",
    "X83n1578_003:0432b18": "二珠因孕。經七日。有一羅漢。名賢眾。至其家。光葢設",
    "X83n1578_003:0432b19": "禮。賢眾端坐受之。嚴一出拜。賢眾避席云。回禮法身",
    "X83n1578_003:0432b20": "大士。光葢疑之。賢眾曰。汝婦懷聖子。生當為世燈慧",
    "X83n1578_003:0432b21": "日。故吾避之。然當一乳而生二子。一名婆修盤頭。則",
    "X83n1578_003:0432b22": "吾所尊者也。二名芻尼。(此云野鵲子)昔如來雪山修道。芻",
    "X83n1578_003:0432b23": "尼巢於頂上。佛既成道。芻尼受報為那提國王。佛記",
    "X83n1578_003:0432b24": "云。汝至第二五百年。生羅閱城毗舍佉家。與聖同胞。",
    "X83n1578_003:0432c01": "今無爽矣。後一月果誕二子。尊者婆修盤頭。年十五。",
    "X83n1578_003:0432c02": "禮光度羅漢出家。感毗婆訶菩薩與之授戒。行化至",
    "X83n1578_003:0432c03": "那提國。彼王名常自在。有二子。長名摩訶羅。次名摩",
    "X83n1578_003:0432c04": "挐羅。王問祖曰。羅閱城土風。與此何異。祖曰。彼曾三",
    "X83n1578_003:0432c05": "佛出世。今王國有二師化導。王曰。二師者誰。祖曰。佛",
    "X83n1578_003:0432c06": "記第二五百年。有二神力大士。出家繼聖。一即王之",
    "X83n1578_003:0432c07": "次子摩挐羅。吾雖德薄。亦當其一。初那提國有惡象",
    "X83n1578_003:0432c08": "為害。挐羅生而象息。至是三十年矣。人尚不知其所",
    "X83n1578_003:0432c09": "以息。王方同祖語。忽使者報。有象巨萬逼城。王憂之。",
    "X83n1578_003:0432c10": "祖曰。挐羅出患解矣。王試命挐羅出。挐羅遂出城南。",
    "X83n1578_003:0432c11": "向象撫腹大喝。城為震動。羣象顛仆。頃皆馳散。至是",
    "X83n1578_003:0432c12": "人始知三十年之安。以挐羅也。王大敬信。命挐羅依",
    "X83n1578_003:0432c13": "祖出家。祖即與授具。付法偈曰。泡幻同無礙。如何不",
    "X83n1578_003:0432c14": "了悟。達法在其中。非今亦非古。付法已。踊身高半由",
    "X83n1578_003:0432c15": "旬。屹然而住。四眾告曰。願尊者無為神通。我輩欲收",
    "X83n1578_003:0432c16": "舍利。遂復座入寂。闍維舍利建塔。漢殤帝十二年丁",
    "X83n1578_003:0432c17": "巳也。",
    "X83n1578_003:0432c18": "圭峯云。通達一切修多羅義。分別宣說。廣化眾生。",
    "X83n1578_003:0432c19": "疑是天親。未敢為定。",
    "X83n1578_003:0432c20": "▲二十二祖摩挐羅尊者姓剎帝利。父常自在王。受",
    "X83n1578_003:0432c21": "盤頭尊者命。祖遂出家。傳法至西印土。彼國王名得",
    "X83n1578_003:0432c22": "度。瞿曇種族。事佛精進。一日於行道處。忽現一塔。高",
    "X83n1578_003:0432c23": "尺四寸。欲舉以供養。竭眾力莫能舉。王大會四眾。問",
    "X83n1578_003:0432c24": "所由。眾莫能知。祖曰。此阿育王塔。感王精進故現耳。",
    "X83n1578_003:0433a01": "王曰。敢問法要。祖曰。佛法能具七事。去三物。乃可學。",
    "X83n1578_003:0433a02": "王問。三物七事為何。祖曰。所去三物。貪嗔癡。所具七",
    "X83n1578_003:0433a03": "事。大慈歡喜無我勇猛饒益降魔無證。人所以明了",
    "X83n1578_003:0433a04": "不明了。以此耳。王聞已曰。至聖難逢。世樂非久。即傳",
    "X83n1578_003:0433a05": "位太子出家。七日而證四果。祖深加慰誨曰。汝居此",
    "X83n1578_003:0433a06": "國。善自度人。今異域有大法器。吾當往化。得度曰。師",
    "X83n1578_003:0433a07": "應跡十方。動念當至。寧勞往耶。祖曰。然。於是焚香遙",
    "X83n1578_003:0433a08": "語月支國鶴勒那比丘曰。汝教導鶴眾。道果將證。宜",
    "X83n1578_003:0433a09": "自知之。時鶴勒那。為彼國王寶印。說修多羅偈。忽覩",
    "X83n1578_003:0433a10": "異香成穗。王曰。是何祥也。曰西印土摩挐羅尊者將",
    "X83n1578_003:0433a11": "至。此信香也。王與鶴勒那。俱西嚮作禮。祖亦以手東",
    "X83n1578_003:0433a12": "向三點於地答之。即辭得度。與其具通眾凌虗。趣月",
    "X83n1578_003:0433a13": "支國。鶴勒那與寶印。迎祖至王宮供養。異日鶴勒那",
    "X83n1578_003:0433a14": "問祖曰。我止林間已經九白。(印土以一年為一白)有弟子龍子",
    "X83n1578_003:0433a15": "者。幼而聰慧。我於三世推窮。莫知其本。祖曰。此子於",
    "X83n1578_003:0433a16": "第五劫中。生妙喜國婆羅門家。曾以栴檀施於佛宇。",
    "X83n1578_003:0433a17": "作槌撞鐘。受報聰敏。為眾欽仰。又問。我有何緣而感",
    "X83n1578_003:0433a18": "鶴眾。祖曰。於第四劫中。甞為比丘。當赴會龍宮。汝諸",
    "X83n1578_003:0433a19": "弟子咸欲隨從。汝觀五百眾中。無有一人堪任妙供。",
    "X83n1578_003:0433a20": "時諸弟子曰。師甞說法。於食等者於法亦等。今既不",
    "X83n1578_003:0433a21": "然。何聖之有。汝即令赴會。坐是濫食。報為羽族。師弟",
    "X83n1578_003:0433a22": "夙緣。故今相隨。鶴勒那曰。以何方便令彼解脫。祖曰。",
    "X83n1578_003:0433a23": "吾有無上法寶。汝當聽受化未來際。乃說偈曰。心隨",
    "X83n1578_003:0433a24": "萬境轉。轉處實能幽。隨流認得性。無喜亦無憂。鶴眾",
    "X83n1578_003:0433b01": "聞偈飛鳴而去。祖即踊身空中。呈十八變。返座指地。",
    "X83n1578_003:0433b02": "發一神泉。復說偈曰。心地清淨泉。能潤於一切。從地",
    "X83n1578_003:0433b03": "而涌出。徧濟十方世。(宗鏡作徧滿十方際)偈已泊然寂滅。鶴。勒",
    "X83n1578_003:0433b04": "那與寶印王建塔。以奉全身。漢桓帝十九年乙巳也。",
    "X83n1578_003:0433b05": "▲二十三祖鶴勒那尊者月支國人。姓婆羅門。父千",
    "X83n1578_003:0433b06": "勝。母金光。以求子禱於七佛金幢。夢須彌頂有神童。",
    "X83n1578_003:0433b07": "持金環云。我來。及誕而天雨花。國王以其有神徵。乳",
    "X83n1578_003:0433b08": "於宮中。宮嬪育之。即分身各為其子。有千許。王曰。我",
    "X83n1578_003:0433b09": "無儲嗣。將育爾為太子。今者千身。孰為正子哉。言已",
    "X83n1578_003:0433b10": "一子放光。忽皆不見。而見於其父母家。王莫能如何。",
    "X83n1578_003:0433b11": "七歲覩民間淫祠。惡其宰殺。入廟叱之。廟貌遂隳。鄉",
    "X83n1578_003:0433b12": "黨稱之為聖子。至年二十二出家。栖一林間九白。誦",
    "X83n1578_003:0433b13": "大般若。感鶴眾相隨。三十得法。行化至中印土。為其",
    "X83n1578_003:0433b14": "王無畏海說法。感日月天子禮拜其前。王目見之。乃",
    "X83n1578_003:0433b15": "問祖。日月國土總有多少。祖曰。千釋迦所化世界。各",
    "X83n1578_003:0433b16": "有百億迷盧日月。我若廣說。即不能盡。王聞忻然。時",
    "X83n1578_003:0433b17": "祖演無上道。度有緣眾。有上足龍子早夭。其兄師子。",
    "X83n1578_003:0433b18": "博通強記。事婆羅門。將塟龍子。而眾力舉其柩。不能",
    "X83n1578_003:0433b19": "動。祖謂師子曰。昔汝弟欲冥福汝。而塑一佛像。汝方",
    "X83n1578_003:0433b20": "信婆羅門投於地。今汝弟雖謝世。猶欲感悟汝。故示",
    "X83n1578_003:0433b21": "斯異。汝亟供像。柩斯舉矣。師子奉命。而柩舉。未幾婆",
    "X83n1578_003:0433b22": "羅門師死。師子乃歸依尊者。問曰。我欲求道。當何用",
    "X83n1578_003:0433b23": "心。祖曰。汝欲求道。無所用心。曰既無用心。誰作佛事。",
    "X83n1578_003:0433b24": "祖曰。汝若有用。即非功德。汝若無作。即是佛事。經云。",
    "X83n1578_003:0433c01": "我所作功德。而無我所故。師子聞是語已。即入佛慧。",
    "X83n1578_003:0433c02": "時祖忽指東北問曰。是何氣象。師子曰。我見氣如白",
    "X83n1578_003:0433c03": "虹貫乎天地。復有黑氣五道。橫亘其中。祖曰。其兆云",
    "X83n1578_003:0433c04": "何。曰莫可知矣。祖曰。吾滅後五十年。北天竺國當有",
    "X83n1578_003:0433c05": "難起。嬰在汝身。吾將滅已。今以法眼付囑於汝。善自",
    "X83n1578_003:0433c06": "護持。乃說偈曰。認得心性時。可說不思議。了了無可",
    "X83n1578_003:0433c07": "得。得時不說知。師子比丘聞偈欣愜。然未曉將罹何",
    "X83n1578_003:0433c08": "難。祖乃密示之。言訖現十八變。而歸寂。闍維畢。分舍",
    "X83n1578_003:0433c09": "利各欲興塔。祖復現形空中而說偈曰。一法一切法。",
    "X83n1578_003:0433c10": "一切一法攝。吾身非有無。何分一切塔。大眾聞偈。遂",
    "X83n1578_003:0433c11": "不復分。就馱都場而建塔。後漢獻帝二十年己丑也。",
    "X83n1578_003:0433c12": "▲二十四祖師子比丘尊者中印度人。姓婆羅門。得",
    "X83n1578_003:0433c13": "法遊方至罽賓國。有沙門波利迦。(或云波黎迦)本習小乘",
    "X83n1578_003:0433c14": "禪觀。其學徒有五。曰禪定。曰知見。曰執相。曰捨相。曰",
    "X83n1578_003:0433c15": "不語。祖謂持不語者曰。佛教勤衍般若。孰為不語而",
    "X83n1578_003:0433c16": "反佛說耶。謂捨相者曰。佛教威儀具足。梵行清白。豈",
    "X83n1578_003:0433c17": "捨相耶。謂執相者曰。佛土清淨。自在無著。何執相耶。",
    "X83n1578_003:0433c18": "謂知見者曰。諸佛知見無所得故。此法微妙。覺聞不",
    "X83n1578_003:0433c19": "及。無為無相。何知見耶。四眾皆服從。惟禪定師達磨",
    "X83n1578_003:0433c20": "達者。聞四眾義屈。憤悱而來。祖曰。仁者習定。何當來",
    "X83n1578_003:0433c21": "此。既至於此。胡云習定。彼曰。我雖來此。心亦不亂。定",
    "X83n1578_003:0433c22": "隨人習。豈在處所。祖曰。仁者既來。其習亦至。既無處",
    "X83n1578_003:0433c23": "所。豈在人習。彼曰。定習人故。非人習定。我當來此。其",
    "X83n1578_003:0433c24": "定常習。祖曰。人非習定。定習人故。當自來時。其定誰",
    "X83n1578_003:0434a01": "習。彼曰。如淨明珠內外無翳。定若通達。必當如此。祖",
    "X83n1578_003:0434a02": "曰。定若通達。一似明珠。今見仁者。非珠之徒。彼曰。其",
    "X83n1578_003:0434a03": "珠明徹。內外悉定。我心不亂。猶若此淨。祖曰。其珠無",
    "X83n1578_003:0434a04": "內外。仁者何能定。穢物非動搖。此定不是淨。達磨達",
    "X83n1578_003:0434a05": "聞已。遂作禮曰。我於學道。葢虗勞耳。尊者幸有以教",
    "X83n1578_003:0434a06": "我。慇懃哀請。祖曰。諸佛禪定無有所得。諸佛覺道無",
    "X83n1578_003:0434a07": "有所證。無得無證。是真解脫。酬因答果。世之業報。於",
    "X83n1578_003:0434a08": "此法中悉不如是。達磨達蒙祖開悟。心地朗然。祖既",
    "X83n1578_003:0434a09": "攝五眾。名聞遐邇。方求法嗣。遇一長者。引其子問祖",
    "X83n1578_003:0434a10": "曰。此子名斯多。當生便拳左手。年二十矣。終未能舒。",
    "X83n1578_003:0434a11": "願尊者示其宿因。祖覩之即以手接曰。可還我珠。童",
    "X83n1578_003:0434a12": "子遽開手奉珠。眾皆驚異。祖曰。吾前報為僧。有童子",
    "X83n1578_003:0434a13": "名婆舍。吾甞赴西海齋。受嚫珠付之。今還吾珠。理固",
    "X83n1578_003:0434a14": "然矣。長者遂令出家。祖會眾聖與授具。以前緣故。名",
    "X83n1578_003:0434a15": "婆舍斯多。祖即謂之曰。吾師密有懸記。罹難非久。如",
    "X83n1578_003:0434a16": "來正法眼藏今當付汝。汝應保護。普潤來際。偈曰。正",
    "X83n1578_003:0434a17": "說知見時。知見俱是心。當心即知見。知見即於今。祖",
    "X83n1578_003:0434a18": "說偈已。以僧伽黎密付斯多。俾之他國。隨機演化。斯",
    "X83n1578_003:0434a19": "多受教。直抵南天。祖謂難不可以苟免。獨留罽賓。時",
    "X83n1578_003:0434a20": "本國有外道二人。一名摩目多。二名都落遮。學諸幻",
    "X83n1578_003:0434a21": "法。欲共謀亂。詭為釋子。潛入王宮。其王彌羅崛。遂滅",
    "X83n1578_003:0434a22": "毀釋教。秉劍至尊者所問曰。師得蘊空否。祖曰。已得",
    "X83n1578_003:0434a23": "蘊空。王曰。離生死否。祖曰。已離生死。王曰。既離生死。",
    "X83n1578_003:0434a24": "可施我頭。祖曰。身非我有。何恡於頭。王即揮刃斷尊",
    "X83n1578_003:0434b01": "者首。白乳涌高數尺。王之右臂旋亦墮地。七日而終。",
    "X83n1578_003:0434b02": "太子光首歎曰。吾父何故自取其禍。延眾懺悔。時象",
    "X83n1578_003:0434b03": "白山有仙人。深明因果。言師子與羅崛。往世皆為白",
    "X83n1578_003:0434b04": "衣。以嫉法勝故。陰戕於崛。乃今償焉。眾遂以祖報體",
    "X83n1578_003:0434b05": "建塔。當魏廢帝齊王二十年己卯也。",
    "X83n1578_003:0434b06": "玄沙備云。大小師子尊者。頭也不解作得主　玄",
    "X83n1578_003:0434b07": "覺徵云。且道斬著斬不著　汾陽昭別云。知師不",
    "X83n1578_003:0434b08": "恡　雪竇顯云。作家君王天然有在　翠巖芝云。",
    "X83n1578_003:0434b09": "當時尊者引頸。王便舉刃。當恁麼時。有人出來諫",
    "X83n1578_003:0434b10": "得住麼。至今無人斷此公案。如今衲僧作麼生斷",
    "X83n1578_003:0434b11": "　天童華拈諸師語云。玄沙云大小尊者頭也不",
    "X83n1578_003:0434b12": "解作得主。隨氀[叟*毛]。玄覺徵云且道斬著斬不著。將",
    "X83n1578_003:0434b13": "蝦釣鱉。汾陽別云知師不恡。將錯就錯。雪竇云作",
    "X83n1578_003:0434b14": "家君王天然有在。提水放火。翠巖芝云當時王舉",
    "X83n1578_003:0434b15": "劍師子引頸。當恁麼時有人諫得住麼。至今無人",
    "X83n1578_003:0434b16": "斷此公案。如今衲僧作麼生斷。莫要說夢。芭蕉云。",
    "X83n1578_003:0434b17": "賣寶撞著瞎波斯。誣人之罪。瑯琊云。罽賓好一口",
    "X83n1578_003:0434b18": "劍。爭奈劍上無眼。尊者好個師子。要且不解返躑。",
    "X83n1578_003:0434b19": "賊過後張弓。復云。這一隊漢。被山僧剿絕了也。還",
    "X83n1578_003:0434b20": "見師子尊者麼。驀拈拄杖卓一下云。修身慎行恐",
    "X83n1578_003:0434b21": "辱先也　黃龍新云。黃龍要問雪竇。既是作家君",
    "X83n1578_003:0434b22": "王。因甚臂落。徑山杲云。孟八郎漢又恁麼去　孤",
    "X83n1578_003:0434b23": "峯深頌云。本是山中人。愛說山中話。五月賣松風。",
    "X83n1578_003:0434b24": "人間恐無價　永明頌云。尊者理非謬。玄沙語甚",
    "X83n1578_003:0434c01": "奇。首隨鋒刃落。彼此沒毫釐。幻寄曰。大小永明。作",
    "X83n1578_003:0434c02": "座主見解。唐突般若。",
    "X83n1578_003:0434c03": "▲二十五祖婆舍斯多罽賓國人。姓婆羅門。父寂行。",
    "X83n1578_003:0434c04": "母常安樂。初母夢得神劍。因而有孕。既誕拳左手。遇",
    "X83n1578_003:0434c05": "師子尊者付法。(語在師子章)後至中印度。國王迦勝設禮",
    "X83n1578_003:0434c06": "供養。有外道無我尊。先亦為王禮重。乃於王前論義",
    "X83n1578_003:0434c07": "冀勝。祖自重。謂祖曰。我解默論。不假言說。祖曰。孰知",
    "X83n1578_003:0434c08": "勝負。彼曰。不爭勝負。但取其義。祖曰。汝以何為義。彼",
    "X83n1578_003:0434c09": "曰。無心為義。祖曰。汝既無心。豈得義乎。彼曰。我說無",
    "X83n1578_003:0434c10": "心。當名非義。祖曰。汝說無心。當名非義。我說非心。當",
    "X83n1578_003:0434c11": "義非名。彼曰。當義非名。誰能辨義。祖曰。汝名非義。此",
    "X83n1578_003:0434c12": "名何名。彼曰。為辨非義。是名無名。祖曰。名既非名。義",
    "X83n1578_003:0434c13": "亦非義。辨者是名。當辨何物。如是往返五十九番。外",
    "X83n1578_003:0434c14": "道杜口信伏。(妙喜曰。婆舍斯多。何用忉怛。當時若見它道請師默論不假言說。便云義墮也。",
    "X83n1578_003:0434c15": "即今莫有與妙。喜默論者麼或　有衲僧出來道義墮也。我也知你在鬼窟裏作活計)於時祖忽",
    "X83n1578_003:0434c16": "面北合掌長吁曰。我師師子尊者。今日遇難。斯可傷",
    "X83n1578_003:0434c17": "焉。即辭王南邁。至南天潛隱山谷。王天德迎請供養。",
    "X83n1578_003:0434c18": "王有二子。長曰德勝。凶暴而色力充盛。次曰不如蜜",
    "X83n1578_003:0434c19": "多。和柔而常嬰疾苦。王以問尊者。為陳因果。王敬信",
    "X83n1578_003:0434c20": "受。有呪術師。忌祖。寘毒食中。祖知而食之。彼反受毒。",
    "X83n1578_003:0434c21": "遂投祖出家。後六十載。德勝即位。惑外道說。因詰祖",
    "X83n1578_003:0434c22": "曰。師子尊者已遇罽賓國王難。何緣付法。祖出師子",
    "X83n1578_003:0434c23": "尊者所付僧伽黎示勝。勝命焚之。衣出五色光。薪盡",
    "X83n1578_003:0434c24": "如故。勝乃追悔致禮。初勝欲抑尊者。不如蜜多往諫。",
    "X83n1578_003:0435a01": "因囚之。至是立出蜜多。蜜多遂求出家。祖問曰。汝欲",
    "X83n1578_003:0435a02": "出家。當為何事。蜜多曰。我若出家。不為其事。祖曰。不",
    "X83n1578_003:0435a03": "為何事。蜜多曰。不為俗事。祖曰。當為何事。蜜多曰。當",
    "X83n1578_003:0435a04": "為佛事。祖曰。王子智慧天至。必諸聖降迹。即度出家。",
    "X83n1578_003:0435a05": "侍祖六年。後於王宮受具。羯磨之際。大地震動。乃付",
    "X83n1578_003:0435a06": "法偈曰。聖人說知見。當境無是非。我今悟真性。無道",
    "X83n1578_003:0435a07": "亦無理。不如蜜多受偈已。問衣可傳乎。祖曰。此衣為",
    "X83n1578_003:0435a08": "難故。假以證明。汝身無難。化被十方。何假傳衣。不如",
    "X83n1578_003:0435a09": "蜜多作禮。祖現神變。化三昧火自焚。平地舍利可高",
    "X83n1578_003:0435a10": "一尺。德勝王建浮圖閟之。東晉明帝太寧三年乙酉",
    "X83n1578_003:0435a11": "歲也。",
    "X83n1578_003:0435a12": "傳法記云。祖踊身虗空。現十八變。放大光明。照耀",
    "X83n1578_003:0435a13": "天地。即於空中化火自焚。雨舍利。不墮地。眾以衣",
    "X83n1578_003:0435a14": "裓接之。又云。祖又名婆羅多那。又名婆羅多羅。此",
    "X83n1578_003:0435a15": "二名華云別業泉眾。初中天竺王苑有泉。熱不可",
    "X83n1578_003:0435a16": "探。王迦勝以問祖。祖曰。泉熱有三。一下有熱石。二",
    "X83n1578_003:0435a17": "鬼業。三神業。此神業也。因命爇香臨泉為其懺悔。",
    "X83n1578_003:0435a18": "須臾有神見謝得度脫。七日而泉清冷如常泉。故",
    "X83n1578_003:0435a19": "中竺北竺。復以二名稱之。",
    "X83n1578_003:0435a20": "▲二十六祖不如蜜多尊者姓剎帝利。南印度王子。",
    "X83n1578_003:0435a21": "得法後至東印度。其王堅固。奉外道師長爪梵志。祖",
    "X83n1578_003:0435a22": "至。王問曰。師來何為。曰將度眾生。曰以何法度。曰各",
    "X83n1578_003:0435a23": "以其類度之。梵志即化一大山於祖頂上。勢且下壓。",
    "X83n1578_003:0435a24": "祖指之。山遽移在彼眾頂上。復以手按地。地動。五百",
    "X83n1578_003:0435b01": "外道皆不能立。梵志怖懼懺禮。祖復按地地靜。指山",
    "X83n1578_003:0435b02": "山滅。王異日大治齋。集諸外道。懇祖預會。祖初不欲",
    "X83n1578_003:0435b03": "行。而知所會地將陷乃往。王曰。師肻來耶。祖曰。吾非",
    "X83n1578_003:0435b04": "應供。來救死耳。此地已為龍窟。須臾當下陷。王恐。與",
    "X83n1578_003:0435b05": "其眾如高原。反顧其地。已淵然成湫矣。王益敬信。祖",
    "X83n1578_003:0435b06": "為演法。且曰。王國有聖人。當繼我法。先是東印有婆",
    "X83n1578_003:0435b07": "羅門子。年二十。幼失父母。不知名氏。或自言瓔珞。人",
    "X83n1578_003:0435b08": "遂名曰瓔珞童子。丐行閭里。有問汝行何急。即曰汝",
    "X83n1578_003:0435b09": "行何緩。問何姓。即曰與汝同姓。人莫測之。一日王與",
    "X83n1578_003:0435b10": "祖同車而出。瓔珞稽首於前。祖曰。汝憶往事否。珞曰。",
    "X83n1578_003:0435b11": "我念往劫中。與師同居。師演摩訶般若。我演甚深修",
    "X83n1578_003:0435b12": "多羅。今日之事。葢契昔因。祖顧王曰。此大勢至菩薩",
    "X83n1578_003:0435b13": "也。繼後出二人。一人化南印度。一人緣在震旦。九年",
    "X83n1578_003:0435b14": "却返此方。即以昔因故。名為般若多羅。付法偈曰。真",
    "X83n1578_003:0435b15": "性心地藏。無頭亦無尾。應緣而化物。方便呼為智。付",
    "X83n1578_003:0435b16": "法已。即辭王曰。化緣已終。將歸寂滅。願王於最上乘。",
    "X83n1578_003:0435b17": "無忘外護。即還本座。現形如日。少頃復呈十八變。出",
    "X83n1578_003:0435b18": "三昧火自焚。雨金色舍利。王以金塔閟之。東晉孝武",
    "X83n1578_003:0435b19": "太元十三年戊子也。",
    "X83n1578_003:0435b20": "▲二十七祖般若多羅尊者東印度人。得法後至南",
    "X83n1578_003:0435b21": "印度。彼王名香至。尊重供養。度越倫等。又施無價寶",
    "X83n1578_003:0435b22": "珠。時王有三子。曰月淨多羅。曰功德多羅。曰菩提多",
    "X83n1578_003:0435b23": "羅。其季開士也。祖欲試其所得。乃以所施珠。問三王",
    "X83n1578_003:0435b24": "子曰。此珠圓明。有能及否。月淨功德皆曰。此珠七寶",
    "X83n1578_003:0435c01": "中尊。固無踰也。菩提曰。此是世寶。未足為上。於諸寶",
    "X83n1578_003:0435c02": "中法寶為上。此是世光。未足為上。於諸光中智光為",
    "X83n1578_003:0435c03": "上。此是世明。未足為上。於諸明中心明為上。此珠光",
    "X83n1578_003:0435c04": "明。不能自照。要假智光。光辨於此。既辨此已。即知是",
    "X83n1578_003:0435c05": "珠。既知是珠。即明其寶。若明其寶。寶不自寶。若辨其",
    "X83n1578_003:0435c06": "珠。珠不自珠。珠不自珠者。要假智珠而辨世珠。寶不",
    "X83n1578_003:0435c07": "自寶者。要假智寶以明法寶。然則師有其道。其寶即",
    "X83n1578_003:0435c08": "現。眾生有道。心寶亦然。祖歎其辯慧。乃復問曰。於諸",
    "X83n1578_003:0435c09": "物中何物無相。曰於諸物中不起無相。又問。於諸物",
    "X83n1578_003:0435c10": "中何物最高。曰於諸物中人我最高。又問。於諸物中",
    "X83n1578_003:0435c11": "何物最大。曰於諸物中法性最大。祖知是法器。以時",
    "X83n1578_003:0435c12": "尚未至。且默而混之。(妙喜曰。說得道理好。歸依佛法僧)及香至王厭",
    "X83n1578_003:0435c13": "世。眾皆號絕。菩提多羅。獨於柩前入定。經七日而出。",
    "X83n1578_003:0435c14": "遂依祖求出家。既受具。祖告曰。如來以正法眼。付大",
    "X83n1578_003:0435c15": "迦葉。如是展轉乃至於我。我今囑汝。聽吾偈曰。心地",
    "X83n1578_003:0435c16": "生諸種。因事復生理。果滿菩提圓。花開世界起。祖付",
    "X83n1578_003:0435c17": "法已。即於座上起立。舒左右手。各放光明二十七道。",
    "X83n1578_003:0435c18": "五色晃曜。又踊身虗空。高七多羅樹。化火自焚。空中",
    "X83n1578_003:0435c19": "舍利如雨。大眾建塔。收供。當宋孝武大明元年丁酉",
    "X83n1578_003:0435c20": "也。",
    "X83n1578_003:0435c21": "祖因東印度國王請齋次。王乃問。諸人盡轉經。師獨",
    "X83n1578_003:0435c22": "為何不轉。祖曰。貧道出息不隨眾緣。入息不居蘊界。",
    "X83n1578_003:0435c23": "常轉如是經。百千萬億卷。非但一卷兩卷。",
    "X83n1578_003:0435c24": "指月錄卷之三",
    "X83n1578_003:0436a01": "音釋　卷一之三",
    "X83n1578_003:0436a02": "騫(苦賢切音牽)　擷(胡結切音纈捋取也)　珣(須倫切音荀)　舁(雲俱切音于對舉也)　琛(丑森",
    "X83n1578_003:0436a03": "切音郴)　咍(呼來切海平聲笑聲)　蘸(莊陷切斬去聲)　岌峇(忌立切音及口合切音溘高貌)　岣",
    "X83n1578_003:0436a04": "嶁(音苟樓山巔也)　剺(鄰溪切)　叿(呼洪切音烘市人聲)　鏊(魚到切音傲餅鏊)　螫(施職切音",
    "X83n1578_003:0436a05": "釋蟲行毒)　顗(養里切音以)　忩(與悤同)　閴(苦臭切傾入聲寂靜也)　傴僂(上於語切下音",
    "X83n1578_003:0436a06": "樓不伸也)　囁嚅(音捻如多言也又口動貌)　窣(蘇骨切孫入聲)　襦(人余切音如短衣)　墅(承與",
    "X83n1578_003:0436a07": "切音竪田廬也)　[醢-右+(乞-乙+口)](呼改切音海肉醬)　腲脮(音猥腿肥貌)　輓(武綰切音晚引車也)　寖(同浸",
    "X83n1578_003:0436a08": "音晉進也漸也)　昳(杜結切音絰日昃)　晡(奔謨切音逋申時)　[而/火](乳兗切音軟罷弱也)　倕(直追",
    "X83n1578_003:0436a09": "切音埀重也又人名)　靸(悉合切糝入聲輕舉貌)　甓(皮亦切平入聲瓴甋也)　諮(與咨同)　煗",
    "X83n1578_003:0436a10": "(與煖同)　輭(乳演切然上聲柔也)　璪(子藁切音早玉飾如水藻文)　閿(符分切音焚地名)　抶",
    "X83n1578_003:0436a11": "(尺栗切音叱笞擊也)　[打-丁+聿](盧谷切音祿椊也手持也)　譴(苦戰切牽去聲責問也怒也)　燔(符艱切音",
    "X83n1578_003:0436a12": "煩爇也炙也)　罽(音記)　毱(渠玉切音局)　闤闠(音還會市垣門也)　閈(候幹切音翰里門曰",
    "X83n1578_003:0436a13": "閈又垣也)　牴牾(音抵誤觸忤也)　赧(乃版切難上聲面慚而赤也)　磉(蘇朗切桑上聲柱下石)",
    "X83n1578_003:0436a14": "　遡(音素逆流而上曰遡)　娠(之慎切音震婦懷孕也)　瘵(側賣切音債勞瘵)　佉(丘於切音區與",
    "X83n1578_003:0436a15": "袪同)　穗(徐醉切音瑞禾頴也)　偁(古稱字)　氀[毯-炎+叟](疏鳩切音兜當侯切音搜)"
}