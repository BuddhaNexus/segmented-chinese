{
    "X67n1309_001:0556a03": " 重刻正法眼藏序",
    "X67n1309_001:0556a05": "正法眼藏者。難言也。請以喻明。譬如淨眼洞見森羅。",
    "X67n1309_001:0556a06": "取之無窮。用之無盡。故名曰藏。夫藏者。含藏最廣。邪",
    "X67n1309_001:0556a07": "正相襍。涇渭難辯。甚至邪能奪正。正反為邪。故似泉",
    "X67n1309_001:0556a08": "眼不通泥沙立壅。法眼不正邪見層出。剔抉泥沙而",
    "X67n1309_001:0556a09": "泉眼通。剪除邪見而法眼正。自非至人其何擇焉。昔",
    "X67n1309_001:0556a10": "竺乾有九十六種背正趨邪。二十八人摧邪持正。逮",
    "X67n1309_001:0556a11": "家東土白馬西來。正教始興於濁世。名相尋陷於邪",
    "X67n1309_001:0556a12": "宗。由是達磨大師掃除繁萎直示本心。嗣後五宗分",
    "X67n1309_001:0556a13": "派各別門風。會其樞要。卓乎純正。詎意人根浸劣。法",
    "X67n1309_001:0556a14": "久獘生。或承虗接響。以盲枷瞎棒妄號通宗。或守拙",
    "X67n1309_001:0556a15": "抱愚。以一味不言目為本分。或彷彿依稀自稱了悟。",
    "X67n1309_001:0556a16": "或搖唇鼓舌以當平生。如是有百二十家癡禪。自賺",
    "X67n1309_001:0556a17": "賺人。淪溺狂邪。故我大慧老人承悲願力。運無畏心。",
    "X67n1309_001:0556a18": "決擇五家。提挈最正者凡百餘人。裒以成帙。目曰正",
    "X67n1309_001:0556a19": "法眼藏。是書也。如懸白澤裘。精妖喪魄。秉金剛劍。魔",
    "X67n1309_001:0556a20": "外潛踪。四七古錐宗眼。二三老漢家珍。不涉程途。一",
    "X67n1309_001:0556a21": "覽具足。知為後學指南無加此矣。時有繡水普善庵",
    "X67n1309_001:0556a22": "沙門慧悅居士。春門徐弘澤。自慶奇遇嗟彼未聞。冀",
    "X67n1309_001:0556a23": "報佛恩募資重刻。屬余為序。以貽同志。而參學者即",
    "X67n1309_001:0556a24": "使遊法界無邊之門。融古今剎那之念。猶是功勳邊",
    "X67n1309_001:0556b01": "事。若能了悟則自心何知。自眼何見。非見非知。是真",
    "X67n1309_001:0556b02": "得正法眼藏者矣。",
    "X67n1309_001:0556b03": "萬曆丙辰端陽日嗣曹洞正宗第二十七代古越顯",
    "X67n1309_001:0556b04": "聖寺住持沙門　圓澄　撰",
    "X67n1309_001:0556b07": " 題刻大慧禪師正法眼藏",
    "X67n1309_001:0556b09": "大慧杲公以迅鷹俊鶻之資。初被湛堂脫鞴。繼受圓",
    "X67n1309_001:0556b10": "悟礪爪。然後摶摩雲空蹴躐海浪。毛羣羽族靡不遭",
    "X67n1309_001:0556b11": "其裂腦碎肝者。快哉無師自然之智。真超然而獨雄",
    "X67n1309_001:0556b12": "者也。若夫議論風旨形於楮墨。博大詳盡。橫所欲吐",
    "X67n1309_001:0556b13": "必使了然。印人之心。而回環轉折之妙。又若藻士杼",
    "X67n1309_001:0556b14": "軸而出者。抑何宗說之兼暢歟。良由少侍圓悟令處",
    "X67n1309_001:0556b15": "擇木堂。日與士大夫周旋。稔其華辨。不無資發之助",
    "X67n1309_001:0556b16": "耳。杲所善士大夫無如無盡．無垢兩居士。無盡始以",
    "X67n1309_001:0556b17": "功名自喜。事業未盡可人。摧拉之後。霜降水涸洗露",
    "X67n1309_001:0556b18": "本根。當世味蜇口之餘。領醍醐沃心之益。想見空闊",
    "X67n1309_001:0556b19": "明妙。令得復秉權軸。更展作畏。未必無可觀也。子韶",
    "X67n1309_001:0556b20": "金顱玉骨。[王*堅][王*堅]名節。自樹剛大之氣。浩然伸於華夷。",
    "X67n1309_001:0556b21": "迨其晚也。必以覺場為息心之地。與杲老契稱莫逆。",
    "X67n1309_001:0556b22": "杲因以有衡陽之譴。後會怡然曾不齒及此兩人者。",
    "X67n1309_001:0556b23": "相與於無相與其所以然之故。寧易測哉。甞試論之。",
    "X67n1309_001:0556b24": "名納之與士大夫處。雖無心襲其文采。有如縞裹旃",
    "X67n1309_001:0556c01": "檀芳馥暗透。代之偉人世智辨聰種種靡缺。至於發",
    "X67n1309_001:0556c02": "真歸元末後一著子。必須無面目漢痛下老拳。杲之",
    "X67n1309_001:0556c03": "所著語錄．書問．宗門武庫與是編。大都貫串宗乘出",
    "X67n1309_001:0556c04": "入孔老。葢礲斵其門徒者十七。而為士大夫發拳者",
    "X67n1309_001:0556c05": "十三。吾輩有意踵兩居士躅者。尤宜盡心焉。不獨緇",
    "X67n1309_001:0556c06": "流當奉為家珍而已。",
    "X67n1309_001:0556c07": "萬曆丙辰孟夏浴佛日竹嬾居士李日華識",
    "X67n1309_001:0556c10": " 答張子韶侍郎書",
    "X67n1309_001:0556c12": "左右以自所得瞥脫處為極則。纔見涉理路入泥入",
    "X67n1309_001:0556c13": "水為人底。便欲埽除使滅蹤跡。見宗杲所集正法眼",
    "X67n1309_001:0556c14": "藏。便云臨濟下有數箇菴主好機鋒。何不收入。如忠",
    "X67n1309_001:0556c15": "國師說義理禪。教壞人家男女。決定可刪。左右見道",
    "X67n1309_001:0556c16": "如此諦當。而不喜忠國師說老婆禪。坐在淨淨潔潔",
    "X67n1309_001:0556c17": "處。只愛擊石火閃電光一著子。此外不容一星兒別",
    "X67n1309_001:0556c18": "道理。真可惜耳。故宗杲盡力主張。若法性不寬。波瀾",
    "X67n1309_001:0556c19": "不闊。佛法知見不亡。生死命根不斷。則不敢如此四",
    "X67n1309_001:0556c20": "楞著地入泥入水為人。葢眾生根器不同。故從上諸",
    "X67n1309_001:0556c21": "祖各立門戶施設。備眾生機。隨機攝化。故長沙岑大",
    "X67n1309_001:0556c22": "蟲有言。我若一向舉揚宗教。法堂前須草深一丈。倩",
    "X67n1309_001:0556c23": "人看院始得。既落在這行戶裏被人喚作宗師。須備",
    "X67n1309_001:0556c24": "眾生機。說法如擊石火閃電光一著子。是這般根器",
    "X67n1309_001:0557a01": "方承當得。根器不是處。用之則揠苗矣。宗杲豈不曉",
    "X67n1309_001:0557a02": "瞥脫一椎便七穿八穴。是性燥所以集正法眼藏。不",
    "X67n1309_001:0557a03": "分門類。不問雲門．臨濟．曹洞．溈仰．法眼宗。但有正知",
    "X67n1309_001:0557a04": "正見可以令人悟入者皆收之。見忠國師．大珠二老",
    "X67n1309_001:0557a05": "宿禪備眾體。故收以救此一類根器者。左右書來云",
    "X67n1309_001:0557a06": "決定可刪。觀公之意正法眼藏盡去除諸家門戶。只",
    "X67n1309_001:0557a07": "收似公見解者方是。若爾則公自集一書化大根器",
    "X67n1309_001:0557a08": "者。有何不可。不必須教妙喜隨公意去之。若謂忠國",
    "X67n1309_001:0557a09": "師說拖泥帶水老婆禪便絕後。則如巖頭．睦州．烏臼．",
    "X67n1309_001:0557a10": "汾陽無業．鎮州普化．定上座．雲峯悅．法昌遇諸大老。",
    "X67n1309_001:0557a11": "合兒孫滿地。今亦寂然無主化者。諸公豈是拖泥帶",
    "X67n1309_001:0557a12": "水說老婆禪乎。然妙喜主張國師無垢破除。初不相",
    "X67n1309_001:0557a13": "妨也。",
    "X67n1309_001:0557a19": "正法眼藏卷第一之上",
    "X67n1309_001:0557a21": "徑山大慧禪師　宗杲　集并著語",
    "X67n1309_001:0557a22": "繡水春門居士徐弘澤校閱",
    "X67n1309_001:0557a23": "琅邪和尚問舉和尚近離甚處。舉曰兩浙。船來陸來。",
    "X67n1309_001:0557a24": "曰船來。船在甚麼處。曰步下。不涉程途一句作麼生",
    "X67n1309_001:0557b01": "道。舉以坐具摵一摵曰。杜撰長老如麻似粟。便拂袖",
    "X67n1309_001:0557b02": "而出。琅邪問侍者。此是甚麼人。曰舉上座。琅邪遂親",
    "X67n1309_001:0557b03": "下旦過堂問。莫是舉上座麼。莫怪適來相觸忤。舉便",
    "X67n1309_001:0557b04": "喝。復問長老何時到汾陽。曰某時到。舉曰我在浙江",
    "X67n1309_001:0557b05": "早聞你名。元來見解只如此。何得名播寰宇。琅邪遂",
    "X67n1309_001:0557b06": "作禮曰慧覺罪過。",
    "X67n1309_001:0557b07": "妙喜曰。賓則始終賓。主則始終主。二大士驀劄相",
    "X67n1309_001:0557b08": "逢。主賓互換。直下發明臨濟心髓。苟非徹證向上",
    "X67n1309_001:0557b09": "巴鼻。具出常情正眼。未免作得失論量。或者道舉",
    "X67n1309_001:0557b10": "公前來一一據實祗對。琅邪末後不合作佛法道",
    "X67n1309_001:0557b11": "理。是杜撰處。或者道琅邪被舉公道箇杜撰。心中",
    "X67n1309_001:0557b12": "疑惑。即時倒戈卸甲。遂挽留舉公咨決此事。謂之",
    "X67n1309_001:0557b13": "坐參。一犬吠虗千猱啀實。葢由主法者智眼不明。",
    "X67n1309_001:0557b14": "濫觴宗教疑誤後人。殊不知二大士激揚若日月",
    "X67n1309_001:0557b15": "麗天。龍象蹴蹋。決非跛驢盲者之事。井蛙醯雞又",
    "X67n1309_001:0557b16": "焉知宇宙之寬曠邪。予甞室中舉此話問學者。你",
    "X67n1309_001:0557b17": "還肯琅邪此語否。曰不肯。何故不肯。曰不合作佛",
    "X67n1309_001:0557b18": "法道理。予復舉雲門問洞山近離甚處。曰查渡。夏",
    "X67n1309_001:0557b19": "在甚處。曰湖南報慈。幾時離彼。曰八月二十五。門",
    "X67n1309_001:0557b20": "云放你三頓棒。你還肯雲門此語否。曰肯。肯者云",
    "X67n1309_001:0557b21": "何。曰雲門無佛法道理。予曰。師家問處一般。學者",
    "X67n1309_001:0557b22": "答處無異。你為甚肯一不肯一。學者佇思。予連棒",
    "X67n1309_001:0557b23": "打出。復召其僧且來且來。其僧回首。予曰你若作",
    "X67n1309_001:0557b24": "棒會。帶累我也是箇瞎漢。其僧便禮拜曰。今日方",
    "X67n1309_001:0557c01": "知琅邪與舉公非常情可測。予曰你看遮瞎漢亂",
    "X67n1309_001:0557c02": "統。又打喝出。予因罪居衡陽。杜門循省外。無所用",
    "X67n1309_001:0557c03": "心。間有衲子請益。不得已與之酬酢。禪者沖密．慧",
    "X67n1309_001:0557c04": "然隨手抄錄。日月浸久成一巨軸。沖密等持來乞",
    "X67n1309_001:0557c05": "名。其題欲昭示後來。使佛祖正法眼藏不滅。予因",
    "X67n1309_001:0557c06": "目之曰正法眼藏。即以琅邪為篇首。故無尊宿前",
    "X67n1309_001:0557c07": "後次序。宗派殊異之分。但取徹證向上巴鼻。堪與",
    "X67n1309_001:0557c08": "人解黏去縛具正眼而已。",
    "X67n1309_001:0557c09": "巖頭和尚示眾云。夫大統綱宗中事須識句。若不識",
    "X67n1309_001:0557c10": "句。難作箇話會。甚麼是句百不思時喚作正句。亦云",
    "X67n1309_001:0557c11": "居頂。亦云得住。亦云歷歷。亦云惺惺。亦云的的。亦云",
    "X67n1309_001:0557c12": "佛未生時。亦云得地。亦云與麼時。將與麼時等破一",
    "X67n1309_001:0557c13": "切是非。纔與麼便不與麼。便轉轆轆地。若也看不過。",
    "X67n1309_001:0557c14": "纔被人刺著眼盵瞪地。恰似殺不死底羊相似。不見",
    "X67n1309_001:0557c15": "古人道。沈昏不好。須轉得始得。觸著便轉。纔與麼便",
    "X67n1309_001:0557c16": "不與麼。是句亦剗非句亦剗。自然轉轆轆。自然目前",
    "X67n1309_001:0557c17": "露倮倮地飽齁齁地。不解却不解齩。不見道却物為",
    "X67n1309_001:0557c18": "上逐物為下。瞥起微情早落地上。若是齩猪狗眼赫",
    "X67n1309_001:0557c19": "赤。若有人問如何是禪。向伊道合取屎孔著。却有些",
    "X67n1309_001:0557c20": "子氣息。便知深淺。硬紏紏地。汝識取遮箇狸奴面孔。",
    "X67n1309_001:0557c21": "與麼時不要故挅伊。不要稱量伊。於中有一般漢撞",
    "X67n1309_001:0557c22": "著物不解轉。刺著屙漉漉地。遮般底椎殺萬箇亦無",
    "X67n1309_001:0557c23": "罪過。若是本色底。撥著便上齩人火急。却似刺蝟子",
    "X67n1309_001:0557c24": "相似。未觸著時自弄毛羽可憐生。纔有人撥著便嗔",
    "X67n1309_001:0558a01": "斗[口*后]地。有甚麼近處。若也未得。與麼蕩蕩地喚作依",
    "X67n1309_001:0558a02": "句修行。有則便須等破。與麼時一物不存。信知從來",
    "X67n1309_001:0558a03": "學得一切言句。隘在胷中有甚麼用處。不見道辟觀",
    "X67n1309_001:0558a04": "辟句外不放入內不放出。截斷兩頭自然光烯烯地。",
    "X67n1309_001:0558a05": "不與一物作對便是無諍三昧。兄弟若欲得易會。但",
    "X67n1309_001:0558a06": "向根本明取。欲出不出便須轉。一口齩斷後不用尋",
    "X67n1309_001:0558a07": "伊去住底遠近。但放却自然露倮倮地。不用思搭著",
    "X67n1309_001:0558a08": "昏昏地。纔有所重便成窠臼。古人喚作貼體衣病。最",
    "X67n1309_001:0558a09": "難治。是我向前行脚時參著一兩處尊宿。只教日夜",
    "X67n1309_001:0558a10": "管帶。坐得骨臀生胝口裏水漉漉地。初向然燈佛肚",
    "X67n1309_001:0558a11": "裏黑漆漆地道我坐禪守取。與麼時猶有欲在。不見",
    "X67n1309_001:0558a12": "道無依無欲便是能仁。古人道置毒藥安乳中。乃至",
    "X67n1309_001:0558a13": "醍醐亦能殺人。遮箇不是汝習學得底。遮箇不是汝",
    "X67n1309_001:0558a14": "去住底。不是汝色裏底。莫錯認門頭戶口。賺汝臈月",
    "X67n1309_001:0558a15": "三十日赤閧閧地無益。當莫造作揑怪。但知著衣喫",
    "X67n1309_001:0558a16": "飯。屙屎送尿。隨分遣時。莫亂統。詐稱道者有一片衣",
    "X67n1309_001:0558a17": "不敢將出曬。恐人見怕失道者名。圖人讚歎。作恁麼",
    "X67n1309_001:0558a18": "不中心行。兄弟亦不要信佗繩床上老榾檛屙漉漉",
    "X67n1309_001:0558a19": "地。將為好誑諕人。別造地獄著汝在。信知古風大好。",
    "X67n1309_001:0558a20": "不見道有即是無無即是有。與麼送出來時便知深",
    "X67n1309_001:0558a21": "淺。遮箇是古格。於中有一般漢信彩吐出來。有甚麼",
    "X67n1309_001:0558a22": "碑記。但知喚作禪道。但知喚作一句子。軟嫰嫰地。真",
    "X67n1309_001:0558a23": "是無孔鐵鎚。聚得一萬箇有甚麼用處。若是有筋骨",
    "X67n1309_001:0558a24": "底。不用多。諸處行脚也須帶眼始得。莫被人謾。不見",
    "X67n1309_001:0558b01": "道依法生解猶落魔界。夫唱教須一一從自己胸襟",
    "X67n1309_001:0558b02": "間吐得出來。與人為榜樣。今時還有與麼漢麼。第一",
    "X67n1309_001:0558b03": "切須識取左右句。遮箇是出頭處。識取去底。識取住",
    "X67n1309_001:0558b04": "底。遮箇是兩頭句。亦是左右句。亦喚作是非句。纔生",
    "X67n1309_001:0558b05": "便齩自然無事。兄弟見與麼說還會麼。莫終日閧閧",
    "X67n1309_001:0558b06": "地亦無了期。欲得易會。但知於聲色前不被萬境惑",
    "X67n1309_001:0558b07": "亂。自然露倮倮地。自然無事。送向聲色前蕩蕩地。恰",
    "X67n1309_001:0558b08": "似一團火焰相似。觸著便燒。更有甚麼事。不見道非",
    "X67n1309_001:0558b09": "是塵不侵。自是我無心。時熱珍重。",
    "X67n1309_001:0558b10": "真淨和尚示眾云。佛法兩字直是難得人。有底不信",
    "X67n1309_001:0558b11": "自己佛事。唯憑少許古人影響相似般若所知境界",
    "X67n1309_001:0558b12": "定相法門。動即背覺合塵。黏將去脫不得。或學者來。",
    "X67n1309_001:0558b13": "如印印泥。遞相印授。不唯自誤亦乃誤佗。洞山門下",
    "X67n1309_001:0558b14": "無佛法與人。只有一口劒。凡是來者一一斬斷。使伊",
    "X67n1309_001:0558b15": "性命不存。見聞俱泯。却向父母未生前與伊相見。見",
    "X67n1309_001:0558b16": "伊擬近前便與斬斷。然則剛刀雖利不斬無罪之人。",
    "X67n1309_001:0558b17": "莫有無罪底麼。也好與三十拄杖。",
    "X67n1309_001:0558b18": "佛眼和尚示眾云。千說萬說不若親面一見。縱不說",
    "X67n1309_001:0558b19": "亦自分明。王子寶刀喻。眾盲摸象喻。禪學中隔江招",
    "X67n1309_001:0558b20": "手事。望州亭相見事。迥絕無人處深山巖崖處事。此",
    "X67n1309_001:0558b21": "皆親面而見之。不在說也。",
    "X67n1309_001:0558b22": "雲門和尚拈起拂子云。遮裏得箇入處去揑怪也。日",
    "X67n1309_001:0558b23": "本國裏說禪。三十三天有箇人出來喚云吽吽。特舍",
    "X67n1309_001:0558b24": "兒擔枷過狀。",
    "X67n1309_001:0558c01": "妙喜曰。遮老漢克由尀耐。冒姓佃官田。更不納苗",
    "X67n1309_001:0558c02": "稅。",
    "X67n1309_001:0558c03": "拭眼歸宗和尚示眾云。從上古德不是無知解。佗高",
    "X67n1309_001:0558c04": "尚之士不同常流。今時不能自成自立虗度時光。諸",
    "X67n1309_001:0558c05": "子莫錯用心。無人替汝。亦無汝用心處。莫就佗覔。從",
    "X67n1309_001:0558c06": "前只是依佗解。發言皆滯。光不透脫。只為目前有物。",
    "X67n1309_001:0558c07": "僧問如何是玄旨。曰無人能會。僧云向者如何。曰有",
    "X67n1309_001:0558c08": "向即乖。僧云不向者如何。曰誰求玄旨。又曰。去。無汝",
    "X67n1309_001:0558c09": "用心處。僧云豈無方便門令學人得入。曰觀音妙智",
    "X67n1309_001:0558c10": "力能救世間苦。僧云如何是觀音妙智力。師敲鼎葢",
    "X67n1309_001:0558c11": "三下曰子還聞否。僧云聞。曰我何不聞。僧無語。宗以",
    "X67n1309_001:0558c12": "棒趂下。",
    "X67n1309_001:0558c13": "羅山和尚初入院時上堂。纔攬衣欲坐即云珍重便",
    "X67n1309_001:0558c14": "下座。良久却回云。未識底近前來。時有僧纔出禮拜。",
    "X67n1309_001:0558c15": "山云也大苦。僧禮拜起云某甲咨和尚。山便喝出。僧",
    "X67n1309_001:0558c16": "問如何是奇特一句。山云道甚麼。良久云。若是上士。",
    "X67n1309_001:0558c17": "脚纔跨門便委得。若也覿面相呈猶是鈍漢。口喃喃",
    "X67n1309_001:0558c18": "地不消一钁。會麼。不是禪。不是道。不是佛。不是法。是",
    "X67n1309_001:0558c19": "甚麼。靈鋒寶劒常露現前。亦能殺人亦能活人。若能",
    "X67n1309_001:0558c20": "操持一任操持。若也出場定當。須是箇漢始得。機機",
    "X67n1309_001:0558c21": "相副法法無根。互為賓主。雖然如此。切忌承當。何故。",
    "X67n1309_001:0558c22": "你若野干鳴。我即師子吼。我若野干鳴。你亦師子吼。",
    "X67n1309_001:0558c23": "你若師子吼。我亦師子吼。臨時布取意句有主宰。所",
    "X67n1309_001:0558c24": "以道意中句。句中意。意中不停句。句中不停意。意句",
    "X67n1309_001:0559a01": "不同倫。合作麼生會。意能剗句。句能剗意。意句交馳",
    "X67n1309_001:0559a02": "是為可畏。意句不明事理不通。只是箇無孔鐵鎚。古",
    "X67n1309_001:0559a03": "人喚作流俗阿師。似遮般底如稻麻竹葦有甚麼用",
    "X67n1309_001:0559a04": "處。此箇門中須是箇漢眼卓朔地。點著便轉轆轆地。",
    "X67n1309_001:0559a05": "豈是你清濁可羨凡聖能詮。有恁麼漢。上士相逢如",
    "X67n1309_001:0559a06": "擊石火。如爆龜紋。迅速如風。捷辯如電。快著精彩。一",
    "X67n1309_001:0559a07": "人半人。事褫言句動逾萬億。低頭學禪卒不可得。所",
    "X67n1309_001:0559a08": "以道恁麼則易。不恁麼則難。亦云恁麼則難。不恁麼",
    "X67n1309_001:0559a09": "則易。諸人作麼生。大須細意。兄弟。夫行脚也須帶眼。",
    "X67n1309_001:0559a10": "莫被遮般底罩却。教你直須冥然去。須得綿綿去。苦",
    "X67n1309_001:0559a11": "哉。被遮般底無辜枷著。有甚麼出期。遮箇如水上葫",
    "X67n1309_001:0559a12": "蘆子。有人按得麼。常露現前。滔滔地自由自在。未曾",
    "X67n1309_001:0559a13": "有一法解葢得伊。未曾有一法解等得伊。撥著便露。",
    "X67n1309_001:0559a14": "觸著便轉轆轆地。葢聲葢色。展即周流無滯。常露目",
    "X67n1309_001:0559a15": "前。豈是兀兀底。出則無無不是。入則箇箇歸源。聲前",
    "X67n1309_001:0559a16": "迥迥地。豈墮有無。所以道聲前一句非聖不傳。未曾",
    "X67n1309_001:0559a17": "親近如隔大千。聲前一思大家具知。遮箇作麼生會。",
    "X67n1309_001:0559a18": "尋常道聲前有路從汝洞明。句後不來猶虧一半。纖",
    "X67n1309_001:0559a19": "毫不透如隔鐵圍。奇特相逢將何詰對。大凡唱教須",
    "X67n1309_001:0559a20": "會目前生死意句殺活。方可褒揚。殺人刀活人劒。上",
    "X67n1309_001:0559a21": "古之機鋒。亦是今時之樞要。摧魔破執不得不無。直",
    "X67n1309_001:0559a22": "露真詮。須知己有的能破的。大用無虧圓通現前。魔",
    "X67n1309_001:0559a23": "難措手。若也未得如此。一切四威儀中合作麼生明",
    "X67n1309_001:0559a24": "顯。還見伊面孔麼。遮裏尋常道面門一思常時無間。",
    "X67n1309_001:0559b01": "諸人還得恁麼也無。若實未明。且須自立。露倮倮地",
    "X67n1309_001:0559b02": "不與萬法為隣。一切法葢伊不得。所以古人道。目前",
    "X67n1309_001:0559b03": "無法。意在目前。不是目前法。非耳目之所到。第一須",
    "X67n1309_001:0559b04": "得本智現前。本地風光常露倮倮地。自由自在出入",
    "X67n1309_001:0559b05": "無滯。方可違時。乃至龍神擎花無路。外道潛覰不見。",
    "X67n1309_001:0559b06": "有蹤不是。泯形實去。兄弟。透頂透底始得。莫只遮邊",
    "X67n1309_001:0559b07": "那邊逴得些子言句。到處插語。指東畫西。舉古舉今。",
    "X67n1309_001:0559b08": "遮般底椎殺一萬箇有甚麼罪過。明朝後日錮鏴人",
    "X67n1309_001:0559b09": "家男女。打汝鬼骨臀有日在。知麼。宗門深奧酌度胷",
    "X67n1309_001:0559b10": "襟。麤餐易飽細嚼難饑。根本荖殊良由自錯。虗勞一",
    "X67n1309_001:0559b11": "報。空腹高心過是阿誰。食人言語。揀擇是非。只占己",
    "X67n1309_001:0559b12": "長。終無是處。無事珍重。",
    "X67n1309_001:0559b13": "琅邪覺和尚上堂。有僧出來畫一圓相。琅邪拈拄杖。",
    "X67n1309_001:0559b14": "僧擬議。琅邪便打云道。僧云不道。為甚麼不道。僧云",
    "X67n1309_001:0559b15": "三世諸佛不出於此。琅邪又打。尋時趂出。乃云教中",
    "X67n1309_001:0559b16": "道以手指比丘犯波逸提罪。山僧今日入地獄如箭",
    "X67n1309_001:0559b17": "射。",
    "X67n1309_001:0559b18": "雪峯山畔有一僧卓菴多年。不剃頭。自作一柄木杓",
    "X67n1309_001:0559b19": "去溪邊舀水喫。時有僧問如何是祖師西來意。菴主",
    "X67n1309_001:0559b20": "云溪深杓柄長。僧歸舉似雪峯。峯云。也甚奇怪。雖然",
    "X67n1309_001:0559b21": "如是。須是老僧勘過始得。峯一日同侍者將剃刀去",
    "X67n1309_001:0559b22": "訪佗。纔相見便問道得即不剃汝頭。菴主便將水洗",
    "X67n1309_001:0559b23": "頭。峯便與剃却。",
    "X67n1309_001:0559b24": "雲居簡和尚。僧問路逢猛虎時如何。曰。千人萬人不",
    "X67n1309_001:0559c01": "逢。偏汝便逢。問孤峯獨宿時如何。曰。閉著七間僧堂",
    "X67n1309_001:0559c02": "不宿。阿誰教汝孤峯獨宿。",
    "X67n1309_001:0559c03": "晦堂和尚示眾云。知幻即離不作方便。離幻即覺亦",
    "X67n1309_001:0559c04": "無漸次。釋迦老子千門萬戶一時擊開。靈利漢纔聞",
    "X67n1309_001:0559c05": "舉著撩起便行。更若踟蹰。君往西秦我之東魯。",
    "X67n1309_001:0559c06": "僧問趙州。學人乍入叢林乞師指示。州云喫粥了也",
    "X67n1309_001:0559c07": "未。云喫粥了也。州云洗鉢盂去。其僧因此大悟。雲門",
    "X67n1309_001:0559c08": "云。且道有指示無指示。若言有。趙州向伊道箇甚麼。",
    "X67n1309_001:0559c09": "若言無。遮僧為甚悟去。雲峯悅和尚云。雲門不識好",
    "X67n1309_001:0559c10": "惡。恁麼說話大似為蛇畫足。雲峯則不然。遮僧恁麼",
    "X67n1309_001:0559c11": "悟去。入地獄如箭射。",
    "X67n1309_001:0559c12": "妙喜曰。雲門老漢大似阿修羅王[打丁+毛]動三有大城",
    "X67n1309_001:0559c13": "諸煩惱海。隨後喝云。寐語作甚麼。復云。雲峯雖善",
    "X67n1309_001:0559c14": "背手抽金鏃。翻身控角弓。爭柰蹉過雲門何。",
    "X67n1309_001:0559c15": "黃龍南和尚示眾。舉大珠和尚云。身口意清淨是名",
    "X67n1309_001:0559c16": "佛出世。身口不清淨是名佛滅度也。好箇消息。古人",
    "X67n1309_001:0559c17": "一期方便與你諸人開箇入路。既得箇入路又須得",
    "X67n1309_001:0559c18": "箇出路。登山須到頂。入海須到底。登山不到頂不知",
    "X67n1309_001:0559c19": "宇宙之寬廣。入海不到底不知滄溟之淺深。既知寬",
    "X67n1309_001:0559c20": "廣又知淺深。一蹋蹋翻四大海。一摑摑倒須彌山。撒",
    "X67n1309_001:0559c21": "手到家人不識。雀噪鵶鳴栢樹間。",
    "X67n1309_001:0559c22": "僧問保福。雪峰平生有何言句得似羚羊挂角時。福",
    "X67n1309_001:0559c23": "曰不可我作雪峰弟子不得。",
    "X67n1309_001:0559c24": "真淨和尚示眾。舉三聖問雪峰。透網金鱗以何為食。",
    "X67n1309_001:0560a01": "峰云。待汝出得網來即向汝道。三聖云一千五百人",
    "X67n1309_001:0560a02": "善知識。話頭也不識。俊哉俊哉。快活快活。恰似一隻",
    "X67n1309_001:0560a03": "鷂子。莫驚著。報寧即不然。透網金鱗以何為食。待你",
    "X67n1309_001:0560a04": "出得網來即向你道。待佗道一千五百人善知識話",
    "X67n1309_001:0560a05": "頭也不識。但拽拄杖打出三門外。復云。也好快活恰",
    "X67n1309_001:0560a06": "似一隻虎。莫動著。諸禪德。且道報寧快活何似三聖",
    "X67n1309_001:0560a07": "快活。莫有快活底漢麼。出來定當看。良久喝一喝云。",
    "X67n1309_001:0560a08": "把手搜不住。",
    "X67n1309_001:0560a09": "龐居士曰。但願空諸所有。慎勿實諸所無。",
    "X67n1309_001:0560a10": "烏臼和尚見玄紹二上座來。便問二禪伯近離甚麼",
    "X67n1309_001:0560a11": "處。僧云江西。臼便打。僧云久嚮和尚有此機要。臼云",
    "X67n1309_001:0560a12": "你既不會。第二箇近前來。僧擬議。臼又打云。同坑無",
    "X67n1309_001:0560a13": "異土。參堂去。",
    "X67n1309_001:0560a14": "趙州和尚一日在東司上見文遠過。遂喚云文遠。遠",
    "X67n1309_001:0560a15": "應喏。州云東司上不可與你說佛法。",
    "X67n1309_001:0560a16": "慈明和尚示眾云。無明實性即佛性。幻化空身即法",
    "X67n1309_001:0560a17": "身。諸仁者。若也信得去。不妨省力。可謂善財入彌勒",
    "X67n1309_001:0560a18": "樓閣。無邊法門悉皆周遍。得大無礙。悟法無生。是謂",
    "X67n1309_001:0560a19": "無生法忍。無邊剎境自佗不隔於毫端。十世古今始",
    "X67n1309_001:0560a20": "終不離於當念。且問諸人。阿那箇是當念。只如諸人",
    "X67n1309_001:0560a21": "無明之性即是汝本覺妙明之性。葢為不了生死根",
    "X67n1309_001:0560a22": "源。執妄為實。隨妄所轉。致墮輪回。受種種苦。若能回",
    "X67n1309_001:0560a23": "光返照。自悟本來真性不生不滅。故曰無明實性即",
    "X67n1309_001:0560a24": "佛性。幻化空身即法身。只如四大五蘊不淨之身都",
    "X67n1309_001:0560b01": "無實義。如夢如幻如影如響。從無量劫來流浪生死。",
    "X67n1309_001:0560b02": "貪愛所使無暫休息。出此入彼。積骨如毗富羅山。飲",
    "X67n1309_001:0560b03": "乳如四大海水。何故。為無智慧。不能了知五蘊本空",
    "X67n1309_001:0560b04": "都無所實。逐妄受生。貪欲所拘。不得自在故。所以世",
    "X67n1309_001:0560b05": "尊云。諸苦所因。貪欲為本。若滅貪欲。無所依止。汝等",
    "X67n1309_001:0560b06": "若能了知幻身虗假本來空寂。諸見不生無我人眾",
    "X67n1309_001:0560b07": "生壽者。諸法皆如。故曰幻化空身即法身。法身覺了",
    "X67n1309_001:0560b08": "無一物。唯聽法說法虗玄。大道無著真宗。故曰本源",
    "X67n1309_001:0560b09": "自性天真佛。又曰五陰浮雲空去來。三毒水泡虗出",
    "X67n1309_001:0560b10": "沒。若如是者。是為度一切苦厄。乃至無量無邊煩惱",
    "X67n1309_001:0560b11": "知解悉皆清淨。是為清淨法身。若到遮箇田地。便能",
    "X67n1309_001:0560b12": "出此入彼捨身受身。地獄天堂此界佗方。縱橫自在。",
    "X67n1309_001:0560b13": "任意浮沉。應物舒光隨機逗教。喚作千百億化身。與",
    "X67n1309_001:0560b14": "麼說話可謂無夢說夢。和泥合水。撒屎撒尿。不識好",
    "X67n1309_001:0560b15": "惡。乃呵呵大笑云。若向衲僧門下十萬八千未夢見",
    "X67n1309_001:0560b16": "佗汗臭氣在。雖然如是。事不得一向。但以假名字。引",
    "X67n1309_001:0560b17": "導於眾生。喝一喝。",
    "X67n1309_001:0560b18": "保寧勇和尚示眾。舉夜夜抱佛眠。朝朝還共起。起坐",
    "X67n1309_001:0560b19": "鎮相隨。語默同居止。分毫不相離。如身影相似。欲識",
    "X67n1309_001:0560b20": "佛去處。只遮語聲是。大眾。傅大士此之一頌。古今不",
    "X67n1309_001:0560b21": "墜。一切人知向此瞥地者亦多。錯會者不少。玄沙和",
    "X67n1309_001:0560b22": "尚云。大小傅大士只認得箇昭昭靈靈。洞山聰和尚",
    "X67n1309_001:0560b23": "云。你且道衲僧家日裏還曾睡也無。此二尊宿兩轉",
    "X67n1309_001:0560b24": "語。誰言世上無仙客。須信壺中別有天。保寧亦有一",
    "X67n1309_001:0560c01": "頌。要眠時即眠。要起時即起。水洗面皮光。啜茶濕却",
    "X67n1309_001:0560c02": "觜。大海紅塵生。平地波濤起。呵呵阿呵呵。囉哩哩囉",
    "X67n1309_001:0560c03": "哩。僧問如何是保寧境。云主山頭倒卓。如何是境中",
    "X67n1309_001:0560c04": "人。云鼻孔無半邊。如何是保寧家風。云硬餬餅爛餺",
    "X67n1309_001:0560c05": "飥。忽遇客來將何祗待。云麤飡易飽細嚼難饑。",
    "X67n1309_001:0560c06": "嚴陽尊者問趙州。一物不將來時如何。州云放下著。",
    "X67n1309_001:0560c07": "嚴云。既是一物不將來。又放下箇甚麼。州云。放不下",
    "X67n1309_001:0560c08": "便擔取去。黃龍南和尚頌云。一物不將來。兩肩擔不",
    "X67n1309_001:0560c09": "起。言下忽知非。心中無限喜。毒惡既忘懷。蛇虎為知",
    "X67n1309_001:0560c10": "己。光陰幾百年。清風猶未已。",
    "X67n1309_001:0560c11": "法華舉和尚示眾云。釋迦不出世。達磨不西來。佛法",
    "X67n1309_001:0560c12": "遍天下。談玄口不開。",
    "X67n1309_001:0560c13": "妙喜曰。作賊人心虗。",
    "X67n1309_001:0560c14": "定慧信和尚問僧。忠國師無情說法。南方尊宿如何",
    "X67n1309_001:0560c15": "商量。僧云諸方皆云六根互用信。云。教中道無眼耳",
    "X67n1309_001:0560c16": "鼻舌身意。將甚麼互用。僧擬議。信劈脊便打。生法師",
    "X67n1309_001:0560c17": "云。敲空作響擊木無聲。雲門以拄杖空中敲云。阿耶",
    "X67n1309_001:0560c18": "耶。又敲板頭云作聲麼。僧云作聲。雲門云遮俗漢。又",
    "X67n1309_001:0560c19": "敲板頭云。喚甚麼作聲。",
    "X67n1309_001:0560c20": "玄沙和尚問僧甚處來。僧云瑞巖來。沙云瑞巖有甚",
    "X67n1309_001:0560c21": "麼言句。云和尚尋常喚主人翁。自應云。諾。惺惺著。佗",
    "X67n1309_001:0560c22": "後莫受人謾。沙云。一等弄精魂。猶較些子。",
    "X67n1309_001:0560c23": "黃龍新和尚示眾云。清珠下於濁水。濁水不得不清。",
    "X67n1309_001:0560c24": "念佛投於亂心。亂心不得不佛。佛既不亂濁水自清。",
    "X67n1309_001:0561a01": "濁水既清功歸何所。良久云。幾度黑風翻大海。未曾",
    "X67n1309_001:0561a02": "聞道釣舟傾。",
    "X67n1309_001:0561a03": "薦福古和尚示眾。舉百丈恒和尚有時上堂。眾纔集。",
    "X67n1309_001:0561a04": "云喫茶便下座。有時上堂。眾纔集。云珍重便下座。有",
    "X67n1309_001:0561a05": "時上堂。眾纔集。云歇便下座。往往多用此時節因緣。",
    "X67n1309_001:0561a06": "眾人罔測津涯。後來又自作一頌頌此三轉因緣云。",
    "X67n1309_001:0561a07": "百丈有三訣。喫茶珍重歇。直下便承當。敢保君未徹。",
    "X67n1309_001:0561a08": "大眾。只如恒和尚作此一頌。且道見處如何。還知得",
    "X67n1309_001:0561a09": "失否。要會麼。據佗三度上堂時節。恰似箇好人。後來",
    "X67n1309_001:0561a10": "作此一頌。恰如面上雕兩行字。若是通人達士舉起",
    "X67n1309_001:0561a11": "便知。後學初機難為揀辨。老僧與汝從頭注出。百丈",
    "X67n1309_001:0561a12": "有三訣。賊身已露。喫茶珍重歇。贓物出來。直下便承",
    "X67n1309_001:0561a13": "當。敢保君未徹。大似抱贓判事。然雖如此。諸仁者。若",
    "X67n1309_001:0561a14": "具擇法眼方能證明。如或邪正不分。可謂顢頇佛性。",
    "X67n1309_001:0561a15": "更須愽問賢良。可惜虗生浪死。",
    "X67n1309_001:0561a16": "歸宗寶和尚讚初祖達磨(并序)",
    "X67n1309_001:0561a17": "師真徒邈。三界無著。擬欲安排。知君大錯。虗勞指點。",
    "X67n1309_001:0561a18": "何處捫摸。要識師真。乾坤廓落。",
    "X67n1309_001:0561a19": "師相兮世所希。師眉兮陣雲埀。師眼兮電光輝。師鼻",
    "X67n1309_001:0561a20": "兮聳須彌。師口門無齒兮過在誰。擬涉流沙兮何不",
    "X67n1309_001:0561a21": "自知非。彼此丈夫兮傳法與阿誰。更住少林兮懡[怡台+羅]",
    "X67n1309_001:0561a22": "却西歸。遇衲僧兮好與一頓椎。雖然如是兮不會莫",
    "X67n1309_001:0561a23": "針錐。琅邪覺和尚覩此讚乃述頌云。師眼兮深。師鼻",
    "X67n1309_001:0561a24": "兮大。師耳兮穿。師舌兮快。師身兮墨。師心兮戴。手攜",
    "X67n1309_001:0561b01": "隻履返流沙。熊耳石塔今猶在。只將此頌驗盡天下",
    "X67n1309_001:0561b02": "衲僧。",
    "X67n1309_001:0561b03": "妙喜曰。戴此一字不得動著。動著則禍生。",
    "X67n1309_001:0561b04": "真淨和尚示眾。舉三聖云。我逢人即出。出則不為人。",
    "X67n1309_001:0561b05": "興化云。我逢人即不出。出則便為人。看遮兩箇老古",
    "X67n1309_001:0561b06": "錐。竊得臨濟些子活計。各自分疆列界氣衝宇宙。使",
    "X67n1309_001:0561b07": "明眼衲僧只得好笑。諸禪師。且道笑作甚麼。還知落",
    "X67n1309_001:0561b08": "處麼。若知。一任七顛八倒。若不知。且向三聖興化葛",
    "X67n1309_001:0561b09": "藤裏齩嚼。",
    "X67n1309_001:0561b10": "趙州和尚到雲居。居云。老老大大何不覔箇住處去。",
    "X67n1309_001:0561b11": "州云作麼生是某住處。居云山前有箇古寺基。州云",
    "X67n1309_001:0561b12": "和尚自住取。次到茱萸萸。亦云老老大大何不覔箇",
    "X67n1309_001:0561b13": "住處去。州云甚麼處是某住處。萸云老老大大住處",
    "X67n1309_001:0561b14": "也不知。州云三十年弄馬騎。今日被驢子撲。",
    "X67n1309_001:0561b15": "洞山云。須知有佛向上事。僧問如何是佛向上事。山",
    "X67n1309_001:0561b16": "云非佛。雲門云。名不得。狀不得。所以言非。",
    "X67n1309_001:0561b17": "僧問慈明和尚如何是佛。云水出高源。又問行脚不",
    "X67n1309_001:0561b18": "逢人時如何。云釣絲絞水。",
    "X67n1309_001:0561b19": "保寧勇和尚示眾云。有手脚。無背面。明眼人看不見。",
    "X67n1309_001:0561b20": "天左旋地右轉。拍膝云。西風一陣來。落葉兩三片。僧",
    "X67n1309_001:0561b21": "問如何是佛法大意。云鑊湯無冷處。",
    "X67n1309_001:0561b22": "大溈真如和尚舉雪峯甞謂玄沙曰。有箇南際長老",
    "X67n1309_001:0561b23": "問無有答不得者。際一日到雪峰。峰令訪玄沙。沙問",
    "X67n1309_001:0561b24": "曰。古人道此事唯我能知。長老作麼生。際曰須知有",
    "X67n1309_001:0561c01": "不求知者。沙曰山頭老漢喫許多辛苦作麼。玄沙恁",
    "X67n1309_001:0561c02": "麼道。大溈恁麼舉。不得動著。何故。如擊塗毒鼓。遠近",
    "X67n1309_001:0561c03": "聞皆喪。",
    "X67n1309_001:0561c04": "溈山問仰山甚麼來。仰山云田中來。溈云田中有多",
    "X67n1309_001:0561c05": "少人。仰插鍬叉手而立。溈云今日南山大有人刈茅。",
    "X67n1309_001:0561c06": "仰拽鍬而去。雪竇云。諸方咸謂插鍬話奇特。大似隨",
    "X67n1309_001:0561c07": "邪逐惡。據雪竇見處。仰山被溈山一問。直得草繩自",
    "X67n1309_001:0561c08": "縛去死十分。",
    "X67n1309_001:0561c09": "妙喜曰。仁者見之謂之仁。智者見之謂之智。百姓",
    "X67n1309_001:0561c10": "日用而不知。故君子之道鮮矣。",
    "X67n1309_001:0561c11": "黃龍南和尚示眾。舉僧問乾峰。十方薄伽梵。一路涅",
    "X67n1309_001:0561c12": "槃門。未審路頭在甚麼處。峰以拄杖畫云在遮裏。僧",
    "X67n1309_001:0561c13": "請益雲門。門拈起扇子云。扇子[跳兆+孛]跳上三十三天。築",
    "X67n1309_001:0561c14": "著帝釋鼻孔。東海鯉魚打一棒。雨似盆傾。會麼會麼。",
    "X67n1309_001:0561c15": "乾峰一期指路。曲為初機。雲門乃通其變。故使後人",
    "X67n1309_001:0561c16": "不倦。汝等諸人須窮二老之意。莫逐二老之言。得意",
    "X67n1309_001:0561c17": "則返正道以歸家。尋言則蕩邪途而轉遠。",
    "X67n1309_001:0561c18": "大愚一日辭歸宗。宗問甚處去。愚云諸方學五味禪",
    "X67n1309_001:0561c19": "去。宗云。諸方有五味禪。我遮裏只有一味禪。愚便問",
    "X67n1309_001:0561c20": "如何是和尚一味禪。宗驀口便打。愚忽然大悟云嗄",
    "X67n1309_001:0561c21": "我會也。宗云道道。愚擬開口。宗又打趂出。灌溪初參",
    "X67n1309_001:0561c22": "臨濟。纔入門。濟驀胸擒住。灌溪便云領領。濟便托",
    "X67n1309_001:0561c23": "開。",
    "X67n1309_001:0561c24": "真淨和尚示眾云。佛法不順人情。諸方長老大開口",
    "X67n1309_001:0562a01": "盡道我會禪會道。且道伊會也未。無端向屎坑裏坐。",
    "X67n1309_001:0562a02": "謾神諕鬼。似遮般底。打殺千萬箇與狗子喫有甚麼",
    "X67n1309_001:0562a03": "過。又有一般禪和子。大開著眼被伊狐魅。殊不自知",
    "X67n1309_001:0562a04": "驀頭著屎澆亦不厭惡。大眾。彼此丈夫爭受恁麼。自",
    "X67n1309_001:0562a05": "己合作麼生。",
    "X67n1309_001:0562a06": "僧問睦州和尚如何是展演之言。州云量才補職。又",
    "X67n1309_001:0562a07": "問如何是不展演之言。州云伏惟尚饗。",
    "X67n1309_001:0562a08": "雪峰和尚到投子。投子指菴前一片石謂峰云。三世",
    "X67n1309_001:0562a09": "諸佛總在裏許。峰云須知有不在裏許者。投子云不",
    "X67n1309_001:0562a10": "快漆桶。投子與峯遊龍眠。路有兩條。峯問那箇是龍",
    "X67n1309_001:0562a11": "眠路。投子以杖指之。峯云東去西去。投子云不快漆",
    "X67n1309_001:0562a12": "桶。峯問一椎便就時如何。投子云不是性燥漢。云不",
    "X67n1309_001:0562a13": "假一椎時如何。投子云不快漆桶。又問此間還有人",
    "X67n1309_001:0562a14": "參也無。投子將钁頭拋向面前。峯云恁麼則當處掘",
    "X67n1309_001:0562a15": "去也。投子云不快漆桶。",
    "X67n1309_001:0562a16": "琅邪覺和尚示眾云。主賓互換。坐斷乾坤。料揀雙施。",
    "X67n1309_001:0562a17": "誰人舉目。釋迦聖主示滅雙林。達磨大師真歸熊耳。",
    "X67n1309_001:0562a18": "琅邪門下還有具眼衲子真正道流麼。若無。應病與",
    "X67n1309_001:0562a19": "藥診候臨時。僧問。德山棒。臨濟喝。去此二途請師別",
    "X67n1309_001:0562a20": "道。琅邪云。千鈞之弩不為鼷鼠而發機。僧便喝。琅邪",
    "X67n1309_001:0562a21": "云作家。僧擬議。琅邪便打。",
    "X67n1309_001:0562a22": "大寧寬和尚示眾云。佛法無事。人自迷源。祖佛出來。",
    "X67n1309_001:0562a23": "大家整頓。故有教流沙界道播四方。盡皆捨短從長。",
    "X67n1309_001:0562a24": "窮究本性。本性若達。一切皆通。信手拈來。千般受用。",
    "X67n1309_001:0562b01": "且道恁麼說話還合得祖宗門下事麼。良久云。啼得",
    "X67n1309_001:0562b02": "血流無用處。不如緘口過殘春。",
    "X67n1309_001:0562b03": "江州刺史李渤問歸宗。教中所言須彌納芥子。渤即",
    "X67n1309_001:0562b04": "不疑。芥子納須彌莫是妄談否。宗曰。人傳使君讀萬",
    "X67n1309_001:0562b05": "卷書籍還是否。李曰然。宗曰。摩頂至踵如椰子大。萬",
    "X67n1309_001:0562b06": "卷書向何處著。李俛首而已。李異日又問云。大藏教",
    "X67n1309_001:0562b07": "明得箇甚麼邊事。宗舉拳示之云還會麼。李云不會。",
    "X67n1309_001:0562b08": "宗云。遮箇措大空讀萬卷書。拳頭也不識。",
    "X67n1309_001:0562b09": "僧問清平和尚。如何是大乘。曰井索。如何是小乘。曰",
    "X67n1309_001:0562b10": "錢索。如何是有漏。曰笊籬。如何是無漏。曰木杓。法雲",
    "X67n1309_001:0562b11": "圓通和尚曰。大乘小乘。井索錢索。有漏無漏。笊籬木",
    "X67n1309_001:0562b12": "杓。",
    "X67n1309_001:0562b13": "法昌遇和尚垂語云。我要一箇不會禪底做國師。",
    "X67n1309_001:0562b14": "妙喜曰。且道是醍醐句是毒藥句。",
    "X67n1309_001:0562b15": "真淨和尚示眾云。天地與我同根。萬物與我一體。脚",
    "X67n1309_001:0562b16": "頭脚尾橫三豎四。北俱盧州火發。燒著帝釋眉毛。東",
    "X67n1309_001:0562b17": "海龍王忍痛不禁轟一箇霹靂。直得傾湫倒嶽雲暗",
    "X67n1309_001:0562b18": "長空。十字街頭廖鬍子醉中驚覺起來。拊掌呵呵大",
    "X67n1309_001:0562b19": "笑云。筠雲城中近來少賊。乃拈拄杖云賊賊。",
    "X67n1309_001:0562b20": "玄沙因誤服藥徧身紅爛。僧問如何是堅固法身。沙",
    "X67n1309_001:0562b21": "云膿滴滴地。懷和尚頌云。滴滴通身是爛膿。釣魚船",
    "X67n1309_001:0562b22": "上顯家風。時人只看絲綸上。不見蘆花對蓼紅。端和",
    "X67n1309_001:0562b23": "尚云。曾有人問法華。如何是清淨法身。只答他道屎",
    "X67n1309_001:0562b24": "臭熏天。又云。蓮花葉上化生兒。且道與古人是同是",
    "X67n1309_001:0562c01": "別。法華亦有頌云。屎臭熏天亦偶然。法華爭敢為君",
    "X67n1309_001:0562c02": "宣。鼻中若有通天竅。一任橫行不著穿。",
    "X67n1309_001:0562c03": "疎山示眾云。老僧咸通年已前會得法身邊事。咸通",
    "X67n1309_001:0562c04": "年已後會得法身向上事。雲門問。承聞和尚咸通年",
    "X67n1309_001:0562c05": "已前會得法身邊事。咸通年已後會得法身向上事。",
    "X67n1309_001:0562c06": "是否。山云是。門云如何是法身邊事。山云枯樁。門云",
    "X67n1309_001:0562c07": "如何是法身向上事。山云非枯樁。門云還許學人說",
    "X67n1309_001:0562c08": "道理也無。山云許你說。門云。枯樁豈不是明法身邊",
    "X67n1309_001:0562c09": "事。非枯樁豈不是明法身向上事。山云是。門云法身",
    "X67n1309_001:0562c10": "還該一切否。山云作麼生不該。門指淨瓶云法身還",
    "X67n1309_001:0562c11": "該遮箇麼。山云闍梨莫向淨瓶邊會。門便禮拜。",
    "X67n1309_001:0562c12": "妙喜曰。雲門禮拜。不是好心。",
    "X67n1309_001:0562c13": "五祖演和尚示眾云。祖師道。吾本來茲土。傳法救迷",
    "X67n1309_001:0562c14": "情。一花開五葉。結果自然成。達磨大師信脚來信口",
    "X67n1309_001:0562c15": "道。後代兒孫多成計較。要會開花結果處麼。鄭州梨。",
    "X67n1309_001:0562c16": "青州棗。萬物無過出處好。又僧問如何是佛。云肥從",
    "X67n1309_001:0562c17": "口入。問祖意教意是同是別。云。人貧智短。馬瘦毛長。",
    "X67n1309_001:0562c18": "慈明和尚牧童謌。牧牛童。實快活。跣足披蓑雙角撮。",
    "X67n1309_001:0562c19": "橫眠牛上向天歌。人問如何牛未渴。回面觀。平田濶。",
    "X67n1309_001:0562c20": "四方放去休攔遏。八面無拘任意遊。要收只在索頭",
    "X67n1309_001:0562c21": "撥。小牛兒。順摩捋。角力未充難提掇。且從放在小平",
    "X67n1309_001:0562c22": "坡。慮上高峯四蹄脫。日已高。休喫草。揑定鼻頭無少",
    "X67n1309_001:0562c23": "老。一時牽向圈中眠。和泥看伊東西倒。笑呵呵。好不",
    "X67n1309_001:0562c24": "好。又將橫笛順風吹。震動五湖山海島。倒騎牛。脫布",
    "X67n1309_001:0563a01": "襖。知音休向途中討。若問牧童何處居。鞭指東西無",
    "X67n1309_001:0563a02": "一寶。",
    "X67n1309_001:0563a03": "歸宗和尚剗草次。有講僧來參。忽有一蛇過。宗以鋤",
    "X67n1309_001:0563a04": "斷之。僧云。久響歸宗。元來是箇麤行沙門。宗按鋤顧",
    "X67n1309_001:0563a05": "視僧曰。你麤我麤。後來雪峰問德山。古人斬蛇意旨",
    "X67n1309_001:0563a06": "如何。德山便打。雪峯便走。德山召云布衲。雪峰回首。",
    "X67n1309_001:0563a07": "德山云佗後悟去方知老漢徹底老婆心。",
    "X67n1309_001:0563a08": "琅邪覺和尚示眾云。有句無句如藤倚樹。樹倒藤枯",
    "X67n1309_001:0563a09": "恰好喫棒。你且道過在甚麼處。良久云。不是僧繇手。",
    "X67n1309_001:0563a10": "徒說會丹青。",
    "X67n1309_001:0563a11": "黃龍南和尚示眾云。江南之地春寒秋熱。近日以來",
    "X67n1309_001:0563a12": "滴水滴凍。僧問滴水滴凍時如何。曰未是衲僧分上",
    "X67n1309_001:0563a13": "事。僧云如何是衲僧分上事。曰滴水滴凍。",
    "X67n1309_001:0563a14": "南泉魯祖杉山歸宗四人離馬祖處各謀住菴。於中",
    "X67n1309_001:0563a15": "路相別次。南泉插下拄杖云。道得也被遮箇礙。道不",
    "X67n1309_001:0563a16": "得也被遮箇礙。宗拽拄杖打泉一下云。也只是遮箇。",
    "X67n1309_001:0563a17": "王老師說甚麼礙與不礙。魯云。只此一句語。大播天",
    "X67n1309_001:0563a18": "下。",
    "X67n1309_001:0563a19": "洞山聰和尚甞自負柴上山。路逢一僧問。山上有柴。",
    "X67n1309_001:0563a20": "何故將上去。聰便放柴於地云會麼。僧云不會。聰云",
    "X67n1309_001:0563a21": "我要燒。",
    "X67n1309_001:0563a22": "僧問嚴陽尊者。如何是佛。曰土塊。如何是法。曰地動",
    "X67n1309_001:0563a23": "也。如何是僧。曰喫粥喫飯。如何是新興水。曰前面江",
    "X67n1309_001:0563a24": "裏。",
    "X67n1309_001:0563b01": "百丈恒和尚侍立法眼次。因請益外道問佛。不問有",
    "X67n1309_001:0563b02": "言。不問無言。敘語未終。法眼曰。住住。汝擬向世尊良",
    "X67n1309_001:0563b03": "久處會去。恒於此大悟。",
    "X67n1309_001:0563b04": "楊岐和尚為慈明忌日設齋。眾集至真前。以兩手握",
    "X67n1309_001:0563b05": "拳安頭上。以坐具畫一畫打一圓相便燒香。退身三",
    "X67n1309_001:0563b06": "步作女人拜。首座云休揑恠。曰首座作麼生。座云和",
    "X67n1309_001:0563b07": "尚休揑怪。曰兔子喫牛嬭。第二座近前打一圓相便",
    "X67n1309_001:0563b08": "燒香。亦退身三步作女人拜。楊岐近前作聽勢。第二",
    "X67n1309_001:0563b09": "座擬議。楊岐打一掌曰。遮漆桶。也亂做。",
    "X67n1309_001:0563b10": "妙喜曰。楊岐老漢大似溺却一船麻。却來戽斗裏",
    "X67n1309_001:0563b11": "掃。",
    "X67n1309_001:0563b12": "臨濟辭黃檗。檗問甚麼處去。濟云不是河南便是河",
    "X67n1309_001:0563b13": "北。檗便打。濟約住棒遂與一掌。檗呵呵大笑。喚侍者",
    "X67n1309_001:0563b14": "將先師禪板拂子來。濟召侍者將火來。檗云。汝但將",
    "X67n1309_001:0563b15": "去。已後坐却天下人舌頭去在。",
    "X67n1309_001:0563b16": "香嚴初開堂。溈山令人送拄杖并書到。香嚴接了云",
    "X67n1309_001:0563b17": "蒼天蒼天。僧便問。和尚為甚如此。曰只為冬行春令。",
    "X67n1309_001:0563b18": "黃龍南和尚示眾云。青蘿夤緣直上寒松之頂。白雲",
    "X67n1309_001:0563b19": "淡泞出沒太虗之中。萬法本閑。唯人自閙。閙箇甚麼。",
    "X67n1309_001:0563b20": "咄。下座。",
    "X67n1309_001:0563b21": "天衣懷和尚示眾云。青蘿夤緣直上寒松之頂。白雲",
    "X67n1309_001:0563b22": "淡泞出沒太虗之中。何似南山起雲北山下雨。若也",
    "X67n1309_001:0563b23": "會得。甜爪徹蔕甜。若也不會。苦瓠連根苦。",
    "X67n1309_001:0563b24": "慈明和尚示眾。以拄杖擊繩牀一下云。大眾。還會麼。",
    "X67n1309_001:0563c01": "不見道一擊忘所知。更不假修持。諸方達道者。咸言",
    "X67n1309_001:0563c02": "上上機。香嚴恁麼悟去。分明悟得如來禪。祖師禪未",
    "X67n1309_001:0563c03": "夢見在。且道祖師禪有甚長處。若向言中取則。誤賺",
    "X67n1309_001:0563c04": "後人。直饒棒下承當。辜負先聖。萬法本閑。唯人自閙。",
    "X67n1309_001:0563c05": "所以山僧居福嚴只見福嚴境界。宴起早眠。有時雲",
    "X67n1309_001:0563c06": "生碧嶂月落寒潭。音聲鳥飛鳴般若臺前。娑羅花香",
    "X67n1309_001:0563c07": "散祝融峰畔。把瘦笻坐盤陀石。與五湖衲子時話玄",
    "X67n1309_001:0563c08": "微灰頭土面。住興化只見興化家風。迎來送去。門連",
    "X67n1309_001:0563c09": "城市車馬駢闐。漁唱瀟湘猿啼岳麓。絲竹謌謠時時",
    "X67n1309_001:0563c10": "入耳。復與四海高人日談禪道。歲月都忘。且道居深",
    "X67n1309_001:0563c11": "山住城郭還有優劣也無。試道看。良久云。是處是慈",
    "X67n1309_001:0563c12": "氏。無門無善財。",
    "X67n1309_001:0563c13": "薦福古和尚示眾云。三世諸佛仰望不及。天下祖師",
    "X67n1309_001:0563c14": "結舌有分。知有者善自保任。未知有者不休何待。又",
    "X67n1309_001:0563c15": "示眾云。劍去久矣徒勞刻舟。珍重。",
    "X67n1309_001:0563c16": "保寧勇和尚云。一是一。二是二。三是三。四是四。數目",
    "X67n1309_001:0563c17": "甚分明。上下依資次。依資次。有何事。以拄杖畫一畫",
    "X67n1309_001:0563c18": "云。大眾。一時亂却六十甲子了也。",
    "X67n1309_001:0563c19": "玄沙和尚云。深山懸崖千年萬年人跡不到處。還有",
    "X67n1309_001:0563c20": "佛法也無。若道有。喚甚麼作佛法。若道無。佛法却有",
    "X67n1309_001:0563c21": "不到處。又示眾云。諸方老宿盡道接物利生。忽遇三",
    "X67n1309_001:0563c22": "種病人來作麼生接。患盲者。拈椎豎拂佗又不見。患",
    "X67n1309_001:0563c23": "聾者。語言三昧佗又不聞。患瘂者教伊說又說不得。",
    "X67n1309_001:0563c24": "且作麼生接。若接此人不得。佛法無靈驗。有僧請益",
    "X67n1309_001:0564a01": "雲門。門云汝禮拜著。僧禮拜起。門以拄杖便挃。僧退",
    "X67n1309_001:0564a02": "後。門云你不是患盲。復喚僧近前。僧近前。門云你不",
    "X67n1309_001:0564a03": "是患聾。乃豎起拄杖云還會麼。僧云不會。門云你不",
    "X67n1309_001:0564a04": "是患瘂。其僧於此有省。汾陽昭和尚頌云。權生聾瞽",
    "X67n1309_001:0564a05": "瘂[病丙+(君/巾)]痲。要顯吾宗驗作家。金剛截鐵如泥碎。透金纔",
    "X67n1309_001:0564a06": "動失玄沙。佛眼和尚頌云。玄沙三種病人。有理不在",
    "X67n1309_001:0564a07": "高聲。引得香嚴老子。却來樹上懸身。",
    "X67n1309_001:0564a08": "大寧寬和尚示眾云。少林妙訣。古佛家風。應用隨機。",
    "X67n1309_001:0564a09": "卷舒自在。如拳作掌開合有時。似水成漚起滅無定。",
    "X67n1309_001:0564a10": "動靜俱顯語默全彰。萬用自然不勞心力。到遮裏喚",
    "X67n1309_001:0564a11": "作順水放船是人去得。且道逆風舉棹誰是知音。良",
    "X67n1309_001:0564a12": "久云。弄潮須是弄潮人。",
    "X67n1309_001:0564a13": "僧問大隋和尚。如何是大隋一面事。曰東西南北。",
    "X67n1309_001:0564a14": "妙喜曰。且道答遮僧話不答遮僧話。",
    "X67n1309_001:0564a15": "忠國師問紫璘供奉甚處來。云城南來。國師云城南",
    "X67n1309_001:0564a16": "草作何色。云作黃色。國師乃問童子。城南草作何色。",
    "X67n1309_001:0564a17": "童子云作黃色。國師云只遮童子亦可簾前賜紫對",
    "X67n1309_001:0564a18": "御談玄。",
    "X67n1309_001:0564a19": "泐潭英和尚開堂日。僧禮拜起便垂下袈裟角云。脫",
    "X67n1309_001:0564a20": "衣卸甲時如何。曰。喜得狼烟息。弓梢壁上懸。僧却攬",
    "X67n1309_001:0564a21": "上袈裟云。重整戈甲時如何。曰。不到烏江畔。知君未",
    "X67n1309_001:0564a22": "肯休。僧便喝。英曰驚殺我。僧拍一拍。英曰也是死中",
    "X67n1309_001:0564a23": "得活。僧禮拜。英曰。將謂是收燕破趙之才。元來只是",
    "X67n1309_001:0564a24": "販私鹽賊。僧問如何是佛。曰眉分八字眼似流星。僧",
    "X67n1309_001:0564b01": "云如何是祖師西來意。曰一棒一條痕。僧云大眾證",
    "X67n1309_001:0564b02": "明學人禮謝。英呵呵大笑。僧拜起以左手畫一圓相。",
    "X67n1309_001:0564b03": "英以拂子穿向右邊。僧以右手畫一圓相。英以拂子",
    "X67n1309_001:0564b04": "穿向左邊。僧以兩手畫圓相托呈。英以拂子畫一畫",
    "X67n1309_001:0564b05": "云。三十年來未曾逢溈仰子孫。今日却遇著箇蹋土",
    "X67n1309_001:0564b06": "墼漢。還更有問話者麼。良久無人。遂云。問也無窮。答",
    "X67n1309_001:0564b07": "也無盡。問答去來於道轉遠。何故。況為此事直饒棒",
    "X67n1309_001:0564b08": "頭薦得不是丈夫。喝下承當未為達士。那堪更向言",
    "X67n1309_001:0564b09": "中取則句裏馳求。語路尖新機鋒捷疾。如斯見解盡",
    "X67n1309_001:0564b10": "是埋沒宗旨玷污先賢。於吾祖道何曾夢見。只如我",
    "X67n1309_001:0564b11": "佛如來臨般涅槃乃云。吾有正法眼藏涅槃妙心。付",
    "X67n1309_001:0564b12": "囑摩訶大迦葉。迦葉遂付阿難。洎商那和修毱多大",
    "X67n1309_001:0564b13": "士。諸祖相繼至於達磨西來。直指人心見性成佛。不",
    "X67n1309_001:0564b14": "立文字語言。豈不是先聖方便之道。自是當人不信。",
    "X67n1309_001:0564b15": "却自迷頭認影。奔逐狂途。致使伶俜流浪生死。禪德。",
    "X67n1309_001:0564b16": "若能一念回光返照。向自己脚跟下褫剝究竟將來。",
    "X67n1309_001:0564b17": "可謂洞門豁開。樓閣重重十方普現海會齊彰。便乃",
    "X67n1309_001:0564b18": "凡聖賢愚山河大地以海印三昧一印印定。更無纖",
    "X67n1309_001:0564b19": "毫透漏。山僧如是舉唱。若是眾中有本色衲僧。聞之",
    "X67n1309_001:0564b20": "實謂掩耳而歸。笑破他口。大眾。且道本色衲僧門下",
    "X67n1309_001:0564b21": "一句作麼生道。良久云。天際雪埋千尺石。洞門氷折",
    "X67n1309_001:0564b22": "幾株松。",
    "X67n1309_001:0564b23": "禾山示眾云。習學謂之聞。絕學謂之隣。過此二者是",
    "X67n1309_001:0564b24": "謂真過。僧問如何是真過。曰解打鼓。如何是真諦。曰",
    "X67n1309_001:0564c01": "解打鼓。即心即佛即不問。如何是非心非佛。曰解打",
    "X67n1309_001:0564c02": "鼓。向上人來如何接。曰解打鼓。",
    "X67n1309_001:0564c03": "龐居士問馬大師。不與萬法為侶是甚麼人。曰待汝",
    "X67n1309_001:0564c04": "一口吸盡西江水即向汝道。僧問如何是佛。曰即心",
    "X67n1309_001:0564c05": "是佛。",
    "X67n1309_001:0564c06": "大溈真如和尚示眾云。阿喇喇。是甚麼。翻思破竈墮。",
    "X67n1309_001:0564c07": "杖子纔擊著。方知辜負我。以拄杖擊香卓一下云。墮",
    "X67n1309_001:0564c08": "墮。僧問趙州庭栢意旨如何。曰。夜來風色緊。孤客已",
    "X67n1309_001:0564c09": "先寒。僧云。先師無此語。又作麼生。曰行人始知苦。僧",
    "X67n1309_001:0564c10": "云。十載走紅塵。今朝獨露身。曰雪上加霜。",
    "X67n1309_001:0564c11": "天衣懷和尚示眾云。玄黃不真。黑白何咎。六祖大師",
    "X67n1309_001:0564c12": "道。葉落歸根。來時無口。若會此箇說話。直入維摩丈",
    "X67n1309_001:0564c13": "室。住金色光中。見十方世界四聖六凡如觀掌中菴",
    "X67n1309_001:0564c14": "摩勒果。又見一類眾生寢生死長夜。惛惛睡眠不覺",
    "X67n1309_001:0564c15": "不知。作金雞報曉一聲令伊省寤。豈不快哉。若能如",
    "X67n1309_001:0564c16": "是。方可將此深心奉塵剎。是即名為報佛恩。雖然如",
    "X67n1309_001:0564c17": "是。古人道。笑我者多。哂我者少。",
    "X67n1309_001:0564c18": "法華舉和尚示眾云。夫參學須具擇法眼。不得顢頇。",
    "X67n1309_001:0564c19": "若得正眼精明。一切無滯。不見古人道。一句語中須",
    "X67n1309_001:0564c20": "具三玄。一玄中須具三要。古人恁麼道意在於何。鵞",
    "X67n1309_001:0564c21": "王擇乳。素非鴨類。僧問。萬里無片雲即不問。一條霜",
    "X67n1309_001:0564c22": "刃事如何。曰誰敢動著。僧禮拜。舉曰小慈妨大慈。便",
    "X67n1309_001:0564c23": "打。問智識不到處時如何。曰三門不曾開。僧云誰是",
    "X67n1309_001:0564c24": "知音者。曰口似鼻孔。",
    "X67n1309_001:0565a01": "龍濟和尚示眾云。具足凡夫法。凡夫不知。具足聖人",
    "X67n1309_001:0565a02": "法。聖人不會。聖人若會即是凡夫。凡夫若知即是聖",
    "X67n1309_001:0565a03": "人。此語具一理二義。若人辨得。不妨於佛法中有箇",
    "X67n1309_001:0565a04": "入處。若辨不得。莫道不疑。",
    "X67n1309_001:0565a05": "妙喜曰。點石化為金玉易。勸人除却是非難。",
    "X67n1309_001:0565a06": "龍濟又云。是柱不見柱。非柱不見柱。是非已去了。是",
    "X67n1309_001:0565a07": "非裏薦取。",
    "X67n1309_001:0565a08": "妙喜咄云。又是從頭起。",
    "X67n1309_001:0565a09": "靈源和尚示眾云。三世諸佛不知有。恩無重報。狸奴",
    "X67n1309_001:0565a10": "白牯却知有。功有浪施。明大用。曉全機。蹤跡處。不思",
    "X67n1309_001:0565a11": "議。歸去好。無人知。衝開碧落松千尺。截斷紅塵水一",
    "X67n1309_001:0565a12": "溪。",
    "X67n1309_001:0565a13": "洞山初和尚示眾云。楚山北面。漢水南江。擊法鼓而",
    "X67n1309_001:0565a14": "會禪徒。舉宗風而明祖意。若以揚眉瞬目。豎拳豎指。",
    "X67n1309_001:0565a15": "謦欬咳嗽。是厨中拭鉢帛。道甚麼會也無。也是衲僧",
    "X67n1309_001:0565a16": "破草鞋。遮瞎漢。遮漆桶。是弄精魂鬼。總恁麼。總不恁",
    "X67n1309_001:0565a17": "麼。是東司頭廁籌子。以此稱提從上來事。盡是邪魔",
    "X67n1309_001:0565a18": "所作。謗大乘。滅胡種。與你天地懸殊。且道衲僧據甚",
    "X67n1309_001:0565a19": "麼道理。出來對眾道看。折脚鐺子各出一隻手。貴得",
    "X67n1309_001:0565a20": "宗乘不斷。亦表叢林有人。有麼。若無。洞山不惜眉毛",
    "X67n1309_001:0565a21": "打葛藤去也。葛藤之事只在目前。萬象森羅乾坤大",
    "X67n1309_001:0565a22": "地。百千諸佛日月星辰。地獄三塗起心動念。每日經",
    "X67n1309_001:0565a23": "歷皆是諸德自己。何不向遮裏體當尋覔看。驀然覰",
    "X67n1309_001:0565a24": "得倜儻分明。不虗行脚也。自得箇安樂田地。洞山此",
    "X67n1309_001:0565b01": "語且作死馬醫。若據明眼衲僧。將草鞋驀口[祝/土]。還恠",
    "X67n1309_001:0565b02": "得佗也無。恠即不恠。你道憑箇甚麼捉得將來。脚跟",
    "X67n1309_001:0565b03": "下推尋。毫末參差。椎折你腰。莫麤心好。僧問。赤水求",
    "X67n1309_001:0565b04": "珠猶是人間之寶。和雲唱出固非格外之談。未審今",
    "X67n1309_001:0565b05": "日將何示人。曰。夜聞祭鬼鼓。朝聽上灘歌。問。言超象",
    "X67n1309_001:0565b06": "表青霄外。出語幽玄事若何。曰。岸上行人聲有韻。船",
    "X67n1309_001:0565b07": "中漁父和不齊。云幽玄事若何。曰鈎長線短。問。聞師",
    "X67n1309_001:0565b08": "引出潭中意。直透青霄事若何。曰甲己之年丙作首。",
    "X67n1309_001:0565b09": "曰今日事若何。曰大好雪。問如何是佛。曰麻三斤。問",
    "X67n1309_001:0565b10": "如何是古佛心。曰。巢知風。穴知雨。問牛頭未見四祖",
    "X67n1309_001:0565b11": "時如何。曰楖栗木拄杖。云見後如何。曰竇八布衫。問。",
    "X67n1309_001:0565b12": "佛法兩字即不問。如何是從上來事。曰眼裏瞳人吹",
    "X67n1309_001:0565b13": "木笛。",
    "X67n1309_001:0565b14": "大隋和尚示眾云。夫上代諸德。莫非求實不自謾昧。",
    "X67n1309_001:0565b15": "豈比飛蛾投火自傷自壞。他明白了。彼生死輪回拘",
    "X67n1309_001:0565b16": "障不得。所以識不能識。智不能知。不聞道釋迦掩室",
    "X67n1309_001:0565b17": "淨名杜口。須菩提無說而說。釋梵絕聽而聽。此事大",
    "X67n1309_001:0565b18": "難大難。僧問路逢古佛時如何。曰。你或逢驢駝象馬。",
    "X67n1309_001:0565b19": "喚作甚麼。問。萬法從心起。未審心從何起。曰。石牛沿",
    "X67n1309_001:0565b20": "江走。水底火燒天。問如何是大人相。曰肚上不貼牓。",
    "X67n1309_001:0565b21": "慈明和尚問僧近離甚麼處。云雲過千山碧。曰著忙",
    "X67n1309_001:0565b22": "作甚麼。云鴈去水聲凄。明便喝。僧亦喝。明便打。僧亦",
    "X67n1309_001:0565b23": "打。明云。你看遮瞎漢。本分打出三門外。念你是新到。",
    "X67n1309_001:0565b24": "且坐喫茶。又問。化主入廛化導即不問你。入門一句",
    "X67n1309_001:0565c01": "作麼生道。僧便喝。明云亂喝作甚麼。僧又喝。明便打。",
    "X67n1309_001:0565c02": "又問僧近離甚麼處。云楊岐。曰今夏在甚麼處。云筠",
    "X67n1309_001:0565c03": "州興教。曰興教和尚還有鼻孔麼。云有。明便打。",
    "X67n1309_001:0565c04": "琅邪覺和尚示眾云。翦除狂宼。掃蕩攙搶。猶是功勳",
    "X67n1309_001:0565c05": "邊事。君臣道合。海晏河清。猶是法身邊事。作麼生是",
    "X67n1309_001:0565c06": "衲僧本分事。良久云。透網金鱗猶滯水。回途石馬出",
    "X67n1309_001:0565c07": "紗籠。又頌麻三斤話。洞山麻三斤。真鍮不博金。將錢",
    "X67n1309_001:0565c08": "買五彩。壁上畫天神。頌祖師投針話。龍猛盂中水。提",
    "X67n1309_001:0565c09": "婆毳上針。人人爭得失。箇箇話疎親。不覩雲中鴈。焉",
    "X67n1309_001:0565c10": "知沙塞深。農人移片磉。磉下獲黃金。",
    "X67n1309_001:0565c11": "真淨和尚示眾。舉雪峯云。南山有條鼈鼻蛇。汝等諸",
    "X67n1309_001:0565c12": "人出入好看。雪峯無大人相。然則蛇無頭不行。長慶",
    "X67n1309_001:0565c13": "恰如箇新婦兒。怕阿家相似。便道堂中今日大有人",
    "X67n1309_001:0565c14": "喪身失命。雲門拽拄杖攛向雪峯面前。作怕勢。為蛇",
    "X67n1309_001:0565c15": "畫足。玄沙云。用南山作甚麼。道我見處親切。不免只",
    "X67n1309_001:0565c16": "在窠窟裏。更無一人有些子天然氣槩。報寧門下莫",
    "X67n1309_001:0565c17": "有天然氣槩底麼。不敢望你別懸慧日獨振玄風。且",
    "X67n1309_001:0565c18": "向古人鶻臭布衫上知些子氣息也難得。",
    "X67n1309_001:0565c19": "僧問南院。祖意教意是同是別。曰黃尚書李僕射。僧",
    "X67n1309_001:0565c20": "云不會。曰牛頭南馬頭北。",
    "X67n1309_001:0565c21": "妙喜曰。前頭答得著。後頭答不著。",
    "X67n1309_001:0565c22": "大愚芝和尚示眾云。大愚相接大雄孫。五湖雲水競",
    "X67n1309_001:0565c23": "頭奔。競頭奔。有何門。擊箭寧知枯木存。枯木存。一年",
    "X67n1309_001:0565c24": "還曾兩度春。兩度春。帳裏真珠撒與人。撒與人。思量",
    "X67n1309_001:0566a01": "也是慕西秦。又舉僧問汾州和尚如何是接初機句。",
    "X67n1309_001:0566a02": "州曰汝是行脚僧。如何是辨衲僧句。州曰西方日出",
    "X67n1309_001:0566a03": "卯。如何是正令行底句。州曰千里持來呈舊面。如何",
    "X67n1309_001:0566a04": "是定乾坤底句。州曰。北俱盧州長秔米。食者無貪亦",
    "X67n1309_001:0566a05": "無嗔。自云。將此四句語以驗天下衲僧。大眾。子細思",
    "X67n1309_001:0566a06": "量。將此四句語被天下衲僧一時勘破。",
    "X67n1309_001:0566a07": "妙喜曰。諸人要識大愚麼。三年無改於父之道可",
    "X67n1309_001:0566a08": "謂孝矣。",
    "X67n1309_001:0566a09": "大寧寬和尚示眾。拈拄杖云。高而不危。滿而不溢。在",
    "X67n1309_001:0566a10": "凡凡不捨。居聖聖難逃。十方都一照。大地絕纖毫。且",
    "X67n1309_001:0566a11": "道是甚麼。喝一喝。",
    "X67n1309_001:0566a12": "泐潭準和尚示眾。拈拄杖云。衲僧家竿木隨身逢場",
    "X67n1309_001:0566a13": "作戲。倒把橫拈自有意思。所以昔日藥山和尚問雲",
    "X67n1309_001:0566a14": "巖云。聞汝解弄師子是否。巖云是。山曰弄得幾出。巖",
    "X67n1309_001:0566a15": "云弄得六出。山曰老僧亦解弄。巖云和尚弄得幾出。",
    "X67n1309_001:0566a16": "山云老僧只弄得一出。巖云。一即六六即一。山便休。",
    "X67n1309_001:0566a17": "大眾。藥山雲巖鈍置殺人。兩子父弄一箇師子也弄",
    "X67n1309_001:0566a18": "不出。若是準上座。只消獨自弄拽得來。拈頭作尾拈",
    "X67n1309_001:0566a19": "尾作頭。轉兩箇金睛。攫幾鉤鐵爪。吼一聲直令百里",
    "X67n1309_001:0566a20": "內猛獸潛蹤。滿空裏飛禽亂墜。準上座未弄師子。請",
    "X67n1309_001:0566a21": "大眾高著眼先看。做一箇定場。擲下拄杖云。箇中消",
    "X67n1309_001:0566a22": "息子。能有幾人知。",
    "X67n1309_001:0566a23": "佛鑑和尚示眾云。至道無難。唯嫌揀擇。桃花紅。李花",
    "X67n1309_001:0566a24": "白。誰道融融只一色。鷰子語。黃鸎鳴。誰道關關只一",
    "X67n1309_001:0566b01": "聲。不透祖師關棙子。空認山河作眼睛。",
    "X67n1309_001:0566b02": "佛日才和尚頌栢樹子話。趙州庭栢。說向禪客。黑漆",
    "X67n1309_001:0566b03": "屏風。松羅亮隔。",
    "X67n1309_001:0566b04": "僧問圓照和尚。如何是露地白牛。曰放出無尋處。僧",
    "X67n1309_001:0566b05": "問大通和尚。如何是無縫塔。曰。烟霞生背面。星月遶",
    "X67n1309_001:0566b06": "簷楹。如何是塔中人。曰。竟日不干清世事。長年占斷",
    "X67n1309_001:0566b07": "白雲鄉。",
    "X67n1309_001:0566b08": "子胡和尚示眾云。諸法蕩蕩何絆何拘。汝等於中自",
    "X67n1309_001:0566b09": "生難易。心源一統綿亘十方。上上根人自然明白。不",
    "X67n1309_001:0566b10": "見南泉道。如斯癡鈍世。且還稀歷歷。分明有。無不是。",
    "X67n1309_001:0566b11": "只少箇丈夫之志。致見如斯疲勞。汝欲得易會麼。自",
    "X67n1309_001:0566b12": "古及今未曾有一箇凡夫聖人出現汝前。亦無有一",
    "X67n1309_001:0566b13": "箇善語惡語到汝分上。為甚麼故。為善善無形。為惡",
    "X67n1309_001:0566b14": "惡無相。既已無我。把甚麼為善惡立。那箇是凡聖。汝",
    "X67n1309_001:0566b15": "信否。還保任否。有甚麼回避處。恰似日中逃影相似。",
    "X67n1309_001:0566b16": "還逃得麼。今之既爾。古之亦然。今古齊時。汝還諱得",
    "X67n1309_001:0566b17": "麼。佛法玄妙。了得者自相策發。無為小緣妨於大事。",
    "X67n1309_001:0566b18": "汝不見道。寧可終身立法。誰能一旦亡緣。仁者。要得",
    "X67n1309_001:0566b19": "會禪麼。各歸衣鉢下看。",
    "X67n1309_001:0566b20": "雪竇顯和尚示眾云。形興未質。名起未名。形名既兆。",
    "X67n1309_001:0566b21": "遊氣亂清。拈起拄杖云。大眾。拄杖子是形名雙舉。還",
    "X67n1309_001:0566b22": "有過也無。有即水裡月。無即形名兆。若也究得。實謂",
    "X67n1309_001:0566b23": "恩大難酬。",
    "X67n1309_001:0566b24": "鼓山示眾云。諸和尚盡道向諸方參學。未委參甚麼。",
    "X67n1309_001:0566c01": "學甚麼。還有參得者無。有即出來對眾驗看。諸和尚",
    "X67n1309_001:0566c02": "為復參禪參道。參佛參法。參毗盧師法身主。參佛向",
    "X67n1309_001:0566c03": "上事涅槃後句。若實參此句。得為大妄。喚作望上心",
    "X67n1309_001:0566c04": "不息。與諸和尚了無交涉。時有僧問如何是佛法大",
    "X67n1309_001:0566c05": "意。曰吐却著。問。凡有言句盡是觸犯宗風。未審如何",
    "X67n1309_001:0566c06": "是宗門中事。曰合取口。",
    "X67n1309_001:0566c07": "五祖演和尚四面示眾。舉古者道。若有一人發真歸",
    "X67n1309_001:0566c08": "源。十方虗空悉皆消殞。雙泉則不然。若有一人發真",
    "X67n1309_001:0566c09": "歸源。十方虗空築著磕著。又示眾舉古人云。我若向",
    "X67n1309_001:0566c10": "你道即禿却我舌。若不向你道即瘂却我口。且道還",
    "X67n1309_001:0566c11": "有為人處也無。四面有時擬為你吞却。只被當門齒",
    "X67n1309_001:0566c12": "礙。擬為你吐却。又為咽喉小。且道還有為人處也無。",
    "X67n1309_001:0566c13": "四面自來柳下惠。",
    "X67n1309_001:0566c14": "黃龍新和尚讚祖師云。六祖當年不丈夫。倩人書壁",
    "X67n1309_001:0566c15": "自塗糊。明明有偈言無物。却受佗家一鉢盂。",
    "X67n1309_001:0566c16": "妙喜曰。且道鉢盂是物不是物。若道是物。死心老",
    "X67n1309_001:0566c17": "亦非丈夫漢。若道非物。爭柰鉢盂何。",
    "X67n1309_001:0566c18": "雲葢智和尚示眾云。緊峭離水靴。蹋破湖湘月。手把",
    "X67n1309_001:0566c19": "鐵蒺黎。打破龍虎穴。翻身倒上樹。始見無生滅。却笑",
    "X67n1309_001:0566c20": "老瞿曇。彈指超彌勒。",
    "X67n1309_001:0566c21": "雲居齊和尚因法燈和尚問。適來有人問如何是祖",
    "X67n1309_001:0566c22": "師西來意。老僧向伊道不東不西。藏主作麼生。齊云",
    "X67n1309_001:0566c23": "不東不西。燈云恁麼會又爭得。齊當時懵然莫知其",
    "X67n1309_001:0566c24": "旨。至晚再伸請益。燈云佗家自有兒孫在。齊於言下",
    "X67n1309_001:0567a01": "頓然契悟。有頌曰。接物利生絕妙。外生終是不肖。佗",
    "X67n1309_001:0567a02": "家自有兒孫。將來用得恰好。",
    "X67n1309_001:0567a03": "清涼國師答皇太子問。心要至道本乎其心。心法本",
    "X67n1309_001:0567a04": "乎無住。無住心體靈知不昧性相寂然。包含德用該",
    "X67n1309_001:0567a05": "攝內外。能深能廣非有非空。不生不滅無終無始。求",
    "X67n1309_001:0567a06": "之而不得棄之而不離。迷現量則惑苦紛然。悟真性",
    "X67n1309_001:0567a07": "則空明廓徹。雖即心即佛。唯證者方知。然有證有知",
    "X67n1309_001:0567a08": "則慧日沈沒於有地。若無照無悟則昏雲掩蔽於空",
    "X67n1309_001:0567a09": "門。若一念不生則前後際斷。照體獨立物我皆如。直",
    "X67n1309_001:0567a10": "造心源無智無得。不取不捨無對無修。然迷悟更依",
    "X67n1309_001:0567a11": "真妄相待。若求真去妄猶棄影勞形。若體妄即真似",
    "X67n1309_001:0567a12": "處陰影滅。若無心忘照則萬慮都捐。若任運寂知則",
    "X67n1309_001:0567a13": "眾行爰起。放曠任其去住。靜鑒覺其源流。語默不失",
    "X67n1309_001:0567a14": "玄微。動靜未離法界。言止則雙亡知寂。論觀則雙照",
    "X67n1309_001:0567a15": "寂知。語證則不可示人。說理則非證不了。是以悟寂",
    "X67n1309_001:0567a16": "無寂真知無知。以知寂不二之一心。契空有雙融之",
    "X67n1309_001:0567a17": "中道。無住無著莫攝莫收。是非兩亡能所雙絕。斯絕",
    "X67n1309_001:0567a18": "亦寂則般若現前。般若非心外新生。智性乃本來具",
    "X67n1309_001:0567a19": "足。然本寂不能自現。實由般若之功。般若之與智性",
    "X67n1309_001:0567a20": "翻覆相成。本智之與始修實無兩體。雙亡證入則妙",
    "X67n1309_001:0567a21": "覺圓明。始末該融則因果交徹。心心作佛。無一心而",
    "X67n1309_001:0567a22": "非佛心。處處成道。無一塵而非佛國。故真妄物我舉",
    "X67n1309_001:0567a23": "一全收。心佛眾生渾然齊致。是知迷則人隨於法。法",
    "X67n1309_001:0567a24": "法萬差而人不同。悟則法隨於人。人人一智而融萬",
    "X67n1309_001:0567b01": "境。言窮慮絕何果何因。體本寂寥孰同孰異。唯忘懷",
    "X67n1309_001:0567b02": "虗朗消息沖融。其猶透水月華虗而可見。無心鑑像",
    "X67n1309_001:0567b03": "照而常空矣。",
    "X67n1309_001:0567b04": "忠國師問紫璘供奉佛是甚麼義。云是覺義。曰佛曾",
    "X67n1309_001:0567b05": "迷否。云不曾迷。曰用覺作麼。供奉無對。",
    "X67n1309_001:0567b06": "妙喜代曰。若不入水。爭見長人。",
    "X67n1309_001:0567b07": "大隋和尚因燒山次見一蛇。以杖挑向火中。咄云。遮",
    "X67n1309_001:0567b08": "箇形骸猶自不放捨。你向遮裏死如暗得燈。遂有僧",
    "X67n1309_001:0567b09": "問正當恁麼時還有罪也無。曰。石虎呌時山谷響。木",
    "X67n1309_001:0567b10": "人吼處鐵牛驚。又問僧向甚麼處去。僧云西山住菴",
    "X67n1309_001:0567b11": "去。曰。我向東山喚汝。汝便來得麼。云不然。曰汝住菴",
    "X67n1309_001:0567b12": "未得。問如何是和尚家風。曰赤土畫簸箕。云未審此",
    "X67n1309_001:0567b13": "理如何。曰簸箕有唇米跳不出。",
    "X67n1309_001:0567b14": "黃龍南和尚住同安示眾云。今日四月八。我佛降生",
    "X67n1309_001:0567b15": "之日。天下精藍皆悉浴佛。記得遵布衲在藥山會裏",
    "X67n1309_001:0567b16": "充殿主。浴佛之次藥山問。汝只浴得遮箇。還浴得那",
    "X67n1309_001:0567b17": "箇麼。遵云把將那箇來。藥山便休。大眾。古人隨時一",
    "X67n1309_001:0567b18": "言半句亦無巧妙。今人用盡心力安排終不到他境",
    "X67n1309_001:0567b19": "界。眾中商量或云。遮箇是銅像。那箇是法身。銅像有",
    "X67n1309_001:0567b20": "形可以洗滌。法身無相如何洗得。藥山只知其一不",
    "X67n1309_001:0567b21": "知其二。被遵公倒靠。直得口似匾擔不勝懡[怡台+羅]。又云",
    "X67n1309_001:0567b22": "古德垂問只要驗人。問汝那箇。便道把將那箇來。正",
    "X67n1309_001:0567b23": "是隨聲逐色。齩他言句上佗圈繢。藥山見伊不會。所",
    "X67n1309_001:0567b24": "以便休。又道。藥山恁麼來。早是無事起事好肉上剜",
    "X67n1309_001:0567c01": "瘡。遵公不見來病。却向灸瘡瘢上更著艾爝。有云。古",
    "X67n1309_001:0567c02": "人得了。逢場作戲無可不可何高何低。彼此知有。自",
    "X67n1309_001:0567c03": "是後人強生分別。如前所解。葢不遇人。一失其源。迷",
    "X67n1309_001:0567c04": "而不復。所以只憑識心思量計較以當宗乘。殊不知",
    "X67n1309_001:0567c05": "有作思惟從有心起。用此思惟辨於佛境。如取螢火",
    "X67n1309_001:0567c06": "燒須彌山。縱經塵劫終不能著。是故行脚高人切須",
    "X67n1309_001:0567c07": "自看。從上來事合作麼生。畢竟將何敵佗生死。勿以",
    "X67n1309_001:0567c08": "少許浮麁識見自作障礙。佛法不是遮箇道理。同安",
    "X67n1309_001:0567c09": "今日不避口業與汝諸人說破。此二尊宿一出一入",
    "X67n1309_001:0567c10": "未見輸贏。三十年後不得錯舉。",
    "X67n1309_001:0567c11": "楊岐和尚示眾云。有句無句如藤倚樹。文殊維摩撒",
    "X67n1309_001:0567c12": "手歸去。楊岐恁麼道也是看錮鏴。更有後語不得錯",
    "X67n1309_001:0567c13": "舉。",
    "X67n1309_001:0567c14": "妙喜曰。利動君子。",
    "X67n1309_001:0567c15": "晏國師初參雪峰。纔入門峯扭住云是甚麼。晏釋然",
    "X67n1309_001:0567c16": "契悟舉手搖曳。峯云子作道理邪。晏云何道理之有。",
    "X67n1309_001:0567c17": "峯乃撫而印之。",
    "X67n1309_001:0567c18": "真淨和尚示眾。拈拄杖云。涅槃心易曉。差別智難明。",
    "X67n1309_001:0567c19": "古人道你有拄杖子。我與你拄杖子。你無拄杖子。我",
    "X67n1309_001:0567c20": "奪却你拄杖子。歸宗則不然。你有拄杖子。我奪却你",
    "X67n1309_001:0567c21": "拄杖子。你無拄杖子。我與你拄杖子。大眾。芭蕉恁麼。",
    "X67n1309_001:0567c22": "歸宗不恁麼。且道恁麼是不恁麼是。擲下拄杖云是",
    "X67n1309_001:0567c23": "甚麼。良久云。是即龍女頓成佛。非即善星生陷墜。",
    "X67n1309_001:0567c24": "道吾真和尚示眾。舉洞山云。五臺山上雲蒸飯。佛殿",
    "X67n1309_001:0568a01": "堦前狗尿天。幡竿頭上煎[飢几+追]子。三箇猢猻夜簸錢。老",
    "X67n1309_001:0568a02": "僧即不然。三面狸奴脚蹋月。兩頭白牯手拏煙。戴冠",
    "X67n1309_001:0568a03": "碧兔立庭栢。脫殻烏龜飛上天。老僧葛藤盡被汝諸",
    "X67n1309_001:0568a04": "人覰破了也。洞山老人甚是奇特。雖然如是。只行得",
    "X67n1309_001:0568a05": "三步四步。且不過七跳八跳。且道誵訛在甚麼處。老",
    "X67n1309_001:0568a06": "僧今日不惜眉毛一時布施。良久云。叮嚀損君德。無",
    "X67n1309_001:0568a07": "言真有功。任從滄海變。終不為君通。",
    "X67n1309_001:0568a08": "泐潭英和尚示眾云。石門巇嶮鐵關牢。舉目重重萬",
    "X67n1309_001:0568a09": "仞高。無角鐵牛衝得破。毗盧海內鼓波濤。大眾。且道",
    "X67n1309_001:0568a10": "不涉波濤一句作麼生道。良久云。一句不遑無著問。",
    "X67n1309_001:0568a11": "迄今猶作野盤僧。",
    "X67n1309_001:0568a12": "保寧勇和尚示眾云。古人底今人用。今人底古人為。",
    "X67n1309_001:0568a13": "古今無背面。今古幾人知。[口*耶]嗚咿。一九與二九。相逢",
    "X67n1309_001:0568a14": "不出手。又云。無種靈苗火裏栽。鐵花還向樹頭開。驀",
    "X67n1309_001:0568a15": "然結箇團圞果。指似時人處得來。",
    "X67n1309_001:0568a16": "晦堂和尚示眾云。有句無句如藤倚樹。且任諸人點",
    "X67n1309_001:0568a17": "頭。及乎樹倒藤枯。上無衝天之計。下無入地之謀。靈",
    "X67n1309_001:0568a18": "利漢遮裏著得一隻眼。便見七縱八橫。乃舉拂子云。",
    "X67n1309_001:0568a19": "太陽溢目。萬里不挂片雲。若是覆盆之下。又爭恠得",
    "X67n1309_001:0568a20": "老僧。",
    "X67n1309_001:0568a21": "黃龍新和尚示眾云。達磨心宗傳至今日。涓滴不漏",
    "X67n1309_001:0568a22": "絲髮不移。既絲髮不移。作麼生傳。寶印當風妙。重重",
    "X67n1309_001:0568a23": "錦縫開。",
    "X67n1309_001:0568a24": "溈山問仰山。既稱善知識。爭辨得諸方來者知有不",
    "X67n1309_001:0568b01": "知有。有師承無師承。是義學是玄學。子試說看。仰山",
    "X67n1309_001:0568b02": "曰。慧寂有驗處。但見諸方僧來。便豎起拂子問伊。諸",
    "X67n1309_001:0568b03": "方還說遮箇不說。又云。遮箇且置。諸方老宿作麼生。",
    "X67n1309_001:0568b04": "溈山歎曰此是從上宗門中牙爪。仰山問僧近離甚",
    "X67n1309_001:0568b05": "處。云向南。仰山拈起拄杖云彼中還說遮箇麼。云不",
    "X67n1309_001:0568b06": "說。仰云。不說遮箇。還說那箇麼。云不說。仰召大德參",
    "X67n1309_001:0568b07": "堂去。僧便去。仰復召大德。僧應喏。仰云近前來。僧近",
    "X67n1309_001:0568b08": "前。仰便打。雲門云。仰山若無後語。爭識得人。",
    "X67n1309_001:0568b09": "雲居膺和尚示眾云。老僧二十年前住三峯菴。時有",
    "X67n1309_001:0568b10": "魏府興化長老來問。權借一問以為影草時如何。老",
    "X67n1309_001:0568b11": "僧當時機思遲鈍道不得。為伊置得箇問頭奇特。不",
    "X67n1309_001:0568b12": "敢辜佗。伊云想和尚答遮話不得。不如禮拜了退。而",
    "X67n1309_001:0568b13": "今思量。當時不消道箇何必。後因化主到魏府。興化",
    "X67n1309_001:0568b14": "乃借問。山中和尚住三峯菴時。老僧曾問伊話。祇對",
    "X67n1309_001:0568b15": "不得。而今道得也未。化主遂舉前話。興化云。雲居二",
    "X67n1309_001:0568b16": "十年只道得箇何必。興化即不然。爭如道箇不必。三",
    "X67n1309_001:0568b17": "聖云。雲居二十年道得底。猶較佗興化半月程。",
    "X67n1309_001:0568b18": "妙喜曰。何必不必。綿綿密密。覿面當機。有人續得",
    "X67n1309_001:0568b19": "末後句。許你親見二尊宿。",
    "X67n1309_001:0568b20": "雲峯悅和尚翠巖示眾云。道遠乎哉。觸事而真。聖遠",
    "X67n1309_001:0568b21": "乎哉。體之即神。所以娑婆世界以音聲為佛事。香積",
    "X67n1309_001:0568b22": "世界以香飯為佛事。翠巖遮裏只於出入息內供養",
    "X67n1309_001:0568b23": "承事過現未來塵沙諸佛。無一空過者。過現未來塵",
    "X67n1309_001:0568b24": "沙諸佛是翠巖侍者。無一不到。如一不到。三十拄杖。",
    "X67n1309_001:0568c01": "諸上座還會麼。將此深心奉塵剎。是則名為報佛恩。",
    "X67n1309_001:0568c02": "僧問忠國師。古德云。青青翠竹盡是法身。鬱鬱黃花",
    "X67n1309_001:0568c03": "無非般若。有人不許。云是邪說。亦有信者。云不思議。",
    "X67n1309_001:0568c04": "不知若為。國師曰。此葢普賢文殊境界。非諸凡小而",
    "X67n1309_001:0568c05": "能信受。皆與大乘了義經意合。故華嚴經云。佛身充",
    "X67n1309_001:0568c06": "滿於法界。普現一切羣生前。隨緣赴感靡不周。而常",
    "X67n1309_001:0568c07": "處此菩提座。翠竹既不出於法界。豈非法身乎。又般",
    "X67n1309_001:0568c08": "若經云。色無邊故般若亦無邊。黃花既不越於色。豈",
    "X67n1309_001:0568c09": "非般若乎。深遠之言不省者難為措意。於是禪客作",
    "X67n1309_001:0568c10": "禮而去。又華嚴座主問大珠和尚曰。禪師何故不許",
    "X67n1309_001:0568c11": "青青翠竹盡是法身。鬱鬱黃花無非般若。珠曰。法身",
    "X67n1309_001:0568c12": "無像。應翠竹以成形。般若無知。對黃花而顯相。非彼",
    "X67n1309_001:0568c13": "黃花翠竹而有般若法身。故經云。佛真法身。猶若虗",
    "X67n1309_001:0568c14": "空。應物現形。如水中月。黃花若是般若。般若即同無",
    "X67n1309_001:0568c15": "情。翠竹若是法身。翠竹還能應用。座主會麼。云不了",
    "X67n1309_001:0568c16": "此意。珠曰。若見性人。道是亦得。道不是亦得。隨用而",
    "X67n1309_001:0568c17": "說。不滯是非。若不見性人。說翠竹著翠竹。說黃花著",
    "X67n1309_001:0568c18": "黃花。說法身滯法身。說般若不識般若。所以皆成諍",
    "X67n1309_001:0568c19": "論。座主禮謝而去。",
    "X67n1309_001:0568c20": "妙喜曰。眾中商量道。二尊宿恁麼切磋。一人得其",
    "X67n1309_001:0568c21": "體。一人得其用。得其用者事上建立。得其體者理",
    "X67n1309_001:0568c22": "上掃除。所謂實際理地不受一塵。佛事門中不捨",
    "X67n1309_001:0568c23": "一法。我為法王於法自在。或抑或揚無得無失。恁",
    "X67n1309_001:0568c24": "麼見解。喚作矮子看戲。妙喜見處也要諸人共知。",
    "X67n1309_001:0569a01": "不見道破驢脊上足蒼蠅。",
    "X67n1309_001:0569a02": "大寧寬和尚示眾。拈拄杖云。前佛性命。後佛紀綱。總",
    "X67n1309_001:0569a03": "在遮裡。如今用去也。為雲為雨為瑞為祥。利人利天",
    "X67n1309_001:0569a04": "出生入死。佗方世界出沒卷舒。若也通身是口說不",
    "X67n1309_001:0569a05": "能盡。通身是眼照不能窮。一念相應剎那萬劫。",
    "X67n1309_001:0569a06": "洞山初和尚示眾云。明機自昧息慮。迷源萬法同塵。",
    "X67n1309_001:0569a07": "語默難顯。不是情中法。莫生種種心。離此章句別有",
    "X67n1309_001:0569a08": "商量。且道離却作麼生商量。還有委悉者麼。明明地",
    "X67n1309_001:0569a09": "揀破。明明地顯示。明明地舉唱。明明地謌詠。更無囊",
    "X67n1309_001:0569a10": "藏被葢。純說乾剝剝地禪。若是靈利衲僧。纔聞舉著",
    "X67n1309_001:0569a11": "便合眼卓朔地知箇落處。豈不是自家具眼。其柰罕",
    "X67n1309_001:0569a12": "遇其人。葢緣洞山遮裏。言無味。食無味。法無味。無味",
    "X67n1309_001:0569a13": "之句塞斷人口。兄弟到遮裏難為湊泊。若向遮裏覰",
    "X67n1309_001:0569a14": "得分明。天下尊宿到與不到徹與不徹總被你驗破。",
    "X67n1309_001:0569a15": "何故。葢智有邪正。道有真偽。多只恁麼心機意識。認",
    "X67n1309_001:0569a16": "得門前屋後底。學得路布葛藤一堆一擔蘊在胸襟。",
    "X67n1309_001:0569a17": "道我會禪會道。還夢見禪道也未。喚作打底不遇作",
    "X67n1309_001:0569a18": "家。到老只成骨董。待到明朝後日。驀劄地蹋著正脉。",
    "X67n1309_001:0569a19": "省前所行履處。方始羞見本命元辰。僧問。智不落千",
    "X67n1309_001:0569a20": "差。請師通不犯。曰蒸餅搵餳。問心未生時法在甚麼",
    "X67n1309_001:0569a21": "處。曰。池中荷葉動。決定有魚行。問。諸上善人皆說不",
    "X67n1309_001:0569a22": "二法門。居士默然意旨如何。曰無目不畫眉。問幻與",
    "X67n1309_001:0569a23": "非幻未是學人極則處。如何是入理之談。曰八十翁",
    "X67n1309_001:0569a24": "翁牙不動。",
    "X67n1309_001:0569b01": "琅邪覺和尚云。有句無句如藤倚樹。樹倒藤枯好一",
    "X67n1309_001:0569b02": "堆爛柴。",
    "X67n1309_001:0569b03": "妙喜曰。琅邪大似認賊為子。雖然如是。恩大難酬。",
    "X67n1309_001:0569b04": "慈明和尚示眾云。道吾打鼓。四大部洲同參。拄杖橫",
    "X67n1309_001:0569b05": "也。挑括乾坤大地。鉢盂轉也。覆却恒沙世界。且問汝",
    "X67n1309_001:0569b06": "等諸人向甚麼處安身立命。若也知安身立命處。北",
    "X67n1309_001:0569b07": "俱盧洲喫粥喫飯。若也不知。長連牀上喫粥喫飯。",
    "X67n1309_001:0569b08": "五祖演和尚四面示眾云。滿口道得底却不知有。知",
    "X67n1309_001:0569b09": "有底又道不得。且道過在甚麼處。將成九仞之山。莫",
    "X67n1309_001:0569b10": "惜一籄之土。又舉僧問洞山。如何是善知識眼。山云",
    "X67n1309_001:0569b11": "紙撚無油。洞山老漢不是無。只是太儉。忽有人問四",
    "X67n1309_001:0569b12": "面。如何是善知識眼。只向伊道瞎。何故。且要相稱。紙",
    "X67n1309_001:0569b13": "撚無油也大奇。不堪拈掇有誰知。回身却憶來時路。",
    "X67n1309_001:0569b14": "月下騰騰信脚歸。",
    "X67n1309_001:0569b15": "真淨和尚示眾云。是日已過命亦隨減。如少水魚斯",
    "X67n1309_001:0569b16": "有何樂。唯二乘禪定寂滅為樂是為真樂。學般若菩",
    "X67n1309_001:0569b17": "薩法喜禪悅為樂是為真樂。三世諸佛慈悲喜捨四",
    "X67n1309_001:0569b18": "無量心為樂是為真樂。石霜普會云。休去歇去。冷湫",
    "X67n1309_001:0569b19": "湫地去。是謂二乘寂滅之樂。雲門云。一切智通無障",
    "X67n1309_001:0569b20": "礙。拈起扇子云釋迦老子來也。是謂法喜禪悅之樂。",
    "X67n1309_001:0569b21": "德山棒臨濟喝是三世諸佛慈悲喜捨之樂。除此三",
    "X67n1309_001:0569b22": "種樂外。不為樂也。且道歸宗一眾。在三種內三種外。",
    "X67n1309_001:0569b23": "良久云。今日莊主設饡飯俵嚫錢。參退僧堂內普請",
    "X67n1309_001:0569b24": "喫茶去。喝一喝。",
    "X67n1309_001:0569c01": "首山念和尚示眾云。諸上座不得盲喝亂喝。遮裏尋",
    "X67n1309_001:0569c02": "常向你道。賓則始終賓。主則始終主。賓無二賓。主無",
    "X67n1309_001:0569c03": "二主。若有二賓二主即是兩箇瞎漢。所以我若立時",
    "X67n1309_001:0569c04": "你須坐。我若坐時你須立。坐則共你坐。立則共你立。",
    "X67n1309_001:0569c05": "雖然如是。到遮裏急著眼始得。若也眼孔定動即千",
    "X67n1309_001:0569c06": "里萬里。何故如此。如隔牕看馬騎相似。擬議即沒交",
    "X67n1309_001:0569c07": "涉。諸上座。既然於此留心。直須子細。不要掠虗好。佗",
    "X67n1309_001:0569c08": "日異時賺著你在。諸人若也有事近前。無事珍重。僧",
    "X67n1309_001:0569c09": "問菩薩未成佛時如何。曰眾生。僧云成佛後如何。曰",
    "X67n1309_001:0569c10": "眾生眾生。問覺花未發時如何辨真實。曰冬不寒臘",
    "X67n1309_001:0569c11": "後看。僧云莫便是也無。曰錯。問魚鼓未鳴時如何。曰",
    "X67n1309_001:0569c12": "望天不見天。僧云鳴後如何。曰覰地不見地。問和尚",
    "X67n1309_001:0569c13": "是大善知識為甚麼却首山。曰。不坐孤峰頂。常伴白",
    "X67n1309_001:0569c14": "雲閑。問四眾圍繞師說何法。曰打草要驚蛇。僧云未",
    "X67n1309_001:0569c15": "審怎生下手。曰適來洎合喪身失命。問不落三寸請",
    "X67n1309_001:0569c16": "師速道。曰。老僧到遮裏却道不得。闍梨道看。僧云猶",
    "X67n1309_001:0569c17": "落三寸請師別道。曰首山今日失利。",
    "X67n1309_001:0569c18": "葉縣省和尚示眾云。達磨西來為傳東土。直指人心",
    "X67n1309_001:0569c19": "見性成佛。獨標萬像。物外宣揚。悟之者纖毫不隔。迷",
    "X67n1309_001:0569c20": "之者背覺合塵。中下之機也須子細。莫虗過時光。各",
    "X67n1309_001:0569c21": "各有之。況以西來的意教外別傳。道契一言縱橫自",
    "X67n1309_001:0569c22": "在。打破髑髏揭却腦葢。豈不是慶快。僧問不落諸緣",
    "X67n1309_001:0569c23": "請師道。曰落。問如何是無縫塔。曰頭不梳面不洗。問",
    "X67n1309_001:0569c24": "如何是出家人。曰緊裹頭。僧云恁麼則在家出家。曰",
    "X67n1309_001:0570a01": "麁麻鞋。",
    "X67n1309_001:0570a02": "翠巖真和尚示眾云。眾生為解礙。菩薩未離覺。拈拄",
    "X67n1309_001:0570a03": "杖云。拄杖子是礙。那箇是覺。若也會去。解礙為礙而",
    "X67n1309_001:0570a04": "不自在。若也不會。歸源性無二。方便有多門。",
    "X67n1309_001:0570a06": "正法眼藏卷第一之上"
}