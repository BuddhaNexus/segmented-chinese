{
    "T54n2128_036:0544b17": "一切經音義卷第三十六",
    "T54n2128_036:0544b19": "翻譯沙門慧琳撰",
    "T54n2128_036:0544b20": "底哩三昧耶經二卷",
    "T54n2128_036:0544b21": "陀羅尼毘奈耶經一卷",
    "T54n2128_036:0544b22": "蘇悉地集經二十卷未音",
    "T54n2128_036:0544b23": "蘇婆呼童子請問經三卷",
    "T54n2128_036:0544b24": "掬呬耶亶怛囉經三卷",
    "T54n2128_036:0544b25": "真言要集四卷未音",
    "T54n2128_036:0544b26": "大毘盧遮那念誦法七卷亦名大日經",
    "T54n2128_036:0544c01": "遍照如來念誦法一卷",
    "T54n2128_036:0544c02": "毘盧遮那如來要略念誦法二卷",
    "T54n2128_036:0544c03": "金剛頂經略瑜伽四卷",
    "T54n2128_036:0544c04": "金剛頂大教王經三卷",
    "T54n2128_036:0544c05": "普通諸尊瑜伽念誦法一卷",
    "T54n2128_036:0544c06": "瑜伽要妙略修行法一卷",
    "T54n2128_036:0544c07": "金剛頂經曼殊室利五字心經一卷",
    "T54n2128_036:0544c08": "文殊師利五字偈頌法一卷",
    "T54n2128_036:0544c09": "金剛頂文殊師利五字真言法一卷",
    "T54n2128_036:0544c10": "金剛頂瑜伽修習毘盧遮那三摩地法一卷",
    "T54n2128_036:0544c11": "降三世金剛瑜伽觀自在心真言法一卷",
    "T54n2128_036:0544c12": "金剛頂經觀自在如來修行法一卷",
    "T54n2128_036:0544c13": "修般若波羅蜜瑜伽觀行法一卷",
    "T54n2128_036:0544c14": "觀自在如意輪瑜伽法一卷",
    "T54n2128_036:0544c15": "金剛頂瑜伽大樂金剛薩埵念誦法一卷",
    "T54n2128_036:0544c16": "降三世大曼荼羅中蓮華部心法一卷",
    "T54n2128_036:0544c17": "吉祥勝初瑜伽大樂金剛薩埵法一卷",
    "T54n2128_036:0544c18": "降三世觀自在心陀羅尼法一卷",
    "T54n2128_036:0544c19": "普賢金剛薩埵瑜伽念誦法一卷",
    "T54n2128_036:0544c20": "蓮花降三世瑜伽觀自在心儀軌",
    "T54n2128_036:0544c21": "金剛頂瑜伽觀自在菩薩心念誦法一卷",
    "T54n2128_036:0544c22": "觀自在菩薩心真言成就法一卷",
    "T54n2128_036:0544c23": "右三十經六十三卷同此卷音。",
    "T54n2128_036:0544c24": "底哩三昧耶經底哩三昧耶經上卷",
    "T54n2128_036:0544c25": "1 上卷底哩二合字上丁以反下里字彈舌梵語也唐云三即三種三昧即佛部蓮華部金剛部故云底哩三昧。",
    "T54n2128_036:0544c26": "磔開上陟革反前毘盧遮那念誦法下卷已具釋從石從桀也。",
    "T54n2128_036:0544c27": "近緣緣絹反去聲字集訓云衣物四邊緣也借音字經文從木作椽音傳非經義也。",
    "T54n2128_036:0544c28": "㪻乳厥願反前蘇悉地請問經上卷中已具釋訖。",
    "T54n2128_036:0545a01": "插入楚甲反聲類云插刺入也古今正字從手從臿臿音同上從千從臼臼音舊也。",
    "T54n2128_036:0545a02": "縮向搜六反賈注國語云縮盡也退也宋忠注太玄經云縮止也說文縮蹙也從糸宿聲也。",
    "T54n2128_036:0545a03": "󱽒𪌘上音符下偷口反前頂輪經中已釋也。",
    "T54n2128_036:0545a04": "𣹰漉上精禁反顧野王云𣹰漸也沈也說文從又從穴作䆮今時俗省也古今正字從水從󲞢下音祿顧野王云漉",
    "T54n2128_036:0545a05": "瀝去水也爾雅竭也方言涸也極也廣雅盡也竝形聲字。",
    "T54n2128_036:0545a06": "2 下卷下卷無字可音訓",
    "T54n2128_036:0545a07": "陀羅尼毘柰耶經或名真言鼻柰耶",
    "T54n2128_036:0545a08": "繒交絡上疾陵反說文帛之總名也從糸曾聲下音洛郭注山海經云絡繞也轉注字也。",
    "T54n2128_036:0545a09": "弓矟雙捉反經從木作槊俗也前悉地經中已具釋。",
    "T54n2128_036:0545a10": "鷹鷂上憶矜反左傳爽鳩氏司寇廣雅鷙鳥也能搏狐兔轉注字下餘照反顧野王云鷂似鷹而小廣雅曰鶗鵳鷸",
    "T54n2128_036:0545a11": "子籠脫鷂也案鷂子鷹鸇之類也異名甚多鶗音題鷸音聿。",
    "T54n2128_036:0545a12": "謦欬上輕郢反蒼頡篇云謦聲也莊子謦欬其側說文謦亦欬也從言從省聲下開愛反考聲云欬嗽也說文從欠",
    "T54n2128_036:0545a13": "亥聲。",
    "T54n2128_036:0545a14": "躊躇上直留反亦音池下音除又音厨毛詩傳愛而不見搔首躊躇案躊躇者狐疑猶豫也廣疋亦云躊躇猶豫也",
    "T54n2128_036:0545a15": "又云蹢䠱跢跦也。",
    "T54n2128_036:0545a16": "蘇婆呼童子請問經蘇婆呼童子請問經上卷",
    "T54n2128_036:0545a17": "1 上卷溉灌上機義反下官換反考聲云澆也漬也顧野王云溉猶灌注也又云沃注也說文並從水。",
    "T54n2128_036:0545a18": "河沂下義橫反玉篇云水涯也形聲字。",
    "T54n2128_036:0545a19": "密緻下池利反鄭注禮記緻即密也廣雅至也古今正字緻者精徽密緻也亦細密也從糸致聲。",
    "T54n2128_036:0545a20": "瞢悶上墨崩反集訓云瞢亂也亦悶也說文目不明也從苜從䀏苜音武福反䀏音縣從冖冖音包。",
    "T54n2128_036:0545a21": "槀稈上高老反考聲云禾黍莖也顧野王云槀即禾槀草也說文形聲字也下干󱁅反杜注左傳稈亦槀也古今",
    "T54n2128_036:0545a22": "正字禾莖也從禾旱聲亦稻稈草也。",
    "T54n2128_036:0545a23": "噴嚏上普悶反下丁計反前悉地經中已具釋。",
    "T54n2128_036:0545a24": "𪈧鶘上暉運反下音胡考聲云怪鳥也今古正字並形聲字也。",
    "T54n2128_036:0545b01": "2 中卷蘇婆呼經中卷",
    "T54n2128_036:0545b02": "󰚏縛上益琰反考聲󰚏禳也廣雅壓鎮也集訓󲪊著也案󲪊亦禱也祈禱精魅鬼神與人為祟或造符書喚人名",
    "T54n2128_036:0545b03": "字或作彼人形像埋藏於神祠或竈下或十字路上名為󰚏禱。",
    "T54n2128_036:0545b04": "眵涕上叱之反韻詮云目中眵也集訓云目汁凝結也說文瞢兜也目傷眥也從目從侈省聲也侈音齒眥音接兜",
    "T54n2128_036:0545b05": "音斗俟反。",
    "T54n2128_036:0545b06": "熅相上委雲反廣疋熅煥也毛詩傳云熅而暑熱也說文熅鬱煙也從火昷聲昷音溫從囚從皿從日者非也。",
    "T54n2128_036:0545b07": "或𧷽下氶證反考聲云𧷽餘也廣雅贈也送也說文云物相增加也副也從貝從勝省聲字也。",
    "T54n2128_036:0545b08": "3 下卷蘇婆呼經下卷",
    "T54n2128_036:0545b09": "相扠丑皆反考聲云扠謂以拳擊人也字統榾也或從虒作搋音訓與上同古今正字從手叉聲也搰音魂骨反。",
    "T54n2128_036:0545b10": "相𢷏龐剝反考聲云撲謂手搏投於地也文字釋要云從高墜下也從手僕聲經作撲非也音普卜反非經義也。",
    "T54n2128_036:0545b11": "謎言上迷弊反考聲云謎考隱言語以惑人也韻略亦云隱語也聲類云隱語迷人也。",
    "T54n2128_036:0545b12": "搵塗上溫困反韻詮云內物於水中也考聲云柱也淺沒水也說文沒也從手昷聲昷音溫。",
    "T54n2128_036:0545b13": "𤓊煽上包皃反考聲云燒柴竹聲也文字集略云火灹集訓云火烈也或作󲛖從火󲛙聲也下羶戰反埤蒼云煽熾",
    "T54n2128_036:0545b14": "也考聲云火盛也或從人作傓古今正字從火扇聲也。",
    "T54n2128_036:0545b15": "󲝢篥上音必下隣一反考聲云篳篥樂器也廣雅作󲬐或作󲝢皆古今字也羌人所吹角者󲰅以驚馬者今經文作",
    "T54n2128_036:0545b16": "𧤅栗俗字。",
    "T54n2128_036:0545b17": "謹孎下丁角反蒼頡篇云謹孎善皃說文云謹順皃也從女屬聲又音冡綠反訓釋略同故不重敘也。",
    "T54n2128_036:0545b18": "飈揩上摽遙反爾雅云扶搖謂之飈郭璞注云飈暴從上向下曰飈考聲云疾風也自下而上也說文𩖬颻風也從",
    "T54n2128_036:0545b19": "風焱聲焱音同上𩖬音符下揩音客皆反。",
    "T54n2128_036:0545b20": "衒賣玄絹反說文行旦賣從行玄聲或從言作𧗳下埋敗反說文出物也從出賈聲今俗從土作賣變體訛也又說",
    "T54n2128_036:0545b21": "買字從四從貝會意字今俗用從皿訛謬也。",
    "T54n2128_036:0545b22": "或展哲輦反俗字也古文正從㠭從衣作󲠾㠭音同上考聲云󲞛申也直也舒也經文從手作搌非也。",
    "T54n2128_036:0545b23": "踡跼上倦員反下卭獄反埤蒼云踡跼不伸皃也行即曲背也。",
    "T54n2128_036:0545b24": "蜴蜥上音易下音昔說文云在屋壁曰守宮在草澤曰蜴蜥其鳴自呼口中吐卵而生並形聲字。",
    "T54n2128_036:0545c01": "㳄唾上祥延反考聲云口中津也說文云口液也從水欠聲經作涎俗字也下土臥反訓釋與上字同並形聲字",
    "T54n2128_036:0545c02": "也。",
    "T54n2128_036:0545c03": "齧毒上研結反經文從口作嚙俗字也從齒從㓞省聲也。",
    "T54n2128_036:0545c04": "爀曜上音赫下音燿經文二字並從火作爀燿俗字非正體也。",
    "T54n2128_036:0545c05": "掬呬耶亶怛囉經掬呬耶亶怛囉經",
    "T54n2128_036:0545c06": "蟲窠上逐融反經作虫俗傳誤也下苦和反說文窠空也在穴曰窠樹上曰巢從穴果聲。",
    "T54n2128_036:0545c07": "鹹鹻上匣緘反尚書潤下作鹹說文北方味也從鹵咸聲下甲斬反埤蒼云鹻𠧸也考聲云鹹土也形聲字也。",
    "T54n2128_036:0545c08": "餘𧷽承證反盈出也土有餘也說文從貝󲰢聲󲰢音同上經從二貝作𧷽非也。",
    "T54n2128_036:0545c09": "潬潭上歎難反尒疋沙水出曰潬形聲字也下音談王逸注楚辭云潭閑也南楚之人謂深水曰潭潭閑也深也亦",
    "T54n2128_036:0545c10": "形聲之字也作灘者非古文之字也。",
    "T54n2128_036:0545c11": "祆祠上顯堅反本無此字胡人謂神明曰天語轉呼天為祆前賢隨音書出此字從示從天以別之下祠音寺滋反",
    "T54n2128_036:0545c12": "爾雅祠祭也白虎通祠者嗣也百神之廟皆曰祠何注公羊祠食也從示司示音祇。",
    "T54n2128_036:0545c13": "𠹀婆此句梵語降三世金剛名也上孫字正梵音呼素字便含口含聲在喉腭中婆字取去聲即是。",
    "T54n2128_036:0545c14": "摩䤈下馨鷄反亦梵語上界之天王名者也。",
    "T54n2128_036:0545c15": "絣繩上伯盲反彈白繩為界道。",
    "T54n2128_036:0545c16": "橛子上權月反經作拴俗非也。",
    "T54n2128_036:0545c17": "𣗩勻窂上蒼何反次聿均反下老刀反上也。",
    "T54n2128_036:0545c18": "紫礦虢猛反藥名也。",
    "T54n2128_036:0545c19": "單拏人頭棓單孥梵語唐云棓亦云杖下白項反焰摩天所執也。",
    "T54n2128_036:0545c20": "爍底上商斫反下丁以反此句亦梵語也唐云短矛也。",
    "T54n2128_036:0545c21": "莽莫枳上莫牓反下經以反梵語金剛部母名也經文作󲳬書誤作䥈亦得。",
    "T54n2128_036:0545c22": "除穢忿怒尊舊譯名不淨金剛或名穢跡金剛並拙譯不正有同毀罵聖者其實義不然或名火頭金",
    "T54n2128_036:0545c23": "剛亦非正譯梵云烏蒭澀摩義譯云焚燒穢惡此聖者以深淨大悲不避穢觸救護眾生以大威光猶如猛火燒除煩惱",
    "T54n2128_036:0545c24": "妾見分別垢淨生滅之心故名除穢又梵名摩賀麼羅唐云大力以大慈力猶如熾火燒除穢惡生死業故名大力也。",
    "T54n2128_036:0546a01": "窄處上爭革反經作迮錯用字正體處字今作處俗字。",
    "T54n2128_036:0546a02": "五藥經文不分明闕今依金剛頂瑜伽說五藥梵名娑賀拶囉一娑賀禰縛二建吒迦哩三儗哩羯囉孥四勿哩荅",
    "T54n2128_036:0546a03": "賀底五並西國藥此國無即以此土所出靈藥替之伏苓一朱砂二雄黃三人參四赤箭五各取少許共置一瓶子中埋",
    "T54n2128_036:0546a04": "之也。",
    "T54n2128_036:0546a05": "五寶七寶金一銀二真珠三水精四玉五七寶加二瑠璃六虎魄七。",
    "T54n2128_036:0546a06": "八方幡色東方白色幡東南方火色赤黃也南方黑色幡西南方煙色淺黑也西方赤色幡西北方綠色",
    "T54n2128_036:0546a07": "水色也北方黃色幡東北方白紅色幡此等幡但依色作不畫形像也。",
    "T54n2128_036:0546a08": "鵷鵲上菀袁反鵷鶵鳳屬也下槍藥反𠃵鵲也此二皆靈鳥也形聲也。",
    "T54n2128_036:0546a09": "生糵言羯反如七月十五日種生󰋲。",
    "T54n2128_036:0546a10": "牸牛并犢上音字即母牛也下音獨其子牛必須毛色相似者為上經說數十種華香雜果食飲各色目",
    "T54n2128_036:0546a11": "雖有難字悉不可音以花香果食此國並無其梵語或正不正設音亦無此物所以不音。",
    "T54n2128_036:0546a12": "此有陀羅尼集四卷此有陀羅尼集四卷集未了未音",
    "T54n2128_036:0546a13": "大毘盧遮那經大毘盧遮那經第一卷無畏三藏譯",
    "T54n2128_036:0546a14": "1 第一卷菩薩之身為師子座師子座者轉法輪人所坐之座俗名高座經文有密說如來往昔因",
    "T54n2128_036:0546a15": "地行菩薩道時次第修行地波羅蜜從初一地二地乃至十地時等覺地妙覺地而成正覺當知皆以前地行業為基",
    "T54n2128_036:0546a16": "積累前十一地之功德以成妙覺而坐其上地地皆轉𠢧妙法輪安處其位故云以菩薩之身為師子座。",
    "T54n2128_036:0546a17": "社怛梵梵語外道名也此與知者外道宗計大同但名字別異耳。",
    "T54n2128_036:0546a18": "鵂󱷟上音休下音留案鵂󱷟者即釁侯夜飛怪鳥也亦名訓侯或名訓狐以所鳴之聲為名也多居土窟穴晝伏夜",
    "T54n2128_036:0546a19": "出捕鼠及鶣鶝小鳥等為食毛羽蒼斑大如鷹眼圓睛赤𭪿爪似鷹與角鴟荒鷄土梟等同類而稍大也。",
    "T54n2128_036:0546a20": "械心杻械也愚執不移猶如杻械拘繫也。",
    "T54n2128_036:0546a21": "剃刀心上體計反除毛髮之剃刀也經作剔非也。",
    "T54n2128_036:0546a22": "淹󷙚於炎反留滯也。",
    "T54n2128_036:0546a23": "株杌上音誅樹殘根也下五骨反木無頭曰杌。",
    "T54n2128_036:0546a24": "繫縛上音計經作係非也。",
    "T54n2128_036:0546b01": "洒濯上西禮反下音濁也。",
    "T54n2128_036:0546b02": "火󱽃夕胤反考聲云火燒餘木也經從盡作燼字也。",
    "T54n2128_036:0546b03": "牛欄音闌。",
    "T54n2128_036:0546b04": "河潬坦單反水中沙出也。",
    "T54n2128_036:0546b05": "兼綜宗宋反言為人師者兼通內外墳典明解世間一切藝術然後可為人師也。",
    "T54n2128_036:0546b06": "蟲蟻上逐融反經作虫也下宜几反或作螘蚍蜉也形聲字也。",
    "T54n2128_036:0546b07": "瞿摩夷梵語牛糞也用塗地。",
    "T54n2128_036:0546b08": "瞿摸怛囉梵語唐云牛溺此經有數百道真言及梵語或有難字皆是響梵語多不切當并說字輪花香",
    "T54n2128_036:0546b09": "法義天人名目琳已依梵本再翻在陀羅尼中此不重釋設強音訓不近梵音語也。",
    "T54n2128_036:0546b10": "顯敞昌掌反高明顯望也。",
    "T54n2128_036:0546b11": "姝麗上衝珠反廣雅美也小雅姝好也或作𡚾。",
    "T54n2128_036:0546b12": "縞素上高考反韻詮縞白也小爾雅云絹之精者曰縞也。",
    "T54n2128_036:0546b13": "黶月伊琰反黑子也大忿怒尊名也。",
    "T54n2128_036:0546b14": "藻繢上音遭老反考聲云文章也彩色也下回罪反韻英云畫也彩色明也上聲字亦去聲也。",
    "T54n2128_036:0546b15": "2 第二卷大日經第二卷",
    "T54n2128_036:0546b16": "權智倦員反考聲常合道也揆度也從木。",
    "T54n2128_036:0546b17": "癹磔迦上普沫反次張革反下薑佉反真言中摧壞句。",
    "T54n2128_036:0546b18": "頡唎󰁨上頡字唯梵語應音痕沒反亦可書紇哩字下匹謎反去聲字。",
    "T54n2128_036:0546b19": "仡哩恨拏上銀訖反哩轉舌下儜加反是真言威忿句經中書揭㗚佷孥亦通挍踈也。",
    "T54n2128_036:0546b20": "間插楚洽反剌入也。",
    "T54n2128_036:0546b21": "縑𦨕上音兼絹也。",
    "T54n2128_036:0546b22": "蹲踞上音存下音據也。",
    "T54n2128_036:0546b23": "嚩臾方梵語唐云風即西北方是也。",
    "T54n2128_036:0546b24": "𨵵以捨囉梵上音合從門盇聲盇音同經從盖非也此句梵語唐云瓦椀也於西北隅風神王位作法",
    "T54n2128_036:0546c01": "止風雨以瓦椀合之。",
    "T54n2128_036:0546c02": "3 第三卷大日經第三卷",
    "T54n2128_036:0546c03": "󲱎幟上必遙反考聲幖舉也從巾或從木作標下昌志反字書云幟謂幖上幡也亦從巾戠聲。",
    "T54n2128_036:0546c04": "䰅𧄜上相臾反花中細毛蘂也下󲳺捶反蘂亦須也。",
    "T54n2128_036:0546c05": "計都梵語也唐云幢或云節手執也。",
    "T54n2128_036:0546c06": "朅伽上褰謁反亦梵語唐云劒即是持劒仙也。",
    "T54n2128_036:0546c07": "傘葢上音散上聲俗字也正作繖繖即盖也。",
    "T54n2128_036:0546c08": "𡳐屣上音里下所綺反韻英云履之不攝跟者䪘屬也或作𩌦。",
    "T54n2128_036:0546c09": "安膳那音善唐云眼藥似礦石青黑色亦似金精石藥也。",
    "T54n2128_036:0546c10": "嚧遮那梵語唐云牛黃數般藥物名並是持明仙加持相應物也。",
    "T54n2128_036:0546c11": "霏霧上妃尾反下音務輕霧也。",
    "T54n2128_036:0546c12": "無擇報無擇者不擇貴賤也但作大逆即入其中名無間獄。",
    "T54n2128_036:0546c13": "彤赤上音同彤亦赤也。",
    "T54n2128_036:0546c14": "那辣遮闌葛反梵語也金剛椎之梵名也䥫柄椎也。",
    "T54n2128_036:0546c15": "目竭嵐臘耽反亦梵語也即是具鈎棓杵劒矛索之類也。",
    "T54n2128_036:0546c16": "絹縠洪屋反韻英云羅縠也絹之疎者也。",
    "T54n2128_036:0546c17": "4 第四卷大日經第四卷",
    "T54n2128_036:0546c18": "憩伽上騫罽反梵語也唐云劒或名大慧刀也。",
    "T54n2128_036:0546c19": "䐡卵音齊。",
    "T54n2128_036:0546c20": "腰卵伊遙反亦作𦝫說文人身中也象人𦝫說文作󲛘從曰從交省聲也籀文作要從女從󲭫省聲也今變籀文用。",
    "T54n2128_036:0546c21": "穬麥上虢猛反下󱶣伯反說文從夾從久今俗字從來夂作麥非夂音雖。",
    "T54n2128_036:0546c22": "何耶揭哩嚩梵語唐云馬頭明王。",
    "T54n2128_036:0546c23": "刀韒逍曜反韻英云刀室也形聲字。",
    "T54n2128_036:0546c24": "鐸印唐洛反大鈴也。",
    "T54n2128_036:0547a01": "鎚󱻚直追反俗字也正從木從隹作椎也。",
    "T54n2128_036:0547a02": "芰荷上奇寄反賈注國語云䔖苃也楚人謂陵為苃杜林或作茤。",
    "T54n2128_036:0547a03": "5 第五卷大日經第五卷",
    "T54n2128_036:0547a04": "圓整下征郢反考聲云齊也理也古今正字整正也從束從支正聲也。",
    "T54n2128_036:0547a05": "朱黰下真忍反古今正字謂美髮為黰從黑真聲。",
    "T54n2128_036:0547a06": "摽誌上必遙反下音志韻英云記其事曰誌也。",
    "T54n2128_036:0547a07": "羌揭梨上却姜反梵語也唐云小刀似報持印信也。",
    "T54n2128_036:0547a08": "鵝鵠上我哥反水鳥也色白如雪人家或養下紅木反俗謂之紅鸖亦水鳥形似鸖微有少紅頭微有青巢於高樹",
    "T54n2128_036:0547a09": "長頸高足長喙也。",
    "T54n2128_036:0547a10": "綿纊上彌鞭反下苦晃反。",
    "T54n2128_036:0547a11": "綵絢下玄絹反鄭注儀禮云釆文成曰絢絢服榮盛皃也從糸旬聲旬音同上並形聲字。",
    "T54n2128_036:0547a12": "餚饍上効交反俗字也正體單作肴考聲云脯羞也集訓云木果之屬也下音善鄭注禮記云膳進也今之美食皆",
    "T54n2128_036:0547a13": "曰珍膳從肉善聲經文從食作饍俗字非也爾雅云尤益之者矣。",
    "T54n2128_036:0547a14": "󲓐淨順倫反正體字也經作醇或從水作淳皆變體俗字也。",
    "T54n2128_036:0547a15": "翊侍上蠅即反考聲云輔助也說文從羽從立會意字也。",
    "T54n2128_036:0547a16": "6 第六卷大日經第六卷",
    "T54n2128_036:0547a17": "此卷經文少有難字雖說梵字三十四文重重演說解釋字義叵皆深密又說護摩法初說四十四種世間火法火神名",
    "T54n2128_036:0547a18": "字後說十二不思議出世間火及火神相皃已於真言集中具訓釋訖此經為梵語用字不切當所以不音。",
    "T54n2128_036:0547a19": "面䩉扶武反上聲字也韻英云頰骨也或作𩒷。",
    "T54n2128_036:0547a20": "7 第七卷大日經第七卷",
    "T54n2128_036:0547a21": "𪚕窟上坎甘反廣疋𪚕󲫿音成也考聲云鑿山壁為坎也說文龍皃也從今龍經從合作龕非也下苦骨反或從土",
    "T54n2128_036:0547a22": "作堀杜注左傳云地室也古今正字從穴屈聲也。",
    "T54n2128_036:0547a23": "繽紛上匹賓反下拂文反字書云花飛亂墜。",
    "T54n2128_036:0547a24": "綃縠上音消鄭注禮記云綃繒古今名也毛詩傳綃縑也又云綺屬也下紅木反釋名云紗縠也並形聲字也。",
    "T54n2128_036:0547b01": "炳現上兵皿反光照明也。",
    "T54n2128_036:0547b02": "迺脩上音乃古乃字。",
    "T54n2128_036:0547b03": "三摩呬多呬音馨以反梵語唐云等引瑜伽論云謂勝妙地離沈掉等平等能引諸功德故名為等引定",
    "T54n2128_036:0547b04": "之異名也。",
    "T54n2128_036:0547b05": "憺怕上談濫反下音魄心志恬靜安神也經從水作淡泊非也。",
    "T54n2128_036:0547b06": "膏車鎋上音告考聲云以膏油加車軸曰膏車下閑戞反或作鎋亦通車軸頭䥫是也。",
    "T54n2128_036:0547b07": "遍照如來念誦法遍照如來念誦法善無畏前譯",
    "T54n2128_036:0547b08": "󲠀崇上都昆反考聲云敦敬也崇重也說文恕也正作󲠀經作敦俗字也。",
    "T54n2128_036:0547b09": "勵行力滯反集訓云勉力也從力厲聲厲音同上。",
    "T54n2128_036:0547b10": "誠懇肯佷反考聲云懇至誠也信也說文從心豤聲豤音同上。",
    "T54n2128_036:0547b11": "即捩蓮揑反字書拗捩也從手。",
    "T54n2128_036:0547b12": "不憚劬勞上壇爛反下具愚反。",
    "T54n2128_036:0547b13": "蠃盃上魯禾反海中大𧉻也似蝸牛爾雅云蚶蠃螔音移蝓音俞也開為水盃也。",
    "T54n2128_036:0547b14": "齧下脣研結反沒咬也。",
    "T54n2128_036:0547b15": "為鞘消曜反韻銓云刀室也已釋也。",
    "T54n2128_036:0547b16": "上撝虛空毀韋反以手撝室也。",
    "T54n2128_036:0547b17": "辛葷音勳葱蒜韭薤之屬也。",
    "T54n2128_036:0547b18": "蘿菔下朋比反紫花大根菜也本蕃戎獻此菜也。",
    "T54n2128_036:0547b19": "椿菜黜倫反木名也。",
    "T54n2128_036:0547b20": "毘盧遮那如來要略念誦法毘盧遮那如來要略念誦法上卷金剛三藏譯",
    "T54n2128_036:0547b21": "1 上卷渚島上諸暑反考聲云小洲也亦作陼下刀老反說文云海中有山可依止曰島從山鳥聲或作嶋亦作隝也。",
    "T54n2128_036:0547b22": "磔豎上張革反開也從石從桀下殊主反正從豆從立作俗。",
    "T54n2128_036:0547b23": "安頟牙革反說文𬱃顙也從頁從各省聲也經從客作額俗也古今俗字非也。",
    "T54n2128_036:0547b24": "交󲱔下剜換反經從肉作腕俗字也說文云掌後節也正從手從叉古文爪字從目會意字也。",
    "T54n2128_036:0547c01": "摜於閞患反說文云慣習也從手貫聲也。",
    "T54n2128_036:0547c02": "須𧄜下蕤捶反蓮華中須𧄜是。",
    "T54n2128_036:0547c03": "被鎧開大反考聲云鎧甲也又音康改反。",
    "T54n2128_036:0547c04": "2 下卷毘盧遮那念誦法下卷",
    "T54n2128_036:0547c05": "鈴鐸上歷丁反下唐洛反。",
    "T54n2128_036:0547c06": "鑁字武敢反。",
    "T54n2128_036:0547c07": "蹲踞上音存下音據。",
    "T54n2128_036:0547c08": "摶󱻙上段鸞反廣雅著也禮記無摶飯說文圓也從手專聲也。",
    "T54n2128_036:0547c09": "盥洒上音管說文澡手也從臼從水從皿會意字下西禮反或作洗說文洒滌也形聲字也。",
    "T54n2128_036:0547c10": "金剛頂經略瑜伽金剛頂經略瑜伽第一卷金剛智譯",
    "T54n2128_036:0547c11": "1 第一卷阿閦鞞初菊反毗迷反梵語唐云無動佛也。",
    "T54n2128_036:0547c12": "嚂字覽字彈舌即是梵語。",
    "T54n2128_036:0547c13": "蹙眉酒育反。",
    "T54n2128_036:0547c14": "漱口搜皺反音與瘦同從水正顧野王云以水盪口也經從口作俗字也。",
    "T54n2128_036:0547c15": "嗢俱吒坐溫骨反梵語也注中云臀不著地臀音鈍魂反從肉殿聲。",
    "T54n2128_036:0547c16": "叱喝上瞋栗反下呵葛反。",
    "T54n2128_036:0547c17": "抽擲上丑留反下呈戟反並形聲字也。",
    "T54n2128_036:0547c18": "2 第二卷金剛頂經第二卷",
    "T54n2128_036:0547c19": "上𦠍昂各反考聲從肉作𦠍經文從齒作󲲹俗字也說文作谷音強各反口上河也象其文理也古文本無此字",
    "T54n2128_036:0547c20": "先賢隨俗語書出或從肉從齒皆非正相傳共用音五各反古云尒。",
    "T54n2128_036:0547c21": "鍊蠟上音蓮殿反消鍊蜜蠟也或錫鑞令柔耎。",
    "T54n2128_036:0547c22": "玉枕針荏反腦後也。",
    "T54n2128_036:0547c23": "3 第三卷金剛頂經第三卷",
    "T54n2128_036:0547c24": "出眺𫋺吊反集訓眺望也從目兆聲經從月非也。",
    "T54n2128_036:0548a01": "四邊緣悅絹反去聲字鄭注禮記云緣飾邊也從糸借音字經從手作椽曹椽非此用也。",
    "T54n2128_036:0548a02": "闊陿上寬括反爾雅闊遠也廣也古今正字踈也從門活聲也。",
    "T54n2128_036:0548a03": "擘過巴麥反開是也。",
    "T54n2128_036:0548a04": "騎驀音陌考聲踰越也說文或作𧻙古字也從馬莫聲也。",
    "T54n2128_036:0548a05": "月暈音運考聲云日月傍氣也或青或赤圍日月似車輪。",
    "T54n2128_036:0548a06": "撥開上音鉢從手也。",
    "T54n2128_036:0548a07": "彈指但難反作拳屈頭指以大指捻彈令作聲。",
    "T54n2128_036:0548a08": "揵椎上音𠃵下墜追反從木隹聲經從追俗字非也。",
    "T54n2128_036:0548a09": "披拽延結反從手拖也經從糸作絏非也。",
    "T54n2128_036:0548a10": "4 第四卷金剛頂經第四卷",
    "T54n2128_036:0548a11": "胡麻屑仙節反擣作末也。",
    "T54n2128_036:0548a12": "稠林宙留反蒼頡篇云稠眾也廣雅穊也。",
    "T54n2128_036:0548a13": "濾漉上驢佇反下音鹿。",
    "T54n2128_036:0548a14": "掩󰻣其眼蠻八反考聲束也。",
    "T54n2128_036:0548a15": "掣開昌恝反從手制。",
    "T54n2128_036:0548a16": "撚之年典反。",
    "T54n2128_036:0548a17": "眼瞖嬰計反白膜盖睛也。",
    "T54n2128_036:0548a18": "鑿君荼上藏洛反韻詮穿也說文從丵從臼從殳從金會意字也君荼梵語唐云地火鑪即護魔爐也。",
    "T54n2128_036:0548a19": "新鑽火祖官反意取新淨不穢䥫打石火亦得竹𢱂火亦得也。",
    "T54n2128_036:0548a20": "相伴盤滿反伴令相和也。",
    "T54n2128_036:0548a21": "金剛頂大教王經金剛頂大教王經上卷不空三藏譯",
    "T54n2128_036:0548a22": "1 上卷搖激下經亦反顧野王云激清也王注楚辭云激感也說文水礙也即疾波也從水敫聲也。",
    "T54n2128_036:0548a23": "阿婆頗娜伽梵語也唐言微細金剛觀亦曰從真起用也。",
    "T54n2128_036:0548a24": "剎那頃剎那梵語唐無正翻案俱舍論積一百二十剎那成一怚剎那積六十怚剎那為一臘嚩積三十臘",
    "T54n2128_036:0548b01": "嚩為一須臾積三十須臾成一晝夜計一日夜有三十摸呼律多九百臘嚩五萬四千怚剎那六百四十八萬剎那時中",
    "T54n2128_036:0548b02": "極促不過剎那以子丑等十二時分之每一時之中從卯至辰有五十四萬剎那時也。",
    "T54n2128_036:0548b03": "嗢陀南梵語也以義翻之猶如足跡古譯云偈也。",
    "T54n2128_036:0548b04": "揮斫上音暉下章藥反。",
    "T54n2128_036:0548b05": "2 中卷金剛頂經中卷",
    "T54n2128_036:0548b06": "諷詠上風鳳反鄭注周禮云倍文曰諷以聲節之曰誦毛詩序云風諷也上以風化下下以風㓨上形聲字毛詩序",
    "T54n2128_036:0548b07": "又云言之不足故嗟歎之嗟歎之不足故詠歌之詠歌之不足故不知手之舞之。",
    "T54n2128_036:0548b08": "僮僕上音童鄭注禮記云僮謂未冠者之稱也下蓬木反毛詩傳僕附也禮記仕於家曰僕顧野王云馭車者說文",
    "T54n2128_036:0548b09": "給使者也。",
    "T54n2128_036:0548b10": "倨󲌗上居御反廣雅倨慢也說文不遜也從人居聲也下五告反廣雅傲慢也杜注左傳不敬也說文亦倨也從人",
    "T54n2128_036:0548b11": "敖聲也。",
    "T54n2128_036:0548b12": "鈿飾上田練反借音用本音田下昇織反以寶廁鈿而飾之。",
    "T54n2128_036:0548b13": "3 下卷金剛頂經下卷",
    "T54n2128_036:0548b14": "搊擲上簉搜反考聲云以指鈎取物也手覽而稱上搊金剛杵擲而弄之。",
    "T54n2128_036:0548b15": "擐般上關患反借音字也杜注左傳擐貫穿衣也本音患說文衣甲從手從睘省聲也。",
    "T54n2128_036:0548b16": "普通諸尊瑜伽念誦法普通諸尊瑜伽念誦法",
    "T54n2128_036:0548b17": "瑩徹上縈迴反宋注太玄經云所以瑩明玄道也廣疋瑩摩也說文從玉從熒省聲下纏列反韻詮徹穿。",
    "T54n2128_036:0548b18": "倏焉上昇肉反顧野王云往來迅速也說文犬走皃也從火攸聲攸音由。",
    "T54n2128_036:0548b19": "蹙如寶形酒育反考聲云速也急也古今正字窮也迫也從戚足聲。",
    "T54n2128_036:0548b20": "挂輕上音卦考聲挂懸也叉音怪訓用同。",
    "T54n2128_036:0548b21": "漸縮下所六反韓詩云縮𣫍也賈注國語縮退也說文縱也亂也從糸宿聲也。",
    "T54n2128_036:0548b22": "𠦶屣上革字說文云獸皮治去毛革更之也古文革字從三十凡三十年為一世而道更革易也從臼今從省作革",
    "T54n2128_036:0548b23": "下師滓反履屨也以皮作之故名革屣即五天竺國皮鞋也無跟無綱帶屩屬也。",
    "T54n2128_036:0548b24": "瑜伽要妙略修行法瑜伽要妙略修行法無難字不音訓",
    "T54n2128_036:0548c01": "金剛頂經曼殊室利五字心經金剛頂經曼殊室利五字心經",
    "T54n2128_036:0548c02": "如釘橛權月反廣雅橛杙也案橛者若䥫若竹若木纖之以釘地及牆壁古今正字從木厥聲經作栓云木",
    "T54n2128_036:0548c03": "入土為橛是天后朝時有人偽造進奉尋以停癈不堪行用此說金剛橛印也。",
    "T54n2128_036:0548c04": "獨股下音古唯獨上下一峯金剛杵也從肉從殳也。",
    "T54n2128_036:0548c05": "揑進力上年結反捻也。",
    "T54n2128_036:0548c06": "容竄󱍮亂反小雅云竄藏象形。",
    "T54n2128_036:0548c07": "𨵵智字上音合閉戶也此念誦法中諸真言中字甚訛謬不堪音訓惠琳依梵本再翻具在真言集卷請撿",
    "T54n2128_036:0548c08": "取也。",
    "T54n2128_036:0548c09": "文殊師利五字偈頌法文殊師利五字偈頌法",
    "T54n2128_036:0548c10": "精進鎧苦改反衣甲也。",
    "T54n2128_036:0548c11": "沃土上音屋沃肥壤也。",
    "T54n2128_036:0548c12": "採掇下都括反拾掇。",
    "T54n2128_036:0548c13": "悚慄上粟勇反下隣窒反。",
    "T54n2128_036:0548c14": "普燎力弔反照暗為明也。",
    "T54n2128_036:0548c15": "金剛頂文殊師利五字真言法金剛頂文殊師利五字真言法",
    "T54n2128_036:0548c16": "迴樹熒頴反上聲韻英迥遠也獨也從辵冋聲冋音癸營反經文從向非也。",
    "T54n2128_036:0548c17": "鎣徹上縈瞑反去聲韻英云珠玉光明從金縈省聲經從玉俗也下緾列反韻詮徹通也跡也從彳󲅁聲。",
    "T54n2128_036:0548c18": "兩髆音博兩肩也從骨從博省聲經從月作膊非字形也。",
    "T54n2128_036:0548c19": "金剛頂瑜伽修習毘盧遮那三摩地法金剛頂瑜伽修習毘盧遮那三摩地法",
    "T54n2128_036:0548c20": "胡跪逵葦反右膝著地豎左膝危坐或云互跪也。",
    "T54n2128_036:0548c21": "轉樞衝珠反門肘也郭注爾雅云門戶扉樞也韓康伯注周易云樞機制動之主也古今正字從木區聲扉音非古",
    "T54n2128_036:0548c22": "今字。",
    "T54n2128_036:0548c23": "炳現兵永反說文明也文彩炳然從火丙聲丙音同。",
    "T54n2128_036:0548c24": "上腭昂各反俗字非正也說文云口上河也象形作谷音強略反象口中上腭也。",
    "T54n2128_036:0549a01": "縈繞瑩營反考聲云纏也二手互相纏繞也從糸從營省聲。",
    "T54n2128_036:0549a02": "降三世金剛瑜伽觀自在心真言法降三世金剛瑜伽觀自在心真言法淨行譯",
    "T54n2128_036:0549a03": "撼為鈴上含紺反廣雅撼動也說文搖也從手感聲也下音靈。",
    "T54n2128_036:0549a04": "󰻣其眼蠻八反。",
    "T54n2128_036:0549a05": "捺之難怚反。",
    "T54n2128_036:0549a06": "擘蓮花上音伯以手擘開。",
    "T54n2128_036:0549a07": "雞翎歷丁反雞翅翎羽也。",
    "T54n2128_036:0549a08": "蹙如上精育反從戚足聲。",
    "T54n2128_036:0549a09": "引颺羊上反去聲字也。",
    "T54n2128_036:0549a10": "金剛頂經觀自在如來修行法金剛頂經觀自在如來修行法",
    "T54n2128_036:0549a11": "瑕翳上夏加反考聲云珠玉病也從玉叚聲下嬰計反賈注國語云翳扇屏也郭注方言云蔽薆也奄也從羽殹聲",
    "T54n2128_036:0549a12": "殹音同上也。",
    "T54n2128_036:0549a13": "修般若波羅蜜瑜伽觀行法觀自在如意輪瑜伽法修般若波羅蜜瑜伽觀行法無可音訓",
    "T54n2128_036:0549a14": "觀自在如意輪瑜伽法",
    "T54n2128_036:0549a15": "滿泥自在王滿泥自在王梵語也唐云禮拜自在王者無量壽佛。",
    "T54n2128_036:0549a16": "蓬髮躶黑形盧果反借音避俗諱音華瓦反脫衣露體也或作倮訓同。",
    "T54n2128_036:0549a17": "芬馥上忿文反下馮目反芬馥者香氣皃也。",
    "T54n2128_036:0549a18": "急躁上急字說文從及亦聲也下遭到反考聲性急也顧野王云躁動也不安也從足喿聲喿音埽到反。",
    "T54n2128_036:0549a19": "金剛頂瑜伽大樂金剛薩埵念誦法金剛頂瑜伽大樂金剛薩埵念誦法前譯",
    "T54n2128_036:0549a20": "佩眾裴妹反說文大帶曰佩從人從凡佩必有巾巾為之飾故從巾。",
    "T54n2128_036:0549a21": "左髁誇化反考聲云髀上骨也或作󲳯却坐也經文從月作胯非也。",
    "T54n2128_036:0549a22": "傾斜上犬營反下夕嗟反俗字也說文正從衣從邪省作󲥍正體字也。",
    "T54n2128_036:0549a23": "𢫦定掌怕伯反說文𢫦拊也從手百聲。",
    "T54n2128_036:0549a24": "同臻櫛詵反爾雅臻者至也說文從至秦聲也。",
    "T54n2128_036:0549b01": "鋜成鋤角反金剛銷印之古雅云尒。",
    "T54n2128_036:0549b02": "擲󲰇上呈戟反俗字也從適作擿今時用以為張革反相亂所以不用旦從鄭下散正體之字。",
    "T54n2128_036:0549b03": "寵遇上勅勇反考聲貴也韻英愛也賈注國語榮也說文位也從宀龍聲。",
    "T54n2128_036:0549b04": "不瞬水潤反動目也或作瞚也。",
    "T54n2128_036:0549b05": "自鋒音峯。",
    "T54n2128_036:0549b06": "降三世大曼荼羅中蓮花部心法降三世大曼荼羅中蓮花部心法淨行譯無可音訓",
    "T54n2128_036:0549b07": "吉祥𠢧初瑜伽大樂金剛薩埵法吉祥𠢧初瑜伽大樂金剛薩埵法",
    "T54n2128_036:0549b08": "為竅啟𠮧反韻英云孔竅也說文空也從穴敫聲。",
    "T54n2128_036:0549b09": "泛花芳梵反考聲泛浮也或作汎時用。",
    "T54n2128_036:0549b10": "側捩蓮涅反或作戾或從手作捩集訓云拗捩經文從糸作綟綟絲句字非此用故不取。",
    "T54n2128_036:0549b11": "彎弓上綰關反蒼頡篇云引弓也古今正字開弓放箭也從弓䜌聲䜌音攣。",
    "T54n2128_036:0549b12": "二髀毗米反或作䯗考聲云髀股也說文股外也從骨卑聲經文從月作脾非字也。",
    "T54n2128_036:0549b13": "佉吒迦梵語也以義譯之云以左右手腕相近柔耎輪散十指共於心前三翻旋舞心住悅喜觀也。",
    "T54n2128_036:0549b14": "瞻矚上音占下音屬考聲云瞻矚者視也審詳也集訓云眾目所歸也形聲字也。",
    "T54n2128_036:0549b15": "瞤動蕤純反韻英云目動也考聲云無故目自動曰瞤形聲字。",
    "T54n2128_036:0549b16": "降三世觀自在心陁羅尼法降三世觀自在心陁羅尼法不空三藏譯",
    "T54n2128_036:0549b17": "暈淡上音運以彩色暉淡其畫也。",
    "T54n2128_036:0549b18": "繒帛情蠅反彩物也。",
    "T54n2128_036:0549b19": "縛撲龐邈反以手搏投於地也。",
    "T54n2128_036:0549b20": "󱯾踏上正脚字也下音談合反廣雅踐也。",
    "T54n2128_036:0549b21": "掉調曜反以手揮。",
    "T54n2128_036:0549b22": "普賢金剛薩埵瑜伽念誦法普賢金剛薩埵瑜伽念誦法不空三藏譯",
    "T54n2128_036:0549b23": "三掣拍胸上昌熱反考聲云頓拽也從手制聲次普伯反考聲云拊也擊也從手白聲。",
    "T54n2128_036:0549b24": "陽爓閻壍反或作談燄案陽焰者陽氣勝𦫀如火聚上煙焰之狀也。",
    "T54n2128_036:0549c01": "洒滌上西禮反下音狄孔注尚書滌除也何注公羊傳云滌潔淨也說文從水條聲。",
    "T54n2128_036:0549c02": "蓮花降三世瑜伽觀自在心儀軌蓮花降三世瑜伽觀自在心儀軌不空三藏譯",
    "T54n2128_036:0549c03": "金剛頂瑜伽觀自在菩薩心念誦法金剛頂瑜伽觀自在菩薩心念誦法",
    "T54n2128_036:0549c04": "觀自在菩薩心真言成就法觀自在菩薩心真言成就法",
    "T54n2128_036:0549c05": "此三卷竝無字可音訓。",
    "T54n2128_036:0549c06": "一切經音義卷第三十六"
}