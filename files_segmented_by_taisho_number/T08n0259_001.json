{
    "T08n0259_001:0854a04": "佛說觀想佛母般若波羅蜜多",
    "T08n0259_001:0854a05": "菩薩經",
    "T08n0259_001:0854a07": "西天譯經三藏朝散大夫試鴻臚少卿",
    "T08n0259_001:0854a08": "明教大師臣天息災奉　詔譯",
    "T08n0259_001:0854a09": "灌頂真言：",
    "T08n0259_001:0854a10": "唵(引)曩莫舍吉野(二合)母曩曳(引)怛他誐哆野(引)",
    "T08n0259_001:0854a11": "囉賀(二合)帝三藐三沒馱野",
    "T08n0259_001:0854a12": "誦此真言七遍，以手於頭上灌頂及摩觸遍",
    "T08n0259_001:0854a13": "身，然後息念，志心作佛母般若波羅蜜多菩",
    "T08n0259_001:0854a14": "薩觀行。想此菩薩三面三眼，身真金色，坐吉",
    "T08n0259_001:0854a15": "祥藏師子座，座有千葉金蓮。身有六臂，右邊",
    "T08n0259_001:0854a16": "三臂，第一臂執數珠，第二臂執箭，第三臂作",
    "T08n0259_001:0854a17": "施願相。左邊三臂，第一臂執經，第二臂執弓，",
    "T08n0259_001:0854a18": "第三臂執如意寶。如是六臂種種莊嚴。於其",
    "T08n0259_001:0854a19": "身上，復放無數百千那由他俱胝光明，遍滿",
    "T08n0259_001:0854a20": "一切世界。復想一切如來及多羅菩薩等一",
    "T08n0259_001:0854a21": "切菩薩，具足相好，莊嚴其身，以諸香花而親",
    "T08n0259_001:0854a22": "供養。如是觀想已，復念心真言：",
    "T08n0259_001:0854a23": "唵(引)曩莫舍吉野(二合)母曩曳怛他(引)誐哆野(引)囉",
    "T08n0259_001:0854a24": "賀(二合)諦(引)三藐三沒馱(引)野怛儞野(二合)他(引)唵(引)",
    "T08n0259_001:0854a25": "母儞(引)母儞摩賀(引)母儞(引)曳(引)娑嚩(二合、引)賀",
    "T08n0259_001:0854a26": "次誦根本真言：",
    "T08n0259_001:0854a27": "怛儞野(二合)他(引)　唵　惹曳(引)惹曳(引)鉢納摩(二合、引)鼻",
    "T08n0259_001:0854a28": "　阿嚩弭(引)阿嚩弭(引)　娑囉娑羅尼地里地里囉",
    "T08n0259_001:0854a29": "(引)地里地囉(引)地里儞嚩哆(引)努波(引)羅儞　沒",
    "T08n0259_001:0854b01": "度(引)哆(引)囉尼　布囉野布囉野　婆誐嚩底　薩里",
    "T08n0259_001:0854b02": "嚩(二合、引)舍(引)　摩摩　波里布囉野　娑波里嚩囉寫",
    "T08n0259_001:0854b03": "薩里嚩(二合、引)薩怛鑁(二合)左　薩里嚩(二合)迦里摩(二合、引)",
    "T08n0259_001:0854b04": "　嚩囉拏儞　尾輸馱野　尾輸馱野　沒馱(引)地瑟姹",
    "T08n0259_001:0854b05": "(二合、引)儞曩　娑嚩(二合、引)賀(引)",
    "T08n0259_001:0854b06": "誦此真言已，復作觀行。想彼佛母般若波羅",
    "T08n0259_001:0854b07": "蜜多菩薩右邊，有釋迦世尊、燃燈世尊、無量",
    "T08n0259_001:0854b08": "壽世尊、智決定世尊、光明王世尊、雷聲吼音",
    "T08n0259_001:0854b09": "世尊、金花世尊、散花世尊。於菩薩左邊，毘婆",
    "T08n0259_001:0854b10": "尸世尊、羯俱忖那世尊、迦諾迦牟尼世尊、迦",
    "T08n0259_001:0854b11": "葉世尊、寶手世尊。於菩薩前面，大遍照世尊、",
    "T08n0259_001:0854b12": "寶生世尊、阿彌陀世尊、不空成就世尊、阿閦",
    "T08n0259_001:0854b13": "世尊。於菩薩後面，最上蓮華世尊、最上寶世",
    "T08n0259_001:0854b14": "尊、喜吉祥世尊、琉璃光世尊、不思議吉祥世",
    "T08n0259_001:0854b15": "尊。於菩薩前，復有聖觀自在菩薩、慈氏菩薩、",
    "T08n0259_001:0854b16": "普賢菩薩、妙吉祥菩薩、歸命菩薩、不思議吉",
    "T08n0259_001:0854b17": "祥聲菩薩、金剛手菩薩、無盡意菩薩、辯積菩",
    "T08n0259_001:0854b18": "薩、無邊辯菩薩、虛空藏菩薩、無垢稱菩薩、自",
    "T08n0259_001:0854b19": "在行菩薩、法生菩薩、常啼菩薩、月光菩薩、法",
    "T08n0259_001:0854b20": "雲菩薩、地藏菩薩、寶藏菩薩、寶幢菩薩、尸棄",
    "T08n0259_001:0854b21": "菩薩、香象菩薩、金毘羅菩薩，如是等一切菩",
    "T08n0259_001:0854b22": "薩摩訶薩遍滿佛剎。復有顰眉明王等，亦在",
    "T08n0259_001:0854b23": "菩薩前。如是聖眾一一觀想已，復想人間天",
    "T08n0259_001:0854b24": "上殊妙香花珍寶供具，以用供養佛母般若",
    "T08n0259_001:0854b25": "波羅蜜多菩薩，并諸眷屬一切菩薩。作此觀",
    "T08n0259_001:0854b26": "已，是人不久當成正覺。",
    "T08n0259_001:0854b27": "佛說觀想佛母般若波羅蜜多菩薩經"
}