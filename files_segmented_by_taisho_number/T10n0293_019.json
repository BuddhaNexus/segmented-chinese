{
    "T10n0293_019:0745c24": "大方廣佛華嚴經卷第十九",
    "T10n0293_019:0745c26": "罽賓國三藏般若奉　詔譯",
    "T10n0293_019:0745c27": "入不思議解脫境界普賢行願品",
    "T10n0293_019:0745c28": "爾時，善財童子見聞如上所現一切諸希有",
    "T10n0293_019:0745c29": "事，念念觀察，思惟解了，隨順修行，深入安住，",
    "T10n0293_019:0746a01": "平等成就；承佛威力及解脫力，得菩薩不可",
    "T10n0293_019:0746a02": "思議大速疾力普喜幢無垢解脫門。何以故？",
    "T10n0293_019:0746a03": "與彼夜神於往昔時同修行故，如來威力所",
    "T10n0293_019:0746a04": "加持故，不思議善根所祐助故，得菩薩諸根",
    "T10n0293_019:0746a05": "故，生如來種中故，得善友力所攝受故，受諸",
    "T10n0293_019:0746a06": "如來所護念故，毘盧遮那如來曾所化故，彼",
    "T10n0293_019:0746a07": "分善根已成熟故，堪修普賢菩薩行故。爾時，",
    "T10n0293_019:0746a08": "善財童子得此解脫已，心生歡喜，十方如",
    "T10n0293_019:0746a09": "來威神力故，合掌向喜目觀察夜神，以偈讚",
    "T10n0293_019:0746a10": "曰：",
    "T10n0293_019:0746a11": "「天於無量大劫中，　　善學諸佛甚深法，",
    "T10n0293_019:0746a12": "　普隨一切眾生類，　　顯現色身無所著。",
    "T10n0293_019:0746a13": "　了知沈溺諸眾生，　　無主無親嬰妄想，",
    "T10n0293_019:0746a14": "　為現神通種種身，　　宣示正法令調伏。",
    "T10n0293_019:0746a15": "　法身寂靜恒無二，　　無依無著無分別，",
    "T10n0293_019:0746a16": "　為化眾生普現身，　　演說正法令調伏。",
    "T10n0293_019:0746a17": "　仁於諸蘊及界處，　　了法皆空無所著，",
    "T10n0293_019:0746a18": "　示現色相莊嚴身，　　演說正法令調伏。",
    "T10n0293_019:0746a19": "　不著內外一切法，　　已出無邊生死海，",
    "T10n0293_019:0746a20": "　欲拔眾生離有無，　　現同類身無不遍。",
    "T10n0293_019:0746a21": "　仁心能於一切境，　　永離諸欲及分別，",
    "T10n0293_019:0746a22": "　普為癡暗諸眾生，　　顯自覺法令調伏。",
    "T10n0293_019:0746a23": "　仁心能住於三昧，　　經於多劫恒不動，",
    "T10n0293_019:0746a24": "　於身毛孔出化雲，　　為供十方諸善逝。",
    "T10n0293_019:0746a25": "　汝入如來十力門，　　念念方便無邊際，",
    "T10n0293_019:0746a26": "　隨應化現各不同，　　普攝一切諸群品。",
    "T10n0293_019:0746a27": "　汝審諦觀諸有海，　　種種業力具莊嚴，",
    "T10n0293_019:0746a28": "　於無障礙道法中，　　為說令心得清淨。",
    "T10n0293_019:0746a29": "　汝身色相如普賢，　　清淨莊嚴妙無比，",
    "T10n0293_019:0746b01": "　隨諸眾生種種欲，　　普能顯示於世間。」",
    "T10n0293_019:0746b02": "爾時，善財童子以此妙偈讚夜神已，白言：「聖",
    "T10n0293_019:0746b03": "天！汝發阿耨多羅三藐三菩提心其已久如？",
    "T10n0293_019:0746b04": "得此解脫為幾時耶？」爾時，夜天以偈答曰：",
    "T10n0293_019:0746b05": "「我念過去經多劫，　　過於佛剎微塵數，",
    "T10n0293_019:0746b06": "　剎號摩尼安樂光，　　劫名寂靜大音聲。",
    "T10n0293_019:0746b07": "　剎中所有四天下，　　百千俱胝那由他，",
    "T10n0293_019:0746b08": "　其中有一四天下，　　名摩尼山眾色光。",
    "T10n0293_019:0746b09": "　其中所有廣大城，　　百千萬億那由他，",
    "T10n0293_019:0746b10": "　於中有一王都城，　　名眾香光摩尼幢，",
    "T10n0293_019:0746b11": "　具足妙寶所莊嚴，　　人天見者皆欣悅。",
    "T10n0293_019:0746b12": "　彼時有一轉輪王，　　名廣大身為世主，",
    "T10n0293_019:0746b13": "　三十二相皆圓滿，　　種種隨好以嚴身。",
    "T10n0293_019:0746b14": "　真金妙色光明聚，　　清淨蓮華之所生，",
    "T10n0293_019:0746b15": "　騰空自在放身光，　　其光普及閻浮界。",
    "T10n0293_019:0746b16": "　其轉輪王有千子，　　威勢勇猛相端嚴，",
    "T10n0293_019:0746b17": "　良臣輔佐一俱胝，　　智慧多聞咸具足。",
    "T10n0293_019:0746b18": "　后妃嬪御有十億，　　皆如天女悅人心，",
    "T10n0293_019:0746b19": "　能隨王意性調柔，　　恒起慈心而給侍。",
    "T10n0293_019:0746b20": "　時王以法利群生，　　正法宣流四天下，",
    "T10n0293_019:0746b21": "　鐵圍大地皆臣屬，　　富樂豐饒人庶歡。",
    "T10n0293_019:0746b22": "　我時與王為寶女，　　言辭具足梵音聲，",
    "T10n0293_019:0746b23": "　身光照及千由旬，　　光如無垢真金色。",
    "T10n0293_019:0746b24": "　有時日光既已沒，　　所奏音樂咸寂然，",
    "T10n0293_019:0746b25": "　大王及我諸妃嬪，　　一切無不皆安寢。",
    "T10n0293_019:0746b26": "　彼時有佛出世間，　　號曰吉祥功德海，",
    "T10n0293_019:0746b27": "　顯現無量神通力，　　普遍十方諸世界。",
    "T10n0293_019:0746b28": "　復出無量光明海，　　等一切剎微塵數，",
    "T10n0293_019:0746b29": "　示現種種自在身，　　遍滿十方無有盡。",
    "T10n0293_019:0746c01": "　大地諸山皆震動，　　發聲普告佛出興，",
    "T10n0293_019:0746c02": "　天人龍眾阿脩羅，　　聞佛出世皆歡喜。",
    "T10n0293_019:0746c03": "　復從一一毛孔中，　　出佛化身神變海，",
    "T10n0293_019:0746c04": "　十方世界皆充滿，　　隨眾生心說妙法。",
    "T10n0293_019:0746c05": "　我時於彼夜夢中，　　見佛種種諸神變，",
    "T10n0293_019:0746c06": "　亦聞演說甚深法，　　愛樂喜歎未曾有。",
    "T10n0293_019:0746c07": "　時有十千主夜神，　　在王宮上空中住，",
    "T10n0293_019:0746c08": "　同時讚佛諸功德，　　以妙言音覺悟我。",
    "T10n0293_019:0746c09": "　勝智賢后汝應起，　　佛已出興於汝國，",
    "T10n0293_019:0746c10": "　百千劫海難值遇，　　見者利樂皆清淨。",
    "T10n0293_019:0746c11": "　我時寢寤心欣敬，　　即覩清淨妙光明，",
    "T10n0293_019:0746c12": "　觀此光相從何來，　　見佛坐於樹王下。",
    "T10n0293_019:0746c13": "　三十二相莊嚴體，　　妙色出過寶山王，",
    "T10n0293_019:0746c14": "　復於一切毛孔中，　　普放廣大光明海。",
    "T10n0293_019:0746c15": "　我時見已生歡喜，　　即發廣大希有心，",
    "T10n0293_019:0746c16": "　願我亦當如世尊，　　具足廣大神通力。",
    "T10n0293_019:0746c17": "　我於是時尋覺悟，　　大王妃嬪諸眷屬，",
    "T10n0293_019:0746c18": "　咸令見佛大光明，　　一切身心皆慶悅。",
    "T10n0293_019:0746c19": "　我時與彼轉輪王，　　四兵千億同圍遶，",
    "T10n0293_019:0746c20": "　及與無量諸眾生，　　俱行共詣如來所。",
    "T10n0293_019:0746c21": "　我時經於二萬歲，　　一心供養彼如來，",
    "T10n0293_019:0746c22": "　七寶大地四天下，　　敬心奉施曾無倦。",
    "T10n0293_019:0746c23": "　時彼如來為我說，　　修多羅海功德雲，",
    "T10n0293_019:0746c24": "　以佛威力應群心，　　發起莊嚴諸願海。",
    "T10n0293_019:0746c25": "　彼時夜神覺悟我，　　令我見佛心增益，",
    "T10n0293_019:0746c26": "　我時願得如是身，　　覺悟一切諸放逸。",
    "T10n0293_019:0746c27": "　我從於此初發心，　　願趣無上菩提道，",
    "T10n0293_019:0746c28": "　往來生死諸有海，　　能滅眾苦心無失。",
    "T10n0293_019:0746c29": "　此後常以深信心，　　供佛十億那由他，",
    "T10n0293_019:0747a01": "　恒受人天安隱樂，　　饒益一切諸群生。",
    "T10n0293_019:0747a02": "　初佛號名吉祥海，　　二名功德無盡燈，",
    "T10n0293_019:0747a03": "　第三佛號妙寶幢，　　第四佛號虛空慧，",
    "T10n0293_019:0747a04": "　第五佛號拘蘇摩，　　第六智月無所著，",
    "T10n0293_019:0747a05": "　第七法月光明王，　　第八智輪光普照，",
    "T10n0293_019:0747a06": "　第九如來兩足尊，　　號為寶焰山燈光，",
    "T10n0293_019:0747a07": "　第十調御天人師，　　名曰三世大光音。",
    "T10n0293_019:0747a08": "　如是十億那由他，　　我皆供養心歡喜，",
    "T10n0293_019:0747a09": "　然猶未得智慧眼，　　入此甚深解脫海。",
    "T10n0293_019:0747a10": "　從此次第復有剎，　　名一切佛寶光明，",
    "T10n0293_019:0747a11": "　其劫名為天吉祥，　　五百如來出興世。",
    "T10n0293_019:0747a12": "　初佛月輪圓滿光，　　第二佛名為日燈，",
    "T10n0293_019:0747a13": "　第三佛號星宿幢，　　第四佛名妙寶峯，",
    "T10n0293_019:0747a14": "　五華焰光六海燈，　　七焰吉祥八天德，",
    "T10n0293_019:0747a15": "　第九法王號光幢，　　第十普智光明王。",
    "T10n0293_019:0747a16": "　如是五百諸如來，　　一一我皆曾供養，",
    "T10n0293_019:0747a17": "　尚於我愛阿賴耶，　　不知無依計為有。",
    "T10n0293_019:0747a18": "　從此次第復有劫，　　名眾妙色梵光明，",
    "T10n0293_019:0747a19": "　世界具足寶莊嚴，　　名勝吉祥華燈雲。",
    "T10n0293_019:0747a20": "　彼中無量佛出興，　　一一我皆曾供養，",
    "T10n0293_019:0747a21": "　亦供如來大眾會，　　恭敬聽法心歡喜。",
    "T10n0293_019:0747a22": "　初佛號曰寶須彌，　　二名光明功德海，",
    "T10n0293_019:0747a23": "　三名法界妙音幢，　　四號法海大聲王，",
    "T10n0293_019:0747a24": "　五法幢佛六威嚴，　　七法力光八空智，",
    "T10n0293_019:0747a25": "　第九法焰須彌光，　　第十佛名雲吉祥。",
    "T10n0293_019:0747a26": "　如是上首等諸佛，　　一一我皆親供養，",
    "T10n0293_019:0747a27": "　未能明了深法性，　　而得入於諸佛海。",
    "T10n0293_019:0747a28": "　此後次第復有劫，　　其劫名為月吉祥，",
    "T10n0293_019:0747a29": "　當於彼時有佛剎，　　號曰日燈吉祥幢。",
    "T10n0293_019:0747b01": "　彼時有佛出於世，　　其數八十那由他，",
    "T10n0293_019:0747b02": "　廣陳一切莊嚴具，　　皆以深心而敬奉。",
    "T10n0293_019:0747b03": "　最初甘露味王佛，　　第二佛名大樹王，",
    "T10n0293_019:0747b04": "　三名功德須彌峯，　　四名平等妙寶眼，",
    "T10n0293_019:0747b05": "　五光遍照六光嚴，　　七法海佛八勝力，",
    "T10n0293_019:0747b06": "　九名世主威力賢，　　第十一切法光王。",
    "T10n0293_019:0747b07": "　如是上首等諸佛，　　我悉供養咸親近，",
    "T10n0293_019:0747b08": "　然猶未獲深妙智，　　能入甚深諸法海。",
    "T10n0293_019:0747b09": "　此後無間復有劫，　　名為寂靜智威力，",
    "T10n0293_019:0747b10": "　其剎名曰普光雲，　　金剛堅固摩尼寶。",
    "T10n0293_019:0747b11": "　無數莊嚴具眾色，　　於中千佛出興世，",
    "T10n0293_019:0747b12": "　眾生多淨少煩惱，　　離垢眾會具莊嚴。",
    "T10n0293_019:0747b13": "　最初佛號金剛臍，　　第二受持無著力，",
    "T10n0293_019:0747b14": "　第三法界影像佛，　　四普光照十方王，",
    "T10n0293_019:0747b15": "　第五大悲威德佛，　　第六名為苦行海，",
    "T10n0293_019:0747b16": "　第七忍辱圓滿燈，　　第八覺法圓滿光，",
    "T10n0293_019:0747b17": "　第九佛號海莊嚴，　　最後寂靜光王佛。",
    "T10n0293_019:0747b18": "　如是上首等千佛，　　我悉一一曾供養，",
    "T10n0293_019:0747b19": "　然於法性未深悟，　　平等如空性清淨，",
    "T10n0293_019:0747b20": "　及遍遊行一切剎，　　而於彼剎修諸行。",
    "T10n0293_019:0747b21": "　次第無間復有劫，　　其劫名為妙出生，",
    "T10n0293_019:0747b22": "　剎號香燈雲吉祥，　　於中淨穢恒相雜。",
    "T10n0293_019:0747b23": "　於中億佛出興世，　　彼剎及劫妙莊嚴，",
    "T10n0293_019:0747b24": "　彼佛所說妙法輪，　　我以念力皆能受。",
    "T10n0293_019:0747b25": "　初無垢稱二法海，　　第三佛號雲吉祥，",
    "T10n0293_019:0747b26": "　四名法主五德雲，　　六名法山須彌冠，",
    "T10n0293_019:0747b27": "　第七智焰威德佛，　　第八虛空大聲佛，",
    "T10n0293_019:0747b28": "　第九復有兩足尊，　　名普出生殊勝燈，",
    "T10n0293_019:0747b29": "　最後第十無上士，　　號眉間光智吉祥。",
    "T10n0293_019:0747c01": "　供彼一切人中尊，　　未能淨治無礙道，",
    "T10n0293_019:0747c02": "　次第無間復有劫，　　名集堅固妙高王。",
    "T10n0293_019:0747c03": "　剎號寶峯勝頂幢，　　上妙雜寶為嚴飾。",
    "T10n0293_019:0747c04": "　有五百佛於中現，　　色身遍滿勝莊嚴。",
    "T10n0293_019:0747c05": "　供彼一切自覺尊，　　求此甚深真解脫。",
    "T10n0293_019:0747c06": "　第一功德圓滿佛，　　二寂靜音三海山，",
    "T10n0293_019:0747c07": "　四威德佛五山王，　　六須彌相大雲聲，",
    "T10n0293_019:0747c08": "　七法自在八功德，　　九福須彌十寂光。",
    "T10n0293_019:0747c09": "　此等上首五百佛，　　我皆次第興供養，",
    "T10n0293_019:0747c10": "　彼佛所有真淨道，　　我皆普入盡無餘，",
    "T10n0293_019:0747c11": "　然未能於佛法中，　　成就甚深平等忍。",
    "T10n0293_019:0747c12": "　次第無間復有劫，　　名為安樂莊嚴光，",
    "T10n0293_019:0747c13": "　剎號寂音瓔珞智，　　眾生清淨少煩惱。",
    "T10n0293_019:0747c14": "　於中所有諸佛現，　　其數八十那由他，",
    "T10n0293_019:0747c15": "　我悉供彼人中尊，　　修佛最勝清淨道。",
    "T10n0293_019:0747c16": "　初佛華聚拘蘇摩，　　二海藏佛三德生，",
    "T10n0293_019:0747c17": "　第四佛號天王髻，　　第五摩尼勝藏王，",
    "T10n0293_019:0747c18": "　第六佛名真金山，　　第七佛號寶聚尊，",
    "T10n0293_019:0747c19": "　第八法幢九財勝，　　最後名為智慧王。",
    "T10n0293_019:0747c20": "　如是上首天人主，　　我皆供養無不盡。",
    "T10n0293_019:0747c21": "　此後次第復有劫，　　其劫名為千吉祥，",
    "T10n0293_019:0747c22": "　剎號妙燈變化幢，　　億那由他佛出現。",
    "T10n0293_019:0747c23": "　最初佛名寂靜幢，　　第二佛號奢摩他，",
    "T10n0293_019:0747c24": "　第三寂靜百燈雲，　　第四世尊吉祥王，",
    "T10n0293_019:0747c25": "　第五佛號最勝王，　　第六佛名如雲行，",
    "T10n0293_019:0747c26": "　第七如來日威德，　　第八勝法須彌燈，",
    "T10n0293_019:0747c27": "　九名天焰妙吉祥，　　十師子吼智慧燈。",
    "T10n0293_019:0747c28": "　如是上首諸善逝，　　我悉供養無空過，",
    "T10n0293_019:0747c29": "　然猶未得清淨忍，　　入彼甚深諸法海。",
    "T10n0293_019:0748a01": "　此後次第復有劫，　　名為無著遍莊嚴，",
    "T10n0293_019:0748a02": "　當於彼時有世界，　　名無邊光普吉祥，",
    "T10n0293_019:0748a03": "　其中諸佛出興世，　　三十六億那由他。",
    "T10n0293_019:0748a04": "　初佛名普功德雲，　　第二無間虛空心，",
    "T10n0293_019:0748a05": "　三佛妙生具莊嚴，　　四名法海大吼聲，",
    "T10n0293_019:0748a06": "　第五法界大音聲，　　六妙變化功德山，",
    "T10n0293_019:0748a07": "　第七普方威德尊，　　第八出生法海聲，",
    "T10n0293_019:0748a08": "　第九海燈功德山，　　第十隨順智日王。",
    "T10n0293_019:0748a09": "　彼所出現諸如來，　　我皆供養心歡喜。",
    "T10n0293_019:0748a10": "　最後有佛出興世，　　名寶吉祥功德幢，",
    "T10n0293_019:0748a11": "　我為天后名月面，　　供養於彼人中尊。",
    "T10n0293_019:0748a12": "　時佛為我說契經，　　名無依著莊嚴門，",
    "T10n0293_019:0748a13": "　成就出生諸願海，　　我以念力皆受持。",
    "T10n0293_019:0748a14": "　獲得廣大清淨眼，　　寂靜總持三昧力，",
    "T10n0293_019:0748a15": "　恒於相續念念中，　　悉見十方諸佛海。",
    "T10n0293_019:0748a16": "　得彼諸佛大悲藏，　　及普方便大慈門，",
    "T10n0293_019:0748a17": "　增長如空大智心，　　成就無量如來力。",
    "T10n0293_019:0748a18": "　見諸眾生顛倒心，　　堅執常樂我淨想，",
    "T10n0293_019:0748a19": "　黑暗愚癡雲所迷，　　惑亂妄起諸煩惱。",
    "T10n0293_019:0748a20": "　行止恒遊邪見林，　　來往入於貪欲海，",
    "T10n0293_019:0748a21": "　積集種種輪迴業，　　墮落種種諸苦趣。",
    "T10n0293_019:0748a22": "　一切眾生諸趣中，　　各隨其業而受身，",
    "T10n0293_019:0748a23": "　生老病死所逼迫，　　身心恒受無邊苦。",
    "T10n0293_019:0748a24": "　為欲安樂彼眾生，　　發起最勝菩提志，",
    "T10n0293_019:0748a25": "　願如十方一切剎，　　所有出現十力尊。",
    "T10n0293_019:0748a26": "　為求成佛利眾生，　　起大願雲周法界，",
    "T10n0293_019:0748a27": "　從是具修功德聚，　　趣入佛道總持門。",
    "T10n0293_019:0748a28": "　發起廣大行願雲，　　速疾普入無生道，",
    "T10n0293_019:0748a29": "　具足廣大波羅蜜，　　法界出生無不遍。",
    "T10n0293_019:0748b01": "　速疾普入於諸地，　　亦入三世方便海，",
    "T10n0293_019:0748b02": "　一念普修一切佛，　　所有地度無礙行。",
    "T10n0293_019:0748b03": "　我時得為佛長子，　　得入普賢深行願，",
    "T10n0293_019:0748b04": "　了十法界差別門，　　通達甚深諸佛教。",
    "T10n0293_019:0748b05": "「善男子！於汝意云何？彼時轉輪聖王名十",
    "T10n0293_019:0748b06": "方主，能建正法，紹繼佛種使不斷者，豈異人",
    "T10n0293_019:0748b07": "乎？文殊師利童子是也。爾時，夜神覺悟我",
    "T10n0293_019:0748b08": "者，普賢菩薩之所化耳。善男子！我於彼時為",
    "T10n0293_019:0748b09": "王寶女，蒙彼夜神覺悟於我，令我見佛，發",
    "T10n0293_019:0748b10": "阿耨多羅三藐三菩提心。從是以來，經佛剎",
    "T10n0293_019:0748b11": "極微塵數劫，未曾生於惡道之中；常生人天，",
    "T10n0293_019:0748b12": "恒得自在，於一切處不捨見佛，其心堅固。乃",
    "T10n0293_019:0748b13": "至於功德幢寶吉祥燈佛所，得此菩薩大速",
    "T10n0293_019:0748b14": "疾力普喜幢無垢解脫，以此解脫，能得如是",
    "T10n0293_019:0748b15": "功德嚴身，種種供養，親近諸佛及善知識，成",
    "T10n0293_019:0748b16": "熟調伏利益眾生，令修妙行。善男子！我唯知",
    "T10n0293_019:0748b17": "此大速疾力普喜幢無垢解脫門，如諸菩薩",
    "T10n0293_019:0748b18": "摩訶薩於念念中普詣一切諸如來所，速疾",
    "T10n0293_019:0748b19": "趣入一切智海；於念念中以發趣門，入於一",
    "T10n0293_019:0748b20": "切諸大願海；於念念中以願海門，盡未來劫",
    "T10n0293_019:0748b21": "念念出生一切諸行；一一行中變化出生一",
    "T10n0293_019:0748b22": "切佛剎極微塵數身；一一身遍入一切法界",
    "T10n0293_019:0748b23": "門；一一法界門一切佛剎中，應眾生心說諸",
    "T10n0293_019:0748b24": "妙行；一切佛剎一一塵中，悉見無邊諸如來",
    "T10n0293_019:0748b25": "海；一一如來所悉見遍法界諸佛神通遊戲",
    "T10n0293_019:0748b26": "自在；一一如來所悉見往劫修諸菩薩種種",
    "T10n0293_019:0748b27": "妙行；一一如來所受持守護所有法輪，常不",
    "T10n0293_019:0748b28": "忘失，悉見三世一切如來種種神變方便教",
    "T10n0293_019:0748b29": "海，而我云何能知、能說彼功德行？善男子！",
    "T10n0293_019:0748c01": "於此如來大眾會中，有主夜神名普救護",
    "T10n0293_019:0748c02": "一切眾生威德吉祥，汝詣彼問菩薩云何入",
    "T10n0293_019:0748c03": "菩薩行，圓滿清淨諸菩薩道。」時，善財童子禮",
    "T10n0293_019:0748c04": "夜神足，遶無數匝，慇懃瞻仰，一心戀慕，辭退",
    "T10n0293_019:0748c05": "而去。",
    "T10n0293_019:0748c06": "爾時，善財童子從喜目夜神所聞普喜幢解",
    "T10n0293_019:0748c07": "脫，深信趣入，隨順觀察；念善知識所有教誨，",
    "T10n0293_019:0748c08": "心無暫捨，作意思惟，諸根不散，一心願得遇",
    "T10n0293_019:0748c09": "善知識，普於十方勤求匪懈，願常親近諸",
    "T10n0293_019:0748c10": "善知識，生諸功德；於善知識承事供養，常令",
    "T10n0293_019:0748c11": "歡喜，與善知識所有善根同一體性，得善",
    "T10n0293_019:0748c12": "知識巧方便行，無能破壞；依善知識速疾增",
    "T10n0293_019:0748c13": "長，入精進海；與善知識隨順共住，常不遠",
    "T10n0293_019:0748c14": "離。作是願已，往詣普救眾生威德神所。時，彼",
    "T10n0293_019:0748c15": "夜神即為善財示現菩薩調伏眾生解脫神",
    "T10n0293_019:0748c16": "力，以諸相好莊嚴其身，即於眉間放大光",
    "T10n0293_019:0748c17": "明，名普智焰無垢星宿幢，無量光明以為",
    "T10n0293_019:0748c18": "眷屬。其光普照一切世間，照世間已，入善",
    "T10n0293_019:0748c19": "財頂，充滿其身。善財即時得極清淨圓滿三",
    "T10n0293_019:0748c20": "昧，得三昧已，悉見喜目、普救二神兩處中",
    "T10n0293_019:0748c21": "間所有一切地塵、水塵、及以火塵、金剛摩尼",
    "T10n0293_019:0748c22": "眾寶微塵，華香瓔珞諸莊嚴具，如是一切所",
    "T10n0293_019:0748c23": "有極微一一塵中，各見佛剎極微塵數世界",
    "T10n0293_019:0748c24": "成壞，及見一切地、水、火、風諸大積聚，亦見一",
    "T10n0293_019:0748c25": "切世界連接，皆以地輪任持而住，種種形像、",
    "T10n0293_019:0748c26": "種種眷屬、種種山海、種種河池、種種樹林、種",
    "T10n0293_019:0748c27": "種宮殿。所謂：天宮殿、龍宮殿、夜叉宮殿、乾闥",
    "T10n0293_019:0748c28": "婆、阿修羅、迦樓羅、緊那羅、摩睺羅伽、人、非人",
    "T10n0293_019:0748c29": "等宮殿屋宅，種種莊嚴，地獄、畜生、閻羅王",
    "T10n0293_019:0749a01": "界一切住處，諸趣輪轉，生死往來，隨業受",
    "T10n0293_019:0749a02": "報，各各差別；普遍出生，不相雜亂，靡不知見。",
    "T10n0293_019:0749a03": "善財又見一切世界種種差別；所謂：或有世",
    "T10n0293_019:0749a04": "界雜穢，或有世界清淨，或有世界趣雜穢，或",
    "T10n0293_019:0749a05": "有世界趣清淨，或有世界雜穢清淨，或有世",
    "T10n0293_019:0749a06": "界清淨雜穢，或有世界其形平正，或有世界",
    "T10n0293_019:0749a07": "隨心想住，或有覆住，或有側住。如是世界一",
    "T10n0293_019:0749a08": "切趣類，一切生中，皆悉見此普救眾生威德",
    "T10n0293_019:0749a09": "夜神，於一切時，遍一切處，隨諸眾生如是壽",
    "T10n0293_019:0749a10": "量，如是信樂，形貌、言辭、行解差別，以方便",
    "T10n0293_019:0749a11": "力普現其前，隨宜調伏而成熟之。令地獄",
    "T10n0293_019:0749a12": "眾生免諸苦毒，令畜生眾生不相食噉，令閻",
    "T10n0293_019:0749a13": "羅界餓鬼眾生無有飢渴，令諸龍等離一切",
    "T10n0293_019:0749a14": "怖，令欲界眾生離欲界怖，令人趣眾生離暗",
    "T10n0293_019:0749a15": "夜怖、毀訾怖、惡名怖、大眾怖、不活怖、死",
    "T10n0293_019:0749a16": "怖、惡道怖、斷善根怖、退菩提心怖、遇惡知",
    "T10n0293_019:0749a17": "識怖、離善知識怖、墮二乘地怖、種種生死怖、",
    "T10n0293_019:0749a18": "異類眾生同住怖、惡時受生怖、惡種族中受",
    "T10n0293_019:0749a19": "生怖、造惡業怖、業煩惱障怖、執著諸相種種",
    "T10n0293_019:0749a20": "繫縛怖，如是等怖，悉令捨離，迴向菩提。善",
    "T10n0293_019:0749a21": "財又見一切眾生：卵生、胎生、濕生、化生、有",
    "T10n0293_019:0749a22": "色、無色、有想、無想、非有想、非無想，普現其",
    "T10n0293_019:0749a23": "前，常勤救護；為成就菩薩大願力故，深入",
    "T10n0293_019:0749a24": "菩薩三昧力故，堅固菩薩神通力故，出生普",
    "T10n0293_019:0749a25": "賢行願力故，增廣菩薩大悲海故，得普覆眾",
    "T10n0293_019:0749a26": "生無礙大慈故，得普與眾生無量喜樂故，得",
    "T10n0293_019:0749a27": "普攝眾生智慧方便故，得菩薩解脫自在神",
    "T10n0293_019:0749a28": "通故，嚴淨一切諸佛剎故，覺悟了知一切法",
    "T10n0293_019:0749a29": "故，承事供養一切佛故，受持一切諸佛教故，",
    "T10n0293_019:0749b01": "積集一切勝善根故，修諸菩薩諸妙行故，入",
    "T10n0293_019:0749b02": "眾生心無障礙故，知眾生根能成熟故，淨一",
    "T10n0293_019:0749b03": "切眾生信解海故，破一切眾生無知闇故，得",
    "T10n0293_019:0749b04": "一切智清淨光明故。爾時，善財童子見普",
    "T10n0293_019:0749b05": "救眾生威德夜神入調伏一切眾生解脫門，",
    "T10n0293_019:0749b06": "現不思議甚深境界神通力已，心大歡喜，踊",
    "T10n0293_019:0749b07": "躍無量，頭面作禮，一心瞻仰。時，彼夜神即捨",
    "T10n0293_019:0749b08": "菩薩種種相好妙莊嚴身，還復本形，而不捨",
    "T10n0293_019:0749b09": "其神通變化自在威力。爾時，善財童子恭敬",
    "T10n0293_019:0749b10": "合掌，却住一面，觀察夜神，以偈讚曰：",
    "T10n0293_019:0749b11": "「我見仁尊今所現，　　如是廣大神通力，",
    "T10n0293_019:0749b12": "　令我發生歡喜心，　　即說妙偈而稱讚。",
    "T10n0293_019:0749b13": "　我見聖者廣大身，　　殊勝妙寶莊嚴色，",
    "T10n0293_019:0749b14": "　譬如星月處空中，　　難思相好皆微妙。",
    "T10n0293_019:0749b15": "　身放清淨光明輪，　　量等無邊剎塵數，",
    "T10n0293_019:0749b16": "　種種色相皆殊妙，　　普照十方無不遍。",
    "T10n0293_019:0749b17": "　於仁一一毛孔出，　　等諸眾生心數光，",
    "T10n0293_019:0749b18": "　光中佛坐寶蓮華，　　化現能滅眾生苦，",
    "T10n0293_019:0749b19": "　光中復出妙香雲，　　普熏一切眾生類，",
    "T10n0293_019:0749b20": "　復能普雨眾妙華，　　普供十方一切佛。",
    "T10n0293_019:0749b21": "　眉放廣大光明聚，　　寶光無垢等須彌，",
    "T10n0293_019:0749b22": "　普照十方世界中，　　觸者令滅愚癡暗。",
    "T10n0293_019:0749b23": "　口常普放無垢光，　　光輪廣大如千日，",
    "T10n0293_019:0749b24": "　普照十方諸世界，　　毘盧遮那所行境。",
    "T10n0293_019:0749b25": "　眼放無垢光明雲，　　光明晃耀如星月，",
    "T10n0293_019:0749b26": "　普照一切十方剎，　　滅除三有諸癡翳。",
    "T10n0293_019:0749b27": "　仁所化現種種身，　　其身相狀等眾生，",
    "T10n0293_019:0749b28": "　充滿十方法界中，　　調伏無量眾生海。",
    "T10n0293_019:0749b29": "　分身普往遍十方，　　悉現一切眾生前，",
    "T10n0293_019:0749c01": "　滅除王賊水火怖，　　令心調伏生歡喜。",
    "T10n0293_019:0749c02": "　我承喜眼天神教，　　念尊功德來奉事，",
    "T10n0293_019:0749c03": "　見尊毫相放光雲，　　圓明廣大無諸垢。",
    "T10n0293_019:0749c04": "　此光普照於十方，　　悉滅眾生煩惱暗，",
    "T10n0293_019:0749c05": "　顯現種種神通力，　　然後而來入我身。",
    "T10n0293_019:0749c06": "　我時遇此圓滿光，　　身心安樂生歡喜，",
    "T10n0293_019:0749c07": "　得百總持三昧海，　　普見十方善逝尊。",
    "T10n0293_019:0749c08": "　我於所有經行處，　　悉見一切極微塵，",
    "T10n0293_019:0749c09": "　於彼一一極微中，　　各見佛剎如塵數。",
    "T10n0293_019:0749c10": "　或有塵中無數剎，　　一向雜染恒濁穢，",
    "T10n0293_019:0749c11": "　眾生無救受諸苦，　　發聲悲歎常號泣，",
    "T10n0293_019:0749c12": "　或有諸剎染淨雜，　　眾生少樂多憂苦，",
    "T10n0293_019:0749c13": "　現佛獨覺聲聞形，　　大悲往彼而救度。",
    "T10n0293_019:0749c14": "　有剎先淨後雜染，　　男女端嚴皆可樂，",
    "T10n0293_019:0749c15": "　菩薩充滿具莊嚴，　　住持無量諸佛法。",
    "T10n0293_019:0749c16": "　十方一一極微中，　　皆有無量淨剎海，",
    "T10n0293_019:0749c17": "　毘盧遮那於往昔，　　普修行海所莊嚴。",
    "T10n0293_019:0749c18": "　佛於十方一切剎，　　悉坐最勝菩提場，",
    "T10n0293_019:0749c19": "　成等正覺現神通，　　說法調伏群生類。",
    "T10n0293_019:0749c20": "　我見普救威德天，　　其身普往無邊剎，",
    "T10n0293_019:0749c21": "　毘盧遮那境界中，　　供事十方一切佛。」",
    "T10n0293_019:0749c22": "爾時，善財童子說此偈已，白普救眾生威德",
    "T10n0293_019:0749c23": "神言：「希有聖者！乃能住此甚深解脫。得此",
    "T10n0293_019:0749c24": "解脫其已久如？本修何行而能清淨？」夜神",
    "T10n0293_019:0749c25": "告言：「善男子！此處難知，一切世間天人二",
    "T10n0293_019:0749c26": "乘所不能測。何以故？此是住普賢菩薩行",
    "T10n0293_019:0749c27": "者境界故，隨順大悲藏者境界故，救護一",
    "T10n0293_019:0749c28": "切眾生者境界故，能淨一切三惡八難者境",
    "T10n0293_019:0749c29": "界故，能以無上清淨莊嚴一切佛剎者境界",
    "T10n0293_019:0750a01": "故，能於一切諸佛剎中紹繼佛種不斷者境",
    "T10n0293_019:0750a02": "界故，能持一切諸佛正法者境界故，能於一",
    "T10n0293_019:0750a03": "切劫修菩薩行成滿大願海者境界故，能於",
    "T10n0293_019:0750a04": "一切法界海以清淨智光滅無明闇障者境界",
    "T10n0293_019:0750a05": "故，能以一念智慧光明普照一切三世方便",
    "T10n0293_019:0750a06": "海者境界故，我當承佛威力為汝宣說。善",
    "T10n0293_019:0750a07": "男子！乃往古世，過佛剎極微塵數劫，爾時有",
    "T10n0293_019:0750a08": "劫名無垢圓滿，世界名毘盧遮那威德吉祥，",
    "T10n0293_019:0750a09": "有須彌山極微塵數如來於中出現。其佛世",
    "T10n0293_019:0750a10": "界以一切香王摩尼寶金剛為體，以天龍宮",
    "T10n0293_019:0750a11": "殿眾寶莊嚴，住無垢光明摩尼王海上，其形",
    "T10n0293_019:0750a12": "正圓，清淨無垢；一切瓔珞嚴具帳雲而覆其",
    "T10n0293_019:0750a13": "上，一切莊嚴摩尼輪山千匝圍遶，十萬億那",
    "T10n0293_019:0750a14": "由他四天下皆妙莊嚴；或有四天下惡業眾",
    "T10n0293_019:0750a15": "生於中止住，或有四天下雜業眾生於中",
    "T10n0293_019:0750a16": "止住，或有四天下善根眾生於中止住，或有",
    "T10n0293_019:0750a17": "四天下一向清淨諸大菩薩之所止住。",
    "T10n0293_019:0750a18": "善男子！彼界東際輪圍山側，有四天下名",
    "T10n0293_019:0750a19": "寶燈華幢，國界清淨，安隱豐樂，不藉耕耘",
    "T10n0293_019:0750a20": "而生稻粱，皆由往業勝力成熟；宮殿樓閣",
    "T10n0293_019:0750a21": "悉皆奇妙，諸如意樹處處行列，種種香樹恒",
    "T10n0293_019:0750a22": "出香雲，諸末香樹雨末香雲，種種鬘樹恒出",
    "T10n0293_019:0750a23": "鬘雲，種種華樹雨不思議眾妙華雲，種種寶",
    "T10n0293_019:0750a24": "樹雨大摩尼珍奇妙寶，無量色光周匝照",
    "T10n0293_019:0750a25": "曜，諸音樂樹出諸音樂，隨風吹動演妙音聲，",
    "T10n0293_019:0750a26": "日月光明摩尼寶王普照一切，晝夜受樂，無",
    "T10n0293_019:0750a27": "時間斷。此四天下有百萬億那由他諸王國",
    "T10n0293_019:0750a28": "土，一一國土有千大河周匝圍遶，一一皆",
    "T10n0293_019:0750a29": "以妙華覆上，隨流漂動，出天樂音，一切寶樹",
    "T10n0293_019:0750b01": "列植其岸，種種珍奇以為嚴飾，舟船來往，稱",
    "T10n0293_019:0750b02": "情嬉戲，種種資緣，受用安樂。一一河間有百",
    "T10n0293_019:0750b03": "萬億城，一一城有百萬億那由他聚落，如是",
    "T10n0293_019:0750b04": "一切城邑聚落，各有無量百千億那由他宮",
    "T10n0293_019:0750b05": "殿園林，周匝圍遶以為眷屬。此四天下閻浮",
    "T10n0293_019:0750b06": "提中，有一國土名寶華燈，安隱豐樂，人民",
    "T10n0293_019:0750b07": "熾盛，宮殿嚴好，自在圓滿，其中眾生具行十",
    "T10n0293_019:0750b08": "善。有轉輪王於中出現，名毘盧遮那寶蓮",
    "T10n0293_019:0750b09": "華藏，於蓮華中欻然化生，三十二相莊嚴其",
    "T10n0293_019:0750b10": "身，七寶成就，王四天下，恒以正法教導群生。",
    "T10n0293_019:0750b11": "王有千子，端正勇健，威力自在，能伏怨敵，百",
    "T10n0293_019:0750b12": "萬億那由他宮人、采女以為眷屬。皆悉與",
    "T10n0293_019:0750b13": "王同種善根，同修諸行，同時誕生，同以寶",
    "T10n0293_019:0750b14": "飾瓔珞莊嚴，端正姝妙，猶如天女，身真金",
    "T10n0293_019:0750b15": "色，常放光明，諸毛孔中恒出妙香，良臣猛將",
    "T10n0293_019:0750b16": "具足十億。王有正妃名具足圓滿吉祥面，",
    "T10n0293_019:0750b17": "是王女寶，端嚴殊特，觀者無厭，最勝清淨，皮",
    "T10n0293_019:0750b18": "膚金色，目髮紺青，言同梵音，身有天香，常放",
    "T10n0293_019:0750b19": "光明照千由旬。其妃有女名普喜吉祥蓮",
    "T10n0293_019:0750b20": "華眼，形體端嚴，德行具足，相好圓滿，如轉輪",
    "T10n0293_019:0750b21": "王，眾生見者心無厭足。彼時，眾生壽命無",
    "T10n0293_019:0750b22": "量，或有不定而中夭者；種種形色，種種音聲，",
    "T10n0293_019:0750b23": "種種名字，種種族姓，長、短，大、小，勇、怯，愚、智，",
    "T10n0293_019:0750b24": "貧、富，苦、樂，信樂勝劣，無量品類，皆悉不同。時，",
    "T10n0293_019:0750b25": "或有人謂餘人言：『我身端正，汝形醜陋。』作是",
    "T10n0293_019:0750b26": "語已，互相毀辱，集不善業；以是業故，壽命色",
    "T10n0293_019:0750b27": "力一切樂事，悉皆損減。",
    "T10n0293_019:0750b28": "大方廣佛華嚴經卷第十九"
}