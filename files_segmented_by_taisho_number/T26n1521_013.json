{
    "T26n1521_013:0090a10": "十住毘婆沙論卷第十三",
    "T26n1521_013:0090a12": "聖者龍樹造",
    "T26n1521_013:0090a13": "後秦龜茲國三藏鳩摩羅什譯",
    "T26n1521_013:0090a14": "譬喻品餘",
    "T26n1521_013:0090a15": "◎問曰。菩薩善知是諸法。未得佛道終不",
    "T26n1521_013:0090a16": "退者。其喻云何。答曰。",
    "T26n1521_013:0090a17": "　如大力導師　　善知好道相",
    "T26n1521_013:0090a18": "　此處與彼處　　轉道之所宜",
    "T26n1521_013:0090a19": "　資糧及行具　　皆悉令備足",
    "T26n1521_013:0090a20": "　於彼險道中　　令眾得安隱",
    "T26n1521_013:0090a21": "　得至大城邑　　能令眾無患",
    "T26n1521_013:0090a22": "　由是大導師　　善能知道故",
    "T26n1521_013:0090a23": "　善知諸地轉　　具足助道法",
    "T26n1521_013:0090a24": "　菩薩善知道　　好惡此彼處",
    "T26n1521_013:0090a25": "　自度生死險　　兼導多眾生",
    "T26n1521_013:0090a26": "　令至安隱處　　無為涅槃城",
    "T26n1521_013:0090a27": "　悉令於惡道　　不遇眾苦患",
    "T26n1521_013:0090a28": "　菩薩方便力　　善能知道故",
    "T26n1521_013:0090a29": "好道相者。多有薪草水。無有寇賊師子狼",
    "T26n1521_013:0090b01": "虎及諸惡獸毒虫之屬。不寒不熱。無有惡山",
    "T26n1521_013:0090b02": "溝坑絕澗險隘深榛叢林隈障。亦無高下平",
    "T26n1521_013:0090b03": "直夷通少於岐道。寬博多容多人行處。行",
    "T26n1521_013:0090b04": "無厭惓多有華果可食之物。如是等事名",
    "T26n1521_013:0090b05": "為好道相。與此相違名為惡道相。此處名",
    "T26n1521_013:0090b06": "人眾止宿食息之處。彼處名從是處至異",
    "T26n1521_013:0090b07": "處。若二宿中間亦名異處。轉道名見有岐",
    "T26n1521_013:0090b08": "道。至大城者。是道應行餘者應捨。資糧名",
    "T26n1521_013:0090b09": "麨蜜摶等道路所食。大力名大勢力多有",
    "T26n1521_013:0090b10": "財物善解治法。備足名多有飲食無所乏",
    "T26n1521_013:0090b11": "少。安名無有賊寇恐怖之事。隱名無有疾",
    "T26n1521_013:0090b12": "病苦痛衰患。大城名多容人眾能令多人",
    "T26n1521_013:0090b13": "眾得至大城。導師善解道相自無患難。亦",
    "T26n1521_013:0090b14": "令人眾無有患難。善諳道故。無有寒熱飢",
    "T26n1521_013:0090b15": "渴怨賊惡獸毒虫惡山惡水深坑坎等如是",
    "T26n1521_013:0090b16": "過患。何以故。善知道路好惡相故。以此喻",
    "T26n1521_013:0090b17": "歡喜等十地。如人行路去不休息能至大",
    "T26n1521_013:0090b18": "城。菩薩如是行是十地。得至佛法入涅槃",
    "T26n1521_013:0090b19": "大城。如彼好道多有薪草水等。行者無乏。",
    "T26n1521_013:0090b20": "草名如人乘馬路多好草馬力強盛。十地",
    "T26n1521_013:0090b21": "道功德亦如是。諦捨滅慧四勝處。助諸功",
    "T26n1521_013:0090b22": "德故名為草。何以故。若人貴於實事樂隨",
    "T26n1521_013:0090b23": "諦語。當親近實語者。見實有利樂隨實事。",
    "T26n1521_013:0090b24": "深惡妄語遠離妄語。見妄語過不欲樂",
    "T26n1521_013:0090b25": "聞。如是等因緣得諦勝處。捨等三處亦應",
    "T26n1521_013:0090b26": "如是知。如彼好道須諸象馬牛驢等得",
    "T26n1521_013:0090b27": "至大城草助成其力。如是諦捨滅慧處。能",
    "T26n1521_013:0090b28": "令至佛法入涅槃大城。薪名多聞思修慧",
    "T26n1521_013:0090b29": "能至大智慧業。如薪能令火然亦令猛",
    "T26n1521_013:0090c01": "盛。如是聞思修慧能生大慧能令增長。",
    "T26n1521_013:0090c02": "如火能燒能煮能照智慧火亦如是。燒諸",
    "T26n1521_013:0090c03": "煩惱成熟諸善根照四聖諦。如火是智慧",
    "T26n1521_013:0090c04": "薪是能生智慧等諸法。多水名多有諸流",
    "T26n1521_013:0090c05": "河渠隨意取用充足大眾。泉井及池所不",
    "T26n1521_013:0090c06": "能爾。",
    "T26n1521_013:0090c07": "復次多水者。如人乘船隨水至大城。井泉",
    "T26n1521_013:0090c08": "陂池水則不能得爾。如經說。信為大河福",
    "T26n1521_013:0090c09": "德為岸。如河除熱除渴除垢能生勢力。善",
    "T26n1521_013:0090c10": "法中信亦如是。能滅三毒熱。除三惡行垢。",
    "T26n1521_013:0090c11": "除三有渴。為涅槃故。於善法中得勢力。",
    "T26n1521_013:0090c12": "如彼好道多有諸根藥草則行者無乏。十",
    "T26n1521_013:0090c13": "地道亦如是。根名深心所愛。如有根故則",
    "T26n1521_013:0090c14": "生芽莖枝葉等及諸果實。深心愛道。生",
    "T26n1521_013:0090c15": "正憶念大願等諸功德。藥草名諸波羅蜜。如",
    "T26n1521_013:0090c16": "藥草能滅諸毒諸波羅蜜藥草滅貪恚癡毒",
    "T26n1521_013:0090c17": "諸煩惱病亦復如是。如彼好道不失韋婆",
    "T26n1521_013:0090c18": "陀。則行道安隱。韋陀秦言無對義。是符檄。",
    "T26n1521_013:0090c19": "如行者不失符檄則在所欲至無有障",
    "T26n1521_013:0090c20": "礙。十地道亦如是。不失韋婆陀則在所",
    "T26n1521_013:0090c21": "過諸地所集善根則能隨意助成。增長現",
    "T26n1521_013:0090c22": "在善根。彼又能教化聲聞道辟支佛道欲界",
    "T26n1521_013:0090c23": "色界諸天道眾生。令住佛道。若魔若外道不",
    "T26n1521_013:0090c24": "能干亂。是名不失韋婆陀。如彼好道無有",
    "T26n1521_013:0090c25": "蚊虻毒虫之屬。十地道亦如是無有憂愁",
    "T26n1521_013:0090c26": "啼哭之聲。如彼好道無有賊難。十地道亦",
    "T26n1521_013:0090c27": "如是無有五蓋諸惡賊眾。如佛告比丘。聚",
    "T26n1521_013:0090c28": "落賊者。所謂五蓋。如賊先奪人物後乃害",
    "T26n1521_013:0090c29": "命。五蓋賊亦如是。先奪善根後斷慧命。則",
    "T26n1521_013:0091a01": "墮放逸而死。如道中無師子虎狼諸惡獸",
    "T26n1521_013:0091a02": "等。十地道亦如是無有瞋恚鬪諍。如師子",
    "T26n1521_013:0091a03": "等惡獸好惱害他瞋恚等為惱他故生亦",
    "T26n1521_013:0091a04": "復如是。如惡獸等噉肉飲血。瞋恨等食多",
    "T26n1521_013:0091a05": "聞慧肉飲修慧等血亦復如是。如彼好道",
    "T26n1521_013:0091a06": "無有寒熱過惡。十地道亦如是不墮寒氷",
    "T26n1521_013:0091a07": "地獄故無有寒過惡。不墮熱地獄故無",
    "T26n1521_013:0091a08": "有熱過惡。如彼好道無深坑等諸難。十地",
    "T26n1521_013:0091a09": "道亦如是無有外道苦行等諸難。所謂灰",
    "T26n1521_013:0091a10": "身入氷拔髮日三洗翹一足。日一食二日",
    "T26n1521_013:0091a11": "一食。乃至一月一食默然至死。常舉一臂",
    "T26n1521_013:0091a12": "常行忍辱。五熱炙身臥刺蕀上。入火入水",
    "T26n1521_013:0091a13": "自投高巖。深爐中立牛屎燒身。直趣一方",
    "T26n1521_013:0091a14": "不避諸難。常著濕衣裳。水中臥等。身苦",
    "T26n1521_013:0091a15": "心苦不至正智。無如是等故名為無難。",
    "T26n1521_013:0091a16": "如道無邪徑。十地道亦如是無身口意惡",
    "T26n1521_013:0091a17": "業故名為無邪徑。如道無刺蕀者。十地",
    "T26n1521_013:0091a18": "道亦如是無諸業障刺蕀故名為無刺蕀。",
    "T26n1521_013:0091a19": "如刺刺脚則廢行路。業障刺蕀障行佛",
    "T26n1521_013:0091a20": "法入涅槃。如道正直。十地道亦如是無",
    "T26n1521_013:0091a21": "一切諂曲欺誑故名為正直。如道少岐道。",
    "T26n1521_013:0091a22": "十地道亦如是少於異道。何以故。發大乘",
    "T26n1521_013:0091a23": "者少行聲聞辟支佛道。是故少於異道。或",
    "T26n1521_013:0091a24": "有菩薩行二乘道者。當知未到菩薩地。",
    "T26n1521_013:0091a25": "未入正位。行於邊行故。如彼好道無諸叢",
    "T26n1521_013:0091a26": "林妨礙。十住道亦如是無有五欲諸惡叢",
    "T26n1521_013:0091a27": "林。問曰。何故不言都無五欲叢林但言無",
    "T26n1521_013:0091a28": "惡林耶。答曰。發大乘者。福德因緣有第一",
    "T26n1521_013:0091a29": "五欲。是故不得言無。但無惡耳。復次如深",
    "T26n1521_013:0091b01": "叢林。難入難過多諸難礙。菩薩五欲則不",
    "T26n1521_013:0091b02": "然。不如凡夫於五欲生諸過惡。如是故",
    "T26n1521_013:0091b03": "但說無叢林。如道寬博多容不相妨礙。十",
    "T26n1521_013:0091b04": "住道亦如是多所容受。無量百千萬億眾",
    "T26n1521_013:0091b05": "生共發無上道心而不相妨礙。是百千萬",
    "T26n1521_013:0091b06": "億眾生若一切眾生俱發阿耨多羅三藐",
    "T26n1521_013:0091b07": "三菩提心。同行此道不相妨礙。如道多人",
    "T26n1521_013:0091b08": "所行。十住道亦如是恒河沙等過去現在諸",
    "T26n1521_013:0091b09": "佛。行菩薩道時皆行此道。如彼好道行不",
    "T26n1521_013:0091b10": "疲厭。十住道亦如是多有因果諸樂。所謂",
    "T26n1521_013:0091b11": "多生人天中受果報。樂離欲故受歡喜樂",
    "T26n1521_013:0091b12": "禪定樂無喜樂現在樂。得是諸樂故無有",
    "T26n1521_013:0091b13": "疲厭。如道多有華果根。十住道亦如是多",
    "T26n1521_013:0091b14": "根華果。根者三善根。華者七覺華是。如經說。",
    "T26n1521_013:0091b15": "七華者七覺意是。果者四沙門果是。無如",
    "T26n1521_013:0091b16": "是等違好道功德過故。名為離惡。如導師",
    "T26n1521_013:0091b17": "知道中是中應食是應宿彼處亦應宿。菩",
    "T26n1521_013:0091b18": "薩行十地亦如是知何處可宿何處可食。",
    "T26n1521_013:0091b19": "可宿名有諸現在佛處。可食名可得修",
    "T26n1521_013:0091b20": "習善法處。如食能利益諸根亦助壽命。",
    "T26n1521_013:0091b21": "諸善法亦如是。能益信等諸根助成慧命。",
    "T26n1521_013:0091b22": "異處宿名從彼佛所至餘佛所。復次此佛",
    "T26n1521_013:0091b23": "國土彼佛國土中間亦名異處。善知道轉",
    "T26n1521_013:0091b24": "者。如彼導師知道不安隱則轉。菩薩亦如",
    "T26n1521_013:0091b25": "是。善知是道至聲聞。是道至辟支佛。是道",
    "T26n1521_013:0091b26": "至佛。如是知已。捨聲聞道辟支佛道。但行",
    "T26n1521_013:0091b27": "至佛道。如彼好道多有飲食。十住道亦如",
    "T26n1521_013:0091b28": "是多行布施持戒修禪。如彼導師以多財",
    "T26n1521_013:0091b29": "物善能治法有大勢力。菩薩亦如是有財",
    "T26n1521_013:0091c01": "物治法故有大勢力。財者七財。所謂信戒",
    "T26n1521_013:0091c02": "慚愧捨聞慧。治法者。一切魔種種沙門婆羅",
    "T26n1521_013:0091c03": "門外道論師悉能摧伏。是為威勢。如彼大城",
    "T26n1521_013:0091c04": "無有怨賊疫病暴死種種衰惱故。名為安",
    "T26n1521_013:0091c05": "隱。涅槃大城亦如是。無有諸魔外道諸流",
    "T26n1521_013:0091c06": "貪欲瞋恚放逸死憂悲苦惱啼哭故。名為安",
    "T26n1521_013:0091c07": "隱。如彼大城多有飲食故名為豐饒。涅槃",
    "T26n1521_013:0091c08": "城亦如是。多有諸深禪定解脫三昧故。名",
    "T26n1521_013:0091c09": "為豐饒。如彼大城多所容受故名為大",
    "T26n1521_013:0091c10": "城。涅槃城亦如是。多受眾生故名為大。假",
    "T26n1521_013:0091c11": "令一切眾生不受諸法故。皆入無餘涅槃。",
    "T26n1521_013:0091c12": "而涅槃性無增無減。如彼導師能將多眾",
    "T26n1521_013:0091c13": "安隱示好道故。名為導師。菩薩亦如是。",
    "T26n1521_013:0091c14": "善將眾生示佛法示涅槃。從生死險道",
    "T26n1521_013:0091c15": "得至涅槃故。名為大導師。如彼導師善知",
    "T26n1521_013:0091c16": "道相故。身及餘人皆無有惡。菩薩亦如是。",
    "T26n1521_013:0091c17": "自不行貪瞋恚等諸蓋諸惡苦行老死深坑。",
    "T26n1521_013:0091c18": "亦不墮寒熱地獄餓鬼故。名為自不得惡",
    "T26n1521_013:0091c19": "所隨從者亦不得惡。是故偈中說善知道",
    "T26n1521_013:0091c20": "相故。自不得惡餘不得惡。◎",
    "T26n1521_013:0091c21": "◎略行品第二十七",
    "T26n1521_013:0091c22": "　菩薩歡喜地　　今已略說竟",
    "T26n1521_013:0091c23": "　菩薩住是中　　多作閻浮王",
    "T26n1521_013:0091c24": "　常離慳貪垢　　不失三寶念",
    "T26n1521_013:0091c25": "　心常願作佛　　救護諸眾生",
    "T26n1521_013:0091c26": "初地名歡喜。已略說竟。諸佛法無量無邊是",
    "T26n1521_013:0091c27": "地為本。若廣說亦無量無邊。是故言略說。",
    "T26n1521_013:0091c28": "菩薩住是地中。多作閻浮提勢力轉輪王。先",
    "T26n1521_013:0091c29": "世修習是地因緣故。信樂布施無慳貪垢。",
    "T26n1521_013:0092a01": "常施三寶故不失三寶念。常念作佛救諸",
    "T26n1521_013:0092a02": "眾生。如是等善念常在心中。復次。",
    "T26n1521_013:0092a03": "　若欲得出家　　勤心行精進",
    "T26n1521_013:0092a04": "　能得數百定　　得見數百佛",
    "T26n1521_013:0092a05": "　能動百世界　　飛行亦如是",
    "T26n1521_013:0092a06": "　若欲放光明　　能照百世界",
    "T26n1521_013:0092a07": "　化數百種人　　能住壽百劫",
    "T26n1521_013:0092a08": "　能擇數百法　　能變作百身",
    "T26n1521_013:0092a09": "　能化百菩薩　　示現為眷屬",
    "T26n1521_013:0092a10": "　利根過是數　　依佛神力故",
    "T26n1521_013:0092a11": "　已說初地相　　果力淨治法",
    "T26n1521_013:0092a12": "　今當復更說　　第二無垢地",
    "T26n1521_013:0092a13": "果名得數百定見數百佛等。勢力名能化",
    "T26n1521_013:0092a14": "數百眾生。餘偈義先已說。不復解餘偈。今",
    "T26n1521_013:0092a15": "當復說第二無垢地。問曰。汝欲廣說菩薩",
    "T26n1521_013:0092a16": "所行法。初地義尚多。諸學者恐轉增廣則懈",
    "T26n1521_013:0092a17": "怠心生不能讀誦。是故汝今應為不能多",
    "T26n1521_013:0092a18": "讀誦者。略解菩薩所行諸法。答曰。",
    "T26n1521_013:0092a19": "　菩薩所有法　　是法皆應行",
    "T26n1521_013:0092a20": "　一切惡應捨　　是則名略說",
    "T26n1521_013:0092a21": "如上來諸品所說。能生能增長諸地法。如",
    "T26n1521_013:0092a22": "上諸品中說。若於餘處說者。皆應令生菩",
    "T26n1521_013:0092a23": "薩過惡事皆應遠離。是名略說菩薩所應",
    "T26n1521_013:0092a24": "行。如法句中說。諸惡莫作諸善奉行自淨",
    "T26n1521_013:0092a25": "其意是諸佛教。有一法攝佛道。菩薩應行。",
    "T26n1521_013:0092a26": "云何為一。所謂於善法中一心不放逸。如",
    "T26n1521_013:0092a27": "佛告阿難。我不放逸故。得阿耨多羅三藐",
    "T26n1521_013:0092a28": "三菩提。如說。",
    "T26n1521_013:0092a29": "　不放逸成佛　　世間無與等",
    "T26n1521_013:0092b01": "　若能不放逸　　何事而不成",
    "T26n1521_013:0092b02": "復有二法能攝佛道。一不放逸。二智慧。如",
    "T26n1521_013:0092b03": "說。",
    "T26n1521_013:0092b04": "　不放逸智慧　　佛說是利門",
    "T26n1521_013:0092b05": "　不見不放逸　　而事不成者",
    "T26n1521_013:0092b06": "復有三法能攝佛道。一學勝戒。二學勝心。",
    "T26n1521_013:0092b07": "三學勝慧。如說。",
    "T26n1521_013:0092b08": "　戒生上三昧　　三昧生智慧",
    "T26n1521_013:0092b09": "　智散諸煩惱　　如風吹浮雲",
    "T26n1521_013:0092b10": "復有四法能攝佛道。一諦處。二捨處。三滅",
    "T26n1521_013:0092b11": "處。四慧處。如說。",
    "T26n1521_013:0092b12": "　諦捨定具足　　得慧利清淨",
    "T26n1521_013:0092b13": "　精進求佛道　　當集此四法",
    "T26n1521_013:0092b14": "復有五法能攝佛道。一信根。二精進根。三",
    "T26n1521_013:0092b15": "念根。四定根。五慧根。如說。",
    "T26n1521_013:0092b16": "　信根精進根　　念定慧堅牢",
    "T26n1521_013:0092b17": "　是法大悲合　　終不退佛道",
    "T26n1521_013:0092b18": "　如人得五根　　能通達五塵",
    "T26n1521_013:0092b19": "　如得信等根　　能通諸法相",
    "T26n1521_013:0092b20": "復有六法能攝佛道。所謂布施持戒忍辱精",
    "T26n1521_013:0092b21": "進禪定智慧波羅蜜。如說。",
    "T26n1521_013:0092b22": "　如所說六度　　降伏諸煩惱",
    "T26n1521_013:0092b23": "　常增長善根　　不久當得佛",
    "T26n1521_013:0092b24": "復有七法能攝佛道。所謂七正法。信慚愧",
    "T26n1521_013:0092b25": "聞精進念慧。如說。",
    "T26n1521_013:0092b26": "　欲得七正法　　當樂定精進",
    "T26n1521_013:0092b27": "　除去七邪法　　能知諸功德",
    "T26n1521_013:0092b28": "　是人能疾得　　無上佛菩提",
    "T26n1521_013:0092b29": "　拔沒生死者　　令在安隱處",
    "T26n1521_013:0092c01": "復有八法能攝佛道。所謂八大人覺。少欲",
    "T26n1521_013:0092c02": "知足遠離精進念定慧樂不戲論。如說。",
    "T26n1521_013:0092c03": "　若人決定心　　住八大人覺",
    "T26n1521_013:0092c04": "　為求佛道故　　除諸惡覺觀",
    "T26n1521_013:0092c05": "　如是則不久　　疾得無上道",
    "T26n1521_013:0092c06": "　如人行善者　　必當得妙果",
    "T26n1521_013:0092c07": "復有九法能攝佛道。所謂大忍大慈大悲慧",
    "T26n1521_013:0092c08": "念堅心不貪不恚不癡。如說。",
    "T26n1521_013:0092c09": "　具足於大忍　　大慈及大悲",
    "T26n1521_013:0092c10": "　又能住於慧　　念及堅心中",
    "T26n1521_013:0092c11": "　深心入無貪　　無恚癡善根",
    "T26n1521_013:0092c12": "　若能如是者　　佛道則在手",
    "T26n1521_013:0092c13": "復有十法能攝佛道。所謂十善道。自不殺",
    "T26n1521_013:0092c14": "生不教他殺見殺心不稱讚見殺心不",
    "T26n1521_013:0092c15": "喜。乃至邪見亦如是。以是福德迴向阿耨",
    "T26n1521_013:0092c16": "多羅三藐三菩提。如說。",
    "T26n1521_013:0092c17": "　不惱害眾生　　亦不行劫盜",
    "T26n1521_013:0092c18": "　不婬犯他婦　　是三為身業",
    "T26n1521_013:0092c19": "　不妄語兩舌　　不惡口綺語",
    "T26n1521_013:0092c20": "　不貪惱邪見　　是七口意行",
    "T26n1521_013:0092c21": "　如是則能開　　無上佛道門",
    "T26n1521_013:0092c22": "　若欲得佛者　　當行是初門",
    "T26n1521_013:0092c23": "如是等法菩薩應生。生已應守護。守護已",
    "T26n1521_013:0092c24": "應增長。於一善事從一轉增。亦應當知。",
    "T26n1521_013:0092c25": "求佛道者。於一惡法應疾遠離。所謂遠",
    "T26n1521_013:0092c26": "離不放逸。如說。",
    "T26n1521_013:0092c27": "　若人不能度　　生死險惡道",
    "T26n1521_013:0092c28": "　是為可呵責　　最是罪惡事",
    "T26n1521_013:0092c29": "　雖樂於富樂　　而生貧賤家",
    "T26n1521_013:0093a01": "　不能種善根　　為人作奴僕",
    "T26n1521_013:0093a02": "　皆由於放逸　　因緣之所致",
    "T26n1521_013:0093a03": "　是故有智者　　疾遠如惡毒",
    "T26n1521_013:0093a04": "　若未成大悲　　無生忍不退",
    "T26n1521_013:0093a05": "　而行放逸者　　是則名為死",
    "T26n1521_013:0093a06": "復有二過應疾遠離。一貪聲聞地。二貪辟",
    "T26n1521_013:0093a07": "支地。如佛說。",
    "T26n1521_013:0093a08": "　若墮聲聞地　　及辟支佛地",
    "T26n1521_013:0093a09": "　是名菩薩死　　亦名一切失",
    "T26n1521_013:0093a10": "　雖墮於地獄　　不應生怖畏",
    "T26n1521_013:0093a11": "　若墮於二乘　　菩薩應大畏",
    "T26n1521_013:0093a12": "　雖墮於地獄　　不永遮佛道",
    "T26n1521_013:0093a13": "　若墮於二乘　　畢竟遮佛道",
    "T26n1521_013:0093a14": "　佛說愛命者　　斬首則大畏",
    "T26n1521_013:0093a15": "　如是欲作佛　　二乘應大畏",
    "T26n1521_013:0093a16": "復有三過應疾遠離。一憎諸菩薩。二憎菩",
    "T26n1521_013:0093a17": "薩所行。三憎甚深大乘經。如說。",
    "T26n1521_013:0093a18": "　小智以小緣　　憎恚諸菩薩",
    "T26n1521_013:0093a19": "　亦憎菩薩道　　亦憎大乘經",
    "T26n1521_013:0093a20": "　不解故不信　　墮在大地獄",
    "T26n1521_013:0093a21": "　怖畏大驚喚　　是事應遠離",
    "T26n1521_013:0093a22": "復有四過應疾遠離。一諂。二曲。三急性。四",
    "T26n1521_013:0093a23": "無慈愍。如說。",
    "T26n1521_013:0093a24": "　自言是菩薩　　其心多諂曲",
    "T26n1521_013:0093a25": "　急性無所容　　不行慈愍心",
    "T26n1521_013:0093a26": "　是近阿鼻獄　　離佛道甚遠",
    "T26n1521_013:0093a27": "復有五過應疾遠離。一貪欲。二瞋恚。三睡",
    "T26n1521_013:0093a28": "眠。四調戲。五疑。是名五蓋覆心。如說。",
    "T26n1521_013:0093a29": "　若人放逸者　　諸蓋則覆心",
    "T26n1521_013:0093b01": "　生天猶尚難　　何況於得果",
    "T26n1521_013:0093b02": "　若勤行精進　　則能裂諸蓋",
    "T26n1521_013:0093b03": "　若能裂諸蓋　　隨願悉皆得",
    "T26n1521_013:0093b04": "復有六過與六波羅蜜相違。應疾遠離。一",
    "T26n1521_013:0093b05": "慳貪。二破戒。三瞋恚。四懈怠。五調戲。六愚",
    "T26n1521_013:0093b06": "癡。如說。",
    "T26n1521_013:0093b07": "　慳貪垢污心　　破戒而懈怠",
    "T26n1521_013:0093b08": "　無知如牛羊　　好瞋如毒蛇",
    "T26n1521_013:0093b09": "　心亂如獼猴　　不遠離諸蓋",
    "T26n1521_013:0093b10": "　生天為甚難　　何況得佛道",
    "T26n1521_013:0093b11": "復有七過應疾遠離。一樂多事務。二樂多",
    "T26n1521_013:0093b12": "讀誦。三樂睡眠。四樂語說。五貪利養。六常",
    "T26n1521_013:0093b13": "欲令人喜。七迷悶於道心隨愛行。如說。",
    "T26n1521_013:0093b14": "　弊人樂事務　　樂多誦外經",
    "T26n1521_013:0093b15": "　癡人樂睡眠　　樂共聚眾語",
    "T26n1521_013:0093b16": "　雖願欲作佛　　而深著利養",
    "T26n1521_013:0093b17": "　是恩愛奴僕　　迷悶於佛道",
    "T26n1521_013:0093b18": "　如是諸惡人　　自言是菩薩",
    "T26n1521_013:0093b19": "復有八法應疾遠離。一邪見。二邪思惟。三",
    "T26n1521_013:0093b20": "邪語。四邪業。五邪命。六邪方便。七邪念。八",
    "T26n1521_013:0093b21": "邪定。如說。",
    "T26n1521_013:0093b22": "　若有人愚癡　　行於八邪道",
    "T26n1521_013:0093b23": "　學邪諸經法　　好隨逐邪師",
    "T26n1521_013:0093b24": "　遠離八聖道　　深妙諸功德",
    "T26n1521_013:0093b25": "　堅深著煩惱　　而或願菩提",
    "T26n1521_013:0093b26": "　如是愚癡人　　欲度於大海",
    "T26n1521_013:0093b27": "　捨好堅牢船　　抱石欲求渡",
    "T26n1521_013:0093b28": "復有九法應疾遠離。一不聞阿耨多羅三",
    "T26n1521_013:0093b29": "藐三菩提。二聞已不信。三若信不受。四若",
    "T26n1521_013:0093c01": "受不誦持。五若又誦持不知義趣。六若知",
    "T26n1521_013:0093c02": "不說。七若說不如說行。八若如說行不能",
    "T26n1521_013:0093c03": "常行。九若能常行不能善行。如說。",
    "T26n1521_013:0093c04": "　癡人不欲聞　　無上正真道",
    "T26n1521_013:0093c05": "　聞已不能信　　又不能誦持",
    "T26n1521_013:0093c06": "　不知義不說　　不如所說行",
    "T26n1521_013:0093c07": "　不能常善行　　又無念安慧",
    "T26n1521_013:0093c08": "　如是愚癡人　　不堪得道果",
    "T26n1521_013:0093c09": "　猶如罪惡人　　不得生天上",
    "T26n1521_013:0093c10": "復有十過應疾遠離。所謂十不善道。如說。",
    "T26n1521_013:0093c11": "　癡人於少時　　貪愛弊五欲",
    "T26n1521_013:0093c12": "　捨離十善道　　行十不善道",
    "T26n1521_013:0093c13": "　諸天樂在手　　而復自捨棄",
    "T26n1521_013:0093c14": "　如貪小錢利　　而捨大寶藏",
    "T26n1521_013:0093c15": "問曰。汝說無上道相時。種種因緣訶罵空",
    "T26n1521_013:0093c16": "發願菩薩自言菩薩但名字菩薩。若是三",
    "T26n1521_013:0093c17": "不名為菩薩者。成就何法名為真菩薩。答",
    "T26n1521_013:0093c18": "曰。",
    "T26n1521_013:0093c19": "　非但發空願　　自言是菩薩",
    "T26n1521_013:0093c20": "　名字為菩薩　　略說能成就",
    "T26n1521_013:0093c21": "　三十二法者　　乃名為菩薩",
    "T26n1521_013:0093c22": "若人發心欲求佛道。自言是菩薩。空受名",
    "T26n1521_013:0093c23": "號不行功德慈悲心諸波羅蜜等。是不名",
    "T26n1521_013:0093c24": "為菩薩。如土城名寶城。但自誑身亦誑諸",
    "T26n1521_013:0093c25": "佛。亦誑世間眾生。若人有三十二妙法亦",
    "T26n1521_013:0093c26": "能發願是名真實菩薩。何等三十二。一深心",
    "T26n1521_013:0093c27": "為一切眾生求諸安樂。二能入諸佛智中。",
    "T26n1521_013:0093c28": "三自審知堪任作佛不作佛。四不憎惡他。",
    "T26n1521_013:0093c29": "五道心堅固。六不假偽結託親愛。七乃至未",
    "T26n1521_013:0094a01": "入涅槃常為眾生作親友。八親疎同心。九",
    "T26n1521_013:0094a02": "已許善事心不退轉。十於一切眾生不斷",
    "T26n1521_013:0094a03": "大慈。十一於一切眾生不斷大悲。十二常",
    "T26n1521_013:0094a04": "求正法心無疲懈。十三勤發精進心無厭",
    "T26n1521_013:0094a05": "足。十四多聞而解義。十五常省己過。十六",
    "T26n1521_013:0094a06": "不譏彼闕。十七於一切見聞事中常修菩",
    "T26n1521_013:0094a07": "提心。十八施不求報。十九持戒不求一切",
    "T26n1521_013:0094a08": "生處。二十於一切眾生忍辱無瞋礙。二十",
    "T26n1521_013:0094a09": "一能勤精進修習一切善根。二十二不隨",
    "T26n1521_013:0094a10": "無色定生。二十三方便所攝智慧。二十四四",
    "T26n1521_013:0094a11": "攝法所攝方便。二十五持戒毀戒慈愍無二。",
    "T26n1521_013:0094a12": "二十六一心聽法。二十七一心阿練若處住。",
    "T26n1521_013:0094a13": "二十八不樂世間種種雜事。二十九不貪",
    "T26n1521_013:0094a14": "著小乘。三十見大乘利益為大。三十一遠",
    "T26n1521_013:0094a15": "離惡知識。三十二親近善知識。菩薩住是三",
    "T26n1521_013:0094a16": "十二法。能成七法。所謂四無量心。能遊戲",
    "T26n1521_013:0094a17": "五神通。常依於智。常不捨善惡眾生。所言",
    "T26n1521_013:0094a18": "決定言必皆實。集一切善法心無厭足。是",
    "T26n1521_013:0094a19": "為三十二法。為七法。菩薩成就此者。名",
    "T26n1521_013:0094a20": "為真實菩薩。",
    "T26n1521_013:0094a21": "分別二地業道品第一",
    "T26n1521_013:0094a22": "　諸菩薩已得　　具足於初地",
    "T26n1521_013:0094a23": "　欲得第二地　　當生十種心",
    "T26n1521_013:0094a24": "諸菩薩已得歡喜初地。為得二地故生十",
    "T26n1521_013:0094a25": "種心。因是十心能得第二地。如人欲上樓",
    "T26n1521_013:0094a26": "觀要因梯而上。問曰。何等是十心得第二",
    "T26n1521_013:0094a27": "地方便。答曰。",
    "T26n1521_013:0094a28": "　直心堪用心　　軟伏寂滅心",
    "T26n1521_013:0094a29": "　真妙不雜貪　　快大心為十",
    "T26n1521_013:0094b01": "諸菩薩已具足於初地。欲得第二地。生是",
    "T26n1521_013:0094b02": "十方便心。一直心。二堪用心。三柔軟心。四",
    "T26n1521_013:0094b03": "降伏心。五寂滅心。六真妙心。七不雜心。八",
    "T26n1521_013:0094b04": "不貪心。九廣快心。十大心。直心者。離諂",
    "T26n1521_013:0094b05": "曲。離諂曲故心轉柔軟。柔軟者。不剛強麁",
    "T26n1521_013:0094b06": "惡。菩薩得是柔軟心。生種種禪定。亦修習",
    "T26n1521_013:0094b07": "諸善法。觀諸法實相。心則堪用。心堪用故",
    "T26n1521_013:0094b08": "生伏心。伏心者。善能降伏眼等諸根。如經",
    "T26n1521_013:0094b09": "中說。何等是善道。所謂比丘降伏眼根乃至",
    "T26n1521_013:0094b10": "意根。以降伏六根故。名為伏心。心已降伏",
    "T26n1521_013:0094b11": "則易生寂滅心。寂滅心者。能滅貪欲瞋恚",
    "T26n1521_013:0094b12": "愚癡等諸煩惱。先伏心已遮令寂滅。復有人",
    "T26n1521_013:0094b13": "言。得諸禪定是名寂滅心。如經說。若人善",
    "T26n1521_013:0094b14": "知禪定相不貪其味。是名寂滅心。得寂滅",
    "T26n1521_013:0094b15": "心已。必生真妙心。真妙心者。於諸禪定神",
    "T26n1521_013:0094b16": "通所願事中如意得用。譬如真金隨意所",
    "T26n1521_013:0094b17": "用。行者既得直心乃至真妙心已。為守護",
    "T26n1521_013:0094b18": "是心故。樂生不雜心。不雜心者。不與在家",
    "T26n1521_013:0094b19": "出家從事。是人作是念。我得如是等心。皆",
    "T26n1521_013:0094b20": "由禪定力故。以是諸心當得第二地等無",
    "T26n1521_013:0094b21": "量利益。若與眾人雜者則失此利。何以故。",
    "T26n1521_013:0094b22": "若人與眾人雜行。則眼等六根或時還發諸",
    "T26n1521_013:0094b23": "不善法。何以故。親近可染可瞋可癡法故。",
    "T26n1521_013:0094b24": "諸根發動煩惱火然。煩惱火然故則失此利。",
    "T26n1521_013:0094b25": "見此等過故生不雜心。不應與在家出家",
    "T26n1521_013:0094b26": "者雜行。是人得是不雜心已。次生不貪心。",
    "T26n1521_013:0094b27": "不貪心者。於在家出家人中所謂父母兄弟",
    "T26n1521_013:0094b28": "和上師長等不生貪著。作是念。若我於",
    "T26n1521_013:0094b29": "在家出家生貪著者。必當來往問訊。我則",
    "T26n1521_013:0094c01": "何有不雜心耶。是故我欲令諸禪定等利",
    "T26n1521_013:0094c02": "住不雜心者。當於在家出家捨貪著心。問",
    "T26n1521_013:0094c03": "曰。菩薩法不應捨眾生。不應生捨心。如",
    "T26n1521_013:0094c04": "助菩提中說。",
    "T26n1521_013:0094c05": "　菩薩初精進　　所有方便力",
    "T26n1521_013:0094c06": "　應令諸眾生　　住於大乘中",
    "T26n1521_013:0094c07": "　若人教恒沙　　眾生住羅漢",
    "T26n1521_013:0094c08": "　不如教一人　　住大乘為勝",
    "T26n1521_013:0094c09": "　若人少勢力　　不堪發大乘",
    "T26n1521_013:0094c10": "　次當教令住　　辟支聲聞乘",
    "T26n1521_013:0094c11": "　若人不堪住　　辟支聲聞乘",
    "T26n1521_013:0094c12": "　應教此眾生　　令行福因緣",
    "T26n1521_013:0094c13": "　不任住三乘　　不堪人天樂",
    "T26n1521_013:0094c14": "　常以今世事　　隨而利益之",
    "T26n1521_013:0094c15": "　若有諸眾生　　不受菩薩利",
    "T26n1521_013:0094c16": "　於此不應捨　　應生大慈悲",
    "T26n1521_013:0094c17": "汝云何言菩薩得不雜心生不貪心。若菩",
    "T26n1521_013:0094c18": "薩不貪眾生則為捨離。何能度耶。答曰。應",
    "T26n1521_013:0094c19": "隨順菩薩道行捨心。何以故。是人因捨心",
    "T26n1521_013:0094c20": "生廣快心。作是念。我若捨是眾閙。當得禪",
    "T26n1521_013:0094c21": "定因禪定生妙廣快法。得是法已其後則",
    "T26n1521_013:0094c22": "能利益眾生。勝今千萬倍。是故為多利益",
    "T26n1521_013:0094c23": "眾生少時捨心權捨眾閙。當得禪定五神",
    "T26n1521_013:0094c24": "通等利益眾生。菩薩何故作如是方便。菩",
    "T26n1521_013:0094c25": "薩為得大心而作是念。大人樂大利益故",
    "T26n1521_013:0094c26": "不存小利。是故我今當求大人之法隨而",
    "T26n1521_013:0094c27": "修學。應如是勤加精進為大利益。所謂諸",
    "T26n1521_013:0094c28": "禪定神通滅苦解脫等。是故汝說非也。問曰。",
    "T26n1521_013:0094c29": "初地中已有直心等法。何故復說菩薩欲",
    "T26n1521_013:0095a01": "得二地生於十心。答曰。初地雖有此法",
    "T26n1521_013:0095a02": "未得深樂。未有堅固。在此地中心常憙樂",
    "T26n1521_013:0095a03": "轉深堅固堪任施用。是故汝難非也。問曰。若",
    "T26n1521_013:0095a04": "深樂堅固此法者得何異事。答曰。",
    "T26n1521_013:0095a05": "　若其一時得　　深樂堅固心",
    "T26n1521_013:0095a06": "　更不復用功　　如使常隨逐",
    "T26n1521_013:0095a07": "如使一時生常隨逐人。菩薩如是一時得",
    "T26n1521_013:0095a08": "深樂堅固心已即常隨逐。更不須用功而",
    "T26n1521_013:0095a09": "生若以少因緣便生。何以故。根深入故莖",
    "T26n1521_013:0095a10": "節相續。問曰。若菩薩得是十種心得何等",
    "T26n1521_013:0095a11": "果。答曰。",
    "T26n1521_013:0095a12": "　若得是諸心　　正住第二地",
    "T26n1521_013:0095a13": "　具三種離垢　　惡業及煩惱",
    "T26n1521_013:0095a14": "若菩薩得是直等十心。即名住第二菩薩地。",
    "T26n1521_013:0095a15": "一離垢者。地名也。二離垢者。於此地中離",
    "T26n1521_013:0095a16": "十不善道罪業之垢。三離垢者。離貪欲瞋恚",
    "T26n1521_013:0095a17": "等諸煩惱垢故。名為離垢。復次離垢義者。◎",
    "T26n1521_013:0095a18": "十住毘婆沙論卷第十三"
}