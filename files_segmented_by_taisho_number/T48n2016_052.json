{
    "T48n2016_052:0720c05": "宗鏡錄卷第五十二",
    "T48n2016_052:0720c07": "慧日永明寺主智覺禪師延壽集",
    "T48n2016_052:0720c08": "夫第二能變識者。識論頌云。次第二能變。",
    "T48n2016_052:0720c09": "是識名末那。依彼轉緣彼。思量為性相。四煩",
    "T48n2016_052:0720c10": "惱常俱。謂我癡我見。并我慢我愛。及餘觸等",
    "T48n2016_052:0720c11": "俱。有覆無記攝。隨所生所繫。阿羅漢滅定。出",
    "T48n2016_052:0720c12": "世道無有。乃至應知。此意。但緣藏識見分。非",
    "T48n2016_052:0720c13": "餘。彼無始來。一類相續。似常似一故。恒與諸",
    "T48n2016_052:0720c14": "法為所依故。此唯執彼為自內我。我語勢故。",
    "T48n2016_052:0720c15": "說我所言。或此執彼是我之我。故於一見。義",
    "T48n2016_052:0720c16": "說二義。若作是說。善順教理。多處唯言有我",
    "T48n2016_052:0720c17": "見故。我我所執。不俱起故。未轉依位。唯緣藏",
    "T48n2016_052:0720c18": "識。既轉依已。亦緣真如。及餘諸法。平等性智。",
    "T48n2016_052:0720c19": "證得十種平等性故。為諸有情。緣解差別。示",
    "T48n2016_052:0720c20": "現種種佛影像故。釋云。此第七識。但緣見分。",
    "T48n2016_052:0720c21": "非餘相分種子心所等。唯緣見分者。謂無始",
    "T48n2016_052:0720c22": "時來。微細一類。似常似一。不斷故似常。簡境",
    "T48n2016_052:0720c23": "界。彼色等法。皆間斷故。種子亦然。或被損伏。",
    "T48n2016_052:0720c24": "或時永斷。由此遮計餘識為我。似一故。簡心",
    "T48n2016_052:0720c25": "所。心所多法故。何故不緣餘識。夫言我者。有",
    "T48n2016_052:0720c26": "作用相。見分受境。作用相顯。似於我故。不緣",
    "T48n2016_052:0720c27": "餘識。自證等。用細難知。問。何不但緣一受等",
    "T48n2016_052:0720c28": "為我。亦常一故。答。夫言我者。是自在義。萬",
    "T48n2016_052:0720c29": "物主義。與一切法而為所依。心所不然。不可",
    "T48n2016_052:0721a01": "為我。唯心王是所依故。此第七識。恒執為內",
    "T48n2016_052:0721a02": "我。非色等故。不執為外我。若唯緣識。即唯起",
    "T48n2016_052:0721a03": "我。無有我所。我語勢故。論說我所言。非是離",
    "T48n2016_052:0721a04": "我。別起我所執。唯執第八是我之我。前五蘊",
    "T48n2016_052:0721a05": "假者。是第六所緣之我。後我第七所計。或前",
    "T48n2016_052:0721a06": "我前念。後我後念。二俱第七所計。或即一念",
    "T48n2016_052:0721a07": "計。此即是。此唯第七所計。或前是體。後是識",
    "T48n2016_052:0721a08": "用。於一我見之上。亦義說之為我及所二言。",
    "T48n2016_052:0721a09": "實但一我見。多處唯言有我見故者。瑜伽論",
    "T48n2016_052:0721a10": "云。由此末那。我見慢等。恒共相應。顯揚論云。",
    "T48n2016_052:0721a11": "由此意根。恒與我見我慢等相應。我我所執。",
    "T48n2016_052:0721a12": "不俱起故者。行相及境。二俱別故。不可並生。",
    "T48n2016_052:0721a13": "無此事故。若已轉依位善心等可。然。彼非執",
    "T48n2016_052:0721a14": "故亦不可。例。人法二執。境是一故。若未起對",
    "T48n2016_052:0721a15": "治斷其我執。名未轉依唯緣藏識。初地已",
    "T48n2016_052:0721a16": "去。既轉依已。入無漏心。亦緣真如。及餘一切",
    "T48n2016_052:0721a17": "法。二乘無學等。唯緣異熟識。證得十種平等",
    "T48n2016_052:0721a18": "性者。佛地經云。一諸相增上喜愛。二一切",
    "T48n2016_052:0721a19": "領受緣起。三遠離異相非相。四弘濟大慈。五。",
    "T48n2016_052:0721a20": "無待大悲。六隨諸有情所樂示現。七一切有",
    "T48n2016_052:0721a21": "情我愛所說。八世間寂靜皆同一味。九世間",
    "T48n2016_052:0721a22": "諸法苦樂一味。十修植無量功德究竟。即知",
    "T48n2016_052:0721a23": "十地有情緣解意樂差別。能起受用身之影",
    "T48n2016_052:0721a24": "像。論云。未轉依位。恒審思重所執我相。已轉",
    "T48n2016_052:0721a25": "依位。亦審思量無我相故者。第七末那。以思",
    "T48n2016_052:0721a26": "量為自性故。攝論云。思量是意。即自證分。前",
    "T48n2016_052:0721a27": "第八識了別是行相。今既言意。故知即是第",
    "T48n2016_052:0721a28": "七行相。即是見分。體性難知。以行相顯。其實",
    "T48n2016_052:0721a29": "思量。但是行相。其體即是識蘊攝故。初地已",
    "T48n2016_052:0721b01": "前。二乘有學。恒審思量我相。知有漏末那。已",
    "T48n2016_052:0721b02": "轉依位。亦審思量無我相故。亦名末那。論問。",
    "T48n2016_052:0721b03": "如世尊言。出世末那。云何建立。答。有二義。",
    "T48n2016_052:0721b04": "一名不必如義。彼無漏第七不名末那。名是",
    "T48n2016_052:0721b05": "假故。二能審思量無我相故。亦名末那。顯通",
    "T48n2016_052:0721b06": "無漏。即知此名。非唯有漏。論云。謂從無始。至",
    "T48n2016_052:0721b07": "未轉依。此意任運。恒緣藏識。與四根本煩惱",
    "T48n2016_052:0721b08": "相應。我癡者。謂無明。愚。於我相。迷無我理。故",
    "T48n2016_052:0721b09": "名我癡。我見者。謂我執。於非我法。妄計為我。",
    "T48n2016_052:0721b10": "故名我見。我慢者。謂倨傲。恃所執我。令心高",
    "T48n2016_052:0721b11": "舉。故名我慢。我愛者。謂我貪。於所執我。深生",
    "T48n2016_052:0721b12": "耽著。故名我愛。乃至此四常起。擾濁內心。令",
    "T48n2016_052:0721b13": "外轉識。恒成雜染。有情由此生死輪迴。不能",
    "T48n2016_052:0721b14": "出離。故名煩惱。釋云。此第七意。除四惑外。",
    "T48n2016_052:0721b15": "不與餘心所相應者。一恒故。二內執故。三",
    "T48n2016_052:0721b16": "一類境生故。所以不作意而向外馳求。唯任",
    "T48n2016_052:0721b17": "運而一向內執。此第七識。於五受中。唯捨受",
    "T48n2016_052:0721b18": "相應。論云。此無始來。任運一類緣內執我。恒",
    "T48n2016_052:0721b19": "無轉易。與變異受不相應故。又問。末那心所。",
    "T48n2016_052:0721b20": "何性所攝。論答云。此意相應四煩惱等。是染",
    "T48n2016_052:0721b21": "法故。障礙聖道。隱蔽真心。說名有覆。非善不",
    "T48n2016_052:0721b22": "善。故名無記。若已轉依。唯是善性。密嚴經偈",
    "T48n2016_052:0721b23": "云。末那緣藏識。如磁石吸鐵。如蛇有二頭。各",
    "T48n2016_052:0721b24": "別為其業。染意亦如是。執取阿賴耶。能為我",
    "T48n2016_052:0721b25": "事業。增長於我所。復與意識俱。為因而轉謝。",
    "T48n2016_052:0721b26": "於身生煖觸。運動作諸業。飲食與衣裳。隨",
    "T48n2016_052:0721b27": "物而受用。騰躍或歌舞。種種自嬉遊。持諸有",
    "T48n2016_052:0721b28": "情身。皆由意功力。如火輪垂髮。乾闥婆之城。",
    "T48n2016_052:0721b29": "不了唯自心。妄起諸分別。身相器世間。如動",
    "T48n2016_052:0721c01": "鞦韆勢。無力不堅固。分別亦復然。分別無所",
    "T48n2016_052:0721c02": "依。但行於自境。譬如鏡中像。識種動而見。愚",
    "T48n2016_052:0721c03": "夫此迷惑。非諸明智者。仁主應當知。此三",
    "T48n2016_052:0721c04": "皆識現。於斯遠離處。是即圓成實。問。此意",
    "T48n2016_052:0721c05": "有幾種差別。答。略有三種。論云。一補特伽",
    "T48n2016_052:0721c06": "羅我見相應。二法我見相應。三平等性智相",
    "T48n2016_052:0721c07": "應。初通一切異生相續。二乘有學。七地已前",
    "T48n2016_052:0721c08": "一類菩薩。有漏心位。彼緣阿賴耶識。起補特",
    "T48n2016_052:0721c09": "伽羅我見。次通一切異生聲聞獨覺相續。一",
    "T48n2016_052:0721c10": "切菩薩法空智果不現前位。彼緣異熟識。起",
    "T48n2016_052:0721c11": "法我見。後通一切如來相續。菩薩見道。及順",
    "T48n2016_052:0721c12": "道中。法空智果現在前位。彼緣無垢異熟識",
    "T48n2016_052:0721c13": "等。起平等性智。問。人法二執俱起。何故",
    "T48n2016_052:0721c14": "分位前後不同。答。人法必依法執起。又法",
    "T48n2016_052:0721c15": "我通。人我局。論云。補特伽羅我見起位。彼法",
    "T48n2016_052:0721c16": "我見。亦必現前。我執必依法執而起。如要迷",
    "T48n2016_052:0721c17": "杌等。方謂人等故。釋云。今顯初位。必帶後位。",
    "T48n2016_052:0721c18": "以初短故。人我位。必有法我。人我必依法我",
    "T48n2016_052:0721c19": "起故。人我。是主宰作者等用故。法我。有自性",
    "T48n2016_052:0721c20": "勝用等故。即法我通。人我局。",
    "T48n2016_052:0721c21": "問。此第七識。云何離眼等識。別有自體。出何",
    "T48n2016_052:0721c22": "經文。答。論云。聖教正理。為定量故。謂薄伽",
    "T48n2016_052:0721c23": "梵處處經中。說。心意識三種別義。集起名心。",
    "T48n2016_052:0721c24": "思量名意。了別名識。是三別義。如是三義。雖",
    "T48n2016_052:0721c25": "通八識。而隨勝顯。第八名心。集諸法種。起諸",
    "T48n2016_052:0721c26": "法故。第七名意。緣藏識等。恒審思量為我等",
    "T48n2016_052:0721c27": "故。餘六名識。於六別境麁動間斷。了別轉故。",
    "T48n2016_052:0721c28": "如入楞伽頌說。藏識說名心。思量性名意。能",
    "T48n2016_052:0721c29": "了諸境相。是說名為識。釋云。雖通八識。皆名",
    "T48n2016_052:0722a01": "心意識。而隨勝顯。第八名心。為一切現行熏",
    "T48n2016_052:0722a02": "集諸法種。現行為依。種子識為因。能生一切",
    "T48n2016_052:0722a03": "法故。是起諸法。第七名意者。因中有漏。唯",
    "T48n2016_052:0722a04": "緣我境。無漏緣第八及真如。果上許緣一切",
    "T48n2016_052:0722a05": "法故。餘六識名識。於六別境。體是麁動。有間",
    "T48n2016_052:0722a06": "斷法。了別轉故。易了名麁。轉易名動。不續名",
    "T48n2016_052:0722a07": "間。各有此勝。各別得名。又論云。謂契經說。",
    "T48n2016_052:0722a08": "不共無明。微細恒行。覆蔽真實。若無此識。彼",
    "T48n2016_052:0722a09": "應非有。謂諸現生。於一切分。恒起迷理不共",
    "T48n2016_052:0722a10": "無明。覆真實義。障勝慧眼。如有頌說。真義",
    "T48n2016_052:0722a11": "心當生。常時為障礙。俱行一切分。謂不共無",
    "T48n2016_052:0722a12": "明。是故契經。說。異生類。恒處長夜。無明所",
    "T48n2016_052:0722a13": "盲。惛醉纏心。曾無醒覺。若異生位。有暫不",
    "T48n2016_052:0722a14": "起。此無明時。便違經義。謂異生位。迷理無明。",
    "T48n2016_052:0722a15": "有。行不行。不應理故。此依六識。皆不得成。應",
    "T48n2016_052:0722a16": "此間斷。彼恒緣故。許有末那。便無此失。釋云。",
    "T48n2016_052:0722a17": "如緣起經。有四無明。一現。二種。三相應。四不",
    "T48n2016_052:0722a18": "相應。或有為二。共。不共等。今說不共者。謂此",
    "T48n2016_052:0722a19": "微細常行。行相難知。覆無我理。蔽無漏智。名",
    "T48n2016_052:0722a20": "覆蔽真實。真實有二。一無我理。二無漏見。義",
    "T48n2016_052:0722a21": "有二義。一謂境義。見分境故。二謂義理。真如",
    "T48n2016_052:0722a22": "即理故。",
    "T48n2016_052:0722a23": "問。染污末那。常與四惑相應。如何說不共無",
    "T48n2016_052:0722a24": "明。答。論云。應說四中。無明是主。雖三俱起。",
    "T48n2016_052:0722a25": "亦名不共。從無始際。恒內惛迷。曾不省察。癡",
    "T48n2016_052:0722a26": "增上故。乃至謂第七相應無明。無始恒行。障",
    "T48n2016_052:0722a27": "真義智。如是勝用。餘識所無。唯此識有。故名",
    "T48n2016_052:0722a28": "不共。又不共無明。總有二種。一恒行不共。餘",
    "T48n2016_052:0722a29": "識所無。二獨行不共。此識非有。釋云。主是自",
    "T48n2016_052:0722b01": "在義。為因依義。與彼為依。故名不共。何故無",
    "T48n2016_052:0722b02": "明。名為不共。謂從無始際。顯長夜常起。恒內",
    "T48n2016_052:0722b03": "惛迷。明一切時不了空理。曾不省察。彰恒執",
    "T48n2016_052:0722b04": "我。無循反時。此意總顯癡主自在義。一恒行",
    "T48n2016_052:0722b05": "不共者。此識俱是。今此所論。餘識無也。二獨",
    "T48n2016_052:0722b06": "行不共者。則與忿等相應起故。名為獨行。或",
    "T48n2016_052:0722b07": "不與餘俱起無明。獨迷諦理。此識非有。又",
    "T48n2016_052:0722b08": "不共無明者。無明是主故。名不共者。以主",
    "T48n2016_052:0722b09": "是不共義。不共。即是獨一之義。謂無明是闇",
    "T48n2016_052:0722b10": "義。七俱無明。恒行不斷。是長闇義。由長闇故。",
    "T48n2016_052:0722b11": "名為長夜。唯此無明。為長夜體。餘法皆無長",
    "T48n2016_052:0722b12": "夜之義。唯此獨有。故名不共。除此已外。餘法",
    "T48n2016_052:0722b13": "有一類長相續義。而無闇義。或有一類。雖有",
    "T48n2016_052:0722b14": "闇義。而無長相續義。應作四句分別。一者有",
    "T48n2016_052:0722b15": "是長而非是夜。如七俱貪等三及妙平二智",
    "T48n2016_052:0722b16": "相應心品等。二者有是夜而非是長。如前六",
    "T48n2016_052:0722b17": "識相應無明。三是長亦是夜。七俱無明是。四",
    "T48n2016_052:0722b18": "者非長非夜。前六識除無明。取餘貪等。及因",
    "T48n2016_052:0722b19": "中善等。并果。中觀察成事。二智相應心品等。",
    "T48n2016_052:0722b20": "今此七俱無明。准此不但不與餘識共。兼亦",
    "T48n2016_052:0722b21": "不與自聚貪等三共。謂雖與同聚貪等俱起。",
    "T48n2016_052:0722b22": "而貪等無長夜闇義。貪等以染著等為義。此",
    "T48n2016_052:0722b23": "以長闇為義。與彼不同。故名不共。此以第",
    "T48n2016_052:0722b24": "七恒時迷闇名不共。六識中者。無恒時義。但",
    "T48n2016_052:0722b25": "有獨起之義。名為不共。問。恒行不共無明",
    "T48n2016_052:0722b26": "相應。有幾種義。答。有四義。古德云。一是主",
    "T48n2016_052:0722b27": "者。謂前六識無明是客。有間斷故。第七無明",
    "T48n2016_052:0722b28": "是主。無間斷故。二恒行者。有漏位中。常起現",
    "T48n2016_052:0722b29": "行。不間斷。故名恒行。三不共者。不同第六識",
    "T48n2016_052:0722c01": "獨頭。名不共。第六不共。但不與餘九煩惱同",
    "T48n2016_052:0722c02": "起。名為不共。若第七名不共者。障無漏法勝",
    "T48n2016_052:0722c03": "故。又恒行不間斷故。四前六識通三性心時。",
    "T48n2016_052:0722c04": "此識無明。皆起現行。謂前六識善性心時。於",
    "T48n2016_052:0722c05": "施等不能亡相者。皆是第七恒行不共無明",
    "T48n2016_052:0722c06": "內執我。令六識等行施時。不能達三輪體",
    "T48n2016_052:0722c07": "空。又以有不共無明。常能為障。而令彼當生",
    "T48n2016_052:0722c08": "無漏智不生。此無明與第七識俱有故。至今",
    "T48n2016_052:0722c09": "不捨。故名俱行。又經云。眼色為緣。生於眼識。",
    "T48n2016_052:0722c10": "乃至意法為緣。生於意識。若無此識。彼意非",
    "T48n2016_052:0722c11": "有。眼根色境為二緣。能發引得眼識。乃至",
    "T48n2016_052:0722c12": "意識法境為二緣。能發得意識。若無第七識",
    "T48n2016_052:0722c13": "者。即應第六識唯有一法境為緣。應無所依",
    "T48n2016_052:0722c14": "根緣也。既有俱有根者。明知即是第七識與",
    "T48n2016_052:0722c15": "第六識為俱有根。小乘云。我宗取肉團。與第",
    "T48n2016_052:0722c16": "六識為依。何要別執有第七識耶。論主破云。",
    "T48n2016_052:0722c17": "亦不可說第六依於色故。第六必依意有。說",
    "T48n2016_052:0722c18": "意非是色故。又說第六有三分別。隨念計度",
    "T48n2016_052:0722c19": "自性分別故。若許第六依色而住者。即同前",
    "T48n2016_052:0722c20": "五識。無隨念計度二種分別。救云。我宗五識。",
    "T48n2016_052:0722c21": "根先識後故。即前念五根。發後念五識。論主",
    "T48n2016_052:0722c22": "破云。但有根者。如葉依種起。芽種俱時。影",
    "T48n2016_052:0722c23": "藉身生。身影同有。識依根發。理必同時。無前",
    "T48n2016_052:0722c24": "念根。發後念識故。既若五識有俱有根。將證",
    "T48n2016_052:0722c25": "第六亦須有俱有根。即第七識是也。引理證",
    "T48n2016_052:0722c26": "者。教中說有思量者。即是第七識。小乘云。但",
    "T48n2016_052:0722c27": "是第六等無間。名思量意。何要別說第七為",
    "T48n2016_052:0722c28": "思量意耶。論主破云。且如第六意識現在前",
    "T48n2016_052:0722c29": "時。念等無間意。已滅無體。如何有思量用名",
    "T48n2016_052:0723a01": "意耶。且如第六識。若居現在時。雖有思量。恒",
    "T48n2016_052:0723a02": "名為識。不名意故。要待過去。方名意故。須信",
    "T48n2016_052:0723a03": "有第七識。具恒審思量。方得名意。意者。依止",
    "T48n2016_052:0723a04": "義。若等無間意。依此第七假得意名。俱有依",
    "T48n2016_052:0723a05": "止思量用故。又第七識與四惑俱。名為染污。",
    "T48n2016_052:0723a06": "恒審思量。名之為意。常有恒行不共無明。故",
    "T48n2016_052:0723a07": "名染污。正是有覆性。即覆真緣義。蔽淨妙智。",
    "T48n2016_052:0723a08": "恒審思量者。此揀第八前六識。恒者。不間斷。",
    "T48n2016_052:0723a09": "審者。決定執我法故。問。第八亦無間斷。第",
    "T48n2016_052:0723a10": "六決定。有思量。何不名意。答。有四句。一恒",
    "T48n2016_052:0723a11": "而非審。第八恒無間斷。不審思量我法故。二",
    "T48n2016_052:0723a12": "審而非恒。即第六。雖審思量。而非恒故。不名",
    "T48n2016_052:0723a13": "意也。前五俱非。非恒非審。第七俱攝。而恒審",
    "T48n2016_052:0723a14": "故。獨名意也。問。第七思量何法。答。執第八見",
    "T48n2016_052:0723a15": "分。思量有我法故。二乘無學無我執。以思量",
    "T48n2016_052:0723a16": "法我執故名意。佛果我法二執俱無。恒審思",
    "T48n2016_052:0723a17": "量無我理。佛果第七亦名意。問。為第七自體",
    "T48n2016_052:0723a18": "有思量。為第七相應遍行中思。名思量意不。",
    "T48n2016_052:0723a19": "答。取心所思量者。即八識皆有。思何獨第七。",
    "T48n2016_052:0723a20": "問。若唯取自體有思量者。即何用心所中思",
    "T48n2016_052:0723a21": "耶。答。具二義。一有相應思量。二亦自體思",
    "T48n2016_052:0723a22": "量。今取自體有思量名意。問。心所與心王。一",
    "T48n2016_052:0723a23": "種是常審思量。執第八為我。如何不說心所",
    "T48n2016_052:0723a24": "為意。答。言意者。依止義。心所雖恒審思量。非",
    "T48n2016_052:0723a25": "主。是劣法。非所依止故。不名意也。二者自體",
    "T48n2016_052:0723a26": "識有思量。與餘七識為所依止。唯取心王。即",
    "T48n2016_052:0723a27": "名意也。問。若言自體有思量名意者。即第七",
    "T48n2016_052:0723a28": "有四分。何分名思量意。答。有二解。第一見分",
    "T48n2016_052:0723a29": "名思量。內二分不名思量。但名意。見分不名",
    "T48n2016_052:0723b01": "意。有思量。以是用故。思量我無我。內二分不",
    "T48n2016_052:0723b02": "能思量我無我。但名意。以是體故。第二見分",
    "T48n2016_052:0723b03": "是思量相。相者。體相。相狀。內二分是思量性。",
    "T48n2016_052:0723b04": "即內外皆名意。三分皆思量。但除相分。相分",
    "T48n2016_052:0723b05": "是所量境也。問。何以得知。內外三分總是思",
    "T48n2016_052:0723b06": "量。答。識論云。思量為性相。內二分是體。名",
    "T48n2016_052:0723b07": "思量性。外見分是思量相。是用。一種是思量。",
    "T48n2016_052:0723b08": "三分皆名意。即不取相分名思量。以無能緣",
    "T48n2016_052:0723b09": "用故。問。見分緣執我法。即思量我故。得名思",
    "T48n2016_052:0723b10": "量。自證分不緣於我相分。如何自證分亦名",
    "T48n2016_052:0723b11": "思量。答。自證分證。彼見分思量我執故。亦名",
    "T48n2016_052:0723b12": "思量也。問。見分思量我。是非量攝。自證分",
    "T48n2016_052:0723b13": "證。彼見分思量我。自證分。亦是非量耶。答。見",
    "T48n2016_052:0723b14": "分思量我。見分妄執。故名非量。自證是內證",
    "T48n2016_052:0723b15": "見分妄執故。自證體是現量。即體用皆是思",
    "T48n2016_052:0723b16": "量。即內二分亦名意。亦名識。見分亦名意。亦",
    "T48n2016_052:0723b17": "名識。是意之用故。思量是用。意是體。思量即",
    "T48n2016_052:0723b18": "意。持業釋也。問。第七識但緣第八見分為我。",
    "T48n2016_052:0723b19": "云何不取相分。及內二分等。答。相分間斷。又",
    "T48n2016_052:0723b20": "是外緣。內二分作用沈隱難知。不執也。種子",
    "T48n2016_052:0723b21": "無作用故。不執為我。以見分作用顯現故。",
    "T48n2016_052:0723b22": "問。第七識三量假實。如何分別。答。古釋三",
    "T48n2016_052:0723b23": "量分別者。第七見分是非量。境不稱心故。其",
    "T48n2016_052:0723b24": "第八見分。本非是我。今第七妄執為我。即不",
    "T48n2016_052:0723b25": "稱本質。又親緣第八見分不著。變相分緣。相",
    "T48n2016_052:0723b26": "分。本非是我。第七又執為我。又不稱相分。即",
    "T48n2016_052:0723b27": "兩重不稱境。故知非量。假實分別者。第七緣",
    "T48n2016_052:0723b28": "他本質。第八見分不著。但緣得中間假我相",
    "T48n2016_052:0723b29": "分故。境假非實。問。中間相分。為定是假。為",
    "T48n2016_052:0723c01": "亦通實。答。第七中間相分是假。無實種生。但",
    "T48n2016_052:0723c02": "從兩頭起。此相分。仍通二性。若一半從本質",
    "T48n2016_052:0723c03": "上起者。是無覆性。即屬本質。若一半從自",
    "T48n2016_052:0723c04": "能緣第七見分上起者。同見分。是有覆性。但",
    "T48n2016_052:0723c05": "兩頭心法爍起。成一相分。今言境假者。但約",
    "T48n2016_052:0723c06": "隨妄心我相分以說。問。若言第七當情相分",
    "T48n2016_052:0723c07": "但是假。從兩頭起。通二性者。應可第七所緣",
    "T48n2016_052:0723c08": "我相分中。一半有覆。一半無覆。一半是我。一",
    "T48n2016_052:0723c09": "半非我。答。其第八見分上所起無覆性相分。",
    "T48n2016_052:0723c10": "與能緣第七妄心遍計相分。密合一處。若是",
    "T48n2016_052:0723c11": "第七但自執妄起遍計有覆性假相分。為自",
    "T48n2016_052:0723c12": "內我。雖密合一處。亦不犯所執我中通二性",
    "T48n2016_052:0723c13": "過。如水中鹽味。但執是水。不執於鹽。水與",
    "T48n2016_052:0723c14": "鹽元不相離。問。第七自有相分。如何不自",
    "T48n2016_052:0723c15": "緣相分。緣他第八見分為我耶。",
    "T48n2016_052:0723c16": "答。古德云。今言緣見分者。即是疎緣。若言親",
    "T48n2016_052:0723c17": "者。唯識義何在。又問。設許疎緣第八者。且第",
    "T48n2016_052:0723c18": "七自識於何法上起執。答。於自識相分起執。",
    "T48n2016_052:0723c19": "又問。相見何別。答。若論外境。相見全殊。若",
    "T48n2016_052:0723c20": "就心論。相見無異。相即是見。故經云。心如相",
    "T48n2016_052:0723c21": "顯現。見如心所依。問。若無末那。有何等過。",
    "T48n2016_052:0723c22": "答。若無第七。則無凡可厭。無聖可欣。凡聖",
    "T48n2016_052:0723c23": "不成。染淨俱失。論云。是故定應別有此意。又",
    "T48n2016_052:0723c24": "契經說。無想有情。一期生中。心心所滅。若無",
    "T48n2016_052:0723c25": "此識。彼應無染。謂彼長時無六轉識。若無此",
    "T48n2016_052:0723c26": "意。我執便無。乃至故應別有染污末那。於無",
    "T48n2016_052:0723c27": "想天。恒起我執。由斯賢聖。同訶厭彼。又契經",
    "T48n2016_052:0723c28": "說。異生善染無記心時。恒帶我執。若無此識。",
    "T48n2016_052:0723c29": "彼不應有。謂異生類。三性心時。雖外起諸業。",
    "T48n2016_052:0724a01": "而內恒執我。內執我故。令六識中所起施等。",
    "T48n2016_052:0724a02": "不能亡相。故瑜伽說。染污末那。為識依止。彼",
    "T48n2016_052:0724a03": "未滅時。相了別縛。不得解脫。末那滅已。相縛",
    "T48n2016_052:0724a04": "解脫。言相縛者。調於境相。不能了達如幻事",
    "T48n2016_052:0724a05": "等。由斯見分相分所拘。不得自在。故名相",
    "T48n2016_052:0724a06": "縛。依如是義。有伽陀言。如是染污意。是識之",
    "T48n2016_052:0724a07": "所依。此意未滅時。識縛終不脫。釋云。於無想",
    "T48n2016_052:0724a08": "天。恒起我執。由斯賢聖。同訶厭彼者。有第七",
    "T48n2016_052:0724a09": "於彼起我執。是異生故。出定已後。復沈生死。",
    "T48n2016_052:0724a10": "起諸煩惱。聖賢訶彼。若無第七。不應訶彼。無",
    "T48n2016_052:0724a11": "過失果。由執我故。令六識中所起施等不能",
    "T48n2016_052:0724a12": "亡相者。此我外緣。行相麁動。非第七起。由第",
    "T48n2016_052:0724a13": "七故。第六起此。全由七生。增明為論。第六",
    "T48n2016_052:0724a14": "識中。我執體有間斷。通三性心。間雜生故。第",
    "T48n2016_052:0724a15": "七不緣外境生故。已上略錄第七末那。諸教",
    "T48n2016_052:0724a16": "同詮。群賢共釋。創入道者。此意須明。是起凡",
    "T48n2016_052:0724a17": "聖之因。宜窮體性。乃立解惑之本。可究根原。",
    "T48n2016_052:0724a18": "迷之則為人法。執之愚。悟之則成平等性之",
    "T48n2016_052:0724a19": "智。於諸識內。獨得意名。向有漏中。作無明主。",
    "T48n2016_052:0724a20": "不間不斷。無想定治而不消。常審常恒。四空",
    "T48n2016_052:0724a21": "天避而還起。雖有覆而無記。不外執而內緣。",
    "T48n2016_052:0724a22": "常起現行。能蔽真而障道。唯稱不共。但成染",
    "T48n2016_052:0724a23": "而潤生。是以欲透塵勞。須知要徑。將施妙藥。",
    "T48n2016_052:0724a24": "先候病原。若細意推尋。冥心體察。則何塵而",
    "T48n2016_052:0724a25": "不出。何病而不消。斷惑之門。斯為要矣。",
    "T48n2016_052:0724a26": "宗鏡錄卷第五十二"
}