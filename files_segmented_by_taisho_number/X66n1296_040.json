{
    "X66n1296_040:0230b14": "宗門拈古彚集卷第四十",
    "X66n1296_040:0230b16": "古杭白巖嗣祖沙門　淨符　彚集",
    "X66n1296_040:0230b17": "△南九",
    "X66n1296_040:0230b18": "汾陽太子院善昭禪師(南九首山念嗣)僧問如何是接初機",
    "X66n1296_040:0230b19": "底句。陽曰汝是行脚僧。如何是辨衲僧底句。陽曰西",
    "X66n1296_040:0230b20": "方日出卯。如何是正令行底句。陽曰千里特來呈舊",
    "X66n1296_040:0230b21": "面。如何是立乾坤底句。陽曰。北俱盧州長粳米。食者",
    "X66n1296_040:0230b22": "無瞋亦無喜。又曰。只將此四轉語。驗天下衲僧。纔見",
    "X66n1296_040:0230b23": "汝出來。驗得了也。",
    "X66n1296_040:0230b24": "翠巖芝云。先師將此四句語驗天下衲僧。仔細思",
    "X66n1296_040:0230c01": "量。却被天下衲僧一時勘破。",
    "X66n1296_040:0230c02": "徑山杲云。諸人要識大愚麼。三年無改於父之道。",
    "X66n1296_040:0230c03": "可謂孝矣。",
    "X66n1296_040:0230c04": "汾陽示眾。識得拄杖子。行脚事畢。(有作首山示眾)",
    "X66n1296_040:0230c05": "雲峰悅拈拄杖云。者個豈不是拄杖。那個是你行",
    "X66n1296_040:0230c06": "脚事。復云。楖[木*栗]橫檐不顧人。直入千峰萬峰去。",
    "X66n1296_040:0230c07": "溈山喆拈拄杖云。者個是拄杖。那個是行脚事。直",
    "X66n1296_040:0230c08": "饒向者裏見得。於衲僧門下只是個脫白沙彌。若",
    "X66n1296_040:0230c09": "也不識。且向三家村裏東卜西卜。忽然卜著也不",
    "X66n1296_040:0230c10": "定。",
    "X66n1296_040:0230c11": "泐潭澄云。識得拄杖子。入地獄如箭射。",
    "X66n1296_040:0230c12": "靈隱嶽云。汾陽雖是開口見膽。未免落在第二頭。",
    "X66n1296_040:0230c13": "驀拈拄杖云。者個不得喚作拄杖子．漆桶。參。",
    "X66n1296_040:0230c14": "妙峰善云。識得拄杖子。行脚事畢。錯。識得拄杖子。",
    "X66n1296_040:0230c15": "入地獄如箭。錯。老僧則不然。識得拄杖子。錯。復云。",
    "X66n1296_040:0230c16": "妙峰三個錯。不是無病藥。龐公賣笊篱。清平道木",
    "X66n1296_040:0230c17": "杓。",
    "X66n1296_040:0230c18": "徑山琇拈拄杖云。者個喚作拄杖子。早是頭上安",
    "X66n1296_040:0230c19": "頭。那堪更云識得行脚事畢。大小汾陽話作兩橛。",
    "X66n1296_040:0230c20": "伏龍長云。識得拄杖子。更買草鞋行脚三十年。",
    "X66n1296_040:0230c21": "雲居莊云。汾陽一條拄杖。換却天下衲僧眼睛。",
    "X66n1296_040:0230c22": "寶掌白云。今之禪和子。纔見人提起個拄杖子。便",
    "X66n1296_040:0230c23": "向白木枝上著倒。莫說行脚事。要做個脫白沙彌",
    "X66n1296_040:0230c24": "猶未得在。乃呈起拄杖云。者個是拄杖子。用識作",
    "X66n1296_040:0231a01": "麼。皮下有血底。一手奪來抝作兩橛。山僧也只得",
    "X66n1296_040:0231a02": "唾手休去。若是三搭不回。正好南天台北五臺。行",
    "X66n1296_040:0231a03": "驢脚馬脚。無了日在。",
    "X66n1296_040:0231a04": "普廕□舉伏龍語畢云。二尊宿一人坐殺天下衲",
    "X66n1296_040:0231a05": "僧。至今走不得。一人走殺天下衲僧。至今坐不得。",
    "X66n1296_040:0231a06": "大雲道識得者個穿却鼻孔。到者裏直使天下衲",
    "X66n1296_040:0231a07": "僧欲走走不得欲坐坐不得。然雖如是。報恩有分。",
    "X66n1296_040:0231a08": "白巖符云。盡大地是條拄杖子。你作麼生識。不學",
    "X66n1296_040:0231a09": "汾陽頭上安頭。別道一句看。擬議不來。劈脊便打。",
    "X66n1296_040:0231a10": "汾陽示眾。拈拄杖曰。三世諸佛在者裏。為汝諸人無",
    "X66n1296_040:0231a11": "孔竅。遂走向山僧拄杖裏去強生節目。",
    "X66n1296_040:0231a12": "淨因成云。汾陽與麼示徒。大似擔雪填井。旁若無",
    "X66n1296_040:0231a13": "人。山僧今日為汝諸人出氣。拈起拄杖云。三世諸",
    "X66n1296_040:0231a14": "佛不敢強生節目。却向山僧拄杖裏走出。向諸人",
    "X66n1296_040:0231a15": "道。我不敢輕於汝等。汝等皆當作佛。",
    "X66n1296_040:0231a16": "天童忞云。呼來遣去。許他二老死蛇活弄。然雖如",
    "X66n1296_040:0231a17": "是。向上一竅未曾動著。山僧今日為諸人拈掇去",
    "X66n1296_040:0231a18": "也。拈起拄杖云。識得者個。三世諸佛被諸人穿却",
    "X66n1296_040:0231a19": "鼻孔。若也未識。諸人鼻孔被三世諸佛穿却。擲下",
    "X66n1296_040:0231a20": "拄杖云。是個什麼。",
    "X66n1296_040:0231a21": "汾陽示眾。夫學般若菩薩。當參活句。莫參死句。",
    "X66n1296_040:0231a22": "天童忞云。有般漢聞恁麼說話。便商量道。有義味",
    "X66n1296_040:0231a23": "是死句。無義味是活句。似則固似。怎奈摩斯吒心",
    "X66n1296_040:0231a24": "肝不在樹頭上。此去彌勒佛下生時尚隔五十六",
    "X66n1296_040:0231b01": "億七千萬歲在。然則畢竟作麼生是活句。靠拄杖",
    "X66n1296_040:0231b02": "云。強中強。吉中吉。波羅會上有殊利。當門不用栽",
    "X66n1296_040:0231b03": "荊棘。急力勑。明州城內近來少賊。顧侍者云。有人",
    "X66n1296_040:0231b04": "守方丈麼。者云有。自云。山僧今秋防失脫。",
    "X66n1296_040:0231b05": "汾陽因僧問。如何是祖師西來意。陽曰青絹扇子足",
    "X66n1296_040:0231b06": "風凉。",
    "X66n1296_040:0231b07": "中峰本云。拈得便用。道出平常。山高水濶。地久天",
    "X66n1296_040:0231b08": "長。青絹扇子足風凉。是拈得便用耶。道出平常耶。",
    "X66n1296_040:0231b09": "誰人知此意。令我憶汾陽。",
    "X66n1296_040:0231b10": "汝州葉縣歸省禪師(南九首山念嗣)問僧。日暮投林。朝離何",
    "X66n1296_040:0231b11": "處。曰新戒不曾。學禪縣曰。生身入地獄。下去。",
    "X66n1296_040:0231b12": "智門寬代僧進語云。鑰匙在和尚手裏。",
    "X66n1296_040:0231b13": "洞山聰云。者僧言中有響。許你是個作家。怎奈有",
    "X66n1296_040:0231b14": "前無後。當時若是個俊俏衲僧。待道生身入地獄。",
    "X66n1296_040:0231b15": "何不向道却煩和尚引導。",
    "X66n1296_040:0231b16": "葉縣因僧問。諸餘即不。問如何是今日施設。縣曰有",
    "X66n1296_040:0231b17": "你者瞎驢在。曰與麼則打鼓弄琵琶。縣曰捺胃放屁",
    "X66n1296_040:0231b18": "聲。",
    "X66n1296_040:0231b19": "雲峰悅云。然則一期以勢欺人。其奈事不孤起。葉",
    "X66n1296_040:0231b20": "縣老人失却一隻眼。還有人撿點得出麼。你若撿",
    "X66n1296_040:0231b21": "點得出。雲峰分半院與。你若撿點不出。良久云。橫",
    "X66n1296_040:0231b22": "按鏌鎁全正令。太平寰宇斬痴頑。",
    "X66n1296_040:0231b23": "襄州谷隱山蘊聰慈照禪師(南九首山念嗣)上堂。十五日已",
    "X66n1296_040:0231b24": "前諸佛生。十五日已後諸佛滅。十五日已前諸佛生。",
    "X66n1296_040:0231c01": "你不得離我者裏。若離我者裏。我有鈎子鈎你。十五",
    "X66n1296_040:0231c02": "日已後諸佛滅。你不得住我者裏。若住我者裏。我有",
    "X66n1296_040:0231c03": "錐子錐你。且道正當十五日。用鈎即是。用錐即是。正",
    "X66n1296_040:0231c04": "當十五日。鈎錐一時息。更擬問何如。回頭日又出。",
    "X66n1296_040:0231c05": "昭覺勤云。放行處把住。把住處放行。雖是為人鉗",
    "X66n1296_040:0231c06": "錘。怎奈傷鋒犯手。若是崇寧則不然。十五日已前。",
    "X66n1296_040:0231c07": "不得住我者裏。若住我者裏。我放火燒你。十五日",
    "X66n1296_040:0231c08": "已後。你不得離我者裏。你若離我者裏。我放火燒",
    "X66n1296_040:0231c09": "你。正當十五日。化為萬斛明珠。撒在大千沙界。處",
    "X66n1296_040:0231c10": "處盡放光明。各各急須著眼。",
    "X66n1296_040:0231c11": "徑山杲云。恢張三玄三要。扶竪臨濟正宗。須是恁",
    "X66n1296_040:0231c12": "麼人始得。雖然如是。雲門即不然。十五日已前。諸",
    "X66n1296_040:0231c13": "佛本不曾生。十五日已後。諸佛本不曾滅。十五日",
    "X66n1296_040:0231c14": "已前。你若離我者裏。我也不用鈎鈎你。一任橫擔",
    "X66n1296_040:0231c15": "拄杖緊捎草鞋。十五日已後。你若住我者裏。我也",
    "X66n1296_040:0231c16": "不用錐錐你。一任抝折拄杖高掛鉢囊。且道正當",
    "X66n1296_040:0231c17": "十五日。合作麼生。十五日前後。鈎錐徒爾為。今朝",
    "X66n1296_040:0231c18": "十五日。正好用鈎錐。且作麼生用。路逢死蛇莫打",
    "X66n1296_040:0231c19": "殺。無底籃子盛將歸。天寧琦云。用盡自己心。笑破",
    "X66n1296_040:0231c20": "他人口。",
    "X66n1296_040:0231c21": "報恩秀云。妙喜向石門放行處把定。把定處放行。",
    "X66n1296_040:0231c22": "終是撞頭磕額。賴有末後句。與天童同參。且道同",
    "X66n1296_040:0231c23": "參底事作麼生。石女夜裁無縫錦。死蛇多出放生",
    "X66n1296_040:0231c24": "籃。",
    "X66n1296_040:0232a01": "伏龍長云。二大老把手上高山。怎奈旁觀者哂。且",
    "X66n1296_040:0232a02": "道無明有甚長處。十五日已前諸佛生。以不生生",
    "X66n1296_040:0232a03": "為生。十五日已後諸佛滅。以不滅滅為滅。十五日",
    "X66n1296_040:0232a04": "已前。你若住我者裏。我却用錐錐你。直須尸橫萬",
    "X66n1296_040:0232a05": "里血濺梵天。十五日已後。你若離我者裏。我却用",
    "X66n1296_040:0232a06": "鈎鈎你。直須眉毛撕結鼻孔相拄。所以道十五日",
    "X66n1296_040:0232a07": "前後鈎錐常在手。正當十五日。大家要知有。一任",
    "X66n1296_040:0232a08": "面南看北斗。草木叢林獅子吼。",
    "X66n1296_040:0232a09": "棲霞成云。谷隱恁麼說話。大似手忙脚亂奈伊不",
    "X66n1296_040:0232a10": "何。攝山即不然。十五日已前。你若住我者裏。一任",
    "X66n1296_040:0232a11": "吟風嘯月。十五日已後。你若離我者裏。一任翫水",
    "X66n1296_040:0232a12": "觀山。正當十五日又作麼生。意氣不從天地得。英",
    "X66n1296_040:0232a13": "雄豈藉四時催。",
    "X66n1296_040:0232a14": "谷隱因僧問。如何是夜半正明天曉不露。隱曰牡丹",
    "X66n1296_040:0232a15": "花下睡猫兒。",
    "X66n1296_040:0232a16": "廣胤標云。花明無月夜。聲急正秋天。今人動輙以",
    "X66n1296_040:0232a17": "理事功位會他家裏事。却似捧土培泰山。掬水沃",
    "X66n1296_040:0232a18": "東海。直是遠在。且畢竟如何即是。竿頭絲線從君",
    "X66n1296_040:0232a19": "弄。不犯清波意自殊。",
    "X66n1296_040:0232a20": "谷隱入州看官。路逢延慶長老問。中路相逢。一句作",
    "X66n1296_040:0232a21": "麼生道。隱曰某甲禮拜和尚有分。明日到院茶話次。",
    "X66n1296_040:0232a22": "慶曰。昨日聞學士說新石門和尚。和尚久在石門。為",
    "X66n1296_040:0232a23": "什麼却新去。隱曰腦後合掌。",
    "X66n1296_040:0232a24": "天寧琦云。石門道某甲禮拜和尚有分。延慶著賊",
    "X66n1296_040:0232b01": "也不知。要識石門麼。李靖三兄久經行陣。雖然如",
    "X66n1296_040:0232b02": "是。未免倚勢欺人。",
    "X66n1296_040:0232b03": "谷隱因僧問。一陽纔起天地咸知。依時及節事如何。",
    "X66n1296_040:0232b04": "隱曰午夜燈光連夕照。曰照後如何。隱曰茶烟香篆",
    "X66n1296_040:0232b05": "一時清。",
    "X66n1296_040:0232b06": "天童忞云。山僧則不然。有問一陽纔起天地咸知",
    "X66n1296_040:0232b07": "依時及節事如何。但向道。長至來朝賀。昏鐘此夜",
    "X66n1296_040:0232b08": "參。參後如何。大眾歸單打坐。兩序寢堂茶湯。",
    "X66n1296_040:0232b09": "廣教玉云。慈照禪師答者僧話。要且無合殺。山僧",
    "X66n1296_040:0232b10": "則不然。有問依時及節事如何。便捧。更問如何若",
    "X66n1296_040:0232b11": "何連。棒趂出。倘或是個衲僧。必定有轉身一路。",
    "X66n1296_040:0232b12": "谷隱因僧問。一處火發任從你救。八方齊發時如何。",
    "X66n1296_040:0232b13": "隱曰快。曰還求出也無。隱曰若求出即燒殺你。僧禮",
    "X66n1296_040:0232b14": "拜。隱曰直饒你不求出也燒殺你。",
    "X66n1296_040:0232b15": "仁王教云。我不似谷隱聯纖。八方火發時如何。合",
    "X66n1296_040:0232b16": "掌云。諸行無常是生滅法。生滅滅已寂滅為樂。",
    "X66n1296_040:0232b17": "汝州廣慧元璉禪師(南九首山念嗣)參首山問。學人親到寶",
    "X66n1296_040:0232b18": "山。空手回時如何。山曰家家門前火把子。慧曰某甲",
    "X66n1296_040:0232b19": "從今不疑天下老和尚舌頭也。山曰。汝會處作麼生。",
    "X66n1296_040:0232b20": "與我說來看。慧曰祇是地上水碙砂。山曰汝會也。慧",
    "X66n1296_040:0232b21": "便禮拜。",
    "X66n1296_040:0232b22": "徑山杲云。你道首山還肻他廣慧也無。若道肻他。",
    "X66n1296_040:0232b23": "何故不與一棒。若道不肻他。何故不與一棒。有人",
    "X66n1296_040:0232b24": "於此道得。妙喜與你一棒。",
    "X66n1296_040:0232c01": "并州承天三交智嵩禪師(南九首山念嗣)示眾。第一單鎗甲",
    "X66n1296_040:0232c02": "馬。第二甲馬單鎗。第三撒星排陣。第四衣錦還鄉。僧",
    "X66n1296_040:0232c03": "便問如何是單鎗甲馬。交曰。不是金牙作。怎能射尉",
    "X66n1296_040:0232c04": "遲。曰如何是甲馬單鎗。交曰。金鏃馬前落。婁樊喪膽",
    "X66n1296_040:0232c05": "魂。曰如何是撒星排陣。交曰。陣雲橫海上。未辨聖明",
    "X66n1296_040:0232c06": "君。曰如何是衣錦還鄉。交曰。四海無消息。回奉聖明",
    "X66n1296_040:0232c07": "君。",
    "X66n1296_040:0232c08": "天寧琦云。三交幸是太平時節。何得干戈相待。報",
    "X66n1296_040:0232c09": "恩今日也不用單鎗甲馬。也不用甲馬單鎗。也不",
    "X66n1296_040:0232c10": "用撒星排陣。也不用衣錦還鄉。寒來向火。熱則乘",
    "X66n1296_040:0232c11": "凉。撒手到家人不識。了無一物獻尊堂。",
    "X66n1296_040:0232c12": "大覺昇云。三交雖有圖王定亂之謀。不免為太平",
    "X66n1296_040:0232c13": "奸賊。大覺無者許多般去就。却能坐致太平。乃竪",
    "X66n1296_040:0232c14": "拂子云。會麼。吾寧鬬智不鬬力。一紙賢於十萬師。",
    "X66n1296_040:0232c15": "△青九",
    "X66n1296_040:0232c16": "郢州太陽警玄禪師(青九梁山觀嗣)上堂。夜半烏雞抱鵠卵。",
    "X66n1296_040:0232c17": "天明起來生老鸛。鶴毛鷹嘴鷺鷥身。却共烏鴉為侶",
    "X66n1296_040:0232c18": "伴。高入烟霄。低飛柳岸。向晚歸來仔細看。依稀却似",
    "X66n1296_040:0232c19": "雲中鴈。",
    "X66n1296_040:0232c20": "崇先奇云。混不得。類不齊。太陽老人拈示殆盡。只",
    "X66n1296_040:0232c21": "是罕遇知音。皐亭恁麼道。多少錯會者又向炭庫",
    "X66n1296_040:0232c22": "裏作活計。",
    "X66n1296_040:0232c23": "白巖符云。恁麼說話。若人委悉得。三病二光一時",
    "X66n1296_040:0232c24": "透脫。不然。山僧且為你點破。舜若多神被無手人",
    "X66n1296_040:0233a01": "將兔角杖打得通身紅爛。直得鮮血淋漓。大地如",
    "X66n1296_040:0233a02": "雪。還委悉麼。直饒你委悉得。要見太陽猶隔一由",
    "X66n1296_040:0233a03": "旬在。",
    "X66n1296_040:0233a04": "太陽問僧甚處來。曰洪山。陽曰先師在麼。曰在。陽曰。",
    "X66n1296_040:0233a05": "在即不無。請渠出來我要相見。僧曰聻。陽曰者個猶",
    "X66n1296_040:0233a06": "是侍者。僧無對。陽曰喫茶去。",
    "X66n1296_040:0233a07": "龍池微云。者僧將一條斷貫索到處要穿人鼻孔。",
    "X66n1296_040:0233a08": "者回却被明安老漢穿却。直得措手脚不辦。雖然",
    "X66n1296_040:0233a09": "明安老漢在洞下不無所長。若是臨濟棒折也未",
    "X66n1296_040:0233a10": "放在。",
    "X66n1296_040:0233a11": "崇先奇云。者僧果的從洪山來。只是錯傳洪山語。",
    "X66n1296_040:0233a12": "以致虗費太陽常住茶湯。",
    "X66n1296_040:0233a13": "太陽因僧問。如何是和尚家風。曰。滿瓶傾不出。大地",
    "X66n1296_040:0233a14": "沒饑人。",
    "X66n1296_040:0233a15": "報恩倫云。明安老漢不負問端。盡情吐露。可謂所",
    "X66n1296_040:0233a16": "得甚簡。施設彌寬。丹霞道。罔象無心黃帝重。卞和",
    "X66n1296_040:0233a17": "有志楚王嫌。雖謂知言。然亦只是矢上加尖。空中",
    "X66n1296_040:0233a18": "著楔。要識明安家風麼。熱則乘凉寒向火。了無閒",
    "X66n1296_040:0233a19": "事掛心頭。",
    "X66n1296_040:0233a20": "崇先奇云。太陽老人從來家風嚴密。門庭廣大。可",
    "X66n1296_040:0233a21": "惜者僧不是登龍者。",
    "X66n1296_040:0233a22": "明州雪竇重顯禪師(青九智門祚嗣)到大龍問。語者默者不",
    "X66n1296_040:0233a23": "是。非語非默更非。總是總不是拈却。大用現前時人",
    "X66n1296_040:0233a24": "知有。未審大龍如何。龍曰子有如是見解那。竇曰者",
    "X66n1296_040:0233b01": "老漢瓦解氷消。龍曰放你三十棒。竇禮拜歸眾。龍却",
    "X66n1296_040:0233b02": "喚云。適來問話底僧出來。竇便出。龍曰甚處是老僧",
    "X66n1296_040:0233b03": "瓦解氷消。竇曰轉見敗闕。龍作色曰叵耐叵耐。竇不",
    "X66n1296_040:0233b04": "顧。後舉似南嶽福嚴雅雅曰。大龍何不與本分草料。",
    "X66n1296_040:0233b05": "竇曰和尚更須行脚。",
    "X66n1296_040:0233b06": "南澗問云。賓則始終賓。主則始終主。檢點將來。二",
    "X66n1296_040:0233b07": "俱不了。山僧則不然。待問大龍如何。劈脊便棒。者",
    "X66n1296_040:0233b08": "老漢今日瓦解氷消。連棒趂出。免得遞相鈍置。福",
    "X66n1296_040:0233b09": "嚴云何不與本分草料。雪竇却道和尚更買草鞋",
    "X66n1296_040:0233b10": "行脚始得。我要問福嚴。本分草料甚麼處去也。拈",
    "X66n1296_040:0233b11": "拄杖云。龍蛇易辨。衲子難瞞。",
    "X66n1296_040:0233b12": "崇先奇云。雪竇老人大似個黠兒拾得風流袋。不",
    "X66n1296_040:0233b13": "顧旁觀者哂。且道誰是旁觀。",
    "X66n1296_040:0233b14": "白巖符云。逆剝龍鱗。倒拖兕尾。固是英雄豪傑流",
    "X66n1296_040:0233b15": "事。然在大方老作。又當好笑。你道他笑個甚麼。他",
    "X66n1296_040:0233b16": "笑道。新婦兒。方梳澡。六幅長裙就地掃。翻蹤馬上",
    "X66n1296_040:0233b17": "握金鞭。不顧堂前有大嫂。",
    "X66n1296_040:0233b18": "雪竇舉古德曰。眼裏著沙不得。耳裏著水不得。忽有",
    "X66n1296_040:0233b19": "個漢信得及。把得住。不受人瞞。佛祖言教是什麼熱",
    "X66n1296_040:0233b20": "椀鳴聲。便請高掛鉢囊抝折拄杖。管取一員無事道",
    "X66n1296_040:0233b21": "人。又曰。眼裏著得須彌山。耳裏著得大海水。一般漢",
    "X66n1296_040:0233b22": "受人商量。佛祖言教如龍得水似虎靠山。却須挑起",
    "X66n1296_040:0233b23": "鉢囊橫擔拄杖。亦是一員無事道人。復云。恁麼也不",
    "X66n1296_040:0233b24": "得。不恁麼也不得。然後沒交涉。三員無事道人中。選",
    "X66n1296_040:0233c01": "一人為師。",
    "X66n1296_040:0233c02": "天童覺云。坐斷乾坤。建立世界。和光混俗。各有所",
    "X66n1296_040:0233c03": "長。且道選那一人為師。驀拈拄杖云。穿過了也。",
    "X66n1296_040:0233c04": "南堂欲云。高掛鉢囊抝折拄杖。未是無事道人。挑",
    "X66n1296_040:0233c05": "起鉢囊橫擔拄杖。亦未是無事道人。恁麼也不得。",
    "X66n1296_040:0233c06": "不恁麼也不得。然後沒交涉。亦未是無事道人。卓",
    "X66n1296_040:0233c07": "拄杖喝一喝云。木馬火中嘶。黃昏後日出。",
    "X66n1296_040:0233c08": "崇先奇云。雪竇雖則慈悲之故有落草之談。帶累",
    "X66n1296_040:0233c09": "多少人生陷地獄。要識三員無事道人麼。也只是",
    "X66n1296_040:0233c10": "官驛裏撮馬糞漢。",
    "X66n1296_040:0233c11": "雪竇為道日損偈曰。三分光陰早二過。靈臺一點不",
    "X66n1296_040:0233c12": "揩磨。區區逐日貪生去。喚不回頭怎奈何。",
    "X66n1296_040:0233c13": "無禪才云。雪竇老漢顢顢頇頇儱儱侗侗。更參三",
    "X66n1296_040:0233c14": "十年也未會禪在。然雖如是。土曠人稀。試聽下個",
    "X66n1296_040:0233c15": "註脚。瞎却摩醯三隻眼。南北東西路不分。千林落",
    "X66n1296_040:0233c16": "葉無人掃。獨自松門展脚眠。",
    "X66n1296_040:0233c17": "雪竇曰。大施門開無壅塞。忽有個衲僧出來。雪竇倒",
    "X66n1296_040:0233c18": "退七百里。何故。臨危不悚人。",
    "X66n1296_040:0233c19": "有老宿云。大施門開無壅塞。忽有個衲僧出來。兩",
    "X66n1296_040:0233c20": "手分付。何故。心不負人面無慚色。",
    "X66n1296_040:0233c21": "又老宿云。大施門開無壅塞。忽有個衲僧出來。三",
    "X66n1296_040:0233c22": "十棒一棒也不較。何故。許人一物。千金不移。",
    "X66n1296_040:0233c23": "天童忞云。靈峰今日亦大施門開無壅塞。忽有個",
    "X66n1296_040:0233c24": "衲僧出來。且教他立在門外。何故。伊欠少個什麼。",
    "X66n1296_040:0234a01": "雪竇因僧問。古人道有讀書人到來。意旨如何。竇曰",
    "X66n1296_040:0234a02": "且在門外立。曰請師相見。竇曰任是顏回亦不通。",
    "X66n1296_040:0234a03": "天童忞云。雪竇雖是真實相為。太殺不近人情。若",
    "X66n1296_040:0234a04": "是天童有問。讀書人到來時如何。導之以德。請師",
    "X66n1296_040:0234a05": "相見。齊之以禮。畢竟意旨如何。相逢相見呵呵笑。",
    "X66n1296_040:0234a06": "更有春風春又春。",
    "X66n1296_040:0234a07": "雪竇上堂起立曰。雪竇得與麼高。諸人得與麼矮。若",
    "X66n1296_040:0234a08": "人道得齊肩句。許伊把定乾坤。",
    "X66n1296_040:0234a09": "廣潤融云。雪竇恁麼說禪。忒殺齊頭故事。山僧則",
    "X66n1296_040:0234a10": "不然。驀涌身上禪床竪拄杖云。廣潤得與麼高。諸",
    "X66n1296_040:0234a11": "人得與麼矮。若人道得齊肩句。猶是兔子喫牛奶。",
    "X66n1296_040:0234a12": "雪竇示眾。客從遠方來。遺我徑寸璧。中有四箇字。字",
    "X66n1296_040:0234a13": "字無人識。",
    "X66n1296_040:0234a14": "佛鑑懃云。客從遠方來。遺我徑寸璧。中有四箇字。",
    "X66n1296_040:0234a15": "不必重拈出。",
    "X66n1296_040:0234a16": "高峰妙云。二大老一人說易。一人說難。未免見有",
    "X66n1296_040:0234a17": "偏枯。高峰則不然。客從遠方來。遺我徑寸璧。中有",
    "X66n1296_040:0234a18": "四箇字。字字無平仄。",
    "X66n1296_040:0234a19": "焦山傑云。前二老明中有暗。暗中有明。高峰半明",
    "X66n1296_040:0234a20": "半暗。總未免偏枯。我則不然。客從遠方來。遺我徑",
    "X66n1296_040:0234a21": "寸璧。中有四箇字。字字無點畫。",
    "X66n1296_040:0234a22": "雪竇示眾。天得一以清。地得一以寧。衲僧得一以無",
    "X66n1296_040:0234a23": "風浪興。爾若辨得。禍不入慎家之門。",
    "X66n1296_040:0234a24": "天童悟云。者龍頭蛇尾漢錯下註脚。天得一以清。",
    "X66n1296_040:0234b01": "地得一以寧。衲僧得一以無風浪興。以拄杖一時",
    "X66n1296_040:0234b02": "趂散。",
    "X66n1296_040:0234b03": "石佛伽云。大小雪竇慣向人前賣弄。我當時若在。",
    "X66n1296_040:0234b04": "便與掀翻几案。",
    "X66n1296_040:0234b05": "雪竇示眾。諸人要知真實相為麼。但上無攀仰。下絕",
    "X66n1296_040:0234b06": "己躬。自然常光現前。個個壁立千仞。",
    "X66n1296_040:0234b07": "雲峰悅云。雪竇恁麼為人。入地獄如箭射。",
    "X66n1296_040:0234b08": "廣教玉云。雪竇雖則養子之緣。怎奈無出身路。雲",
    "X66n1296_040:0234b09": "峰路見不平。亦且枷上著杻。三角則不然。要知真",
    "X66n1296_040:0234b10": "實相為。個個須從拄杖上翻身。其或未委。長連單",
    "X66n1296_040:0234b11": "上有粥有飯。作麼生道。",
    "X66n1296_040:0234b12": "白巖符云。雪竇恁麼為人。未見好手。我者裏則不",
    "X66n1296_040:0234b13": "然。諸人要知真實相為麼。但饑來喫飯困來打眠。",
    "X66n1296_040:0234b14": "只是不得動著。動著則入地獄如箭。",
    "X66n1296_040:0234b15": "雪竇示眾。乾坤之內。宇宙之間。中有一寶。掛在壁上。",
    "X66n1296_040:0234b16": "達磨九年面壁。不敢正眼覷著。如今衲僧要見。劈脊",
    "X66n1296_040:0234b17": "便打。",
    "X66n1296_040:0234b18": "昭覺勤云。雪竇妙中之妙。奇中之奇。向佛祖頭上",
    "X66n1296_040:0234b19": "提持。衲僧頂門鑿竅。不妨自在。要且只見錐頭利",
    "X66n1296_040:0234b20": "不見鑿頭方。若是山僧則不然。乾坤之內。宇宙之",
    "X66n1296_040:0234b21": "間。中有一寶。竪拄杖云。在拄杖頭上。拈起也天回",
    "X66n1296_040:0234b22": "地轉。放下也草偃風行。有時八臂三頭。有時壁立",
    "X66n1296_040:0234b23": "千仞。如今莫道衲僧要見。直饒千聖出來列祖齊",
    "X66n1296_040:0234b24": "至。並須倒退三千里。敢問大眾。且道什麼人合得",
    "X66n1296_040:0234c01": "受用。分付天台木上座。突出南山鼈鼻蛇。攛拄杖",
    "X66n1296_040:0234c02": "下座。",
    "X66n1296_040:0234c03": "寶壽方云。二老與麼說話。要提持者一著子。大似",
    "X66n1296_040:0234c04": "壓沙取油。殊不知我王庫內無如是刀。",
    "X66n1296_040:0234c05": "天界盛云。二老漢撥亂乾坤即不無。若是安邦定",
    "X66n1296_040:0234c06": "國未敢相許在。杖人即不然。乾坤之內。宇宙之間。",
    "X66n1296_040:0234c07": "中有一寶。良久。噫。無限珍奇何處用。前三三與後",
    "X66n1296_040:0234c08": "三三。",
    "X66n1296_040:0234c09": "福嚴容云。二大老一人說近。一人說遠。依稀越國。",
    "X66n1296_040:0234c10": "彷彿揚州。山僧者裏則不然。乾坤之內。宇宙之間。",
    "X66n1296_040:0234c11": "中有一寶。遂喝一喝。",
    "X66n1296_040:0234c12": "洞山度云。者裏則不然。乾坤之內。宇宙之間。中有",
    "X66n1296_040:0234c13": "一寶。驀竪拂子云。要見便見。要拈便拈。其或佇思",
    "X66n1296_040:0234c14": "停機。莫怪洞山性躁。乃擊禪床喝一喝。",
    "X66n1296_040:0234c15": "雪竇因僧問。黑荳未生芽時如何。竇曰透水透砂。生",
    "X66n1296_040:0234c16": "芽後如何。竇曰餧驢餧馬。",
    "X66n1296_040:0234c17": "廣教玉云。擴佛祖心印。提本分鉗錘。饒我雪竇。山",
    "X66n1296_040:0234c18": "僧承大眾鋤荳。將今視古。也擬定個眼目。設有問",
    "X66n1296_040:0234c19": "黑荳未生芽時如何。白雲峰倒卓。生芽後如何。西",
    "X66n1296_040:0234c20": "河浪潑天。若道與古人別。法無異旨。若道與古人",
    "X66n1296_040:0234c21": "同。語言又異。具眼者辨取。",
    "X66n1296_040:0234c22": "雪竇到洞山聰處。山問。溈山水牯牛。上座作麼生會。",
    "X66n1296_040:0234c23": "竇曰作後人標榜。山擬道。竇以坐具拂一下便行。山",
    "X66n1296_040:0234c24": "曰且來上座。竇曰未參堂。",
    "X66n1296_040:0235a01": "古南門云。雪竇好一頭水牯牛。只是不受人調制。",
    "X66n1296_040:0235a02": "雖然。不唯標榜後人。亦乃標傍佛祖。",
    "X66n1296_040:0235a03": "雪竇示眾。春山疊亂青。春水漾虗碧。寥寥天地間。獨",
    "X66n1296_040:0235a04": "立望何極。便下座。却顧謂侍者曰。適來有人看方丈",
    "X66n1296_040:0235a05": "麼。曰有。竇曰作賊人心虗。",
    "X66n1296_040:0235a06": "烏石道云。雪竇家私平生受用之物。盡情擲出與",
    "X66n1296_040:0235a07": "諸人了也。烏石者裏雖然活計無多。也要諸人委",
    "X66n1296_040:0235a08": "悉。且作麼生是烏石活計。卓拄杖云。燕語鶯啼春",
    "X66n1296_040:0235a09": "日暖。園林是處百花香。",
    "X66n1296_040:0235a10": "雪竇上堂。十方無壁落。四面亦無門。古人向什麼處",
    "X66n1296_040:0235a11": "見客。或若道得接手句。許你天上天下。",
    "X66n1296_040:0235a12": "崇先奇云。雪竇恁麼為人。何能坐斷得天下人舌",
    "X66n1296_040:0235a13": "頭。當時若有個師僧出眾。但向他道。和尚話墮也。",
    "X66n1296_040:0235a14": "不知待他眼目定動。拂袖便行。",
    "X66n1296_040:0235a15": "靈峰祥云。我要問雪竇。你即今向甚處著此一問。",
    "X66n1296_040:0235a16": "天台山德韶國師(青九法眼益嗣)示眾。通玄峰頂。不是人間。",
    "X66n1296_040:0235a17": "心外無法。滿目青山。法眼聞曰。只此一頌。堪起吾宗。",
    "X66n1296_040:0235a18": "徑山杲云滅却法眼宗祇緣者一頌。",
    "X66n1296_040:0235a19": "昭慶庭云。天不葢。地不載。無處隱身。水自綠。山自",
    "X66n1296_040:0235a20": "青。纖毫礙眼。祇如通玄峰頂不是人間。且道是什",
    "X66n1296_040:0235a21": "麼所在。一片落花飛。萬國春歸去。",
    "X66n1296_040:0235a22": "天童悟云。新通玄則不然。今日別開一路。通玄峰",
    "X66n1296_040:0235a23": "頂。別是人間。只緣不薦。錯認青山。喝一喝云。還薦",
    "X66n1296_040:0235a24": "麼。便下座。",
    "X66n1296_040:0235b01": "天台因僧問。乍離凝峰丈室。來坐般若道場。今日家",
    "X66n1296_040:0235b02": "風。請師一句。台曰虧汝甚麼處。曰恁麼則雷音震動",
    "X66n1296_040:0235b03": "乾坤界。人人無不盡沾恩。台曰。幸然未會。且莫探頭。",
    "X66n1296_040:0235b04": "僧禮拜。台曰探頭即不中。",
    "X66n1296_040:0235b05": "護國蘊云。國師恁麼答話。揭露佛祖家風則不無。",
    "X66n1296_040:0235b06": "要且此僧未肯點頭。今日若有問山僧今日家風",
    "X66n1296_040:0235b07": "請師一句。但向道。天台一萬八千丈。朝夕烟雲八",
    "X66n1296_040:0235b08": "面封。",
    "X66n1296_040:0235b09": "金陵清涼法燈泰欽禪師(青九法眼益嗣)開堂。山僧本欲居",
    "X66n1296_040:0235b10": "山。藏拙養病過時。奈緣先師有未了底公案。出來與",
    "X66n1296_040:0235b11": "他了却。時有僧出問。如何是先師未了底公案。燈便",
    "X66n1296_040:0235b12": "打曰。祖禰不了殃及兒孫。曰過在什麼處。燈曰過在",
    "X66n1296_040:0235b13": "我殃及你。",
    "X66n1296_040:0235b14": "翠巖芝云。為眾竭力。禍出私門。",
    "X66n1296_040:0235b15": "雲峰悅云。者老漢一期與奪也似光前絕後。及乎",
    "X66n1296_040:0235b16": "拶著。又却龍頭蛇尾。如今莫有為清涼作主底麼。",
    "X66n1296_040:0235b17": "昭覺勤云。法燈縱域中殺活。握閫外威權。直得氣",
    "X66n1296_040:0235b18": "槩驚羣風標獨立。山僧卑志。本亦如斯。今日出來",
    "X66n1296_040:0235b19": "祇緣五祖先師有個現成公案。對眾舉揚。有不惜",
    "X66n1296_040:0235b20": "性命底出來挨拶看。如無。不免自拈自弄去也。喝",
    "X66n1296_040:0235b21": "一喝擊拂子下座。",
    "X66n1296_040:0235b22": "天童覺云。者僧若是個漢。出來便掀倒禪床。不惟",
    "X66n1296_040:0235b23": "自己有出身之路。亦免祖禰不了殃及兒孫。",
    "X66n1296_040:0235b24": "東禪觀云。千鈞上弦必思鏖戰。寸鐵入手惟恐無",
    "X66n1296_040:0235c01": "敵。者僧既不惜出來。好大家割捨理會。却只恁麼",
    "X66n1296_040:0235c02": "把伊塗糊一上。所以清涼公案至今未了。",
    "X66n1296_040:0235c03": "仰山欽云。跨竈起家。法燈是則好手。其奈自身不",
    "X66n1296_040:0235c04": "了。殃及祖翁。新護聖欲了先師公案。別有人在。且",
    "X66n1296_040:0235c05": "道是阿誰。乃打噴啑一聲。",
    "X66n1296_040:0235c06": "百丈雪云。山僧本欲潛棲巖壑養病過時。亦為先",
    "X66n1296_040:0235c07": "師有不了公案。今日出來特為了却。或有問雲門",
    "X66n1296_040:0235c08": "有甚不了公案。只向他道。石女驚回霜夜夢。木人",
    "X66n1296_040:0235c09": "撲落午天星。更問過在甚麼處。向道。易使清風梳",
    "X66n1296_040:0235c10": "翠竹。難教明月住須彌。",
    "X66n1296_040:0235c11": "古南門云。法燈可謂謙光導物。枉尺直尋。山僧則",
    "X66n1296_040:0235c12": "不然。徧界不曾藏。雖踞孤峰絕頂。未甞不在水雲",
    "X66n1296_040:0235c13": "深處。又何曾隱遯來。本師現在喫得屙得。有甚公",
    "X66n1296_040:0235c14": "案不了。既然如是。今日又向諸人面前呌喚作麼。",
    "X66n1296_040:0235c15": "祖燈續焰明無盡。只要鈎頭得錦鱗。",
    "X66n1296_040:0235c16": "龍唐敷云。當仁不讓。法燈固是作家。見義勇為。者",
    "X66n1296_040:0235c17": "僧翻成特地。若是治平欲了先師公案。又且不然。",
    "X66n1296_040:0235c18": "良久曰。鐵牛喫盡欄邊草。轟角春風匝地生。",
    "X66n1296_040:0235c19": "杭州報恩慧明禪師(青九法眼益嗣)一日有新到參。恩問近",
    "X66n1296_040:0235c20": "離甚處。曰城都。恩曰。上座離城都到此山。則城都少",
    "X66n1296_040:0235c21": "上座。此間剩上座。剩則心外有法。少則心法不周。說",
    "X66n1296_040:0235c22": "得道理即住。不會請去。僧無對。",
    "X66n1296_040:0235c23": "洞山瑩代僧云。某甲縱說得道理。終不似和尚好。",
    "X66n1296_040:0235c24": "瑞州洞山曉聰禪師(青九文殊真嗣)上堂。晨雞報曉靈。粥後",
    "X66n1296_040:0236a01": "便天明。燈籠猶瞌睡。露柱却惺惺。復曰。惺惺直言惺",
    "X66n1296_040:0236a02": "惺。歷歷直言歷歷。明朝後日。莫認奴作郎。珍重。",
    "X66n1296_040:0236a03": "崇先奇云。大眾。好言語。若人信受奉行。敢保一生",
    "X66n1296_040:0236a04": "受記。從教三十年後有人道。皐亭和泥合水。",
    "X66n1296_040:0236a05": "白巖符云。說到燈籠猶瞌睡。露柱却惺惺處。便止。",
    "X66n1296_040:0236a06": "不妨令人疑著。陽春雪曲難為和者。乃復云。惺惺",
    "X66n1296_040:0236a07": "直言惺惺。歷歷直言歷歷。下里巴歌豈堪王者之",
    "X66n1296_040:0236a08": "聽。雖然。他道不得認奴作郎。喫飯穿衣是奴。擎拳",
    "X66n1296_040:0236a09": "竪指是奴。畢竟郎在甚麼處。",
    "X66n1296_040:0236a10": "洞山示眾。天晴葢却屋。乘時刈却禾。輸納王租了。鼓",
    "X66n1296_040:0236a11": "腹唱謳歌。",
    "X66n1296_040:0236a12": "薦福璨云。打淨潔毬子誰人不會。開先則不然。天",
    "X66n1296_040:0236a13": "晴葢却屋。乘時刈却禾。輸納王租了。秋冬事轉多。",
    "X66n1296_040:0236a14": "呵呵呵。喚不回頭怎奈何。",
    "X66n1296_040:0236a15": "枝山選云。洞山家法固是嚴密。撿點將來。惜乎太",
    "X66n1296_040:0236a16": "殺安排。枝山者裏。田不耕。稅不納。幾間敗屋隨緣",
    "X66n1296_040:0236a17": "修補。也無甚謳歌可唱。諸仁者。且道枝山家法與",
    "X66n1296_040:0236a18": "洞山家法相去多少。",
    "X66n1296_040:0236a19": "潭州北禪智賢禪師(青九福嚴雅嗣)除夕小參。年窮歲盡無",
    "X66n1296_040:0236a20": "可與諸人分歲。老僧烹一頭露地白牛。炊黍米飯。煑",
    "X66n1296_040:0236a21": "野菜羮。燒榾柮火。大家喫了唱村田樂。何故。免見倚",
    "X66n1296_040:0236a22": "他門戶旁他墻。剛被時人喚作郎。便下座歸方丈。至",
    "X66n1296_040:0236a23": "夜深維那入方丈問訊曰。縣裏有公人到。禪曰作甚",
    "X66n1296_040:0236a24": "麼。那曰道和尚宰牛不納皮角。禪遂捋下頭帽擲地",
    "X66n1296_040:0236b01": "上。那便拾去。禪下禪床擒住曰賊賊。那乃還帽曰。天",
    "X66n1296_040:0236b02": "寒且還和尚。禪呵呵大笑。那出去。時法昌為侍者。禪",
    "X66n1296_040:0236b03": "顧昌曰。者公案作麼生。昌曰潭州紙貴一狀領過。",
    "X66n1296_040:0236b04": "仰山欽云。活剝耕牛。北山是則好手。其奈墻壍不",
    "X66n1296_040:0236b05": "牢。被個販私鹽漢子和贓捉敗。天寧則不然。今夜",
    "X66n1296_040:0236b06": "無可管顧。諸人不免烹個獨角泥牛。炊無米飯。唱",
    "X66n1296_040:0236b07": "無聲曲。與諸人分歲。忽有個漢出來道。有公人索",
    "X66n1296_040:0236b08": "和尚筋角。便與和聲一棒。何故。有功者賞。",
    "X66n1296_040:0236b09": "寶華忍云。北禪將官路當人情。虗裝好體面。欽祖",
    "X66n1296_040:0236b10": "貼別人不發積。連你一齊窮。靈祐則不然。也不烹",
    "X66n1296_040:0236b11": "露地白牛。免得天寒地凍捋帽露頂。也不宰獨角",
    "X66n1296_040:0236b12": "泥牛免。得年窮歲盡動棒勞神。然雖如是。畢竟如",
    "X66n1296_040:0236b13": "何是分歲一句。乃拽杖便歸方丈。",
    "X66n1296_040:0236b14": "寶壽方云。新雲門今夜無可與諸人分歲。也煑些",
    "X66n1296_040:0236b15": "野菜羮。炊黍米飯。與眾兄弟喫了。燒榾柮火。也唱",
    "X66n1296_040:0236b16": "個村田樂。只是不烹露地白牛。何故。不欲將常住",
    "X66n1296_040:0236b17": "物私做人情。",
    "X66n1296_040:0236b18": "佛川義云。埜山者裏也無潭底月可[利-禾+皮]。也無嶺頭",
    "X66n1296_040:0236b19": "雲可切。也無折角泥牛可宰。也無露地白牛可烹。",
    "X66n1296_040:0236b20": "但向氷河中取火。枯木上拈花。緩操沒絃琴。謾吹",
    "X66n1296_040:0236b21": "無孔笛。唱個菩薩蠻。與諸人分歲去也。良久云。哩",
    "X66n1296_040:0236b22": "囉哩哩囉囉哩囉囉哩。",
    "X66n1296_040:0236b23": "相州天平山從漪禪師(青九清谿進嗣)到西院旬日。甞自曰。",
    "X66n1296_040:0236b24": "莫道會佛法。覔個舉話底人也無。院聞而默之。異日",
    "X66n1296_040:0236c01": "上法堂。院召曰上座。漪舉首。院曰錯。漪進三兩步。院",
    "X66n1296_040:0236c02": "又曰錯。漪近前。院曰。適來兩錯。是上座錯。是思明老",
    "X66n1296_040:0236c03": "漢錯。漪曰是從漪錯。院曰錯錯。乃曰。上座且在者裏",
    "X66n1296_040:0236c04": "過夏。共汝商量者兩錯。漪不肯便去。住後每舉前話",
    "X66n1296_040:0236c05": "曰。我行脚時被業風吹到汝州。有西院長老勘我。連",
    "X66n1296_040:0236c06": "下兩錯。更留我過夏。待共我商量。我不道恁麼時錯。",
    "X66n1296_040:0236c07": "我發足向南方去時。早知錯了也。",
    "X66n1296_040:0236c08": "首山念云。據天平作恁麼解會。未夢見西院在。何",
    "X66n1296_040:0236c09": "故。話在。",
    "X66n1296_040:0236c10": "昭覺勤云。如今人聞他道。未發足向南方時早知",
    "X66n1296_040:0236c11": "道錯了也。便去卜度道。未行脚時自無許多佛法",
    "X66n1296_040:0236c12": "禪道。及至行脚被諸方熱瞞。不可未行脚時喚地",
    "X66n1296_040:0236c13": "作天喚山作水。幸無一星子事。若總恁麼作流俗",
    "X66n1296_040:0236c14": "見解。何不買一片帽大家戴。有甚麼用處。佛法不",
    "X66n1296_040:0236c15": "是者個道理。",
    "X66n1296_040:0236c16": "龍翔訢舉雪竇頌畢云。者則公案叢林中商量者",
    "X66n1296_040:0236c17": "多。決斷者少。中峰今日為諸人斷看。一人監主自",
    "X66n1296_040:0236c18": "盜。一人賣賊放贓。一人知而不首。各與三十拄杖。",
    "X66n1296_040:0236c19": "何也。速則易改。久則難追。",
    "X66n1296_040:0236c20": "愚菴盂云。山僧要與二老把臂同行。西院要做他",
    "X66n1296_040:0236c21": "家嫡骨兒孫。觀風知變。不昧其源。七事隨身。師子",
    "X66n1296_040:0236c22": "威獰。有照有用。將道天平是個人。臨濟爪牙實有",
    "X66n1296_040:0236c23": "望焉。那知是個抱橋柱洗澡漢。有欲與天平雪屈",
    "X66n1296_040:0236c24": "者。試來與愚菴商量者四錯看。",
    "X66n1296_040:0237a01": "五祖岡云。假使九洲之鐵。也難鑄此兩錯。",
    "X66n1296_040:0237a02": "鳳山啟云。天平老釘樁搖櫓。將魚目要與龍王鬬",
    "X66n1296_040:0237a03": "富。可謂不知量矣。若也主賓互換與奪自如。非惟",
    "X66n1296_040:0237a04": "不負西院。亦不致擔板到底。",
    "X66n1296_040:0237a05": "西遯超云。古今知識判斷者多。要皆冬運機籌。各",
    "X66n1296_040:0237a06": "立營寨。但未識孫吳兵法有主客。強弱之勢在我",
    "X66n1296_040:0237a07": "耳。老夫今用唐虞三代之風。掃却諸軍陣勢。貴圖",
    "X66n1296_040:0237a08": "君尊臣奉。父嚴子順。以見太平景象。還會麼。莫帶",
    "X66n1296_040:0237a09": "累二大老做了瞎漢。",
    "X66n1296_040:0237a10": "白巖符云。適來者兩錯。是上座錯。是思明老漢錯。",
    "X66n1296_040:0237a11": "錯錯。天平當時下得者兩錯。管取西院懡[怡-台+羅]而休。",
    "X66n1296_040:0237a12": "免見後來費却許多唇舌。至今遭人撿點。",
    "X66n1296_040:0237a14": "宗門拈古彚集卷第四十"
}