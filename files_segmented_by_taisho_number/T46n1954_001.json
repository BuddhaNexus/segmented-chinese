{
    "T46n1954_001:0988b23": "No. 1954",
    "T46n1954_001:0988b24": "明佛法根本碑",
    "T46n1954_001:0988b26": "大興善寺大曼拏攞",
    "T46n1954_001:0988b27": "阿闍梨三藏智慧論述",
    "T46n1954_001:0988b28": "佛根本者。薄伽梵大毘盧遮那。為諸佛所依。",
    "T46n1954_001:0988b29": "法根本者。真言陀羅尼。為諸法所依。十方法",
    "T46n1954_001:0988c01": "界塵剎海會一切如來果滿聖賢。皆依毘盧",
    "T46n1954_001:0988c02": "遮那淨妙法身。現自他受用及變化身。所詮",
    "T46n1954_001:0988c03": "教理皆真言陀羅尼門。流演三藏教法。既隨",
    "T46n1954_001:0988c04": "根性。有大小乘三藏。各證戒定慧及蘊處界",
    "T46n1954_001:0988c05": "緣聖諦食等法。所謂素怛覽比擿迦。唐言",
    "T46n1954_001:0988c06": "契經藏。微奈耶比擿迦。唐言調伏藏。阿毘達",
    "T46n1954_001:0988c07": "磨比擿迦。唐言對法藏。即是契經律論藏。故",
    "T46n1954_001:0988c08": "稱三藏。真言陀羅尼門一字具攝一切三藏",
    "T46n1954_001:0988c09": "教理行果。若解一尊陀羅尼教。即三藏陀羅",
    "T46n1954_001:0988c10": "尼者。唐言總持者。持一切惡法不生。持一切",
    "T46n1954_001:0988c11": "善法不滅。摧却一切雜染之法。證得清淨法",
    "T46n1954_001:0988c12": "界等流教法。言總藏持者。於一字義中。悟無",
    "T46n1954_001:0988c13": "量百千甚深妙義。修行宣說逆順自在。言三",
    "T46n1954_001:0988c14": "摩地總持者。由此陀羅尼故。三摩地現前。悟",
    "T46n1954_001:0988c15": "無量百千三摩地門。是故菩薩常於六趣示",
    "T46n1954_001:0988c16": "現受生。不被煩惱隨煩惱壞。證大神通。成",
    "T46n1954_001:0988c17": "就利樂無邊有情。言文字總持者。由此陀羅",
    "T46n1954_001:0988c18": "尼。成就於一字中所聞所誦無量蘇多羅。永",
    "T46n1954_001:0988c19": "不忘失。當知陀羅尼者。遍持三身大功德法",
    "T46n1954_001:0988c20": "佛之法性法住法界。總持諸法也。三世如來",
    "T46n1954_001:0988c21": "皆依此門而成正覺。若樂修行者。應從瑜珈",
    "T46n1954_001:0988c22": "阿闍梨。發無上大菩提心。受三摩耶戒。入大",
    "T46n1954_001:0988c23": "曼拏攞得灌頂者。然許授受修行也。受大毘",
    "T46n1954_001:0988c24": "盧遮那一切如來五智灌頂。紹阿闍梨位。方",
    "T46n1954_001:0988c25": "可傳教也。灌頂者冊命受位之義。受佛智體",
    "T46n1954_001:0988c26": "金剛名號。從此已後。受得廣大甚深不思議",
    "T46n1954_001:0988c27": "法。超越二乘十地。名大金剛薩埵。阿闍梨者。",
    "T46n1954_001:0988c28": "紹佛傳法。行如來事。修佛身密之戒律。持佛",
    "T46n1954_001:0988c29": "語密之真言。依佛心密之正智。為有情三密",
    "T46n1954_001:0989a01": "之度門。成無上三身之果位。示教示歸。稽首",
    "T46n1954_001:0989a02": "世尊大慈悲者。開演法門無教。斯乃普應",
    "T46n1954_001:0989a03": "群心。大略八萬四千。總攝在其三藏。未入正",
    "T46n1954_001:0989a04": "法者。令入正法。故說修多羅藏也。入正法者。",
    "T46n1954_001:0989a05": "令受持學處。故說微奈耶藏。已受持學處者。",
    "T46n1954_001:0989a06": "令通達諸法真實性相。故說阿毘達磨藏。既",
    "T46n1954_001:0989a07": "隨根性。遂有大小乘三藏。各詮戒定慧學。依",
    "T46n1954_001:0989a08": "教信解。修行相應。證成其果。小即四果三覺。",
    "T46n1954_001:0989a09": "大即地前十地。皆是佛說。咸指佛心。又有最",
    "T46n1954_001:0989a10": "上乘三藏。亦名佛乘。圓開灌頂超昇等妙之",
    "T46n1954_001:0989a11": "尊。三密四印相應。頓證三身佛果。指歸曰。",
    "T46n1954_001:0989a12": "一乘三藏　　佛法根源　　大覺開示",
    "T46n1954_001:0989a13": "灌頂相傳　　覺入悟入　　三業清堅",
    "T46n1954_001:0989a14": "受佛等戒　　上如來禪　　真言慧解",
    "T46n1954_001:0989a15": "知見無邊　　分明了了　　月滿珠圓",
    "T46n1954_001:0989a16": "普周無盡　　利樂隨緣",
    "T46n1954_001:0989a17": "此教有十萬誐他。灌頂傳受。乃至一切如來",
    "T46n1954_001:0989a18": "三密內證同體加持。一一修行。從師指授。發",
    "T46n1954_001:0989a19": "一心是諸佛心。修一行是諸佛行。悟一法總",
    "T46n1954_001:0989a20": "持諸法了。諸法共依一演。一字生無量字入",
    "T46n1954_001:0989a21": "一字。",
    "T46n1954_001:0989a22": "字體本空。實性無窮。執持情剎。法佛真宮。無",
    "T46n1954_001:0989a23": "邊聖會。互即重重。或收或教。殊圓月貫。",
    "T46n1954_001:0989a24": "心鏡照明。菩提果滿。成濟無住。真常不斷。",
    "T46n1954_001:0989a25": "根本佛法碑"
}