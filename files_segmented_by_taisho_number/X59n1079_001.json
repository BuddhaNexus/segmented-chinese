{
    "X59n1079_001:0248b06": "持誦準提真言法要",
    "X59n1079_001:0248b08": "廣州寶象林沙門　弘贊在犙　輯",
    "X59n1079_001:0248b09": "準提真言。本出七俱胝佛母所說準提陀羅尼經。欲",
    "X59n1079_001:0248b10": "求世間。出世間。一切事業成就者。依經作法。速獲靈",
    "X59n1079_001:0248b11": "驗。但今法末。人多懈怠。根性鈍劣。及初機行人。依經",
    "X59n1079_001:0248b12": "修習。三業未淳。不能作諸觀行。心生退怯。遂失菩提",
    "X59n1079_001:0248b13": "種子。無量功德。故今錄此法要。以便受持。成就勝善。",
    "X59n1079_001:0248b14": "如經所說。若人纔誦此真言一遍。即生菩提法芽。何",
    "X59n1079_001:0248b15": "況常能念誦受持。由此善根。速成佛種。無量功德。皆",
    "X59n1079_001:0248b16": "悉成就。故持明藏經云。若有眾生。作大惡業。無有善",
    "X59n1079_001:0248b17": "種。於菩提心無由生起。菩提分法。永不獲得。如是之",
    "X59n1079_001:0248b18": "人。忽遇知識。誦此真言。一歷耳根。重罪減劣。善種即",
    "X59n1079_001:0248b19": "生。何況恒常持誦。專注精勤。曼茶羅疏云。念如來之",
    "X59n1079_001:0248b20": "神呪。心心暗契如來心。誦菩薩之密言。願願冥符菩",
    "X59n1079_001:0248b21": "薩願。何生死而不出。何涅槃而不得。有斯勝利。故集",
    "X59n1079_001:0248b22": "此法要。然持誦之法。先須屏息諸緣。發慇重心。生難",
    "X59n1079_001:0248b23": "遭想。作如是念。從無量劫來。不遇斯法。故輪轉六道。",
    "X59n1079_001:0248b24": "墮落三途。今此真言。是如來秘密心印。無上法寶。若",
    "X59n1079_001:0248c01": "不至心誦持。求世間事業。尚不果遂。何況出離苦海。",
    "X59n1079_001:0248c02": "免生死難。成就無上菩提妙果。作是念已。至聖像前。",
    "X59n1079_001:0248c03": "或對鏡壇。正立。作合掌頂禮相。此是準提菩薩最上",
    "X59n1079_001:0248c04": "項禮印。注心觀想尊容。及緣念十方佛法僧三寶。體",
    "X59n1079_001:0248c05": "若虗空。無處不遍。性本常住。無去來動靜之相。然有",
    "X59n1079_001:0248c06": "感必應。作是念已。然後稱名頂禮。稱言。",
    "X59n1079_001:0248c07": "一心頂禮十方常住三寶。(一拜。或三叩。凡作一切法事。皆先敬禮三寶。由三寶",
    "X59n1079_001:0248c08": "是最吉祥。能離魔障。成就所修故也。稱云)。",
    "X59n1079_001:0248c09": "一心頂禮毗盧遮那牟尼世尊。(一切諸佛。皆有三身。此是本師釋迦牟尼",
    "X59n1079_001:0248c10": "佛法身之號。佛今現居色界。色究竟天頂)。(毗盧遮那宮殿。準提佛母。是彼殿內菩薩)。",
    "X59n1079_001:0248c11": "一心頂禮七俱胝佛母大聖準提菩薩摩訶薩。(三拜。此是",
    "X59n1079_001:0248c12": "本尊故也。梵語俱胝。華言萬億。七十萬億佛。同說此真言。由此呪能出生諸佛。故云佛母。非女相也)。",
    "X59n1079_001:0248c13": "一心頂禮毗盧宮殿中八大菩薩摩訶薩。(此八菩薩。是準提佛",
    "X59n1079_001:0248c14": "母眷屬。故常圍繞佛母也)。",
    "X59n1079_001:0248c15": "禮已。長跪合掌。至心懺悔。作如是言。",
    "X59n1079_001:0248c16": "我弟子某。自從無始以來。身口意三業。所作之罪。今",
    "X59n1079_001:0248c17": "對十方三寶諸佛菩薩。準提佛母前。發露懺悔。不敢",
    "X59n1079_001:0248c18": "覆藏。願悉消滅。乃至過去現在未來三世諸佛菩薩。",
    "X59n1079_001:0248c19": "所修福智圓滿。種種功德。我今皆悉隨喜。或一說。或",
    "X59n1079_001:0248c20": "三說。由此懺悔。隨喜。能滅罪障。生諸福善也。",
    "X59n1079_001:0248c21": "然後結金剛正坐。坐於卑座。即以右足壓左髀上。以",
    "X59n1079_001:0248c22": "左右壓右髀上。或半跏趺。或隨意坐。次結大三昧耶",
    "X59n1079_001:0248c23": "印。以二手仰掌展舒。將右手在左手上。二大拇指。甲",
    "X59n1079_001:0248c24": "相拄。安臍輪下。此印能滅一切狂亂妄念。雜染思惟。",
    "X59n1079_001:0249a01": "既澄定身心。即觀六道眾生。無始已來。於生死海中。",
    "X59n1079_001:0249a02": "輪迴六趣。願彼眾生。皆發菩提心。行菩薩行。速得出",
    "X59n1079_001:0249a03": "離。作是念已。即入淨法界三昧。謂想自身頂上。有一",
    "X59n1079_001:0249a04": "梵書 [口*藍]字。此字遍有光明。猶如明珠。或如滿月。想。",
    "X59n1079_001:0249a05": "此字已。復結金剛拳印。以左手大拇指。捻無名指根",
    "X59n1079_001:0249a06": "第一節。餘四指握拇指作拳。此印能除內外障染。一",
    "X59n1079_001:0249a07": "切魔事。成就一切功德。右手持數珠。口誦淨法界真",
    "X59n1079_001:0249a08": "言二十一遍。真言曰。",
    "X59n1079_001:0249a09": "唵。[口*藍](唵字。喉中擡聲呼。[口*藍]字彈舌道之。亦作[嚂皿+見]字)",
    "X59n1079_001:0249a10": "此淨法界[口*藍]字。若想若誦。能令三業。悉皆清淨。一切",
    "X59n1079_001:0249a11": "罪障。盡得消除。又能成辦一切勝事。隨所住處。悉得",
    "X59n1079_001:0249a12": "清淨。衣服未浣。便成淨衣。身未澡浴。便當澡浴。若用",
    "X59n1079_001:0249a13": "水作淨。不誦此呪。不名真淨。若用此法界心[口*藍]字淨",
    "X59n1079_001:0249a14": "之。即名畢竟清淨瓶。如靈丹一粒。點銕成金。故知真",
    "X59n1079_001:0249a15": "言一字。變染令淨(若實無水洗浴。缺新淨衣。用此[口*藍]字淨之。若有水有淨衣。而不洗換。",
    "X59n1079_001:0249a16": "託此為淨。是無敬信懈怠之人。何能滅罪生福。成就所求之願。若先以水如法洗盥。用淨土或灰。再三洗手已。",
    "X59n1079_001:0249a17": "著淨衣服。更用此真言淨之。則內外俱成清淨。所祈速獲靈驗)。",
    "X59n1079_001:0249a18": "次結本經無能勝菩薩印。辟除一切諸魔惡鬼神等。",
    "X59n1079_001:0249a19": "遠走而去。二手右壓左。內相义。作拳。竪二中指。頭相",
    "X59n1079_001:0249a20": "合。以印繞身右旋一帀。誦呪一遍。如是至三。真言曰。",
    "X59n1079_001:0249a21": "曩莫三滿多。沒駄(引)喃。唵。戶嚕戶嚕。戰拏哩。麼(引)蹬",
    "X59n1079_001:0249a22": "耆。娑嚩(二合)(引)賀(引○凡口傍字。皆彈舌道之)",
    "X59n1079_001:0249a23": "此真言辟除諸障。能成就一切事業。有以文殊菩薩",
    "X59n1079_001:0249a24": "一字呪王護身。然其梵音是一字。此方或作二合齒",
    "X59n1079_001:0249b01": "[口*臨]。或作三合叱哩陵。或作四合叱洛呬燄。若不善梵",
    "X59n1079_001:0249b02": "音者。實難得其真妙。故依本經無能勝呪印。易為持",
    "X59n1079_001:0249b03": "誦也。",
    "X59n1079_001:0249b04": "次誦加持數珠真言七遍。以二手捧珠當心。呪曰。",
    "X59n1079_001:0249b05": "唵。吠盧(引)遮那(引)。摩羅娑嚩(二合)(引)賀(引)",
    "X59n1079_001:0249b06": "加持珠已。心口作如是願言。我今欲念誦。惟願本尊。",
    "X59n1079_001:0249b07": "諸佛菩薩。加持護念。令速如意。所求圓滿。然後以左",
    "X59n1079_001:0249b08": "手無名指承珠。大拇指壓珠上。右手以無名指承珠。",
    "X59n1079_001:0249b09": "大指移珠。餘三指微屈。當於心前。澄心觀想準提佛",
    "X59n1079_001:0249b10": "母。眷屬圍繞。了了分明對坐。誦準提真言時。其聲不",
    "X59n1079_001:0249b11": "緩不急。心緣梵音。字字分明。惟令自聞。不可高聲。如",
    "X59n1079_001:0249b12": "降魔辟鬼。方乃高聲。每稱娑嚩賀字。同時移過一珠。",
    "X59n1079_001:0249b13": "或誦一百八遍。或誦一千八十遍。常須定限。不得缺",
    "X59n1079_001:0249b14": "減。若務忙者。誦一百八遍已。後隨意散持之亦得。或",
    "X59n1079_001:0249b15": "結根本大印。於菩薩臂上記數念誦誦畢。頂上散印。",
    "X59n1079_001:0249b16": "其印二手內相叉。竪二中指。頭相著。以二頭指。捻二",
    "X59n1079_001:0249b17": "中指背上第一節。二大指。側附二頭指根下。即成根",
    "X59n1079_001:0249b18": "本印。若一百八遍滿已。不能多記者。可以左手作金",
    "X59n1079_001:0249b19": "剛拳印。右手持珠念誦。真言曰。",
    "X59n1079_001:0249b20": "曩謨颯多(引)喃(引)(一)三藐三沒駄(引)俱(引)胝喃(引)(二)怛你",
    "X59n1079_001:0249b21": "也(二合)他(引)(三)唵(四)者禮(五)主禮(六)準泥(七)娑嚩(二合)(引)賀",
    "X59n1079_001:0249b22": "(引)(八)○(此真言八句。上二句。是歸敬諸佛之辭第三句。是當說呪之語。後五句。正是呪體。其中多喃三",
    "X59n1079_001:0249b23": "禮娑嚩賀字。皆去聲呼之。唵字如前呼。者字入聲呼。亦作左字入聲呼。主字亦作[口*祖]。準字亦作噂。泥字亦作遞。",
    "X59n1079_001:0249b24": "提第。禰然此本呪之字。當作北音呼之。若非口授。難得其妙。言引者。謂長引其聲。二合者。謂二字合為一音。有",
    "X59n1079_001:0249c01": "以娑嚩賀下。兼誦佛頂大輪一字明王呪。所謂部林字。此二字合為一音。或作部隴。亦作[口*普][口*(隆一)]。不空三藏云。勃",
    "X59n1079_001:0249c02": "嚕唵。三字合為一字。嚕字。彈舌道之。共為一音。又引聲從胸喉中出。其聲如擊大鼓。古譯云部林。訛不正也。如",
    "X59n1079_001:0249c03": "此。則梵音難得其真。或有準提真言前。誦六字大明真言。然其六字。亦于梵音難正。故今皆不錄。彼經云。若持",
    "X59n1079_001:0249c04": "誦餘一切呪不成就者。用此一字真言。共餘呪一處同誦之。決定成就。今行者。專心一意。持誦本準提真言。自",
    "X59n1079_001:0249c05": "得成就。何假他法。若雜別呪。梵音不真。反成誤緣也)。",
    "X59n1079_001:0249c06": "此真言。有大勢力。若求菩提三乘聖果。往生十方世",
    "X59n1079_001:0249c07": "界。承事諸佛。及求智慧。男女。福祿。官位等。無不稱意。",
    "X59n1079_001:0249c08": "若欲速得靈驗。當依本經作法。斷除酒肉葷辛。如或",
    "X59n1079_001:0249c09": "隨時獲益。滅罪生福。在家不能全斷酒肉妻妾。五辛",
    "X59n1079_001:0249c10": "必須斷絕。可於十齋日受持八戒。而持誦之。非十齋",
    "X59n1079_001:0249c11": "日。早起盥洗清淨。一心誦持。亦能增長福壽。除諸災",
    "X59n1079_001:0249c12": "患。良由末代凡夫。酒肉妻妾。以為常業。雖聞佛戒。習",
    "X59n1079_001:0249c13": "性難改。若不用此大不思議神呪救拔。何由得出生",
    "X59n1079_001:0249c14": "死苦海。縱不齋戒。亦獲成就。況有齋戒清淨。依法持",
    "X59n1079_001:0249c15": "誦者。而不速得如願乎。或有年老衰邁。氣力短少。不",
    "X59n1079_001:0249c16": "能誦上淨法界真言。無能勝真言等。便可專持此準",
    "X59n1079_001:0249c17": "提真言亦得。又不能全誦八句者。初當先誦三遍。已",
    "X59n1079_001:0249c18": "後但從唵字起。誦下九字亦得。又或不能結準提大",
    "X59n1079_001:0249c19": "印。即初誦三遍結之。後以兩手移數珠誦之。或左手",
    "X59n1079_001:0249c20": "作金剛拳誦之。又凡誦呪畢。却用金剛拳印。誦吽字",
    "X59n1079_001:0249c21": "真言。而印五處。先印額上。次印右肩。次印左肩。次印",
    "X59n1079_001:0249c22": "心上。後印喉上。一誦一印。印竟。於頂上散印。然凡持",
    "X59n1079_001:0249c23": "誦。不可在不同志無信心人前。令其輕笑。獲罪無量。",
    "X59n1079_001:0249c24": "又每日持誦。時須定限。若一時持。即當早晨。若二時",
    "X59n1079_001:0250a01": "持。則兼夜靜。若三時持。則加正午。如務忙者。不能依",
    "X59n1079_001:0250a02": "時。但有暇時。即便持之。若欲成就鏡壇者。可取一新",
    "X59n1079_001:0250a03": "鏡。未曾用者。淨洗已。於佛像前。隨月十五日夜。面向",
    "X59n1079_001:0250a04": "東方。置鏡座前。隨力莊嚴供養。具諸香花。燈燭果蓏",
    "X59n1079_001:0250a05": "淨水。然後結根本大印。當於心前。誦準提真言。呪鏡",
    "X59n1079_001:0250a06": "一百八遍。以錦囊盛鏡。常將隨行。每欲念誦。但以鏡",
    "X59n1079_001:0250a07": "壇置於面前。結印誦呪。若無鏡者。但觀想一鏡。在前",
    "X59n1079_001:0250a08": "持誦亦得。或不能觀想者。但一心專注念誦亦得。龍",
    "X59n1079_001:0250a09": "樹菩薩以偈讚曰。",
    "X59n1079_001:0250a10": "　準提功德聚　　寂靜心常誦　　一切諸大難",
    "X59n1079_001:0250a11": "　無能侵是人　　天上及人間　　受福如佛等",
    "X59n1079_001:0250a12": "　遇斯如意珠　　定獲無等等(若欲其詳。當閱準提會釋)",
    "X59n1079_001:0250a16": "○附供齋儀",
    "X59n1079_001:0250a17": "凡修真言。行者。須當隨力供養三寶。如或慳悋。福慧",
    "X59n1079_001:0250a18": "難增。真言不獲感應。故云。修慧不修福。入道多辛苦。",
    "X59n1079_001:0250a19": "福慧兩兼修。方能成佛祖。當具香花燈燭果蓏蔬儀。",
    "X59n1079_001:0250a20": "務令淨潔。盛於淨器。加以真言神呪力故。自然遍供",
    "X59n1079_001:0250a21": "十方法界。無盡佛法僧三寶。如上禮諸佛菩薩本尊",
    "X59n1079_001:0250a22": "已。長跪。手擎香爐。口誦偈云。",
    "X59n1079_001:0250a23": "願此妙香雲。徧滿十方界。供養一切佛。尊法諸賢聖。",
    "X59n1079_001:0250a24": "無邊佛土中。受用作佛事。",
    "X59n1079_001:0250b01": "誦已。置爐案上。叩首起立。然後結普通吉祥印。以右",
    "X59n1079_001:0250b02": "手拇指。與無名指相捻。餘三指散舒。誦淨法界真言",
    "X59n1079_001:0250b03": "加持二十一遍。一誦。一印飲食上。真言曰。",
    "X59n1079_001:0250b04": "[口*藍] (想此字。放白色光明。印一切供物上。即無穢觸)",
    "X59n1079_001:0250b05": "由此真言加持。及手印力。其香花飲食器物等。自然",
    "X59n1079_001:0250b06": "清淨。遍於法界。若更能以無量威德自在光明勝妙",
    "X59n1079_001:0250b07": "力變食真言。合掌加持二十一遍大善。令諸飲食等。",
    "X59n1079_001:0250b08": "即變成諸天種種餚饍上味。奉獻十方無盡三寶。亦",
    "X59n1079_001:0250b09": "為讚歎。勸請。隨喜。功德。其變食真言。如常可知。但要",
    "X59n1079_001:0250b10": "梵語音真。如嚩字。即是縛字彈舌道之。如婆字去聲。",
    "X59n1079_001:0250b11": "囉字。即羅字彈舌道之。不可讀作賴字。吽字。上有虎",
    "X59n1079_001:0250b12": "字。二字合為一音合口呼。如牛吼聲。次結出生供養",
    "X59n1079_001:0250b13": "印。二手外相叉合掌。十指各兩節相交。安在頂上。誦",
    "X59n1079_001:0250b14": "出生供養真言二十一遍。真言曰。",
    "X59n1079_001:0250b15": "唵 ",
    "X59n1079_001:0250b16": "由此真言及印不思議力故。自然遍法界。出生無盡",
    "X59n1079_001:0250b17": "香花燈燭。幢旛寶葢。衣服臥具。樓閣音樂等。種種供",
    "X59n1079_001:0250b18": "具。供養遍法界無量三寶等。倘無飲食等。但於佛前",
    "X59n1079_001:0250b19": "運想飲食供具等。結印誦呪。亦自然出生如上種種",
    "X59n1079_001:0250b20": "供具。供養法界三寶。若不能日日具諸飲食等。可於",
    "X59n1079_001:0250b21": "十齋日。或朔望日。或每月十五日。復無力辦。可於正",
    "X59n1079_001:0250b22": "五九朔望日。或佛[言*(廷壬+旦)]。及成道日。然準提。是法身菩薩。",
    "X59n1079_001:0250b23": "無有[言*(廷壬+旦)]日。今世人云五月初十日是[言*(廷壬+旦)]。隨世俗設供。",
    "X59n1079_001:0250b24": "亦獲功德。然須知其本末。也近有夢授準提懺法。此",
    "X59n1079_001:0250c01": "訛謬也。觀其所述。乃竊密部中菩薩之名。復加偽號。",
    "X59n1079_001:0250c02": "妄圖其像。大違經旨。然準提經數譯。皆無懺名。尋彼",
    "X59n1079_001:0250c03": "經中。懺悔。隨喜。勸請。迴向。發願。五悔法。即是懺也。智",
    "X59n1079_001:0250c04": "者詳之。",
    "X59n1079_001:0250c06": "受持準提真言法要(終)"
}