{
    "T12n0374_028:0528c13": "大般涅槃經卷第二十八",
    "T12n0374_028:0528c15": "北涼天竺三藏曇無讖譯",
    "T12n0374_028:0528c16": "師子吼菩薩品第十一之二",
    "T12n0374_028:0528c17": "◎爾時師子吼菩薩摩訶薩白佛言：「世尊！如",
    "T12n0374_028:0528c18": "先所說，菴羅果喻四種人等。有人行細，心不",
    "T12n0374_028:0528c19": "正實。有人心細，行不正實。有人心細，行亦正",
    "T12n0374_028:0528c20": "實。有人心不細，行不正實。是初二種，云何可",
    "T12n0374_028:0528c21": "知？如佛所說，雖依是二，不可得知。」",
    "T12n0374_028:0528c22": "佛言：「善哉，善哉！善男子！菴羅果喻二種人等，",
    "T12n0374_028:0528c23": "實難可知。以難知故，我經中說，當與共住；住",
    "T12n0374_028:0528c24": "若不知，當與久處；久處不知，當以智慧；智",
    "T12n0374_028:0528c25": "若不知，當深觀察；以觀察故，則知持戒及以",
    "T12n0374_028:0528c26": "破戒。善男子！具是四事，共住、久處、智慧、觀察，",
    "T12n0374_028:0528c27": "然後得知持戒破戒。善男子！戒有二種，持",
    "T12n0374_028:0528c28": "戒亦二：一究竟戒、二不究竟。有人以因緣",
    "T12n0374_028:0528c29": "故受持禁戒，智者當觀是人持戒，為為利養？",
    "T12n0374_028:0529a01": "為究竟持？善男子！如來戒者無有因緣，是故",
    "T12n0374_028:0529a02": "得名為究竟戒。以是義故，菩薩雖為諸惡眾",
    "T12n0374_028:0529a03": "生之所傷害，不生恚礙，是故如來得名成就",
    "T12n0374_028:0529a04": "畢竟持戒、究竟持戒。善男子！我昔一時，與舍",
    "T12n0374_028:0529a05": "利弗及五百弟子，俱共止住摩伽陀國瞻婆",
    "T12n0374_028:0529a06": "大城。時有獵師追逐一鴿，是鴿惶怖，至舍利",
    "T12n0374_028:0529a07": "弗影，猶故戰慄如芭蕉樹，至我影中身心安",
    "T12n0374_028:0529a08": "隱，恐怖得除。是故當知如來世尊畢竟持戒，",
    "T12n0374_028:0529a09": "乃至身影猶有是力。善男子！不究竟戒，尚不",
    "T12n0374_028:0529a10": "能得聲聞緣覺，何況能得阿耨多羅三藐三",
    "T12n0374_028:0529a11": "菩提？「復有二種：一為利養，二為正法。為利養",
    "T12n0374_028:0529a12": "故，受持禁戒，當知是戒不見佛性及以如來，",
    "T12n0374_028:0529a13": "雖聞佛性及如來名，猶不得名為聞見也。若",
    "T12n0374_028:0529a14": "為正法受持禁戒，當知是戒能見佛性及以",
    "T12n0374_028:0529a15": "如來，是名眼見，亦名聞見。復有二種：一者根",
    "T12n0374_028:0529a16": "深難拔，二者根淺易動。若能修習空無相",
    "T12n0374_028:0529a17": "願，是名根深難拔。若不修習是三三昧，雖復",
    "T12n0374_028:0529a18": "修習為二十五有，是名根淺易動。復有二種：",
    "T12n0374_028:0529a19": "一為自身，二為眾生。為眾生者，能見佛性及",
    "T12n0374_028:0529a20": "以如來。持戒之人復有二種：一者性自能持，",
    "T12n0374_028:0529a21": "二者須他教勅。若受戒已，經無量世初不漏",
    "T12n0374_028:0529a22": "失，或值惡國、遇惡知識、惡時、惡世，聞邪惡法、",
    "T12n0374_028:0529a23": "邪見同止。爾時雖無受戒之法，修持如本，無",
    "T12n0374_028:0529a24": "所毀犯，是名性自能持。若遇師僧白四羯磨，",
    "T12n0374_028:0529a25": "然後得戒，雖得戒已，要憑和上、諸師、同學、善",
    "T12n0374_028:0529a26": "友誨喻，乃知進止，聽法說法備諸威儀，是名",
    "T12n0374_028:0529a27": "須他教勅。善男子！性能持者，眼見佛性及以",
    "T12n0374_028:0529a28": "如來，亦名聞見。戒復有二：一聲聞戒，二菩薩",
    "T12n0374_028:0529a29": "戒。從初發心乃至得成阿耨多羅三藐三菩",
    "T12n0374_028:0529b01": "提，是名菩薩戒。若觀白骨乃至證得阿羅漢",
    "T12n0374_028:0529b02": "果，是名聲聞戒。若有受持聲聞戒者，當知是",
    "T12n0374_028:0529b03": "人不見佛性及以如來。若有受持菩薩戒者，",
    "T12n0374_028:0529b04": "當知是人得阿耨多羅三藐三菩提，能見佛",
    "T12n0374_028:0529b05": "性、如來、涅槃。」師子吼菩薩言：「世尊！何因緣故，",
    "T12n0374_028:0529b06": "受持禁戒？」佛言：「善男子！為心不悔故。何故不",
    "T12n0374_028:0529b07": "悔？為受樂故。何故受樂？為遠離故。何故遠",
    "T12n0374_028:0529b08": "離？為安隱故。何故安隱？為禪定故。何故禪",
    "T12n0374_028:0529b09": "定？為實知見故。何故為實知見？為見生死諸",
    "T12n0374_028:0529b10": "過患故。何故為見於生死過患？為心不貪著",
    "T12n0374_028:0529b11": "故。何故為心不貪著？為得解脫故。何故為",
    "T12n0374_028:0529b12": "得解脫？為得無上大涅槃故。何故為得大般",
    "T12n0374_028:0529b13": "涅槃？為得常樂我淨法故。何故為得常樂我",
    "T12n0374_028:0529b14": "淨？為得不生不滅故。何故為得不生不滅？為",
    "T12n0374_028:0529b15": "見佛性故。是故菩薩性自能持究竟淨戒。善",
    "T12n0374_028:0529b16": "男子！持戒比丘雖不發願求不悔心，不悔之",
    "T12n0374_028:0529b17": "心自然而得。何以故？法性爾故。雖不求樂、遠",
    "T12n0374_028:0529b18": "離安隱、真實知見，見生死過，心不貪著。解脫",
    "T12n0374_028:0529b19": "涅槃、常樂我淨、不生不滅，見於佛性而自然",
    "T12n0374_028:0529b20": "得。何以故？法性爾故。」師子吼菩薩言：「世尊！",
    "T12n0374_028:0529b21": "若因持戒得不悔果，因於解脫得涅槃果者，",
    "T12n0374_028:0529b22": "戒則無因，涅槃無果。戒若無因，則名為常。涅",
    "T12n0374_028:0529b23": "槃有因，則是無常。若爾者，涅槃則為本無今",
    "T12n0374_028:0529b24": "有。若本無今有，是為無常，猶如然燈。涅槃若",
    "T12n0374_028:0529b25": "爾，云何得名我樂淨耶？」佛言：「善男子！善哉，善",
    "T12n0374_028:0529b26": "哉！汝以曾於無量佛所種諸善根，能問如來",
    "T12n0374_028:0529b27": "如是深義。善男子！不失本念，乃如是問也。",
    "T12n0374_028:0529b28": "我憶往昔過無量劫，波羅[木*柰]城有佛出世，號",
    "T12n0374_028:0529b29": "曰善得。爾時彼佛三億歲中演說如是大涅",
    "T12n0374_028:0529c01": "槃經，我時與汝，俱在彼會，我以是事諮問",
    "T12n0374_028:0529c02": "彼佛。爾時如來為眾生故，三昧正受，未答此",
    "T12n0374_028:0529c03": "義。善哉，大士！乃能憶念如是本事。諦聽，諦聽，",
    "T12n0374_028:0529c04": "當為汝說。戒亦有因，謂聽正法。聽正法者是",
    "T12n0374_028:0529c05": "亦有因，謂近善友。近善友者是亦有因，所謂",
    "T12n0374_028:0529c06": "信心。信心者是亦有因，因有二種：一者聽",
    "T12n0374_028:0529c07": "法，二思惟義。善男子！信心者因於聽法，聽法",
    "T12n0374_028:0529c08": "者因於信心。如是二法，亦因、亦因因，亦果、亦",
    "T12n0374_028:0529c09": "果果。善男子！譬如尼乾立拒舉瓶，互為因果",
    "T12n0374_028:0529c10": "不得相離。善男子！如無明緣行，行緣無明。是",
    "T12n0374_028:0529c11": "無明行，亦因、亦因因，亦果、亦果果。乃至生緣",
    "T12n0374_028:0529c12": "老死，老死緣生，是生老死，亦因、亦因因，亦果、",
    "T12n0374_028:0529c13": "亦果果。善男子！生能生法，不能自生，不自生",
    "T12n0374_028:0529c14": "故，由生生生；生生不自生，復賴生故生。是故",
    "T12n0374_028:0529c15": "二生，亦因，亦因因，亦果、亦果果。善男子！信心、",
    "T12n0374_028:0529c16": "聽法，亦復如是。「善男子！是果非因謂大涅槃。",
    "T12n0374_028:0529c17": "何故名果？是上果故、沙門果故、婆羅門果故、",
    "T12n0374_028:0529c18": "斷生死故、破煩惱故，是故名果。為諸煩惱之",
    "T12n0374_028:0529c19": "所呵責，是故涅槃名果，煩惱者名為過過。善",
    "T12n0374_028:0529c20": "男子！涅槃無因，而體是果。何以故？無生滅故、",
    "T12n0374_028:0529c21": "無所作故、非有為故、是無為故、常不變故、無",
    "T12n0374_028:0529c22": "處所故、無始終故。善男子！若涅槃有因，則不",
    "T12n0374_028:0529c23": "得稱為涅槃也。槃者言因，般涅言無，無有因",
    "T12n0374_028:0529c24": "故，故稱涅槃。」",
    "T12n0374_028:0529c25": "師子吼菩薩言：「如佛所說，涅槃無因，是義不",
    "T12n0374_028:0529c26": "然。若言無者，則合六義：一者畢竟無故，故",
    "T12n0374_028:0529c27": "名為無，如一切法無我、無我所。二者有時無",
    "T12n0374_028:0529c28": "故，故名為無，如世人言，河池無水、無有日月。",
    "T12n0374_028:0529c29": "三者少故，故名為無，如世人言，食中少醎，名",
    "T12n0374_028:0530a01": "為無醎，甘漿少甜，名為無甜。四者無受故，故",
    "T12n0374_028:0530a02": "名為無，如旃陀羅不能受持婆羅門法，是故",
    "T12n0374_028:0530a03": "名為無婆羅門。五者受惡法故，故名為無，如",
    "T12n0374_028:0530a04": "世人言，受惡法者不名沙門及婆羅門，是",
    "T12n0374_028:0530a05": "故名為無有沙門及婆羅門。六者不對故，故",
    "T12n0374_028:0530a06": "名為無，譬如無白，名之為黑，無有明故，名",
    "T12n0374_028:0530a07": "之無明。世尊！涅槃亦爾，有時無因，故名涅",
    "T12n0374_028:0530a08": "槃。」",
    "T12n0374_028:0530a09": "佛言：「善男子！汝今所說如是六義，何故不引",
    "T12n0374_028:0530a10": "畢竟無者以喻涅槃？乃取有時無耶？善男子！",
    "T12n0374_028:0530a11": "涅槃之體畢竟無因，猶如無我及無我所。善",
    "T12n0374_028:0530a12": "男子！世法、涅槃終不相對，是故六事不得為",
    "T12n0374_028:0530a13": "喻。善男子！一切諸法悉無有我，而此涅槃真",
    "T12n0374_028:0530a14": "實有我，以是義故，涅槃無因，而體是果，是因",
    "T12n0374_028:0530a15": "非果，名為佛性。非因生故，是因非果。非沙門",
    "T12n0374_028:0530a16": "果，故名非果。何故名因？以了因故。善男子！因",
    "T12n0374_028:0530a17": "有二種：一者生因，二者了因。能生法者，是名",
    "T12n0374_028:0530a18": "生因；燈能了物，故名了因。煩惱諸結，是名生",
    "T12n0374_028:0530a19": "因；眾生父母，是名了因。如穀子等是名生",
    "T12n0374_028:0530a20": "因；地水糞等是名了因。復有生因，謂六波",
    "T12n0374_028:0530a21": "羅蜜、阿耨多羅三藐三菩提。復有了因，謂佛",
    "T12n0374_028:0530a22": "性、阿耨多羅三藐三菩提。復有了因，謂六波",
    "T12n0374_028:0530a23": "羅蜜、佛性。復有生因，謂首楞嚴三昧、阿耨多",
    "T12n0374_028:0530a24": "羅三藐三菩提。復有了因，謂八正道、阿耨多",
    "T12n0374_028:0530a25": "羅三藐三菩提。復有生因，所謂信心、六波羅",
    "T12n0374_028:0530a26": "蜜。」師子吼菩薩言：「世尊！如佛所說，見於如來",
    "T12n0374_028:0530a27": "及以佛性，是義云何？世尊！如來之身無有相",
    "T12n0374_028:0530a28": "貌，非長非短、非白非黑，無有方所，不在三界，",
    "T12n0374_028:0530a29": "非有為相，非眼識識，云何可見？佛性亦爾。」",
    "T12n0374_028:0530b01": "佛言：「善男子！佛身二種：一者常，二者無常。",
    "T12n0374_028:0530b02": "無常者，為欲度脫一切眾生，方便示現，是名",
    "T12n0374_028:0530b03": "眼見。常者，如來世尊解脫之身，亦名眼見，亦",
    "T12n0374_028:0530b04": "名聞見。佛性亦二：一者可見，二不可見。",
    "T12n0374_028:0530b05": "可見者，十住菩薩、諸佛世尊。不可見者，一切",
    "T12n0374_028:0530b06": "眾生。眼見者，謂十住菩薩、諸佛如來，眼見眾",
    "T12n0374_028:0530b07": "生所有佛性。聞見者，一切眾生、九住菩薩，聞",
    "T12n0374_028:0530b08": "有佛性如來之身。復有二種：一者是色，二者",
    "T12n0374_028:0530b09": "非色。色者，如來解脫，非色者，如來永斷諸色",
    "T12n0374_028:0530b10": "相故。佛性二種：一者是色，二者非色。色者，阿",
    "T12n0374_028:0530b11": "耨多羅三藐三菩提，非色者，凡夫乃至十住",
    "T12n0374_028:0530b12": "菩薩，十住菩薩見不了了，故名非色。善男子！",
    "T12n0374_028:0530b13": "佛性者復有二種：一者是色，二者非色。色者，",
    "T12n0374_028:0530b14": "謂佛菩薩，非色者，一切眾生。色者，名為眼見，",
    "T12n0374_028:0530b15": "非色者，名為聞見。佛性者非內、非外，雖非內",
    "T12n0374_028:0530b16": "外，然非失壞，故名眾生悉有佛性。」",
    "T12n0374_028:0530b17": "師子吼菩薩言：「世尊！如佛所說，一切眾生悉",
    "T12n0374_028:0530b18": "有佛性，如乳中有酪。金剛力士、諸佛佛性如",
    "T12n0374_028:0530b19": "淨醍醐，云何如來說言佛性非內非外？」",
    "T12n0374_028:0530b20": "佛言：「善男子！我亦不說乳中有酪，酪從乳生",
    "T12n0374_028:0530b21": "故言有酪。」「世尊！一切生法各有時節。」「善男子！",
    "T12n0374_028:0530b22": "乳時無酪，亦無生蘇、熟蘇、醍醐，一切眾生亦",
    "T12n0374_028:0530b23": "謂是乳，是故我言乳中無酪。如其有者，何故",
    "T12n0374_028:0530b24": "不得二種名字？如人二能，言金、鐵師。酪時無",
    "T12n0374_028:0530b25": "乳、生蘇、熟蘇及以醍醐，眾生亦謂是酪，非乳、",
    "T12n0374_028:0530b26": "非生熟蘇及以醍醐，亦復如是。善男子！因",
    "T12n0374_028:0530b27": "有二種：一者正因，二者緣因。正因者，如乳生",
    "T12n0374_028:0530b28": "酪，緣因者，如醪煖等。從乳生故，故言乳中而",
    "T12n0374_028:0530b29": "有酪性。」師子吼菩薩言：「世尊！若乳無酪性，角",
    "T12n0374_028:0530c01": "中亦無，何故不從角中生耶？」",
    "T12n0374_028:0530c02": "「善男子！角亦生酪。何以故？我亦說言緣因有",
    "T12n0374_028:0530c03": "二：一醪、二煖。角性煖故，亦能生酪。」",
    "T12n0374_028:0530c04": "師子吼言：「世尊！若角能生酪，求酪之人何故",
    "T12n0374_028:0530c05": "求乳而不取角？」",
    "T12n0374_028:0530c06": "佛言：「善男子！是故我說正因、緣因。」師子吼菩",
    "T12n0374_028:0530c07": "薩言：「若使乳中本無酪性，今方有者。乳中本",
    "T12n0374_028:0530c08": "無菴摩羅樹，何故不生？二俱無故。」",
    "T12n0374_028:0530c09": "「善男子！乳亦能生菴摩羅樹。若以乳灌，一夜",
    "T12n0374_028:0530c10": "之中增長五尺，以是義故，我說二因。善男子！",
    "T12n0374_028:0530c11": "若一切法一因生者，可得難言，乳中何故不",
    "T12n0374_028:0530c12": "能出生菴摩羅樹？善男子！猶如四大，為一切",
    "T12n0374_028:0530c13": "色而作因緣，然色各異，差別不同。以是義故，",
    "T12n0374_028:0530c14": "乳中不生菴摩羅樹。」「世尊！如佛所說，有二因",
    "T12n0374_028:0530c15": "者，正因、緣因。眾生佛性為是何因？」「善男子！眾",
    "T12n0374_028:0530c16": "生佛性亦二種因：一者正因，二者緣因。正因",
    "T12n0374_028:0530c17": "者謂諸眾生，緣因者謂六波羅蜜。」",
    "T12n0374_028:0530c18": "師子吼言：「世尊！我今定知乳有酪性。何以故？",
    "T12n0374_028:0530c19": "我見世間求酪之人，唯取於乳，終不取水，是",
    "T12n0374_028:0530c20": "故當知乳有酪性。」",
    "T12n0374_028:0530c21": "「善男子！如汝所問，是義不然。何以故？一切",
    "T12n0374_028:0530c22": "眾生欲見面像，即便取刀。」",
    "T12n0374_028:0530c23": "師子吼言：「世尊！以是義故，乳有酪性。若刀無",
    "T12n0374_028:0530c24": "面像，何故取刀？」",
    "T12n0374_028:0530c25": "佛言：「善男子！若此刀中定有面像，何故顛倒，",
    "T12n0374_028:0530c26": "豎則見長，橫則見闊？若是自面，何故見長？若",
    "T12n0374_028:0530c27": "是他面，何得稱言是己面像？若因己面，見他",
    "T12n0374_028:0530c28": "面者，何故不見驢馬面像？」師子吼言：「世尊！眼",
    "T12n0374_028:0530c29": "光到彼，故見面長。」",
    "T12n0374_028:0531a01": "佛言：「善男子！而此眼光實不到彼。何以故？近",
    "T12n0374_028:0531a02": "遠一時俱得見故，不見中間所有物故。善男",
    "T12n0374_028:0531a03": "子！光若到彼而得見者，一切眾生悉見於火，",
    "T12n0374_028:0531a04": "何故不燒？如人遠見白物，不應生疑鶴耶？幡",
    "T12n0374_028:0531a05": "耶？人耶？樹耶？若光到者，云何得見水精中物、",
    "T12n0374_028:0531a06": "淵中魚石？若不到見，何故得見水精中物，而",
    "T12n0374_028:0531a07": "不得見壁外之色。是故若言眼光到彼而見",
    "T12n0374_028:0531a08": "長者，是義不然。善男子！如汝所言，乳有酪者，",
    "T12n0374_028:0531a09": "何故賣乳之人但取乳價，不責酪直。賣草馬",
    "T12n0374_028:0531a10": "者，但取馬價，不責駒直。善男子！世間之人，無",
    "T12n0374_028:0531a11": "子息故，故求娉婦。婦若懷妊，不得言女。若言",
    "T12n0374_028:0531a12": "是女，有兒性故，故應娉者，是義不然。何以",
    "T12n0374_028:0531a13": "故？若有兒性亦應有孫，若有孫者則是兄弟。",
    "T12n0374_028:0531a14": "何以故？一腹生故。是故我言女無兒性。若其",
    "T12n0374_028:0531a15": "乳中有酪性者，何故一時不見五味？若樹子",
    "T12n0374_028:0531a16": "中有尼拘陀五丈質者，何故一時不見芽莖、",
    "T12n0374_028:0531a17": "枝葉、花果形色之異？善男子！乳色時異、味異、",
    "T12n0374_028:0531a18": "果異，乃至醍醐亦復如是，云何可說乳有酪",
    "T12n0374_028:0531a19": "性？「善男子！譬如有人明當服蘇，今已患臭。若",
    "T12n0374_028:0531a20": "言乳中定有酪性，亦復如是。善男子！譬如有",
    "T12n0374_028:0531a21": "人，有筆紙墨，和合成字。而是紙中本無有字，",
    "T12n0374_028:0531a22": "以本無故假緣而成；若本有者，何須眾緣？譬",
    "T12n0374_028:0531a23": "如青黃，合成綠色，當知是二，本無緣性；若本",
    "T12n0374_028:0531a24": "有者，何須合成？善男子！譬如眾生因食得命，",
    "T12n0374_028:0531a25": "而此食中實無有命。若本有命，未食之時，食",
    "T12n0374_028:0531a26": "應是命。善男子！一切諸法本無有性，以是義",
    "T12n0374_028:0531a27": "故我說是偈：",
    "T12n0374_028:0531a28": "「『本無今有，　　本有今無。　　三世有法，",
    "T12n0374_028:0531a29": "　　無有是處。』",
    "T12n0374_028:0531b01": "「善男子！一切諸法，因緣故生，因緣故滅。善男",
    "T12n0374_028:0531b02": "子！若諸眾生內有佛性者，一切眾生應有佛",
    "T12n0374_028:0531b03": "身，如我今也。眾生佛性不破不壞、不牽不捉、",
    "T12n0374_028:0531b04": "不繫不縛。如眾生中所有虛空，一切眾生悉",
    "T12n0374_028:0531b05": "有虛空，無罣礙故，各不自見有此虛空。若使",
    "T12n0374_028:0531b06": "眾生無虛空者，則無去來、行住坐臥、不生不",
    "T12n0374_028:0531b07": "長，以是義故，我經中說一切眾生有虛空界，",
    "T12n0374_028:0531b08": "虛空界者，是名虛空。眾生佛性亦復如是，十",
    "T12n0374_028:0531b09": "住菩薩少能見之，如金剛珠。善男子！眾生佛",
    "T12n0374_028:0531b10": "性諸佛境界，非是聲聞緣覺所知。一切眾生",
    "T12n0374_028:0531b11": "不見佛性，是故常為煩惱繫縛，流轉生死。見",
    "T12n0374_028:0531b12": "佛性故，諸結煩惱所不能繫，解脫生死，得大",
    "T12n0374_028:0531b13": "涅槃。」師子吼菩薩言：「世尊！一切眾生有佛性",
    "T12n0374_028:0531b14": "性，如乳中酪性。若乳無酪性，云何佛說有二",
    "T12n0374_028:0531b15": "種因，一者正因、二者緣因？緣因者，一醪、二",
    "T12n0374_028:0531b16": "煖。虛空無性，故無緣因。」",
    "T12n0374_028:0531b17": "佛言：「善男子！若使乳中定有酪性者，何須緣",
    "T12n0374_028:0531b18": "因？」師子吼菩薩言：「世尊！以有性故，故須緣因。",
    "T12n0374_028:0531b19": "何以故？欲明見故，緣因者即是了因。世尊！譬",
    "T12n0374_028:0531b20": "如闇中先有諸物，為欲見故，以燈照了。若本",
    "T12n0374_028:0531b21": "無者，燈何所照？如泥中有瓶，故須人、水、輪、繩、",
    "T12n0374_028:0531b22": "杖等而為了因。如尼拘陀子，須地、水、糞而作",
    "T12n0374_028:0531b23": "了因。乳中醪煖，亦復如是，須作了因。是故雖",
    "T12n0374_028:0531b24": "先有性，要假了因，然後得見，以是義故，定知",
    "T12n0374_028:0531b25": "乳中先有酪性。」",
    "T12n0374_028:0531b26": "「善男子！若使乳中定有酪性者，即是了因。若",
    "T12n0374_028:0531b27": "是了因，復何須了？善男子！若是了因，性是了",
    "T12n0374_028:0531b28": "者，常應自了；若自不了，何能了他？若言了因",
    "T12n0374_028:0531b29": "有二種性：一者自了、二者了他，是義不然。何",
    "T12n0374_028:0531c01": "以故？了因一法，云何有二？若有二者，乳亦應",
    "T12n0374_028:0531c02": "二。若使乳中無二相者，云何了因而獨有二？」",
    "T12n0374_028:0531c03": "師子吼言：「世尊！如世人言，我共八人，了因亦",
    "T12n0374_028:0531c04": "爾，自了、了他。」",
    "T12n0374_028:0531c05": "佛言：「善男子！了因若爾，則非了因。何以故？數",
    "T12n0374_028:0531c06": "者能數自色、他色，故得言八。而此色性，自無",
    "T12n0374_028:0531c07": "了相，無了相故，要須智性，乃數自他。是故了",
    "T12n0374_028:0531c08": "因，不能自了，亦不了他。善男子！一切眾生有",
    "T12n0374_028:0531c09": "佛性者，何故修習無量功德？若言修習是",
    "T12n0374_028:0531c10": "了因者，已同酪壞。若言因中定有果者，戒、定、",
    "T12n0374_028:0531c11": "智慧，則無增長。我見世人本無禁、戒、禪定、智",
    "T12n0374_028:0531c12": "慧，從師受已，漸漸增益。若言師教是了因者，",
    "T12n0374_028:0531c13": "當師教時，受者未有戒、定、智慧。若是了者，應",
    "T12n0374_028:0531c14": "了未有，云何乃了？戒、定、智慧令得增長？」師子",
    "T12n0374_028:0531c15": "吼菩薩言：「世尊！若了因無者，云何得名有乳",
    "T12n0374_028:0531c16": "有酪？」",
    "T12n0374_028:0531c17": "「善男子！世間答難凡有三種：一者轉答，如先",
    "T12n0374_028:0531c18": "所說，何故名戒？以不悔故，乃至為得大涅槃",
    "T12n0374_028:0531c19": "故。二者默然答，如有梵志來問我言，我是常",
    "T12n0374_028:0531c20": "耶？我時默然。三者疑答，如此經中，若了因有",
    "T12n0374_028:0531c21": "二，乳中何故不得有二？善男子！我今轉答。如",
    "T12n0374_028:0531c22": "世人言，有乳酪者以定得故，是故得名有乳",
    "T12n0374_028:0531c23": "有酪，佛性亦爾，有眾生有佛性，以當見故。」師",
    "T12n0374_028:0531c24": "子吼言：「世尊！如佛所說，是義不然。過去已滅，",
    "T12n0374_028:0531c25": "未來未到，云何名有？若言當有名為有者，是",
    "T12n0374_028:0531c26": "義不然。如世間人，見無兒息，便言無兒。一切",
    "T12n0374_028:0531c27": "眾生無佛性者，云何說言一切眾生悉有佛",
    "T12n0374_028:0531c28": "性？」",
    "T12n0374_028:0531c29": "佛言：「善男子！過去名有，譬如種橘，芽生子滅，",
    "T12n0374_028:0532a01": "芽亦甘甜，乃至生果，味亦如是，熟已乃醋。",
    "T12n0374_028:0532a02": "善男子！而是醋味，子芽乃至生果悉無，隨本",
    "T12n0374_028:0532a03": "熟時，形色相貌則生醋味，而是醋味本無今",
    "T12n0374_028:0532a04": "有，雖本無今有，非不因本。如是本子，雖復過",
    "T12n0374_028:0532a05": "去，故得名有。以是義故，過去名有。云何復名",
    "T12n0374_028:0532a06": "未來為有？譬如有人種植胡麻，有人問言：『何",
    "T12n0374_028:0532a07": "故種此？』答言：『有油。』實未有油，胡麻熟已，收子",
    "T12n0374_028:0532a08": "熬烝、擣壓，然後乃得出油。當知是人非虛妄",
    "T12n0374_028:0532a09": "也。以是義故，名未來有。云何復名過去有耶？",
    "T12n0374_028:0532a10": "善男子！譬如有人，私屏罵王，經歷年歲，王乃",
    "T12n0374_028:0532a11": "聞之。聞已即問：『何故見罵？』答言：『大王。我不",
    "T12n0374_028:0532a12": "罵也。何以故？罵者已滅。』王言：『罵者，我、身二俱",
    "T12n0374_028:0532a13": "存在，云何言滅？』以是因緣喪失身命。善男子！",
    "T12n0374_028:0532a14": "是二實無，而果不滅，是名過去有。云何復名",
    "T12n0374_028:0532a15": "未來有耶？譬如有人，往陶師所，問有瓶不？答",
    "T12n0374_028:0532a16": "言有瓶。而是陶師實未有瓶，以有泥故，故言",
    "T12n0374_028:0532a17": "有瓶，當知是人非妄語也。乳中有酪、眾生佛",
    "T12n0374_028:0532a18": "性，亦復如是。欲見佛性，應當觀察時節形色，",
    "T12n0374_028:0532a19": "是故我說一切眾生悉有佛性，實不虛妄。」師",
    "T12n0374_028:0532a20": "子吼言：「一切眾生無有佛性者，云何而得阿",
    "T12n0374_028:0532a21": "耨多羅三藐三菩提？以正因故，故令眾生得",
    "T12n0374_028:0532a22": "阿耨多羅三藐三菩提。何等正因？所謂佛性。",
    "T12n0374_028:0532a23": "世尊！若尼拘陀子，無尼拘陀樹者，何故名為",
    "T12n0374_028:0532a24": "尼拘陀子，而不名為佉陀羅子？世尊！如瞿曇",
    "T12n0374_028:0532a25": "姓不得稱為阿坻耶姓，阿坻耶姓亦復不得",
    "T12n0374_028:0532a26": "稱瞿曇姓。尼拘陀子亦復如是，不得稱為佉",
    "T12n0374_028:0532a27": "陀羅尼子，佉陀羅尼子不得稱為尼拘陀",
    "T12n0374_028:0532a28": "子。猶如世尊不得捨離瞿曇種姓，眾生佛性",
    "T12n0374_028:0532a29": "亦復如是，以是義故，當知眾生悉有佛性。」",
    "T12n0374_028:0532b01": "佛言：「善男子！若言子中有尼拘陀者，是義",
    "T12n0374_028:0532b02": "不然。如其有者，何故不見？善男子！如世間物，",
    "T12n0374_028:0532b03": "有因緣故不可得見。云何因緣？謂遠不可見，",
    "T12n0374_028:0532b04": "如空中鳥跡。近不可見，如人眼睫。壞故不",
    "T12n0374_028:0532b05": "見，如根敗者。亂想故不見，如心不專一。細故",
    "T12n0374_028:0532b06": "不見，如小微塵。障故不見，如雲表星。多故不",
    "T12n0374_028:0532b07": "見，如稻聚中麻。相似故不見，如豆在豆聚。尼",
    "T12n0374_028:0532b08": "拘陀樹不同如是八種因緣，如其有者，何故",
    "T12n0374_028:0532b09": "不見？若言細障故不見者，是義不然。何以故？",
    "T12n0374_028:0532b10": "樹相麁故。若言性細，云何增長？若言障故不",
    "T12n0374_028:0532b11": "可見者，常應不見。本無麁相，今則見麁。當知",
    "T12n0374_028:0532b12": "是麁本無其性，本無見性今則可見，當知是",
    "T12n0374_028:0532b13": "見亦本無性。子亦如是，本無有樹，今則有之，",
    "T12n0374_028:0532b14": "當有何咎？」師子吼言：「如佛所說，有二種因：一",
    "T12n0374_028:0532b15": "者正因，二者了因。尼拘陀子以地、水、糞作了",
    "T12n0374_028:0532b16": "因故，令細得麁。」",
    "T12n0374_028:0532b17": "佛言：「善男子！若本有者，何須了因？若本無性，",
    "T12n0374_028:0532b18": "了何所了？若尼拘陀中本無麁相，以了因故",
    "T12n0374_028:0532b19": "乃生麁者，何故不生佉陀羅樹？二俱無故。善",
    "T12n0374_028:0532b20": "男子！若細不見者，麁應可見。譬如一塵，則不",
    "T12n0374_028:0532b21": "可見、多塵和合則應可見。如是子中麁應可",
    "T12n0374_028:0532b22": "見。何以故？是中已有芽、莖、花、果，一一果中有",
    "T12n0374_028:0532b23": "無量子，一一子中有無量樹，是故名麁，有是",
    "T12n0374_028:0532b24": "麁故，故應可見。善男子！若尼拘陀子，有尼拘",
    "T12n0374_028:0532b25": "陀性，而生樹者，眼見是子為火所燒，如是燒",
    "T12n0374_028:0532b26": "性亦應本有；若本有者，樹不應生。若一切法",
    "T12n0374_028:0532b27": "本有生滅，何故先生後滅不一時耶？以是義",
    "T12n0374_028:0532b28": "故，當知無性。」",
    "T12n0374_028:0532b29": "師子吼菩薩言：「世尊！若尼拘陀子，本無樹性",
    "T12n0374_028:0532c01": "而生樹者，是子何故不出於油？二俱無故。」「善",
    "T12n0374_028:0532c02": "男子！如是子中亦能生油，雖無本性，因緣故",
    "T12n0374_028:0532c03": "有。」",
    "T12n0374_028:0532c04": "師子吼言：「何故不名胡麻油耶？」「善男子！非",
    "T12n0374_028:0532c05": "胡麻故。善男子！如火緣生火、水緣生水，雖俱",
    "T12n0374_028:0532c06": "從緣，不能相有。尼拘陀子及胡麻油亦復如",
    "T12n0374_028:0532c07": "是，雖俱從緣，各不相生。尼拘陀子，性能治冷。",
    "T12n0374_028:0532c08": "胡麻油者，性能治風。善男子！譬如甘蔗，因緣",
    "T12n0374_028:0532c09": "故生。石蜜、黑蜜，雖俱一緣，色貌各異，石蜜治",
    "T12n0374_028:0532c10": "熱，黑蜜治冷。」",
    "T12n0374_028:0532c11": "師子吼菩薩言：「世尊！如其乳中無有酪性，麻",
    "T12n0374_028:0532c12": "無油性，尼拘陀子無有樹性，泥無瓶性，一",
    "T12n0374_028:0532c13": "切眾生無佛性者，如佛先說一切眾生悉有",
    "T12n0374_028:0532c14": "佛性，是故應得阿耨多羅三藐三菩提者，是",
    "T12n0374_028:0532c15": "義不然。何以故？人天無性。以無性故，人可作",
    "T12n0374_028:0532c16": "天，天可作人，以業因緣，不以性故。菩薩摩訶",
    "T12n0374_028:0532c17": "薩以業因緣故，得阿耨多羅三藐三菩提。若",
    "T12n0374_028:0532c18": "諸眾生有佛性者，何因緣故，一闡提等斷諸",
    "T12n0374_028:0532c19": "善根，墮于地獄？若菩提心是佛性者，一闡提",
    "T12n0374_028:0532c20": "等不應能斷；若可斷者，云何得言佛性是常？",
    "T12n0374_028:0532c21": "若非常者，不名佛性。若諸眾生有佛性者，何",
    "T12n0374_028:0532c22": "故名為初發心耶？云何而言是毘跋致、阿毘",
    "T12n0374_028:0532c23": "跋致？毘跋致者當知是人無有佛性。世尊！菩",
    "T12n0374_028:0532c24": "薩摩訶薩一心趣向阿耨多羅三藐三菩提，",
    "T12n0374_028:0532c25": "大慈大悲，見生老病死煩惱過患，觀大涅槃",
    "T12n0374_028:0532c26": "無生老死煩惱諸過，信於三寶及業果報，受",
    "T12n0374_028:0532c27": "持禁戒，如是等法名為佛性。若離是法有佛",
    "T12n0374_028:0532c28": "性者，何須是法而作因緣？世尊！如乳不假緣",
    "T12n0374_028:0532c29": "必當成酪，生蘇不爾要待因緣，所謂人功、水",
    "T12n0374_028:0533a01": "瓶、攢繩。眾生亦爾，有佛性者，應離因緣得",
    "T12n0374_028:0533a02": "阿耨多羅三藐三菩提。若定有者，行人何故",
    "T12n0374_028:0533a03": "見三惡苦、生、老、病、死，而生退心。亦不須修六",
    "T12n0374_028:0533a04": "波羅蜜，即應得成阿耨多羅三藐三菩提，如",
    "T12n0374_028:0533a05": "乳非緣而得成酪。然非不因六波羅蜜而得",
    "T12n0374_028:0533a06": "成於阿耨多羅三藐三菩提，以是義故，當知",
    "T12n0374_028:0533a07": "眾生悉無佛性。如佛先說僧寶是常，如其常",
    "T12n0374_028:0533a08": "者，則非無常；非無常者，云何而得阿耨多羅",
    "T12n0374_028:0533a09": "三藐三菩提？僧若常者，云何復言一切眾生",
    "T12n0374_028:0533a10": "悉有佛性？世尊！若使眾生從本已來無菩提",
    "T12n0374_028:0533a11": "心，亦無阿耨多羅三藐三菩提心，後方有者，",
    "T12n0374_028:0533a12": "眾生佛性亦應如是，本無後有。以是義故，一",
    "T12n0374_028:0533a13": "切眾生應無佛性。」佛言：「善哉，善哉！善男子！汝",
    "T12n0374_028:0533a14": "已久知佛性之義，為眾生故作如是問。一切",
    "T12n0374_028:0533a15": "眾生實有佛性。汝言眾生若有佛性，不應而",
    "T12n0374_028:0533a16": "有初發心者，善男子！心非佛性。何以故？心是",
    "T12n0374_028:0533a17": "無常，佛性常故。汝言何故有退心者？實無退",
    "T12n0374_028:0533a18": "心。心若有退，終不能得阿耨多羅三藐三菩",
    "T12n0374_028:0533a19": "提，以遲得故名之為退。此菩提心實非佛性。",
    "T12n0374_028:0533a20": "何以故？一闡提等斷於善根，墮地獄故。若菩",
    "T12n0374_028:0533a21": "提心是佛性者，一闡提輩則不得名一闡提",
    "T12n0374_028:0533a22": "也。菩提之心，亦不得名為無常也。是故定知",
    "T12n0374_028:0533a23": "菩提之心實非佛性。",
    "T12n0374_028:0533a24": "「善男子！汝言眾生若有佛性，不應假緣，如乳",
    "T12n0374_028:0533a25": "成酪者，是義不然。何以故？若言五緣成於生",
    "T12n0374_028:0533a26": "蘇，當知佛性亦復如是。譬如眾石，有金、有銀、",
    "T12n0374_028:0533a27": "有銅、有鐵，俱稟四大，一名一實，而其所出各",
    "T12n0374_028:0533a28": "各不同。要假眾緣，眾生福德、爐冶人功，然後",
    "T12n0374_028:0533a29": "出生，是故當知本無金性。眾生佛性不名為",
    "T12n0374_028:0533b01": "佛，以諸功德因緣和合，得見佛性，然後得",
    "T12n0374_028:0533b02": "佛。汝言眾生悉有佛性，何故不見者？是義不",
    "T12n0374_028:0533b03": "然。何以故？以諸因緣未和合故。善男子！以是",
    "T12n0374_028:0533b04": "義故，我說二因，正因、緣因。正因者名為佛性，",
    "T12n0374_028:0533b05": "緣因者發菩提心。以二因緣，得阿耨多羅三",
    "T12n0374_028:0533b06": "藐三菩提，如石出金。",
    "T12n0374_028:0533b07": "「善男子！汝言僧常，一切眾生無佛性者，善男",
    "T12n0374_028:0533b08": "子！僧名和合，和合有二：一者世和合，二者第",
    "T12n0374_028:0533b09": "一義和合。世和合者名聲聞僧，義和合者名",
    "T12n0374_028:0533b10": "菩薩僧。世僧無常，佛性是常。如佛性常，義僧",
    "T12n0374_028:0533b11": "亦爾。復次有僧謂法和合，法和合者謂十二",
    "T12n0374_028:0533b12": "部經，十二部經常，是故我說法、僧是常。善男",
    "T12n0374_028:0533b13": "子！僧名和合，和合者名十二因緣，十二因",
    "T12n0374_028:0533b14": "緣中亦有佛性，十二因緣常。佛性亦爾，是故",
    "T12n0374_028:0533b15": "我說僧有佛性。又復僧者謂諸佛和合，是故",
    "T12n0374_028:0533b16": "我說僧有佛性。",
    "T12n0374_028:0533b17": "「善男子！汝言眾生若有佛性，云何有退、有不",
    "T12n0374_028:0533b18": "退者？諦聽，諦聽！我當為汝分別解說。善男子！",
    "T12n0374_028:0533b19": "菩薩摩訶薩有十三法，則便退轉。何等十三？",
    "T12n0374_028:0533b20": "一者心不信；二者不作心；三者疑心；四者悋",
    "T12n0374_028:0533b21": "惜身財；五者於涅槃中生大怖畏，云何乃令",
    "T12n0374_028:0533b22": "眾生永滅；六者心不堪忍；七者心不調柔；八",
    "T12n0374_028:0533b23": "者愁惱；九者不樂；十者放逸；十一者自輕己",
    "T12n0374_028:0533b24": "身；十二者自見煩惱無能壞者；十三者不樂",
    "T12n0374_028:0533b25": "進趣菩提之法。善男子！是名十三法，令諸菩",
    "T12n0374_028:0533b26": "薩退轉菩提。復有六法壞菩提心。何等為六？",
    "T12n0374_028:0533b27": "一者悋法、二者於諸眾生起不善心、三者親",
    "T12n0374_028:0533b28": "近惡友、四者不勤精進、五者自大憍慢、六者",
    "T12n0374_028:0533b29": "營務世業。如是六法則能破壞菩提之心。善",
    "T12n0374_028:0533c01": "男子！有人得聞諸佛世尊是人天師，於眾生",
    "T12n0374_028:0533c02": "中最上無比，勝於聲聞辟支佛等。法眼明了，",
    "T12n0374_028:0533c03": "見法無礙，能度眾生於大苦海，聞已即復發",
    "T12n0374_028:0533c04": "大誓願。如其世間有如是人，我亦當得。以是",
    "T12n0374_028:0533c05": "因緣，發阿耨多羅三藐三菩提心，或復為他",
    "T12n0374_028:0533c06": "之所教誨發菩提心。或聞菩薩阿僧祇劫修",
    "T12n0374_028:0533c07": "行苦行，然後乃得阿耨多羅三藐三菩提。聞",
    "T12n0374_028:0533c08": "已思惟：『我今不堪如是苦行，云何能得？』是故",
    "T12n0374_028:0533c09": "有退。「善男子！復有五法退菩提心。何等為五？",
    "T12n0374_028:0533c10": "一者樂在外道出家、二者不修大慈之心、三",
    "T12n0374_028:0533c11": "者好求法師過惡、四者常樂處在生死、五者",
    "T12n0374_028:0533c12": "不憙受持讀誦書寫解說十二部經，是名五",
    "T12n0374_028:0533c13": "法退菩提心。復有二法退菩提心。何等為二？",
    "T12n0374_028:0533c14": "一者貪樂五欲、二者不能恭敬尊重三寶。以",
    "T12n0374_028:0533c15": "如是等眾因緣故，退菩提心。",
    "T12n0374_028:0533c16": "「云何復名不退之心？有人聞佛能度眾生生",
    "T12n0374_028:0533c17": "老病死，不從師諮，自然修習得阿耨多羅三",
    "T12n0374_028:0533c18": "藐三菩提。若菩提道是可得者，我當修習必",
    "T12n0374_028:0533c19": "令得之。以是因緣發菩提心，所作功德若多",
    "T12n0374_028:0533c20": "若少，悉以迴向阿耨多羅三藐三菩提，作是",
    "T12n0374_028:0533c21": "誓願：『願我常得親近諸佛及佛弟子，常聞深",
    "T12n0374_028:0533c22": "法五情完具，若遇苦難不失是心。復願諸佛",
    "T12n0374_028:0533c23": "及諸弟子，常於我所生歡喜心，具五善根。若",
    "T12n0374_028:0533c24": "諸眾生斫伐我身、斬截手足、頭目支節，當於",
    "T12n0374_028:0533c25": "是人生大慈心，深自喜慶，如是諸人為我增",
    "T12n0374_028:0533c26": "長菩提因緣，若無是者，我當何緣而得成就",
    "T12n0374_028:0533c27": "阿耨多羅三藐三菩提。』復發是願：『莫令我得",
    "T12n0374_028:0533c28": "無根、二根、女人之身，不繫屬人、不遭惡主、不",
    "T12n0374_028:0533c29": "屬惡王、不生惡國，若得好身種姓真正，多饒",
    "T12n0374_028:0534a01": "財寶不生憍慢，令我常聞十二部經，受持讀",
    "T12n0374_028:0534a02": "誦、書寫解說。若為眾生有所演說，願令受者",
    "T12n0374_028:0534a03": "敬信無疑，常於我所不生惡心。寧當少聞，多",
    "T12n0374_028:0534a04": "解義味，不願多聞，於義不了。願作心師，不師",
    "T12n0374_028:0534a05": "於心，身口意業不與惡交，能施一切眾生安",
    "T12n0374_028:0534a06": "樂，身戒心慧不動如山，欲為受持無上正",
    "T12n0374_028:0534a07": "法，於身命財不生慳悋。不淨之物不為福業，",
    "T12n0374_028:0534a08": "正命自活心無邪諂，受恩常念，小恩大報。善",
    "T12n0374_028:0534a09": "知世中所有事藝，善解眾生方俗之言，讀誦",
    "T12n0374_028:0534a10": "書寫十二部經，不生懈怠懶墮之心。若諸眾",
    "T12n0374_028:0534a11": "生不樂聽聞，方便引接，令彼樂聞。言常柔軟，",
    "T12n0374_028:0534a12": "口不宣惡，不和合眾能令和合，有憂怖者令",
    "T12n0374_028:0534a13": "離憂怖，飢饉之世令得豐足，疾病之世作大",
    "T12n0374_028:0534a14": "醫王，病藥所須財寶自在，令疾病者悉得除",
    "T12n0374_028:0534a15": "愈。刀兵之劫，有大力勢斷其殘害，令無遺餘。",
    "T12n0374_028:0534a16": "能斷眾生種種怖畏，所謂若死、閉繫、打擲、水",
    "T12n0374_028:0534a17": "火王賊、貧窮破戒、惡名惡道，如是等畏，悉當",
    "T12n0374_028:0534a18": "斷之。父母師長深生恭敬，怨憎之中生大慈",
    "T12n0374_028:0534a19": "心，常修六念、空三昧門、十二因緣、生滅等觀，",
    "T12n0374_028:0534a20": "出息入息、天行梵行及以聖行，金剛三昧、首",
    "T12n0374_028:0534a21": "楞嚴定，無三寶處令我自得寂靜之心。若其",
    "T12n0374_028:0534a22": "身心受大苦時，莫失無上菩提之心，莫以聲",
    "T12n0374_028:0534a23": "聞辟支佛心而生知足。無三寶處常在外道",
    "T12n0374_028:0534a24": "法中出家，為破邪見不習其道，得法自在，得",
    "T12n0374_028:0534a25": "心自在。於有為法，了了見過，令我怖畏二乘",
    "T12n0374_028:0534a26": "道果，如惜命者怖畏捨身，為眾生故樂處三",
    "T12n0374_028:0534a27": "惡。如諸眾生樂忉利天，為一一人於無量劫",
    "T12n0374_028:0534a28": "受地獄苦，心不生悔。見他得利，不生妬心，常",
    "T12n0374_028:0534a29": "生歡喜，如自得樂。若值三寶，當以衣服、飲食",
    "T12n0374_028:0534b01": "臥具、房舍醫藥、燈明花香、伎樂幡蓋、七寶供",
    "T12n0374_028:0534b02": "養。若受佛戒，堅固護持，終不生於毀犯之想。",
    "T12n0374_028:0534b03": "若聞菩薩難行苦行，其心歡喜不生悔恨，自",
    "T12n0374_028:0534b04": "識往世宿命之事，終不造作貪瞋癡業。不為",
    "T12n0374_028:0534b05": "果報而集因緣，於現在樂不生貪著。』善男子！",
    "T12n0374_028:0534b06": "若有能發如是願者，是名菩薩終不退失菩",
    "T12n0374_028:0534b07": "提之心。亦名施主，能見如來，明了佛性，能調",
    "T12n0374_028:0534b08": "眾生度脫生死，善能護持無上正法，能得具",
    "T12n0374_028:0534b09": "足六波羅蜜。善男子！以是義故，不退之心不",
    "T12n0374_028:0534b10": "名佛性。◎",
    "T12n0374_028:0534b11": "「◎善男子！汝不可以有退心故，言諸眾生無",
    "T12n0374_028:0534b12": "有佛性。譬如二人俱聞他方有七寶山，山有",
    "T12n0374_028:0534b13": "清泉，其味甘美，有能到者，永斷貧窮，服其水",
    "T12n0374_028:0534b14": "者，增壽萬歲，唯路懸遠，嶮阻多難。時彼二人，",
    "T12n0374_028:0534b15": "俱欲共往，一人莊嚴種種行具，一則空往無",
    "T12n0374_028:0534b16": "所齎持。相與前進，路值一人，多齎寶貨七珍",
    "T12n0374_028:0534b17": "具足。二人便前問言：『仁者！彼土實有七寶山",
    "T12n0374_028:0534b18": "耶？』其人答言：『實有不虛，我已獲寶，飲服其水，",
    "T12n0374_028:0534b19": "唯患路嶮多有盜賊，沙鹵棘刺乏於水草，往",
    "T12n0374_028:0534b20": "者千萬，達者甚少。』聞是事已，一人即悔，尋作",
    "T12n0374_028:0534b21": "是言：『路既懸遠，艱難非一，往者無量，達者無",
    "T12n0374_028:0534b22": "幾，而我云何當能到彼？我今產業粗自供足，",
    "T12n0374_028:0534b23": "若涉斯路，或失身命，身命不全，長壽安在？』一",
    "T12n0374_028:0534b24": "人復言：『有人能過，我亦能過。若得果達，則得",
    "T12n0374_028:0534b25": "如願，採取珍寶，飲服甘水。如其不達，以死為",
    "T12n0374_028:0534b26": "期。』是時二人，一則悔還，一則前進到彼山所，",
    "T12n0374_028:0534b27": "多獲財寶，如願服水，多齎所有，還其所止，奉",
    "T12n0374_028:0534b28": "養父母，賑給宗親。時悔還者見是事已，心",
    "T12n0374_028:0534b29": "中生熱：『彼去已還，我何為住？』即便莊嚴，涉",
    "T12n0374_028:0534c01": "道而去。七寶山者喻大涅槃，甘美之水喻於",
    "T12n0374_028:0534c02": "佛性，其二人者喻二菩薩初發道心，嶮惡道",
    "T12n0374_028:0534c03": "者喻於生死，所逢人者喻佛世尊，有盜賊者",
    "T12n0374_028:0534c04": "喻於四魔，沙鹵棘刺喻諸煩惱，無水草者喻",
    "T12n0374_028:0534c05": "不修習菩提之道，一人還者喻退轉菩薩，其",
    "T12n0374_028:0534c06": "直往者喻不退菩薩。善男子！眾生佛性常住",
    "T12n0374_028:0534c07": "不變，猶彼嶮道，不可說言人悔還故，令道無",
    "T12n0374_028:0534c08": "常，佛性亦爾。善男子！菩提道中終無退者。善",
    "T12n0374_028:0534c09": "男子！如向悔者，見其先伴獲寶而還，勢力自",
    "T12n0374_028:0534c10": "在，供養父母，給足宗親，多受安樂。見是事已，",
    "T12n0374_028:0534c11": "心中生熱，即復莊嚴復道還去，不惜身命，堪",
    "T12n0374_028:0534c12": "忍眾難，遂便到彼七寶山中，退轉菩薩亦復",
    "T12n0374_028:0534c13": "如是。善男子！一切眾生定當得成阿耨多羅",
    "T12n0374_028:0534c14": "三藐三菩提，以是義故，我經中說，一切眾生，",
    "T12n0374_028:0534c15": "乃至五逆、犯四重禁及一闡提，悉有佛性。」",
    "T12n0374_028:0534c16": "師子吼言：「世尊！云何菩薩有退、不退？」「善男子！",
    "T12n0374_028:0534c17": "若有菩薩修習如來三十二相業因緣者，得名",
    "T12n0374_028:0534c18": "不退，得名菩薩摩訶薩也，名不動轉、名為憐",
    "T12n0374_028:0534c19": "愍一切眾生、名勝一切聲聞緣覺、名阿毘跋",
    "T12n0374_028:0534c20": "致。善男子！若菩薩摩訶薩持戒不動，施心不",
    "T12n0374_028:0534c21": "移，安住實語如須彌山，以是業緣，得足下平，",
    "T12n0374_028:0534c22": "如奩底相。",
    "T12n0374_028:0534c23": "「若菩薩摩訶薩於父母所、和上、師長乃至畜",
    "T12n0374_028:0534c24": "生，以如法財供養供給，以是業緣得成足下",
    "T12n0374_028:0534c25": "千輻輪相。",
    "T12n0374_028:0534c26": "「若菩薩摩訶薩不殺不盜，於父母、師長常生",
    "T12n0374_028:0534c27": "歡喜，以是業緣得成三相：一者手指纖長，二",
    "T12n0374_028:0534c28": "者足跟長，三者其身方直。如是三相，同一業",
    "T12n0374_028:0534c29": "緣。「若菩薩摩訶薩修四攝法攝取眾生，以是",
    "T12n0374_028:0535a01": "業緣，得網縵指，如白鵝王。",
    "T12n0374_028:0535a02": "「若菩薩摩訶薩，父母、師長若病苦時，自手洗",
    "T12n0374_028:0535a03": "拭，捉持案摩，以是業緣，得手足軟。",
    "T12n0374_028:0535a04": "「若菩薩摩訶薩持戒聞法，惠施無厭，以是業",
    "T12n0374_028:0535a05": "緣，得節踝[跳兆+庸]滿身毛上靡。",
    "T12n0374_028:0535a06": "「若菩薩摩訶薩專心聽法，演說正教，以是業",
    "T12n0374_028:0535a07": "緣，得鹿王[蹲酋+(十/田/ㄙ)]。",
    "T12n0374_028:0535a08": "「若菩薩摩訶薩於諸眾生不生害心，飲食知",
    "T12n0374_028:0535a09": "足常樂，惠施瞻病給藥，以是業緣，其身圓滿",
    "T12n0374_028:0535a10": "如尼拘陀樹。立手過膝，頂有肉髻，無見頂相。",
    "T12n0374_028:0535a11": "「若菩薩摩訶薩見怖畏者為作救護，見裸跣",
    "T12n0374_028:0535a12": "者施與衣服，以是業緣得陰藏相。",
    "T12n0374_028:0535a13": "「若菩薩摩訶薩親近智者，遠離愚人，善憙問",
    "T12n0374_028:0535a14": "答，掃治行路，以是業緣，皮膚細軟，身毛右旋。",
    "T12n0374_028:0535a15": "「若菩薩摩訶薩常以衣服飲食、臥具醫藥、香花",
    "T12n0374_028:0535a16": "燈明施人，以是業緣，得身金色，常光明曜。「若",
    "T12n0374_028:0535a17": "菩薩摩訶薩行施之時，所珍之物能捨不",
    "T12n0374_028:0535a18": "悋，不觀福田及非福田，以是業緣，得七處滿",
    "T12n0374_028:0535a19": "相。",
    "T12n0374_028:0535a20": "「若菩薩摩訶薩布施之時，心不生疑，以是業",
    "T12n0374_028:0535a21": "緣，得柔軟聲。",
    "T12n0374_028:0535a22": "「若菩薩摩訶薩如法求財，以用布施，以是業",
    "T12n0374_028:0535a23": "緣，得缺骨充滿，師子上身，臂肘傭纖。",
    "T12n0374_028:0535a24": "「若菩薩摩訶薩遠離兩舌、惡口、恚心，以是業",
    "T12n0374_028:0535a25": "緣，得四十牙齒白淨齊密。",
    "T12n0374_028:0535a26": "「若菩薩摩訶薩於諸眾生修大慈悲，以是業",
    "T12n0374_028:0535a27": "緣，得二牙相。",
    "T12n0374_028:0535a28": "「若菩薩摩訶薩常作是願：『有來求者，隨意給",
    "T12n0374_028:0535a29": "與。』以是業緣，得師子頰。",
    "T12n0374_028:0535b01": "「若菩薩摩訶薩隨諸眾生所須飲食悉皆與",
    "T12n0374_028:0535b02": "之，以是業緣得味中上味。",
    "T12n0374_028:0535b03": "「若菩薩摩訶薩自修十善，兼以化人，以是業",
    "T12n0374_028:0535b04": "緣，得廣長舌。",
    "T12n0374_028:0535b05": "「若菩薩摩訶薩不訟彼短、不謗正法，以是業",
    "T12n0374_028:0535b06": "緣，得梵音聲。",
    "T12n0374_028:0535b07": "「若菩薩摩訶薩見諸怨憎，生於喜心，以是業",
    "T12n0374_028:0535b08": "緣，得目睫紺色。",
    "T12n0374_028:0535b09": "「若菩薩摩訶薩不隱他德，稱揚其善，以是業",
    "T12n0374_028:0535b10": "緣，得白毫相。「善男子！若菩薩摩訶薩修習如",
    "T12n0374_028:0535b11": "是三十二相業因緣時，則得不退菩提之心。◎",
    "T12n0374_028:0535b12": "「◎善男子，一切眾生不可思議，諸佛境界、業",
    "T12n0374_028:0535b13": "果、佛性，亦不可思議。何以故？如是四法，皆悉",
    "T12n0374_028:0535b14": "是常，以是常故不可思議。一切眾生煩惱覆",
    "T12n0374_028:0535b15": "障，故名為常；斷常煩惱故，故名無常。若言一",
    "T12n0374_028:0535b16": "切眾生常者，何故修習八聖道分為斷眾苦？",
    "T12n0374_028:0535b17": "眾苦若斷則名無常，所受之樂則名為常。是",
    "T12n0374_028:0535b18": "故我言，一切眾生煩惱覆障不見佛性，以不",
    "T12n0374_028:0535b19": "見故不得涅槃。」◎",
    "T12n0374_028:0535b20": "大般涅槃經卷第二十八"
}