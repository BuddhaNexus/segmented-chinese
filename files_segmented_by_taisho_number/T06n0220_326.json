{
    "T06n0220_326:0666a03": "大般若波羅蜜多經卷第三百二",
    "T06n0220_326:0666a04": "十六",
    "T06n0220_326:0666a06": "三藏法師玄奘奉　詔譯",
    "T06n0220_326:0666a07": "初分不退轉品第四十九之二",
    "T06n0220_326:0666a08": "「復次，善現！若不退轉位菩薩摩訶薩，成就柔",
    "T06n0220_326:0666a09": "潤可愛可樂身、語、意業，於諸有情心無罣礙。",
    "T06n0220_326:0666a10": "善現！若成就如是諸行、狀、相，當知是為不退",
    "T06n0220_326:0666a11": "轉菩薩摩訶薩。「復次，善現！若不退轉位菩薩",
    "T06n0220_326:0666a12": "摩訶薩，恒常成就慈、悲、喜、捨等起相應身、語、",
    "T06n0220_326:0666a13": "意業。善現！若成就如是諸行、狀、相，當知是為",
    "T06n0220_326:0666a14": "不退轉菩薩摩訶薩。「復次，善現！若不退轉位",
    "T06n0220_326:0666a15": "菩薩摩訶薩，決定不與五蓋共居，所謂貪欲、",
    "T06n0220_326:0666a16": "瞋恚、惛沈睡眠、掉舉惡作、疑蓋。善現！若成",
    "T06n0220_326:0666a17": "就如是諸行、狀、相，當知是為不退轉菩薩摩",
    "T06n0220_326:0666a18": "訶薩。「復次，善現！若不退轉位菩薩摩訶薩，一",
    "T06n0220_326:0666a19": "切隨眠皆已摧伏，一切結縛隨煩惱纏，皆永",
    "T06n0220_326:0666a20": "不起現不可得。善現！若成就如是諸行、狀、相，",
    "T06n0220_326:0666a21": "當知是為不退轉菩薩摩訶薩。「復次，善現！若",
    "T06n0220_326:0666a22": "不退轉位菩薩摩訶薩，入出往來心不迷謬，",
    "T06n0220_326:0666a23": "恒時安住正念正知，進止威儀、行住坐臥、舉",
    "T06n0220_326:0666a24": "足下足亦復如是，諸所遊履必觀其地，安庠",
    "T06n0220_326:0666a25": "繫念直視而行，運動語言甞無卒暴。善現！若",
    "T06n0220_326:0666a26": "成就如是諸行、狀、相，當知是為不退轉菩薩",
    "T06n0220_326:0666a27": "摩訶薩。「復次，善現！若不退轉位菩薩摩訶薩，",
    "T06n0220_326:0666a28": "諸所受用臥具衣服，皆常香潔無諸臭穢，亦",
    "T06n0220_326:0666a29": "無垢膩蟣虱等蟲，心樂清華身無疾病。善現！",
    "T06n0220_326:0666b01": "若成就如是諸行、狀、相，當知是為不退轉菩",
    "T06n0220_326:0666b02": "薩摩訶薩。",
    "T06n0220_326:0666b03": "「復次，善現！若不退轉位菩薩摩訶薩，身心清",
    "T06n0220_326:0666b04": "淨，非如常人身中恒為八萬戶蟲之所侵食。",
    "T06n0220_326:0666b05": "所以者何？是諸菩薩善根增上出過世間，所",
    "T06n0220_326:0666b06": "受身形內外清淨，故無蟲類侵食其身。如如",
    "T06n0220_326:0666b07": "善根漸漸增益，如是如是身心轉淨，由此因",
    "T06n0220_326:0666b08": "緣，是諸菩薩身心堅固猶若金剛，不為違緣",
    "T06n0220_326:0666b09": "之所侵惱。善現！若成就如是諸行、狀、相，當知",
    "T06n0220_326:0666b10": "是為不退轉菩薩摩訶薩。」時，具壽善現白佛",
    "T06n0220_326:0666b11": "言：「世尊！是菩薩摩訶薩云何而得身心清淨？」",
    "T06n0220_326:0666b12": "佛言：「善現！是菩薩摩訶薩如如善根漸漸增",
    "T06n0220_326:0666b13": "長，如是如是身心諂曲，由善根力所除遣故，",
    "T06n0220_326:0666b14": "窮未來際畢竟不起，由此而得身心清淨。「復",
    "T06n0220_326:0666b15": "次，善現！是菩薩摩訶薩如如善根漸漸增長，",
    "T06n0220_326:0666b16": "如是如是身、語、意業，由善根力所磨瑩故，遠",
    "T06n0220_326:0666b17": "離一切濁穢邪曲，由此而得身心清淨，身心",
    "T06n0220_326:0666b18": "淨故超過聲聞及獨覺地，住菩薩位堅固不",
    "T06n0220_326:0666b19": "動。善現！若成就如是諸行、狀、相，當知是為不",
    "T06n0220_326:0666b20": "退轉菩薩摩訶薩。「復次，善現！若不退轉位菩",
    "T06n0220_326:0666b21": "薩摩訶薩，不重利養，不侚名譽，於諸飲食、衣",
    "T06n0220_326:0666b22": "服、臥具、房舍、資財皆不貪染，雖受十二杜多",
    "T06n0220_326:0666b23": "功德，而於其中都無所恃。善現！若成就如",
    "T06n0220_326:0666b24": "是諸行、狀、相，當知是為不退轉菩薩摩訶薩。",
    "T06n0220_326:0666b25": "「復次，善現！若不退轉位菩薩摩訶薩，常修布",
    "T06n0220_326:0666b26": "施波羅蜜多，慳貪之心畢竟不起；常修淨戒",
    "T06n0220_326:0666b27": "波羅蜜多，犯戒之心畢竟不起；常修安忍波",
    "T06n0220_326:0666b28": "羅蜜多，忿恚之心畢竟不起；常修精進波羅",
    "T06n0220_326:0666c01": "蜜多，懈怠之心畢竟不起；常修靜慮波羅蜜",
    "T06n0220_326:0666c02": "多，散亂之心畢竟不起；常修般若波羅蜜多，",
    "T06n0220_326:0666c03": "愚癡之心畢竟不起。由此嫉妬、諂誑、憍逸、覆",
    "T06n0220_326:0666c04": "惱等心亦永不起。善現！若成就如是諸行、狀、",
    "T06n0220_326:0666c05": "相，當知是為不退轉菩薩摩訶薩。「復次，善現！",
    "T06n0220_326:0666c06": "若不退轉位菩薩摩訶薩，覺慧堅固能深悟",
    "T06n0220_326:0666c07": "入，聽聞正法恭敬信受，隨所聽聞世、出世法，",
    "T06n0220_326:0666c08": "皆能方便會入般若波羅蜜多甚深理趣，諸",
    "T06n0220_326:0666c09": "所造作世間事業，亦以般若波羅蜜多會入",
    "T06n0220_326:0666c10": "法性，不見一事出法性者，設有不與法性相",
    "T06n0220_326:0666c11": "應，亦能方便會入般若波羅蜜多甚深理趣，",
    "T06n0220_326:0666c12": "由此不見出法性者。善現！若成就如是諸行、",
    "T06n0220_326:0666c13": "狀、相，當知是為不退轉菩薩摩訶薩。「復次，善",
    "T06n0220_326:0666c14": "現！若不退轉位菩薩摩訶薩，設有惡魔現前",
    "T06n0220_326:0666c15": "化作八大地獄，復於一一大地獄中，化作多",
    "T06n0220_326:0666c16": "百菩薩、多千菩薩、多百千菩薩、多俱胝菩薩、多",
    "T06n0220_326:0666c17": "百俱胝菩薩、多千俱胝菩薩、多百千俱胝菩",
    "T06n0220_326:0666c18": "薩、多百千俱胝那庾多菩薩，皆被猛焰交徹",
    "T06n0220_326:0666c19": "燒然，各受辛酸楚毒大苦，作是化已語不退",
    "T06n0220_326:0666c20": "轉諸菩薩言：『此諸菩薩皆受如來、應、正等覺",
    "T06n0220_326:0666c21": "不退轉記，故生如是大地獄中恒受如斯種",
    "T06n0220_326:0666c22": "種劇苦，汝等菩薩既受如來、應、正等覺不退",
    "T06n0220_326:0666c23": "轉記，亦當墮此大地獄中受諸劇苦。佛授汝",
    "T06n0220_326:0666c24": "等大地獄中受極苦記，非授無上正等菩提",
    "T06n0220_326:0666c25": "不退轉記，是故汝等應速棄捨大菩提心，可",
    "T06n0220_326:0666c26": "得免脫大地獄苦，生於天上或生人中受諸",
    "T06n0220_326:0666c27": "富樂。』「善現！爾時，不退轉菩薩摩訶薩見聞此",
    "T06n0220_326:0666c28": "事，其心不動亦不驚疑，但作是念：『受不退轉",
    "T06n0220_326:0667a01": "記菩薩摩訶薩，若墮地獄、傍生、鬼界、阿素洛",
    "T06n0220_326:0667a02": "中終無是處。何以故？不退轉位菩薩，定無",
    "T06n0220_326:0667a03": "不善業故，亦無善業招苦果故，如來必無虛",
    "T06n0220_326:0667a04": "誑語故，諸佛所說皆為利樂一切有情，大慈",
    "T06n0220_326:0667a05": "悲心所流出故，所見聞者定是惡魔所作所",
    "T06n0220_326:0667a06": "說。』善現！若成就如是諸行、狀、相，當知是為不",
    "T06n0220_326:0667a07": "退轉菩薩摩訶薩。「復次，善現！若不退轉位菩",
    "T06n0220_326:0667a08": "薩摩訶薩，設有惡魔作沙門像，來至其所唱",
    "T06n0220_326:0667a09": "如是言：『汝先所聞應修布施波羅蜜多究竟",
    "T06n0220_326:0667a10": "圓滿，應修淨戒、安忍、精進、靜慮、般若波羅蜜",
    "T06n0220_326:0667a11": "多究竟圓滿，當證無上正等菩提，如是所聞",
    "T06n0220_326:0667a12": "皆為邪說應疾棄捨。又汝先聞應於過去未",
    "T06n0220_326:0667a13": "來現在一切如來、應、正等覺及諸弟子，從初發",
    "T06n0220_326:0667a14": "心乃至法住，其中所有功德善根，皆生隨喜",
    "T06n0220_326:0667a15": "一切合集，與諸有情迴向無上正等菩提，如",
    "T06n0220_326:0667a16": "是所聞亦為邪說應疾棄捨。若汝棄捨所聞",
    "T06n0220_326:0667a17": "邪法，我當教汝真實佛法，令汝修學速證無",
    "T06n0220_326:0667a18": "上正等菩提。汝先所聞非真佛語，是文頌者",
    "T06n0220_326:0667a19": "虛妄撰集，我之所說是真佛語。』善現！若菩薩",
    "T06n0220_326:0667a20": "摩訶薩聞如是語心動驚疑，當知未得諸佛",
    "T06n0220_326:0667a21": "為授不退轉記，彼於無上正等菩提猶未決",
    "T06n0220_326:0667a22": "定。「善現！若菩薩摩訶薩聞如是語，其心不動",
    "T06n0220_326:0667a23": "亦不驚疑，但隨無作、無相、無生法性而住。善",
    "T06n0220_326:0667a24": "現！是菩薩摩訶薩諸有所作不信他語，不隨",
    "T06n0220_326:0667a25": "他教而修布施波羅蜜多，不隨他教而修淨",
    "T06n0220_326:0667a26": "戒、安忍、精進、靜慮、般若波羅蜜多；不隨他教",
    "T06n0220_326:0667a27": "而住內空，不隨他教而住外空、內外空、空空、",
    "T06n0220_326:0667a28": "大空、勝義空、有為空、無為空、畢竟空、無際空、散",
    "T06n0220_326:0667a29": "空、無變異空、本性空、自相空、共相空、一切法空、",
    "T06n0220_326:0667b01": "不可得空、無性空、自性空、無性自性空；不隨",
    "T06n0220_326:0667b02": "他教而住真如，不隨他教而住法界、法性、不",
    "T06n0220_326:0667b03": "虛妄性、不變異性、平等性、離生性、法定、法住、實",
    "T06n0220_326:0667b04": "際、虛空界、不思議界；不隨他教而修四念住，",
    "T06n0220_326:0667b05": "不隨他教而修四正斷、四神足、五根、五力、七等",
    "T06n0220_326:0667b06": "覺支、八聖道支；不隨他教而住苦聖諦，不隨",
    "T06n0220_326:0667b07": "他教而住集、滅、道聖諦；不隨他教而修四靜",
    "T06n0220_326:0667b08": "慮，不隨他教而修四無量、四無色定；不隨他",
    "T06n0220_326:0667b09": "教而修八解脫，不隨他教而修八勝處、九次",
    "T06n0220_326:0667b10": "第定、十遍處；不隨他教而修空解脫門，不隨",
    "T06n0220_326:0667b11": "他教而修無相、無願解脫門；不隨他教而修",
    "T06n0220_326:0667b12": "極喜地，不隨他教而修離垢地、發光地、焰慧",
    "T06n0220_326:0667b13": "地、極難勝地、現前地、遠行地、不動地、善慧地、法",
    "T06n0220_326:0667b14": "雲地；不隨他教而修五眼，不隨他教而修六",
    "T06n0220_326:0667b15": "神通；不隨他教而修三摩地門，不隨他教而",
    "T06n0220_326:0667b16": "修陀羅尼門；不隨他教而修佛十力，不隨他",
    "T06n0220_326:0667b17": "教而修四無所畏、四無礙解、大慈、大悲、大喜、大",
    "T06n0220_326:0667b18": "捨、十八佛不共法；不隨他教而修順逆觀十二",
    "T06n0220_326:0667b19": "支緣起；不隨他教而知苦、斷集、證滅、修道；不",
    "T06n0220_326:0667b20": "隨他教而起證預流果智，不隨他教而起證",
    "T06n0220_326:0667b21": "一來、不還、阿羅漢果智；不隨他教而起證獨",
    "T06n0220_326:0667b22": "覺菩提智；不隨他教而起入菩薩正性離生",
    "T06n0220_326:0667b23": "位智；不隨他教而嚴淨佛土，不隨他教而成",
    "T06n0220_326:0667b24": "熟有情；不隨他教而起菩薩神通；不隨他",
    "T06n0220_326:0667b25": "教而修一切智，不隨他教而修道相智、一切",
    "T06n0220_326:0667b26": "相智；不隨他教而斷一切煩惱相續習氣；不",
    "T06n0220_326:0667b27": "隨他教而修無忘失法，不隨他教而修恒住",
    "T06n0220_326:0667b28": "捨性；不隨他教而自攝受圓滿壽量；不隨他",
    "T06n0220_326:0667b29": "教而轉法輪；不隨他教而護正法；不隨他教",
    "T06n0220_326:0667c01": "而趣無上正等菩提。「善現！如漏盡阿羅漢諸",
    "T06n0220_326:0667c02": "有所作不信他語，現證法性無惑無疑，一切",
    "T06n0220_326:0667c03": "惡魔不能傾動。如是不退轉菩薩摩訶薩，一",
    "T06n0220_326:0667c04": "切聲聞、獨覺、外道、諸惡魔等，不能破壞折伏",
    "T06n0220_326:0667c05": "其心，令於無上正等菩提而生退屈。「善現！是",
    "T06n0220_326:0667c06": "菩薩摩訶薩決定已住不退轉地，所有事業",
    "T06n0220_326:0667c07": "皆自思惟，非但信他而便起作，乃至如來、應、",
    "T06n0220_326:0667c08": "正等覺所有言教尚不信行，況信聲聞、獨覺、",
    "T06n0220_326:0667c09": "外道、惡魔等語而有所作。是諸菩薩諸有所",
    "T06n0220_326:0667c10": "為，但信他行終無是處。何以故？善現！是菩薩",
    "T06n0220_326:0667c11": "摩訶薩不見有法可信行者。所以者何？「善現！",
    "T06n0220_326:0667c12": "是菩薩摩訶薩不見色，不見受、想、行、識可信行",
    "T06n0220_326:0667c13": "者；亦不見色真如，不見受、想、行、識真如可信",
    "T06n0220_326:0667c14": "行者。「善現！是菩薩摩訶薩不見眼處，不見耳、",
    "T06n0220_326:0667c15": "鼻、舌、身、意處可信行者；亦不見眼處真如，不",
    "T06n0220_326:0667c16": "見耳、鼻、舌、身、意處真如可信行者。「善現！是菩",
    "T06n0220_326:0667c17": "薩摩訶薩不見色處，不見聲、香、味、觸、法處可信",
    "T06n0220_326:0667c18": "行者；亦不見色處真如，不見聲、香、味、觸、法處",
    "T06n0220_326:0667c19": "真如可信行者。「善現！是菩薩摩訶薩不見眼",
    "T06n0220_326:0667c20": "界，不見耳、鼻、舌、身、意界可信行者；亦不見眼",
    "T06n0220_326:0667c21": "界真如，不見耳、鼻、舌、身、意界真如可信行者。",
    "T06n0220_326:0667c22": "「善現！是菩薩摩訶薩不見色界，不見聲、香、味、",
    "T06n0220_326:0667c23": "觸、法界可信行者；亦不見色界真如，不見聲、",
    "T06n0220_326:0667c24": "香、味、觸、法界真如可信行者。「善現！是菩薩摩",
    "T06n0220_326:0667c25": "訶薩不見眼識界，不見耳、鼻、舌、身、意識界可信",
    "T06n0220_326:0667c26": "行者；亦不見眼識界真如，不見耳、鼻、舌、身、意",
    "T06n0220_326:0667c27": "識界真如可信行者。「善現！是菩薩摩訶薩不",
    "T06n0220_326:0667c28": "見眼觸，不見耳、鼻、舌、身、意觸可信行者；亦不",
    "T06n0220_326:0667c29": "見眼觸真如，不見耳、鼻、舌、身、意觸真如可信行",
    "T06n0220_326:0668a01": "者。「善現！是菩薩摩訶薩不見眼觸為緣所生",
    "T06n0220_326:0668a02": "諸受，不見耳、鼻、舌、身、意觸為緣所生諸受可信",
    "T06n0220_326:0668a03": "行者；亦不見眼觸為緣所生諸受真如，不見",
    "T06n0220_326:0668a04": "耳、鼻、舌、身、意觸為緣所生諸受真如可信行",
    "T06n0220_326:0668a05": "者。「善現！是菩薩摩訶薩不見地界，不見水、火、",
    "T06n0220_326:0668a06": "風、空、識界可信行者；亦不見地界真如，不見",
    "T06n0220_326:0668a07": "水、火、風、空、識界真如可信行者。「善現！是菩薩",
    "T06n0220_326:0668a08": "摩訶薩不見無明，不見行、識、名色、六處、觸、受、愛、",
    "T06n0220_326:0668a09": "取、有、生、老死可信行者；亦不見無明真如，不",
    "T06n0220_326:0668a10": "見行、識、名色、六處、觸、受、愛、取、有、生、老死真如可",
    "T06n0220_326:0668a11": "信行者。「善現！是菩薩摩訶薩不見布施波羅",
    "T06n0220_326:0668a12": "蜜多，不見淨戒、安忍、精進、靜慮、般若波羅蜜多",
    "T06n0220_326:0668a13": "可信行者；亦不見布施波羅蜜多真如，不見",
    "T06n0220_326:0668a14": "淨戒、安忍、精進、靜慮、般若波羅蜜多真如可信",
    "T06n0220_326:0668a15": "行者。「善現！是菩薩摩訶薩不見內空，不見外",
    "T06n0220_326:0668a16": "空、內外空、空空、大空、勝義空、有為空、無為空、畢",
    "T06n0220_326:0668a17": "竟空、無際空、散空、無變異空、本性空、自相空、共",
    "T06n0220_326:0668a18": "相空、一切法空、不可得空、無性空、自性空、無性",
    "T06n0220_326:0668a19": "自性空可信行者；亦不見內空真如，不見外",
    "T06n0220_326:0668a20": "空、內外空、空空、大空、勝義空、有為空、無為空、畢",
    "T06n0220_326:0668a21": "竟空、無際空、散空、無變異空、本性空、自相空、共",
    "T06n0220_326:0668a22": "相空、一切法空、不可得空、無性空、自性空、無性",
    "T06n0220_326:0668a23": "自性空真如可信行者。「善現！是菩薩摩訶薩",
    "T06n0220_326:0668a24": "不見真如，不見法界、法性、不虛妄性、不變異性、",
    "T06n0220_326:0668a25": "平等性、離生性、法定、法住、實際、虛空界、不思議",
    "T06n0220_326:0668a26": "界可信行者；亦不見真如真如，不見法界、法",
    "T06n0220_326:0668a27": "性、不虛妄性、不變異性、平等性、離生性、法定、法",
    "T06n0220_326:0668a28": "住、實際、虛空界、不思議界真如可信行者。「善",
    "T06n0220_326:0668a29": "現！是菩薩摩訶薩不見四念住，不見四正斷、",
    "T06n0220_326:0668b01": "四神足、五根、五力、七等覺支、八聖道支可信行",
    "T06n0220_326:0668b02": "者；亦不見四念住真如，不見四正斷、四神足、",
    "T06n0220_326:0668b03": "五根、五力、七等覺支、八聖道支真如可信行",
    "T06n0220_326:0668b04": "者。「善現！是菩薩摩訶薩不見苦聖諦，不見集、",
    "T06n0220_326:0668b05": "滅、道聖諦可信行者；亦不見苦聖諦真如，不",
    "T06n0220_326:0668b06": "見集、滅、道聖諦真如可信行者。「善現！是菩薩",
    "T06n0220_326:0668b07": "摩訶薩不見四靜慮，不見四無量、四無色定可",
    "T06n0220_326:0668b08": "信行者；亦不見四靜慮真如，不見四無量、四",
    "T06n0220_326:0668b09": "無色定真如可信行者。「善現！是菩薩摩訶薩",
    "T06n0220_326:0668b10": "不見八解脫，不見八勝處、九次第定、十遍處可",
    "T06n0220_326:0668b11": "信行者；亦不見八解脫真如，不見八勝處、九",
    "T06n0220_326:0668b12": "次第定、十遍處真如可信行者。「善現！是菩薩",
    "T06n0220_326:0668b13": "摩訶薩不見空解脫門，不見無相、無願解脫門",
    "T06n0220_326:0668b14": "可信行者；亦不見空解脫門真如，不見無相、",
    "T06n0220_326:0668b15": "無願解脫門真如可信行者。「善現！是菩薩摩",
    "T06n0220_326:0668b16": "訶薩不見五眼，不見六神通可信行者；亦不",
    "T06n0220_326:0668b17": "見五眼真如，不見六神通真如可信行者。「善",
    "T06n0220_326:0668b18": "現！是菩薩摩訶薩不見三摩地門，不見陀羅",
    "T06n0220_326:0668b19": "尼門可信行者；亦不見三摩地門真如，不見",
    "T06n0220_326:0668b20": "陀羅尼門真如可信行者。「善現！是菩薩",
    "T06n0220_326:0668b21": "摩訶薩不見佛十力，不見四無所畏、四無礙解、大慈、",
    "T06n0220_326:0668b22": "大悲、大喜、大捨、十八佛不共法可信行者；亦",
    "T06n0220_326:0668b23": "不見佛十力真如，不見四無所畏、四無礙解、大",
    "T06n0220_326:0668b24": "慈、大悲、大喜、大捨、十八佛不共法真如可信",
    "T06n0220_326:0668b25": "行者。「善現！是菩薩摩訶薩不見預流果，不見",
    "T06n0220_326:0668b26": "一來、不還、阿羅漢果可信行者；亦不見預流",
    "T06n0220_326:0668b27": "果真如，不見一來、不還、阿羅漢果真如可信行",
    "T06n0220_326:0668b28": "者。「善現！是菩薩摩訶薩不見獨覺菩提可信",
    "T06n0220_326:0668b29": "行者，亦不見獨覺菩提真如可信行者。「善現！",
    "T06n0220_326:0668c01": "是菩薩摩訶薩不見一切智，不見道相智、一切",
    "T06n0220_326:0668c02": "相智可信行者；亦不見一切智真如，不見道",
    "T06n0220_326:0668c03": "相智、一切相智真如可信行者。「善現！是菩薩",
    "T06n0220_326:0668c04": "摩訶薩不見異生地，不見聲聞地、獨覺地、菩薩",
    "T06n0220_326:0668c05": "地、如來地可信行者；亦不見異生地真如，不",
    "T06n0220_326:0668c06": "見聲聞地、獨覺地、菩薩地、如來地真如可信行",
    "T06n0220_326:0668c07": "者。「善現！是菩薩摩訶薩不見諸佛無上正等",
    "T06n0220_326:0668c08": "菩提可信行者，亦不見諸佛無上正等菩提",
    "T06n0220_326:0668c09": "真如可信行者。「善現！若成就如是諸行、狀、相，",
    "T06n0220_326:0668c10": "當知是為不退轉菩薩摩訶薩。",
    "T06n0220_326:0668c11": "「復次，善現！若不退轉位菩薩摩訶薩，設有惡",
    "T06n0220_326:0668c12": "魔作苾芻像，來詣其所說如是言：『汝等所行",
    "T06n0220_326:0668c13": "是生死法，非由此得一切智智，汝等今應修",
    "T06n0220_326:0668c14": "盡苦道，速盡眾苦，證般涅槃。』是時，惡魔即為",
    "T06n0220_326:0668c15": "菩薩說墮生死相似道法，所謂骨想、或青淤",
    "T06n0220_326:0668c16": "想、或膿爛想、或膖脹想、或蟲食想、或異赤",
    "T06n0220_326:0668c17": "想、或慈、或悲、或喜、或捨、或初靜慮、或乃至",
    "T06n0220_326:0668c18": "第四靜慮、或空無邊處、或乃至非想非非想",
    "T06n0220_326:0668c19": "處，告菩薩言：『此是真道真行，汝用此道此行，",
    "T06n0220_326:0668c20": "當得預流果、或一來果、或不還果、或阿羅漢果、",
    "T06n0220_326:0668c21": "或獨覺菩提。汝由此道由此行故，速盡一切",
    "T06n0220_326:0668c22": "生老病死，何用久受生死苦為？現在苦身尚",
    "T06n0220_326:0668c23": "應厭捨，況更求受當來苦身！宜自審思捨先",
    "T06n0220_326:0668c24": "所信。』「善現！是菩薩摩訶薩聞彼語時，其心不",
    "T06n0220_326:0668c25": "動亦不驚疑，但作是念：『今此苾芻益我不少，",
    "T06n0220_326:0668c26": "能為我說相似道法，令我識知此道不能證",
    "T06n0220_326:0668c27": "預流果、或一來果、或不還果、或阿羅漢果、或獨",
    "T06n0220_326:0668c28": "覺菩提，況當能證諸佛無上正等菩提！』是菩",
    "T06n0220_326:0668c29": "薩摩訶薩作此念已深生歡喜，復作是念：『今",
    "T06n0220_326:0669a01": "此苾芻甚為益我，方便為我說滯礙法，令我",
    "T06n0220_326:0669a02": "了知滯礙法已，於三乘道自在修學。』「善現！爾",
    "T06n0220_326:0669a03": "時，惡魔知是菩薩深心歡喜，復作是言：『善男",
    "T06n0220_326:0669a04": "子！汝欲見諸菩薩摩訶薩長時勤行無益行",
    "T06n0220_326:0669a05": "不？謂諸菩薩摩訶薩眾，經如殑伽沙數大劫，",
    "T06n0220_326:0669a06": "以無量種上妙衣服、飲食、臥具、醫藥、資財、花香",
    "T06n0220_326:0669a07": "等物，供養恭敬、尊重讚歎殑伽沙等諸佛世",
    "T06n0220_326:0669a08": "尊，復於殑伽沙等佛所，修行布施波羅蜜多，",
    "T06n0220_326:0669a09": "修行淨戒、安忍、精進、靜慮、般若波羅蜜多；亦",
    "T06n0220_326:0669a10": "於殑伽沙等佛所，學住內空，學住外空、內外",
    "T06n0220_326:0669a11": "空、空空、大空、勝義空、有為空、無為空、畢竟空、無",
    "T06n0220_326:0669a12": "際空、散空、無變異空、本性空、自相空、共相空、一",
    "T06n0220_326:0669a13": "切法空、不可得空、無性空、自性空、無性自性",
    "T06n0220_326:0669a14": "空；亦於殑伽沙等佛所，學住真如，學住法界、",
    "T06n0220_326:0669a15": "法性、不虛妄性、不變異性、平等性、離生性、法定、",
    "T06n0220_326:0669a16": "法住、實際、虛空界、不思議界；亦於殑伽沙等",
    "T06n0220_326:0669a17": "佛所，修四念住，修四正斷、四神足、五根、五力、",
    "T06n0220_326:0669a18": "七等覺支、八聖道支；亦於殑伽沙等佛所，學",
    "T06n0220_326:0669a19": "住苦聖諦，學住集、滅、道聖諦；亦於殑伽沙等",
    "T06n0220_326:0669a20": "佛所，修四靜慮，修四無量、四無色定；亦於殑",
    "T06n0220_326:0669a21": "伽沙等佛所，修八解脫，修八勝處、九次第定、",
    "T06n0220_326:0669a22": "十遍處；亦於殑伽沙等佛所，修空解脫門，修",
    "T06n0220_326:0669a23": "無相、無願解脫門；亦於殑伽沙等佛所，修極",
    "T06n0220_326:0669a24": "喜地，修離垢地、發光地、焰慧地、極難勝地、現",
    "T06n0220_326:0669a25": "前地、遠行地、不動地、善慧地、法雲地；亦於殑",
    "T06n0220_326:0669a26": "伽沙等佛所，修五眼，修六神通；亦於殑伽沙",
    "T06n0220_326:0669a27": "等佛所，修三摩地門，修陀羅尼門；亦於殑伽",
    "T06n0220_326:0669a28": "沙等佛所，修佛十力，修四無所畏、四無礙解、",
    "T06n0220_326:0669a29": "大慈、大悲、大喜、大捨、十八佛不共法；亦於殑",
    "T06n0220_326:0669b01": "伽沙等佛所，修無忘失法，修恒住捨性；亦於",
    "T06n0220_326:0669b02": "殑伽沙等佛所，修順逆觀十二支緣起；亦於",
    "T06n0220_326:0669b03": "殑伽沙等佛所，嚴淨佛土、成熟有情；亦於殑",
    "T06n0220_326:0669b04": "伽沙等佛所，修諸菩薩殊勝神通；亦於殑伽",
    "T06n0220_326:0669b05": "沙等佛所，修圓滿壽量，學轉法輪、護持正法；",
    "T06n0220_326:0669b06": "亦於殑伽沙等佛所，修一切智，修道相智、一",
    "T06n0220_326:0669b07": "切相智。「『是諸菩薩摩訶薩眾，亦親近承事如",
    "T06n0220_326:0669b08": "殑伽沙佛，於諸佛所請問菩薩摩訶薩道，謂",
    "T06n0220_326:0669b09": "作是言：云何菩薩摩訶薩安住大乘？云何菩",
    "T06n0220_326:0669b10": "薩摩訶薩修行布施波羅蜜多，修行淨戒、安",
    "T06n0220_326:0669b11": "忍、精進、靜慮、般若波羅蜜多？云何菩薩摩訶",
    "T06n0220_326:0669b12": "薩學住內空，學住外空、內外空、空空、大空、勝",
    "T06n0220_326:0669b13": "義空、有為空、無為空、畢竟空、無際空、散空、無變",
    "T06n0220_326:0669b14": "異空、本性空、自相空、共相空、一切法空、不可得",
    "T06n0220_326:0669b15": "空、無性空、自性空、無性自性空？云何菩薩摩",
    "T06n0220_326:0669b16": "訶薩學住真如，學住法界、法性、不虛妄性、不",
    "T06n0220_326:0669b17": "變異性、平等性、離生性、法定、法住、實際、虛空界、",
    "T06n0220_326:0669b18": "不思議界？云何菩薩摩訶薩修四念住，修四",
    "T06n0220_326:0669b19": "正斷、四神足、五根、五力、七等覺支、八聖道支？",
    "T06n0220_326:0669b20": "云何菩薩摩訶薩學住苦聖諦，學住集、滅、道",
    "T06n0220_326:0669b21": "聖諦？云何菩薩摩訶薩修四靜慮，修四無量、",
    "T06n0220_326:0669b22": "四無色定？云何菩薩摩訶薩修八解脫，修八",
    "T06n0220_326:0669b23": "勝處、九次第定、十遍處？云何菩薩摩訶薩修",
    "T06n0220_326:0669b24": "空解脫門，修無相、無願解脫門？云何菩薩",
    "T06n0220_326:0669b25": "摩訶薩修極喜地，修離垢地、發光地、焰慧地、",
    "T06n0220_326:0669b26": "極難勝地、現前地、遠行地、不動地、善慧地、法雲",
    "T06n0220_326:0669b27": "地？云何菩薩摩訶薩修五眼，修六神通？云何",
    "T06n0220_326:0669b28": "菩薩摩訶薩修三摩地門，修陀羅尼門？云何",
    "T06n0220_326:0669b29": "菩薩摩訶薩修佛十力，修四無所畏、四無礙",
    "T06n0220_326:0669c01": "解、大慈、大悲、大喜、大捨、十八佛不共法？云何",
    "T06n0220_326:0669c02": "菩薩摩訶薩修無忘失法，修恒住捨性？云何",
    "T06n0220_326:0669c03": "菩薩摩訶薩修順逆觀十二支緣起？云何菩",
    "T06n0220_326:0669c04": "薩摩訶薩嚴淨佛土、成熟有情？云何菩薩摩",
    "T06n0220_326:0669c05": "訶薩修諸菩薩殊勝神通？云何菩薩摩訶薩",
    "T06n0220_326:0669c06": "修圓滿壽量？云何菩薩摩訶薩學轉大法輪？",
    "T06n0220_326:0669c07": "云何菩薩摩訶薩護持正法令得久住？云何",
    "T06n0220_326:0669c08": "菩薩摩訶薩修一切智，修道相智、一切相智？",
    "T06n0220_326:0669c09": "「『殑伽沙等諸佛世尊，如所請問次第為說，是",
    "T06n0220_326:0669c10": "諸菩薩摩訶薩眾，如佛教誨安住修學，經無",
    "T06n0220_326:0669c11": "量劫熾然精進，尚不能得一切智智，況今汝",
    "T06n0220_326:0669c12": "等所修所學，能證無上正等菩提！』「善現！是菩",
    "T06n0220_326:0669c13": "薩摩訶薩雖聞其言而心無異，不驚不恐無",
    "T06n0220_326:0669c14": "疑無惑，倍復歡喜作是念言：『今此苾芻多益",
    "T06n0220_326:0669c15": "於我，方便為我說障道法，令我知此障道之",
    "T06n0220_326:0669c16": "法決定不能證預流果、或一來果、或不還果、或",
    "T06n0220_326:0669c17": "阿羅漢果、或獨覺菩提，況能證得一切智智！』",
    "T06n0220_326:0669c18": "「善現！時，彼惡魔知是菩薩心不退屈無怖無",
    "T06n0220_326:0669c19": "疑，即於是處化作無量苾芻形像，語菩薩言：",
    "T06n0220_326:0669c20": "『此諸苾芻皆於過去希求無上正等菩提，經",
    "T06n0220_326:0669c21": "無量劫修行種種難行苦行而不能得，今皆",
    "T06n0220_326:0669c22": "退住阿羅漢果，諸漏已盡至苦邊際，云何汝",
    "T06n0220_326:0669c23": "等能證無上正等菩提？』善現！是菩薩摩訶薩",
    "T06n0220_326:0669c24": "見聞此已即作是念：『定是惡魔化作如此苾",
    "T06n0220_326:0669c25": "芻形像擾亂我心，因說滯礙相似道法，必無",
    "T06n0220_326:0669c26": "菩薩摩訶薩眾修行般若波羅蜜多至圓滿",
    "T06n0220_326:0669c27": "位，不得無上正等菩提，退墮聲聞或獨覺地。』",
    "T06n0220_326:0669c28": "「爾時，菩薩復作是念：『若菩薩摩訶薩修行布",
    "T06n0220_326:0669c29": "施波羅蜜多，修行淨戒、安忍、精進、靜慮、般",
    "T06n0220_326:0670a01": "若波羅蜜多至圓滿位，不得無上正等菩提",
    "T06n0220_326:0670a02": "必無是處；若菩薩摩訶薩學住內空，學住外",
    "T06n0220_326:0670a03": "空、內外空、空空、大空、勝義空、有為空、無為空、畢",
    "T06n0220_326:0670a04": "竟空、無際空、散空、無變異空、本性空、自相空、共",
    "T06n0220_326:0670a05": "相空、一切法空、不可得空、無性空、自性空、無性",
    "T06n0220_326:0670a06": "自性空至圓滿位，不得無上正等菩提必無",
    "T06n0220_326:0670a07": "是處；若菩薩摩訶薩學住真如，學住法界、法",
    "T06n0220_326:0670a08": "性、不虛妄性、不變異性、平等性、離生性、法定、法",
    "T06n0220_326:0670a09": "住、實際、虛空界、不思議界至圓滿位，不得無",
    "T06n0220_326:0670a10": "上正等菩提必無是處；若菩薩摩訶薩修四",
    "T06n0220_326:0670a11": "念住，修四正斷、四神足、五根、五力、七等覺支、",
    "T06n0220_326:0670a12": "八聖道支至圓滿位，不得無上正等菩提必",
    "T06n0220_326:0670a13": "無是處；若菩薩摩訶薩學住苦聖諦，學住",
    "T06n0220_326:0670a14": "集、滅、道聖諦至圓滿位，不得無上正等菩提",
    "T06n0220_326:0670a15": "必無是處；若菩薩摩訶薩修四靜慮，修四",
    "T06n0220_326:0670a16": "無量、四無色定至圓滿位，不得無上正等菩",
    "T06n0220_326:0670a17": "提必無是處；若菩薩摩訶薩修八解脫，修八",
    "T06n0220_326:0670a18": "勝處、九次第定、十遍處至圓滿位，不得無上",
    "T06n0220_326:0670a19": "正等菩提必無是處；若菩薩摩訶薩修空解",
    "T06n0220_326:0670a20": "脫門，修無相、無願解脫門至圓滿位，不得無",
    "T06n0220_326:0670a21": "上正等菩提必無是處；若菩薩摩訶薩修極",
    "T06n0220_326:0670a22": "喜地，修離垢地、發光地、焰慧地、極難勝地、現",
    "T06n0220_326:0670a23": "前地、遠行地、不動地、善慧地、法雲地至圓滿",
    "T06n0220_326:0670a24": "位，不得無上正等菩提必無是處；若菩薩摩",
    "T06n0220_326:0670a25": "訶薩修五眼，修六神通至圓滿位，不得無上",
    "T06n0220_326:0670a26": "正等菩提必無是處；若菩薩摩訶薩修三摩",
    "T06n0220_326:0670a27": "地門，修陀羅尼門至圓滿位，不得無上正等",
    "T06n0220_326:0670a28": "菩提必無是處；若菩薩摩訶薩修佛十力，修",
    "T06n0220_326:0670a29": "四無所畏、四無礙解、大慈、大悲、大喜、大捨、十八",
    "T06n0220_326:0670b01": "佛不共法至圓滿位，不得無上正等菩提必",
    "T06n0220_326:0670b02": "無是處；若菩薩摩訶薩修無忘失法，修恒住",
    "T06n0220_326:0670b03": "捨性至圓滿位，不得無上正等菩提必無是",
    "T06n0220_326:0670b04": "處；若菩薩摩訶薩修順逆觀十二支緣起至",
    "T06n0220_326:0670b05": "圓滿位，不得無上正等菩提必無是處；若",
    "T06n0220_326:0670b06": "菩薩摩訶薩嚴淨佛土、成熟有情至圓滿位，",
    "T06n0220_326:0670b07": "不得無上正等菩提必無是處；若菩薩摩訶",
    "T06n0220_326:0670b08": "薩修諸菩薩殊勝神通至圓滿位，不得無上",
    "T06n0220_326:0670b09": "正等菩提必無是處；若菩薩摩訶薩修圓滿",
    "T06n0220_326:0670b10": "壽量至圓滿位，不得無上正等菩提必無是",
    "T06n0220_326:0670b11": "處；若菩薩摩訶薩學轉法輪護持正法至圓",
    "T06n0220_326:0670b12": "滿位，不得無上正等菩提必無是處；若菩薩",
    "T06n0220_326:0670b13": "摩訶薩修一切智，修道相智、一切相智至圓",
    "T06n0220_326:0670b14": "滿位，不得無上正等菩提必無是處。』善現！若",
    "T06n0220_326:0670b15": "成就如是諸行、狀、相，當知是為不退轉菩薩",
    "T06n0220_326:0670b16": "摩訶薩。「復次，善現！若不退轉位菩薩摩訶薩，",
    "T06n0220_326:0670b17": "常行般若波羅蜜多，恒作是念：『若菩薩摩訶",
    "T06n0220_326:0670b18": "薩如諸佛教精勤修學，常不遠離布施、淨戒、",
    "T06n0220_326:0670b19": "安忍、精進、靜慮、般若波羅蜜多所攝妙行，常",
    "T06n0220_326:0670b20": "不遠離布施、淨戒、安忍、精進、靜慮、般若波羅蜜",
    "T06n0220_326:0670b21": "多相應作意，常不遠離一切智智相應作意，",
    "T06n0220_326:0670b22": "常以方便勸諸有情精勤修學布施、淨戒、安忍、",
    "T06n0220_326:0670b23": "精進、靜慮、般若波羅蜜多。是菩薩摩訶薩決",
    "T06n0220_326:0670b24": "定不退布施波羅蜜多，決定不退淨戒、安忍、",
    "T06n0220_326:0670b25": "精進、靜慮、般若波羅蜜多；決定不退內空，決",
    "T06n0220_326:0670b26": "定不退外空、內外空、空空、大空、勝義空、有為空、",
    "T06n0220_326:0670b27": "無為空、畢竟空、無際空、散空、無變異空、本性空、",
    "T06n0220_326:0670b28": "自相空、共相空、一切法空、不可得空、無性空、自",
    "T06n0220_326:0670b29": "性空、無性自性空；決定不退真如，決定不退",
    "T06n0220_326:0670c01": "法界、法性、不虛妄性、不變異性、平等性、離生性、",
    "T06n0220_326:0670c02": "法定、法住、實際、虛空界、不思議界；決定不退",
    "T06n0220_326:0670c03": "四念住，決定不退四正斷、四神足、五根、五力、",
    "T06n0220_326:0670c04": "七等覺支、八聖道支；決定不退苦聖諦，決",
    "T06n0220_326:0670c05": "定不退集、滅、道聖諦；決定不退四靜慮，決定",
    "T06n0220_326:0670c06": "不退四無量、四無色定；決定不退八解脫，決",
    "T06n0220_326:0670c07": "定不退八勝處、九次第定、十遍處；決定不退",
    "T06n0220_326:0670c08": "空解脫門，決定不退無相、無願解脫門；決",
    "T06n0220_326:0670c09": "定不退極喜地，決定不退離垢地、發光地、焰",
    "T06n0220_326:0670c10": "慧地、極難勝地、現前地、遠行地、不動地、善慧地、",
    "T06n0220_326:0670c11": "法雲地；決定不退五眼，決定不退六神通；決",
    "T06n0220_326:0670c12": "定不退三摩地門，決定不退陀羅尼門；決",
    "T06n0220_326:0670c13": "定不退佛十力，決定不退四無所畏、四無礙",
    "T06n0220_326:0670c14": "解、大慈、大悲、大喜、大捨、十八佛不共法；決定",
    "T06n0220_326:0670c15": "不退無忘失法，決定不退恒住捨性；決定不",
    "T06n0220_326:0670c16": "退一切智，決定不退道相智、一切相智；決定",
    "T06n0220_326:0670c17": "不退阿耨多羅三藐三菩提。』善現！若成就如",
    "T06n0220_326:0670c18": "是諸行、狀、相，當知是為不退轉菩薩摩訶薩。",
    "T06n0220_326:0670c19": "「復次，善現！若不退轉位菩薩摩訶薩，常行般",
    "T06n0220_326:0670c20": "若波羅蜜多，恒作是念：『若菩薩摩訶薩覺知",
    "T06n0220_326:0670c21": "魔事不隨魔事，覺知惡友不隨惡友語，覺知",
    "T06n0220_326:0670c22": "境界不隨境界轉。是菩薩摩訶薩決定不退",
    "T06n0220_326:0670c23": "布施波羅蜜多，決定不退淨戒、安忍、精進、靜",
    "T06n0220_326:0670c24": "慮、般若波羅蜜多；決定不退內空，決定不",
    "T06n0220_326:0670c25": "退外空、內外空、空空、大空、勝義空、有為空、無為",
    "T06n0220_326:0670c26": "空、畢竟空、無際空、散空、無變異空、本性空、自相",
    "T06n0220_326:0670c27": "空、共相空、一切法空、不可得空、無性空、自性空、",
    "T06n0220_326:0670c28": "無性自性空；決定不退真如，決定不退法界、",
    "T06n0220_326:0670c29": "法性、不虛妄性、不變異性、平等性、離生性、法定、",
    "T06n0220_326:0671a01": "法住、實際、虛空界、不思議界；決定不退四念",
    "T06n0220_326:0671a02": "住，決定不退四正斷、四神足、五根、五力、七等",
    "T06n0220_326:0671a03": "覺支、八聖道支；決定不退苦聖諦，決定不退",
    "T06n0220_326:0671a04": "集、滅、道聖諦；決定不退四靜慮，決定不退四",
    "T06n0220_326:0671a05": "無量、四無色定；決定不退八解脫，決定不退",
    "T06n0220_326:0671a06": "八勝處、九次第定、十遍處；決定不退空解脫",
    "T06n0220_326:0671a07": "門，決定不退無相、無願解脫門；決定不退極",
    "T06n0220_326:0671a08": "喜地，決定不退離垢地、發光地、焰慧地、極難",
    "T06n0220_326:0671a09": "勝地、現前地、遠行地、不動地、善慧地、法雲地；",
    "T06n0220_326:0671a10": "決定不退五眼，決定不退六神通；決定不退",
    "T06n0220_326:0671a11": "三摩地門，決定不退陀羅尼門；決定不退佛",
    "T06n0220_326:0671a12": "十力，決定不退四無所畏、四無礙解、大慈、大",
    "T06n0220_326:0671a13": "悲、大喜、大捨、十八佛不共法；決定不退無忘",
    "T06n0220_326:0671a14": "失法，決定不退恒住捨性；決定不退一切智，",
    "T06n0220_326:0671a15": "決定不退道相智、一切相智；決定不退阿耨",
    "T06n0220_326:0671a16": "多羅三藐三菩提。』善現！若成就如是諸行、狀、",
    "T06n0220_326:0671a17": "相，當知是為不退轉菩薩摩訶薩。「復次，善現！",
    "T06n0220_326:0671a18": "若不退位菩薩摩訶薩，聞諸如來、應、正等覺",
    "T06n0220_326:0671a19": "所說法要，深心歡喜、恭敬信受、善解義趣，其",
    "T06n0220_326:0671a20": "心堅固猶若金剛，不可動轉不可引奪，常",
    "T06n0220_326:0671a21": "勤修學布施、淨戒、安忍、精進、靜慮、般若波羅蜜",
    "T06n0220_326:0671a22": "多，亦勸有情精勤修學布施、淨戒、安忍、精進、",
    "T06n0220_326:0671a23": "靜慮、般若波羅蜜多。善現！若成就如是諸行、",
    "T06n0220_326:0671a24": "狀、相，當知是為不退轉菩薩摩訶薩。」",
    "T06n0220_326:0671a25": "爾時，具壽善現白佛言：「世尊！諸不退轉位菩",
    "T06n0220_326:0671a26": "薩摩訶薩，於何退轉故名不退轉耶？」佛言：「善",
    "T06n0220_326:0671a27": "現！是菩薩摩訶薩於色想退轉故名不退轉，",
    "T06n0220_326:0671a28": "於受、想、行、識想退轉故名不退轉。「善現！是菩",
    "T06n0220_326:0671a29": "薩摩訶薩於眼處想退轉故名不退轉，於耳、",
    "T06n0220_326:0671b01": "鼻、舌、身、意處想退轉故名不退轉。「善現！是菩",
    "T06n0220_326:0671b02": "薩摩訶薩於色處想退轉故名不退轉，於聲、",
    "T06n0220_326:0671b03": "香、味、觸、法處想退轉故名不退轉。「善現！是菩",
    "T06n0220_326:0671b04": "薩摩訶薩於眼界想退轉故名不退轉，於耳、",
    "T06n0220_326:0671b05": "鼻、舌、身、意界想退轉故名不退轉。「善現！是菩",
    "T06n0220_326:0671b06": "薩摩訶薩於色界想退轉故名不退轉，於聲、",
    "T06n0220_326:0671b07": "香、味、觸、法界想退轉故名不退轉。「善現！是菩",
    "T06n0220_326:0671b08": "薩摩訶薩於眼識界想退轉故名不退轉，於",
    "T06n0220_326:0671b09": "耳、鼻、舌、身、意識界想退轉故名不退轉。「善現！",
    "T06n0220_326:0671b10": "是菩薩摩訶薩於眼觸想退轉故名不退轉，",
    "T06n0220_326:0671b11": "於耳、鼻、舌、身、意觸想退轉故名不退轉。「善現！",
    "T06n0220_326:0671b12": "是菩薩摩訶薩於眼觸為緣所生諸受想退轉",
    "T06n0220_326:0671b13": "故名不退轉，於耳、鼻、舌、身、意觸為緣所生諸",
    "T06n0220_326:0671b14": "受想退轉故名不退轉。「善現！是菩薩摩訶薩",
    "T06n0220_326:0671b15": "於地界想退轉故名不退轉，於水、火、風、空、識",
    "T06n0220_326:0671b16": "界想退轉故名不退轉。「善現！是菩薩摩訶薩",
    "T06n0220_326:0671b17": "於無明想退轉故名不退轉，於行、識、名色、六",
    "T06n0220_326:0671b18": "處、觸、受、愛、取、有、生、老死想退轉故名不退轉。",
    "T06n0220_326:0671b19": "「善現！是菩薩摩訶薩於貪想退轉故名不退",
    "T06n0220_326:0671b20": "轉，於瞋想、癡想、諸惡見想退轉故名不退",
    "T06n0220_326:0671b21": "轉。",
    "T06n0220_326:0671b22": "大般若波羅蜜多經卷第三百二十六"
}