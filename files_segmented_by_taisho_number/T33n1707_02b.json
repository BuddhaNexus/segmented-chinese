{
    "T33n1707_02b:0335c14": "folio_2b 仁王般若經疏卷中四",
    "T33n1707_02b:0335c16": "吉藏法師撰",
    "T33n1707_02b:0335c17": "佛告諸得道果實天眾：「善男子！是月光王已於",
    "T33n1707_02b:0335c18": "過去十千劫中龍光王佛法中為四住開士，我",
    "T33n1707_02b:0335c19": "為八住菩薩；今於我前大師子吼。如是如是。」",
    "T33n1707_02b:0335c20": "佛告諸得道果實天眾下，第四佛述讚月光久",
    "T33n1707_02b:0335c21": "供多佛。文有五段：第一發月光本迹；如是如",
    "T33n1707_02b:0335c22": "是下，第二略述；第三從善男子下訖有心得無",
    "T33n1707_02b:0335c23": "心得，廣述；第四從是以波若功德下訖不可",
    "T33n1707_02b:0335c24": "思議，歎波若忘言離著，如風空中行；第五從",
    "T33n1707_02b:0335c25": "善男子此功德藏訖功德，狹量月光所說與",
    "T33n1707_02b:0335c26": "十三法師所說勝劣。第一發迹中有二：初告",
    "T33n1707_02b:0335c27": "天上得道賢聖眾；二善男子下，發月光迹。四",
    "T33n1707_02b:0335c28": "住者，十地明義即第四炎地，八住即第八不動",
    "T33n1707_02b:0335c29": "地。師子吼者，歎教是了義決定之說。如是下，",
    "T33n1707_02b:0336a01": "第二略述中二句：初述月光所說；第二引佛",
    "T33n1707_02b:0336a02": "證誠。如是如是者，述可之言。",
    "T33n1707_02b:0336a03": "「如汝所解得真義說，不可思議、不可度量，唯佛",
    "T33n1707_02b:0336a04": "與佛乃知斯事。善男子！其所說十四般若波羅",
    "T33n1707_02b:0336a05": "蜜，三忍地地上中下三十忍，一切行藏、一切佛",
    "T33n1707_02b:0336a06": "藏不可思議。」如汝所解者，稱其義也。不可",
    "T33n1707_02b:0336a07": "思議者，無得正觀異名也。不可度量者，非二",
    "T33n1707_02b:0336a08": "乘下位之境界也。唯佛與佛者，第二引佛證",
    "T33n1707_02b:0336a09": "誠月光所說。善男子下，第三廣述，文有四：初",
    "T33n1707_02b:0336a10": "略述十四忍；二何以故下，廣述十四忍功能；",
    "T33n1707_02b:0336a11": "三一切眾生下，舉空釋成；四結無心得。初略",
    "T33n1707_02b:0336a12": "述十四忍中，所說十四波若者，總牒前所說十",
    "T33n1707_02b:0336a13": "四忍名十四波若，名異體同。下別明十四。言",
    "T33n1707_02b:0336a14": "三忍者，伏忍中三忍，一信、二止、三堅忍。言地",
    "T33n1707_02b:0336a15": "地上中下為三十忍者，釋有二義：一就十地",
    "T33n1707_02b:0336a16": "各有上中下為三十忍；二就伏忍中習種為",
    "T33n1707_02b:0336a17": "下、性種名中、道種名上，三位各十，故成三十",
    "T33n1707_02b:0336a18": "忍。前解為正。一切行藏者，即是名因藏。一切",
    "T33n1707_02b:0336a19": "佛藏，是名果藏，辨佛果地功德蘊積名藏。即",
    "T33n1707_02b:0336a20": "是佛圓覺忍，通前十三為十四波若。因果俱",
    "T33n1707_02b:0336a21": "證無所得，名不可思議。",
    "T33n1707_02b:0336a22": "「何以故？一切諸佛是中生、是中滅、是中化，而無",
    "T33n1707_02b:0336a23": "生無滅無化；無自無他、第一無二、非化非不化、",
    "T33n1707_02b:0336a24": "非相非無相、無來無去，如虛空故。」何以故下，",
    "T33n1707_02b:0336a25": "第二廣述十四忍功能。文有二：初約出用、次",
    "T33n1707_02b:0336a26": "約悟入。初約出用者，諸法本自不生、今亦不",
    "T33n1707_02b:0336a27": "滅，以因緣故，於無分別中為眾生說有生滅。",
    "T33n1707_02b:0336a28": "文云一切諸佛是中生者，依忍化現成佛名生。",
    "T33n1707_02b:0336a29": "是中滅者，滅惑化隱名滅。是中化者，依忍化",
    "T33n1707_02b:0336b01": "眾生也。次約悟入明無生滅等，文云無生無",
    "T33n1707_02b:0336b02": "滅無化者，上來為緣出用說生滅化等諸事，",
    "T33n1707_02b:0336b03": "若知生等即無生滅，故不假言，恐眾生隨名",
    "T33n1707_02b:0336b04": "著相，故還點向所說生者名無生，無滅無化",
    "T33n1707_02b:0336b05": "等例然。亦得用無生破前生，無滅故破前滅，",
    "T33n1707_02b:0336b06": "無化破前化生也。無自無他者，自心不生名",
    "T33n1707_02b:0336b07": "不自，不見前境故云無他。亦云不見自名滅",
    "T33n1707_02b:0336b08": "我，不見他名滅我所。第一無二者，境智俱寂故",
    "T33n1707_02b:0336b09": "云第一無二也。非化非不化者，無得正觀居",
    "T33n1707_02b:0336b10": "心，有時說化為不化，有時說不化為化，故云",
    "T33n1707_02b:0336b11": "非化非不化，豈得以常人定執消文也。非無",
    "T33n1707_02b:0336b12": "相者，恐眾生聞悟入之言，謂皆無所有，故云非",
    "T33n1707_02b:0336b13": "無相。如《大品》云「無所得得」，如是得無所得義",
    "T33n1707_02b:0336b14": "耳。無來無去者，來無所從、去無所至乃至無依",
    "T33n1707_02b:0336b15": "無得，故云如虛空。",
    "T33n1707_02b:0336b16": "「一切眾生無生滅、無縛解、非因非果非不因果，",
    "T33n1707_02b:0336b17": "煩惱我人知見、受者我所者、一切苦受行空故，",
    "T33n1707_02b:0336b18": "一切法集幻化五陰，無含無散，法同法性寂然",
    "T33n1707_02b:0336b19": "空故，法境界空，空無相不轉不顛倒，不順幻化。」",
    "T33n1707_02b:0336b20": "一切眾生下，第三舉空釋成。就中有五子段：",
    "T33n1707_02b:0336b21": "一明眾生空；從一切苦受下，二明法空；從法",
    "T33n1707_02b:0336b22": "境界空下，三明境空；從無三寶下，四明凡聖空；",
    "T33n1707_02b:0336b23": "波若無知下，五明知空。初明生空，文云眾生",
    "T33n1707_02b:0336b24": "無生滅，眾生本無所得離苦，故云無生無滅。",
    "T33n1707_02b:0336b25": "離集故無縛無解，無集故非因，無苦故非果。",
    "T33n1707_02b:0336b26": "以因緣隨俗，非不因果。眾生假名，非無佛性",
    "T33n1707_02b:0336b27": "因、非無涅槃果。眾生生死名煩惱，五陰中生",
    "T33n1707_02b:0336b28": "名我，假名行者名人。意識名知者，眼識為見",
    "T33n1707_02b:0336b29": "者，命根不斷名壽者。文云受者，即領違順名",
    "T33n1707_02b:0336c01": "受者。於五陰中見我所者，明生空竟。第二明",
    "T33n1707_02b:0336c02": "法空，文云一切苦受行空故者，觀五陰內一切",
    "T33n1707_02b:0336c03": "苦皆空。五陰和合名法集，以無其實名幻化，",
    "T33n1707_02b:0336c04": "五陰本來清淨故云無含無散。體知五陰即",
    "T33n1707_02b:0336c05": "是真如，故云法同法性寂然空故。第三明境",
    "T33n1707_02b:0336c06": "空，文云法境界空，能觀之心既淨，所觀之境",
    "T33n1707_02b:0336c07": "亦空，故云境界空。實相門中無相不相，故云",
    "T33n1707_02b:0336c08": "空無相。相不能動故云不轉，離惑故以名不",
    "T33n1707_02b:0336c09": "顛倒，離解故名不順，知諸法空故名幻化。",
    "T33n1707_02b:0336c10": "「無三寶、無聖人、無六道，如虛空故。般若無知無",
    "T33n1707_02b:0336c11": "見、不行不緣、不因不受、不得一切照相故行道",
    "T33n1707_02b:0336c12": "相，斯行道相如虛空故。法相如是，何可有心得",
    "T33n1707_02b:0336c13": "無心得？」第四段明凡聖空。無三寶無聖人",
    "T33n1707_02b:0336c14": "名聖空，無六道名凡空。第五段明智空，文云",
    "T33n1707_02b:0336c15": "波若無知，波若名智慧，今言無知者，絕於知",
    "T33n1707_02b:0336c16": "相，故言無知，不可定智慧。審波若下諸句例",
    "T33n1707_02b:0336c17": "然。無知無見，忘於見知也。緣觀並寂，故云不",
    "T33n1707_02b:0336c18": "行。不緣不受波若名，故云不因不受。內證真",
    "T33n1707_02b:0336c19": "如，故云不得一切照相。諸法無所有，故云斯",
    "T33n1707_02b:0336c20": "行道相如虛空故，亦云無分別故同虛空。第",
    "T33n1707_02b:0336c21": "四結。法相如是盡皆空者，何可有心得無心",
    "T33n1707_02b:0336c22": "得也。又云以離有相故不可有心得，以離無",
    "T33n1707_02b:0336c23": "相故不可無心得。",
    "T33n1707_02b:0336c24": "「是以般若功德，不可眾生中行而行，不可五陰",
    "T33n1707_02b:0336c25": "法中行而行，不可境中行而行，不可解中行而",
    "T33n1707_02b:0336c26": "行，是故般若不可思議。而一切諸佛菩薩於中",
    "T33n1707_02b:0336c27": "行，故亦不可思議。一切諸如來於幻化無住法",
    "T33n1707_02b:0336c28": "中化，亦不可思議。」是以波若下，大段第四明",
    "T33n1707_02b:0336c29": "波若忘言離著。就中有二：初依空起行、第二",
    "T33n1707_02b:0337a01": "歎說。就起行中有四句：初明不可得眾生中",
    "T33n1707_02b:0337a02": "行而行，以生空無所有故；二不可得五陰中",
    "T33n1707_02b:0337a03": "行而行，以法空無所有故；三不可得境中行",
    "T33n1707_02b:0337a04": "而行，以境空無所有故；四不可得解中行以",
    "T33n1707_02b:0337a05": "而行，以知空無所有故。第二歎說中有三：第",
    "T33n1707_02b:0337a06": "一是故波若不可思議，歎十四波若；二出生",
    "T33n1707_02b:0337a07": "三世諸佛不可思議；三知俗虛幻而能化益。",
    "T33n1707_02b:0337a08": "「善男子！此功德藏，假使無量恒河沙第十三灌",
    "T33n1707_02b:0337a09": "頂開士說是功德，百千億分中如王所說、如海",
    "T33n1707_02b:0337a10": "一渧。我今略述分義功德，有大利益一切眾生，",
    "T33n1707_02b:0337a11": "亦為過去來今無量諸如來之所述可，三賢十",
    "T33n1707_02b:0337a12": "聖讚歎無量是月光王分義功德。」善男子下，",
    "T33n1707_02b:0337a13": "大段第五狹量說中有二。一正狹量第二我",
    "T33n1707_02b:0337a14": "今下歎說利益。初就狹量中歎月光所說功",
    "T33n1707_02b:0337a15": "德如大海水，十地菩薩說如海一滴。又解：不",
    "T33n1707_02b:0337a16": "然，月光所說如海一滴，十地菩薩說如大海",
    "T33n1707_02b:0337a17": "水，以是勝故，經言灌頂開士說是功德百千",
    "T33n1707_02b:0337a18": "億分中，王所說如海一滴，不及十地菩薩說",
    "T33n1707_02b:0337a19": "如大海。第二利益中有三：初我今下，約釋迦",
    "T33n1707_02b:0337a20": "所說以明月光說真能益眾生；二去來今下，",
    "T33n1707_02b:0337a21": "約三世佛述印可；三三賢下，約四十賢聖歎",
    "T33n1707_02b:0337a22": "月光分義功德挍量竟。",
    "T33n1707_02b:0337a23": "「善男子！是十四法門，三世一切眾生、一切三乘、",
    "T33n1707_02b:0337a24": "一切諸佛之所修習，未來諸佛亦復如是。若一",
    "T33n1707_02b:0337a25": "切諸佛菩薩不由此門得薩婆若者，無有是處。",
    "T33n1707_02b:0337a26": "何以故？一切諸佛及菩薩無異路故。是故一切",
    "T33n1707_02b:0337a27": "諸善男子，若有人聞諸忍法門，信忍、止忍、堅忍、",
    "T33n1707_02b:0337a28": "善覺忍、離達忍、明慧忍、炎慧忍、勝慧忍、法現忍、",
    "T33n1707_02b:0337a29": "遠達忍、等覺忍、慧光忍、灌頂忍、圓覺忍者。」善",
    "T33n1707_02b:0337b01": "男子是十四法門下，大段第五，牒上所說結",
    "T33n1707_02b:0337b02": "勸修學。就中有三：第一明三世同修，顯行要",
    "T33n1707_02b:0337b03": "勝；第二若有人聞下，歎益勸修；第三時諸眾",
    "T33n1707_02b:0337b04": "中有十億下，明聞說獲益。就初顯行要勝中",
    "T33n1707_02b:0337b05": "文有三：初正明三世同修同說；二若一切諸",
    "T33n1707_02b:0337b06": "佛菩薩不由下，明上同修同說所以；三何以",
    "T33n1707_02b:0337b07": "故下，傳釋上同修意，以無異道故。若有人聞",
    "T33n1707_02b:0337b08": "下，第二歎益勸修。就中有二：初更列十四忍",
    "T33n1707_02b:0337b09": "名；二是人超過下，歎經功能。初列十四忍名，",
    "T33n1707_02b:0337b10": "一信忍，謂習種性；二止忍，謂性種性；三堅忍，謂",
    "T33n1707_02b:0337b11": "道種性；四善覺忍，謂初地；五離達忍，謂二地；六",
    "T33n1707_02b:0337b12": "明慧忍，謂三地；七炎慧忍，謂四地；八勝慧忍，謂",
    "T33n1707_02b:0337b13": "五地；九法現忍，謂六地；十遠達忍，謂七地；十一",
    "T33n1707_02b:0337b14": "等覺忍，謂八地；十二慧光忍，謂九地；十三灌頂",
    "T33n1707_02b:0337b15": "忍，謂第十地；十四圓覺忍，謂佛地如來萬德。",
    "T33n1707_02b:0337b16": "「是人超過百劫千劫無量恒河沙生生苦難，入",
    "T33n1707_02b:0337b17": "此法門現身得報。」時諸眾中有十億同名虛空",
    "T33n1707_02b:0337b18": "藏海菩薩，歡喜法樂，各各散華於虛空中，變成",
    "T33n1707_02b:0337b19": "無量華臺，上有無量大眾說十四正行。十八梵、",
    "T33n1707_02b:0337b20": "六欲天王亦散寶華，各坐虛空臺上說十四正",
    "T33n1707_02b:0337b21": "行，受持讀誦解其義理，無量諸鬼神現身修行",
    "T33n1707_02b:0337b22": "般若波羅蜜。是人超過下，第二明歎經功能。",
    "T33n1707_02b:0337b23": "第二歎益勸修訖。第三時諸下，大眾聞法獲",
    "T33n1707_02b:0337b24": "益散華供養。文有三：初菩薩歡喜供養。十四",
    "T33n1707_02b:0337b25": "忍，名十四正行；二十八梵天歡喜供養；三無",
    "T33n1707_02b:0337b26": "量諸鬼神下，明鬼神供養，略不明餘眾供養。",
    "T33n1707_02b:0337b27": "言十八梵者，初禪有三，謂一梵眾、二梵輔、三大",
    "T33n1707_02b:0337b28": "梵。二禪有三：一小光、二無量光、三光音。三禪",
    "T33n1707_02b:0337b29": "有三：一小淨、二遍淨、三無量淨。第四禪有九：",
    "T33n1707_02b:0337c01": "一福生、二福愛、三廣果，此三天凡聖共住；四無",
    "T33n1707_02b:0337c02": "想天，唯外道凡夫住；五無煩、六無熱、七善現、",
    "T33n1707_02b:0337c03": "八善可見、九色究竟，此五唯那含等聖人住。",
    "T33n1707_02b:0337c04": "唯第四禪有色地，故云十八梵，不說無色界。",
    "T33n1707_02b:0337c05": "言鬼神現身修行者，以其過去修敬，故令得修",
    "T33n1707_02b:0337c06": "行波若，以其毀戒故墮鬼中。答第二問明利",
    "T33n1707_02b:0337c07": "他行相竟。",
    "T33n1707_02b:0337c08": "佛告大王：「汝先言云何眾生相可化？若以幻化",
    "T33n1707_02b:0337c09": "身見幻化者，是菩薩真行化眾生。眾生識初一",
    "T33n1707_02b:0337c10": "念識異木石，生得善、生得惡，惡為無量惡識本，",
    "T33n1707_02b:0337c11": "善為無量善識本。」第三佛告大王汝先言下，",
    "T33n1707_02b:0337c12": "答前所化眾生問。文有三：第一欲答故牒其",
    "T33n1707_02b:0337c13": "問，故云何眾生相可化；第二若以幻化下，正",
    "T33n1707_02b:0337c14": "答；第三時眾下，明得益。就正答中有二：初就",
    "T33n1707_02b:0337c15": "悟入以答，亦名略答，亦名為無所得以答。文",
    "T33n1707_02b:0337c16": "云若以幻化身見幻化者，是菩薩真行化眾生",
    "T33n1707_02b:0337c17": "者，知身相本自不生，為化眾生，故名幻化身。",
    "T33n1707_02b:0337c18": "眾生本來不有，而今言化者，以不有而有，故云",
    "T33n1707_02b:0337c19": "見幻化也。知能化所化本來清淨，故云真行",
    "T33n1707_02b:0337c20": "化眾生也。眾生識初一念下，第二廣答，亦云",
    "T33n1707_02b:0337c21": "約出用答，亦云約俗諦幻有答。文有五：初定",
    "T33n1707_02b:0337c22": "是善惡心異木石；第二色名色蓋下，出五陰",
    "T33n1707_02b:0337c23": "名；第三蓋者下，釋名廣解；第四大王下，簡凡",
    "T33n1707_02b:0337c24": "聖色麁細不同；第五眾生者下，明一切法結",
    "T33n1707_02b:0337c25": "屬世諦。初云眾生識初一念識異木石，生得",
    "T33n1707_02b:0337c26": "善生得惡，惡為無量惡識本，善為無量善識本，",
    "T33n1707_02b:0337c27": "乃至金剛菩薩者，解者不同，不能具出。今且",
    "T33n1707_02b:0337c28": "依經以釋。《涅槃經》云「如雪山藥，如是一味，隨",
    "T33n1707_02b:0337c29": "其流處有種種味。」其藥真味停留在山，猶如",
    "T33n1707_02b:0338a01": "滿月。合譬云一味者，譬佛性。以煩惱故出種",
    "T33n1707_02b:0338a02": "種味，所謂地獄畜生等。今謂一味者，即是無",
    "T33n1707_02b:0338a03": "所得不二之真性也。復云如是一味隨其流",
    "T33n1707_02b:0338a04": "處有種種味異者，依無所得真性起有所得",
    "T33n1707_02b:0338a05": "妄想，即成無明煩惱起業成六道報也。又",
    "T33n1707_02b:0338a06": "《大品》云「諸法無所有如是有，如是有如無所",
    "T33n1707_02b:0338a07": "有，是事不知名為無明。」實相與無明住地本",
    "T33n1707_02b:0338a08": "來無前後，但眾生於無所有中橫起憶想分",
    "T33n1707_02b:0338a09": "別長流六道。變迷得解，知煩惱本來是涅槃，",
    "T33n1707_02b:0338a10": "有何初後。故此經云初一念識支本識解性",
    "T33n1707_02b:0338a11": "故異木石耳。文云生得善生得惡者，緣善境",
    "T33n1707_02b:0338a12": "界起於識善，此識善則從自性真實善正因",
    "T33n1707_02b:0338a13": "所生，復緣善事而起，此識則善也。若緣惡境",
    "T33n1707_02b:0338a14": "界起於識惡，此識惡則從無明熏習生因所",
    "T33n1707_02b:0338a15": "生，復緣惡事而起，此識則名惡也。惡為無量",
    "T33n1707_02b:0338a16": "惡識本善為無量善識本者，此初一念善惡",
    "T33n1707_02b:0338a17": "之識熏習之功，各生無量善惡習果也。",
    "T33n1707_02b:0338a18": "「初一念、金剛終一念於中生不可說、不可說識，",
    "T33n1707_02b:0338a19": "成眾生色心，是眾生根本，色名色蓋，心名識蓋、",
    "T33n1707_02b:0338a20": "想蓋、受蓋、行蓋，蓋者陰覆為用。身名積聚。」初",
    "T33n1707_02b:0338a21": "一念金剛終一念於中生不可說不可說識，此",
    "T33n1707_02b:0338a22": "意於生死內既無明緣念，念起生滅心也，故",
    "T33n1707_02b:0338a23": "云不可說識，此明成眾生因也。成眾生色心",
    "T33n1707_02b:0338a24": "者，辨果。文云眾生根本者，結初一念識是成",
    "T33n1707_02b:0338a25": "眾生本。又解初一念者，此明相續之始，此乃",
    "T33n1707_02b:0338a26": "無始為始。金剛終一念者，若小乘分段終，大",
    "T33n1707_02b:0338a27": "乘變易終也。色名色蓋下，第二略出五陰名。",
    "T33n1707_02b:0338a28": "蓋者下，第三釋名廣解。蓋者陰覆為用，身名",
    "T33n1707_02b:0338a29": "積聚，假名之身為五陰所成，故云積聚。",
    "T33n1707_02b:0338b01": "「大王！此一色法生無量色，眼所得為色、耳所得",
    "T33n1707_02b:0338b02": "為聲、鼻所得為香、舌所得為味、身所得為觸。堅",
    "T33n1707_02b:0338b03": "持名地、水名潤、火名熱、輕動名風。生五識處名",
    "T33n1707_02b:0338b04": "根。如是一色一心有不可思議色心。」此一色",
    "T33n1707_02b:0338b05": "法生無量色者，依《成實》十四種色為色陰，陰",
    "T33n1707_02b:0338b06": "蓋眾生不能得出離生死。初明五塵色，次明",
    "T33n1707_02b:0338b07": "四大色，次明五根色，文相甚顯。如是一色下，",
    "T33n1707_02b:0338b08": "總結色心有不可思議色心。",
    "T33n1707_02b:0338b09": "「大王！凡夫六識麁，故得假名，青黃方圓等無量",
    "T33n1707_02b:0338b10": "假色法；聖人六識淨，故得實法，色香味觸一切",
    "T33n1707_02b:0338b11": "實色法。眾生者，世諦之名也，若有若無，但生眾",
    "T33n1707_02b:0338b12": "生憶念，名為世諦。」大王凡夫六識下，第四簡",
    "T33n1707_02b:0338b13": "凡聖色麁細分別。凡夫六識總相聚法，故言",
    "T33n1707_02b:0338b14": "得假名上青黃。聖人分別四微等，故言得實。",
    "T33n1707_02b:0338b15": "又云：聖人緣法界六識得真實法也。眾生者",
    "T33n1707_02b:0338b16": "世諦之名下，第五明眾生一切法屬世諦。文",
    "T33n1707_02b:0338b17": "有三：初總標一切屬世諦；第二相續假下，明",
    "T33n1707_02b:0338b18": "三假屬世諦；第三大王下，明諸佛賢聖稱境",
    "T33n1707_02b:0338b19": "而知，皆如幻有，結屬世諦。前總中有二：初明",
    "T33n1707_02b:0338b20": "一切法皆如空花，悉屬世諦；二無佛出世前",
    "T33n1707_02b:0338b21": "下，明立因緣名字。就前有二：初明眾生若有",
    "T33n1707_02b:0338b22": "若無皆如幻化，名為因。",
    "T33n1707_02b:0338b23": "「世諦假誑，幻化故有，乃至六道幻化，眾生見幻",
    "T33n1707_02b:0338b24": "化，幻化見幻化。婆羅門、剎利、毘舍、首陀、神我等",
    "T33n1707_02b:0338b25": "色心，名為幻諦。幻諦法，無佛出世前無名字無",
    "T33n1707_02b:0338b26": "義名幻法。幻化無名字、無體相、無三界名字、無",
    "T33n1707_02b:0338b27": "善惡果報六道名字。」假誑幻化故有乃至六",
    "T33n1707_02b:0338b28": "道亦如幻化，名為無果。以眾生虛妄憶想為",
    "T33n1707_02b:0338b29": "假誑所成，故有人天六道之名。若達此妄本",
    "T33n1707_02b:0338c01": "來不有，故云幻化見幻化也。二婆羅門下，明",
    "T33n1707_02b:0338c02": "貴賤皆如幻化，悉入世諦。又解：前明凡夫取",
    "T33n1707_02b:0338c03": "假色為實；次幻化見幻化下，明聖人知假色",
    "T33n1707_02b:0338c04": "是虛。此文應言幻師見幻，而言眾生者，此是",
    "T33n1707_02b:0338c05": "佛眾生也。第二立因緣名字中有二：初明無",
    "T33n1707_02b:0338c06": "佛出世，無一切因緣名字。",
    "T33n1707_02b:0338c07": "「大王！是故諸佛出現於世，為眾生故說，作三界",
    "T33n1707_02b:0338c08": "六道名字，是名無量名字，如空法、四大法、心法、",
    "T33n1707_02b:0338c09": "色法、相續假法，非一非異，一亦不續、異亦不續，",
    "T33n1707_02b:0338c10": "非一非異，故名續諦。」二大王下，明佛出世為",
    "T33n1707_02b:0338c11": "眾生立一切世界六道無量種種色心等名",
    "T33n1707_02b:0338c12": "字，可知。第二明三假屬世諦。一相續假者，與",
    "T33n1707_02b:0338c13": "成實師異。若見諸法是一，是常見；若見諸法",
    "T33n1707_02b:0338c14": "念念異，是斷見。離此二見，知前法生後後法，",
    "T33n1707_02b:0338c15": "法次第生法，此明因緣續義，故文云一亦不",
    "T33n1707_02b:0338c16": "續、異亦不續，絕於前後故，故不相續也。",
    "T33n1707_02b:0338c17": "「相待假法，一切名相待，亦名不定相待，如五色",
    "T33n1707_02b:0338c18": "等法、有無一切等法，一切法皆緣成假成，眾生",
    "T33n1707_02b:0338c19": "俱時因果、異時因果，三世善惡一切幻化，是幻",
    "T33n1707_02b:0338c20": "諦眾生。」相待假者有二，亦名別待，亦名通",
    "T33n1707_02b:0338c21": "待。如長短老少好惡，名為別待，如長待不長。",
    "T33n1707_02b:0338c22": "一切萬物皆不定，不長外隨待一物，故云不",
    "T33n1707_02b:0338c23": "定，亦名通待。緣成假者，即因成假，四塵成四",
    "T33n1707_02b:0338c24": "大，四大成五根，五根成眾生故緣成。文云五",
    "T33n1707_02b:0338c25": "色者，云五根為五色，亦云青黃赤白雜色為",
    "T33n1707_02b:0338c26": "五色。文云俱時因果，現在五果三因名俱時",
    "T33n1707_02b:0338c27": "因果。異時因果者，過去二因望現在五果名異",
    "T33n1707_02b:0338c28": "時。又云：俱時因是緣因，異時因是生因，若約",
    "T33n1707_02b:0338c29": "外法梁椽成舍名俱時，十二時成日名異時",
    "T33n1707_02b:0339a01": "因果。",
    "T33n1707_02b:0339a02": "「大王！若菩薩如上所見眾生幻化，皆以假誑如",
    "T33n1707_02b:0339a03": "空中華，十住菩薩諸佛五眼如幻諦而見，菩薩",
    "T33n1707_02b:0339a04": "化眾生為若此。」時諸有無量天子及諸大眾，得",
    "T33n1707_02b:0339a05": "伏忍者、得空無生忍，乃至一地十地不可思議",
    "T33n1707_02b:0339a06": "德行。第三大王下，明諸佛菩薩五眼，亦名世",
    "T33n1707_02b:0339a07": "諦。文云若菩薩如上所見眾生幻化，如空中",
    "T33n1707_02b:0339a08": "花，眾生本來無所有，以虛妄而有，譬如空花。",
    "T33n1707_02b:0339a09": "諸佛五眼如幻諦而見，如境而知、如理而知照，",
    "T33n1707_02b:0339a10": "緣觀並󱆌，故云為若此也。時諸有無量下，答",
    "T33n1707_02b:0339a11": "問中大段第三聞法獲益。初諸天子下，明得",
    "T33n1707_02b:0339a12": "道人。伏忍下，明得益差別。地前三賢名伏忍，",
    "T33n1707_02b:0339a13": "空忍者四地已上順無相空，以七地已上名",
    "T33n1707_02b:0339a14": "無生忍，初三地信忍略不說之。初地名一地，",
    "T33n1707_02b:0339a15": "至法雲名十地。廣大如虛空，名不可思議德",
    "T33n1707_02b:0339a16": "行也。",
    "T33n1707_02b:0339a17": "4 二諦品仁王護國般若波羅蜜經二諦品第四",
    "T33n1707_02b:0339a18": "此品所以而來者，上觀空教化，明實智方便",
    "T33n1707_02b:0339a19": "皆空不二，亦可了護因護果畢竟無差。起如",
    "T33n1707_02b:0339a20": "幻化以化眾生，化不孤起必有所觀境界教。",
    "T33n1707_02b:0339a21": "境界教是何？所謂二諦。二諦者，真俗非一名",
    "T33n1707_02b:0339a22": "為二，即不虛名諦，故云二諦品。二諦之義，佛",
    "T33n1707_02b:0339a23": "法大宗，若欲委論境之與教，諸解非一，不能",
    "T33n1707_02b:0339a24": "具述。今言二諦者，以因緣空有為世諦，因緣",
    "T33n1707_02b:0339a25": "有空為真諦。至論諸法本來不二為因緣，故",
    "T33n1707_02b:0339a26": "說言二耳。就此中一品有三番問答論辨二",
    "T33n1707_02b:0339a27": "諦不二，即為三別：第一問答正辨二諦不二；",
    "T33n1707_02b:0339a28": "第二問答明說法不二；第三問答正辨法門",
    "T33n1707_02b:0339a29": "不二。就前問答中有二：初問、後答。就初問中",
    "T33n1707_02b:0339b01": "有三：一問、二難、三結問，正辨二諦有無。文言",
    "T33n1707_02b:0339b02": "第一義諦中有世諦不，此正是問也。",
    "T33n1707_02b:0339b03": "爾時波斯匿王白佛言：「第一義諦中有世諦不？",
    "T33n1707_02b:0339b04": "若言無者，智不應二；若言有者；智不應一。一二",
    "T33n1707_02b:0339b05": "之義，其事云何？」若言無者智不應二，方便智、",
    "T33n1707_02b:0339b06": "實智。若言有者聖人智不應一。若論其理不",
    "T33n1707_02b:0339b07": "一不二，若定為一，凡夫見俗而應見真。若定",
    "T33n1707_02b:0339b08": "有者，智不應。一此正難也。一二之義其事云",
    "T33n1707_02b:0339b09": "何，此正結問也。但一二之言既難，所以月光",
    "T33n1707_02b:0339b10": "有問，故言一二之其事云何。",
    "T33n1707_02b:0339b11": "佛告大王：「汝於過去七佛已問一義二義，汝今",
    "T33n1707_02b:0339b12": "無聽我今無說，無聽無說即為一義二義故。諦",
    "T33n1707_02b:0339b13": "聽諦聽，善思念之，如法修行，七佛偈如是。」佛",
    "T33n1707_02b:0339b14": "告下，第二佛答也。就答中有三：初長行歎問；",
    "T33n1707_02b:0339b15": "二引七佛偈為證；第三大王下長行，正報其",
    "T33n1707_02b:0339b16": "難。初長行歎問有三：初歎問、二略示義宗、三",
    "T33n1707_02b:0339b17": "誡勅。初歎問出王本行願，先已於過去論一",
    "T33n1707_02b:0339b18": "二義竟，今何故更問此事？汝今下，第二略示",
    "T33n1707_02b:0339b19": "義宗。汝今無聽我今無說者，如幻無所說，何",
    "T33n1707_02b:0339b20": "須汝聞，故言無聽；聽者如幻人無所聽，何須",
    "T33n1707_02b:0339b21": "我說？如是無聽無說而不防聽說宛然，一二",
    "T33n1707_02b:0339b22": "之義亦爾。故《淨名云》「夫說法者無說，聽法者",
    "T33n1707_02b:0339b23": "無聞。」若心存聽說即是二見，豈得與此經相",
    "T33n1707_02b:0339b24": "應？諦聽諦聽下，第三誡勅勸修。依三慧而修",
    "T33n1707_02b:0339b25": "行，方能達解一二之義也。諦聽諦聽者，即是",
    "T33n1707_02b:0339b26": "聞慧。善思念之，即是思慧。如法修行，即是修",
    "T33n1707_02b:0339b27": "慧。第二引七佛偈，有八行半，分為四別：第一",
    "T33n1707_02b:0339b28": "三偈，約因緣空有以明二諦不二；第二有三",
    "T33n1707_02b:0339b29": "行，約情解見一二，以明二諦不二；第三有兩",
    "T33n1707_02b:0339c01": "行，就譬以明二諦不二；第四半行，結勸屬人。",
    "T33n1707_02b:0339c02": "初三偈即為三別：初偈標因緣空有二諦章",
    "T33n1707_02b:0339c03": "門；次偈解釋；第三偈結。初偈上半約有空以",
    "T33n1707_02b:0339c04": "明真諦，下半偈約空有以明世諦。",
    "T33n1707_02b:0339c05": "「無相第一義，無自無他作，因緣本自有，無自無",
    "T33n1707_02b:0339c06": "他作。法性本無性，第一義空如，諸有本有法，三",
    "T33n1707_02b:0339c07": "假集假有。無無諦實無，寂滅第一空，諸法因緣",
    "T33n1707_02b:0339c08": "有，有無義如是。」無相第一義者，此辨真諦也。",
    "T33n1707_02b:0339c09": "如來說法前後不同，先說世諦後明真諦，此",
    "T33n1707_02b:0339c10": "明從淺入深。自有先說真諦後明俗諦，此明",
    "T33n1707_02b:0339c11": "宗歸有本。無相者，實相之理絕於有無，名為",
    "T33n1707_02b:0339c12": "無相。物莫能測，名第一。仲𮥜所以，名之為義。",
    "T33n1707_02b:0339c13": "無自無他作者，本來無相，豈是今無？既言本",
    "T33n1707_02b:0339c14": "無相，何忽有造作？故云無自無他作。依如西",
    "T33n1707_02b:0339c15": "域九十五種外道，以四作往收，義無不盡。故",
    "T33n1707_02b:0339c16": "《涅槃》云「非自作，非他之所作，亦非共作，非無因",
    "T33n1707_02b:0339c17": "作，是故勝出諸外道。」此經只有二種，存略故",
    "T33n1707_02b:0339c18": "耳。因緣本自有者，明因緣空有為世諦。因緣",
    "T33n1707_02b:0339c19": "本自有，豈是今有？既言本有，故言無自無他",
    "T33n1707_02b:0339c20": "作。故《大智論》云「十二因緣是誰所作？佛言：非",
    "T33n1707_02b:0339c21": "佛作，非菩薩作，乃至非一切聖人所作。」故云無",
    "T33n1707_02b:0339c22": "自無他作也。法性下一偈，為二：上半釋前上",
    "T33n1707_02b:0339c23": "半、下半釋前下半。法性本無性者，即是前無",
    "T33n1707_02b:0339c24": "相第一義。諸法實相名為法性，法性以無性",
    "T33n1707_02b:0339c25": "為法性，此是對性說無性，若無有性亦無無",
    "T33n1707_02b:0339c26": "性。第一義空如者，即是第一義空。以無依無",
    "T33n1707_02b:0339c27": "得故名空如。諸有本有法者，釋前因緣本自",
    "T33n1707_02b:0339c28": "有。三假集假有者，此明無體，藉他故有也。第",
    "T33n1707_02b:0339c29": "三偈無無諦實無，還結前無相第一義。寂滅第",
    "T33n1707_02b:0340a01": "一空，結無自無他作。諸法因緣有，結前因緣",
    "T33n1707_02b:0340a02": "本自有。有無義如是，總結前十一句也。有者，",
    "T33n1707_02b:0340a03": "結前三偈下半明有，無者結前三偈上半明",
    "T33n1707_02b:0340a04": "無，故云有無義如是也。又釋無無諦實無者，",
    "T33n1707_02b:0340a05": "二無遣二實，故云無無諦實無。寂滅第一空",
    "T33n1707_02b:0340a06": "者，有自體本無，故云寂滅第一空。一切有為",
    "T33n1707_02b:0340a07": "法皆依六因四緣生，故言諸法因緣有。又解：",
    "T33n1707_02b:0340a08": "無無諦實無者，一無去於上諸有，一無去於上",
    "T33n1707_02b:0340a09": "無，故云無無也。諦實無，智照如實智，故云諦",
    "T33n1707_02b:0340a10": "實無。寂滅第一空者，寂滅法中最精，絕四句、",
    "T33n1707_02b:0340a11": "離百非，不同二乘斷空，故云第一空。諸法因",
    "T33n1707_02b:0340a12": "緣有有無義如是者，總結上也。又解：無無者，",
    "T33n1707_02b:0340a13": "一無無世諦，一無無真諦也。",
    "T33n1707_02b:0340a14": "「有無本自二，譬如牛二角，照解見無二，二諦常",
    "T33n1707_02b:0340a15": "不即。解心見不二，求二不可得，非謂二諦一，非",
    "T33n1707_02b:0340a16": "二何可得？於解常自一，於諦常自二，通達此無",
    "T33n1707_02b:0340a17": "二，真入第一義。」有無本自二下，第二有三偈，",
    "T33n1707_02b:0340a18": "就一異約情解以辨二諦不二。初偈略明一",
    "T33n1707_02b:0340a19": "二，第二偈解釋，第三偈結歎。初偈為二：上半",
    "T33n1707_02b:0340a20": "約二情明二諦，下半約觀解明不二。上半初",
    "T33n1707_02b:0340a21": "句法說，次句譬說。有無本自二者，有即非無，",
    "T33n1707_02b:0340a22": "無即非有，故言本自二。何以得知有無？下句",
    "T33n1707_02b:0340a23": "譬云如似牛二角。二角相別，似於有無義不",
    "T33n1707_02b:0340a24": "相即，同在一頭似有無體一。照解見不二下，",
    "T33n1707_02b:0340a25": "下半約觀解。佛菩薩心內達照諸法畢竟清",
    "T33n1707_02b:0340a26": "淨，何曾二不二？為對於二，故云照解見不二。",
    "T33n1707_02b:0340a27": "有人云：見不二即是一。此是一異之見，豈是照",
    "T33n1707_02b:0340a28": "解？二諦常不即者，還約二情，故云不即。第",
    "T33n1707_02b:0340a29": "二偈約達解之心以釋前偈於緣見一二。解",
    "T33n1707_02b:0340b01": "心見不二者，釋前偈上句。前即於緣見有無，",
    "T33n1707_02b:0340b02": "今辨了悟此有無之二。於解即不二，求二不",
    "T33n1707_02b:0340b03": "可得者，釋第二句譬說。但迷故說二，譬之二",
    "T33n1707_02b:0340b04": "角。變迷成解，此二本來不二，求二畢竟無從，",
    "T33n1707_02b:0340b05": "故云不可得。非謂二諦一者，釋前下半初句",
    "T33n1707_02b:0340b06": "照解見無二。本對二說無二，其二既無，豈得",
    "T33n1707_02b:0340b07": "存一？故云非謂二諦一。以此而推無二，豈得",
    "T33n1707_02b:0340b08": "還同一見？非二何可得者，一既不可得，何況",
    "T33n1707_02b:0340b09": "二耶？第三行結歎。上半結前。於解常自一者，",
    "T33n1707_02b:0340b10": "結前解心見不二。此一對二說，一莫作一解。",
    "T33n1707_02b:0340b11": "於諦常自二者，結前有無本自二。又解：於解",
    "T33n1707_02b:0340b12": "常自一者，二諦體一。於諦常自二者，結其義",
    "T33n1707_02b:0340b13": "異。通達此無二者，下半歎益，明內外並󱆌、有",
    "T33n1707_02b:0340b14": "無雙寂，無依無得平等清淨，故云通達此無",
    "T33n1707_02b:0340b15": "二真入第一義。",
    "T33n1707_02b:0340b16": "「世諦幻化起，譬如虛空華，如影三手無，因緣故",
    "T33n1707_02b:0340b17": "誑有。幻化見幻化，眾生名幻諦，幻師見幻法，諦",
    "T33n1707_02b:0340b18": "實則皆無。名為諸佛觀，菩薩觀亦然。」世諦幻",
    "T33n1707_02b:0340b19": "化起下，第三有兩偈，約譬明二諦為二。初一",
    "T33n1707_02b:0340b20": "行半，明世諦人法同於幻化；後幻師下半行，",
    "T33n1707_02b:0340b21": "約譬明真諦。世諦幻化起譬如虛空華者，明",
    "T33n1707_02b:0340b22": "世諦虛誑不實，喻若空華，但誑肉眼妄見為",
    "T33n1707_02b:0340b23": "有，如浮雲電、如風送火，譬如空華無所有。如",
    "T33n1707_02b:0340b24": "影三手無因緣故誑有者，此是無因緣，但有",
    "T33n1707_02b:0340b25": "虛假之名而無其實也。幻化見幻化者，眾生",
    "T33n1707_02b:0340b26": "體是其幻，復染幻塵，名幻見幻也。眾生名幻",
    "T33n1707_02b:0340b27": "諦者，世諦也。上明法幻，今明人化也。幻師見",
    "T33n1707_02b:0340b28": "幻法者，下半明真諦。諸佛菩薩譬幻師，三界",
    "T33n1707_02b:0340b29": "虛妄是幻法。諦實則皆無者，迷故見有，變迷",
    "T33n1707_02b:0340c01": "實照則知皆無。對有說無，有息無消，緣觀俱",
    "T33n1707_02b:0340c02": "寂也。名為諸佛觀下，第四半偈舉觀結屬人。",
    "T33n1707_02b:0340c03": "初句就果人知於二諦，故云名為諸佛觀。第",
    "T33n1707_02b:0340c04": "二句就因人知於二諦，故云菩薩觀亦然也。",
    "T33n1707_02b:0340c05": "「大王！菩薩摩訶薩於第一義中常照二諦化眾",
    "T33n1707_02b:0340c06": "生，佛及眾生一而無二。何以故？以眾生空故得",
    "T33n1707_02b:0340c07": "置菩提空，以菩提空故得置眾生空，以一切法",
    "T33n1707_02b:0340c08": "空故空空。何以故？般若無相，二諦虛空。般若空",
    "T33n1707_02b:0340c09": "於無明乃至薩婆若，無自相無他相故。」大王",
    "T33n1707_02b:0340c10": "下，第三正釋其所難，明二諦不二。於中有三：",
    "T33n1707_02b:0340c11": "初舉果對因以明二諦不二；第二五眼下，偏",
    "T33n1707_02b:0340c12": "就果以釋不二；第三菩薩未成佛下，雙結因",
    "T33n1707_02b:0340c13": "果以釋不二。就初舉果對因中有二：初約菩",
    "T33n1707_02b:0340c14": "薩能化見不二，照凡夫二乘所見二諦。佛及",
    "T33n1707_02b:0340c15": "下，廣明所化眾生及法悉空不二。初能化文",
    "T33n1707_02b:0340c16": "云菩薩於第一義中常照二諦化眾生者，於",
    "T33n1707_02b:0340c17": "中道一實諦內常照空有二諦化眾生。所言",
    "T33n1707_02b:0340c18": "常照二諦者，即大悲般若，化眾生以波若，故在",
    "T33n1707_02b:0340c19": "生死而不著，則異於凡夫；以大悲故不住涅",
    "T33n1707_02b:0340c20": "槃，異於二乘。不捨生死，異於二乘；不捨涅槃，",
    "T33n1707_02b:0340c21": "異於凡夫。故言常照二諦化眾生。舊云第一",
    "T33n1707_02b:0340c22": "義不說俗，是何言哉？佛及下，二廣明所化眾",
    "T33n1707_02b:0340c23": "生及法悉空不二。就中有二：初明生空、後辨",
    "T33n1707_02b:0340c24": "法空。生空文言佛及眾生一而無二者，佛及",
    "T33n1707_02b:0340c25": "眾生本來寂滅，同無所得，故云一而無二。虛",
    "T33n1707_02b:0340c26": "妄分別見眾生為因地、佛為果地；達觀之上",
    "T33n1707_02b:0340c27": "體知佛及眾生本來寂滅，故云一而無二。此",
    "T33n1707_02b:0340c28": "無二者，是因緣假名，對破二見言一，二息一",
    "T33n1707_02b:0340c29": "消。一藥病俱遣，亦是遣無遣有。何以故下釋，",
    "T33n1707_02b:0341a01": "以眾生空故得置菩提空，眾生與菩提同無所",
    "T33n1707_02b:0341a02": "得，眾生如與菩薩如無異，故言置，非是兩物",
    "T33n1707_02b:0341a03": "相置也。次明法空，文言以一切法空故空空。",
    "T33n1707_02b:0341a04": "一切法空者，總標諸法空也。法門無量不可",
    "T33n1707_02b:0341a05": "具出，今總標一切攝無盡，故云一切法空故。",
    "T33n1707_02b:0341a06": "為眾生無始已來滯有情深，今借空智以遣",
    "T33n1707_02b:0341a07": "有。復滯於空，今以空治空，故名空空。故《智論》",
    "T33n1707_02b:0341a08": "十八空中破內空外空內外空竟，次明空空。",
    "T33n1707_02b:0341a09": "以空治前三種空，故云空空。又解：一空空於",
    "T33n1707_02b:0341a10": "智，一空空二諦法也。何以故下，釋二空。文言",
    "T33n1707_02b:0341a11": "般若無相者，釋其智空。以智無生相，名之為",
    "T33n1707_02b:0341a12": "空。文言二諦虛空者，釋其二諦法空。以一切",
    "T33n1707_02b:0341a13": "畢竟清淨，故言虛空。文言波若空於無明者，",
    "T33n1707_02b:0341a14": "因緣之法本性自空，不須智推然後明空。但",
    "T33n1707_02b:0341a15": "眾生虛妄不知，故復假智照得空。故《涅槃》云",
    "T33n1707_02b:0341a16": "「諸法雖空，要因菩薩修空見空也。」乃至薩波",
    "T33n1707_02b:0341a17": "若無自相無他相者，內盡於觀，名為無自；外",
    "T33n1707_02b:0341a18": "清諸緣，名為無他也。",
    "T33n1707_02b:0341a19": "「五眼成就，時見無所見，行亦不受、不行亦不受、",
    "T33n1707_02b:0341a20": "非行非不行亦不受，乃至一切法亦不受。菩薩",
    "T33n1707_02b:0341a21": "未成佛時，以菩提為煩惱；菩薩成佛時，以煩惱",
    "T33n1707_02b:0341a22": "為菩提。何以故？於第一義而不二故，諸佛如來",
    "T33n1707_02b:0341a23": "乃至一切法如故。」五眼下，第二偏就果地以",
    "T33n1707_02b:0341a24": "明能見所見不二。文言見無所見者，此見是",
    "T33n1707_02b:0341a25": "無見之見，言無所見者，諸法本來清淨，何所",
    "T33n1707_02b:0341a26": "見耶？而言見者，隨俗故無過。《法華》明佛眼見",
    "T33n1707_02b:0341a27": "六道眾生，《大品》明五眼不見眾生，《法華》即無",
    "T33n1707_02b:0341a28": "見之見，《大品》即見之無見。此經舉所見之非",
    "T33n1707_02b:0341a29": "無，以顯能見非有。行亦不受者，《大品》無受三昧",
    "T33n1707_02b:0341b01": "具有五句，此中正有四句，若將乃至一切亦",
    "T33n1707_02b:0341b02": "不受，即是第五句。行亦不受者，《大智論》云「行",
    "T33n1707_02b:0341b03": "亦不受者，治其有見。不行亦不受者，除其無",
    "T33n1707_02b:0341b04": "見。」說無為治有，非謂有此無；說有以除無，非",
    "T33n1707_02b:0341b05": "謂有此有。談無未曾無、說有未曾有，對治因",
    "T33n1707_02b:0341b06": "緣故有此說。欲使兩見之徒俱詣正觀、夷有",
    "T33n1707_02b:0341b07": "無、均生滅、亡道俗、泯二際，故云行不行等皆不",
    "T33n1707_02b:0341b08": "受。亦不受有亦不同無，無二過故。非行非不",
    "T33n1707_02b:0341b09": "行者，有因尚不得，何況無因。一切法亦不受",
    "T33n1707_02b:0341b10": "者，依《大智論》即是不受亦不受也。菩薩未成",
    "T33n1707_02b:0341b11": "佛下，第三雙結因果不二。文言菩薩未成佛",
    "T33n1707_02b:0341b12": "時以菩提為煩惱者，譬如結巾為㝹，解者見",
    "T33n1707_02b:0341b13": "巾，妄者見㝹。亦如病者食甜為苦，病差以向",
    "T33n1707_02b:0341b14": "苦為甜，更無別異法。由妄故見不生死為生",
    "T33n1707_02b:0341b15": "死，煩惱亦爾。迷故菩提即是煩惱，悟之煩惱",
    "T33n1707_02b:0341b16": "即是菩提，迷故則四方易位，悟也則廓爾無",
    "T33n1707_02b:0341b17": "遺。何以故下，釋上煩惱即菩提。於第一義而",
    "T33n1707_02b:0341b18": "不二者，煩惱與菩提同無所有，云不二。諸佛",
    "T33n1707_02b:0341b19": "乃至一切法皆絕心行，故稱為如。第一問答",
    "T33n1707_02b:0341b20": "竟。",
    "T33n1707_02b:0341b21": "白佛言：「云何十方諸如來、一切菩薩不離文字",
    "T33n1707_02b:0341b22": "而行諸法相？」「大王！法輪者法本如，重誦如，受記",
    "T33n1707_02b:0341b23": "如，不誦偈如，無問而自說如，戒經如，譬喻如，法",
    "T33n1707_02b:0341b24": "界如，本事如，方廣如，未曾有如，論義如，是名味",
    "T33n1707_02b:0341b25": "句音聲果文字記句一切如，若取文字者不行",
    "T33n1707_02b:0341b26": "空也。」二白佛言下，第二問答，明說法不二。",
    "T33n1707_02b:0341b27": "有二：初問、後答。就初問中有二意：初問",
    "T33n1707_02b:0341b28": "意言云何上說菩薩於第一義諦中常照二",
    "T33n1707_02b:0341b29": "諦化眾生。第一義諦中有何所化，而言佛",
    "T33n1707_02b:0341c01": "菩薩常說十二部經化眾生，不離文字而得",
    "T33n1707_02b:0341c02": "解脫？文字即寂，若為行諸法相？云何第一",
    "T33n1707_02b:0341c03": "義中化眾生？二遠取上問，前〈空品〉明護佛果、",
    "T33n1707_02b:0341c04": "護十地，第一義中無能護所護，云何護佛",
    "T33n1707_02b:0341c05": "果護十地化眾生也？第二答中有四：初明所",
    "T33n1707_02b:0341c06": "說十二部經如；第二大王如如下，明三種",
    "T33n1707_02b:0341c07": "佛性；若菩薩下，第三出修之方法；大王若",
    "T33n1707_02b:0341c08": "菩薩護佛下，第四結。就初有二：前約十二部",
    "T33n1707_02b:0341c09": "經明二諦教如；是名味句下，次勸依文字取",
    "T33n1707_02b:0341c10": "如，莫取名字。十二部經者，法輪即法本如，",
    "T33n1707_02b:0341c11": "西土名修多羅此名法本，謂詮理之本，亦可",
    "T33n1707_02b:0341c12": "與十二部經為本。言法本如者，明諸法本來",
    "T33n1707_02b:0341c13": "是如。如者不一不二之異名，非但真諦是",
    "T33n1707_02b:0341c14": "如，只世諦亦如。今文正爾，以隨俗方便故",
    "T33n1707_02b:0341c15": "名世諦，即此世諦體本來不可得名之為如。",
    "T33n1707_02b:0341c16": "餘十一部例然。不同舊說：法本是世諦，如是",
    "T33n1707_02b:0341c17": "真諦。此是真俗二見耳，豈是約二諦以明",
    "T33n1707_02b:0341c18": "如？重誦如者，此間語，梵本名祇夜，以偈重",
    "T33n1707_02b:0341c19": "誦前長行中義。受記如者，此間語，外國名和",
    "T33n1707_02b:0341c20": "伽羅那，以記說未來世得佛果故。《成實論》明",
    "T33n1707_02b:0341c21": "解義經，以其問答解釋明因得果故。不頌偈",
    "T33n1707_02b:0341c22": "如者，此間語，梵本名伽陀，以汎爾偈說不頌",
    "T33n1707_02b:0341c23": "長行故。無問而自說如者，此間語，西土名優",
    "T33n1707_02b:0341c24": "陀那，以不待請說故。戒經如者，此間語，梵本",
    "T33n1707_02b:0341c25": "名尼陀那，此是因緣經，以因事制戒故。譬喻",
    "T33n1707_02b:0341c26": "如者，外國名阿波陀那，以藉事說法故。法界",
    "T33n1707_02b:0341c27": "如者，西土名伊帝曰多伽，此間應云本事，佛",
    "T33n1707_02b:0341c28": "說法界畔，亦云以說過去十八界事故。本事",
    "T33n1707_02b:0341c29": "如者，外國名闍陀伽，此間名本生經，以說自",
    "T33n1707_02b:0342a01": "身本生事故。前本事經，說自他十八界故。方",
    "T33n1707_02b:0342a02": "廣如者，外國名毘佛略，以說法空方廣理故。",
    "T33n1707_02b:0342a03": "未曾有如者，外國名阿浮陀達摩，以說神通",
    "T33n1707_02b:0342a04": "變化事故。論議如者，外國名憂婆提舍，以問",
    "T33n1707_02b:0342a05": "答辨理故。是名味句下，大段第二，明依文字",
    "T33n1707_02b:0342a06": "取如不取名字也。就中有五：一名味句，是應",
    "T33n1707_02b:0342a07": "說。二音聲，是正說。音聲者，一胸、二喉、三咽、四",
    "T33n1707_02b:0342a08": "舌根、五齒、六脣、七鼻、八頂，由此動方有音聲",
    "T33n1707_02b:0342a09": "說也。三果報，是能說。四一切如，即是所說，依",
    "T33n1707_02b:0342a10": "此說實無法可說。故《金剛波若》云「無法可說",
    "T33n1707_02b:0342a11": "是名說法」。五若取文字者，舉失顯得。以執文",
    "T33n1707_02b:0342a12": "字作解，不達文字性離，故名不行空也。",
    "T33n1707_02b:0342a13": "「大王！如如文字修諸佛智母，一切眾生性根本",
    "T33n1707_02b:0342a14": "智母，即為薩婆若體；諸佛未成佛，以當佛為智",
    "T33n1707_02b:0342a15": "母，未得為性；已得薩婆若。三乘般若不生不滅，",
    "T33n1707_02b:0342a16": "自性常住，一切眾生以此為覺性故。」大王如",
    "T33n1707_02b:0342a17": "如文字下，答問中第二，明三種佛性：初現常",
    "T33n1707_02b:0342a18": "佛性、二當常佛性、三了因佛性。佛性非當現，",
    "T33n1707_02b:0342a19": "而約緣當現不同，故有三種之說。若無依無",
    "T33n1707_02b:0342a20": "得隨緣說者，無過；若執當現是定實者，即成",
    "T33n1707_02b:0342a21": "諍論。初現常，文言如如文字修諸佛智母一",
    "T33n1707_02b:0342a22": "切眾生性根本智母即為薩婆若體者，以前",
    "T33n1707_02b:0342a23": "聞十二部經如，故知文字即是如。如即是波",
    "T33n1707_02b:0342a24": "若，波若為佛母，故云智母。言一切眾生性根",
    "T33n1707_02b:0342a25": "本智母者，知眾生性不可得即如，故云即為",
    "T33n1707_02b:0342a26": "薩婆若體。達解眾生與薩婆若不一不二，何",
    "T33n1707_02b:0342a27": "當何現？破當故說現耳。諸佛未成佛下，第二",
    "T33n1707_02b:0342a28": "明當果佛性。何以得知？文云諸佛未成佛，當",
    "T33n1707_02b:0342a29": "佛以為智母，未得為性。故知當有非現有。現",
    "T33n1707_02b:0342b01": "有者有隱性，當無者無當性，故知顯故名當、",
    "T33n1707_02b:0342b02": "隱故名現。論其實性，體絕諸非。當非現，現以",
    "T33n1707_02b:0342b03": "因緣，故說當說現耳。已得下，第三明了因佛",
    "T33n1707_02b:0342b04": "性。明三乘波若了出不生不滅，以得波若正",
    "T33n1707_02b:0342b05": "觀體知生者不生、滅者不滅，故云自性常住。",
    "T33n1707_02b:0342b06": "一切眾生虛妄因緣輪迴六趣，體知虛妄無",
    "T33n1707_02b:0342b07": "從，即是不生不滅，故云以此自性常住為覺",
    "T33n1707_02b:0342b08": "性也。",
    "T33n1707_02b:0342b09": "「若菩薩無受無文字，離文字非非文字修，無修",
    "T33n1707_02b:0342b10": "為修文字者，得般若真性般若波羅蜜。大王！若",
    "T33n1707_02b:0342b11": "菩薩護佛護化眾生護十地行為若此。」若菩",
    "T33n1707_02b:0342b12": "薩下，答問中第三，出修之方法。有二：初出修方",
    "T33n1707_02b:0342b13": "法，文言無受無文字離文字非非文字修，無",
    "T33n1707_02b:0342b14": "修為修文字者者，以知文字性離，心無所依，",
    "T33n1707_02b:0342b15": "文理並󱅤，修不修俱寂，故云非非文字修文",
    "T33n1707_02b:0342b16": "字也。二為修文字者下，明體知上修之方法。",
    "T33n1707_02b:0342b17": "體知波若修，故得名性波若。以無得為得，實",
    "T33n1707_02b:0342b18": "無所得也。大王若菩薩護佛果下，答問中第",
    "T33n1707_02b:0342b19": "四，結上護化眾生、護十地行，能護所護亦同修",
    "T33n1707_02b:0342b20": "之方法也。護佛者，護果。護十地行者，護因。護",
    "T33n1707_02b:0342b21": "化眾生者，利他行也。",
    "T33n1707_02b:0342b22": "白佛言：「無量品眾生根，亦無量行，亦無量法門，",
    "T33n1707_02b:0342b23": "為一為二？為無最耶？」「大王！一切法觀門非一非",
    "T33n1707_02b:0342b24": "二，乃至無量一切法，亦非有相非非無相。若菩",
    "T33n1707_02b:0342b25": "薩見眾生見一見二即不見一不見二。一二者，",
    "T33n1707_02b:0342b26": "第一義諦也。」白佛言無量品眾生下，第三問",
    "T33n1707_02b:0342b27": "答，明法門不二。就中有二：初問、次答。初月光",
    "T33n1707_02b:0342b28": "舉所化眾生無量品，明其人別。根亦無量，明",
    "T33n1707_02b:0342b29": "其根別。行亦無量，明其行別。此三既異，未知",
    "T33n1707_02b:0342c01": "能化法門為一為二為無量也。大王一切法",
    "T33n1707_02b:0342c02": "觀門下，第二佛答中有三：第一正答法門不",
    "T33n1707_02b:0342c03": "二；大王七佛說下，第二歎教勸修明經功德；",
    "T33n1707_02b:0342c04": "大王此經下，第三定經名字勸令受持。就初正",
    "T33n1707_02b:0342c05": "答法門不二中有四：初正答前問，明法門不",
    "T33n1707_02b:0342c06": "二。從若菩薩下，二舉非顯是，以釋前問。從大",
    "T33n1707_02b:0342c07": "王若有若無下，第三明諸諦教門攝一切法皆",
    "T33n1707_02b:0342c08": "歸於空。從眾生品品下，第四結酬前問。初正",
    "T33n1707_02b:0342c09": "答問中，文云大王一切法觀門下，答前三句：非",
    "T33n1707_02b:0342c10": "一答初問，非二答前第二問，乃至無量答第",
    "T33n1707_02b:0342c11": "三問。應云非無量而言乃至無量者，欲顯非",
    "T33n1707_02b:0342c12": "無量之無量。一二義既非，無量亦爾，互文現",
    "T33n1707_02b:0342c13": "意耳。一切法亦非有相下，重舉絕四句，釋前",
    "T33n1707_02b:0342c14": "一切法觀門。經家存略，直標破有無二句，餘句",
    "T33n1707_02b:0342c15": "可知。亦非有相者，破有相。非非無相者，即是",
    "T33n1707_02b:0342c16": "第四句，破非無相，故言非非無相。有人言：非",
    "T33n1707_02b:0342c17": "非者是誤，應云非無相。此是不識經耳。第二",
    "T33n1707_02b:0342c18": "若菩薩下，舉非顯是。先舉非，文云若菩薩見",
    "T33n1707_02b:0342c19": "眾生者，即著我人也。見一見二者，即同僧佉、",
    "T33n1707_02b:0342c20": "衛世師一異之見也。次明顯是，文云一二者，",
    "T33n1707_02b:0342c21": "第一義諦也，以知正因緣之一二畢竟清淨，",
    "T33n1707_02b:0342c22": "無依無得，知此一二相寂滅，故云第一義諦",
    "T33n1707_02b:0342c23": "也。",
    "T33n1707_02b:0342c24": "「大王！若有若無者，即世諦也。以三諦攝一切法，",
    "T33n1707_02b:0342c25": "空諦、色諦、心諦，故我說一切法不出三諦。我人",
    "T33n1707_02b:0342c26": "知見、五受陰空，乃至一切法空。眾生品品根行",
    "T33n1707_02b:0342c27": "不同，故非一非二法門。」第三大王下，明諸諦",
    "T33n1707_02b:0342c28": "空中有三：初明世諦、次明三諦攝法、三明世",
    "T33n1707_02b:0342c29": "諦終歸空也。初世諦，文云若有若無者，此意",
    "T33n1707_02b:0343a01": "明凡夫定執有無，故名世諦也。次明三諦攝",
    "T33n1707_02b:0343a02": "法，文云一切法空諦者，三藏師云：諸法本性",
    "T33n1707_02b:0343a03": "為空諦也。凡夫色麁顯，據色為端，名為色諦。",
    "T33n1707_02b:0343a04": "三乘人修道無漏心，名為心諦。若義論，生死",
    "T33n1707_02b:0343a05": "涅槃各有三諦。生死三者，天人四大色是色",
    "T33n1707_02b:0343a06": "諦，八識心是心諦，於生死上無涅槃是空諦。",
    "T33n1707_02b:0343a07": "涅槃三者，天人真實色是色諦，二真實心名",
    "T33n1707_02b:0343a08": "心諦，無生死四顛倒名空諦也。教雖說三，理",
    "T33n1707_02b:0343a09": "非三也。我人知見下，第三明世諦還歸於空。",
    "T33n1707_02b:0343a10": "眾生品品下，第四總結，酬上問。眾生品品者，",
    "T33n1707_02b:0343a11": "酬前無量品眾生。根者，酬上根亦無量。行者，",
    "T33n1707_02b:0343a12": "酬上行亦無量。非一非二法門者，酬上能化",
    "T33n1707_02b:0343a13": "法門為一為二為無量。",
    "T33n1707_02b:0343a14": "「大王！七佛說摩訶般若波羅蜜，我今說般若波",
    "T33n1707_02b:0343a15": "羅蜜，無二無別。汝等大眾受持、讀誦、解說，是經",
    "T33n1707_02b:0343a16": "功德有無量不可說不可說諸佛，一一佛教化",
    "T33n1707_02b:0343a17": "無量不可說眾生，一一眾生皆得成佛，是佛復",
    "T33n1707_02b:0343a18": "教化無量不可說眾生皆得成佛。」大王七佛",
    "T33n1707_02b:0343a19": "下，答中第二段，歎教勸修明經功德。文有六",
    "T33n1707_02b:0343a20": "別：初明諸佛道同；汝等下，第二勸持；有無量",
    "T33n1707_02b:0343a21": "下，第三別列三番佛；是上三佛下，第四總牒",
    "T33n1707_02b:0343a22": "上三佛，明說波若分教多少；況復下，第五校",
    "T33n1707_02b:0343a23": "量；時諸下，第六聞法獲益。第一諸佛道同，文",
    "T33n1707_02b:0343a24": "云七佛所說我今說波若無二無別者，通釋釋",
    "T33n1707_02b:0343a25": "迦為七佛，明已所說同於六佛，顯法真正。同",
    "T33n1707_02b:0343a26": "無所得，故無二無別。第二勸持，文云汝等大",
    "T33n1707_02b:0343a27": "眾受持。《大智論》解受持云「聞而奉行為受，久",
    "T33n1707_02b:0343a28": "久不失為持。」故云受持。讀誦解義，可解。第三",
    "T33n1707_02b:0343a29": "舉三番佛化眾生：從無量不可說諸佛，是第",
    "T33n1707_02b:0343b01": "一。二從一一佛教化無量不可說眾生一一",
    "T33n1707_02b:0343b02": "眾生皆得成佛已來，為第二番佛。從是佛復",
    "T33n1707_02b:0343b03": "教化無量不可說眾生下，第三番佛也。",
    "T33n1707_02b:0343b04": "「是上三佛說般若波羅蜜經八百萬億偈，於一",
    "T33n1707_02b:0343b05": "偈中復分為千分，於一分中說一分句義不可",
    "T33n1707_02b:0343b06": "窮盡。況復於此經中起一念信，是諸眾生超百",
    "T33n1707_02b:0343b07": "劫千劫十地等功德，何況受持讀誦解說者功",
    "T33n1707_02b:0343b08": "德，即十方諸佛等無有異。當知是人即是如來，",
    "T33n1707_02b:0343b09": "得佛不久。」時諸大眾聞說是經，十億人得三空",
    "T33n1707_02b:0343b10": "忍，百萬億人得大空忍十地性。第四是上三",
    "T33n1707_02b:0343b11": "佛下，總牒上三種多佛。一一佛各說八百萬億",
    "T33n1707_02b:0343b12": "偈，顯所說既廣，今分教少多。有三句：初分經",
    "T33n1707_02b:0343b13": "作八百萬億偈；二於一偈中分為千分；三於",
    "T33n1707_02b:0343b14": "一分中說一分句義不可窮盡。第五況復下，",
    "T33n1707_02b:0343b15": "況信校量。文言一念信超十地者，一念無所",
    "T33n1707_02b:0343b16": "得波若信，勝有所得百千劫修行十地功德",
    "T33n1707_02b:0343b17": "也。文云諸佛等無有異，當知是人即是如來，",
    "T33n1707_02b:0343b18": "得佛不久者，佛非當非現，破當故云即是如",
    "T33n1707_02b:0343b19": "來，破現故云得佛不久。豈可執當現等當以",
    "T33n1707_02b:0343b20": "為諍論耶？第六時諸大眾下，聞法獲益。文云",
    "T33n1707_02b:0343b21": "十億人得三空忍者，謂空、無相、無作也。言大",
    "T33n1707_02b:0343b22": "空忍者，在十地內本智證如，名大空忍。亦云",
    "T33n1707_02b:0343b23": "無所得空，故云大空忍。言十地性者，在初地",
    "T33n1707_02b:0343b24": "已上聖種性也。",
    "T33n1707_02b:0343b25": "「大王！此經名為仁王問般若波羅蜜經，汝等受",
    "T33n1707_02b:0343b26": "持般若波羅蜜經，是經復有無量功德，名為護",
    "T33n1707_02b:0343b27": "國土功德，亦名一切國王法藥服行無不大用",
    "T33n1707_02b:0343b28": "護舍宅功德，亦護一切眾生身，即此般若波羅",
    "T33n1707_02b:0343b29": "蜜是護國土，如城塹牆壁刀劍鉾楯。汝應受持，",
    "T33n1707_02b:0343c01": "般若波羅蜜亦復如是。」大王下，答問內第三",
    "T33n1707_02b:0343c02": "段，定經名字勸持。文有三：初總列經名勸人",
    "T33n1707_02b:0343c03": "受持；復有無量下，第二顯經功能；從汝應下，",
    "T33n1707_02b:0343c04": "第三結勸受持。第一列名內云此經名仁王",
    "T33n1707_02b:0343c05": "問波若者，此經有二名，若從能請人為名，名",
    "T33n1707_02b:0343c06": "為仁王問經；二從功能立目，名護國經。道理",
    "T33n1707_02b:0343c07": "通護一切衰惱等事，但護國為宗，故偏名護",
    "T33n1707_02b:0343c08": "國也。第二顯經功能令人樂持。云復有無量",
    "T33n1707_02b:0343c09": "功德者，總顯功德廣多。下別顯功能有四：初",
    "T33n1707_02b:0343c10": "護國亦護王身；二明護舍亦護人身；三即此",
    "T33n1707_02b:0343c11": "下，結波若是護國；四如城下，喻顯護國。城塹",
    "T33n1707_02b:0343c12": "如戒，城高顯譬大乘。塹在城下外而復小，譬",
    "T33n1707_02b:0343c13": "小乘。皆有防非止惡義。牆壁如定，安身之用。",
    "T33n1707_02b:0343c14": "牆廣譬大乘，壁小譬小乘。刀劍如智慧，鉾楯",
    "T33n1707_02b:0343c15": "如戒定。第三汝應下，結勸受持也。",
    "T33n1707_02b:0343c16": "仁王般若經疏卷中四終"
}