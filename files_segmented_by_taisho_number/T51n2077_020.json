{
    "T51n2077_020:0597c08": "續傳燈錄卷第二十",
    "T51n2077_020:0597c10": "大鑑下第十四世",
    "T51n2077_020:0597c11": "東林照覺常總禪師法嗣",
    "T51n2077_020:0597c12": "洪州泐潭寶峯應乾禪師。姓彭氏袁州萍鄉",
    "T51n2077_020:0597c13": "人。遍歷諸方。晚至照覺禪師泐潭法席。久之",
    "T51n2077_020:0597c14": "未蒙印可。示以鳥窠吹布毛因緣。殊不曉解。",
    "T51n2077_020:0597c15": "一日豁然悟旨。乃成頌曰。潦倒忘機是鳥窠。",
    "T51n2077_020:0597c16": "西湖湖上控煙蘿。布毛取出無多子。鐵眼銅",
    "T51n2077_020:0597c17": "睛不奈何。照覺可之。自此推為上首。照覺受",
    "T51n2077_020:0597c18": "命東林。遂以師繼法席。僧問。十方薄伽梵一",
    "T51n2077_020:0597c19": "路涅槃門。未審路頭在什麼處。師曰。踏著石",
    "T51n2077_020:0597c20": "頭硬似鐵。僧云。還許學人進步也無。師曰。點",
    "T51n2077_020:0597c21": "滴依前落二三。問得旨忘言歸家穩坐。未審",
    "T51n2077_020:0597c22": "到家一句作麼生道。師曰。閑看白雲生碧落。",
    "T51n2077_020:0597c23": "靜聽流水過青山。僧云。玉見火時光轉潤。蓮",
    "T51n2077_020:0597c24": "花在水葉長乾。師曰。更須高著眼。問孤貧赫",
    "T51n2077_020:0597c25": "赤一物俱無還識渠麼。師曰。不識。僧云。每日",
    "T51n2077_020:0597c26": "上來下去為甚不識。師曰。渠無面目。僧云。與",
    "T51n2077_020:0597c27": "和尚同參去也。師曰。同參事怎生。僧云。學人",
    "T51n2077_020:0597c28": "到這裏却不會。師曰。直須與麼。因浴佛僧問。",
    "T51n2077_020:0597c29": "佛身無為不墮諸數。那箇是真佛。師曰。殺好",
    "T51n2077_020:0598a01": "一問。僧云。銅鐵之象且致。今日浴那箇佛。師",
    "T51n2077_020:0598a02": "曰。煮煠不爛。問金毛踞地百獸潛蹤。學人上",
    "T51n2077_020:0598a03": "來乞師指示。師曰。腦裂。僧云。學人未曉。師",
    "T51n2077_020:0598a04": "曰。猶自不知休。僧云。謝師指示。師曰。大眾",
    "T51n2077_020:0598a05": "笑爾。問春風拂拂春鳥關關。香嚴竹方翠靈",
    "T51n2077_020:0598a06": "雲花未殘。正當恁麼時如何。師曰。千峯競秀",
    "T51n2077_020:0598a07": "萬壑爭流。僧云。時節既彰祖意教意如何顯",
    "T51n2077_020:0598a08": "異。師曰。基法師鼻孔。僧云。馬駒踏殺天下",
    "T51n2077_020:0598a09": "人。居士吸盡西江水。師曰。須是具眼。師乃",
    "T51n2077_020:0598a10": "曰。天上月圓地下月半。吞兮吐兮知君錯算。",
    "T51n2077_020:0598a11": "昨夜清風落太虛。珠璣迸灑蒼崖面。霰雪交",
    "T51n2077_020:0598a12": "飛竟若為。少林從此露風規。喝一喝。又曰。金",
    "T51n2077_020:0598a13": "風振野古佛嘉猷。玉露垂珠道人活計。溪邊",
    "T51n2077_020:0598a14": "漁父盡唱無生。嶺上石人時敲布鼓。殊不知",
    "T51n2077_020:0598a15": "月裏麒麟看北斗。楚王城畔水東流。住住是",
    "T51n2077_020:0598a16": "甚麼。二三四七八九。拈得鼻孔失却口。師於",
    "T51n2077_020:0598a17": "紹聖三年庚子示疾。沐浴淨髮說偈曰。鋒鋩",
    "T51n2077_020:0598a18": "點滴休相許。目病空花徒指注。六十三年浮",
    "T51n2077_020:0598a19": "世人踏翻海嶽重歸去。言畢而逝。",
    "T51n2077_020:0598a20": "廬山開先廣鑑行瑛禪師。桂州永福縣人姓",
    "T51n2077_020:0598a21": "毛氏。本州菩提寺受業。初謁慶閑禪師稍悟",
    "T51n2077_020:0598a22": "玄旨。次參照覺頓息所疑。出世開先。僧問。如",
    "T51n2077_020:0598a23": "何是祖師西來意。師曰。君山點破洞庭心。僧",
    "T51n2077_020:0598a24": "云。意旨如何。師曰。白浪四邊繞紅塵何處來。",
    "T51n2077_020:0598a25": "問少林面壁意旨如何。師曰。入定。僧云。孤負",
    "T51n2077_020:0598a26": "古人。師曰。罕遇知音。問法輪工已畢推轉意",
    "T51n2077_020:0598a27": "如何。師曰。活鱍鱍地。僧云。法不孤起仗境方",
    "T51n2077_020:0598a28": "生。師曰。有意氣時添意氣。不風流處也風流。",
    "T51n2077_020:0598a29": "僧畫一圓相。師曰。爭奈諸聖眼何。問有人問",
    "T51n2077_020:0598b01": "我解何宗。拈起拂子劈口打意旨如何。師曰。",
    "T51n2077_020:0598b02": "猢猻入布袋鐵筋擊烏龜。僧云。不覩雲中雁",
    "T51n2077_020:0598b03": "爭知沙塞寒。師曰。千眼大悲觀不得。無言童",
    "T51n2077_020:0598b04": "子暗嗟噓。僧云。為什麼如此。師曰。秖為如",
    "T51n2077_020:0598b05": "此。乃曰。談玄說妙譬如畫餅充饑。入聖超凡",
    "T51n2077_020:0598b06": "大似飛蛾赴火。一向無事敗種蕉芽。更外馳",
    "T51n2077_020:0598b07": "求水中捉月。乃以拂子拂一拂曰。適來許多",
    "T51n2077_020:0598b08": "見解拂却了也。作麼生是諸人透脫一句。良",
    "T51n2077_020:0598b09": "久曰。鐵牛不喫欄邊草。直是須彌頂上眠。擊",
    "T51n2077_020:0598b10": "禪床下坐。又曰。和風習習春日遲遲。山花灼",
    "T51n2077_020:0598b11": "灼澗草離離。紫燕雙飛大野。黃鶯對語高枝。",
    "T51n2077_020:0598b12": "衲僧到此如凝滯。無限春光付與誰。喝一喝。",
    "T51n2077_020:0598b13": "又曰。彎石鞏弓架興化箭。運那羅延力定爍",
    "T51n2077_020:0598b14": "迦羅眼。不射大雄虎。不射藥山鹿。不射雲巖",
    "T51n2077_020:0598b15": "師子。不射象骨獼猴。且道射箇什麼。良久曰。",
    "T51n2077_020:0598b16": "放過一著。又曰。水不洗水金不博金。獨露一",
    "T51n2077_020:0598b17": "心撥開萬象。一大藏教幾張拭不淨故紙。從",
    "T51n2077_020:0598b18": "上古佛一隊多知解阿師。自茲截斷眾流。更",
    "T51n2077_020:0598b19": "不百城遊歷。還有與麼衲僧麼。良久曰。點即",
    "T51n2077_020:0598b20": "不到。又曰。有一人說得一丈一寸也行不得。",
    "T51n2077_020:0598b21": "有一人行得一丈一寸也說不得。有一人行",
    "T51n2077_020:0598b22": "得說得。有一人行不得。說不得。此四人中華",
    "T51n2077_020:0598b23": "藏欲覓一人為師。明眼衲僧試請揀看。又曰。",
    "T51n2077_020:0598b24": "登山須到頂。入海須到底。學道須到佛祖道",
    "T51n2077_020:0598b25": "不得處。若不如是盡是依草附木底精靈。喫",
    "T51n2077_020:0598b26": "野狐涕唾底鬼子。華藏恁麼道。譬如良藥然",
    "T51n2077_020:0598b27": "則苦口且要治疾阿[口*耶][口*耶]。又上堂喝一喝曰。",
    "T51n2077_020:0598b28": "三月青春強半。溪山雨散雲飛。庭花自開自",
    "T51n2077_020:0598b29": "落。梁燕雙去雙歸。復云。木中有火不鑽不出。",
    "T51n2077_020:0598c01": "砂中有金不淘不得。心中有道不學不悟。遊",
    "T51n2077_020:0598c02": "方行脚喚作道人。還曾悟道麼。良久曰。白日",
    "T51n2077_020:0598c03": "莫空過青春不再來。師材器廣大果於立事。",
    "T51n2077_020:0598c04": "任人役物如轉石於千仞之溪無不如意。有",
    "T51n2077_020:0598c05": "照覺之遺風。在開先幾二十年。初苦痰癖屢",
    "T51n2077_020:0598c06": "求去而不可。臥病坊者三年。一旦起將梵剎",
    "T51n2077_020:0598c07": "而鼎新之。迄九年而成。窮極壯麗見者駭歎。",
    "T51n2077_020:0598c08": "素善黃太史魯直。魯直戲謂師為如來藏中",
    "T51n2077_020:0598c09": "之說客。菩提場中之游俠云。",
    "T51n2077_020:0598c10": "廬山萬杉紹慈禪師。姓趙氏桂州人。十八受",
    "T51n2077_020:0598c11": "具十九遊方。久參總禪師。一日侍立次。問世",
    "T51n2077_020:0598c12": "尊付金欄外別傳何物。總舉起拂子。師曰。畢",
    "T51n2077_020:0598c13": "竟作麼生。總以拂子驀口打。師擬開口。總又",
    "T51n2077_020:0598c14": "打。師忽然有省。遂奪拂子禮拜。總云。汝見何",
    "T51n2077_020:0598c15": "道理。師曰。拂子屬某甲了。總云。三十年老",
    "T51n2077_020:0598c16": "將。今日被小卒折倒。自此名聲藉藉。推為東",
    "T51n2077_020:0598c17": "林上首。遂出世萬杉。僧問。解接無根樹能挑",
    "T51n2077_020:0598c18": "海底燈意旨如何。師曰。特地光輝。僧云。兔角",
    "T51n2077_020:0598c19": "點開千聖眼。龜毛拂盡九衢塵。師曰。寒山拊",
    "T51n2077_020:0598c20": "掌。僧云。好手手中呈好手。紅心心裏射紅心。",
    "T51n2077_020:0598c21": "師曰。闍梨還接得也未。僧云。蓮社老師親得",
    "T51n2077_020:0598c22": "旨。人間天上盡蒙恩。師曰。蹉却話頭。問千聖",
    "T51n2077_020:0598c23": "共傳無底鉢。曹溪路上許誰同。如何是無底",
    "T51n2077_020:0598c24": "鉢。師曰。千人趒不出。僧云。萬里游滄海忻逢",
    "T51n2077_020:0598c25": "倒嶽波。師曰。不是弄潮人。問祖師心印狀似",
    "T51n2077_020:0598c26": "鐵牛之機。正當恁麼時印即是不印即是。師",
    "T51n2077_020:0598c27": "曰。看取爐中鐵彈子。僧云。忽然打破又作麼",
    "T51n2077_020:0598c28": "生。師曰。須知痛痒。僧云。今日得遇和尚。師",
    "T51n2077_020:0598c29": "曰。語脈裏轉却。乃曰。陽鳥啼春觀音戶啟。清",
    "T51n2077_020:0599a01": "泉照月毘盧界彰。鶴鳴峯頭聲聲不別。散珠",
    "T51n2077_020:0599a02": "亭上顆顆圓成。乍隱乍彰不撥自轉。還有收",
    "T51n2077_020:0599a03": "得者麼。試呈似看。良久曰。可笑猿猴探白月。",
    "T51n2077_020:0599a04": "不知真箇有蟾蜍。下座。又曰。赤水之珠清江",
    "T51n2077_020:0599a05": "之月。猿猴競探徙爾迷蹤。罔象無心超然自",
    "T51n2077_020:0599a06": "得。所謂視之有餘光。攬之不盈手。出沒無窮",
    "T51n2077_020:0599a07": "往來無際。然雖如是。下坡不走快便難逢。乃",
    "T51n2077_020:0599a08": "喝一喝拍一拍云。赤水之珠清江之月瓦解",
    "T51n2077_020:0599a09": "氷消。眾中還有英靈變豹者麼。出來救取一",
    "T51n2077_020:0599a10": "半。良久曰。可憐此意無人會。却使陶潛暗皺",
    "T51n2077_020:0599a11": "眉。又示眾曰。玉溪不會禪。秖識諸方病。驀下",
    "T51n2077_020:0599a12": "霹靂散。轉殺也不定。左丞蔡卞讚師真云。靈",
    "T51n2077_020:0599a13": "光頭頭顯現。獼猴亦背一面。若人欲識師真。",
    "T51n2077_020:0599a14": "打破鏡來相見。",
    "T51n2077_020:0599a15": "東京褒親佛海有瑞禪師。姓陳氏興化軍仙",
    "T51n2077_020:0599a16": "遊縣人。幼異塵俗默坐終日。父母奇之捨令",
    "T51n2077_020:0599a17": "出家。依東京景德寺重全上人為師落髮。受",
    "T51n2077_020:0599a18": "具。造黃龍南禪師法席南公曰。汝為人事來",
    "T51n2077_020:0599a19": "為佛法來。師曰。為佛法來。南公曰。若為佛法",
    "T51n2077_020:0599a20": "來即今便分付。遂打一拂子。師曰。和尚也不",
    "T51n2077_020:0599a21": "得惱亂人。南公器之。然師終未徹。後依泐潭",
    "T51n2077_020:0599a22": "總禪師始悟玄奧。給侍久之眾推上首。出世",
    "T51n2077_020:0599a23": "安州太平旌德。被詔住東京褒親。哲宗皇帝",
    "T51n2077_020:0599a24": "五七入內。賜大覺師名。百日入內。又賜佛海",
    "T51n2077_020:0599a25": "禪師號。開堂問答罷。師曰問得亦好不問亦",
    "T51n2077_020:0599a26": "強。一問若不達翻成戲論法。問若有旨答亦",
    "T51n2077_020:0599a27": "隨機。為什麼宗乘道著千聖退步。寶杖敲時",
    "T51n2077_020:0599a28": "三乘失轍。蓋為此事似秦鏡當臺千里邪心",
    "T51n2077_020:0599a29": "自怖。如鏌鎁在袖百億魔軍碎膽。直得大聖",
    "T51n2077_020:0599b01": "不說說迦葉絕聞聞。大底秖要諸人回光返",
    "T51n2077_020:0599b02": "本斂念收心。善惡都莫思量。自然得入心體",
    "T51n2077_020:0599b03": "湛寂。妙用恒沙物我混同。有人便於此承當",
    "T51n2077_020:0599b04": "得。猶屬抱橋柱澡洗及乎。捨之似萬里望鄉",
    "T51n2077_020:0599b05": "關。執之墮在魔王境界。喚作迷時人逐法悟",
    "T51n2077_020:0599b06": "後法隨人。蓋無私法要千古同規。一句同機",
    "T51n2077_020:0599b07": "唯人自鑑。到這裏若會得。便見終始一如古",
    "T51n2077_020:0599b08": "今齊致。至於趙州庭柏清風長在。若不會得",
    "T51n2077_020:0599b09": "便見雲門凳子天地懸殊。於是不得已便乃",
    "T51n2077_020:0599b10": "琉璃殿上日午打更。無景林間秋行春令。何",
    "T51n2077_020:0599b11": "也。妙體雖然無異妙用。蓋有多門。是故釋主",
    "T51n2077_020:0599b12": "能仁應迹迦維引悲沙界。神通妙力不可思",
    "T51n2077_020:0599b13": "議。蓋為群生日用三昧而不覺。業識茫然而",
    "T51n2077_020:0599b14": "莫返。遂致前境紛紜本原錯雜。繇是金僊久",
    "T51n2077_020:0599b15": "默斯要。於不二境作大佛事。入寂此土經綸",
    "T51n2077_020:0599b16": "三界。道洽大千化均百億。言滿法界撈籠群",
    "T51n2077_020:0599b17": "生。敷玄籍以曉果因。垂天真以育情性。無何",
    "T51n2077_020:0599b18": "機有大小乘分頓漸。故使資糧者。可以推微",
    "T51n2077_020:0599b19": "達著尋端見緒。然後為散亂者。誡之以定慧。",
    "T51n2077_020:0599b20": "耽諸樂者。示之以無常。樂小法者。導之以大",
    "T51n2077_020:0599b21": "方。計諸見者。諭之以無動。泥名相者。開不二",
    "T51n2077_020:0599b22": "門。此豈不以因言入道籍教明真。一心皎然",
    "T51n2077_020:0599b23": "萬德咸著。良為於此。末後却曰。如標月指空",
    "T51n2077_020:0599b24": "拳諭實。噫如此興慈大似有過無功。未如我",
    "T51n2077_020:0599b25": "金色頭陀隨身活計瑠璃鉢盂傳來無底。任",
    "T51n2077_020:0599b26": "是千眼大士莫窺其狀。達磨所有生涯大庾",
    "T51n2077_020:0599b27": "嶺頭擲下。設有萬夫之勇提之不動。後來風",
    "T51n2077_020:0599b28": "幡事起捲簟義彰。佛手難藏驢脚自露。所以",
    "T51n2077_020:0599b29": "兒孫事不獲已。曲順人情放一線道。便有紹",
    "T51n2077_020:0599c01": "續門風聯輝祖焰。佩無我印開不二門。致得",
    "T51n2077_020:0599c02": "向上金雞銜米一粒遍濟十方。真如厩內良駒",
    "T51n2077_020:0599c03": "獨出踏殺群魔。所以人人盡道。摩竭令嚴承",
    "T51n2077_020:0599c04": "當者少。支那玄響應之者稀。大眾若據如斯",
    "T51n2077_020:0599c05": "見識一何少哉。秖如知滋味識痛痒。聆至音",
    "T51n2077_020:0599c06": "決勝負。寧無一箇半箇。且道能如此者是什",
    "T51n2077_020:0599c07": "麼人。良久曰。禪關已得裴公達。祖意寧無謝",
    "T51n2077_020:0599c08": "守評。下坐。又曰。有佛世界以一塵一毛而作",
    "T51n2077_020:0599c09": "佛事。令見一法者具足一切法。故權為架閣。",
    "T51n2077_020:0599c10": "有佛化內以忘言寂默為佛事。使學者離一",
    "T51n2077_020:0599c11": "切相。即名諸佛故。好與三下火抄。有佛土中",
    "T51n2077_020:0599c12": "以黃花翠竹而為佛事。令覩相者見色即空",
    "T51n2077_020:0599c13": "故。且付與彌勒。有佛寶剎以法空為坐而示",
    "T51n2077_020:0599c14": "佛事。使學人不著佛求故。勘破了勾下。有佛",
    "T51n2077_020:0599c15": "道場以四事供養而成佛事。使知足者斷異",
    "T51n2077_020:0599c16": "念故。可與下載。有佛妙域以一切語言三昧",
    "T51n2077_020:0599c17": "作佛事。令隨機入者不捨動靜故。為渠裝載。",
    "T51n2077_020:0599c18": "大眾且道。於中還有優劣也無。良久曰。到者",
    "T51n2077_020:0599c19": "須知是作家。",
    "T51n2077_020:0599c20": "廬山圓通可僊禪師。僧問。如何是佛。師曰。騎",
    "T51n2077_020:0599c21": "牛覓牛。僧云。爭奈學人不會。師曰。參取不會",
    "T51n2077_020:0599c22": "底。上堂良久曰。恁麼散去早是不著便。那堪",
    "T51n2077_020:0599c23": "長老鼓兩片皮搖三寸舌。說東道西指南言",
    "T51n2077_020:0599c24": "北轉沒交涉。何故如此。說則乾坤大地該括",
    "T51n2077_020:0599c25": "微塵。收則纖芥無差絲毫不露。苟或獨超象",
    "T51n2077_020:0599c26": "外量等太虛。便乃終日說事不為事所礙。古",
    "T51n2077_020:0599c27": "今三世儼爾目前。曲直條然是非有辨。能和",
    "T51n2077_020:0599c28": "光同塵隨邪逐惡。恁麼說話也大無端。忽有",
    "T51n2077_020:0599c29": "箇傑出叢林烜赫禪者。為眾竭力出來掀倒",
    "T51n2077_020:0600a01": "禪床喝散大眾。將長老推向階下。也許他有",
    "T51n2077_020:0600a02": "些氣息。有麼既無。老僧倒行此令。拄杖打禪",
    "T51n2077_020:0600a03": "床一下。",
    "T51n2077_020:0600a04": "臨江軍慧力可昌禪師。僧問。佛力法力即不",
    "T51n2077_020:0600a05": "問。如何是慧力。師曰。踏倒人我山扶起菩提",
    "T51n2077_020:0600a06": "樹。僧云。菩提本無樹向什麼處下手。師曰。無",
    "T51n2077_020:0600a07": "下手處正好著力。僧云。今日得聞於未聞。師",
    "T51n2077_020:0600a08": "曰。莫把真金喚作鍮石。問一念萬年十方坐",
    "T51n2077_020:0600a09": "斷。學人特伸請益。師曰。先付德山後與臨濟。",
    "T51n2077_020:0600a10": "僧云。悔伸一問。師便打。問祖意西來請師舉",
    "T51n2077_020:0600a11": "唱。師曰。達磨當年無如是事。僧云。和尚莫教",
    "T51n2077_020:0600a12": "話墮。師曰。却被上人勘破。僧云。爭奈文彩已",
    "T51n2077_020:0600a13": "彰。師曰。向爾道。問祖意教意是同是別。師",
    "T51n2077_020:0600a14": "曰。一點水墨兩處成龍。僧云。恁麼則寒潭浪",
    "T51n2077_020:0600a15": "靜蒼龍宿。玉葉婆娑彩鳳棲。師曰。先記摩騰",
    "T51n2077_020:0600a16": "後思盧老。問摩竭正令此日全提。如何是摩",
    "T51n2077_020:0600a17": "竭正令。師曰。喝散白雲擊破虛空。僧云。恁麼",
    "T51n2077_020:0600a18": "則衝開法王陣。打破祖師關。師曰。更須著力。",
    "T51n2077_020:0600a19": "僧云。若然者讓老馬駒初出厩。存師聖箭乍",
    "T51n2077_020:0600a20": "離弦。師曰。也不消得。僧云。灼然水灑不著。",
    "T51n2077_020:0600a21": "師曰。誰肯便回頭。師乃曰。法王行處草木生",
    "T51n2077_020:0600a22": "輝。大海騰波須彌岌峇。玄機未發。秖恐眠雲",
    "T51n2077_020:0600a23": "不深。大用纔彰。便出白蓮社裏。所謂隨方作",
    "T51n2077_020:0600a24": "主寧類守株。把住放行自由自在。縱有連天",
    "T51n2077_020:0600a25": "瀑布。不來耳畔生喧。任他雙劍峯高。免向眼",
    "T51n2077_020:0600a26": "前為礙。時行則行時止則止。動靜不失其時",
    "T51n2077_020:0600a27": "其道光明。大眾且道。那箇是光明底事。良久",
    "T51n2077_020:0600a28": "曰。禾山打鼓聲猶在。自此廬陵米價低。以拂",
    "T51n2077_020:0600a29": "子擊禪床。又曰。菩提無相相覆大千。法性無",
    "T51n2077_020:0600b01": "言言滿天下。所以觀音從聞得道。彌勒因見",
    "T51n2077_020:0600b02": "悟心。祖師門下有何境界便得動止無礙。良",
    "T51n2077_020:0600b03": "久曰。國師不見客。侍者出山門。",
    "T51n2077_020:0600b04": "黃州柏子山德嵩禪師。僧問。如何是顯露底",
    "T51n2077_020:0600b05": "法。師曰。高著眼。僧云。法不孤起。師曰。露柱",
    "T51n2077_020:0600b06": "上薦取。僧云。若不得流水還應過別山。師曰。",
    "T51n2077_020:0600b07": "知心有幾人。乃曰。天地一指絕諍競之心。萬",
    "T51n2077_020:0600b08": "物一馬無是非之論。由是魔羅潛迹佛祖興",
    "T51n2077_020:0600b09": "隆。寒山拊掌欣欣。拾得呵呵大笑。大眾二古",
    "T51n2077_020:0600b10": "聖笑什麼。良久呵呵大笑曰。曇花一朵再逢",
    "T51n2077_020:0600b11": "春。",
    "T51n2077_020:0600b12": "廬陵禾山甘露志傳禪師上堂曰。牛頭沒馬",
    "T51n2077_020:0600b13": "頭回。劍輪飛處絕纖埃。南北東西無異路。休",
    "T51n2077_020:0600b14": "言南嶽與天台。所以未離廬阜。秖見五峯勢",
    "T51n2077_020:0600b15": "險三峽聲雄。自牧庵中隨緣度日。便道涅槃",
    "T51n2077_020:0600b16": "城裏坐致太平。解脫坑中未可安身立命。及",
    "T51n2077_020:0600b17": "到禾山也見。凌霄峯上雲自卷舒。羅漢洞前",
    "T51n2077_020:0600b18": "溪聲浩渺。三門佛殿無異諸方。厨庫僧堂仍",
    "T51n2077_020:0600b19": "皆奮轍。便好抝折拄杖高挂鉢囊。與諸禪德",
    "T51n2077_020:0600b20": "跨露地白牛。遊壺中天地物外山川唱村田",
    "T51n2077_020:0600b21": "樂。且恁麼過時。假使諸佛出興於世。地搖六",
    "T51n2077_020:0600b22": "震天雨四花。終不能管得。也不疑著渠。且道",
    "T51n2077_020:0600b23": "山僧有何長處便恁麼道。良久曰。白雲乍可",
    "T51n2077_020:0600b24": "來青嶂。明月那教下碧天。",
    "T51n2077_020:0600b25": "泉州開元真覺志添禪師。姓陳氏本州人。因",
    "T51n2077_020:0600b26": "遊東林謁總禪師。一日室中示吹布毛因緣。",
    "T51n2077_020:0600b27": "師於言下開悟。乃呈頌曰。老師曾把布毛吹。",
    "T51n2077_020:0600b28": "舉處分明第一機。欲識箇中端的處。嶺頭遙",
    "T51n2077_020:0600b29": "指白雲飛。元祐初游京師。徐國大王聞師道",
    "T51n2077_020:0600c01": "風。一日遣使召師入宮。小參示眾曰。毘盧遮",
    "T51n2077_020:0600c02": "那實性與汝等諸人本性無別。從曠劫來輪",
    "T51n2077_020:0600c03": "轉法界。於受生中無本無末無去無來無性",
    "T51n2077_020:0600c04": "無相無古無今。纖塵不立毫髮難存。無正法",
    "T51n2077_020:0600c05": "之可分。何像末之為間。故知法界眾生無成",
    "T51n2077_020:0600c06": "無壞。自性本源是佛。然雖如是。據衲僧門下",
    "T51n2077_020:0600c07": "天地懸殊。既有生而有滅。復有去而有來。正",
    "T51n2077_020:0600c08": "像末法既無差。性相昭然而可覩。於其中間",
    "T51n2077_020:0600c09": "無有成佛無不成佛。於般若藏無所間然。直",
    "T51n2077_020:0600c10": "饒三世諸佛六代祖師天下老和尚。神通過",
    "T51n2077_020:0600c11": "於鶖子。辯智勝於滿慈。到這裏也須結舌亡",
    "T51n2077_020:0600c12": "鋒。良久曰。國令已傳清宇宙。人人各賀太平",
    "T51n2077_020:0600c13": "年。王又問。如何是佛法底事。師曰。見性即",
    "T51n2077_020:0600c14": "是。王曰。如何得見性去。師曰。不離十二時中",
    "T51n2077_020:0600c15": "行住坐臥。皆是古佛道場。王遂領悟密契宗",
    "T51n2077_020:0600c16": "風。即命四禪入宮陞坐。復求印可。飯千僧閱",
    "T51n2077_020:0600c17": "大藏以為慶讚。及奏宣仁皇太后賜師真覺",
    "T51n2077_020:0600c18": "禪師號。固辭不受。賜磨衲袈裟御筆題金環",
    "T51n2077_020:0600c19": "絛[金*匊]。云賜真覺道者當來同成佛果。諸宮屢",
    "T51n2077_020:0600c20": "賜紫衣四十餘道回奏遍賜諸方禪律。哲宗",
    "T51n2077_020:0600c21": "上仙。復於福寧殿陞座。賜真覺大師。",
    "T51n2077_020:0600c22": "紹興府象田梵卿禪師。嘉興人姓錢氏。僧問。",
    "T51n2077_020:0600c23": "大悲菩薩用許多手眼作甚麼。師曰。富嫌千",
    "T51n2077_020:0600c24": "口少。曰畢竟如何是正眼。師曰。從來共住不",
    "T51n2077_020:0600c25": "知名。問寒風乍起衲子開爐。忽憶丹霞燒木",
    "T51n2077_020:0600c26": "佛。因何院主墮眉鬚。師曰。張公喫酒李公醉。",
    "T51n2077_020:0600c27": "曰為復是逢強即弱。為復是妙用神通。師曰。",
    "T51n2077_020:0600c28": "堂中聖僧却諳此事。僧問。象田有屠龍之劍。",
    "T51n2077_020:0600c29": "欲借一觀時如何。師橫按拄杖。僧便喝。師擲",
    "T51n2077_020:0601a01": "下拄杖。僧無語。師曰。這死蝦蟇。上堂。春已",
    "T51n2077_020:0601a02": "暮落花紛紛下紅雨。南北行人歸不歸。千林",
    "T51n2077_020:0601a03": "萬林鳴杜宇。我無家兮何處歸。十方剎土奚",
    "T51n2077_020:0601a04": "相依。老天有箇真消息。昨夜三更月在池。上",
    "T51n2077_020:0601a05": "在。佛法到此命若懸絲。異目超宗亦難承紹。",
    "T51n2077_020:0601a06": "竪起拂子曰。賴有這箇堪作流通。於此覷得",
    "T51n2077_020:0601a07": "便見三世諸佛向燈籠露柱裏轉大法輪。六",
    "T51n2077_020:0601a08": "趣眾生於鐵圍山得聞法。要聲非聲見色非",
    "T51n2077_020:0601a09": "色。隨異類四生各得解脫。如斯舉唱非但埋",
    "T51n2077_020:0601a10": "沒宗風。亦乃平沈自己。且道如何得不犯令",
    "T51n2077_020:0601a11": "去。拍禪床下座。",
    "T51n2077_020:0601a12": "南嶽衡嶽寺道辯禪師。僧問。拈槌舉拂即且",
    "T51n2077_020:0601a13": "置。和尚如何為人。師曰。客來須接。曰便是為",
    "T51n2077_020:0601a14": "人處也。師曰。麁茶淡飯。僧禮拜。師曰。須知",
    "T51n2077_020:0601a15": "滋味始得。",
    "T51n2077_020:0601a16": "福州興福院康源禪師上堂。山僧有一訣。尋",
    "T51n2077_020:0601a17": "常不漏泄。今日不囊藏。分明為君說。良久曰。",
    "T51n2077_020:0601a18": "寒時寒熱時熱。",
    "T51n2077_020:0601a19": "東京褒親旌德寺諭禪師上堂。新羅打鼓大",
    "T51n2077_020:0601a20": "宋上堂。庭前柏子問話。燈籠露柱著忙。香臺",
    "T51n2077_020:0601a21": "拄杖起作舞。臥病維摩猶在床。這老漢我也",
    "T51n2077_020:0601a22": "識得。爾病休訝郎當。咄。",
    "T51n2077_020:0601a23": "隆興府西山龍泉蘷禪師。上堂眾集。師乃曰。",
    "T51n2077_020:0601a24": "秖恁麼便散去不妨要妙。雖然如是。早是無",
    "T51n2077_020:0601a25": "風起浪釘橛空中。豈況牽枝引蔓說妙譚玄。",
    "T51n2077_020:0601a26": "正是金屑眼中翳衣珠法上塵。且道拂塵出",
    "T51n2077_020:0601a27": "屑是甚麼人。卓拄杖下座。",
    "T51n2077_020:0601a28": "南康軍兜率志恩禪師上堂。落落魄魄居村",
    "T51n2077_020:0601a29": "居郭。莽莽鹵鹵何今何古。不重己靈休話佛",
    "T51n2077_020:0601b01": "祖。拂定釋迦鼻孔。揭却觀音耳朵。任他雪嶺",
    "T51n2077_020:0601b02": "輥毬。休管禾山打鼓。若是本色衲僧。終不守",
    "T51n2077_020:0601b03": "株待兔。參。",
    "T51n2077_020:0601b04": "慧圓上座開封酸棗干氏子。世業農。少依邑",
    "T51n2077_020:0601b05": "之建福寺德光為師。性椎魯然勤渠祖道。堅",
    "T51n2077_020:0601b06": "坐不臥居數歲得度。出游廬山至東林。每以",
    "T51n2077_020:0601b07": "己事請問。朋輩見其貌陋舉止乖疎皆戲侮",
    "T51n2077_020:0601b08": "之。一日行殿庭中忽足顛而仆。了然開悟。作",
    "T51n2077_020:0601b09": "偈俾行者書於壁曰。這一交這一交。萬兩黃",
    "T51n2077_020:0601b10": "金也合消。頭上笠腰下包。清風明月杖頭挑。",
    "T51n2077_020:0601b11": "即日離東林。眾傳至照覺。覺大喜曰。衲子參",
    "T51n2077_020:0601b12": "究若此善不可加。令人迹其所往。竟無知者。",
    "T51n2077_020:0601b13": "內翰東坡居士蘇軾字子瞻。因宿東林與照",
    "T51n2077_020:0601b14": "覺論無情話有省。黎明獻偈曰。溪聲便是廣",
    "T51n2077_020:0601b15": "長舌。山色豈非清淨身。夜來八萬四千偈。他",
    "T51n2077_020:0601b16": "日如何舉似人。未幾抵荊南聞玉泉皓禪師",
    "T51n2077_020:0601b17": "機鋒不可觸。公擬仰之。即微服求見。泉問。尊",
    "T51n2077_020:0601b18": "官高姓。公曰。姓秤乃秤天下長老底秤。泉喝",
    "T51n2077_020:0601b19": "曰。且道這一喝重多少。公無對。於是尊禮之。",
    "T51n2077_020:0601b20": "後過金山有寫公照容者。公戲題曰。心似已",
    "T51n2077_020:0601b21": "灰之木。身如不繫之舟。問汝平生功業。黃州",
    "T51n2077_020:0601b22": "惠州瓊州。",
    "T51n2077_020:0601b23": "雪竇榮禪師法嗣",
    "T51n2077_020:0601b24": "福州雪峯大智禪師僧問。如何是祖師西來",
    "T51n2077_020:0601b25": "意。師銜拂柄示之。僧曰。此是香嚴底和尚又",
    "T51n2077_020:0601b26": "作麼生。師便喝。僧大笑。師叱曰。這野狐精。",
    "T51n2077_020:0601b27": "婺州智者山嗣如禪師法嗣",
    "T51n2077_020:0601b28": "婺州承天澄月禪師。僧問。如何是道。師曰。殘",
    "T51n2077_020:0601b29": "陽戀幽草。問如何是佛法大意。師曰。今年柴",
    "T51n2077_020:0601c01": "米貴。臨示寂有頌曰。去也何之。住兮何所。去",
    "T51n2077_020:0601c02": "住何從。超然絕侶。臨岐一句向誰舉。銀潢夜",
    "T51n2077_020:0601c03": "白孤蟾吐。言畢趺坐而逝。",
    "T51n2077_020:0601c04": "婺州華藏虛外禪師。僧問知師久蘊囊中寶。",
    "T51n2077_020:0601c05": "今日當筵欲借看師曰。剔起眉毛。僧云。見後",
    "T51n2077_020:0601c06": "如何。師曰。多少分明。師將順世有頌曰。少年",
    "T51n2077_020:0601c07": "石女握金環。獨角犀牛入華山。波旬拊掌呵",
    "T51n2077_020:0601c08": "呵笑。碧眼胡兒渡鐵關。言畢趺坐而逝。",
    "T51n2077_020:0601c09": "婺州淨土可嵩禪師將順世。有頌曰。靈木無",
    "T51n2077_020:0601c10": "根。北斗有柄。大海波瀾。是余壽命。八尺丈",
    "T51n2077_020:0601c11": "六。誰凡誰聖。若問去處。春行秋令。珍重諸",
    "T51n2077_020:0601c12": "賢。形端表正。言畢趺坐而逝。",
    "T51n2077_020:0601c13": "白雲端禪師法嗣",
    "T51n2077_020:0601c14": "蘄州五祖法演禪師。綿州鄧氏子。三十五始",
    "T51n2077_020:0601c15": "棄家祝髮。受具往成都習唯識百法論。因聞",
    "T51n2077_020:0601c16": "菩薩入見道時。智與理冥。境與神會。不分能",
    "T51n2077_020:0601c17": "證所證。西天外道嘗難比丘曰。既不分能證",
    "T51n2077_020:0601c18": "所證。却以何為證。無能對者。外道貶之令不",
    "T51n2077_020:0601c19": "鳴鐘鼓反披袈裟。三藏奘法師至彼救此義",
    "T51n2077_020:0601c20": "曰。如人飲水冷暖自知乃通其難。師曰。冷暖",
    "T51n2077_020:0601c21": "則可知矣。作麼生是自知底事。遂質本講曰。",
    "T51n2077_020:0601c22": "不知自知之理如何講。莫疏其問。但誘曰。汝",
    "T51n2077_020:0601c23": "欲明此當往南方扣傳佛心宗者。師即負笈",
    "T51n2077_020:0601c24": "出關。所見尊宿無不以此咨決。所疑終不破",
    "T51n2077_020:0601c25": "洎謁圓照本禪師。古今因緣會盡。唯不會僧",
    "T51n2077_020:0601c26": "問興化。四方八面來時如何。化云。打中間底。",
    "T51n2077_020:0601c27": "僧作禮。化云。我昨日赴箇村齋中。途遇一陣",
    "T51n2077_020:0601c28": "卒風暴雨。却向古廟裏避得過。請益本。本云。",
    "T51n2077_020:0601c29": "此是臨濟下因緣。須是問他家兒孫始得。師",
    "T51n2077_020:0602a01": "遂謁浮山遠禪師請益前話。遠云。我有箇譬",
    "T51n2077_020:0602a02": "喻說似爾。爾一似箇三家村裏賣柴漢子。把",
    "T51n2077_020:0602a03": "箇匾擔向十字街頭立地問人。中書堂今日",
    "T51n2077_020:0602a04": "商量甚麼事。師默計云。若如此大故未在。遠",
    "T51n2077_020:0602a05": "一日語師曰。吾老矣恐虛度子光陰。可往依",
    "T51n2077_020:0602a06": "白雲。此老雖後生吾未識面。但見其頌臨濟",
    "T51n2077_020:0602a07": "三頓棒話。有過人處。必能了子大事。師潛然",
    "T51n2077_020:0602a08": "禮辭。至白雲遂舉僧問南泉摩尼珠話請問。",
    "T51n2077_020:0602a09": "雲叱之。師領悟獻投機偈曰。山前一片閑田",
    "T51n2077_020:0602a10": "地。叉手叮寧問祖翁。幾度賣來還自買。為憐",
    "T51n2077_020:0602a11": "松竹引清風。雲特印可令掌磨事。未幾雲至",
    "T51n2077_020:0602a12": "語師曰。有數禪客自廬山來。皆有悟入處教",
    "T51n2077_020:0602a13": "伊說亦說得有來由。舉因緣問伊亦明得。教",
    "T51n2077_020:0602a14": "伊下語亦下得。秖是未在。師於是大疑。私自",
    "T51n2077_020:0602a15": "計曰。既悟了說亦說得。明亦明得。如何却未",
    "T51n2077_020:0602a16": "在。遂參究累日忽然省悟。從前寶惜一時放",
    "T51n2077_020:0602a17": "下走見白雲。雲為手舞足蹈。師亦一笑而已。",
    "T51n2077_020:0602a18": "師後曰。吾因茲出一身白汗。便明得下載清",
    "T51n2077_020:0602a19": "風。雲一日示眾曰。古人道如鏡鑄像。像成後",
    "T51n2077_020:0602a20": "鏡在甚麼處。眾下語不契。舉以問師。師近前",
    "T51n2077_020:0602a21": "問訊曰。也不較多。雲笑曰。須是道者始得。乃",
    "T51n2077_020:0602a22": "命分座開示方來。初住四面遷白雲。晚居東",
    "T51n2077_020:0602a23": "山。僧問。携笻領眾祖令當行坐斷要津師意",
    "T51n2077_020:0602a24": "如何。師曰。秋風吹渭水。落葉滿長安。曰四面",
    "T51n2077_020:0602a25": "無門山嶽秀。今朝且得主人歸。師曰。爾道路",
    "T51n2077_020:0602a26": "頭在甚麼處。曰為甚麼對面不相識。師曰。且",
    "T51n2077_020:0602a27": "喜到來。問祖意教意是同是別。師曰。人貧智",
    "T51n2077_020:0602a28": "短馬瘦毛長。問如何是白雲為人親切處。師",
    "T51n2077_020:0602a29": "曰。捩轉鼻孔。曰便恁麼去時如何。師曰。不知",
    "T51n2077_020:0602b01": "痛痒漢。問達磨面壁意旨如何。師曰。計較未",
    "T51n2077_020:0602b02": "成。曰二祖立雪時如何。師曰。將錯就錯。曰秖",
    "T51n2077_020:0602b03": "如斷臂安心又作麼生。師曰。煬帝開汴河。問",
    "T51n2077_020:0602b04": "百尺竿頭如何進步。師曰。快走始得。問如何",
    "T51n2077_020:0602b05": "是臨濟下事。師曰。五逆聞雷。曰如何是雲門",
    "T51n2077_020:0602b06": "下事。師曰。紅旗閃爍。曰如何是曹洞下事。師",
    "T51n2077_020:0602b07": "曰。馳書不到家。曰如何是溈仰下事。師曰斷",
    "T51n2077_020:0602b08": "碑橫古路。僧禮拜。師曰。何不問法眼下事。曰",
    "T51n2077_020:0602b09": "留與和尚。師曰。巡人犯夜。問如何是白雲一",
    "T51n2077_020:0602b10": "滴水。師曰。打碓打磨。曰飲者如何。師曰。教",
    "T51n2077_020:0602b11": "爾無著面處。問天下人舌頭盡被白雲坐斷。",
    "T51n2077_020:0602b12": "白雲舌頭甚麼人坐斷。師曰。東村王大翁。師",
    "T51n2077_020:0602b13": "乃曰。適來思量得一則因緣。而今早忘了也。",
    "T51n2077_020:0602b14": "却是拄杖子記得。乃拈拄杖曰。拄杖子也忘",
    "T51n2077_020:0602b15": "了。遂卓一下曰。同坑無異土。咄。上堂。幸然",
    "T51n2077_020:0602b16": "無一事。行脚要參禪。却被禪相惱。不透祖師",
    "T51n2077_020:0602b17": "關。如何是祖師關。把火入牛欄。上堂。恁麼恁",
    "T51n2077_020:0602b18": "麼鰕跳不出斗。不恁麼不恁麼弄巧成拙。軟",
    "T51n2077_020:0602b19": "似鐵硬如泥。金剛眼睛十二兩。衲僧手裏秤",
    "T51n2077_020:0602b20": "頭低。有價數沒商量。無鼻孔底將甚麼聞香。",
    "T51n2077_020:0602b21": "上堂。難難幾何船。易易沒巴鼻。好好催人老。",
    "T51n2077_020:0602b22": "默默從此得。過這四重關了。泗洲人見大聖。",
    "T51n2077_020:0602b23": "參。上堂。若要七縱八橫見老和尚。打鼓陞堂",
    "T51n2077_020:0602b24": "七十三八十四。將拄杖驀口便築。然雖如是。",
    "T51n2077_020:0602b25": "拈却門前下馬臺。剪却五色索。方始得安樂。",
    "T51n2077_020:0602b26": "僧問。承師有言。山前一片閑田地。秖如威音",
    "T51n2077_020:0602b27": "王已前。未審甚麼人為主。師曰。問取寫契書",
    "T51n2077_020:0602b28": "人。曰和尚為甚倩人來答。師曰。秖為爾教別",
    "T51n2077_020:0602b29": "人問。曰與和尚平出去也。師曰。大遠在。問如",
    "T51n2077_020:0602c01": "何是佛。師曰。口是禍門。又曰。肥從口入。問",
    "T51n2077_020:0602c02": "一代時教是箇切脚。未審切那箇字。師曰。鉢",
    "T51n2077_020:0602c03": "囉娘。曰學人秖問一字。為甚麼却答許多師",
    "T51n2077_020:0602c04": "曰。七字八字。問如何是和尚家風。師曰。鐵旗",
    "T51n2077_020:0602c05": "鐵鼓。曰秖有這箇為復別有。師曰。採石渡頭",
    "T51n2077_020:0602c06": "看。曰忽遇客來將何祇待。師曰。龍肝鳳髓且",
    "T51n2077_020:0602c07": "待別時。曰客是主人相師。師曰。謝供養。問如",
    "T51n2077_020:0602c08": "何是先照後用。師曰。王言如絲。曰如何是先",
    "T51n2077_020:0602c09": "用後照。師曰。其出如綸。曰。如何是照用同",
    "T51n2077_020:0602c10": "時。師曰。舉起軒轅鑑。蚩尤頓失威。曰如何是",
    "T51n2077_020:0602c11": "照用不同時。師曰。金將火試。問佛未出世時",
    "T51n2077_020:0602c12": "如何。師曰。大憨不如小憨。曰出世後如何。師",
    "T51n2077_020:0602c13": "曰。小憨不如大憨。問牛頭未見四祖時如何。",
    "T51n2077_020:0602c14": "師曰。頭上戴纍垂。曰見後如何。師曰。青布遮",
    "T51n2077_020:0602c15": "前。曰未見時為甚麼百鳥銜花獻。師曰。富與",
    "T51n2077_020:0602c16": "貴是人之所欲。曰見後為甚麼不銜花獻。師",
    "T51n2077_020:0602c17": "曰。貧與賤是人之所惡。問如何是佛。師曰。露",
    "T51n2077_020:0602c18": "胸跣足。曰如何是法。師曰。大赦不放。曰如何",
    "T51n2077_020:0602c19": "是僧。師曰。釣魚船上謝三郎。問四面無門山",
    "T51n2077_020:0602c20": "嶽秀。箇中時節若為分。曰東君知子細。遍地",
    "T51n2077_020:0602c21": "發萌芽。曰春去秋來事宛然也。師曰。纔方搓",
    "T51n2077_020:0602c22": "彈子。便要揑金剛。上堂。古人道。我若向爾",
    "T51n2077_020:0602c23": "道。即禿却我舌。若不向爾道。即瘂却我口。且",
    "T51n2077_020:0602c24": "道還有為人處也無。四面有時擬為爾吞却。",
    "T51n2077_020:0602c25": "秖被當門齒礙。擬為爾吐却。又為咽喉小。且",
    "T51n2077_020:0602c26": "道還有為人處也無。乃曰。四面自來柳下惠。",
    "T51n2077_020:0602c27": "上堂。結夏無可供養作一家燕管顧諸人。遂",
    "T51n2077_020:0602c28": "擡手曰。囉邏招囉邏搖囉邏送。莫怪空疎。伏",
    "T51n2077_020:0602c29": "惟珍重。上堂。白雲不會說禪。三門開向兩邊。",
    "T51n2077_020:0603a01": "有人動著關棙。兩片東扇西扇。上堂。一向恁",
    "T51n2077_020:0603a02": "麼去路絕人稀。一向恁麼去孤負先聖。去此",
    "T51n2077_020:0603a03": "二途祖佛不能近。設使與白雲同生同死。亦",
    "T51n2077_020:0603a04": "未稱平生。何也鳳皇不是凡間物。不得梧桐",
    "T51n2077_020:0603a05": "誓不棲。上堂。千峯列翠岸柳搖金。樵父謳歌",
    "T51n2077_020:0603a06": "漁人鼓舞。笙簧聒地鳥語呢喃。紅粉佳人風",
    "T51n2077_020:0603a07": "流公子。一一為汝諸人發。上上機開正法眼。",
    "T51n2077_020:0603a08": "若向這裏薦得。金色頭陀無容身處。若也不",
    "T51n2077_020:0603a09": "會喫粥喫飯。許爾七穿八穴。上堂。此箇物。上",
    "T51n2077_020:0603a10": "拄天下拄地。皖口作眼皖山作鼻。太平退身",
    "T51n2077_020:0603a11": "三步。放爾諸人出氣。上堂。狗子還有佛性也",
    "T51n2077_020:0603a12": "無。也勝猫兒十倍。上堂。太平淈[泳永+盾]漢。事事盡",
    "T51n2077_020:0603a13": "經遍。如是三十年。也有人讚歎箇道。讚歎是",
    "T51n2077_020:0603a14": "甚麼。好箇淈[泳永+盾]漢。上堂。汝等諸人見老和尚",
    "T51n2077_020:0603a15": "鼓動唇吻竪起拂子。便作勝解。及乎山禽聚",
    "T51n2077_020:0603a16": "集牛動尾巴。却將作等閑。殊不知簷聲不斷",
    "T51n2077_020:0603a17": "前旬雨。電影還連後夜雷。謝監收。上堂。人之",
    "T51n2077_020:0603a18": "性命事第一須是○欲得成此○先須防於○",
    "T51n2077_020:0603a19": "若是真○人○○。上堂。有佛處不得住。換却",
    "T51n2077_020:0603a20": "爾心肝五臟。無佛處急走過。雁過留聲。三千",
    "T51n2077_020:0603a21": "里外逢人不得錯舉。出門便錯。恁麼則不去",
    "T51n2077_020:0603a22": "也。種粟却生豆。摘楊華摘楊華。不覺日又夜。",
    "T51n2077_020:0603a23": "爭教人少年。上堂。悟了同未悟。歸家尋舊路。",
    "T51n2077_020:0603a24": "一字是一字。一句是一句。自小不脫空。兩歲",
    "T51n2077_020:0603a25": "學移步。湛水生蓮花。一年生一度。僧問。如何",
    "T51n2077_020:0603a26": "是奪人不奪境。師曰。秋風吹渭水。落葉滿長",
    "T51n2077_020:0603a27": "安。曰如何是奪境不奪人。師曰。路上逢人半",
    "T51n2077_020:0603a28": "是僧。曰如何是人境兩俱奪。師曰。高空有月",
    "T51n2077_020:0603a29": "千門照。大道無人獨自行。曰如何是人境俱",
    "T51n2077_020:0603b01": "不奪。師曰。少婦棹孤舟。歌聲逐水流。小參舉",
    "T51n2077_020:0603b02": "德山云。今夜不答話。問話者三十棒。眾中舉",
    "T51n2077_020:0603b03": "者甚多。會者不少。且道向甚麼處見德山。有",
    "T51n2077_020:0603b04": "不顧性命者。試出來道看。若無山僧為大眾",
    "T51n2077_020:0603b05": "與德山老人相見去也。待德山道今夜不答話",
    "T51n2077_020:0603b06": "問話者三十棒。但向伊道。某甲話也不問棒",
    "T51n2077_020:0603b07": "也不喫。爾道還契他德山老人麼。到這裏須",
    "T51n2077_020:0603b08": "是箇漢始得。況某甲十有餘年海上參尋。見",
    "T51n2077_020:0603b09": "數人尊宿自為了當。及到浮山會裏。直是開",
    "T51n2077_020:0603b10": "口不得。後到白雲門下。齩破一箇鐵酸豏。直",
    "T51n2077_020:0603b11": "得百味具足。且道豏子一句作麼生道。乃曰。",
    "T51n2077_020:0603b12": "花發雞冠媚早秋。誰人能染紫絲頭。有時風",
    "T51n2077_020:0603b13": "動頻相倚。似向階前鬪不休。上堂。山僧昨日",
    "T51n2077_020:0603b14": "入城見一柵傀儡。不免近前看。或見端嚴奇",
    "T51n2077_020:0603b15": "特。或見醜陋不堪。轉動行坐青黃赤白一一",
    "T51n2077_020:0603b16": "見了。子細看時元來青布幔裏有人。山僧忍",
    "T51n2077_020:0603b17": "俊不禁。乃問長史高姓。他道老和尚看。便了",
    "T51n2077_020:0603b18": "問甚麼姓。大眾山僧被他一問。直得無言可",
    "T51n2077_020:0603b19": "對無理可伸。還有人為山僧道得麼。昨日那",
    "T51n2077_020:0603b20": "裏落節。今日這裏拔本。上堂。說佛說法拈槌",
    "T51n2077_020:0603b21": "竪拂白雲萬里。德山入門便棒。臨濟入門便",
    "T51n2077_020:0603b22": "喝。白雲萬里。然後恁麼也不得不恁麼也不",
    "T51n2077_020:0603b23": "得。恁麼不恁麼總不得。也則白雲萬里。忽有",
    "T51n2077_020:0603b24": "箇漢出來道。長老爾恁麼道也則白雲萬里。",
    "T51n2077_020:0603b25": "這箇說話喚作矮子看戲隨人上下。三十年",
    "T51n2077_020:0603b26": "後一場好笑。且道笑箇甚麼。笑白雲萬里。示",
    "T51n2077_020:0603b27": "眾云。祖師道。吾本來茲土。傳法救迷情。一花",
    "T51n2077_020:0603b28": "開五葉。結果自然成。達磨大師信脚來信口",
    "T51n2077_020:0603b29": "道。後代兒孫多成計較。要會開花結果處麼。",
    "T51n2077_020:0603c01": "鄭州梨青州棗。萬物無過出處好。示眾云真",
    "T51n2077_020:0603c02": "如凡聖皆是夢言。佛及眾生並為增語。或有",
    "T51n2077_020:0603c03": "人出來道。盤山老聻但向伊道。不因紫陌花",
    "T51n2077_020:0603c04": "開早。爭得黃鶯下柳條。若更問道。五祖老聻。",
    "T51n2077_020:0603c05": "自云。諾惺惺著。示眾云。十方諸佛六代祖師",
    "T51n2077_020:0603c06": "天下善知識。皆同這箇舌頭。若識得這箇舌",
    "T51n2077_020:0603c07": "頭。始解大脫空。便道山河大地是佛。草木叢",
    "T51n2077_020:0603c08": "林是佛。若也未識得這箇舌頭。秖成小脫空",
    "T51n2077_020:0603c09": "自謾去。明朝後日大有事在。五祖恁麼說話",
    "T51n2077_020:0603c10": "還有實頭處也無。自云有。如何是實頭處。歸",
    "T51n2077_020:0603c11": "堂喫茶去。示眾云。每日起來拄却臨濟棒。吹",
    "T51n2077_020:0603c12": "雲門曲。應趙州拍。擔仰山鍬。驅溈山牛。耕白",
    "T51n2077_020:0603c13": "雲田。七八年來漸成家活。更告諸公。每人出",
    "T51n2077_020:0603c14": "一隻手。相共扶助唱村田樂。粗羹淡飯且恁",
    "T51n2077_020:0603c15": "麼過。何也。但願今年蠶麥熟。羅睺羅兒與一",
    "T51n2077_020:0603c16": "文。示眾舉。德山和尚因僧問。從上諸聖以何",
    "T51n2077_020:0603c17": "法示人。山云。我宗無語句亦無一法與人。雪",
    "T51n2077_020:0603c18": "峯從此有省。後有僧問雪峯云。和尚見德山",
    "T51n2077_020:0603c19": "得箇甚麼便休去。峯云。我當時空手去空手",
    "T51n2077_020:0603c20": "歸白雲今日說向透未過者。有箇人從東京",
    "T51n2077_020:0603c21": "來。問伊。甚處來。他却道。蘇州來。問伊。蘇州",
    "T51n2077_020:0603c22": "事如何。伊道。一切尋常。雖然如是謾白雲不",
    "T51n2077_020:0603c23": "過。何故秖為語音各別。畢竟如何。蘇州菱邵",
    "T51n2077_020:0603c24": "伯藕。示眾。佛祖生冤家。悟道染泥土。無為無",
    "T51n2077_020:0603c25": "事人。聲色如聾瞽。且道如何即是。恁麼也不",
    "T51n2077_020:0603c26": "得。不恁麼也不得。恁麼不恁麼總不得。忽有",
    "T51n2077_020:0603c27": "箇出來道。恁麼也得。不恁麼也得。恁麼不恁",
    "T51n2077_020:0603c28": "麼總得。秖向伊道。我也知爾向鬼窟裏作活",
    "T51n2077_020:0603c29": "計。小參舉陸亘大夫問南泉。弟子家中有一",
    "T51n2077_020:0604a01": "片石。也曾坐也曾臥。擬鐫作佛得麼。云得。陸",
    "T51n2077_020:0604a02": "曰。莫不得麼。云不得。大眾夫為善知識。須明",
    "T51n2077_020:0604a03": "決擇。為甚麼他人道得也道得。他人道不得",
    "T51n2077_020:0604a04": "也道不得。還知南泉落處麼。白雲不惜眉毛",
    "T51n2077_020:0604a05": "與汝注破。得又是誰道來。不得又是誰道來。",
    "T51n2077_020:0604a06": "汝若更不會。老僧今夜為汝作箇樣子。乃舉",
    "T51n2077_020:0604a07": "手云。將三界二十八天作箇佛頭。金輪水際",
    "T51n2077_020:0604a08": "作箇佛脚。四大洲作箇佛身。雖然作此。佛兒",
    "T51n2077_020:0604a09": "子了。汝諸人又却在那裏安身立命。大眾還",
    "T51n2077_020:0604a10": "會也未。老僧作第二箇樣子去也。將東弗于",
    "T51n2077_020:0604a11": "逮作一箇佛。南贍部洲作一箇佛。西瞿耶尼",
    "T51n2077_020:0604a12": "作一箇佛。北欝單越作一箇佛。草木叢林是",
    "T51n2077_020:0604a13": "佛。蠢動含靈是佛。既恁麼又喚甚麼作眾生。",
    "T51n2077_020:0604a14": "還會也未。不如東弗于逮還他東弗于逮。南",
    "T51n2077_020:0604a15": "贍部洲還他南贍部洲。西瞿耶尼還他西瞿",
    "T51n2077_020:0604a16": "耶尼。北欝單越還他北欝單越。草木叢林還",
    "T51n2077_020:0604a17": "他草木叢林。蠢動含靈還他蠢動含靈。所以",
    "T51n2077_020:0604a18": "道。是法住法位世間相常住。既恁麼汝又喚",
    "T51n2077_020:0604a19": "甚麼作佛。還會麼。忽有箇漢出來道。白雲休",
    "T51n2077_020:0604a20": "寐語。大眾記取這一轉。三佛侍師於一亭上",
    "T51n2077_020:0604a21": "夜話。及歸燈已滅。師於暗中曰。各人下一轉",
    "T51n2077_020:0604a22": "語。佛鑑曰。彩鳳舞丹霄。佛眼曰。鐵蛇橫古",
    "T51n2077_020:0604a23": "路。佛果曰。看脚下。師曰。滅吾宗者乃克勤",
    "T51n2077_020:0604a24": "爾。崇寧三年六月二十五日上堂辭眾曰。趙",
    "T51n2077_020:0604a25": "州和尚有末後句。爾作麼生會。試出來道看。",
    "T51n2077_020:0604a26": "若會得去不妨自在快活。如或未然這好事",
    "T51n2077_020:0604a27": "作麼說。良久曰。說即說了也秖是諸人不知。",
    "T51n2077_020:0604a28": "要會麼。富嫌千口少。貧恨一身多。珍重。時山",
    "T51n2077_020:0604a29": "門有士木之役。躬往督之。且曰。汝等勉力吾",
    "T51n2077_020:0604b01": "不復來矣。歸丈室淨髮澡身。迄旦吉祥而化。",
    "T51n2077_020:0604b02": "是夕山摧石隕。四十里內巖谷震吼。闍維設",
    "T51n2077_020:0604b03": "利如雨。塔于東山之南。",
    "T51n2077_020:0604b04": "潭州雲蓋山智本禪師。瑞州郭氏子。開堂日",
    "T51n2077_020:0604b05": "僧問。諸佛出世天雨四花。和尚出世有何祥",
    "T51n2077_020:0604b06": "瑞。師曰。千聞不如一見。曰見後如何。師曰",
    "T51n2077_020:0604b07": "瞎。問如何是清淨法身。師曰。家無小使不成",
    "T51n2077_020:0604b08": "君子。問將心覓心如何覓得。師曰。波斯學漢",
    "T51n2077_020:0604b09": "語。問如何是學人出身處。師曰。雪峯元是嶺",
    "T51n2077_020:0604b10": "南人。問素面相呈時如何。師曰。一場醜拙。問",
    "T51n2077_020:0604b11": "人人盡有一面古鏡。如何是學人古鏡。師曰。",
    "T51n2077_020:0604b12": "打破來向爾道。曰打破了也。師曰。胡地冬抽",
    "T51n2077_020:0604b13": "笋。問古人道。說取行不得底。行取說不得底。",
    "T51n2077_020:0604b14": "未審行不得底作麼生說。師曰。口在脚下。曰",
    "T51n2077_020:0604b15": "說不得底作麼生行。師曰。踏著舌頭。問知師",
    "T51n2077_020:0604b16": "久蘊囊中寶。今日當場略借看。師曰。適來恰",
    "T51n2077_020:0604b17": "被人借去。上堂。去者鼻孔遼天。來者脚踏實",
    "T51n2077_020:0604b18": "地。且道祖師意向甚麼處著。良久曰。長恨春",
    "T51n2077_020:0604b19": "歸無覓處。不知流入此中來。上堂。高臺巴鼻",
    "T51n2077_020:0604b20": "開口便是。若也便是有甚巴鼻。月冷風高。水",
    "T51n2077_020:0604b21": "清山翠。上堂。以楔出楔有甚休歇。欲得休歇",
    "T51n2077_020:0604b22": "以楔出楔。喝一喝。上堂。高聲喚侍者。侍者應",
    "T51n2077_020:0604b23": "諾。師曰。大眾集也未。侍者曰。大眾已集。師",
    "T51n2077_020:0604b24": "曰。那一箇為甚麼不來赴參。侍者無語。師曰。",
    "T51n2077_020:0604b25": "到即不點。上堂。滿口道不出。句句甚分明。滿",
    "T51n2077_020:0604b26": "目覷不見。山山疊亂青。鼓聲猶不會。何況是",
    "T51n2077_020:0604b27": "鐘鳴。喝一喝。上堂。祖翁卓卓犖犖。兒孫齷齷",
    "T51n2077_020:0604b28": "齪齪。有處藏頭沒處露角。借問衲僧如何摸",
    "T51n2077_020:0604b29": "索。上堂。橫按拄杖曰。牙如刀劍面如鐵眼。放",
    "T51n2077_020:0604c01": "電光光不歇。手把蒺蔾一萬斤。等閑敲落天",
    "T51n2077_020:0604c02": "邊月。卓一下。僧問。如何是齩人師子。師曰。",
    "T51n2077_020:0604c03": "五老峯前。曰這箇豈會齩人。師曰。今日拾得",
    "T51n2077_020:0604c04": "性命。上堂。頭戴須彌山。脚踏四大海。呼吸起",
    "T51n2077_020:0604c05": "風雷。動用生五彩。若能識得渠。一任歲月改。",
    "T51n2077_020:0604c06": "且道誰人識得渠。喝一喝云。田庫奴。",
    "T51n2077_020:0604c07": "滁州琅邪永起禪師襄陽人也。僧問。庵內人",
    "T51n2077_020:0604c08": "為甚麼不見庵外事。師曰。東家點燈西家暗",
    "T51n2077_020:0604c09": "坐。曰如何是庵內事。師曰。眼在甚麼處。曰三",
    "T51n2077_020:0604c10": "門頭合掌。師曰。有甚交涉。乃曰。五更殘月",
    "T51n2077_020:0604c11": "落。天曉白雲飛。分明目前事。不是目前機。既",
    "T51n2077_020:0604c12": "是目前事為甚麼不是目前機。良久曰。此去",
    "T51n2077_020:0604c13": "西天路。迢迢十萬餘。上堂良久。拊掌一下曰。",
    "T51n2077_020:0604c14": "阿呵呵阿呵呵。還會麼。法法本來法。遂拈拄",
    "T51n2077_020:0604c15": "杖曰。這箇是山僧拄杖。那箇是本來法。還定",
    "T51n2077_020:0604c16": "當得麼。卓一下。",
    "T51n2077_020:0604c17": "英州保福殊禪師。僧問。諸佛未出世時如何。",
    "T51n2077_020:0604c18": "師曰。山河大地。曰出世後如何。師曰。大地山",
    "T51n2077_020:0604c19": "河。曰恁麼則一般也。師曰。敲甎打瓦。問如何",
    "T51n2077_020:0604c20": "是和尚家風。師曰。椀大椀小。曰客來將何祇",
    "T51n2077_020:0604c21": "待。師曰。一杓兩杓。曰未飽者作麼生。師曰。",
    "T51n2077_020:0604c22": "少喫少喫。問如何是大道。師曰。鬧市裏。曰如",
    "T51n2077_020:0604c23": "何是道中人。師曰。一任人看。問如何是禪。師",
    "T51n2077_020:0604c24": "曰。秋風臨古渡。落日不堪聞。曰不問這箇禪。",
    "T51n2077_020:0604c25": "師曰。爾問那箇禪。曰祖師禪。師曰。南華塔外",
    "T51n2077_020:0604c26": "松陰裏。飲露吟風又更多。問如何是真正路。",
    "T51n2077_020:0604c27": "師曰。出門看堠子。乃曰。釋迦何處滅俱尸。彌",
    "T51n2077_020:0604c28": "勒幾曾在兜率。西覓普賢好慚愧。北討文殊",
    "T51n2077_020:0604c29": "生受屈。坐壓毘盧額汗流。行築觀音鼻血出。",
    "T51n2077_020:0605a01": "回頭摸著箇匾擔。却道好箇木牙笏。喝一喝",
    "T51n2077_020:0605a02": "下座。",
    "T51n2077_020:0605a03": "袁州崇勝院珙禪師。上堂舉石鞏張弓架箭",
    "T51n2077_020:0605a04": "接機公案。頌曰。三十年來握箭弓。三平纔",
    "T51n2077_020:0605a05": "到擘開胸。半箇聖人終不得。大顛弦外幾時",
    "T51n2077_020:0605a06": "逢。",
    "T51n2077_020:0605a07": "提刑郭祥正字功甫號淨空居士。志樂泉石",
    "T51n2077_020:0605a08": "不羨紛華。因謁白雲。雲上堂曰。夜來枕上作",
    "T51n2077_020:0605a09": "得箇山頌。謝功甫大儒廬山二十年之舊。今",
    "T51n2077_020:0605a10": "日遠訪白雲之勤。當須舉與大眾請已後分",
    "T51n2077_020:0605a11": "明舉似諸方。此頌豈唯謝功甫大儒。直要與",
    "T51n2077_020:0605a12": "天下有鼻孔衲僧脫却著肉汗衫。莫言不道。",
    "T51n2077_020:0605a13": "乃曰。上大人丘乙己化三千七十土爾小生",
    "T51n2077_020:0605a14": "八九子佳作仁可知禮也。公切疑。後聞小兒",
    "T51n2077_020:0605a15": "誦之忽有省。以書報雲。雲以偈答曰。藏身不",
    "T51n2077_020:0605a16": "用縮頭。斂跡何須收脚。金烏半夜遼天。玉兔",
    "T51n2077_020:0605a17": "趕他不著。元祐中往衢之南禪謁泉萬卷請",
    "T51n2077_020:0605a18": "陞座。公趨前拈香曰。海邊枯木入手成香。爇",
    "T51n2077_020:0605a19": "向爐中橫穿香積。如來鼻孔作此大事。須是",
    "T51n2077_020:0605a20": "對眾白過始得。雲居老人有箇無縫布衫。分",
    "T51n2077_020:0605a21": "付南禪。禪師著得不長不短。進前則諸佛讓",
    "T51n2077_020:0605a22": "位。退步則海水澄波。今日嚬呻六種震動。遂",
    "T51n2077_020:0605a23": "召曰。大眾還委悉麼。有意氣時添意氣。不風",
    "T51n2077_020:0605a24": "流處也風流。泉曰。遞相鈍置。公曰。因誰致",
    "T51n2077_020:0605a25": "得。崇寧初到五祖命祖陞座。公趨前拈香曰。",
    "T51n2077_020:0605a26": "此一瓣香爇向爐中。供養我堂頭法兄禪師。",
    "T51n2077_020:0605a27": "伏願於方廣座上擘開面門。放出先師形相。",
    "T51n2077_020:0605a28": "與他諸人描貌。何以如此。白雲巖畔舊相逢。",
    "T51n2077_020:0605a29": "往日今朝事不同。夜靜水寒魚不食。一爐香",
    "T51n2077_020:0605b01": "散白蓮峯。祖遂云。曩謨薩怛哆鉢囉野。恁麼",
    "T51n2077_020:0605b02": "恁麼幾度白雲谿上望。黃梅花向雪中開。不",
    "T51n2077_020:0605b03": "恁麼不恁麼嫰柳垂金線。且要應時來。不見",
    "T51n2077_020:0605b04": "龐居士問馬大師云。不與萬法為侶者是甚",
    "T51n2077_020:0605b05": "麼人。大師云。待汝一口吸盡西江水。即向汝",
    "T51n2077_020:0605b06": "道。大眾一口吸盡西江水。萬丈深潭窮到底。",
    "T51n2077_020:0605b07": "掠彴不是趙州橋。明月清風安可比。後又到",
    "T51n2077_020:0605b08": "保寧亦請陞座。公拈香曰。法鼓既鳴寶香初",
    "T51n2077_020:0605b09": "爇。楊岐頂[寧*頁]門請師重著楔。保寧卓拄杖一",
    "T51n2077_020:0605b10": "下曰。著楔已竟大眾證明。又卓一下便下座。",
    "T51n2077_020:0605b11": "又到雲居請佛印陞座。公拈香曰。覺地相逢",
    "T51n2077_020:0605b12": "一何早。鶻臭布衫今脫了。要識雲居一句玄。",
    "T51n2077_020:0605b13": "珍重後園驢喫草。召大眾曰。此一瓣香熏天",
    "T51n2077_020:0605b14": "炙地去也。印曰。今日不著便。被這漢當面塗",
    "T51n2077_020:0605b15": "糊。便打。乃曰。謝公千里來相訪。共話東山竹",
    "T51n2077_020:0605b16": "徑深。借與一龍騎出洞。若逢天旱便為霖。擲",
    "T51n2077_020:0605b17": "拄杖下座。公拜起。印曰。收得龍麼。公曰。已",
    "T51n2077_020:0605b18": "在這裏。印曰。作麼生騎。公擺手作舞便行。印",
    "T51n2077_020:0605b19": "拊掌曰。秖有這漢猶較些子。",
    "T51n2077_020:0605b20": "續傳燈錄卷第二十"
}