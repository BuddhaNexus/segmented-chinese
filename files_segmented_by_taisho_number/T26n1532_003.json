{
    "T26n1532_003:0346b07": "勝思惟梵天所問經論卷第三",
    "T26n1532_003:0346b09": "天親菩薩造",
    "T26n1532_003:0346b10": "後魏北印度三藏菩提流支譯",
    "T26n1532_003:0346b11": "住於福田能消供養者，依福田地住羅漢",
    "T26n1532_003:0346b12": "道，堪受供養故。大師世尊猶尚不能消諸供",
    "T26n1532_003:0346b13": "養，何況我等能消供養者，此明何義？如實",
    "T26n1532_003:0346b14": "知法性本來清淨故。以是故言「大師世尊猶",
    "T26n1532_003:0346b15": "尚不能消諸供養，何況我等」。此以何義？以",
    "T26n1532_003:0346b16": "離法界更無有人受供養者，以彼法界本來",
    "T26n1532_003:0346b17": "清淨故。此以何義？以住福田地者住羅漢地",
    "T26n1532_003:0346b18": "堪受供養，以如實知清淨法界故。以諸世間",
    "T26n1532_003:0346b19": "不知如來是勝福田，是故說言「大師世尊猶",
    "T26n1532_003:0346b20": "尚不能消諸供養」。此以何義？以離法界",
    "T26n1532_003:0346b21": "更無別有清淨法相，以彼法界自性清淨故、",
    "T26n1532_003:0346b22": "依受供養故、問福田故。次問應受供養福田",
    "T26n1532_003:0346b23": "之人，何者是耶？如經次言「不為世法之所",
    "T26n1532_003:0346b24": "牽者」故。世尊如是依諸菩薩是世福田，說受",
    "T26n1532_003:0346b25": "供養福田之相，是故答言「不為世法之所牽」",
    "T26n1532_003:0346b26": "故。此以何義？以諸菩薩摩訶薩等常在世",
    "T26n1532_003:0346b27": "間行世間法，不為世法之所染污，雖有勝負",
    "T26n1532_003:0346b28": "得失毀譽稱譏苦樂世法等門皆不能牽。菩",
    "T26n1532_003:0346b29": "薩心體其心堅固，不隨如是八種世法。於如",
    "T26n1532_003:0346c01": "是等心堅不動，貪欲瞋癡所不能牽。如是人",
    "T26n1532_003:0346c02": "者，是受供養福田人也。是名福田能受供養，",
    "T26n1532_003:0346c03": "是為清淨。以是義故，因福田人故，問清淨福",
    "T26n1532_003:0346c04": "田之相。",
    "T26n1532_003:0346c05": "以諸菩薩雖復多受眷屬利養，而不起心攝",
    "T26n1532_003:0346c06": "取一法執著一法，以是義故能消供養，是勝",
    "T26n1532_003:0346c07": "福田能消供養。示現此義，是故次問能消供",
    "T26n1532_003:0346c08": "養。無所取著者，示現能受福田勝相，是故得",
    "T26n1532_003:0346c09": "彼二相功德福田之名。",
    "T26n1532_003:0346c10": "以諸菩薩為諸眾生不失安隱，起菩提心為",
    "T26n1532_003:0346c11": "諸眾生修行彼處諸功德故，得彼功德供養",
    "T26n1532_003:0346c12": "恭敬福田中勝。示現此義，是故次問清淨福",
    "T26n1532_003:0346c13": "田。以彼不壞菩提心故，是能受供清淨福田。",
    "T26n1532_003:0346c14": "以是菩薩能作福田，攝取眾生作善知識。示",
    "T26n1532_003:0346c15": "現此義，是故次第問善知識。直心修行如",
    "T26n1532_003:0346c16": "是次第入於禪定，從禪定起與諸眾生安隱",
    "T26n1532_003:0346c17": "之樂，不捨一切諸眾生故，示現菩薩勝善知",
    "T26n1532_003:0346c18": "識。菩薩如是能作善友，依如來教自利利他",
    "T26n1532_003:0346c19": "修行諸行不失師恩。示現此義，是故次問能",
    "T26n1532_003:0346c20": "報佛恩。為得菩提不斷佛種故、心為利益",
    "T26n1532_003:0346c21": "他故，於如來自作所作勝報恩行。",
    "T26n1532_003:0346c22": "以報恩者有諸功德供養等行。示現此義，是",
    "T26n1532_003:0346c23": "故次問供養於佛。以法身實際自體不生，於",
    "T26n1532_003:0346c24": "如來身能知不生實際證相，為求彼法必得",
    "T26n1532_003:0346c25": "不失，於一切時供養如來。是故菩薩以勝供",
    "T26n1532_003:0346c26": "養供養諸佛。",
    "T26n1532_003:0346c27": "以為供養諸如來故，親近諸佛。示現此義，是",
    "T26n1532_003:0346c28": "故次問親近於佛。謂諸菩薩寧捨身命，終不",
    "T26n1532_003:0346c29": "捨於十地諸行。以為攝取十地行故，不捨禁",
    "T26n1532_003:0347a01": "戒得如法體，親近諸佛及諸菩薩，示現勝行",
    "T26n1532_003:0347a02": "故。",
    "T26n1532_003:0347a03": "以近諸佛及諸菩薩生尊重心恭敬如來，示",
    "T26n1532_003:0347a04": "現此義，是故次問恭敬於佛。以無差別一",
    "T26n1532_003:0347a05": "切諸根，為一切根修行諸行，是故不生煩惱",
    "T26n1532_003:0347a06": "之心。以能修行善護諸根，是故得彼尊重勝",
    "T26n1532_003:0347a07": "心。菩薩如是正修行已得大果報。示現此義，",
    "T26n1532_003:0347a08": "是故次第問於財富。得出世間信等七種最",
    "T26n1532_003:0347a09": "勝法財，示現於此勝法大財而得上上勝欲",
    "T26n1532_003:0347a10": "心相。已得斷除障行諸欲離諸欲相，受於法",
    "T26n1532_003:0347a11": "樂、受飲食樂，得證如實法。如實修行信戒慚",
    "T26n1532_003:0347a12": "愧聞捨慧等，說財物施如次第說。又慚與愧",
    "T26n1532_003:0347a13": "二種法財，此依斷除煩惱熱法，應如是知。",
    "T26n1532_003:0347a14": "菩薩雖有七種法財，不生心念我足不足。示",
    "T26n1532_003:0347a15": "現此義，是故次第問於知足。以為攝取諸",
    "T26n1532_003:0347a16": "眾生故，菩薩雖求供養恭敬，而心常求無上",
    "T26n1532_003:0347a17": "般若，不以為足、不生具足心，名為知足。既知",
    "T26n1532_003:0347a18": "足已，離於諸欲。示現此義，是故次第問於遠",
    "T26n1532_003:0347a19": "離。菩薩雖於三界中行而不求彼處，以得寂",
    "T26n1532_003:0347a20": "靜勝上心故。",
    "T26n1532_003:0347a21": "既得寂靜勝上心已遠離身心，示現此義，是",
    "T26n1532_003:0347a22": "故次問無諸惡行。菩薩雖復受用種種勝妙",
    "T26n1532_003:0347a23": "境界，而心不為煩惱所染，以得勝心護諸根",
    "T26n1532_003:0347a24": "故。",
    "T26n1532_003:0347a25": "菩薩既得護諸根已，於一切處皆不怖畏，不",
    "T26n1532_003:0347a26": "怖畏故得受安樂。示現此義，是故次第問",
    "T26n1532_003:0347a27": "於樂人。菩薩雖受供養恭敬而不貪著，常不",
    "T26n1532_003:0347a28": "捨離一切眾生，如實善知諸有為行，離諸煩",
    "T26n1532_003:0347a29": "惱故得勝樂。",
    "T26n1532_003:0347b01": "如是不著離諸煩惱得勝樂已，則得不捨受",
    "T26n1532_003:0347b02": "樂眾生，如是則能到於彼岸。示現此義，是",
    "T26n1532_003:0347b03": "故次問能到彼岸。以諸菩薩示現諸趣六入",
    "T26n1532_003:0347b04": "之身，攝取一切六入眾生，為斷彼欲、令得彼",
    "T26n1532_003:0347b05": "岸離貪欲心，是故名為能捨六入。捨六入故，",
    "T26n1532_003:0347b06": "則得勝心到於彼岸。",
    "T26n1532_003:0347b07": "菩薩如是以得勝心到彼岸故彼處正住。",
    "T26n1532_003:0347b08": "示現此義，是故次問住於彼岸。以不分別世",
    "T26n1532_003:0347b09": "間涅槃道無分別智證無我法，住於無住涅",
    "T26n1532_003:0347b10": "槃得無生法忍。以是義故，第八地中得同不",
    "T26n1532_003:0347b11": "同智，是故名為到於彼岸住於勝處。",
    "T26n1532_003:0347b12": "菩薩如是住於彼岸，滿足出世間諸波羅蜜。",
    "T26n1532_003:0347b13": "示現此義，是故次問云何增長諸波羅蜜。以",
    "T26n1532_003:0347b14": "求一切智心故，施等增長；以為施等展轉增",
    "T26n1532_003:0347b15": "長，是故菩薩為諸眾生說一切智心。諸菩薩",
    "T26n1532_003:0347b16": "等為令眾生發菩提心增長施行，是故菩薩",
    "T26n1532_003:0347b17": "先世已曾令諸眾生發菩提心修行布施。菩",
    "T26n1532_003:0347b18": "薩如是自行布施教人行施，餘者復施教化",
    "T26n1532_003:0347b19": "眾生令行布施，彼諸菩薩亦令眾生發菩提",
    "T26n1532_003:0347b20": "心修行布施，彼諸菩薩復令眾生發心行施。",
    "T26n1532_003:0347b21": "如是展轉自心住施、令他住施。以是義故，",
    "T26n1532_003:0347b22": "施波羅蜜展轉增長，以常不捨菩提心故。說",
    "T26n1532_003:0347b23": "持戒波羅蜜，餘毀禁者令得持戒。以不捨離",
    "T26n1532_003:0347b24": "菩提行心，為得大菩提故、為令住持戒故、以",
    "T26n1532_003:0347b25": "見一切智心不退故，說忍辱波羅蜜。於菩提",
    "T26n1532_003:0347b26": "心中說菩薩名，為令餘處諸餘眾生生忍心",
    "T26n1532_003:0347b27": "故。忍一切罪、忍一切惡，思惟一切智心不得",
    "T26n1532_003:0347b28": "故，說精進波羅蜜。依精進波羅蜜，不見彼岸、",
    "T26n1532_003:0347b29": "不取苦行相，是故不生疲倦之心。以證一切",
    "T26n1532_003:0347c01": "智心寂靜故，說禪波羅蜜法，所謂心自性清",
    "T26n1532_003:0347c02": "淨不生不滅，以知寂靜智故、以散亂心一切",
    "T26n1532_003:0347c03": "不行故、不戲一切法故，說般若波羅蜜。以攝",
    "T26n1532_003:0347c04": "取無分別智故，以為示現餘波羅蜜善清淨",
    "T26n1532_003:0347c05": "故，為餘波羅蜜依一切智心說。",
    "T26n1532_003:0347c06": "障行煩惱對治法者，其唯如是見波羅蜜",
    "T26n1532_003:0347c07": "勝行無我，為佛法淳熟故、為教化眾生故，依",
    "T26n1532_003:0347c08": "於彼法，次問無量。於諸眾生不生有心而生",
    "T26n1532_003:0347c09": "慈心。此明何義？無異自身安隱心故，不生異",
    "T26n1532_003:0347c10": "身他眾生想。菩薩依彼不生法想行於悲心，",
    "T26n1532_003:0347c11": "以見苦法不成就故，以諸眾生著彼苦苦故",
    "T26n1532_003:0347c12": "生悲心。菩薩依彼，不生我想行於喜心，依彼",
    "T26n1532_003:0347c13": "見自身相離於喜心。見他資生具足成就，起",
    "T26n1532_003:0347c14": "貪嫉意心不生喜；菩薩不爾，更無貪相，隨",
    "T26n1532_003:0347c15": "喜於彼，是故遠離所治嫉妬，依離嫉妬行於",
    "T26n1532_003:0347c16": "喜心。菩薩依彼，不生彼我想行於捨心。依見",
    "T26n1532_003:0347c17": "彼我想，此對治故，行於捨心。第八地中無功",
    "T26n1532_003:0347c18": "用行，以得無分別智力故、以得同不同智慧",
    "T26n1532_003:0347c19": "力故、能遠離自他二心相故、於諸眾生與",
    "T26n1532_003:0347c20": "離染因快方便故。",
    "T26n1532_003:0347c21": "如是依波羅蜜依於無量，為利自身亦利他",
    "T26n1532_003:0347c22": "身而修行者，復依上上欲心、依受法樂、依斷",
    "T26n1532_003:0347c23": "煩惱，為如所說一切功德得增長故。次問云",
    "T26n1532_003:0347c24": "何住於信等？如彼次第能信無言之法住於",
    "T26n1532_003:0347c25": "信法。信第一法甚深法無我已，餘甚深法難",
    "T26n1532_003:0347c26": "信得信，以不執著一切音聲住聞慧中，如所",
    "T26n1532_003:0347c27": "聞法無有如是執著之心異求於法，雖少聞",
    "T26n1532_003:0347c28": "慧而能作多事故、但聞一行偈說多聞慧",
    "T26n1532_003:0347c29": "故。依內心相是故有慚，謂依他身自身不",
    "T26n1532_003:0348a01": "如法行，以知過失，離於彼處，捨外入故愧",
    "T26n1532_003:0348a02": "行成就。他人說法不如法行，離彼過失，以他",
    "T26n1532_003:0348a03": "人身是外入故。嫉妬入說彼人如是，捨於彼",
    "T26n1532_003:0348a04": "法名捨外入。此義應知。身口意業三種清淨，",
    "T26n1532_003:0348a05": "遍一切處成就功德能受供養，淨福田等乃",
    "T26n1532_003:0348a06": "至慚愧，如是所說諸功德等，對治所治身口",
    "T26n1532_003:0348a07": "意業善惡相應，以是義故名為清淨。依彼至",
    "T26n1532_003:0348a08": "到功德具足，是故名為遍行一切功德處也，",
    "T26n1532_003:0348a09": "如是應知。又復有義：遍至一切功德處者，於",
    "T26n1532_003:0348a10": "彼所說一切功德法中住故。",
    "T26n1532_003:0348a11": "十偈之義，一一如經。",
    "T26n1532_003:0348a12": "如是依世間法說能受供勝福田等諸功德",
    "T26n1532_003:0348a13": "已，即依彼義，如是次第梵天發問，此義應知。",
    "T26n1532_003:0348a14": "云何菩薩過世間法者，以諸聲聞亦過世間，",
    "T26n1532_003:0348a15": "是故如來示現勝法過諸聲聞出世間法，是",
    "T26n1532_003:0348a16": "故說言出過世間法。又復示現雖在世間行",
    "T26n1532_003:0348a17": "世間法而過世間，又而不為彼世法所染著，",
    "T26n1532_003:0348a18": "現行世間化眾生故。如經「如實善知世間諸",
    "T26n1532_003:0348a19": "法」故。又為聚集諸眾生故，現巧方便為彼眾",
    "T26n1532_003:0348a20": "生，攝取令入世間法故。知世間集諦、知世間",
    "T26n1532_003:0348a21": "所去，而依願智生於彼處，不為世間集所生",
    "T26n1532_003:0348a22": "故。取如是生，示現世間成就世諦，依世諦故",
    "T26n1532_003:0348a23": "為眾生說法，令諸眾生出過世間故。菩薩雖",
    "T26n1532_003:0348a24": "於世間中行，而終不為世間所染。得法無我",
    "T26n1532_003:0348a25": "住無住道，以為教化一切眾生，是故雖生於",
    "T26n1532_003:0348a26": "世間，為彼攝取世間之道故。",
    "T26n1532_003:0348a27": "三十五偈，如經所說。",
    "T26n1532_003:0348a28": "依說世間法，如來亦依自身世間、法世間識",
    "T26n1532_003:0348a29": "知境界，以樂說辯才說入世間法相。以如來",
    "T26n1532_003:0348b01": "法出過聲聞出世間法，聲聞亦過世間境界，",
    "T26n1532_003:0348b02": "如來過彼聲聞境界，復說勝法。說彼法者，為",
    "T26n1532_003:0348b03": "餘眾生過世間故，示現如是出世間方便。「梵",
    "T26n1532_003:0348b04": "天言：世間者，我說五陰名為世間」者，此中示",
    "T26n1532_003:0348b05": "現五取陰應知，依世間說故。貪著五陰者，貪",
    "T26n1532_003:0348b06": "著是愛也。名為世間集者，以依彼愛，世間",
    "T26n1532_003:0348b07": "聚集故。過去未來現在諸陰滅故，以未來",
    "T26n1532_003:0348b08": "世陰因盡故，以更不種未來種子故名為滅。",
    "T26n1532_003:0348b09": "觀察五陰不見二名為世間滅道者，求道不",
    "T26n1532_003:0348b10": "求道一。二一向不得聖道，示現勝故。此明",
    "T26n1532_003:0348b11": "何義？世間對治非一向定，若有對治則能厭",
    "T26n1532_003:0348b12": "苦，若無對治則退彼法；若有一法為對治此",
    "T26n1532_003:0348b13": "法，則不對治餘法；若有一法為對治下地，則",
    "T26n1532_003:0348b14": "非上地對治。聖道對治則不如是，以一切時",
    "T26n1532_003:0348b15": "一切法對治故。",
    "T26n1532_003:0348b16": "如是依聲聞乘對治之義，說世間等差別相",
    "T26n1532_003:0348b17": "已，次依大乘對治法之義差別相說。依於大",
    "T26n1532_003:0348b18": "乘說法相者，如經「復次梵天！如是等故，所言",
    "T26n1532_003:0348b19": "五陰五陰者但有言說」者，於五陰中見聞知",
    "T26n1532_003:0348b20": "等但是名字分別說故。以依無始久遠集來、",
    "T26n1532_003:0348b21": "依分別體，是故執著彼法。菩薩觀察，若依如",
    "T26n1532_003:0348b22": "是名字分別，是言語見之世間也；若如言語",
    "T26n1532_003:0348b23": "名字分別貪著相者，彼為邪見、離隨順行，名",
    "T26n1532_003:0348b24": "世間集。如彼世間寂滅之相，如實觀察滅相",
    "T26n1532_003:0348b25": "之體，如實觀察所緣滅故，名世間滅。以何等",
    "T26n1532_003:0348b26": "道不取彼見名世間滅道？向說分別能治分",
    "T26n1532_003:0348b27": "別，示現無分別智。如是等世間境界如來已",
    "T26n1532_003:0348b28": "過，如來已得大涅槃故，攝取非過世間、非離",
    "T26n1532_003:0348b29": "世間道。",
    "T26n1532_003:0348c01": "如是依世間世間等說苦諦等已，依勝聖",
    "T26n1532_003:0348c02": "諦次下復問如來所說四聖諦者，以彼聖",
    "T26n1532_003:0348c03": "人虛妄分別苦等諸諦，如來示現真實聖諦",
    "T26n1532_003:0348c04": "則不如是。此以何義？諦有二種：一者相諦；二",
    "T26n1532_003:0348c05": "者心諦。以依如是二種諦故。依相諦者，說苦",
    "T26n1532_003:0348c06": "諦等所有法相、所有法體、所有實體，依彼非",
    "T26n1532_003:0348c07": "聖諦、聖諦無差別故，說道聖諦。依心諦者，說",
    "T26n1532_003:0348c08": "勝聖諦，彼聖諦中知顛倒心、不顛倒心故。此",
    "T26n1532_003:0348c09": "以何義？以非聖者說苦諦者，彼但受苦不",
    "T26n1532_003:0348c10": "知苦諦；說集諦者，彼人但聞虛妄集法，不知",
    "T26n1532_003:0348c11": "集諦；說滅諦者，彼聞滅名墮於斷見，不知滅",
    "T26n1532_003:0348c12": "諦；說道諦者，彼人但聞業與煩惱有為之法，",
    "T26n1532_003:0348c13": "如是之法但是有為世間集法，不知道諦。",
    "T26n1532_003:0348c14": "如是分別苦諦等四諦。若如是等皆有諦者，",
    "T26n1532_003:0348c15": "生三惡道諸眾生等，皆應有諦而彼無諦，以",
    "T26n1532_003:0348c16": "為示現如是義故，如經「梵天！若彼苦是實聖",
    "T26n1532_003:0348c17": "諦者，一切牛猪諸畜生等應有實諦。何以故？",
    "T26n1532_003:0348c18": "以彼皆受種種苦故。以是義故，苦非實諦」如",
    "T26n1532_003:0348c19": "是等故。以何義故諸畜生中唯說牛猪餘不",
    "T26n1532_003:0348c20": "說者，以畜生中唯牛與猪最愚矇故，以諸",
    "T26n1532_003:0348c21": "世間皆知牛猪最為鈍故。如是非聖虛妄分",
    "T26n1532_003:0348c22": "別謂以為諦，此義應知。以世間人依於苦",
    "T26n1532_003:0348c23": "門，虛妄執著以為苦諦；依於集門，虛妄執著",
    "T26n1532_003:0348c24": "以為集諦；依於滅門，欲離有漏法，虛妄執著",
    "T26n1532_003:0348c25": "以為滅諦；依道對治門，虛妄執著以為道諦。",
    "T26n1532_003:0348c26": "又苦集二諦無彼體相，以彼自體不成就故，",
    "T26n1532_003:0348c27": "以彼自體本來不生不和合故。以依彼虛妄",
    "T26n1532_003:0348c28": "執著心對治故，說知無生、無和合，是名聖人",
    "T26n1532_003:0348c29": "聖諦。諸有漏法亦一切時無如是體，以彼法",
    "T26n1532_003:0349a01": "體無可離故。以依彼虛妄執著心對治，依真",
    "T26n1532_003:0349a02": "如清淨彼一切法本來寂滅故，說知無生無",
    "T26n1532_003:0349a03": "滅，是名聖人聖諦對治。對治亦無彼體相，以",
    "T26n1532_003:0349a04": "彼自體不成就故，以彼道諦非對治諦故。以",
    "T26n1532_003:0349a05": "依彼虛妄執著心對治，依自性清淨心、依平",
    "T26n1532_003:0349a06": "等觀可觀、依淳熟智、依觀察智、依彼諸法一切",
    "T26n1532_003:0349a07": "法平等無二、無修道故，說以不二法得道，",
    "T26n1532_003:0349a08": "是名聖人聖諦。以說第一聖諦涅槃異名，名",
    "T26n1532_003:0349a09": "為道諦，是名聖人聖諦。以不誑故、以不生故，",
    "T26n1532_003:0349a10": "說為聖諦。又從無生乃至不二，謂依涅槃所",
    "T26n1532_003:0349a11": "修之道、依聖道諦一切法平等故，說一切法不",
    "T26n1532_003:0349a12": "二。說涅槃者，以真如法清淨得名，以彼涅槃",
    "T26n1532_003:0349a13": "離於可取能取法故，以依彼法而得名故。如",
    "T26n1532_003:0349a14": "是次第。",
    "T26n1532_003:0349a15": "又彼諦者，因不正念，名為虛妄語，非實聖諦。",
    "T26n1532_003:0349a16": "又即彼諦，因正念故，名為實語亦非實聖諦。",
    "T26n1532_003:0349a17": "是故示現妄語實語皆不成就。如經「梵天！實",
    "T26n1532_003:0349a18": "聖諦實聖諦者，非妄語非實語故」。彼非正念",
    "T26n1532_003:0349a19": "取我相等，示現應知。如是諸句，於一一法中生",
    "T26n1532_003:0349a20": "執著故，以異異義相縛應知。謂有一我我",
    "T26n1532_003:0349a21": "體是有以為根本，依根本我故有種種。以我",
    "T26n1532_003:0349a22": "不斷名為眾生，依命根住故名為命，數墮",
    "T26n1532_003:0349a23": "六道故名丈夫。如是等見自身是一，虛妄執",
    "T26n1532_003:0349a24": "著取我相等，即於彼我虛妄分別常與無",
    "T26n1532_003:0349a25": "常，墮於常見、墮於斷見。見我是色、我是無色，",
    "T26n1532_003:0349a26": "如是種種虛妄分別異異執著，著我是一。以",
    "T26n1532_003:0349a27": "我是物，以虛妄分別是故取相，依彼我虛",
    "T26n1532_003:0349a28": "妄分別取無明等，生虛妄分別而取生相。",
    "T26n1532_003:0349a29": "即依彼我虛妄分別取無明等滅，虛妄分別",
    "T26n1532_003:0349b01": "取斷滅相。如是生滅，依於我相。次第成彼虛",
    "T26n1532_003:0349b02": "妄分別，取世間相、取涅槃相。取彼世間、取涅",
    "T26n1532_003:0349b03": "槃者，如前所說諸取相等，所謂取者，希樂信",
    "T26n1532_003:0349b04": "等虛妄分別堅執定取。唯此是實餘者虛妄，",
    "T26n1532_003:0349b05": "是名為著。以彼諸見不可捨離，虛妄執著",
    "T26n1532_003:0349b06": "是名為觸。不離彼觸是名為取。如是次第不",
    "T26n1532_003:0349b07": "著不觸不取等者，是名實語，示現正念。",
    "T26n1532_003:0349b08": "如是依丈夫無我非妄語非實語說法已，次",
    "T26n1532_003:0349b09": "依法無我說苦等分別。離無分別智是故名",
    "T26n1532_003:0349b10": "誑，以是誑故名為妄語，是故示現彼二乘諦",
    "T26n1532_003:0349b11": "虛妄不實。分別三世一切法故彼念虛妄，是",
    "T26n1532_003:0349b12": "故示現無分別智。此以何義？以憶過去一",
    "T26n1532_003:0349b13": "切法門、分別現在一切諸法、念未來世一切",
    "T26n1532_003:0349b14": "法門，以是義故離於正念。菩薩住彼無分別",
    "T26n1532_003:0349b15": "智中，不戲一切法相，觀法無我得無住涅槃，",
    "T26n1532_003:0349b16": "以不住世間涅槃中故得平等見。菩薩如是",
    "T26n1532_003:0349b17": "善知法已，諸諦如說示現，不見成就諦故。聖",
    "T26n1532_003:0349b18": "人諦者，彼處無實語無妄語，以是義故，示現",
    "T26n1532_003:0349b19": "彼義。",
    "T26n1532_003:0349b20": "雖有正念、不正念心二種差別，而彼聖諦猶",
    "T26n1532_003:0349b21": "不成就。若住實相成就諦者，則一切時古今",
    "T26n1532_003:0349b22": "常爾恒如是住。自此以下示現彼義。如經「梵",
    "T26n1532_003:0349b23": "天！言實實者古今實故」。此明何義？彼法",
    "T26n1532_003:0349b24": "性法體，示現勝法體、聖法體因。世間、涅槃無",
    "T26n1532_003:0349b25": "差別故，是故名為常聖諦也。依世間、涅槃示",
    "T26n1532_003:0349b26": "現二，二聖諦成就。如是依真如相聖諦，示現",
    "T26n1532_003:0349b27": "不離世間聖諦，示現不取涅槃聖諦。如是說",
    "T26n1532_003:0349b28": "法相諦，證已而說者，示現彼人名為實說；彼",
    "T26n1532_003:0349b29": "人說聖諦名為邪說。自此以下示現彼義。",
    "T26n1532_003:0349c01": "示現彼人無增上戒學因，彼人不能守護諸",
    "T26n1532_003:0349c02": "根，示現少因故，示現彼無增上戒學；無彼增",
    "T26n1532_003:0349c03": "上定學因，示現彼無增上定學；無彼增上慧",
    "T26n1532_003:0349c04": "學因，示現彼無增上慧學。示是生相是苦諦",
    "T26n1532_003:0349c05": "等執著虛妄法，次第自配，此義應知。",
    "T26n1532_003:0349c06": "如是彼婆伽婆以為世尊，而彼聲聞但是",
    "T26n1532_003:0349c07": "外道。次下示現彼聲聞人成於外道，以彼愚",
    "T26n1532_003:0349c08": "人失物為諦、說物為諦，示現彼人墮於惡道",
    "T26n1532_003:0349c09": "故。以自不說、以如來得無言語法故，苦等",
    "T26n1532_003:0349c10": "諸諦自體不成，示說諦相。我如是證，示現不",
    "T26n1532_003:0349c11": "立有法相故。示現他不取故，菩提不可得。以",
    "T26n1532_003:0349c12": "無分別體故不取，我已得菩提法，無如是取，",
    "T26n1532_003:0349c13": "離一切有，以離三界離五道故，以過彼法得",
    "T26n1532_003:0349c14": "出世間聖道法故。如是不見一切諸法是菩",
    "T26n1532_003:0349c15": "提相，不證一法而證諸法，是故說為應正",
    "T26n1532_003:0349c16": "遍知。若如來於法無所得者，以何義故，說如",
    "T26n1532_003:0349c17": "來坐道場名為佛者？此問如來遮有物得故。",
    "T26n1532_003:0349c18": "如來說言我不得物，聞說法名世諦攝故；分",
    "T26n1532_003:0349c19": "別相故，依無體相法無我說。次依法無我",
    "T26n1532_003:0349c20": "問。彼法相、彼法無我，以一切法無體為體，遮",
    "T26n1532_003:0349c21": "有無二法。示現何義？示現彼法非有物可證、",
    "T26n1532_003:0349c22": "非無物可證，以彼法離於二相是故說證。",
    "T26n1532_003:0349c23": "如是說已，自下次說非謂一向不證實法。以",
    "T26n1532_003:0349c24": "見虛妄執著法無故，如實善知自性不生，",
    "T26n1532_003:0349c25": "以依顛倒他體而生。所謂染等分別體性，",
    "T26n1532_003:0349c26": "常一切時自性不生；知真如我如是證法。",
    "T26n1532_003:0349c27": "云何而知？如常不知不覺而知。言知識者，",
    "T26n1532_003:0349c28": "此為示現彼真如相亦不分別，以不見彼真",
    "T26n1532_003:0349c29": "實法體，以彼法體一切言語不可得故，是",
    "T26n1532_003:0350a01": "故示現彼證智因。不知不識不可見等者，於",
    "T26n1532_003:0350a02": "見聞覺識墮四種語。此諸句等，上上起門",
    "T26n1532_003:0350a03": "示現應知。不可取等，如彼法體如是彼法",
    "T26n1532_003:0350a04": "不可以彼見等取故。此以何義？以諸名字不",
    "T26n1532_003:0350a05": "可得故、過心境界故、以無戲論事故、相應法",
    "T26n1532_003:0350a06": "中不可相當故、以諸言語不能至到故、相應",
    "T26n1532_003:0350a07": "法中不可相當故、不可問答故、過六根故、過",
    "T26n1532_003:0350a08": "名字故、內身一切不可說故、無世間相故、",
    "T26n1532_003:0350a09": "世間法不行故、離於所作以有為法所不行",
    "T26n1532_003:0350a10": "故、以無世間心意意識分別相故、出過世間",
    "T26n1532_003:0350a11": "以無彼體故、以過於戲論無可對事故。",
    "T26n1532_003:0350a12": "如是示現所說法體無有一切諸分別已，示",
    "T26n1532_003:0350a13": "現彼法虛空相似應知。彼法虛空相似，有二",
    "T26n1532_003:0350a14": "種相應知：一者遍去，以離有無戲論法故、",
    "T26n1532_003:0350a15": "以得諸佛不可思議畢竟法故；二者無礙，以",
    "T26n1532_003:0350a16": "大慈心第一忍苦所不可作而能作故、以無",
    "T26n1532_003:0350a17": "言法依言說故、以依彼法令諸眾生得入法",
    "T26n1532_003:0350a18": "故。為示何義？有諸眾生依於黠慧我慢心",
    "T26n1532_003:0350a19": "故，不能信此所說法相，以為示現彼諸眾生",
    "T26n1532_003:0350a20": "善根微薄故。說彼法相，為明何義？明此法門",
    "T26n1532_003:0350a21": "一切世間所難信者，以世間意於同法中",
    "T26n1532_003:0350a22": "常顛倒故。此義云何？世間人意念云我等",
    "T26n1532_003:0350a23": "應證實諦，依三學法修行滿足，我依彼法應",
    "T26n1532_003:0350a24": "得涅槃。一向修善法以依彼法現受法樂。此善",
    "T26n1532_003:0350a25": "行次第，依佛出世以為根本，次有說法、次有",
    "T26n1532_003:0350a26": "如實修行伴侶眾僧，如是此法實諦等如實",
    "T26n1532_003:0350a27": "而住，以無戲論故。諸世間人所不能信，此義",
    "T26n1532_003:0350a28": "應知。「世尊！譬如水中出火火中出水」者，為",
    "T26n1532_003:0350a29": "示何義？以為示現煩惱如火，以非寂靜體，遠",
    "T26n1532_003:0350b01": "離彼體故；菩提如水，以其能滅煩惱火故。以",
    "T26n1532_003:0350b02": "彼不信與信相違，相應法而不相應，此義",
    "T26n1532_003:0350b03": "應知。言煩惱者，所謂一切愚癡凡夫，如是執",
    "T26n1532_003:0350b04": "著戲論，言有煩惱染我。為彼愚人遮煩惱體不",
    "T26n1532_003:0350b05": "成就故，以觀察法不可得故、以出世間智乃",
    "T26n1532_003:0350b06": "證得故、以識不能分別知故、以對治所治學",
    "T26n1532_003:0350b07": "修道故、以不執著能治所治二相法故，以得",
    "T26n1532_003:0350b08": "真如清淨法故、以無有心取得法故、能令彼",
    "T26n1532_003:0350b09": "障無勢力故、以彼障法本性不生故。如說法",
    "T26n1532_003:0350b10": "相，若人不生諸法相者，則得遠離一切邪",
    "T26n1532_003:0350b11": "見而得解脫，以得遠離取不實相能治所治",
    "T26n1532_003:0350b12": "分別心故。",
    "T26n1532_003:0350b13": "自此已下，依諸菩薩摩訶薩信法功德，讚歎",
    "T26n1532_003:0350b14": "彼菩薩有七種功德，此義應知。何等為七？",
    "T26n1532_003:0350b15": "一者所作諸行滿足功德；二者修行功德；三",
    "T26n1532_003:0350b16": "者入位功德；四者以自在心生有功德；五者",
    "T26n1532_003:0350b17": "善練功德；六者能集佛法修行功德；七者得",
    "T26n1532_003:0350b18": "果功德。",
    "T26n1532_003:0350b19": "云何所作諸行滿足功德？示現過去於諸佛",
    "T26n1532_003:0350b20": "所能作所作種種功德皆悉已辦故。復有何",
    "T26n1532_003:0350b21": "義？依二種義：一依功德；二依智慧。以能供",
    "T26n1532_003:0350b22": "養恭敬給侍，諸修行等如威儀故，聞正法故。",
    "T26n1532_003:0350b23": "如是次第菩薩如是滿足功德智慧行已，次",
    "T26n1532_003:0350b24": "應修行入地諸行，是故次說修行功德四句，",
    "T26n1532_003:0350b25": "示現有諸功德智慧增上，以飲食法食二種",
    "T26n1532_003:0350b26": "攝故。以依善知識復修諸行，能於義中、能於",
    "T26n1532_003:0350b27": "法中作巧方便，隨順正法如實修行故，以得",
    "T26n1532_003:0350b28": "上妙善根力故、依巧方便故。妙有二種：一者",
    "T26n1532_003:0350b29": "能作所作妙；二者深妙。能信彼處，以聞如是",
    "T26n1532_003:0350c01": "二種大妙不驚不怖故、以善護如來妙法藏",
    "T26n1532_003:0350c02": "故、以如說法一一隨順如實修行故、以不",
    "T26n1532_003:0350c03": "自見以不自觸法故。",
    "T26n1532_003:0350c04": "菩薩如是如實修行，自身畢竟入菩薩位，是",
    "T26n1532_003:0350c05": "故次說入位功德二十五句示現此義。云何",
    "T26n1532_003:0350c06": "名為生如來家？以是菩薩依佛家生、得佛法",
    "T26n1532_003:0350c07": "故。以能捨於分別煩惱，爾時攝取無分別智",
    "T26n1532_003:0350c08": "故，示現修行施等行故，以斷所治破戒法故。",
    "T26n1532_003:0350c09": "此以何義？以持戒故對於破戒。能起破戒諸",
    "T26n1532_003:0350c10": "煩惱滅，是故持戒治彼所治。以得對治惜身",
    "T26n1532_003:0350c11": "命故、以得對治懈怠心故、以對欲界惡不善",
    "T26n1532_003:0350c12": "故、以對一切諸不正見乃至對於小乘見故，",
    "T26n1532_003:0350c13": "如是名為入位功德。是出世間波羅蜜行功",
    "T26n1532_003:0350c14": "德應知，以於如來如實所說甚深之法正入",
    "T26n1532_003:0350c15": "功德不顛倒故。以彼不能作諸功德障，所謂",
    "T26n1532_003:0350c16": "天魔煩惱魔等不能作障，如是次第說，以能",
    "T26n1532_003:0350c17": "說法入功德故，以深意說不顛倒法功德入",
    "T26n1532_003:0350c18": "故，說法功德以如世諦第一義諦真實說故，",
    "T26n1532_003:0350c19": "如次第說。此明何義？法自性者，所謂諸法自",
    "T26n1532_003:0350c20": "體相等入彼應知。住持功德入法門流位，得",
    "T26n1532_003:0350c21": "清淨法故。以依如來住持之力能作所作故，",
    "T26n1532_003:0350c22": "是諸菩薩不共住功德同梵行故，以得持戒",
    "T26n1532_003:0350c23": "平等行故，以是菩薩有善法分增長功德，以",
    "T26n1532_003:0350c24": "出世間信等功德皆現前故。此是以不觸諸",
    "T26n1532_003:0350c25": "食功德。此明何義？隨宜而得。謂依乞食住",
    "T26n1532_003:0350c26": "處臥具及湯藥等知足功德，聖人所行隨何",
    "T26n1532_003:0350c27": "資生皆不觸故，樂離諸欲修行之相。不觸功",
    "T26n1532_003:0350c28": "德對觸應知。此復何義？不依於他智慧命",
    "T26n1532_003:0350c29": "活，是故易滿易養應知。以能隨順證智功德，",
    "T26n1532_003:0351a01": "自身畢竟得阿耨多羅三藐三菩提故，以心",
    "T26n1532_003:0351a02": "畢竟我定得故。當知是人為能度者，以是人",
    "T26n1532_003:0351a03": "能度未度者，如是等八句為他利益修行功",
    "T26n1532_003:0351a04": "德，應如是知。以能安慰煩惱所縛諸眾生等",
    "T26n1532_003:0351a05": "令入道故，能安眾生解脫法中故，能令眾生",
    "T26n1532_003:0351a06": "得解脫故，二句次第示現勝處，能為說道故、",
    "T26n1532_003:0351a07": "能與解脫故。二句次第示現能知對治法故，",
    "T26n1532_003:0351a08": "示現能與對治，所治能治法故。",
    "T26n1532_003:0351a09": "勝思惟梵天所問經論卷第三"
}