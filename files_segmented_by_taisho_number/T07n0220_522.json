{
    "T07n0220_522:0672a07": "大般若波羅蜜多經卷第五百二",
    "T07n0220_522:0672a08": "十二",
    "T07n0220_522:0672a10": "三藏法師玄奘奉　詔譯",
    "T07n0220_522:0672a11": "第三分見不動品第二十五之二",
    "T07n0220_522:0672a12": "「復次，善現！是菩薩摩訶薩其心堅固逾於金",
    "T07n0220_522:0672a13": "剛，假使十方殑伽沙等諸佛世界一切有情",
    "T07n0220_522:0672a14": "皆變為魔，是諸魔眾各復化作爾所惡魔，此",
    "T07n0220_522:0672a15": "諸惡魔皆有無量無數神力，是諸惡魔盡其",
    "T07n0220_522:0672a16": "神力不能留難是菩薩摩訶薩，令不能行甚深",
    "T07n0220_522:0672a17": "般若波羅蜜多。所以者何？是菩薩摩訶薩已",
    "T07n0220_522:0672a18": "得般若波羅蜜多方便善巧，知一切法不可",
    "T07n0220_522:0672a19": "得故。「善現當知！若菩薩摩訶薩成就二法，一",
    "T07n0220_522:0672a20": "切惡魔不能留難，令不能行甚深般若波羅蜜",
    "T07n0220_522:0672a21": "多。何等為二？一者、觀察諸法皆空。二者、不",
    "T07n0220_522:0672a22": "捨諸有情類。善現當知！若菩薩摩訶薩成就",
    "T07n0220_522:0672a23": "二法，一切惡魔不能障礙，令不能行甚深般",
    "T07n0220_522:0672a24": "若波羅蜜多，何等為二？一者、如說悉皆能作。",
    "T07n0220_522:0672a25": "二者、常為諸佛護念。「善現當知！若菩薩摩訶",
    "T07n0220_522:0672a26": "薩能如是行甚深般若波羅蜜多，諸天子等",
    "T07n0220_522:0672a27": "常來禮敬，親近供養、請問勸發，作如是言：『善",
    "T07n0220_522:0672a28": "哉！大士！欲證無上正等菩提，當勤住空、無相、",
    "T07n0220_522:0672a29": "無願。何以故？善男子！若勤住空、無相、無願，",
    "T07n0220_522:0672b01": "一切有情無依怙者能作依怙，無歸依者能",
    "T07n0220_522:0672b02": "作歸依，無救護者能作救護，無投趣者能作",
    "T07n0220_522:0672b03": "投趣，無舍宅者能作舍宅，無洲渚者能作洲",
    "T07n0220_522:0672b04": "渚，與暗冥者能作光明，與聾盲者能作耳目。",
    "T07n0220_522:0672b05": "何以故？善男子！如是住空、無相、無願，即為",
    "T07n0220_522:0672b06": "安住甚深般若波羅蜜多，若能安住甚深般",
    "T07n0220_522:0672b07": "若波羅蜜多，速證無上正等菩提。』善現當知！",
    "T07n0220_522:0672b08": "若菩薩摩訶薩能如是住甚深般若波羅蜜",
    "T07n0220_522:0672b09": "多，則為十方無量、無數、無邊世界現在諸佛",
    "T07n0220_522:0672b10": "處大眾中自然歡喜稱揚讚歎是菩薩摩訶薩",
    "T07n0220_522:0672b11": "名字、種姓及諸功德，所謂安住甚深般若波",
    "T07n0220_522:0672b12": "羅蜜多真淨功德。「善現當知！如我今者為眾",
    "T07n0220_522:0672b13": "宣說甚深般若波羅蜜多，在大眾中自然歡喜",
    "T07n0220_522:0672b14": "稱揚讚歎寶幢菩薩摩訶薩、尸棄菩薩摩訶薩",
    "T07n0220_522:0672b15": "等諸菩薩摩訶薩，及餘現住不動佛所淨修",
    "T07n0220_522:0672b16": "梵行住深般若波羅蜜多諸菩薩摩訶薩名字、",
    "T07n0220_522:0672b17": "種姓及諸功德，所謂安住甚深般若波羅蜜",
    "T07n0220_522:0672b18": "多真淨功德。現在東方無量、無數、無邊世界",
    "T07n0220_522:0672b19": "一切如來、應、正等覺為眾宣說甚深般若波",
    "T07n0220_522:0672b20": "羅蜜多，於彼亦有諸菩薩摩訶薩淨修梵行",
    "T07n0220_522:0672b21": "不離般若波羅蜜多，彼諸如來、應、正等覺各",
    "T07n0220_522:0672b22": "於眾中自然歡喜稱揚讚歎彼菩薩摩訶薩名",
    "T07n0220_522:0672b23": "字、種姓及諸功德，所謂不離甚深般若波羅",
    "T07n0220_522:0672b24": "蜜多真淨功德。南西北方四維上下亦復如",
    "T07n0220_522:0672b25": "是。「善現當知！有菩薩摩訶薩從初發心行",
    "T07n0220_522:0672b26": "深般若波羅蜜多，漸次圓滿大菩提道，漸次",
    "T07n0220_522:0672b27": "圓滿甚深般若波羅蜜多，乃至當得一切相",
    "T07n0220_522:0672b28": "智，亦為十方無量、無數、無邊世界一切如來、",
    "T07n0220_522:0672b29": "應、正等覺在大眾中自然歡喜稱揚讚歎是菩",
    "T07n0220_522:0672c01": "薩摩訶薩名字、種姓及諸功德，所謂修行甚",
    "T07n0220_522:0672c02": "深般若波羅蜜多真淨功德。所以者何？是菩",
    "T07n0220_522:0672c03": "薩摩訶薩能為難事不斷佛種，利益安樂一",
    "T07n0220_522:0672c04": "切有情。」",
    "T07n0220_522:0672c05": "爾時，善現便白佛言：「何等菩薩摩訶薩蒙佛",
    "T07n0220_522:0672c06": "世尊在大眾中自然歡喜稱揚讚歎名字、種姓",
    "T07n0220_522:0672c07": "及諸功德，為不退轉、為退轉耶？」佛告善現：「有",
    "T07n0220_522:0672c08": "菩薩摩訶薩住不退轉行深般若波羅蜜多，",
    "T07n0220_522:0672c09": "蒙佛世尊在大眾中自然歡喜稱揚讚歎名字、",
    "T07n0220_522:0672c10": "種姓及諸功德。復有菩薩摩訶薩雖未受記",
    "T07n0220_522:0672c11": "而修般若波羅蜜多方便善巧，亦蒙諸佛在",
    "T07n0220_522:0672c12": "大眾中自然歡喜稱揚讚歎名字種姓及諸功",
    "T07n0220_522:0672c13": "德。」具壽善現復白佛言：「此所說者是何菩薩？」",
    "T07n0220_522:0672c14": "佛告善現：「有菩薩摩訶薩隨不動佛為菩薩",
    "T07n0220_522:0672c15": "時所修而學，已得安住不退轉位，是菩薩",
    "T07n0220_522:0672c16": "摩訶薩蒙佛世尊在大眾中自然歡喜稱揚",
    "T07n0220_522:0672c17": "讚歎名字、種姓及諸功德。復有菩薩摩訶薩",
    "T07n0220_522:0672c18": "隨寶幢菩薩摩訶薩、尸棄菩薩摩訶薩等所修",
    "T07n0220_522:0672c19": "而學，是菩薩摩訶薩雖未受記而勤精進，",
    "T07n0220_522:0672c20": "行深般若波羅蜜多方便善巧，亦蒙諸佛在",
    "T07n0220_522:0672c21": "大眾中自然歡喜稱揚讚歎名字、種姓及諸功",
    "T07n0220_522:0672c22": "德。「復次，善現！有菩薩摩訶薩行深般若波",
    "T07n0220_522:0672c23": "羅蜜多，於一切法無生性中雖深信解而未",
    "T07n0220_522:0672c24": "證得無生法忍，於深般若波羅蜜多雖深信",
    "T07n0220_522:0672c25": "解而未證得無生法忍，於一切法畢竟空性",
    "T07n0220_522:0672c26": "雖深信解而未證得無生法忍，於一切法皆",
    "T07n0220_522:0672c27": "寂靜性雖深信解而未證得無生法忍，於一",
    "T07n0220_522:0672c28": "切法皆遠離性雖深信解而未證得無生法",
    "T07n0220_522:0672c29": "忍，於一切法無所有性雖深信解而未證得",
    "T07n0220_522:0673a01": "無生法忍，於一切法不自在性雖深信解而",
    "T07n0220_522:0673a02": "未證得無生法忍，於一切法不堅實性雖深",
    "T07n0220_522:0673a03": "信解而未證得無生法忍。善現！如是等菩薩",
    "T07n0220_522:0673a04": "摩訶薩亦蒙諸佛在大眾中自然歡喜稱揚",
    "T07n0220_522:0673a05": "讚歎名字、種姓及諸功德。「善現當知！若菩薩",
    "T07n0220_522:0673a06": "摩訶薩蒙佛世尊在大眾中自然歡喜稱揚讚",
    "T07n0220_522:0673a07": "歎名字、種姓及諸功德，是菩薩摩訶薩超諸",
    "T07n0220_522:0673a08": "聲聞、獨覺等地，必得無上正等菩提。善現當",
    "T07n0220_522:0673a09": "知！若菩薩摩訶薩行深般若波羅蜜多方便",
    "T07n0220_522:0673a10": "善巧，蒙佛世尊在大眾中自然歡喜稱揚讚",
    "T07n0220_522:0673a11": "歎名字、種姓及諸功德，是菩薩摩訶薩必當",
    "T07n0220_522:0673a12": "安住不退轉位，住是位已，疾證無上正等菩",
    "T07n0220_522:0673a13": "提。「復次，善現！若菩薩摩訶薩聞說如是甚",
    "T07n0220_522:0673a14": "深般若波羅蜜多所有義趣，無疑、無惑、不迷、",
    "T07n0220_522:0673a15": "不悶，但作是念：『如佛所說甚深般若波羅蜜",
    "T07n0220_522:0673a16": "多，其理必然無有顛倒。』是菩薩摩訶薩由",
    "T07n0220_522:0673a17": "於般若波羅蜜多深生淨信，漸次當於不動",
    "T07n0220_522:0673a18": "佛所及諸菩薩摩訶薩所廣聞般若波羅蜜",
    "T07n0220_522:0673a19": "多，於其義趣深生信解。既信解已當得住於",
    "T07n0220_522:0673a20": "不退轉位，住是位已，疾證無上正等菩提。「善",
    "T07n0220_522:0673a21": "現當知！若菩薩摩訶薩但聞如是甚深般若",
    "T07n0220_522:0673a22": "波羅蜜多，能生信解不生誹謗，尚多獲得殊",
    "T07n0220_522:0673a23": "勝善根，況能受持讀誦通利，依真如理繫念",
    "T07n0220_522:0673a24": "思惟，安住真如精勤修學！是菩薩摩訶薩速",
    "T07n0220_522:0673a25": "當安住不退轉地，疾證無上正等菩提，能盡",
    "T07n0220_522:0673a26": "未來利樂一切。」",
    "T07n0220_522:0673a27": "爾時，善現即白佛言：「諸法實性皆不可得，如",
    "T07n0220_522:0673a28": "何可說諸菩薩摩訶薩安住真如精勤修學，",
    "T07n0220_522:0673a29": "速當安住不退轉地，疾證無上正等菩提，能",
    "T07n0220_522:0673b01": "盡未來利樂一切？」佛告善現：「如佛所化安住",
    "T07n0220_522:0673b02": "真如修諸菩薩摩訶薩行，速當安住不退轉",
    "T07n0220_522:0673b03": "地，疾證無上正等菩提，為諸有情作大饒益。",
    "T07n0220_522:0673b04": "諸菩薩摩訶薩亦復如是，安住真如修諸菩",
    "T07n0220_522:0673b05": "薩摩訶薩行，速當安住不退轉地，疾證無上",
    "T07n0220_522:0673b06": "正等菩提，為諸有情作大饒益。」具壽善現復",
    "T07n0220_522:0673b07": "白佛言：「如來所化都無所有，法離真如竟不",
    "T07n0220_522:0673b08": "可得，誰住真如修菩薩行？誰當安住不退轉",
    "T07n0220_522:0673b09": "地？誰證無上正等菩提？誰為有情作大饒益？",
    "T07n0220_522:0673b10": "世尊！真如尚不可得，何況得有安住真如修",
    "T07n0220_522:0673b11": "菩薩行，速當安住不退轉地，疾證無上正等",
    "T07n0220_522:0673b12": "菩提，為諸有情作大饒益！此若實有必無是",
    "T07n0220_522:0673b13": "處。」佛告善現：「如是！如是！如汝所說。如來所化",
    "T07n0220_522:0673b14": "都無所有，法離真如竟不可得，誰住真如修",
    "T07n0220_522:0673b15": "菩薩行？誰當安住不退轉地？誰證無上正等",
    "T07n0220_522:0673b16": "菩提？誰為有情作大饒益？善現！真如尚不可",
    "T07n0220_522:0673b17": "得，何況得有安住真如修菩薩行，速當安住",
    "T07n0220_522:0673b18": "不退轉地，疾證無上正等菩提，為諸有情作",
    "T07n0220_522:0673b19": "大饒益！此若實有必無是處。所以者何？如",
    "T07n0220_522:0673b20": "來出世若不出世，諸法法爾不離真如、法界、",
    "T07n0220_522:0673b21": "法性廣說乃至不思議界，決定無有安住真",
    "T07n0220_522:0673b22": "如修菩薩行，速當安住不退轉地，疾證無上",
    "T07n0220_522:0673b23": "正等菩提，為諸有情作饒益事。何以故？諸",
    "T07n0220_522:0673b24": "法真如無生無滅，亦無住異少分可得。善現！",
    "T07n0220_522:0673b25": "若法無生無滅，亦無住異少分可得，誰住其",
    "T07n0220_522:0673b26": "中修菩薩行？誰當安住不退轉地？誰證無上",
    "T07n0220_522:0673b27": "正等菩提？誰為有情作大饒益？此若實有，必",
    "T07n0220_522:0673b28": "無是處，但於世俗假施設有。」時，天帝釋便",
    "T07n0220_522:0673b29": "白佛言：「如是般若波羅蜜多微妙甚深極難",
    "T07n0220_522:0673c01": "信解，諸菩薩摩訶薩行深般若波羅蜜多，雖",
    "T07n0220_522:0673c02": "知諸法皆不可得，而求無上正等菩提，欲為",
    "T07n0220_522:0673c03": "有情作大饒益甚為難事。所以者何？決定",
    "T07n0220_522:0673c04": "無有安住真如修菩薩行，速當安住不退轉",
    "T07n0220_522:0673c05": "地，疾證無上正等菩提、為諸有情作饒益事，",
    "T07n0220_522:0673c06": "而諸菩薩摩訶薩行深般若波羅蜜多時，觀",
    "T07n0220_522:0673c07": "一切法都無所有，於深法性心不沈沒，無惑、",
    "T07n0220_522:0673c08": "無疑、不驚、不恐亦不迷悶，如是等事甚為希",
    "T07n0220_522:0673c09": "有。」爾時，善現語帝釋言：「憍尸迦！如汝所說。",
    "T07n0220_522:0673c10": "諸菩薩摩訶薩行深般若波羅蜜多，觀一切",
    "T07n0220_522:0673c11": "法都無所有，於深法性心不沈沒，無惑、無",
    "T07n0220_522:0673c12": "疑、不驚、不恐亦不迷悶，如是等事甚希有者。",
    "T07n0220_522:0673c13": "憍尸迦！諸菩薩摩訶薩行深般若波羅蜜多，",
    "T07n0220_522:0673c14": "觀一切法本性皆空，於此空中都無所有，誰",
    "T07n0220_522:0673c15": "沈？誰沒？誰惑？誰疑？誰驚？誰恐？誰迷？誰悶？是故",
    "T07n0220_522:0673c16": "菩薩摩訶薩行深般若波羅蜜多時，於深法",
    "T07n0220_522:0673c17": "性心不沈沒、無惑、無疑、不驚、不恐亦不迷悶，",
    "T07n0220_522:0673c18": "未為希有。」時，天帝釋白善現言：「尊者所說",
    "T07n0220_522:0673c19": "無不依空，是故所言常無滯礙。譬如以箭仰",
    "T07n0220_522:0673c20": "射虛空，若近若遠俱無滯礙，尊者所說亦復",
    "T07n0220_522:0673c21": "如是，誰能於中敢作留難？」時，天帝釋即白佛",
    "T07n0220_522:0673c22": "言：「我如是說、如是讚、如是記，為順如來、應、",
    "T07n0220_522:0673c23": "正等覺實語、法語，於法隨法，為正記不？」爾",
    "T07n0220_522:0673c24": "時，佛告天帝釋言：「憍尸迦！汝如是說、如是",
    "T07n0220_522:0673c25": "讚、如是記，皆順如來、應、正等覺實語、法語，於",
    "T07n0220_522:0673c26": "法隨法無顛倒記。」時，天帝釋復白佛言：「希",
    "T07n0220_522:0673c27": "有！世尊！大德善現諸有所說，無不依空、無相、",
    "T07n0220_522:0673c28": "無願，亦依四念住乃至八聖道支，亦依四靜",
    "T07n0220_522:0673c29": "慮、四無量、四無色定，亦依八解脫乃至十遍",
    "T07n0220_522:0674a01": "處，亦依布施乃至般若波羅蜜多，亦依內空",
    "T07n0220_522:0674a02": "乃至無性自性空，亦依真如乃至不思議界，",
    "T07n0220_522:0674a03": "亦依苦、集、滅、道聖諦，亦依菩薩摩訶薩地，亦",
    "T07n0220_522:0674a04": "依一切陀羅尼門、三摩地門，亦依五眼、六神",
    "T07n0220_522:0674a05": "通，亦依如來十力乃至十八佛不共法，亦依",
    "T07n0220_522:0674a06": "大慈、大悲、大喜、大捨，亦依三十二大士相、八",
    "T07n0220_522:0674a07": "十隨好，亦依無忘失法、恒住捨性，亦依一切",
    "T07n0220_522:0674a08": "智、道相智、一切相智，亦依菩薩摩訶薩行及佛",
    "T07n0220_522:0674a09": "無上正等菩提。」爾時，世尊告天帝釋：「憍尸迦！",
    "T07n0220_522:0674a10": "具壽善現住諸法空，觀布施波羅蜜多乃至",
    "T07n0220_522:0674a11": "般若波羅蜜多尚不可得，況有行布施波羅",
    "T07n0220_522:0674a12": "蜜多乃至般若波羅蜜多者可得！觀四念住",
    "T07n0220_522:0674a13": "乃至八聖道支尚不可得，況有修四念住乃",
    "T07n0220_522:0674a14": "至八聖道支者可得！觀四靜慮、四無量、四無",
    "T07n0220_522:0674a15": "色定尚不可得，況有修四靜慮、四無量、四無",
    "T07n0220_522:0674a16": "色定者可得！觀八解脫乃至十遍處尚不可",
    "T07n0220_522:0674a17": "得，況有修八解脫乃至十遍處者可得！觀內",
    "T07n0220_522:0674a18": "空乃至無性自性空尚不可得，況有住內空",
    "T07n0220_522:0674a19": "乃至無性自性空者可得！觀真如乃至不思",
    "T07n0220_522:0674a20": "議界尚不可得，況有住真如乃至不思議界",
    "T07n0220_522:0674a21": "者可得！觀苦、集、滅、道聖諦尚不可得，況有住",
    "T07n0220_522:0674a22": "苦、集、滅、道聖諦者可得！觀空、無相、無願解脫",
    "T07n0220_522:0674a23": "門尚不可得，況有修空、無相、無願解脫門者可",
    "T07n0220_522:0674a24": "得！觀諸菩薩摩訶薩地尚不可得，況有修菩",
    "T07n0220_522:0674a25": "薩摩訶薩地者可得！觀陀羅尼門、三摩地門",
    "T07n0220_522:0674a26": "尚不可得，況有修陀羅尼門、三摩地門者可",
    "T07n0220_522:0674a27": "得！觀五眼、六神通尚不可得，況有引發五眼、",
    "T07n0220_522:0674a28": "六神通者可得！觀如來十力乃至十八佛不",
    "T07n0220_522:0674a29": "共法尚不可得，況有引發如來十力乃至十",
    "T07n0220_522:0674b01": "八佛不共法者可得！觀大慈、大悲、大喜、大捨",
    "T07n0220_522:0674b02": "尚不可得，況有安住大慈、大悲、大喜、大捨者",
    "T07n0220_522:0674b03": "可得！觀三十二大士相、八十隨好尚不可得，",
    "T07n0220_522:0674b04": "況有以此相好莊嚴身者可得！觀無忘失法、",
    "T07n0220_522:0674b05": "恒住捨性尚不可得，況有引發無忘失法、恒",
    "T07n0220_522:0674b06": "住捨性者可得！觀一切智、道相智、一切相智",
    "T07n0220_522:0674b07": "尚不可得，況有引發一切智、道相智、一切相",
    "T07n0220_522:0674b08": "智者可得！觀一切菩薩摩訶薩行尚不可得，",
    "T07n0220_522:0674b09": "況有能行一切菩薩摩訶薩行者可得！觀諸",
    "T07n0220_522:0674b10": "佛無上正等菩提尚不可得，況有能證諸佛",
    "T07n0220_522:0674b11": "無上正等菩提者可得！觀一切智智尚不可",
    "T07n0220_522:0674b12": "得，況有能得一切智智者可得！觀諸如來、應、",
    "T07n0220_522:0674b13": "正等覺尚不可得，況有能轉無上法輪者可",
    "T07n0220_522:0674b14": "得！觀無生滅法尚不可得，況有能證無生滅",
    "T07n0220_522:0674b15": "法者可得！何以故？憍尸迦！具壽善現於一",
    "T07n0220_522:0674b16": "切法住遠離住，住寂靜住，住無所有住，住",
    "T07n0220_522:0674b17": "無所得住，住空住，住無相住，住無願住。「憍",
    "T07n0220_522:0674b18": "尸迦！具壽善現於一切法住如是等無量勝",
    "T07n0220_522:0674b19": "住，比諸菩薩摩訶薩眾所住般若波羅蜜多",
    "T07n0220_522:0674b20": "深妙行住，百分、千分乃至鄔波尼殺曇分亦",
    "T07n0220_522:0674b21": "不及一。何以故？憍尸迦！除諸佛住，是諸菩",
    "T07n0220_522:0674b22": "薩摩訶薩眾所住般若波羅蜜多深妙行住，",
    "T07n0220_522:0674b23": "於諸聲聞、獨覺等住為最為勝、為尊為高、為",
    "T07n0220_522:0674b24": "妙為微妙、為上為無上。以是故，憍尸迦！若",
    "T07n0220_522:0674b25": "菩薩摩訶薩，欲住一切有情上者，當住般若",
    "T07n0220_522:0674b26": "波羅蜜多深妙行住。何以故？憍尸迦！諸菩",
    "T07n0220_522:0674b27": "薩摩訶薩住此住中，超諸聲聞、獨覺等地，證",
    "T07n0220_522:0674b28": "入菩薩正性離生，疾能圓滿一切佛法，永斷",
    "T07n0220_522:0674b29": "煩惱習氣相續，速能證得一切智智，得名如",
    "T07n0220_522:0674c01": "來、應、正等覺，畢竟利樂一切有情，令住人、天、",
    "T07n0220_522:0674c02": "三乘解脫。」時，眾會中無量無數三十三天歡",
    "T07n0220_522:0674c03": "喜踊躍，各取天上微妙音華，奉散如來及",
    "T07n0220_522:0674c04": "諸弟子。是時，眾內八百苾芻，俱從座起頂禮",
    "T07n0220_522:0674c05": "佛足，偏覆左肩右膝著地，曲躬恭敬合掌向",
    "T07n0220_522:0674c06": "佛，瞻仰尊顏目不暫捨。佛神力故，各於掌中",
    "T07n0220_522:0674c07": "微妙音華自然盈滿，是苾芻眾踊躍歡喜得",
    "T07n0220_522:0674c08": "未曾有，各以此華奉散佛上及諸菩薩。既散",
    "T07n0220_522:0674c09": "華已同發願言：「我等用斯勝善根力，願常安",
    "T07n0220_522:0674c10": "住甚深般若波羅蜜多微妙行住，聲聞、獨覺",
    "T07n0220_522:0674c11": "所不能住，速趣無上正等菩提，超諸聲聞、獨",
    "T07n0220_522:0674c12": "覺等地。」爾時，如來知苾芻眾意樂清淨定不",
    "T07n0220_522:0674c13": "退轉，即便微笑如佛常法，從其面門放種種",
    "T07n0220_522:0674c14": "光，青黃赤白紅紫碧綠金銀頗胝，遍照三千",
    "T07n0220_522:0674c15": "大千世界，其光漸攝還繞佛身，經三匝已從",
    "T07n0220_522:0674c16": "頂上入。時，阿難陀既覩斯瑞歡喜踊躍，即從",
    "T07n0220_522:0674c17": "座起禮佛合掌白言：「世尊！何因何緣現此微",
    "T07n0220_522:0674c18": "笑？諸佛現笑非無因緣，唯願如來哀愍為說！」",
    "T07n0220_522:0674c19": "爾時，佛告阿難陀言：「此諸苾芻，於當來世星",
    "T07n0220_522:0674c20": "喻劫中，皆得作佛同名散華，十號具足。彼",
    "T07n0220_522:0674c21": "佛壽量、所居國土、苾芻弟子，一切皆同。是",
    "T07n0220_522:0674c22": "諸如來皆住千歲，初生、出家及成佛後，隨所",
    "T07n0220_522:0674c23": "在處若晝若夜常雨五色微妙音華。由此",
    "T07n0220_522:0674c24": "因緣故我微笑。是故，慶喜！若菩薩摩訶薩欲",
    "T07n0220_522:0674c25": "得安住最勝住者，當學般若波羅蜜多。若菩",
    "T07n0220_522:0674c26": "薩摩訶薩欲得安住如來住者，當學般若波",
    "T07n0220_522:0674c27": "羅蜜多。「慶喜當知！若善男子、善女人等，精勤",
    "T07n0220_522:0674c28": "修學甚深般若波羅蜜多，是善男子、善女人",
    "T07n0220_522:0674c29": "等，先世或從人中沒已還生此處，或從覩史",
    "T07n0220_522:0675a01": "多天上沒來生人間。彼於先世或在人中或",
    "T07n0220_522:0675a02": "居天上，由曾廣聞甚深般若波羅蜜多故，於",
    "T07n0220_522:0675a03": "今生能勤修學甚深般若波羅蜜多。慶喜當",
    "T07n0220_522:0675a04": "知！如來現見若善男子、善女人等，能勤修學",
    "T07n0220_522:0675a05": "甚深般若波羅蜜多，於身、命、財無所顧著，當",
    "T07n0220_522:0675a06": "知決定是大菩薩。「復次，慶喜！若善男子、善女",
    "T07n0220_522:0675a07": "人等，愛樂聽聞甚深般若波羅蜜多，聞已受",
    "T07n0220_522:0675a08": "持、讀誦、通利、精勤修學、如理思惟，為菩薩乘",
    "T07n0220_522:0675a09": "善男子等宣說、開示、教誡教授。當知彼人是",
    "T07n0220_522:0675a10": "大菩薩，曾於過去親從如來聞說如是甚深",
    "T07n0220_522:0675a11": "般若波羅蜜多，聞已受持、讀誦、通利、精勤修",
    "T07n0220_522:0675a12": "學、如理思惟，亦曾為他宣說、開示、教誡教授",
    "T07n0220_522:0675a13": "甚深般若波羅蜜多故，於今生能辦是事。慶",
    "T07n0220_522:0675a14": "喜當知！是善男子、善女人等，曾於過去無量",
    "T07n0220_522:0675a15": "佛所種諸善根故，於今生能作是事。此善男",
    "T07n0220_522:0675a16": "子、善女人等應作是念：『我先不從聲聞、獨覺",
    "T07n0220_522:0675a17": "聞說如是甚深般若波羅蜜多，定從諸佛聞",
    "T07n0220_522:0675a18": "說如是甚深般若波羅蜜多。我先不於聲聞、",
    "T07n0220_522:0675a19": "獨覺親近供養種諸善根，定於如來、應、正等",
    "T07n0220_522:0675a20": "覺親近供養種諸善根。由是因緣今得聞此甚",
    "T07n0220_522:0675a21": "深般若波羅蜜多，愛樂受持、讀誦、通利、精勤",
    "T07n0220_522:0675a22": "修學、如理思惟、廣為有情宣說無倦。』「慶喜當",
    "T07n0220_522:0675a23": "知！若善男子、善女人等，愛樂聽聞甚深般若",
    "T07n0220_522:0675a24": "波羅蜜多，聞已受持、讀誦、通利、精勤修學、如",
    "T07n0220_522:0675a25": "理思惟，若法、若義、若文、若意皆善通達隨順",
    "T07n0220_522:0675a26": "修行，是善男子、善女人等則為現見我等如",
    "T07n0220_522:0675a27": "來、應、正等覺。「慶喜當知！若善男子、善女人等，",
    "T07n0220_522:0675a28": "聞說如是甚深般若波羅蜜多所有義趣，深",
    "T07n0220_522:0675a29": "心信解、不生毀謗、不可沮壞，是善男子、善女",
    "T07n0220_522:0675b01": "人等已曾供養無量諸佛，於諸佛所多種善",
    "T07n0220_522:0675b02": "根，亦為無量善友攝受。「慶喜當知！若善男子、",
    "T07n0220_522:0675b03": "善女人等，能於如來、應、正等覺勝福田所種",
    "T07n0220_522:0675b04": "諸善根，雖定當得或聲聞果、或獨覺果、或",
    "T07n0220_522:0675b05": "如來果而證無上正等菩提，要於般若波羅",
    "T07n0220_522:0675b06": "蜜多甚深義趣善達無礙，修行布施乃至般",
    "T07n0220_522:0675b07": "若波羅蜜多，安住內空乃至無性自性空，安",
    "T07n0220_522:0675b08": "住真如乃至不思議界，安住苦、集、滅、道聖諦，",
    "T07n0220_522:0675b09": "修行四念住乃至八聖道支，修行四靜慮、四",
    "T07n0220_522:0675b10": "無量、四無色定，修行空、無相、無願解脫門，修",
    "T07n0220_522:0675b11": "行八解脫乃至十遍處，修行菩薩摩訶薩地，",
    "T07n0220_522:0675b12": "修行一切陀羅尼門、三摩地門，修行五眼、六",
    "T07n0220_522:0675b13": "神通，修行如來十力乃至十八佛不共法，修",
    "T07n0220_522:0675b14": "行大慈、大悲、大喜、大捨，修行無忘失法、恒住",
    "T07n0220_522:0675b15": "捨性，修行一切智、道相智、一切相智，令極圓",
    "T07n0220_522:0675b16": "滿。「慶喜當知！若菩薩摩訶薩能於般若波羅",
    "T07n0220_522:0675b17": "蜜多甚深義趣善達無礙，修行布施波羅蜜",
    "T07n0220_522:0675b18": "多廣說乃至一切相智令極圓滿，是菩薩摩訶",
    "T07n0220_522:0675b19": "薩不證無上正等菩提，而住聲聞、獨覺地者，",
    "T07n0220_522:0675b20": "必無是處。是故菩薩摩訶薩眾欲得無上正",
    "T07n0220_522:0675b21": "等菩提，應於般若波羅蜜多甚深義趣善達",
    "T07n0220_522:0675b22": "無礙，修行布施波羅蜜多廣說乃至一切相",
    "T07n0220_522:0675b23": "智令極圓滿。是故，慶喜！我以般若波羅蜜多",
    "T07n0220_522:0675b24": "甚深經典付囑於汝，應正受持、讀誦、通利，莫",
    "T07n0220_522:0675b25": "令忘失。「慶喜當知！除此般若波羅蜜多甚深",
    "T07n0220_522:0675b26": "經典，受持諸餘我所說法，設有忘失其罪",
    "T07n0220_522:0675b27": "尚輕。若於般若波羅蜜多甚深經典不善受",
    "T07n0220_522:0675b28": "持，下至一句有所忘失，其罪甚重。慶喜當知！",
    "T07n0220_522:0675b29": "若於般若波羅蜜多甚深經典，下至一句能",
    "T07n0220_522:0675c01": "善受持不忘失者，獲福無量。若於般若波羅",
    "T07n0220_522:0675c02": "蜜多甚深經典不善受持，下至一句有忘失",
    "T07n0220_522:0675c03": "者，所獲重罪同前福量。是故，慶喜！我以般",
    "T07n0220_522:0675c04": "若波羅蜜多甚深經典慇懃付汝，當正受持、",
    "T07n0220_522:0675c05": "讀誦通利、如理思惟、廣為他說、分別開示，令",
    "T07n0220_522:0675c06": "受持者究竟解了文義意趣。「慶喜當知！若善",
    "T07n0220_522:0675c07": "男子、善女人等，於深般若波羅蜜多受持讀",
    "T07n0220_522:0675c08": "誦、究竟通利、如理思惟、廣為他說、分別開示",
    "T07n0220_522:0675c09": "令其解了，則為受持攝取過去、未來、現在諸",
    "T07n0220_522:0675c10": "佛世尊所證無上正等菩提。「慶喜當知！若善",
    "T07n0220_522:0675c11": "男子、善女人等，起殷淨心，現於我所，欲持種",
    "T07n0220_522:0675c12": "種上妙華鬘乃至燈明供養恭敬、尊重讚歎",
    "T07n0220_522:0675c13": "無懈倦者，當於般若波羅蜜多，至心聽聞、受",
    "T07n0220_522:0675c14": "持讀誦、究竟通利、如理思惟、廣為他說、分別",
    "T07n0220_522:0675c15": "開示令其解了，或復書寫眾寶莊嚴，恒以種",
    "T07n0220_522:0675c16": "種上妙華鬘乃至燈明供養恭敬、尊重讚歎",
    "T07n0220_522:0675c17": "無得懈息。慶喜當知！若善男子、善女人等，供",
    "T07n0220_522:0675c18": "養恭敬、尊重讚歎甚深般若波羅蜜多，則為",
    "T07n0220_522:0675c19": "現前供養恭敬、尊重讚歎我及十方三世諸",
    "T07n0220_522:0675c20": "佛。慶喜當知！若善男子、善女人等聞深般",
    "T07n0220_522:0675c21": "若波羅蜜多，起殷淨心恭敬愛樂，即於過去、",
    "T07n0220_522:0675c22": "未來、現在一切如來、應、正等覺所證無上正等",
    "T07n0220_522:0675c23": "菩提，起殷淨心恭敬愛樂。慶喜！若汝愛樂於",
    "T07n0220_522:0675c24": "我、不捨於我，亦當愛樂、不捨般若波羅蜜多",
    "T07n0220_522:0675c25": "甚深經典，下至一句無令忘失。「慶喜！我說",
    "T07n0220_522:0675c26": "如是般若波羅蜜多甚深經典付囑因緣，雖",
    "T07n0220_522:0675c27": "經無量百千大劫亦不可盡，舉要而言，如我",
    "T07n0220_522:0675c28": "既是汝等大師，甚深般若波羅蜜多當知亦",
    "T07n0220_522:0675c29": "是汝等大師，汝等天、人敬重於我，亦當敬重",
    "T07n0220_522:0676a01": "甚深般若波羅蜜多。是故，慶喜！我以無量善",
    "T07n0220_522:0676a02": "巧方便，付汝般若波羅蜜多甚深經典，汝當",
    "T07n0220_522:0676a03": "受持勿令忘失，我今持此甚深般若波羅蜜",
    "T07n0220_522:0676a04": "多，對諸天、人、阿素洛等無量大眾付囑於汝，",
    "T07n0220_522:0676a05": "應正受持無令忘失。「慶喜！我今實言告汝，諸",
    "T07n0220_522:0676a06": "有淨信，欲不捨佛，欲不捨法，欲不捨僧，復",
    "T07n0220_522:0676a07": "欲不捨三世諸佛所證無上正等菩提，定不",
    "T07n0220_522:0676a08": "應捨甚深般若波羅蜜多，如是名為我等諸",
    "T07n0220_522:0676a09": "佛教誡教授諸弟子法。「慶喜當知！若善男子、",
    "T07n0220_522:0676a10": "善女人等，愛樂聽聞甚深般若波羅蜜多，受",
    "T07n0220_522:0676a11": "持、讀誦、究竟通利、如理思惟，以無量門廣為",
    "T07n0220_522:0676a12": "他說，分別開示、施設建立，令其解了精進修",
    "T07n0220_522:0676a13": "行，是善男子、善女人等速證無上正等菩提，",
    "T07n0220_522:0676a14": "能近圓滿一切智智。所以者何？諸佛無上正",
    "T07n0220_522:0676a15": "等菩提、一切智智，皆依如是甚深般若波羅",
    "T07n0220_522:0676a16": "蜜多而得生故。「慶喜當知！三世諸佛皆依如",
    "T07n0220_522:0676a17": "是甚深般若波羅蜜多出生無上正等菩提。",
    "T07n0220_522:0676a18": "是故，慶喜！若菩薩摩訶薩欲得無上正等菩",
    "T07n0220_522:0676a19": "提，當勤精進修學如是甚深般若波羅蜜多。",
    "T07n0220_522:0676a20": "所以者何？甚深般若波羅蜜多是諸菩薩摩",
    "T07n0220_522:0676a21": "訶薩母，生諸菩薩摩訶薩故。「慶喜當知！若",
    "T07n0220_522:0676a22": "菩薩摩訶薩勤學六種波羅蜜多，速證無上",
    "T07n0220_522:0676a23": "正等菩提。是故，慶喜！我以此六波羅蜜多更",
    "T07n0220_522:0676a24": "付囑汝，當正受持無令忘失。所以者何？如",
    "T07n0220_522:0676a25": "是六種波羅蜜多，是諸如來、應、正等覺無盡",
    "T07n0220_522:0676a26": "法藏，一切佛法從此生故。「慶喜當知！十方",
    "T07n0220_522:0676a27": "三世諸佛世尊所說法要，皆是六種波羅蜜",
    "T07n0220_522:0676a28": "多無盡法藏之所流出。慶喜當知！十方三世",
    "T07n0220_522:0676a29": "諸佛世尊，皆依六種波羅蜜多無盡法藏精",
    "T07n0220_522:0676b01": "勤修學，證得無上正等菩提。慶喜當知！十方",
    "T07n0220_522:0676b02": "三世諸佛世尊聲聞弟子，皆依六種波羅蜜",
    "T07n0220_522:0676b03": "多無盡法藏精勤修學，已、正、當入無餘涅槃。",
    "T07n0220_522:0676b04": "「復次，慶喜！假使汝為聲聞乘人說聲聞法，由",
    "T07n0220_522:0676b05": "此法故三千大千世界有情一切皆得阿羅漢",
    "T07n0220_522:0676b06": "果，猶未為我作佛弟子所應作事。汝若能為",
    "T07n0220_522:0676b07": "菩薩乘人宣說一句甚深般若波羅蜜多相應",
    "T07n0220_522:0676b08": "之法，即名為我作佛弟子所應作事，我於此",
    "T07n0220_522:0676b09": "事深生隨喜，勝汝教化三千大千世界有情",
    "T07n0220_522:0676b10": "一切皆得阿羅漢果。「復次，慶喜！假使三千大",
    "T07n0220_522:0676b11": "千世界一切有情，由他教力非前非後皆得",
    "T07n0220_522:0676b12": "人身，俱時證得阿羅漢果，是諸阿羅漢所有",
    "T07n0220_522:0676b13": "施性、戒性、修性諸福業事。於汝意云何？彼福",
    "T07n0220_522:0676b14": "業事寧為多不？」慶喜答言：「甚多！世尊！甚多！",
    "T07n0220_522:0676b15": "善逝！彼福業事無量無邊。」佛告慶喜：「若有",
    "T07n0220_522:0676b16": "聲聞能為菩薩宣說般若波羅蜜多相應之",
    "T07n0220_522:0676b17": "法，經一日夜所獲福聚甚多於彼。慶喜當知！",
    "T07n0220_522:0676b18": "置一日夜但經一日，復置一日但經半日，復",
    "T07n0220_522:0676b19": "置半日但經一時，復置一時但經食頃，復置",
    "T07n0220_522:0676b20": "食頃但經須臾，復置須臾但經俄爾，復置俄",
    "T07n0220_522:0676b21": "爾經彈指頃，是聲聞人能為菩薩宣說般若",
    "T07n0220_522:0676b22": "波羅蜜多相應之法，所獲福聚甚多於前。何",
    "T07n0220_522:0676b23": "以故？此聲聞人所獲福聚超過一切聲聞、獨",
    "T07n0220_522:0676b24": "覺諸善根故。「復次，慶喜！若菩薩摩訶薩為聲",
    "T07n0220_522:0676b25": "聞人宣說種種聲聞乘法，假使三千大千世",
    "T07n0220_522:0676b26": "界一切有情由此法故，悉皆證得阿羅漢果，",
    "T07n0220_522:0676b27": "皆具種種殊勝功德。於意云何？是菩薩摩訶",
    "T07n0220_522:0676b28": "薩由此因緣所獲福聚寧為多不？」慶喜答言：",
    "T07n0220_522:0676b29": "「甚多！世尊！甚多！善逝！是菩薩摩訶薩所獲福",
    "T07n0220_522:0676c01": "聚無量無邊。」佛告慶喜：「若菩薩摩訶薩為聲",
    "T07n0220_522:0676c02": "聞乘、或獨覺乘、或無上乘善男子等，宣說般",
    "T07n0220_522:0676c03": "若波羅蜜多相應之法，經一日夜所獲福聚",
    "T07n0220_522:0676c04": "甚多於前。慶喜當知！置一日夜但經一日，復",
    "T07n0220_522:0676c05": "置一日但經半日，復置半日但經一時，復置",
    "T07n0220_522:0676c06": "一時但經食頃，復置食頃但經須臾，復置須",
    "T07n0220_522:0676c07": "臾但經俄爾，復置俄爾經彈指頃，是菩薩摩",
    "T07n0220_522:0676c08": "訶薩能為三乘善男子等，宣說般若波羅蜜",
    "T07n0220_522:0676c09": "多相應之法，所獲福聚甚多於前無量無數。",
    "T07n0220_522:0676c10": "何以故？甚深般若波羅蜜多相應法施，超過",
    "T07n0220_522:0676c11": "一切聲聞、獨覺相應法施及彼二乘諸善根",
    "T07n0220_522:0676c12": "故。所以者何？是菩薩摩訶薩自求無上正等",
    "T07n0220_522:0676c13": "菩提，亦以大乘相應之法示現教導讚勵",
    "T07n0220_522:0676c14": "慶喜他諸有情令於無上正等菩提得不退",
    "T07n0220_522:0676c15": "轉。「慶喜當知！是菩薩摩訶薩自修六種波羅",
    "T07n0220_522:0676c16": "蜜多，亦教他修六種波羅蜜多，廣說乃至自",
    "T07n0220_522:0676c17": "修一切智智，亦教他修一切智智。由是因緣，",
    "T07n0220_522:0676c18": "善根增長，若於無上正等菩提有退轉者，無",
    "T07n0220_522:0676c19": "有是處。」",
    "T07n0220_522:0676c20": "爾時，世尊四眾圍繞，讚說般若波羅蜜多付",
    "T07n0220_522:0676c21": "阿難陀令受持已，復於一切天、龍、藥叉、健達",
    "T07n0220_522:0676c22": "縛等大眾會前現神通力，令眾皆見不動如",
    "T07n0220_522:0676c23": "來、應、正等覺，聲聞、菩薩、大眾圍繞，為海喻會宣",
    "T07n0220_522:0676c24": "說妙法，及見彼土嚴淨之相，其聲聞僧皆阿",
    "T07n0220_522:0676c25": "羅漢，諸漏已盡無復煩惱得真自在，心善解",
    "T07n0220_522:0676c26": "脫、慧善解脫，如調慧馬亦如大龍，已作所作",
    "T07n0220_522:0676c27": "已辦所辦，棄諸重擔逮得己利，盡諸有結正",
    "T07n0220_522:0676c28": "知解脫，至心自在第一究竟。其菩薩僧一切",
    "T07n0220_522:0676c29": "皆是眾望所識，得陀羅尼及無礙辯，成就無",
    "T07n0220_522:0677a01": "量殊勝功德。佛攝神力，令此眾會天、龍、藥叉、",
    "T07n0220_522:0677a02": "健達縛等，不復見彼不動如來、應、正等覺、聲",
    "T07n0220_522:0677a03": "聞、菩薩及餘大眾并彼佛土嚴淨之相。彼佛",
    "T07n0220_522:0677a04": "眾會及嚴淨土皆非此土眼根所對。所以者",
    "T07n0220_522:0677a05": "何？佛攝神力，於彼遠境無見緣故。爾時，佛告",
    "T07n0220_522:0677a06": "阿難陀言：「不動如來、應、正等覺國土眾會，汝",
    "T07n0220_522:0677a07": "更見不？」阿難陀言：「我不復見，彼事非此眼",
    "T07n0220_522:0677a08": "所行故。」佛告具壽阿難陀言：「如彼如來眾會",
    "T07n0220_522:0677a09": "國土，非此土眼所行境界，當知諸法亦復如",
    "T07n0220_522:0677a10": "是，非眼根等所行境界。「慶喜當知！法不行",
    "T07n0220_522:0677a11": "法，法不見法，法不知法，法不證法。「慶喜當知！",
    "T07n0220_522:0677a12": "一切法性無能行者，無能見者，無能知者，無",
    "T07n0220_522:0677a13": "能證者，無動、無作。所以者何？以一切法皆",
    "T07n0220_522:0677a14": "無作用，能取、所取性遠離故。以一切法不可",
    "T07n0220_522:0677a15": "思議，能、所思議性遠離故。以一切法如幻事",
    "T07n0220_522:0677a16": "等，眾緣和合相似有故；以一切法無作、受者，",
    "T07n0220_522:0677a17": "妄現似有無堅實故。慶喜當知！若菩薩摩訶",
    "T07n0220_522:0677a18": "薩能如是行，能如是見，能如是知，能如是",
    "T07n0220_522:0677a19": "證，是行般若波羅蜜多，亦不執著此諸法相。",
    "T07n0220_522:0677a20": "慶喜當知！若菩薩摩訶薩如是學時，是學般",
    "T07n0220_522:0677a21": "若波羅蜜多。「慶喜當知！若菩薩摩訶薩欲得",
    "T07n0220_522:0677a22": "一切波羅蜜多速疾圓滿至一切法究竟彼",
    "T07n0220_522:0677a23": "岸，應學般若波羅蜜多。所以者何？如是學者，",
    "T07n0220_522:0677a24": "於諸學中為最為勝、為尊為高、為妙為微妙、",
    "T07n0220_522:0677a25": "為上為無上，利益安樂一切有情，無依護者",
    "T07n0220_522:0677a26": "為作依護，諸佛世尊開許稱讚修學般若波",
    "T07n0220_522:0677a27": "羅蜜多。「慶喜當知！諸佛、菩薩學此學已住此",
    "T07n0220_522:0677a28": "學中，能以右手若右足指，舉取三千大千世",
    "T07n0220_522:0677a29": "界，擲置他方或還本處，其中有情不知不覺、",
    "T07n0220_522:0677b01": "無損無怖。所以者何？甚深般若波羅蜜多功",
    "T07n0220_522:0677b02": "德威力不可思議，過去未來現在諸佛及諸",
    "T07n0220_522:0677b03": "菩薩，學此般若波羅蜜多，於去來今及無為",
    "T07n0220_522:0677b04": "法，悉皆獲得無礙智見。是故，慶喜！我說能",
    "T07n0220_522:0677b05": "學甚深般若波羅蜜多，於諸學中為最為勝、",
    "T07n0220_522:0677b06": "為尊為高、為妙為微妙、為上為無上。「慶喜",
    "T07n0220_522:0677b07": "當知！諸有欲取甚深般若波羅蜜多量、邊際",
    "T07n0220_522:0677b08": "者，如愚癡者欲取虛空量及邊際。何以故？甚",
    "T07n0220_522:0677b09": "深般若波羅蜜多功德無量、無邊際故。「慶喜",
    "T07n0220_522:0677b10": "當知！我終不說甚深般若波羅蜜多功德勝",
    "T07n0220_522:0677b11": "利，如名、身等有量、邊際。所以者何？名句、文身",
    "T07n0220_522:0677b12": "是有量法，甚深般若波羅蜜多功德勝利非",
    "T07n0220_522:0677b13": "有量法，非名、身等能量般若波羅蜜多功德",
    "T07n0220_522:0677b14": "勝利，亦非般若波羅蜜多功德勝利是彼所",
    "T07n0220_522:0677b15": "量。」爾時，慶喜便白佛言：「何因緣故，甚深般若",
    "T07n0220_522:0677b16": "波羅蜜多說為無量？」佛告慶喜：「甚深般若波",
    "T07n0220_522:0677b17": "羅蜜多性無盡故、性遠離故、性寂靜故、如",
    "T07n0220_522:0677b18": "實際故、如虛空故，說為無量。慶喜當知！三",
    "T07n0220_522:0677b19": "世諸佛皆學般若波羅蜜多，究竟圓滿證得",
    "T07n0220_522:0677b20": "無上正等菩提，為諸有情宣說開示，而此般",
    "T07n0220_522:0677b21": "若波羅蜜多常無滅盡。所以者何？甚深般若",
    "T07n0220_522:0677b22": "波羅蜜多猶如虛空不可盡故。諸有欲盡甚",
    "T07n0220_522:0677b23": "深般若波羅蜜多，則為欲盡虛空邊際。「慶喜",
    "T07n0220_522:0677b24": "當知！布施等六波羅蜜多廣說乃至一切智",
    "T07n0220_522:0677b25": "智不可盡故，皆非已盡、今盡、當盡。所以者何？",
    "T07n0220_522:0677b26": "如是等法無生、無滅亦無住異，如何可得施",
    "T07n0220_522:0677b27": "設有盡？」",
    "T07n0220_522:0677b28": "爾時，如來從面門出廣長舌相遍覆面輪，現",
    "T07n0220_522:0677b29": "舌相已，還從口入。告慶喜曰：「於意云何？世",
    "T07n0220_522:0677c01": "間若有如是舌相，所發語言有虛妄不？」慶喜",
    "T07n0220_522:0677c02": "對曰：「不也！世尊！」佛告慶喜：「汝從今去，應為",
    "T07n0220_522:0677c03": "四眾廣說如是甚深般若波羅蜜多，分別開",
    "T07n0220_522:0677c04": "示施設建立令其易了。慶喜當知！如是般若",
    "T07n0220_522:0677c05": "波羅蜜多深密藏中，廣說一切菩提分法及",
    "T07n0220_522:0677c06": "諸法相，是故一切求聲聞乘、求獨覺乘、求無",
    "T07n0220_522:0677c07": "上乘善男子等，皆應依此甚深般若波羅蜜",
    "T07n0220_522:0677c08": "多所說法門常勤修學勿生厭倦。若能如是",
    "T07n0220_522:0677c09": "常勤修學，速當證得自所求義。「復次，慶喜！甚",
    "T07n0220_522:0677c10": "深般若波羅蜜多是能悟入一切法相，是能",
    "T07n0220_522:0677c11": "悟入一切文字，是能悟入陀羅尼門，諸菩薩",
    "T07n0220_522:0677c12": "摩訶薩應於如是陀羅尼門常勤修學。若",
    "T07n0220_522:0677c13": "菩薩摩訶薩受持如是陀羅尼門，疾能證得",
    "T07n0220_522:0677c14": "一切辯才諸無礙解。慶喜當知！甚深般若",
    "T07n0220_522:0677c15": "波羅蜜多，乃是過去未來現在諸佛世尊無盡",
    "T07n0220_522:0677c16": "法藏住持一切微妙佛法。是故我今分明",
    "T07n0220_522:0677c17": "告汝，若有於此甚深般若波羅蜜多受持讀",
    "T07n0220_522:0677c18": "誦、究竟通利、如理思惟，則為受持三世諸佛",
    "T07n0220_522:0677c19": "所得無上正等菩提。慶喜當知！我說如是甚",
    "T07n0220_522:0677c20": "深般若波羅蜜多，是能遊趣菩提道者之堅",
    "T07n0220_522:0677c21": "固足，亦是一切無上佛法大陀羅尼，汝等若",
    "T07n0220_522:0677c22": "能受持如是甚深般若波羅蜜多陀羅尼者，",
    "T07n0220_522:0677c23": "則為總持一切佛法利益安樂一切有情。」",
    "T07n0220_522:0677c24": "大般若波羅蜜多經卷第五百二十二"
}