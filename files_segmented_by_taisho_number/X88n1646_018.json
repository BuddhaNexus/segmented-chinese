{
    "X88n1646_018:0215a22": "居士傳十八",
    "X88n1646_018:0215a24": "王敬初陳操甘行者張秀才傳",
    "X88n1646_018:0215b01": "王敬初襄州人。初見睦州陳尊宿。尊宿曰。今日何故",
    "X88n1646_018:0215b02": "入院遲。敬初曰。看打毬來。尊宿曰。人打毬。馬打毬。答",
    "X88n1646_018:0215b03": "曰人打毬。曰人困麼。曰困。曰露柱困麼。敬初惘然。歸",
    "X88n1646_018:0215b04": "至私第。中夜忽然有省。明日見尊宿以告。尊宿曰。露",
    "X88n1646_018:0215b05": "柱困麼。曰困。歷官至常侍視事。次米和尚至。敬初舉",
    "X88n1646_018:0215b06": "筆示之。米曰還判得虗空否。敬初擲筆入宅。更不復",
    "X88n1646_018:0215b07": "出。米疑之。明日屬鼓山供養主探其意。米亦隨至。匿",
    "X88n1646_018:0215b08": "於屏間。供養主問曰。昨日米和尚有何言句便不相",
    "X88n1646_018:0215b09": "見。答曰。獅子咬人。韓盧逐塊。米聞即省前過。遽出笑",
    "X88n1646_018:0215b10": "曰我會也。敬初曰試道看。米曰請常侍舉。敬初豎起",
    "X88n1646_018:0215b11": "一箸。米曰這野狐精。敬初曰這漢徹也。一日問僧。一",
    "X88n1646_018:0215b12": "切眾生還有佛性也無。僧曰無。敬初指壁上畫狗曰",
    "X88n1646_018:0215b13": "這箇還有也無。僧不對。敬初代答曰看齩著汝。又甞",
    "X88n1646_018:0215b14": "與臨濟到僧堂問曰。這一堂僧還看經麼。臨濟曰不",
    "X88n1646_018:0215b15": "看經。曰還習禪麼。曰不習禪。敬初曰。既不看經又不",
    "X88n1646_018:0215b16": "習禪。畢竟作個甚麼。曰總教伊成佛作祖去。敬初曰。",
    "X88n1646_018:0215b17": "金屑雖貴。落眼成翳。臨濟曰。將謂你是俗漢。後嗣法",
    "X88n1646_018:0215b18": "溈山祐公(五燈會元．先覺宗乘)。",
    "X88n1646_018:0215b19": "陳操不詳其里居。為睦州刺史。參陳尊宿。一日尊宿",
    "X88n1646_018:0215b20": "看金剛經。操問曰。六朝翻譯。此當第幾譯。尊宿舉經",
    "X88n1646_018:0215b21": "起云。一切有為法。如夢幻泡影。有省。遂嗣法焉。後官",
    "X88n1646_018:0215b22": "至尚書。齋僧次。拈胡餅問僧。江西湖南還有這個麼。",
    "X88n1646_018:0215b23": "僧曰尚書適來喫箇甚麼。操曰敲鐘謝響。後躬自行",
    "X88n1646_018:0215b24": "餅。一僧展手擬接。操却縮手。僧無語。操曰果然。甞訪",
    "X88n1646_018:0215c01": "資福和尚。和尚見操便畫一圓相。操曰弟子與麼來",
    "X88n1646_018:0215c02": "早是不著便。更畫一圓相。和尚於中著一點。操曰將",
    "X88n1646_018:0215c03": "謂是南番舶主。和尚便歸方丈閉却門(五燈會元．先覺宗乘)。",
    "X88n1646_018:0215c04": "甘行者名贄。池州人。嗣法南泉願禪師。一日入南泉",
    "X88n1646_018:0215c05": "設齋。黃蘗運為首座。行者請施財。答曰財法二施等",
    "X88n1646_018:0215c06": "無差別。行者曰甚麼道爭消得贄嚫。便將出去。須臾",
    "X88n1646_018:0215c07": "復入曰請施財。黃蘗曰。財法二施等無差別。乃嚫。行",
    "X88n1646_018:0215c08": "者甞接待往來。有僧問曰行者接待不易。行者曰譬",
    "X88n1646_018:0215c09": "如餧驢餧馬。藥山令供養主行乞至行者家。行者問",
    "X88n1646_018:0215c10": "從何來。曰藥山。行者曰來作麼。曰教化行者。曰將得",
    "X88n1646_018:0215c11": "藥來麼。曰行者有甚麼病。行者便捨銀兩錠。歸舉呈。",
    "X88n1646_018:0215c12": "藥山曰。速還之。子著賊了也。主即送還。行者曰。彼中",
    "X88n1646_018:0215c13": "有人。加銀施之。巖頭奯禪師甞舍行者家度夏。補衣",
    "X88n1646_018:0215c14": "次。行者趨過。巖頭以針作劄勢。行者整衣謝。妻問云",
    "X88n1646_018:0215c15": "作麼。行者曰說不得。妻曰也要大家知。乃舉前話。妻",
    "X88n1646_018:0215c16": "頓悟乃云。此去三十年後。須知一回飲水一回咽。其",
    "X88n1646_018:0215c17": "女子聞之亦悟曰。誰知盡大地人性命被奯上座劄",
    "X88n1646_018:0215c18": "將去也(五燈會元．先覺宗乘)。",
    "X88n1646_018:0215c19": "張秀才名拙。謁石霜諸公。石霜問秀才何名。曰名拙。",
    "X88n1646_018:0215c20": "石霜曰。覓巧尚不可得。拙自何來。張忽有省。呈偈曰。",
    "X88n1646_018:0215c21": "光明寂照徧河沙。凡聖含靈共我家。一念不生全體",
    "X88n1646_018:0215c22": "現。六根纔動被雲遮。斷除煩惱重增病。趨向真如亦",
    "X88n1646_018:0215c23": "是邪。隨順世緣無罣礙。涅槃生死等空華(五燈會元)。",
    "X88n1646_018:0215c24": "知歸子曰。自曹溪之化行。而居士之究心祖道者多",
    "X88n1646_018:0216a01": "矣。予閱傳燈諸錄。錄諸子問答機緣如此。其他行事",
    "X88n1646_018:0216a02": "不得而詳也。"
}