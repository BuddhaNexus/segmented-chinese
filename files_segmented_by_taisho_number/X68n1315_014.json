{
    "X68n1315_014:0083b11": "古尊宿語錄卷第十四",
    "X68n1315_014:0083b13": "　　趙州真際禪師語錄之餘",
    "X68n1315_014:0083b14": "師上堂。示眾云。金佛不度爐。木佛不度火。泥佛不度",
    "X68n1315_014:0083b15": "水。真佛內裏坐。菩提涅槃．真如佛性。盡是貼體衣服。",
    "X68n1315_014:0083b16": "亦名煩惱。不問。即無煩惱。實際理地什麼處著。一心",
    "X68n1315_014:0083b17": "不生。萬法無咎。但究理而坐二三十年。若不會。截取",
    "X68n1315_014:0083b18": "老僧頭去。夢幻空花。徒勞把捉。心若不異。萬法亦如。",
    "X68n1315_014:0083b19": "既不從外得。更拘什麼。如羊相似。更亂拾物安口中",
    "X68n1315_014:0083b20": "作麼。老僧見藥山和尚道。有人問著。但教合取狗口。",
    "X68n1315_014:0083b21": "老僧亦道合取狗口。取我是垢。不取我是淨。一似獵",
    "X68n1315_014:0083b22": "狗相似。專欲得物喫。佛法向什麼處著。一千人萬人",
    "X68n1315_014:0083b23": "盡是覓佛漢子。覓一箇道人無。若與空王為弟子。莫",
    "X68n1315_014:0083b24": "教心病最難醫。未有世界。早有此性。世界壞時。此性",
    "X68n1315_014:0083c01": "不壞。從一見老僧後。更不是別人。只是箇主人公。者",
    "X68n1315_014:0083c02": "箇更向外覓作麼。與麼時。莫轉頭換面。即失却也。　問。",
    "X68n1315_014:0083c03": "如何是佛向上人。　師云。只者牽耕牛底是。　問。如何是",
    "X68n1315_014:0083c04": "急。　師云。老僧與麼道。你作麼生。　云。不會。　師云。向你道",
    "X68n1315_014:0083c05": "急急著靴水上立。走馬到長安。靴頭猶未濕。　問。四山",
    "X68n1315_014:0083c06": "相逼時如何。　師云。無路是趙州。　問。古殿無王時如何。",
    "X68n1315_014:0083c07": "師咳[口*敕]一聲。　云。與麼即臣啟陛下。　師云。賊身已露。　問。",
    "X68n1315_014:0083c08": "和尚年多少。　師云。一串數珠數不盡。　問。和尚承嗣什",
    "X68n1315_014:0083c09": "麼人。　師云。從諗。　問。外方忽有人問。趙州說什麼法。如",
    "X68n1315_014:0083c10": "何祇對。　師云。鹽貴米賤。　問。如何是佛。　師云。你是佛麼。",
    "X68n1315_014:0083c11": "　問。如何是出家。　師云。爭得見老僧。　問。佛祖不斷處如",
    "X68n1315_014:0083c12": "何。　師云。無遺漏。　問。本源請師指示。　師云。本源無病。　云。",
    "X68n1315_014:0083c13": "了處如何。　師云。了人知。　云。與麼時如何。　師云。與我安",
    "X68n1315_014:0083c14": "名字著。　問。純一無雜時如何。　師云。大煞好一問。　問。無",
    "X68n1315_014:0083c15": "為寂靜底人莫落在沉空也無。　師云。落在沉空。　云。究",
    "X68n1315_014:0083c16": "竟如何。　師云。作驢作馬。　問。如何是祖師西來意。　師云。",
    "X68n1315_014:0083c17": "床脚是。　云。莫便是也無。　師云。是即脫取去。　問。澄澄絕",
    "X68n1315_014:0083c18": "點時如何。　師云。老僧者裏不著客作漢。　問。鳳飛不到",
    "X68n1315_014:0083c19": "時如何。　師云。起自何來。　問。實際理地不受一塵時如",
    "X68n1315_014:0083c20": "何。　師云。一切總在裏許。　問。如何是一句。師應諾。　僧再",
    "X68n1315_014:0083c21": "問。師云。我不患聾。　問。初生孩子還具六識也無。　師云。",
    "X68n1315_014:0083c22": "急流水上打毬子。　問。頭頭到來時如何。　師云。猶較老",
    "X68n1315_014:0083c23": "僧百步。　問。如何是和尚家風。　師云。老僧自小出家。抖",
    "X68n1315_014:0083c24": "擻破活計。　問。請和尚離四句道。　師云。老僧常在裏許。",
    "X68n1315_014:0084a01": "　問。扁鵲醫王為什麼有病。　師云。扁鵲醫王不離床枕。",
    "X68n1315_014:0084a02": "又云。一滴甘露。普潤大千。　問。如何是露地白牛。　師云。",
    "X68n1315_014:0084a03": "者畜生。　問。如何是大人相。師側目視之。　云。猶是隔階",
    "X68n1315_014:0084a04": "趨附在。　師云。老僧無工夫趨得者閑漢。　僧問。纔有心",
    "X68n1315_014:0084a05": "念。落在人天。直無心念。落在眷屬時如何。　師云。非但",
    "X68n1315_014:0084a06": "老僧。作家亦答你不得。　問。凡有施為。盡落糟粕。請師",
    "X68n1315_014:0084a07": "不施為答。　師叱尼云。將水來添鼎子沸。　問。如何是般",
    "X68n1315_014:0084a08": "若波羅蜜。　師云。摩訶般若波羅蜜。　問。如何是咬人師",
    "X68n1315_014:0084a09": "子。　師云。歸依佛。歸依法。歸依僧。莫咬老僧。　問。離却言",
    "X68n1315_014:0084a10": "句。請師道。師咳嗽。　問。如何得不謗古人。不負恩去。　師",
    "X68n1315_014:0084a11": "云。闍黎作麼生。　問。如何是一句。　師云。道什麼。　問。如何",
    "X68n1315_014:0084a12": "是一句。　師云。兩句。　問。唯佛一人是善知識。如何。　師云。",
    "X68n1315_014:0084a13": "魔語。　問。如何是菩提。　師云。者箇是闡提。　問。如何是大",
    "X68n1315_014:0084a14": "人相。　師云。好箇兒孫。　問。寂寂無依時如何。　師云。老僧",
    "X68n1315_014:0084a15": "在你背後。　問。如何是伽藍。　師云。別更有什麼。　云。如何",
    "X68n1315_014:0084a16": "是伽藍中人。　師云。老僧與闍黎。　問。二龍爭珠。誰是得",
    "X68n1315_014:0084a17": "者。　師云。老僧只管看。　問。如何是離因果底人。　師云。不",
    "X68n1315_014:0084a18": "因闍黎問。老僧實不知。　問。眾盲摸象。各說異端。如何",
    "X68n1315_014:0084a19": "是真象。　師云。無假自是不知。　問。如何是第一句。師咳",
    "X68n1315_014:0084a20": "嗽。　云。莫便是否。　師云。老僧咳嗽也不得。　問。大海還納",
    "X68n1315_014:0084a21": "眾流也無。　師云。大海道不知。　云。因什麼不知。　師云。終",
    "X68n1315_014:0084a22": "不道我納眾流。　問。如何是毗盧師。　師云。毗盧。毗盧。　問。",
    "X68n1315_014:0084a23": "諸佛還有師也無。　師云。有。　云。如何是諸佛師。　師云。阿",
    "X68n1315_014:0084a24": "彌陀佛。阿彌陀佛。　問。如何是學人師。　師云。雲有出山",
    "X68n1315_014:0084b01": "勢。水無投澗聲。　云。不問者箇。　師云。是你師不認。　問。諸",
    "X68n1315_014:0084b02": "方盡向口裏道。和尚如何示人。師脚跟打火爐示之。",
    "X68n1315_014:0084b03": "　云。莫便是也無。　師云。恰認得老僧脚跟。　問。不行大道",
    "X68n1315_014:0084b04": "時如何。　師云。者販私鹽漢。　云。却行大道時如何。　師云。",
    "X68n1315_014:0084b05": "還我公驗來。　問。如何是本來身。　師云。自從識得老僧",
    "X68n1315_014:0084b06": "後。只這漢更不別。　云。與麼即與和尚隔生去也。　師云。",
    "X68n1315_014:0084b07": "非但今生。千生萬生亦不識老僧。　問。如何是祖師西",
    "X68n1315_014:0084b08": "來意。　師云。東壁上掛葫蘆多少時也。　問。方圓不就時",
    "X68n1315_014:0084b09": "如何。　師云。不方不圓。　云。與麼時如何。　師云。是方是圓。",
    "X68n1315_014:0084b10": "　問。道人相見時如何。　師云。呈漆器。　問。諦為什麼觀不",
    "X68n1315_014:0084b11": "得。　師云。諦即不無。觀即不得。　云。畢竟如何。　師云。失諦。",
    "X68n1315_014:0084b12": "　問。行又不到。問又不到時如何。　師云。到以不到。道人",
    "X68n1315_014:0084b13": "看如涕唾。　云。其中事如何。師唾地。　問。如何是祖師西",
    "X68n1315_014:0084b14": "來意。　師云。如你不喚作祖師意猶未在。　云。本來底如",
    "X68n1315_014:0084b15": "何。　師云。四目相覩。更無第二主宰。　問。不具形儀。還會",
    "X68n1315_014:0084b16": "也無。　師云。即今還會麼。　問。如何是大無慚愧底人。　師",
    "X68n1315_014:0084b17": "云。皆具不可思議。　問。學人擬向南方學些子佛法去。",
    "X68n1315_014:0084b18": "如何。　師云。你去南方。見有佛處急走過。無佛處不得",
    "X68n1315_014:0084b19": "住。　云。與麼即學人無依也。　師云。柳絮。柳絮。　問。如何是",
    "X68n1315_014:0084b20": "急切處。　師云。一問一答。　問。不籍三寸。還假今時也無。",
    "X68n1315_014:0084b21": "　師云。我隨你道。你作麼生會。　問。如何是和尚家風。　師",
    "X68n1315_014:0084b22": "云。茫茫宇宙人無數。　云。請和尚不答話。　師云。老僧合",
    "X68n1315_014:0084b23": "與麼。　問。二龍爭珠。誰是得者。　師云。失者無虧。得者無",
    "X68n1315_014:0084b24": "用。　問。如何是大人相。　師云。是什麼。　有俗士獻袈裟。問。",
    "X68n1315_014:0084c01": "披與麼衣服。莫辜負古人也無。　師拋下拂子云。是古",
    "X68n1315_014:0084c02": "是今。　問。如何是沙門行。　師云。展手不展脚。　問。牛頭未",
    "X68n1315_014:0084c03": "見四祖時如何。　師云。飽柴飽水。　云。見後如何。　師云。飽",
    "X68n1315_014:0084c04": "柴飽水。　問。如何是學人自己。　師云。喫粥了也未。　云。喫",
    "X68n1315_014:0084c05": "粥也。　師云。洗鉢盂去。　問。如何是毗盧師。　師云。白駝來",
    "X68n1315_014:0084c06": "也未。　云。來也。　師云。牽去餵草。　問。如何是無師智。　師云。",
    "X68n1315_014:0084c07": "老僧不曾教闍黎。　問。如何是親切一句。　師云。話墮也。",
    "X68n1315_014:0084c08": "　問。不借口。還許商量也無。　師云。正是時。　云。便請師商",
    "X68n1315_014:0084c09": "量。　師云。老僧不曾出。　問。二祖斷臂。當為何事。　師云。粉",
    "X68n1315_014:0084c10": "骨碎身。　云。供養什麼人。　師云。來者供養。　問。無邊身菩",
    "X68n1315_014:0084c11": "薩為什麼不見如來頂相。　師云。你是闍黎。　問。晝是日",
    "X68n1315_014:0084c12": "光。夜是火光。如何是神光。　師云。日光火光。　問。如何是",
    "X68n1315_014:0084c13": "恰問處。　師云。錯。　云。如何是不問處。　師云。向前一句裏",
    "X68n1315_014:0084c14": "辨取。　問。如何是大人相。師以手摸面。叉手斂容。　問。如",
    "X68n1315_014:0084c15": "何是無為。　師云。者箇是有為。　問。如何是祖師西來意。",
    "X68n1315_014:0084c16": "　師云。欄中失却牛。　問。學人遠來。請和尚指示。　師云。纔",
    "X68n1315_014:0084c17": "入門便好驀面唾。　問。如何是直截一路。　師云。淮南船",
    "X68n1315_014:0084c18": "子到也未。　云。學人不會。　師云。且喜到來。　問。栢樹子還",
    "X68n1315_014:0084c19": "有佛性也無。　師云。有。　云。幾時成佛。　師云。待虗空落地。",
    "X68n1315_014:0084c20": "　云。虗空幾時落地。　師云。待栢樹子成佛。　問。如何是西",
    "X68n1315_014:0084c21": "來意。　師云。因什麼向院裏罵老僧。　云。學人有何過。　師",
    "X68n1315_014:0084c22": "云。老僧不能就院裏罵得闍黎。　問。如何是西來意。　師",
    "X68n1315_014:0084c23": "云。板齒生毛。　問。貧子來。將什麼過與。　師云。不貧。　云。爭",
    "X68n1315_014:0084c24": "奈覓和尚何。　師云。只是守貧。　問。無邊身菩薩為什麼",
    "X68n1315_014:0085a01": "不見如來頂相。　師云。如隔羅縠。　問。諸天甘露。什麼人",
    "X68n1315_014:0085a02": "得喫。　師云。謝你將來。　問。超過乾坤底人如何。　師云。待",
    "X68n1315_014:0085a03": "有與麼人即報來。　問。如何是伽藍。　師云。三門佛殿。　問。",
    "X68n1315_014:0085a04": "如何是不生不滅。　師云。本自不生。今亦無滅。　問。如何",
    "X68n1315_014:0085a05": "是趙州主。　師云。大王是。　問。急切處。請師道。　師云。尿是",
    "X68n1315_014:0085a06": "小事。須是老僧自去始得。　問。如何是丈六金身。　師云。",
    "X68n1315_014:0085a07": "腋不打領。　云。學人不會。　師云。不會請人裁。　問。學人有",
    "X68n1315_014:0085a08": "疑時如何。　師云。大宜。小宜。　學云。大疑。　師云。大宜東北",
    "X68n1315_014:0085a09": "角。小宜僧堂後。　問。如何是佛向上人。　師下禪床。上下",
    "X68n1315_014:0085a10": "觀瞻相云。者漢如許長大。截作三橛也得。問什麼向",
    "X68n1315_014:0085a11": "上向下。　尼問。如何是密密意。師以手掐之。　云。和尚猶",
    "X68n1315_014:0085a12": "有者箇在。　師云。是你有者箇。",
    "X68n1315_014:0085a13": "師示眾云。老僧三十年前在南方火爐頭。有箇無賓",
    "X68n1315_014:0085a14": "主話。直至如今無人舉著。　問。和尚受大王如是供養。",
    "X68n1315_014:0085a15": "將什麼報答。　師云。念佛。　云。貧子也解念佛。　師云。喚侍",
    "X68n1315_014:0085a16": "者將一錢與伊。　問。如何是和尚家風。　師云。屏風雖破。",
    "X68n1315_014:0085a17": "骨格猶存。　問。如何是不遷之義。　師云。你道這野鴨子",
    "X68n1315_014:0085a18": "飛從東去西去。　問。如何是西來意。　師云。什麼處得者",
    "X68n1315_014:0085a19": "消息來。　問。如何是塵中人。　師云。布施茶鹽錢來。　問。大",
    "X68n1315_014:0085a20": "耳三藏第三度覓國師不見。未審國師在什麼處。　師",
    "X68n1315_014:0085a21": "云。在三藏鼻孔裏。　問。盲龜值浮木孔時如何。　師云。不",
    "X68n1315_014:0085a22": "是偶然事。　問。久居巖谷時如何。　師云。何不隱去。　問。如",
    "X68n1315_014:0085a23": "何是佛法大意。　師云。禮拜著。　僧擬進話次。師喚沙彌",
    "X68n1315_014:0085a24": "文遠。文遠到。師叱云。適來去什麼處來。　問。如何是自",
    "X68n1315_014:0085b01": "家本意。　師云。老僧不用牛刀。　問。久嚮趙州石橋。到來",
    "X68n1315_014:0085b02": "只見掠彴子。　師云。闍黎只見掠彴子。不見趙州石橋。",
    "X68n1315_014:0085b03": "　云。如何是石橋。　師云。過來。過來。又云。度驢度馬。　問。和",
    "X68n1315_014:0085b04": "尚姓什麼。　師云。常州有。　云。甲子多少。　師云。蘇州有。",
    "X68n1315_014:0085b05": "上堂云。纔有是非。紛然失心。還有答話分也無。　有僧",
    "X68n1315_014:0085b06": "出撫侍者一下云。何不祇對和尚。師便歸方丈。　後侍",
    "X68n1315_014:0085b07": "者請益。適來僧是會不會。　師云。坐底見立底。立底見",
    "X68n1315_014:0085b08": "坐底。　問。如何是道。　師云。墻外底。　云。不問者箇。　師云。問",
    "X68n1315_014:0085b09": "什麼道。　云。大道。　師云。大道通長安。　問。撥塵見佛時如",
    "X68n1315_014:0085b10": "何。　師云。撥塵即不無。見佛即不得。　問。如何是無疾之",
    "X68n1315_014:0085b11": "身。　師云。四大五陰。　問。如何是闡提。　師云。何不問菩提。",
    "X68n1315_014:0085b12": "　云。如何是菩提。　師云。只者便是闡提。　師有時屈指云。",
    "X68n1315_014:0085b13": "老僧喚作拳。你諸人喚作什麼。　僧云。和尚何得將境",
    "X68n1315_014:0085b14": "示人。　師云。我不將境示人。若將境示闍黎。即埋沒闍",
    "X68n1315_014:0085b15": "黎去也。　云。爭奈者箇何。師便珍重。　問。一問一答。總落",
    "X68n1315_014:0085b16": "天魔外道。設使無言。又犯他匡網。如何是趙州家風。",
    "X68n1315_014:0085b17": "　師云。你不解問。　云。請和尚答話。　師云。若據你。合喫二",
    "X68n1315_014:0085b18": "十棒。",
    "X68n1315_014:0085b19": "師示眾云。纔有是非。紛然失心。還有答話分也無。有",
    "X68n1315_014:0085b20": "僧出將沙彌打一掌。便出去。師便歸方丈。　至來日問",
    "X68n1315_014:0085b21": "侍者。昨日者師僧在什麼處。　侍者云。當時便去也。　師",
    "X68n1315_014:0085b22": "云。三十年弄馬騎。被驢子撲。　問。與麼來底人。師還接",
    "X68n1315_014:0085b23": "也無。　師云。接。　云。不與麼來底人。師還接也無。　師云。接。",
    "X68n1315_014:0085b24": "　云。與麼來從師接。不與麼來。師如何接。　師云。止止不",
    "X68n1315_014:0085c01": "須說。我法妙難思。　鎮府大王問。師尊年有幾箇齒在。",
    "X68n1315_014:0085c02": "　師云。只有一箇牙。　大王云。爭喫得物。　師云。雖然一箇。",
    "X68n1315_014:0085c03": "下下咬著。　問。如何是學人珠。　師云。高聲問。僧禮拜。　師",
    "X68n1315_014:0085c04": "云。不解問。何不道高下即不問。如何是學人珠。何不",
    "X68n1315_014:0085c05": "與麼問。　僧便再問。師云。洎合放過者漢。　問。二邊寂寂。",
    "X68n1315_014:0085c06": "師如何闡揚。　師云。今年無風波。　問。大眾雲集。合談何",
    "X68n1315_014:0085c07": "事。　師云。今日拽木頭竪僧堂。　云。莫只者箇便是接學",
    "X68n1315_014:0085c08": "人也無。　師云。老僧不解雙陸。不解長行。　問。如何是真",
    "X68n1315_014:0085c09": "實人體。　師云。春夏秋冬。　云。與麼即學人難會。　師云。你",
    "X68n1315_014:0085c10": "問我真實人體。　問。如何是佛法大意。　師云。你名什麼。",
    "X68n1315_014:0085c11": "　云。某甲。　師云。含元殿裏。金谷園中。　問。如何是七佛師。",
    "X68n1315_014:0085c12": "　師云。要眠即眠。要起即起。　問。道非物外。物外非道。如",
    "X68n1315_014:0085c13": "何是物外道。師便打。　云。和尚莫打某甲。已後錯打人",
    "X68n1315_014:0085c14": "去在。　師云。龍蛇易辨。衲子難瞞。　師見大王入院不起。",
    "X68n1315_014:0085c15": "以手自拍膝云。會麼。　大王云。不會。　師云。自小出家今",
    "X68n1315_014:0085c16": "已老。見人無力下禪床。　問。如何是忠言。　師云。你娘醜",
    "X68n1315_014:0085c17": "陋。　問。從上至今不忘底人如何。　師云。不可得繫心常",
    "X68n1315_014:0085c18": "思念十方一切佛。　問。如何是忠言。　師云。喫鐵棒。　問。如",
    "X68n1315_014:0085c19": "何是佛向上事。師便撫掌大笑。　問。一燈燃百千燈。一",
    "X68n1315_014:0085c20": "燈未審從什麼處發。　師便趯出一隻履。又云。作家即",
    "X68n1315_014:0085c21": "不與麼問。　問。歸根得旨。隨照失宗時如何。　師云。老僧",
    "X68n1315_014:0085c22": "不答者話。　云。請和尚答話。　師云。合與麼。　問。如何是不",
    "X68n1315_014:0085c23": "思處。　師云。快道。快道。　問。夜昇兜率。晝降閻浮。其中為",
    "X68n1315_014:0085c24": "什麼摩尼不現。　師云。道什麼。　僧再問。師云。毗婆尸佛",
    "X68n1315_014:0086a01": "早留心。直至如今不得妙。　問。非思量處如何。　師云。速",
    "X68n1315_014:0086a02": "道。速道。　問。如何是衣中寶。　師云。者一問嫌什麼。　云。者",
    "X68n1315_014:0086a03": "箇是問。如何是寶。　師云。與麼即衣也失却。　問。萬里無",
    "X68n1315_014:0086a04": "店時如何。　師云。禪院裏宿。　問。狗子還有佛性也無。　師",
    "X68n1315_014:0086a05": "云。家家門前通長安。　問。覿面相呈。還盡大意也無。　師",
    "X68n1315_014:0086a06": "云。低口。　云。收不得處如何。　師云。向你道低口。　問。如何",
    "X68n1315_014:0086a07": "是目前一句。　師云。老僧不如你。　問。出來底是什麼人。",
    "X68n1315_014:0086a08": "　師云。佛菩薩。　問。靈草未生時如何。　師云。齅著即腦裂。",
    "X68n1315_014:0086a09": "　云。不齅時如何。　師云。如同立死漢。　云。還許學人和合",
    "X68n1315_014:0086a10": "否。　師云。人來莫向伊道。　問。祖意與教意。同。別。　師云。才",
    "X68n1315_014:0086a11": "出家未受戒。到處問人。　問。如何是聖。　師云。不凡。　云。如",
    "X68n1315_014:0086a12": "何是凡。　師云。不聖。　云。不凡不聖時如何。　師云。好箇禪",
    "X68n1315_014:0086a13": "僧。　問。兩鏡相向。那箇最明。　師云。闍黎眼皮蓋須彌山。",
    "X68n1315_014:0086a14": "　問。學人近入叢林。乞師指示。　師云。蒼天。蒼天。　問。前句",
    "X68n1315_014:0086a15": "已往。後句難明時如何。　師云。喚作即不可。　云。請師分。",
    "X68n1315_014:0086a16": "　師云。問。問。　問。高峻難上時如何。　師云。老僧不向高峯",
    "X68n1315_014:0086a17": "頂。　問。不與萬法為侶者是什麼人。　師云。非人。　問。請師",
    "X68n1315_014:0086a18": "宗乘中道一句子。　師云。今日無錢與長官。　問。學人不",
    "X68n1315_014:0086a19": "別問。請師不別答。　師云。奇怪。　問。三乘教外。如何接人。",
    "X68n1315_014:0086a20": "　師云。有此世界來。日月不曾換。　問。三處不通。如何離",
    "X68n1315_014:0086a21": "識。　師云。識是分外。　問。眾機來湊。未審其中事如何。　師",
    "X68n1315_014:0086a22": "云。我眼本正。不說其中事。　問。淨地不止。是什麼人。　師",
    "X68n1315_014:0086a23": "云。你未是其中人在。　云。如何是其中人。　師云。止也。　問。",
    "X68n1315_014:0086a24": "如何是萬法之源。　師云。棟梁椽柱。　云。學人不會。　師云。",
    "X68n1315_014:0086b01": "拱斗叉手不會。　問。一物不將來時如何。　師云。放下著。",
    "X68n1315_014:0086b02": "　問。路逢達道人。不將語默對。未審將什麼對。　師云。人",
    "X68n1315_014:0086b03": "從陳州來。不得許州信。　問。開口是有為。如何是無為。",
    "X68n1315_014:0086b04": "　師以手示之云。者箇是無為。　云。者箇是有為。如何是",
    "X68n1315_014:0086b05": "無為。　師云。無為。　云。者箇是有為。　師云。是有為。",
    "X68n1315_014:0086b06": "師示眾云。佛之一字。吾不喜聞。　問。和尚還為人也無。",
    "X68n1315_014:0086b07": "　師云。佛。佛。　問。盡却今時。如何是的的處。　師云。盡却今",
    "X68n1315_014:0086b08": "時。莫問那箇。　云。如何是的。　師云。向你道莫問。　云。如何",
    "X68n1315_014:0086b09": "得見。　師云。大無外。小無內。　問。離四句。絕百非時如何。",
    "X68n1315_014:0086b10": "　師云。老僧不認得死。　云。者箇是和尚分上事。　師云。恰",
    "X68n1315_014:0086b11": "是。　云。請和尚指示。　師云。離四句。絕百非。把什麼指示。",
    "X68n1315_014:0086b12": "　問。如何是和尚家風。　師云。內無一物。外無所求。　問。如",
    "X68n1315_014:0086b13": "何是歸根得旨。　師云。答你即乖。　問。如何是疑心。　師云。",
    "X68n1315_014:0086b14": "答你即乖也。　問。出家底人還作俗否。　師云。出家即是",
    "X68n1315_014:0086b15": "座主。出與不出。老僧不管。　云。為什麼不管。　師云。與麼",
    "X68n1315_014:0086b16": "即出家也。　問。無師弟子時如何。　師云。無漏智性。本自",
    "X68n1315_014:0086b17": "具足。又云。此是無師弟子。　問。不見邊表時如何。　師云。",
    "X68n1315_014:0086b18": "因什麼與麼。　問。澄而不清。渾而不濁時如何。　師云。不",
    "X68n1315_014:0086b19": "清不濁。　云。是什麼。　師云。也可憐生。　云。如何是通方。　師",
    "X68n1315_014:0086b20": "云。離却金剛禪。　問。如何是囊中寶。　師云。嫌什麼。　云。用",
    "X68n1315_014:0086b21": "不窮時如何。　師云。自家底還重否。又云。用者即重。不",
    "X68n1315_014:0086b22": "用即輕。　問。如何是祖師的的意。師涕唾。　云。其中事如",
    "X68n1315_014:0086b23": "何。師又唾地。　問。如何是沙門行。　師云。離行。　問。真休之",
    "X68n1315_014:0086b24": "處。請師指。　師云。指即不休。　問。無問時如何。　師云。乖常",
    "X68n1315_014:0086c01": "語。　問。四山相逼時如何。　師云。無出跡。　問。到者裏道不",
    "X68n1315_014:0086c02": "得時如何。　師云。不得道。　云。如何道。　師云。道不得處。　問。",
    "X68n1315_014:0086c03": "但有言句。盡不出頂。如何是頂外事。　師喚沙彌文遠。",
    "X68n1315_014:0086c04": "文遠應諾。師云。今日早晚也。　問。如何是毗盧師。　師云。",
    "X68n1315_014:0086c05": "莫惡口。　問。至道無難。唯嫌揀擇。如何得不揀擇。　師云。",
    "X68n1315_014:0086c06": "天上天下。唯我獨尊。　云。此猶是揀擇。　師云。田厙奴。什",
    "X68n1315_014:0086c07": "麼處是揀擇。　問。如何是三界外人。　師云。爭奈老僧在",
    "X68n1315_014:0086c08": "三界內。　問。知有不有底人如何。　師云。你若更問。即故",
    "X68n1315_014:0086c09": "問老僧。",
    "X68n1315_014:0086c10": "師示眾云。向南方趨叢林去。莫在者裏。　僧便問。和尚",
    "X68n1315_014:0086c11": "者裏是甚處。　師云。我者裏是柴林。　問。如何是毗盧師。",
    "X68n1315_014:0086c12": "　師云。性是弟子。　問。歸根得旨時如何。　師云。太慌忙生。",
    "X68n1315_014:0086c13": "　云。不審。　師云。不審從甚處起。　劉相公入院。見師掃地。",
    "X68n1315_014:0086c14": "問。大善知識為什麼却掃塵。　師云。從外來。　問。利劒出",
    "X68n1315_014:0086c15": "匣時如何。　師云。黑。　云。正問之時。如何辨白。　師云。無者",
    "X68n1315_014:0086c16": "閑工夫。　云。叉手向人前爭奈何。　師云。早晚見你叉手。",
    "X68n1315_014:0086c17": "　云。不叉手時如何。　師云。誰是不叉手者。　問。如何是沙",
    "X68n1315_014:0086c18": "門得力處。　師云。你什麼處不得力。　問。如何是和尚示",
    "X68n1315_014:0086c19": "學人處。　師云。目前無學人。　云。與麼即不出世也。師便",
    "X68n1315_014:0086c20": "珍重。　問。祖意與教意。同。別。師作拳安頭上。　云。和尚猶",
    "X68n1315_014:0086c21": "有者箇在。　師卸下帽子云。你道老僧有箇什麼。　問。心",
    "X68n1315_014:0086c22": "不停不住時如何。　師云。是活物。是者箇正被心識使",
    "X68n1315_014:0086c23": "在。　云。如何得不被心識使。師便低頭。　問。道從何生。　師",
    "X68n1315_014:0086c24": "云。者箇即生也。道不屬生滅。　云。莫是天然也無。　師云。",
    "X68n1315_014:0087a01": "者箇是天然。道即不與麼。　問。祖意與教意。同。別。　師云。",
    "X68n1315_014:0087a02": "會得祖意。便會教意。　問。如何是異類中行。　師云。唵[口*部]",
    "X68n1315_014:0087a03": "啉唵[口*部]啉。問。高峻難上時如何。　師云。老僧自住峯頂。",
    "X68n1315_014:0087a04": "　云。爭奈曹溪路側何。　師云。曹溪是惡。　云。今時為什麼",
    "X68n1315_014:0087a05": "不到。　師云。是渠高峻。　問。如何是寶月當空。　師云。塞却",
    "X68n1315_014:0087a06": "老僧耳。　問。毫釐有差時如何。　師云。麤。　云。應機時如何。",
    "X68n1315_014:0087a07": "　師云。屈。　問。如何是沙門行。師展手拂衣。　問。祖佛命不",
    "X68n1315_014:0087a08": "斷處如何。　師云。無人知。　問。未審權機喚作什麼。　師云。",
    "X68n1315_014:0087a09": "喚作權機。　問。學人近入叢林不會。乞師指示。　師云。未",
    "X68n1315_014:0087a10": "入叢林。更是不會。　問。從上古德將何示人。　師云。不因",
    "X68n1315_014:0087a11": "你問。老僧也不知有古德。　云。請師指示。　師云。老僧不",
    "X68n1315_014:0087a12": "是古德。　問。佛花未發。如何辨得真實。　師云。是真是實。",
    "X68n1315_014:0087a13": "　云。是什麼人分上事。　師云。老僧有分。闍黎有分。　問。如",
    "X68n1315_014:0087a14": "何是佛。　師云。你是什麼人。　問。驀直路時如何。　師云。驀",
    "X68n1315_014:0087a15": "直路。　問。如何是玄中不斷玄。　師云。你問我是不斷玄。",
    "X68n1315_014:0087a16": "　問。佛花未發時。如何辨得真實。　師云。已發也。　云。未審",
    "X68n1315_014:0087a17": "是真是實。　師云。真即實。實即真。　問。還有不報四恩三",
    "X68n1315_014:0087a18": "有者也無。　師云。有。　云。如何是。　師云。者辜恩負德漢。　問。",
    "X68n1315_014:0087a19": "貧子來。將什麼物與他。　師云。不欠少。　問。如何是趙州",
    "X68n1315_014:0087a20": "正主。　師云。老僧是從諗。　有婆子問。婆是五障之身。如",
    "X68n1315_014:0087a21": "何免得。　師云。願一切人生天。願婆婆永沉苦海。　問。朗",
    "X68n1315_014:0087a22": "月當空時如何。　師云。猶是堦下漢。　云。請師接上堦。　師",
    "X68n1315_014:0087a23": "云。月落了。來相見。",
    "X68n1315_014:0087a24": "師有時示眾云。老僧初到藥山時。得一句子。直至如",
    "X68n1315_014:0087b01": "今齁齁地飽。　師因在室坐禪次。主事報大王來禮拜。",
    "X68n1315_014:0087b02": "大王禮拜了。左右問。土王來。為什麼不起。　師云。你不",
    "X68n1315_014:0087b03": "會。老僧者裏。下等人來。出三門接。中等人來。下禪床",
    "X68n1315_014:0087b04": "接。上等人來。禪床上接。不可喚大王作中等．下等人",
    "X68n1315_014:0087b05": "也。恐屈大王。大王歡喜。再三請入內供養。　師因問周",
    "X68n1315_014:0087b06": "員外。你還夢見臨濟也無。員外竪起拳。　師云。那邊見。",
    "X68n1315_014:0087b07": "　外云。者邊見。　師云。什麼處見臨濟。員外無對。　師問周",
    "X68n1315_014:0087b08": "員外。什麼處來。　云。非來非去。　師云。不是老鵶飛來飛",
    "X68n1315_014:0087b09": "去。",
    "X68n1315_014:0087b10": "師示眾云。纔有是非。紛然失心。還有答話分也無。　後",
    "X68n1315_014:0087b11": "有僧舉似洛浦。洛浦扣齒。又舉似雲居。雲居云。何必。",
    "X68n1315_014:0087b12": "　僧舉似師。師云。南方大有人喪身失命。　僧云。請和尚",
    "X68n1315_014:0087b13": "舉。　師纔舉。僧便指傍僧云。者箇師僧喫却飯了。作什",
    "X68n1315_014:0087b14": "麼語話。師休去。　師因看金剛經次。僧便問。一切諸佛",
    "X68n1315_014:0087b15": "及諸佛阿耨菩提皆從此經出。如何是此經。　師云。金",
    "X68n1315_014:0087b16": "剛般若波羅蜜經。如是我聞。一時佛在舍衛國。　僧云。",
    "X68n1315_014:0087b17": "不是。　師云。我自理經也不得。　因僧辭去。師云。闍黎出",
    "X68n1315_014:0087b18": "外。忽有人問。還見趙州否。你作麼生祇對。　云。只可道",
    "X68n1315_014:0087b19": "見。　師云。老僧是一頭驢。你作麼生見。僧無語。　師問新",
    "X68n1315_014:0087b20": "到。從什麼處來。　云。南方來。　師云。還知有趙州關麼。　云。",
    "X68n1315_014:0087b21": "須知有不涉關者。　師叱云。者販私鹽漢。又云。兄弟。趙",
    "X68n1315_014:0087b22": "州關也難過。　云。如何是趙州關。　師云。石橋是。　有僧從",
    "X68n1315_014:0087b23": "雪峯來。師云。上座莫住此間。老僧者裏只是避難所",
    "X68n1315_014:0087b24": "在。佛法盡在南方。　云。佛法豈有南北。　師云。直饒你從",
    "X68n1315_014:0087c01": "雪峯。雪峯來。也只是箇擔板漢。　云。未審那邊事如何。",
    "X68n1315_014:0087c02": "　師云。你因甚夜來尿床。　云。達後如何。　師云。又是屙屎。",
    "X68n1315_014:0087c03": "示眾云。我此間有出窟師子。亦有在窟師子。只是難",
    "X68n1315_014:0087c04": "得師子兒。時有僧彈指對之。　師云。是什麼。　云。師子兒。",
    "X68n1315_014:0087c05": "　師云。我喚作師子兒。早是罪過。你更行趯踏。　師問新",
    "X68n1315_014:0087c06": "到。離什麼處。　云。離雪峯。　師云。雪峯有什麼言句示人。",
    "X68n1315_014:0087c07": "　云。和尚尋常道。盡十方世界是沙門一隻眼。你等諸",
    "X68n1315_014:0087c08": "人向什麼處屙。　師云。闍黎若迴。寄箇鍬子去。　師因捨",
    "X68n1315_014:0087c09": "衣俵大眾次。僧便問。和尚總捨却了。用箇什麼去。　師",
    "X68n1315_014:0087c10": "召云。湖州子。僧應諾。　師云。用箇什麼。",
    "X68n1315_014:0087c11": "師示眾云。未有世界。早有此性。世界壞時。此性不壞。",
    "X68n1315_014:0087c12": "　僧問。如何是此性。　師云。五蘊四大。　云。此猶是壞。如何",
    "X68n1315_014:0087c13": "是此性。　師云。四大五蘊。　定州有一座主到。師問。習何",
    "X68n1315_014:0087c14": "業。　云。經律論不聽便講。　師舉手示之。還講得者箇麼。",
    "X68n1315_014:0087c15": "座主茫然不知。　師云。直饒你不聽便講得。也只是箇",
    "X68n1315_014:0087c16": "講經論漢。若是佛法。未在。　云。和尚即今語話。莫便是",
    "X68n1315_014:0087c17": "佛法否。　師云。直饒你問得答得。總屬經論。佛法未在。",
    "X68n1315_014:0087c18": "主無語。　師問一行者。從什麼處來。　云。北院來。　師云。那",
    "X68n1315_014:0087c19": "院何似者院。行者無對。　有僧在邊立。師令代行者語。",
    "X68n1315_014:0087c20": "僧代云。從那院來。師笑之。　師又令文遠代之。文遠云。",
    "X68n1315_014:0087c21": "行者還是不取師語話。　師問座主。所習何業。　云。講維",
    "X68n1315_014:0087c22": "摩經。　師云。維摩經步步是道場。座主在什麼處。主無",
    "X68n1315_014:0087c23": "對。　師令全益代座主語。全益云。只者一問。可識道場",
    "X68n1315_014:0087c24": "麼。　師云。你身在道場裏。心在什麼處。速道取。　云。和尚",
    "X68n1315_014:0088a01": "不是覓學人心。　師云。是。　云。只者一問一答是什麼。　師",
    "X68n1315_014:0088a02": "云。老僧不在心所裏。法過眼耳鼻舌身意而知解。　云。",
    "X68n1315_014:0088a03": "既不在心數裏。和尚為什麼覓。　師云。為你道不得。　云。",
    "X68n1315_014:0088a04": "法過眼耳鼻舌身意而不解。作麼生道不得。　師云。喫",
    "X68n1315_014:0088a05": "我涕唾。　師問僧。你曾看法華經麼。　云。曾看。　師云。經中",
    "X68n1315_014:0088a06": "道。衲衣在空閑。假名阿練若。誑惑世間人。你作麼生",
    "X68n1315_014:0088a07": "會。僧擬禮拜。　師云。你披衲衣來否。　云。披來。　師云。莫惑",
    "X68n1315_014:0088a08": "我。　云。如何得不惑去。　師云。自作活計。莫取老僧語。　師",
    "X68n1315_014:0088a09": "問座主。所習何業。　云。講維摩經。　師云。那箇是維摩祖",
    "X68n1315_014:0088a10": "父。　云。某甲是。　師云。為什麼却為兒孫傳語。主無對。",
    "X68n1315_014:0088a11": "師一日上堂。僧纔出禮拜。師乃合掌珍重。又一日。僧",
    "X68n1315_014:0088a12": "禮拜。師云。好好問。　云。如何是禪。　師云。今日天陰不答",
    "X68n1315_014:0088a13": "話。　問新到。從何方來。　云。無方面來。師乃轉背。僧將坐",
    "X68n1315_014:0088a14": "具隨師轉。　師云。大好無方面。　問新到。從什麼處來。　云。",
    "X68n1315_014:0088a15": "南方來。　師云。三千里外逢莫戲。　云。不曾。　師云。摘楊花。",
    "X68n1315_014:0088a16": "摘楊花。　豐干到五臺。山下見一老人。干云。莫是文殊",
    "X68n1315_014:0088a17": "也無。　老人云。不可有二文殊也。干便禮拜。老人不見。",
    "X68n1315_014:0088a18": "　有僧舉似師。師云。豐干只具一隻眼。　師乃令。文遠作",
    "X68n1315_014:0088a19": "老人。我作豐干。師云。莫是文殊也無。　遠云。豈有二文",
    "X68n1315_014:0088a20": "殊也。　師云。文殊。文殊。　師問二新到。上座曾到此間否。",
    "X68n1315_014:0088a21": "　云。不曾到。　師云。喫茶去。　又問。那一人曾到此間否。　云。",
    "X68n1315_014:0088a22": "曾到。　師云。喫茶去。　院主問。和尚。不曾到。教伊喫茶去",
    "X68n1315_014:0088a23": "即且置。曾到。為什麼教伊喫茶去。　師云。院主。院主應",
    "X68n1315_014:0088a24": "諾。　師云。喫茶去。　師到雲居。雲居云。老老大大。何不覓",
    "X68n1315_014:0088b01": "箇住處。　師云。什麼處住得。　雲居云。前面有古寺基。　師",
    "X68n1315_014:0088b02": "云。與麼即和尚自住取。　師又到茱萸。茱萸云。老老大",
    "X68n1315_014:0088b03": "大。何不覓箇住處去。　師云。什麼處住得。　茱萸云。老老",
    "X68n1315_014:0088b04": "大大。住處也不識。　師云。三十年弄馬騎。今日却被驢",
    "X68n1315_014:0088b05": "撲。　師又到茱萸方丈。上下觀瞻。茱萸云。平地喫交作",
    "X68n1315_014:0088b06": "什麼。　師云。只為心麤。　師一日將拄杖上茱萸法堂上。",
    "X68n1315_014:0088b07": "東西來去。萸云。作什麼。　師云。探水。　萸云。我者裏一滴",
    "X68n1315_014:0088b08": "也無。探箇什麼。師將杖子倚壁便下去。　臺山路上有",
    "X68n1315_014:0088b09": "一婆子要問僧。僧問。臺山路向什麼處去。　云。驀直去。",
    "X68n1315_014:0088b10": "僧纔行。　婆云。又與麼去也。　師聞便去。問。臺山路向什",
    "X68n1315_014:0088b11": "麼處去。　云。驀直去。師纔行。　婆云。又與麼去也。　師歸。舉",
    "X68n1315_014:0088b12": "似大眾云。婆子被老僧勘破了也。　師見僧來。挾火示",
    "X68n1315_014:0088b13": "之云。會麼。　僧云。不會。　師云。你不得喚作火。老僧道了",
    "X68n1315_014:0088b14": "也。　師挾起火云。會麼。　云。不會。　師却云。此去舒州有投",
    "X68n1315_014:0088b15": "子山和尚。你去禮拜問取。因緣相契。不用更來。不相",
    "X68n1315_014:0088b16": "契却來。其僧便去。　纔到投子和尚處。投子乃問。近離",
    "X68n1315_014:0088b17": "什麼處。　云。離趙州。特來禮拜和尚。　投子云。趙州老人",
    "X68n1315_014:0088b18": "有何言句。僧乃具舉前話。　投子乃下禪床。行三五步。",
    "X68n1315_014:0088b19": "却坐云。會麼。　僧云。不會。　投子云。你歸。舉似趙州。　其僧",
    "X68n1315_014:0088b20": "却歸。舉似師。師云。還會麼。　云。未會。　師云。也不較多也。",
    "X68n1315_014:0088b21": "　洞山問僧。什麼處來。　云。掌鞋來。　山云。自解。依他。　云。依",
    "X68n1315_014:0088b22": "他。　山云。他還指闍黎也無。僧無對。　師代云。若允即不",
    "X68n1315_014:0088b23": "違。　普化喫生菜。臨濟見云。普化大似一頭驢。普化便",
    "X68n1315_014:0088b24": "作驢鳴。臨濟便休去。　普化云。臨濟小廝兒。只具一隻",
    "X68n1315_014:0088c01": "眼。　師代云。但與本分草料。　保壽問胡釘鉸。莫便是胡",
    "X68n1315_014:0088c02": "釘鉸否。　云。不敢。　保云。還釘得虗空麼。　云。請打破虗空",
    "X68n1315_014:0088c03": "來。　保壽便打却云。他後有多口阿師與你點破在。　胡",
    "X68n1315_014:0088c04": "釘鉸後舉似師。師云。你因什麼被他打。　云。不知過在",
    "X68n1315_014:0088c05": "什麼處。　師云。只者一縫尚不奈何。更教他打破。釘鉸",
    "X68n1315_014:0088c06": "便會。　師又云。且釘者一縫。　師因行路次。見一婆子。問",
    "X68n1315_014:0088c07": "和尚住在什麼處。　師云。趙州東院西。　師舉問僧云。你",
    "X68n1315_014:0088c08": "道使那箇西字。　一僧云。東西字。　一僧云。依栖字。　師云。",
    "X68n1315_014:0088c09": "你兩人總作得鹽鐵判官。　師與侍郎遊園。見兔走過。",
    "X68n1315_014:0088c10": "侍郎問。和尚是大善知識。兔子見為什麼走。　師云。老",
    "X68n1315_014:0088c11": "僧好殺。　師因見僧掃地次。遂問。與麼掃還得淨潔也",
    "X68n1315_014:0088c12": "無。　云。轉掃轉多。　師云。豈無撥塵者也。　云。誰是撥塵者。",
    "X68n1315_014:0088c13": "　師云。會麼。　云。不會。　師云。問取雲居去。　其僧乃去問雲",
    "X68n1315_014:0088c14": "居。如何是撥塵者。　雲居云。者瞎漢。　師問僧。你在此間",
    "X68n1315_014:0088c15": "多少時也。　僧云。七八年。　師云。還見老僧麼。　云。見。　師云。",
    "X68n1315_014:0088c16": "我作一頭驢。你作麼生見。　云。入法界見。　師云。我將為",
    "X68n1315_014:0088c17": "你有此一著。枉喫了如許多飯。　僧云。請和尚道。　師云。",
    "X68n1315_014:0088c18": "因什麼不道向草料裏見。　師問菜頭。今日喫生菜。熟",
    "X68n1315_014:0088c19": "菜。菜頭提起一莖菜。　師云。知恩者少。負恩者多。　有俗",
    "X68n1315_014:0088c20": "行者到院燒香。師問僧。伊在那裏燒香禮拜。我又共",
    "X68n1315_014:0088c21": "你在者裏語話。正與麼時。生在那頭。　僧云。和尚是什",
    "X68n1315_014:0088c22": "麼。　師云。與麼即在那頭也。　云。與麼已是先也。師笑之。",
    "X68n1315_014:0088c23": "　師與小師文遠論義。不得占勝。占勝者輸餬餅。師云。",
    "X68n1315_014:0088c24": "我是一頭驢。　遠云。我是驢胄。　師云。我是驢糞。　遠云。我",
    "X68n1315_014:0089a01": "是糞中虫。　師云。你在彼中作麼。　遠云。我在彼中過夏。",
    "X68n1315_014:0089a02": "　師云。把將餬餅來。　師因入內迴。路上見一幢子無一",
    "X68n1315_014:0089a03": "截。僧問云。幢子一截上天去也。入地去也。　師云。也不",
    "X68n1315_014:0089a04": "上天。也不入地。　云。向什麼處去。　師云。撲落也。　師坐次。",
    "X68n1315_014:0089a05": "一僧纔出禮拜。師云。珍重。　僧伸問次。師云。又是也。　師",
    "X68n1315_014:0089a06": "因在簷前立。見燕子語。師云。者燕子喃喃地。招人言",
    "X68n1315_014:0089a07": "語。　僧云。未審他還甘也無。　師云。依稀似曲纔堪聽。又",
    "X68n1315_014:0089a08": "被風吹別調中。　有僧辭去。師云。什麼處去。　云。閩中去。",
    "X68n1315_014:0089a09": "　師云。閩中大有兵馬。你須迴避。　云。向甚處迴避。　師云。",
    "X68n1315_014:0089a10": "恰好。　有僧上參次。見師衲衣蓋頭坐次。僧便退。師云。",
    "X68n1315_014:0089a11": "闍黎莫道老僧不祇對。　師問僧。從什麼處來。　云。南方",
    "X68n1315_014:0089a12": "來。　師云。共什麼人為伴。　云。水牯牛。　師云。好箇師僧。因",
    "X68n1315_014:0089a13": "什麼與畜生為伴。　云。不異故。　師云。好箇畜生。　云。爭肯。",
    "X68n1315_014:0089a14": "　師云。不肯且從。還我伴來。　師問僧。堂中還有祖師也",
    "X68n1315_014:0089a15": "無。　云。有。　師云。喚來與老僧洗脚。　堂中有二僧。相推不",
    "X68n1315_014:0089a16": "肯作第一座。主事白和尚。師云。總教他作第二座。　云。",
    "X68n1315_014:0089a17": "教誰作第一座。　師云。裝香著。　云。裝香了也。　師云。戒香。",
    "X68n1315_014:0089a18": "定香。　師問僧。離什麼處。　云。離京中。　師云。你還從潼關",
    "X68n1315_014:0089a19": "過麼。　云。不歷。　師云。今日捉得者販私鹽漢。　因送亡僧。",
    "X68n1315_014:0089a20": "師云。只是一箇死人。得無量人送。又云。許多死漢送",
    "X68n1315_014:0089a21": "一箇生漢。　時有僧問。是心生。是身生。　師云。身心俱不",
    "X68n1315_014:0089a22": "生。　云。者箇作麼生。　師云。死漢。　有僧見貓兒。問云。某甲",
    "X68n1315_014:0089a23": "喚作貓兒。未審和尚喚作什麼。　師云。是你喚作貓兒。",
    "X68n1315_014:0089a24": "　因鎮州大王來訪師。侍者來報師云。大王來。　師云。大",
    "X68n1315_014:0089b01": "王萬福。　侍者云。未在。方到三門下。　師云。又道大王來",
    "X68n1315_014:0089b02": "也。　因上東司。召文遠。文遠應諾。師云。東司上不可與",
    "X68n1315_014:0089b03": "你說佛法也。　因在殿上過。乃喚侍者。侍者應諾。師云。",
    "X68n1315_014:0089b04": "好一殿功德。侍者無對。　師因到臨濟。方始洗脚。臨濟",
    "X68n1315_014:0089b05": "便問。如何是祖師西來意。　師云。正值洗脚。臨濟乃近",
    "X68n1315_014:0089b06": "前側聆。　師云。若會便會。若不會。更莫啗啄作麼。臨濟",
    "X68n1315_014:0089b07": "拂袖去。　師云。三十年行脚。今日為人錯下注脚。　師因",
    "X68n1315_014:0089b08": "到天台國清寺見寒山．拾得。師云。久嚮寒山．拾得。到",
    "X68n1315_014:0089b09": "來只見兩頭水牯牛。寒山．拾得便作牛鬬。　師云。叱。叱。",
    "X68n1315_014:0089b10": "寒山．拾得咬齒相看。師便歸堂。　二人來堂內問師。適",
    "X68n1315_014:0089b11": "來因緣作麼生。師乃呵呵大笑。　一日。二人問師。什麼",
    "X68n1315_014:0089b12": "處去來。　師云。禮拜五百尊者來。　二人云。五百頭水牯",
    "X68n1315_014:0089b13": "牛聻。尊者。　師云。為什麼作五百頭水牯牛去。　山云。蒼",
    "X68n1315_014:0089b14": "天。蒼天。師呵呵大笑。　師行脚時見二菴主。一人作丫",
    "X68n1315_014:0089b15": "角童。師問訊。二人殊不顧。來日早晨。丫角童將一鐺",
    "X68n1315_014:0089b16": "飯來。放地上分作三分。菴主將席子近前坐。丫角童",
    "X68n1315_014:0089b17": "亦將席近前相對坐。亦不喚師。師乃亦將席子近前",
    "X68n1315_014:0089b18": "坐。丫童目顧於師。菴主云。莫言侵早起。更有夜行人。",
    "X68n1315_014:0089b19": "　師云。何不教詔這行者。　菴主云。他是人家男女。　師云。",
    "X68n1315_014:0089b20": "洎合放過。　丫童便起顧視菴主云。多口作麼。丫童從",
    "X68n1315_014:0089b21": "此入山不見。　師因看經次。沙彌文遠入來。師乃將經",
    "X68n1315_014:0089b22": "側示之。沙彌乃出去。師隨後把住云。速道。速道。　文遠",
    "X68n1315_014:0089b23": "云。阿彌陀佛。阿彌陀佛。師便歸方丈。　因沙彌童行參。",
    "X68n1315_014:0089b24": "師向侍者道。教伊去。　侍者向行者道。和尚教去。行者",
    "X68n1315_014:0089c01": "便珍重。　師云。沙彌童行得入門。侍者在門外。　師行脚",
    "X68n1315_014:0089c02": "時到一尊宿院。纔入門相見便云。有麼。有麼。尊宿竪",
    "X68n1315_014:0089c03": "起拳頭。　師云。水淺船難泊。便出去。　又到一院。見尊宿",
    "X68n1315_014:0089c04": "便云。有麼。有麼。尊宿竪起拳頭。　師云。能縱能奪。能取",
    "X68n1315_014:0089c05": "能撮。禮拜便出去。　師一日拈數珠問新羅長老。彼中",
    "X68n1315_014:0089c06": "還有者箇也無。　云。有。　師云。何似者箇。　云。不似者箇。　師",
    "X68n1315_014:0089c07": "云。既有。為什麼不似。無語。　師自代云。不見道。新羅大",
    "X68n1315_014:0089c08": "唐。　問新到。什麼處來。　云。南方來。　師竪起指云。會麼。　云。",
    "X68n1315_014:0089c09": "不會。　師云。動止萬福不會。　師行脚時問大慈。般若以",
    "X68n1315_014:0089c10": "何為體。　慈云。般若以何為體。師便呵呵大笑而出。　大",
    "X68n1315_014:0089c11": "慈來日見師掃地次。問。般若以何為體。師放下掃箒。",
    "X68n1315_014:0089c12": "呵呵大笑而去。大慈便歸方丈。　師到百丈。百丈問。從",
    "X68n1315_014:0089c13": "什麼處來。　云。南泉來。　百丈云。南泉有何言句示人。　師",
    "X68n1315_014:0089c14": "云。有時道。未得之人亦須峭然去。百丈叱之。師容愕",
    "X68n1315_014:0089c15": "然。　百丈云。大好峭然。師便作舞而出。　師到投子處對",
    "X68n1315_014:0089c16": "坐齋。投子將蒸餅與師喫。師云。不喫。　不久。下糊餅。投",
    "X68n1315_014:0089c17": "子教沙彌度與師。師接得餅。却禮沙彌三拜。投子默",
    "X68n1315_014:0089c18": "然。　因僧寫師真呈師。師云。若似老僧。即打殺我。若不",
    "X68n1315_014:0089c19": "似。即燒却。　師因與文遠行次。乃以手指一片地云。這",
    "X68n1315_014:0089c20": "裏好造一箇巡鋪子。　文遠便去彼中立云。把將公驗",
    "X68n1315_014:0089c21": "來。師便打一摑。　遠云。公驗分明過。　師問新到。近離甚",
    "X68n1315_014:0089c22": "處。　云。臺山。　師云。還見文殊也無。僧展手。　師云。展手頗",
    "X68n1315_014:0089c23": "多。文殊難覩。　云。只守氣急殺人。　師云。不覩雲中鴈。焉",
    "X68n1315_014:0089c24": "知沙塞寒。　問。遠遠投師。請師一接。　師云。孫臏門下因",
    "X68n1315_014:0090a01": "什麼鑽龜。僧拂袖出去。　師云。將為當榮。折他雙足。　師",
    "X68n1315_014:0090a02": "與首座看石橋。乃問首座。是什麼人造。　云。李膺造。　師",
    "X68n1315_014:0090a03": "云。造時向什麼處下手。座無對。　師云。尋常說石橋。問",
    "X68n1315_014:0090a04": "著下手處也不知。　有新羅院主請師齋。師到門首問。",
    "X68n1315_014:0090a05": "此是什麼。　院云。新羅院。　師云。我與你隔海。　問僧。什麼",
    "X68n1315_014:0090a06": "處來。　云。雲居來。　師云。雲居有什麼言句。　云。有僧問。羚",
    "X68n1315_014:0090a07": "羊掛角時如何。雲居云。六六三十六。　師云。雲居師兄",
    "X68n1315_014:0090a08": "猶在。　僧却問。未審和尚尊意如何。　師云。九九八十一。",
    "X68n1315_014:0090a09": "　有一婆子日晚入院來。師云。作什麼。　婆云。寄宿。　師云。",
    "X68n1315_014:0090a10": "者裏是什麼所在。婆呵呵大笑而去。　師出外。逢見一",
    "X68n1315_014:0090a11": "箇婆子提一箇籃子。師便問。什麼處去。　云。偷趙州笋",
    "X68n1315_014:0090a12": "去。　師云。忽見趙州。又作麼生。婆子近前打一掌。　師因",
    "X68n1315_014:0090a13": "見院主送生飯。鵶子見。便總飛去。師云。鵶子兒見你。",
    "X68n1315_014:0090a14": "為什麼却飛去。　院主云。怕某甲。　師云。是什麼語話。　師",
    "X68n1315_014:0090a15": "代云。為某甲有殺心在。　師問僧。什麼處來。　云。江西來。",
    "X68n1315_014:0090a16": "　師云。趙州著在什麼處。僧無對。　師從殿上過。見一僧",
    "X68n1315_014:0090a17": "禮拜。師打一棒。云。禮拜也是好事。　師云。好事不如無。",
    "X68n1315_014:0090a18": "　師因參潼關。潼關問師云。你還知有潼關麼。　師云。知",
    "X68n1315_014:0090a19": "有潼關。　云。有公驗者即得過。無公驗者不得過。　師云。",
    "X68n1315_014:0090a20": "忽遇鑾駕來時如何。　關云。也須檢點過。　云。你要造反。",
    "X68n1315_014:0090a21": "　師到寶壽。寶壽見師來。遂乃背面而坐。師便展坐具。",
    "X68n1315_014:0090a22": "寶壽起立。師便出去。　師在南泉時。泉牽一頭水牯牛",
    "X68n1315_014:0090a23": "入僧堂內巡堂而轉。首座乃向牛背上三拍。泉便休",
    "X68n1315_014:0090a24": "去。師後將一束草安首座面前。首座無對。　有秀才見",
    "X68n1315_014:0090b01": "師。乃讚歎師云。和尚是古佛。　師云。秀才是新如來。　有",
    "X68n1315_014:0090b02": "僧問。如何是涅槃。　師云。我耳重。　僧再問。師云。我不害",
    "X68n1315_014:0090b03": "耳聾。乃有頌。騰騰大道者。對面涅槃門。但坐念無際。",
    "X68n1315_014:0090b04": "來年春又春。　有僧問。生死二路。是同是別。　師乃有頌。",
    "X68n1315_014:0090b05": "道人問生死。生死若為論。雙林一池水。朗月耀乾坤。",
    "X68n1315_014:0090b06": "喚他句上識。此是弄精魂。欲會箇生死。顛人說夢春。",
    "X68n1315_014:0090b07": "　有僧問。諸佛有難。火燄裏藏身。和尚有難。向什麼處",
    "X68n1315_014:0090b08": "藏身。　師乃有頌。渠說佛有難。我說渠有灾。但看我避",
    "X68n1315_014:0090b09": "難。何處有相隨。有無不是說。去來非去來。為你說難",
    "X68n1315_014:0090b10": "法。對面識得來。",
    "X68n1315_014:0090b11": "十二時歌",
    "X68n1315_014:0090b12": "鷄鳴丑。愁見起來還漏逗。裙子褊衫箇也無。袈裟形",
    "X68n1315_014:0090b13": "相些些有。　裩無腰。袴無口。頭上青灰三五斗。比望修",
    "X68n1315_014:0090b14": "行利濟人。誰知變作不唧溜。",
    "X68n1315_014:0090b15": "平旦寅。荒村破院實難論。解齋粥米全無粒。空對閑",
    "X68n1315_014:0090b16": "窻與隙塵。　唯雀噪。勿人親。獨坐時聞落葉頻。誰道出",
    "X68n1315_014:0090b17": "家憎愛斷。思量不覺淚沾巾。",
    "X68n1315_014:0090b18": "日出卯。清淨却翻為煩惱。有為功德被塵幔。無限田",
    "X68n1315_014:0090b19": "地未曾掃。　攢眉多。稱心少。尀耐東村黑黃老。供利不",
    "X68n1315_014:0090b20": "曾將得來。放驢喫我堂前草。",
    "X68n1315_014:0090b21": "食時辰。煙火徒勞望四鄰。饅頭[飢-几+追]子前年別。今日思",
    "X68n1315_014:0090b22": "量空嚥津。　持念少。嗟歎頻。一百家中無善人。來者祇",
    "X68n1315_014:0090b23": "道覓茶喫。不得茶噇去又嗔。",
    "X68n1315_014:0090b24": "禺中巳。削髮誰知到如此。無端被請作村僧。屈辱飢",
    "X68n1315_014:0090c01": "悽受欲死。　胡張三。黑李四。恭敬不曾生些子。適來忽",
    "X68n1315_014:0090c02": "爾到門頭。唯道借茶兼借紙。",
    "X68n1315_014:0090c03": "日南午。茶飯輪還無定度。行却南家到北家。果至北",
    "X68n1315_014:0090c04": "家不推註。　苦沙鹽。大麥醋。蜀黍米飯虀萵苣。唯稱供",
    "X68n1315_014:0090c05": "養不等閑。和尚道心須堅固。",
    "X68n1315_014:0090c06": "日昳未。者回不踐光陰地。曾聞一飽忘百飢。今日老",
    "X68n1315_014:0090c07": "僧身便是。　不習禪。不論義。鋪箇破蓆日裏睡。想料上",
    "X68n1315_014:0090c08": "方兜率天。也無如此日炙背。",
    "X68n1315_014:0090c09": "晡時申。也有燒香禮拜人。五箇老婆三箇癭。一雙面",
    "X68n1315_014:0090c10": "子黑皴皴。　油麻茶。實是珍。金剛不用苦張筋。願我來",
    "X68n1315_014:0090c11": "年蠶麥熟。羅睺羅兒與一文。",
    "X68n1315_014:0090c12": "日入酉。除却荒涼更何守。雲水高流定委無。歷寺沙",
    "X68n1315_014:0090c13": "彌鎮常有。　出格言。不到口。枉續牟尼子孫後。一條拄",
    "X68n1315_014:0090c14": "杖麤楋藜。不但登山兼打狗。",
    "X68n1315_014:0090c15": "黃昏戌。獨坐一間空暗室。陽燄燈光永不逢。眼前純",
    "X68n1315_014:0090c16": "是金州漆。　鐘不聞。虗度日。唯聞老鼠閙啾唧。憑何更",
    "X68n1315_014:0090c17": "得有心情。思量念箇波羅蜜。",
    "X68n1315_014:0090c18": "人定亥。門前明月誰人愛。向裏唯愁臥去時。勿箇衣",
    "X68n1315_014:0090c19": "裳著甚蓋。　劉維那。趙五戒。口頭說善甚奇怪。任你山",
    "X68n1315_014:0090c20": "僧囊罄空。問著都緣總不會。",
    "X68n1315_014:0090c21": "半夜子。心境何曾得暫止。思量天下出家人。似我住",
    "X68n1315_014:0090c22": "持能有幾。　土榻床。破蘆[竺-二+廢]。老榆木枕全無被。尊像不",
    "X68n1315_014:0090c23": "燒安息香。灰裏唯聞牛糞氣。",
    "X68n1315_014:0090c24": "見起塔乃有頌",
    "X68n1315_014:0091a01": "本自圓成。何勞疊石。名邈雕鐫。與吾懸隔。若人借問。",
    "X68n1315_014:0091a02": "終不指畫。",
    "X68n1315_014:0091a03": "因見諸方見解異途乃有頌",
    "X68n1315_014:0091a04": "趙州南。石橋北。觀音院裏有彌勒。祖師遺下一隻履。",
    "X68n1315_014:0091a05": "直至如今覓不得。",
    "X68n1315_014:0091a06": "因魚鼓有頌",
    "X68n1315_014:0091a07": "四大猶來造化功。有聲全貴裏頭空。莫怪不與凡夫",
    "X68n1315_014:0091a08": "說。只為宮商調不同。",
    "X68n1315_014:0091a09": "因蓮花有頌",
    "X68n1315_014:0091a10": "奇異根苗帶雪鮮。不知何代別西天。淤泥深淺人不",
    "X68n1315_014:0091a11": "識。出水方知是白蓮。",
    "X68n1315_014:0091a12": "附趙王與師作真贊",
    "X68n1315_014:0091a13": "碧溪之月。清鏡中頭。我師我化。天下趙州。",
    "X68n1315_014:0091a14": "哭趙州和尚二首",
    "X68n1315_014:0091a15": "師離[泳-永+(虒-儿+几)]水動王侯。心印光潛麈尾收。碧落霧霾松嶺",
    "X68n1315_014:0091a16": "月。滄溟浪覆濟人舟。一燈乍滅波旬喜。雙眼重昏道",
    "X68n1315_014:0091a17": "侶愁。縱是了然雲外客。每瞻瓶几淚還流。",
    "X68n1315_014:0091a18": "佛日西傾祖印隳。珠沉丹沼月沉輝。影敷丈室爐烟",
    "X68n1315_014:0091a19": "慘。風起禪堂松韻微。隻履乍來留化跡。五天何處又",
    "X68n1315_014:0091a20": "逢歸。解空弟子絕悲喜。猶自潸然對雪幃。",
    "X68n1315_014:0091a21": "廬山棲賢寶覺禪院住持傳法賜紫沙門",
    "X68n1315_014:0091a22": "澄諟重詳定。",
    "X68n1315_014:0091a24": "古尊宿語錄卷第十四"
}