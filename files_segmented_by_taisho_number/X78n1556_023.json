{
    "X78n1556_023:0782a17": "建中靖國續燈錄卷第二十三　　　〔宋磻〕",
    "X78n1556_023:0782a19": "東京法雲禪寺住持傳法佛國禪師(臣)惟白集",
    "X78n1556_023:0782a20": "　　對機門",
    "X78n1556_023:0782a21": "　　　南嶽懷讓禪師第十四世",
    "X78n1556_023:0782a22": "洪州泐潭山真淨禪師法嗣",
    "X78n1556_023:0782a23": "洪州分寧兜率從悅禪師姓熊氏。虔州人。少依普圓",
    "X78n1556_023:0782a24": "院崇上人出家。未冠圓具。首習經論。次慕參問。緣契",
    "X78n1556_023:0782b01": "洞山真淨禪師。開堂日。白槌罷。師云。住。住。五眼難觀。",
    "X78n1556_023:0782b02": "佛佛相傳。默然自照。西天諸祖謾說異端。唐土宗師",
    "X78n1556_023:0782b03": "強生文彩。英靈衲子一點難瞞。直下分明。臨機脫活。",
    "X78n1556_023:0782b04": "縱橫南北。出沒東西。於平地上涌起波瀾。向虗空中",
    "X78n1556_023:0782b05": "倒飜筋斗。今朝座下那箇惺惺。便請出來開人眼目。",
    "X78n1556_023:0782b06": "問。親聞洞裡真消息。今日新豐事若何。師云。山橫嫰",
    "X78n1556_023:0782b07": "翠。溪瀉寒光。僧曰。不因風卷浮雲盡。爭見凉天萬",
    "X78n1556_023:0782b08": "里秋。師云。不妨奇特。問。如何是兜率境。師云。一水挪",
    "X78n1556_023:0782b09": "藍色。千峰削玉青。如何是境中人。師云。七凹八凸無",
    "X78n1556_023:0782b10": "人見。百手千頭祇自知。師乃云。溪上桃花爛熳春。倚",
    "X78n1556_023:0782b11": "笻閑看笑靈雲。抽枝抽葉尋常事。有悟無疑亦強分。",
    "X78n1556_023:0782b12": "諸禪者。既疑悟之強分。何玄旨而可定。但得凡情淨",
    "X78n1556_023:0782b13": "盡。自然聖解都忘。如此則何是非而有。何得失而論。",
    "X78n1556_023:0782b14": "何動靜而取。何彼此而分。到遮裏。直得妙體虗明。大",
    "X78n1556_023:0782b15": "用縱橫。都無揀擇。好醜一如。還有人承當得麼。若承",
    "X78n1556_023:0782b16": "當得。兜率與儞拄杖子一任橫行。若也未然。不免自",
    "X78n1556_023:0782b17": "家受用去也。良久。云。撥落葉開苔蘚色。卓穿氷放野",
    "X78n1556_023:0782b18": "泉聲。卓拄杖一下。上堂云。阿呵呵底時節。仲夏初殘",
    "X78n1556_023:0782b19": "梅雨歇。寥寥物外自清凉。擾擾人間方酷熱。諸禪客。",
    "X78n1556_023:0782b20": "一種含靈。為什麼世界有異。良久。云。天闊雲無礙。風",
    "X78n1556_023:0782b21": "高海自澄。上堂云。耳目一何清。端居幽谷裡。秋風入",
    "X78n1556_023:0782b22": "古松。秋月生寒水。衲僧於此更求真。兩箇猢猻垂四",
    "X78n1556_023:0782b23": "尾。喝一喝。上堂云。龍安古路堂堂。往來未嘗間隔。嶺",
    "X78n1556_023:0782b24": "頭風動松聲。岩下溪流月色。上無一點紅埃。內有祖",
    "X78n1556_023:0782c01": "師窟宅。到此方得心休。自解橫吹玉笛。諸禪客。要識",
    "X78n1556_023:0782c02": "不涉程途底句麼。良久。云。直須透過遮機關。不用敲",
    "X78n1556_023:0782c03": "開無縫鎻。咄。上堂云。雪意連連作。春寒每放參。到頭",
    "X78n1556_023:0782c04": "真實處。不在口喃喃。上堂云。兜率都無辨別。却喚烏",
    "X78n1556_023:0782c05": "龜作鼈。不能說妙談真。祇解搖脣鼓舌。遂令天下衲",
    "X78n1556_023:0782c06": "僧覰見眼中滴血。莫有翻嗔作喜。笑傲烟霞者麼。良",
    "X78n1556_023:0782c07": "久。云。笛中一曲昇平樂。筭得生平未解愁。上堂云。衲",
    "X78n1556_023:0782c08": "僧袖裡神鋒。截斷有句無句。隨宜獨立真規。處處清",
    "X78n1556_023:0782c09": "風滿路。更知結角羅紋。始解針來線去。上堂云。始見",
    "X78n1556_023:0782c10": "新春。又逢初夏。四時若箭。兩曜如梭。不覺紅顏翻成",
    "X78n1556_023:0782c11": "白首。直須努力別著精神。耕取自己田園。莫犯他人",
    "X78n1556_023:0782c12": "苗稼。既然如是牽犂拽杷。須是雪山白牛始得。且道",
    "X78n1556_023:0782c13": "鼻孔在什麼處。良久云。叱。叱。",
    "X78n1556_023:0782c14": "潭州報慈開福進英禪師問。遠涉長途即不問。到家",
    "X78n1556_023:0782c15": "一句事如何。師云。雪滿長空。僧曰。此猶是時人知有。",
    "X78n1556_023:0782c16": "轉身一路又作麼生。師便喝。上堂云。雪鋪銀世界。別",
    "X78n1556_023:0782c17": "是水晶宮。瑞氣紛紛動。何人住此中。拍禪牀一下。云。",
    "X78n1556_023:0782c18": "清泰橋邊。今人牓樣。報慈堂上。古佛家風。橫擔楖[木*栗]",
    "X78n1556_023:0782c19": "入門來。便把草鞋跟截斷。華藏海中遊戲。會春園裡",
    "X78n1556_023:0782c20": "逍遙。信乎朝入伽藍。暮成正覺。雖然如是。正令行時。",
    "X78n1556_023:0782c21": "猶較一著。敢問大眾。作麼生是坐致太平底事。還知",
    "X78n1556_023:0782c22": "麼。提起拂子云。一掉秋風江上月。數枝春色洞中天。",
    "X78n1556_023:0782c23": "擊禪牀一下。上堂云。報慈有一公案。諸方未曾結斷。",
    "X78n1556_023:0782c24": "幸遇改旦拈出。各請高著眼看。遂趯下一隻鞋云。還",
    "X78n1556_023:0783a01": "知遮箇消息也無。達磨西歸時。提攜在身畔。上堂云。",
    "X78n1556_023:0783a02": "今朝四月八。我佛降生辰。頭頭金相現。處處法幢新。",
    "X78n1556_023:0783a03": "不洗體。不洗塵。灌沐如來妙色身。誰信二千年後事。",
    "X78n1556_023:0783a04": "優曇重長一枝春。擲拄杖云。釋迦老子重下閻浮。為",
    "X78n1556_023:0783a05": "大事因緣故。出現於世。開佛知見。示佛知見。悟佛知",
    "X78n1556_023:0783a06": "見。入佛知見。已為諸人說了也。且作麼生入。乃拍禪",
    "X78n1556_023:0783a07": "牀云。不離當處常湛然。覓即知君不可見。上堂云。與",
    "X78n1556_023:0783a08": "麼上來。猛虎出林。與麼下去。驚蛇入草。不上不下。日",
    "X78n1556_023:0783a09": "輪杲杲。喝一喝。云。瀟湘江水碧溶溶。出門便是長安",
    "X78n1556_023:0783a10": "道。上堂。擲下拄杖。却召大眾云。拄杖吞却祖師了也。",
    "X78n1556_023:0783a11": "教什麼人說禪。還有救得也無。喝一喝。上堂。驀拈拄",
    "X78n1556_023:0783a12": "杖示眾云。三世一切佛。同入遮窠窟。衲僧喚作遼天",
    "X78n1556_023:0783a13": "鶻。卓拄杖一下。上堂云。山門寂寞。無可祇待。諸禪德。",
    "X78n1556_023:0783a14": "夜來思量。得一段因緣奇特。準擬今日供養大眾。及",
    "X78n1556_023:0783a15": "乎陞座。忽然忘却。如今卒作不辨。且望大眾智不責",
    "X78n1556_023:0783a16": "愚。不為笑怪。",
    "X78n1556_023:0783a17": "桂州壽寧寺善資禪師問。如何是廣南境。師云。地連",
    "X78n1556_023:0783a18": "南嶽千峰秀。水接西川一派清。僧曰。如何是境中人。",
    "X78n1556_023:0783a19": "師云。腰間曾墜石。鏡上本無塵。僧曰。人境已蒙師指",
    "X78n1556_023:0783a20": "示。向上宗乘車若何。師云。一棒一痕分痛痒。獨許泥",
    "X78n1556_023:0783a21": "牛木馬知。問。如何是祖師西來意。師以乎反覆示之。",
    "X78n1556_023:0783a22": "僧曰。不會。師云。好箇消息。師乃云。若論此事。如鴉啄",
    "X78n1556_023:0783a23": "鐵牛。無下口處。無用心處。更向言中問覓。句下尋思。",
    "X78n1556_023:0783a24": "縱饒卜度將來。終成戲論邊事。殊不知本來具足。",
    "X78n1556_023:0783b01": "直下分明。佛及眾生。纖毫不立。尋常向諸人道。凡夫",
    "X78n1556_023:0783b02": "具足聖人法。凡夫不知。聖人具足凡夫法。聖人不會。",
    "X78n1556_023:0783b03": "聖人若會。即同凡夫。凡夫若知。即是聖人。然則凡聖",
    "X78n1556_023:0783b04": "一致。名相互陳。不識本源。迷其真覺。所以逐境生心。",
    "X78n1556_023:0783b05": "徇情附物。苟能一念情忘。自然真常體露。良久。云。便",
    "X78n1556_023:0783b06": "請薦取。上堂云。諸禪德。釋迦老子不言。以手指天指",
    "X78n1556_023:0783b07": "地。須菩提不言。帝釋動地雨花。達磨大師不言。二祖",
    "X78n1556_023:0783b08": "乃云得髓。維摩居士不言。文殊讚歎不二。遂拈起拄",
    "X78n1556_023:0783b09": "杖云。拄杖子不言。成得箇什麼。良久。云。扶過斷橋水。",
    "X78n1556_023:0783b10": "伴歸無月村。上堂云。諸方五日一參。壽寧日日陞座。",
    "X78n1556_023:0783b11": "莫怪重說偈言。過在西來達磨。上士處處逢渠。後學",
    "X78n1556_023:0783b12": "時時蹉過。且道蹉過一著落在什麼處。舉起拂子云。",
    "X78n1556_023:0783b13": "一片月生海。幾家人上樓。",
    "X78n1556_023:0783b14": "永州元豐太平寺安禪師問。賢侯啟請。願師舉唱。師",
    "X78n1556_023:0783b15": "云。陌上桃花雪裡紅。僧曰。一言纔舉唱。四眾盡霑恩。",
    "X78n1556_023:0783b16": "師云。霑恩底事作麼生。僧曰。是處有芳草。何山無白",
    "X78n1556_023:0783b17": "雲。師云。刢利人難得。問。如何是太平境。師云。帶郭有",
    "X78n1556_023:0783b18": "山兼有水。僧曰。如何是境中人。師云。憧憧道上往來",
    "X78n1556_023:0783b19": "人。僧曰。人境已蒙師指示。向上宗乘事若何。師云。明",
    "X78n1556_023:0783b20": "月清風也笑人。師以拄杖卓一下。云。還會麼。空王佛",
    "X78n1556_023:0783b21": "已前之事。太平今日一時漏泄了也。還委悉麼。一大",
    "X78n1556_023:0783b22": "藏教未當切脚。佛之一字尚污心田。豈況其餘。若也",
    "X78n1556_023:0783b23": "未然。且聽太平葛藤去也。擲拄杖。下座。上堂云。有利",
    "X78n1556_023:0783b24": "無利。莫離行市。鎮州蘿蔔頭極貴。廬陵米價甚賤。爭",
    "X78n1556_023:0783c01": "以太平遮裡。時豐道泰。商賈駢闐。白米四文一升。蘿",
    "X78n1556_023:0783c02": "蔔一文一束。不用北頭買賤。南頭賣貴。自然物及四",
    "X78n1556_023:0783c03": "生。自然利資王化。又怎生說箇佛法道理。良久云。勸",
    "X78n1556_023:0783c04": "君不用鐫頑石。路上行人口似碑。",
    "X78n1556_023:0783c05": "廬山歸宗杲禪師問。為國開堂於此日。師將何法樂",
    "X78n1556_023:0783c06": "昇平。師云。堯風蕩蕩。舜日輝輝。僧曰。君恩將此報。祖",
    "X78n1556_023:0783c07": "意又何如。師云。雲生嶺上。雨滴巖前。問。如何是歸宗",
    "X78n1556_023:0783c08": "境。師云。重重看不盡。僧曰。如何是境中人。師云。箇箇",
    "X78n1556_023:0783c09": "眼眉橫。師乃云。西來祖印。教外別傳。非大根器。不能",
    "X78n1556_023:0783c10": "證入。其證入者。不被文字語言所轉。聲色是非所迷。",
    "X78n1556_023:0783c11": "亦無雲門．臨濟之殊。趙州．德山之異。所以唱道須明",
    "X78n1556_023:0783c12": "有語中無語。無語中有語。若向遮裡薦得。可謂終日",
    "X78n1556_023:0783c13": "著衣。未甞挂一縷絲。終日喫飯。未甞齩破一粒米。直",
    "X78n1556_023:0783c14": "是呵佛罵祖。有什麼過。雖然如是。欲得不招無間業。",
    "X78n1556_023:0783c15": "莫謗如來正法輪。喝一喝。上堂。拈拄杖云。歸宗會斬",
    "X78n1556_023:0783c16": "蛇。禾山解打皷。萬象與森羅。皆從遮裏去。擲下柱杖",
    "X78n1556_023:0783c17": "云。皈堂喫茶。",
    "X78n1556_023:0783c18": "南嶽祝融峰上封寺慧和禪師問。師唱誰家曲。宮商",
    "X78n1556_023:0783c19": "何調中。師云。不落五音。僧曰。不屬韶陽調去也。師云。",
    "X78n1556_023:0783c20": "且喜有知音。師乃云。未陞猊座已前。盡大地人成佛",
    "X78n1556_023:0783c21": "已畢。更有何法可說。更有何生可利。況菩提煩惱。本",
    "X78n1556_023:0783c22": "自寂然。生死涅槃。猶如春夢。門庭施設。誑謼小兒。方",
    "X78n1556_023:0783c23": "便門開。羅紋結角。於衲僧面前。皆為幻惑。且道衲僧",
    "X78n1556_023:0783c24": "有甚長處。拈起拄杖云。孤根自有擎天勢。不比尋常",
    "X78n1556_023:0784a01": "曲&#;枝。卓一下。上堂云。祝融峯上。瑞氣騰空。行道壇",
    "X78n1556_023:0784a02": "前。祥雲拂地。林間衲子。信步經行。嶺上樵夫。謳歌拍",
    "X78n1556_023:0784a03": "乎。把針巖畔。音樂鳥聲。懶瓚菴前。風生虎嘯。說甚透",
    "X78n1556_023:0784a04": "聲透色。休論達磨迷逢。莫是真假有無。俱不可得麼。",
    "X78n1556_023:0784a05": "若恁麼會。未免眼中添屑。總不恁麼。又作麼生。良久。",
    "X78n1556_023:0784a06": "云。此境此時誰得意。極目千山入望來。",
    "X78n1556_023:0784a07": "衢州超化院靜禪師上堂云。箇中之源。無歸者久。祇",
    "X78n1556_023:0784a08": "為言泉亂派。語脉混流。一波始生。萬波隨往。生而不",
    "X78n1556_023:0784a09": "止。往而不休。遂使洪波浩渺。白浪滔天。今日山僧不",
    "X78n1556_023:0784a10": "免挽泥帶水。卓拄杖一下。上堂云。聲前認得。已涉廉",
    "X78n1556_023:0784a11": "纖。句下承當。猶為鈍漢。電光石火。尚在遲疑。一點不",
    "X78n1556_023:0784a12": "來。橫屍千里。良久。云。有甚用處。喝一喝。",
    "X78n1556_023:0784a13": "筠州五峰淨覺院本禪師問。寶座高陞。願聞舉喝。師",
    "X78n1556_023:0784a14": "云。雪裡梅花火裡開。僧曰。莫便是為人處也無。師云。",
    "X78n1556_023:0784a15": "井底紅塵已漲天。問。同聲相應時如何。師云。鵓鳩樹",
    "X78n1556_023:0784a16": "上啼。僧曰。同氣相求時如何。師云。猛虎巖前嘯。問。一",
    "X78n1556_023:0784a17": "進一退時如何。師云。脚在肚下。僧曰。如何是不動尊。",
    "X78n1556_023:0784a18": "師云。行住坐臥。師乃云。恁麼也不得。不恁麼也不得。",
    "X78n1556_023:0784a19": "恁麼不恁麼總不得。諸人作麼生會。直下會得。不妨",
    "X78n1556_023:0784a20": "奇特。更或針錐。西天此土。上堂云。五峰家風。南北西",
    "X78n1556_023:0784a21": "東。要用便用。以橛釘空。咄。",
    "X78n1556_023:0784a22": "蘄州五祖常禪師法嗣",
    "X78n1556_023:0784a23": "蘄州月頂延福寺倫禪師問。如何是蘄州境。師云。白",
    "X78n1556_023:0784a24": "雲堆裡神仙秀。僧曰。如何是境中人。師云。紫閣筵中",
    "X78n1556_023:0784b01": "鼎鼐材。問。如何是祖師西來意。師云。凉風却退簷前",
    "X78n1556_023:0784b02": "暑。問。止宿庵中即不問。途中受用事如何。師云。落花",
    "X78n1556_023:0784b03": "鋪地錦。流水映天心。僧曰。忽遇向上人來又作麼生。",
    "X78n1556_023:0784b04": "師云。劒有七星君可度。琴無五線客難尋。問。如何是",
    "X78n1556_023:0784b05": "宗乘向上事。師云。古符常照夜堂明。師良久云。舍利",
    "X78n1556_023:0784b06": "塔前。金蘂花開吐艶。毘盧藏畔。綠毛龜戲池中。霧卷",
    "X78n1556_023:0784b07": "山堂。雲藏佛閣。老鶴盤空。青羅翳目。足可與諸人內",
    "X78n1556_023:0784b08": "助其機。外揚其道。又何必山僧出來指點。然雖如是。",
    "X78n1556_023:0784b09": "也須的當始得。且道的當底事作麼生。多謝寶陀巖",
    "X78n1556_023:0784b10": "上月。舒光常得到松門。上堂云。重陽何物助僧家。籬",
    "X78n1556_023:0784b11": "菊枝枝盡發花。不學故侯將伴飲。為君泛出趙州茶。",
    "X78n1556_023:0784b12": "祇此一杯醒大夜。盧仝七椀謾矜誇。良久。云。便請。卓",
    "X78n1556_023:0784b13": "拄杖一下。上堂云。時雨頻過比屋凉。師田昆甲盡同",
    "X78n1556_023:0784b14": "光。禪家高臥無餘事。贏得林梢磬韻長。正當恁麼時。",
    "X78n1556_023:0784b15": "誰是知音者。良久。云。子期別後空千載。月上落崖流",
    "X78n1556_023:0784b16": "水寒。",
    "X78n1556_023:0784b17": "蘄州南烏崖壽聖楚清禪師問。如何是黃梅消息。師",
    "X78n1556_023:0784b18": "云。不許夜行。僧曰。如何為人。師云。投明須到。問。亡僧",
    "X78n1556_023:0784b19": "遷化向什麼處去。師云。靈峰水急。僧曰。恁麼則不去",
    "X78n1556_023:0784b20": "也。師云。蒼天。蒼天。師乃云。見成公案。已涉多岐。佇思",
    "X78n1556_023:0784b21": "稽遲。遼天迸鶻。苟喪目前。實為苦屈。敢問諸人。且作",
    "X78n1556_023:0784b22": "麼生是目前底句。良久。云。燈籠拊掌。露柱呵呵。",
    "X78n1556_023:0784b23": "江陵護國禪院月禪師法嗣",
    "X78n1556_023:0784b24": "江陵護國惠本禪師問。有物先天地。無形本寂寥。未",
    "X78n1556_023:0784c01": "審是甚麼物。師云。一鋌墨。僧曰。恁麼則耀古照今去",
    "X78n1556_023:0784c02": "也。師云。作麼生是耀古照今底。僧便喝。師便打。師乃",
    "X78n1556_023:0784c03": "云。一切法是佛法。糞掃堆頭。丈六金身。猪肉案上。十",
    "X78n1556_023:0784c04": "身調御。還會麼。師顰象顧已多端。切忌韓獹空逐塊。",
    "X78n1556_023:0784c05": "喝一喝。下座。上堂云。塵劫來事。盡在如今。滿目風光。",
    "X78n1556_023:0784c06": "十方無礙。山遙水遠。地厚天高。剎剎見成。頭頭顯著。",
    "X78n1556_023:0784c07": "直饒恁麼會得。衲僧眼睛未曾夢見。且喚什麼作衲",
    "X78n1556_023:0784c08": "僧眼睛。還會麼。穿過須彌。上堂云。好箇時節。誰肯承",
    "X78n1556_023:0784c09": "當。苟或無人。不如惜取。良久。云。彈雀夜明珠。上堂云。",
    "X78n1556_023:0784c10": "去處與來時一般。來時與去處不別。有人聞著點頭。有",
    "X78n1556_023:0784c11": "人聞著不肯。且道肯即是。不肯即是。也是鞏縣茶瓶。",
    "X78n1556_023:0784c12": "杭州淨土思禪師法嗣",
    "X78n1556_023:0784c13": "杭州靈鳳山萬壽法詮禪師問。師唱誰家曲。宗風嗣",
    "X78n1556_023:0784c14": "阿誰。師云。針劄不入。僧曰。石照嫡子。臨濟兒孫。師云。",
    "X78n1556_023:0784c15": "錦溪一派。盡向東流。問。佛法流通。如何指示。師云。上",
    "X78n1556_023:0784c16": "天下地。僧曰。學人也恁麼見。師云。錯。問。如何是佛。師",
    "X78n1556_023:0784c17": "云。抱樁打拍浮。僧曰。如何是法。師云。莫泥彈子。僧曰。",
    "X78n1556_023:0784c18": "如何是僧。師云。剃除鬚髮。僧曰。三寶外。還別有為人",
    "X78n1556_023:0784c19": "處也無。師舉起一指。僧曰。不會。師云。指在唯觀月。風",
    "X78n1556_023:0784c20": "來不動幡。師乃云。靈光洞耀。妙體昭然。動寂真常。隱",
    "X78n1556_023:0784c21": "顯無二。六凡皆覺。強自云迷。四聖還源。謾稱開悟。苟",
    "X78n1556_023:0784c22": "能返照。一念無差。不用思量。便請搆取。還有薦得底",
    "X78n1556_023:0784c23": "麼。良久。云。靜處薩婆訶。上堂云。德山棒．臨濟喝。盡是",
    "X78n1556_023:0784c24": "無風波咂咂。燈籠[跳-兆+孛]跳過青天。露柱魂驚頭腦裂。然",
    "X78n1556_023:0785a01": "雖如是。大渴食鹽加得渴。喝一喝。",
    "X78n1556_023:0785a02": "杭州慶善守隆禪師問。諸佛出世。為一大事。如何是",
    "X78n1556_023:0785a03": "一大事。師云。不同小事。僧曰。唯此一事實去也。師云。",
    "X78n1556_023:0785a04": "棒打石人頭。問。如何是祖師西來意。師云。扁舟過剡",
    "X78n1556_023:0785a05": "溪。問。知師久蘊囊中寶。今日當筵略借看。師云。多少",
    "X78n1556_023:0785a06": "分明。僧曰。師子吼時全露現。文殊仗劍又如何。師云。",
    "X78n1556_023:0785a07": "驚殺老僧。問。千佛出世。各有奇祥。和尚今日以何為",
    "X78n1556_023:0785a08": "驗。師云。木人把板雲中拍。僧曰。意旨如何。師云。石女",
    "X78n1556_023:0785a09": "拈笙水底吹。師乃云。問同攢花簇錦。答也土上加泥。",
    "X78n1556_023:0785a10": "彼此氣宇衝衝。何須聽人處分。可謂如石含玉。不知",
    "X78n1556_023:0785a11": "玉之無瑕。似地擎山。不知山之孤峻。如斯舉唱。蓋為",
    "X78n1556_023:0785a12": "初機。明眼人前。一場笑具。且道作麼生是明底眼。良",
    "X78n1556_023:0785a13": "久。云。穿過髑髏。上堂云。無手人一拳打破虗空。無舌",
    "X78n1556_023:0785a14": "人一喝喝翻巨海。驚起娑竭龍王。變作楖[木*栗]拄杖。為",
    "X78n1556_023:0785a15": "諸人說法。乃拈起拄杖云。不更指東畫西。便與直下",
    "X78n1556_023:0785a16": "分付。卓拄杖一下。上堂云。花簇簇。錦簇簇。鹽醬年來",
    "X78n1556_023:0785a17": "是事足。留得南泉打破鍋。分付沙彌煑晨粥。晨粥一",
    "X78n1556_023:0785a18": "任諸人飽喫。洗鉢盂一句作麼會。多少人疑著。",
    "X78n1556_023:0785a19": "潭州石霜山琳禪師法嗣",
    "X78n1556_023:0785a20": "鼎州德山靜照菴什菴主問。如何是庵中主。師云。從",
    "X78n1556_023:0785a21": "來不相許。僧擬議。師云。會即便會。本來底安名著字",
    "X78n1556_023:0785a22": "不得。僧擬開口。師便打出。師室中常以拂子示眾云。",
    "X78n1556_023:0785a23": "喚作拂子。依前不是。不喚作拂子。特地不識。汝喚作",
    "X78n1556_023:0785a24": "什麼。因僧請益。師頌答之。我有一柄拂子。用處別無",
    "X78n1556_023:0785b01": "調度。有時桂在松枝。任他頭垂脚露。",
    "X78n1556_023:0785b03": "建中靖國續燈錄卷第二十三"
}