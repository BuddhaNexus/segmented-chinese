{
    "T22n1428_013:0649c07": "四分律卷第十三(初分之十三)",
    "T22n1428_013:0649c09": "姚秦罽賓三藏佛陀耶舍",
    "T22n1428_013:0649c10": "共竺佛念等譯",
    "T22n1428_013:0649c11": "◎九十單提法之三",
    "T22n1428_013:0649c12": "爾時佛在舍衛國祇樹給孤獨園。時尊者難",
    "T22n1428_013:0649c13": "陀為眾僧所差教授比丘尼，教授比丘尼",
    "T22n1428_013:0649c14": "已默然而住。爾時大愛道語言：「尊者難陀！我",
    "T22n1428_013:0649c15": "等欲得聞法，願更與我等說。」爾時尊者難",
    "T22n1428_013:0649c16": "陀與說法已，默然而住。大愛道復重請言：",
    "T22n1428_013:0649c17": "「我等欲得聞法，願與我等說。」時尊者難陀",
    "T22n1428_013:0649c18": "好音聲為說法，聽者樂聞遂至日暮。時比",
    "T22n1428_013:0649c19": "丘尼出祇桓精舍往舍衛城，城門已閉不",
    "T22n1428_013:0649c20": "得入門，即便依門外城塹中宿，晨旦門",
    "T22n1428_013:0649c21": "開在前入城。時諸長者見已皆言：「沙門釋子",
    "T22n1428_013:0649c22": "無有慚恥、無清淨行，自稱言：『我修正法。』如",
    "T22n1428_013:0649c23": "是有何正法？汝等皆觀此比丘尼竟夜與",
    "T22n1428_013:0649c24": "比丘共宿，晝便放還。」諸比丘聞已，眾中",
    "T22n1428_013:0649c25": "有少欲知足，行頭陀、樂學戒、知慚愧者，",
    "T22n1428_013:0649c26": "嫌責言：「云何難陀與比丘尼教誡乃至日",
    "T22n1428_013:0649c27": "暮，使諸長者嫌責耶？」諸比丘往世尊所，",
    "T22n1428_013:0649c28": "頭面禮足在一面坐，以此因緣具白世",
    "T22n1428_013:0649c29": "尊。世尊爾時以此因緣集比丘僧，知而故",
    "T22n1428_013:0650a01": "問尊者難陀：「汝實與比丘尼教誡至日暮",
    "T22n1428_013:0650a02": "耶？」答曰：「實爾。」爾時世尊以無數方便呵責",
    "T22n1428_013:0650a03": "難陀言：「汝所為非，非威儀、非沙門法、非淨",
    "T22n1428_013:0650a04": "行、非隨順行，所不應為。云何難陀！與比丘",
    "T22n1428_013:0650a05": "尼說法教誡乃至日暮耶？」呵責已，告諸比丘：",
    "T22n1428_013:0650a06": "「此難陀癡人！多種有漏處，最初犯戒。自今",
    "T22n1428_013:0650a07": "已去與比丘結戒，集十句義乃至正法久",
    "T22n1428_013:0650a08": "住，欲說戒者當如是說：若比丘為僧差",
    "T22n1428_013:0650a09": "教授比丘尼，乃至日暮者，波逸提。」比丘義如",
    "T22n1428_013:0650a10": "上。僧者，一教授、一羯磨。教授者，眾僧中差，",
    "T22n1428_013:0650a11": "白二羯磨。彼比丘眾僧所差教授比丘尼，",
    "T22n1428_013:0650a12": "應乃至日未暮當還。若比丘教授比丘尼",
    "T22n1428_013:0650a13": "乃至日暮者，波逸提。除教授，若受經、若誦經、",
    "T22n1428_013:0650a14": "若問、若以餘事，乃至日暮，突吉羅。除比丘",
    "T22n1428_013:0650a15": "尼已，若為餘婦女誦經，若受經、若問、若以餘",
    "T22n1428_013:0650a16": "事至日暮，突吉羅。若日暮日暮想，波逸提。",
    "T22n1428_013:0650a17": "日暮疑，突吉羅。日暮不日暮想，突吉羅。不日",
    "T22n1428_013:0650a18": "暮日暮想，突吉羅。不日暮疑，突吉羅。比丘尼，",
    "T22n1428_013:0650a19": "突吉羅；式叉摩那、沙彌、沙彌尼，突吉羅。是謂",
    "T22n1428_013:0650a20": "為犯。不犯者，教授比丘尼日未暮便休；除",
    "T22n1428_013:0650a21": "婦女已，若為餘人，若教誦經受經、若問、若",
    "T22n1428_013:0650a22": "以餘事，不犯。若船濟處說法比丘尼聽，若",
    "T22n1428_013:0650a23": "與賈客共行夜說法，若至比丘尼寺中說",
    "T22n1428_013:0650a24": "法，若說戒日來在眾中，請教授人值說",
    "T22n1428_013:0650a25": "法便聽，無犯。無犯者，最初未制戒，癡狂、心",
    "T22n1428_013:0650a26": "亂、痛惱所纏。(二十二竟)",
    "T22n1428_013:0650a27": "爾時佛在舍衛國祇樹給孤獨園。時彼比丘",
    "T22n1428_013:0650a28": "尼聞教授師來半由旬迎，安處房舍，辦粥",
    "T22n1428_013:0650a29": "若飲食、床座具、洗浴處。爾時六群比丘作是",
    "T22n1428_013:0650b01": "念：「彼諸比丘不差我等教授比丘尼。」生嫉",
    "T22n1428_013:0650b02": "妬心言：「彼諸比丘教授比丘尼無有真",
    "T22n1428_013:0650b03": "實，但為飲食故教授比丘尼誦經、受經、若",
    "T22n1428_013:0650b04": "問。」時諸比丘聞，其中有少欲知足、行頭陀、",
    "T22n1428_013:0650b05": "樂學戒、知慚愧者，嫌責六群比丘：「云何作",
    "T22n1428_013:0650b06": "如是語，諸比丘不差我等教授比丘尼，便",
    "T22n1428_013:0650b07": "生嫉妬心：『彼諸比丘教授比丘尼無有真",
    "T22n1428_013:0650b08": "實，但為飲食故教授比丘尼若誦經、受經、",
    "T22n1428_013:0650b09": "若問。』」諸比丘往世尊所，頭面禮足在一面",
    "T22n1428_013:0650b10": "坐，以此因緣具白世尊。世尊爾時集比丘",
    "T22n1428_013:0650b11": "僧，呵責六群比丘言：「汝所為非，非威儀、非",
    "T22n1428_013:0650b12": "沙門法、非淨行、非隨順行，所不應為。云",
    "T22n1428_013:0650b13": "何六群比丘乃作是言，彼諸比丘不差我",
    "T22n1428_013:0650b14": "等教授比丘尼，便生嫉妬心：『彼諸比丘教",
    "T22n1428_013:0650b15": "授比丘尼無有真實，但為飲食故教授比",
    "T22n1428_013:0650b16": "丘尼若誦經、受經、若問？』」世尊以無數方便，",
    "T22n1428_013:0650b17": "呵責六群比丘已，告諸比丘：「此癡人！多種有",
    "T22n1428_013:0650b18": "漏處，最初犯戒。自今已去與比丘結戒，集",
    "T22n1428_013:0650b19": "十句義乃至正法久住，欲說戒者當如是",
    "T22n1428_013:0650b20": "說：若比丘語諸比丘作如是語：『比丘為飲",
    "T22n1428_013:0650b21": "食故教授比丘尼。』者，波逸提。」比丘義如上。",
    "T22n1428_013:0650b22": "彼比丘作是言：「諸比丘為飲食故教授比",
    "T22n1428_013:0650b23": "丘尼，為飲食故教誦經、受經、若問。」說而了了",
    "T22n1428_013:0650b24": "者，波逸提；不了了者，突吉羅。比丘尼，突吉",
    "T22n1428_013:0650b25": "羅；式叉摩那、沙彌、沙彌尼，突吉羅。是謂為",
    "T22n1428_013:0650b26": "犯。不犯者，其事實爾；為飲食供養故教授",
    "T22n1428_013:0650b27": "比丘尼；為飲食故教誦經、受經、若問；若戲笑",
    "T22n1428_013:0650b28": "語、獨處語、夢中語，欲說此乃錯說彼，無犯。",
    "T22n1428_013:0650b29": "無犯者，最初未制戒，癡狂、心亂、痛惱所纏。",
    "T22n1428_013:0650c01": "(二十三竟)",
    "T22n1428_013:0650c02": "爾時佛在舍衛國祇樹給孤獨園。爾時舍衛",
    "T22n1428_013:0650c03": "城中有一乞食比丘威儀具足，時有比丘",
    "T22n1428_013:0650c04": "尼見便生善心，數請彼比丘，比丘不受。",
    "T22n1428_013:0650c05": "後於異時祇桓眾僧分衣物，此比丘持衣",
    "T22n1428_013:0650c06": "分出祇桓門，彼比丘尼方來入祇桓，彼比",
    "T22n1428_013:0650c07": "丘念言：「此比丘尼數數請我而我不受，我",
    "T22n1428_013:0650c08": "今寧可持此衣分用請彼，彼必不取，足",
    "T22n1428_013:0650c09": "以相遺。」時此比丘語比丘尼言：「大妹！此",
    "T22n1428_013:0650c10": "衣是我分，須者可取。」時比丘尼輒便受之。",
    "T22n1428_013:0650c11": "此比丘嫌責比丘尼言：「我數數向人說言：",
    "T22n1428_013:0650c12": "『彼比丘尼數請我，以鉢中遺餘與我而我",
    "T22n1428_013:0650c13": "不取。』我作如是念：『彼比丘尼數數請我，",
    "T22n1428_013:0650c14": "以鉢中遺餘與我而我不取。我今寧可持",
    "T22n1428_013:0650c15": "此衣分與彼比丘尼，彼必不受，足以相遺。』",
    "T22n1428_013:0650c16": "而彼便受之。」爾時諸比丘聞，其中有少欲知",
    "T22n1428_013:0650c17": "足、行頭陀、樂學戒、知慚愧者，嫌責彼比",
    "T22n1428_013:0650c18": "丘言：「云何比丘，與比丘尼衣不捨而請他",
    "T22n1428_013:0650c19": "耶？」諸比丘往世尊所，頭面禮足在一面",
    "T22n1428_013:0650c20": "坐，以此因緣具白世尊。世尊爾時集比丘",
    "T22n1428_013:0650c21": "僧，呵責彼比丘：「汝所為非，非威儀、非沙門",
    "T22n1428_013:0650c22": "法、非淨行、非隨順行，所不應為。云何比",
    "T22n1428_013:0650c23": "丘，與比丘尼衣不捨而請他？」以無數方便",
    "T22n1428_013:0650c24": "呵責彼比丘已，告諸比丘言：「此癡人！多",
    "T22n1428_013:0650c25": "種有漏處，最初犯戒。自今已去與比丘結戒，",
    "T22n1428_013:0650c26": "集十句義乃至正法久住，欲說戒者當如",
    "T22n1428_013:0650c27": "是說：若比丘與比丘尼衣，波逸提。」如是",
    "T22n1428_013:0650c28": "世尊與比丘結戒。其中有比丘畏慎，不敢",
    "T22n1428_013:0650c29": "與親里比丘尼衣，白佛。佛言：「自今已去",
    "T22n1428_013:0651a01": "聽與親里比丘尼衣，若與非親里比丘尼",
    "T22n1428_013:0651a02": "衣者，波逸提。」如是世尊與比丘結戒。爾時",
    "T22n1428_013:0651a03": "祇桓中二部僧共分衣物，比丘衣分比丘尼",
    "T22n1428_013:0651a04": "得，比丘尼衣分比丘得。時比丘尼所得衣持",
    "T22n1428_013:0651a05": "來詣僧伽藍中，白諸比丘：「大德！持此衣",
    "T22n1428_013:0651a06": "共貿易耶？」比丘答言：「諸妹！我曹不得與非",
    "T22n1428_013:0651a07": "親里比丘尼衣。」爾時諸比丘白佛，佛言：「自",
    "T22n1428_013:0651a08": "今已去若貿易，聽與非親里比丘尼衣。自今",
    "T22n1428_013:0651a09": "已去當如是說戒：若比丘與非親里比丘尼",
    "T22n1428_013:0651a10": "衣，除貿易，波逸提。」比丘義如上說。非親",
    "T22n1428_013:0651a11": "里者如上說。親里者亦如上。衣者，有十種，",
    "T22n1428_013:0651a12": "如上說。貿易者，以衣易衣、以衣易非衣、",
    "T22n1428_013:0651a13": "以非衣易衣、鍼貿刀、若縷綫下至藥",
    "T22n1428_013:0651a14": "一片。若比丘與非親里比丘尼衣，除貿易，",
    "T22n1428_013:0651a15": "波逸提。比丘尼，突吉羅；式叉摩那、沙彌、沙彌",
    "T22n1428_013:0651a16": "尼，突吉羅。是謂為犯。不犯者，與親里尼。",
    "T22n1428_013:0651a17": "衣共相貿易，與塔、與佛、與僧，無犯。無犯者，",
    "T22n1428_013:0651a18": "最初未制戒，癡狂、心亂、痛惱所纏。(二十四竟)",
    "T22n1428_013:0651a19": "爾時佛在舍衛國祇樹給孤獨園。爾時有",
    "T22n1428_013:0651a20": "比丘尼欲作僧伽梨，以作衣故來至僧伽",
    "T22n1428_013:0651a21": "藍中，語尊者迦留陀夷：「大德！我持此衣財",
    "T22n1428_013:0651a22": "欲作僧伽梨，願尊者與我作。」迦留陀夷報",
    "T22n1428_013:0651a23": "言：「我不能作。」問言：「何故不與我作？」報言：",
    "T22n1428_013:0651a24": "「汝等喜數來相催促，故不能作。」比丘尼報言：",
    "T22n1428_013:0651a25": "「我不數來相催隨，作竟與我。」迦留陀夷報言：",
    "T22n1428_013:0651a26": "「可爾。」時比丘尼授衣與之而去，迦留陀夷善",
    "T22n1428_013:0651a27": "知作衣法，即與裁之作男女行婬欲像。",
    "T22n1428_013:0651a28": "時比丘尼來至僧伽藍中，問迦留陀夷言：",
    "T22n1428_013:0651a29": "「大德！為我成衣未耶？」答言：「衣已成。」比丘尼",
    "T22n1428_013:0651b01": "言：「衣若成者今可見與。」時迦留陀夷即襞",
    "T22n1428_013:0651b02": "衣授與之，語言：「大妹！當知此衣不得妄解",
    "T22n1428_013:0651b03": "披看，亦莫示人，若白時到當著此衣在",
    "T22n1428_013:0651b04": "比丘尼僧後行。」時比丘尼如其教，亦不披",
    "T22n1428_013:0651b05": "衣看、復不語人知。後於異時白時到，即",
    "T22n1428_013:0651b06": "著此衣，在比丘尼僧後行。諸居士見皆共",
    "T22n1428_013:0651b07": "譏笑，或拍手相向，或打木或嘯，或高聲大笑",
    "T22n1428_013:0651b08": "言：「汝等看此比丘尼所著衣，汝等看此比丘",
    "T22n1428_013:0651b09": "尼所著衣。」時摩訶波闍波提比丘尼見已，",
    "T22n1428_013:0651b10": "語此比丘尼言：「大妹！速脫襞此衣。」即便襞",
    "T22n1428_013:0651b11": "之著肩上。時摩訶波闍波提比丘尼，食後",
    "T22n1428_013:0651b12": "還僧伽藍中，語彼比丘尼言：「取汝向者衣",
    "T22n1428_013:0651b13": "來，我欲看之。」即持出示之，問言：「誰與汝作",
    "T22n1428_013:0651b14": "此衣？」報言：「是迦留陀夷作。」語言：「何不披看、",
    "T22n1428_013:0651b15": "持示同學耶？縫割好不牢不？」時比丘尼",
    "T22n1428_013:0651b16": "以迦留陀夷所勅事具向說之。時比丘尼眾",
    "T22n1428_013:0651b17": "中，有少欲知足、行頭陀、樂學戒、知慚愧",
    "T22n1428_013:0651b18": "者，嫌責迦留陀夷：「云何與比丘尼乃作如",
    "T22n1428_013:0651b19": "是衣？」爾時比丘尼白諸比丘，諸比丘即",
    "T22n1428_013:0651b20": "往白世尊。世尊以此因緣集比丘僧，知而",
    "T22n1428_013:0651b21": "故問迦留陀夷言：「汝實與比丘尼作如是",
    "T22n1428_013:0651b22": "衣耶？」答曰：「實爾。」世尊以無數方便呵責迦",
    "T22n1428_013:0651b23": "留陀夷言：「汝所為非，非威儀、非沙門法、非",
    "T22n1428_013:0651b24": "淨行、非隨順行，所不應為。云何乃與比丘",
    "T22n1428_013:0651b25": "尼作如是衣耶？」呵責迦留陀夷已，告諸比",
    "T22n1428_013:0651b26": "丘：「此癡人！多種有漏處，最初犯戒。自今已去",
    "T22n1428_013:0651b27": "與比丘結戒，集十句義乃至正法久住，欲",
    "T22n1428_013:0651b28": "說戒者當如是說：若比丘與比丘尼作衣",
    "T22n1428_013:0651b29": "者，波逸提。」如是世尊與比丘結戒。時諸比",
    "T22n1428_013:0651c01": "丘畏慎，不敢與親里比丘尼作衣，往白佛，",
    "T22n1428_013:0651c02": "佛言：「自今已去聽比丘與親里比丘尼作",
    "T22n1428_013:0651c03": "衣。自今已去當如是說戒：若比丘與非親",
    "T22n1428_013:0651c04": "里比丘尼作衣者，波逸提。」比丘義如上。非",
    "T22n1428_013:0651c05": "親里、親里者，如上。衣者，有十種，亦如上。若",
    "T22n1428_013:0651c06": "彼比丘與非親里比丘尼作衣，隨刀截多",
    "T22n1428_013:0651c07": "少，波逸提。隨一縫一鍼，亦波逸提。若復披",
    "T22n1428_013:0651c08": "看牽挽熨治以手摩捫，若捉角頭挽方正安",
    "T22n1428_013:0651c09": "帖，若緣若索綖若續綖，一切突吉羅。比",
    "T22n1428_013:0651c10": "丘尼，突吉羅；式叉摩那、沙彌、沙彌尼，突吉羅。",
    "T22n1428_013:0651c11": "是謂為犯。不犯者，與親里比丘尼作，與僧",
    "T22n1428_013:0651c12": "作、若為塔，若借著浣染治還主，無犯。無犯",
    "T22n1428_013:0651c13": "者，最初未制戒，癡狂、心亂、痛惱所纏。(二十五竟)",
    "T22n1428_013:0651c14": "爾時世尊在舍衛國祇樹給孤獨園。爾時尊",
    "T22n1428_013:0651c15": "者迦留陀夷顏貌端正，偷蘭難陀比丘尼亦",
    "T22n1428_013:0651c16": "復顏貌端正，與人有異。迦留陀夷有欲意",
    "T22n1428_013:0651c17": "於偷蘭難陀比丘尼，偷蘭難陀比丘尼亦有",
    "T22n1428_013:0651c18": "欲意於迦留陀夷。爾時迦留陀夷，清旦著",
    "T22n1428_013:0651c19": "衣持鉢，往至偷蘭難陀所，在門外共一處",
    "T22n1428_013:0651c20": "坐。時諸居士見已皆共嫌之，各自相謂言：",
    "T22n1428_013:0651c21": "「汝等觀此二人共坐，猶如夫婦亦如鴛鴦。」",
    "T22n1428_013:0651c22": "爾時諸比丘聞，其中有少欲知足、行頭陀、",
    "T22n1428_013:0651c23": "樂學戒、知慚愧者，嫌責迦留陀夷：「云何與",
    "T22n1428_013:0651c24": "偷蘭難陀比丘尼在門外共一處坐耶？」爾",
    "T22n1428_013:0651c25": "時諸比丘往世尊所，頭面禮足在一面坐，",
    "T22n1428_013:0651c26": "以此因緣具白世尊。世尊以此因緣集比",
    "T22n1428_013:0651c27": "丘僧，知而故問迦留陀夷言：「汝實與偷蘭",
    "T22n1428_013:0651c28": "難陀比丘尼在門外共一處坐耶？」答曰：「實",
    "T22n1428_013:0651c29": "爾。」世尊以無數方便呵責迦留陀夷言：",
    "T22n1428_013:0652a01": "「汝所為非，非威儀、非沙門法、非淨行、非隨",
    "T22n1428_013:0652a02": "順行，所不應為。云何與偷蘭難陀比丘尼",
    "T22n1428_013:0652a03": "共在門外一處坐耶？」呵責迦留陀夷已，告",
    "T22n1428_013:0652a04": "諸比丘：「此癡人！多種有漏處，最初犯戒。自今",
    "T22n1428_013:0652a05": "已去與比丘結戒，集十句義乃至正法久",
    "T22n1428_013:0652a06": "住，欲說戒者當如是說：若比丘與比丘",
    "T22n1428_013:0652a07": "尼在屏處坐者，波逸提。」比丘義如上。一處",
    "T22n1428_013:0652a08": "者，一是比丘、一是比丘尼。屏障處者，見屏",
    "T22n1428_013:0652a09": "處、聞屏處。見屏處者，若塵、若霧、若煙雲、若黑",
    "T22n1428_013:0652a10": "闇不見也。聞屏處者，乃至不聞常語聲。障",
    "T22n1428_013:0652a11": "者，若樹、若牆、若籬、若衣、若復以餘物障。若比",
    "T22n1428_013:0652a12": "丘獨在屏處與比丘尼坐者，波逸提。若盲",
    "T22n1428_013:0652a13": "而不聾、聾而不盲，突吉羅。立住者，突吉羅。比",
    "T22n1428_013:0652a14": "丘尼，突吉羅；式叉摩那、沙彌、沙彌尼，突吉羅。",
    "T22n1428_013:0652a15": "是謂為犯。不犯者，若比丘有伴，若有智人、",
    "T22n1428_013:0652a16": "有二不盲不聾、不聾不盲，若行過卒倒地，若",
    "T22n1428_013:0652a17": "病轉側，若為力勢所持，若被繫閉，若命",
    "T22n1428_013:0652a18": "難、梵行難，無犯。無犯者，最初未制戒，癡狂、",
    "T22n1428_013:0652a19": "心亂、痛惱所纏。(二十六竟)",
    "T22n1428_013:0652a20": "爾時世尊在舍衛國祇樹給孤獨園。爾時",
    "T22n1428_013:0652a21": "六群比丘與六群比丘尼在拘薩羅國人",
    "T22n1428_013:0652a22": "間遊行，諸居士見皆共嫌之：「沙門釋子無",
    "T22n1428_013:0652a23": "有慚愧、不修梵行，外自稱言：『我修正法。』",
    "T22n1428_013:0652a24": "如是有何正法？與比丘尼人間遊行，若有",
    "T22n1428_013:0652a25": "所欲便下道。」諸比丘聞，其中有少欲知足、",
    "T22n1428_013:0652a26": "行頭陀、樂學戒、知慚愧者，嫌責六群比",
    "T22n1428_013:0652a27": "丘言：「云何與六群比丘尼共人間遊行耶？」",
    "T22n1428_013:0652a28": "諸比丘往至世尊所，頭面禮足在一面坐，",
    "T22n1428_013:0652a29": "以此因緣具白世尊。世尊以此因緣集比",
    "T22n1428_013:0652b01": "丘僧，呵責六群比丘言：「汝所為非，非威",
    "T22n1428_013:0652b02": "儀、非沙門法、非淨行、非隨順行，所不應",
    "T22n1428_013:0652b03": "為。云何六群比丘！與六群比丘尼共在",
    "T22n1428_013:0652b04": "拘薩羅人間遊行耶？」世尊以無數方便",
    "T22n1428_013:0652b05": "呵責六群比丘已，告諸比丘：「此癡人！多種",
    "T22n1428_013:0652b06": "有漏處，最初犯戒。自今已去與比丘結戒，",
    "T22n1428_013:0652b07": "集十句義乃至正法久住，欲說戒者當如",
    "T22n1428_013:0652b08": "是說：若比丘與比丘尼共行，從一村乃至",
    "T22n1428_013:0652b09": "一村間者，波逸提。」如是世尊與比丘結戒。",
    "T22n1428_013:0652b10": "時諸比丘不先與比丘尼共期，卒道路相遇，",
    "T22n1428_013:0652b11": "畏慎不敢共行。佛言：「若不共期，無犯。自",
    "T22n1428_013:0652b12": "今已去應如是說戒：若比丘與比丘尼共",
    "T22n1428_013:0652b13": "期，同一道行乃至一村間，波逸提。」如是世尊",
    "T22n1428_013:0652b14": "與比丘結戒。爾時眾多比丘從舍衛國欲",
    "T22n1428_013:0652b15": "至毘舍離，時眾多比丘尼亦從舍衛國欲",
    "T22n1428_013:0652b16": "至毘舍離。諸比丘尼問比丘言：「大德！欲",
    "T22n1428_013:0652b17": "何所至耶？」諸比丘報言：「我欲至毘舍離。」",
    "T22n1428_013:0652b18": "比丘尼言：「大德！我亦欲往。」諸比丘報言：「大",
    "T22n1428_013:0652b19": "妹！若欲往者當在前，我等在後；若我等在",
    "T22n1428_013:0652b20": "前，大妹在後。何以故？世尊制戒不得與比",
    "T22n1428_013:0652b21": "丘尼同道行。」諸比丘尼言：「大德！是我等上",
    "T22n1428_013:0652b22": "尊，應在前，我等在後。」時諸比丘尼在後，",
    "T22n1428_013:0652b23": "為賊所劫失衣鉢。諸比丘以此事具白世",
    "T22n1428_013:0652b24": "尊，世尊言：「自今已去，若與賈客行、若疑畏",
    "T22n1428_013:0652b25": "怖，無犯。自今已去當如是說戒：若比丘與",
    "T22n1428_013:0652b26": "比丘尼期同一道行，從一村乃至一村，",
    "T22n1428_013:0652b27": "除異時，波逸提。異時者，與賈客行，若疑畏",
    "T22n1428_013:0652b28": "怖時，是謂異時。」比丘義如上。期者，言共去",
    "T22n1428_013:0652b29": "至某村某城某國土。有疑處者，疑有賊劫",
    "T22n1428_013:0652c01": "盜。恐怖者，恐有賊劫盜。道者，村間有分齊",
    "T22n1428_013:0652c02": "行處是。若比丘與比丘尼期同一道行，乃至",
    "T22n1428_013:0652c03": "村間分齊處，隨眾多界多少，一一波逸提。",
    "T22n1428_013:0652c04": "非村若空處行，乃至十里，波逸提。若減一村、",
    "T22n1428_013:0652c05": "若減十里，突吉羅。若多村間同一界行，突吉",
    "T22n1428_013:0652c06": "羅。方便欲去共期莊嚴，一切突吉羅。比丘尼，",
    "T22n1428_013:0652c07": "突吉羅；式叉摩那、沙彌、沙彌尼，突吉羅。是謂",
    "T22n1428_013:0652c08": "為犯。不犯者，不共期、大伴行、疑恐怖處，若",
    "T22n1428_013:0652c09": "往彼得安隱，若為力勢者所持，若被繫、若",
    "T22n1428_013:0652c10": "命難、梵行難，無犯。無犯者，最初未制戒，癡狂、",
    "T22n1428_013:0652c11": "心亂、痛惱所纏。(二十七竟)",
    "T22n1428_013:0652c12": "爾時佛在舍衛國祇樹給孤獨園。爾時六群",
    "T22n1428_013:0652c13": "比丘與六群比丘尼共乘船上水、下水。時",
    "T22n1428_013:0652c14": "諸居士見皆共嫌之，自相謂言：「沙門釋子不",
    "T22n1428_013:0652c15": "知慚愧、不修梵行，外自稱言：『我修正法。』如",
    "T22n1428_013:0652c16": "是何有正法？與比丘尼共乘船上水下水，",
    "T22n1428_013:0652c17": "若有所欲時便住船岸邊隨意。」爾時諸比",
    "T22n1428_013:0652c18": "丘聞，其中有少欲知足、行頭陀、樂學戒、知",
    "T22n1428_013:0652c19": "慚愧者，嫌責六群比丘：「云何與六群比丘",
    "T22n1428_013:0652c20": "尼共乘船上水下水？」諸比丘往世尊所，",
    "T22n1428_013:0652c21": "頭面禮足在一面坐，以此因緣具白世尊。",
    "T22n1428_013:0652c22": "世尊以此因緣集比丘僧，呵責六群比丘：",
    "T22n1428_013:0652c23": "「汝所為非，非威儀、非沙門法、非淨行、非隨",
    "T22n1428_013:0652c24": "順行，所不應為。云何與六群比丘尼共",
    "T22n1428_013:0652c25": "乘船上水下水？」世尊呵責已，告諸比丘：",
    "T22n1428_013:0652c26": "「此六群比丘癡人！多種有漏處，最初犯戒。自",
    "T22n1428_013:0652c27": "今已去與比丘結戒，集十句義乃至正法",
    "T22n1428_013:0652c28": "久住，欲說戒者當如是說：若比丘與比",
    "T22n1428_013:0652c29": "丘尼共乘船上水下水者，波逸提。」如是世",
    "T22n1428_013:0653a01": "尊與比丘結戒。爾時諸比丘不期而畏慎，",
    "T22n1428_013:0653a02": "佛言：「不期，無犯。自今已去當如是說戒：若",
    "T22n1428_013:0653a03": "比丘與比丘尼共期同一船上水下水者，波",
    "T22n1428_013:0653a04": "逸提。」如是世尊與比丘結戒。爾時有眾多",
    "T22n1428_013:0653a05": "比丘欲渡恒水從此岸至彼岸，爾時眾多",
    "T22n1428_013:0653a06": "比丘尼亦欲渡恒水從此岸至彼岸。諸",
    "T22n1428_013:0653a07": "比丘尼往問言：「大德！欲何所至耶？」比丘報",
    "T22n1428_013:0653a08": "言：「我等欲渡恒水。」比丘尼言：「可得共伴渡",
    "T22n1428_013:0653a09": "不？」諸比丘報言：「諸妹在前，我等在後。若不",
    "T22n1428_013:0653a10": "爾者，諸妹在後，我等在前。何以故？世尊制",
    "T22n1428_013:0653a11": "戒不得與比丘尼同一船渡水，是故不得。」",
    "T22n1428_013:0653a12": "比丘尼白言：「大德是我等所尊，則應在前，",
    "T22n1428_013:0653a13": "我等在後。」爾時夏月天大暴雨，江水泛漲",
    "T22n1428_013:0653a14": "船到彼岸，未還之間日已暮。諸比丘尼即在",
    "T22n1428_013:0653a15": "岸邊宿，夜遇惡賊劫奪。爾時諸比丘往白",
    "T22n1428_013:0653a16": "佛，佛言：「直渡至彼岸者，無犯。自今已去當",
    "T22n1428_013:0653a17": "如是結戒：若比丘與比丘尼共期同乘一",
    "T22n1428_013:0653a18": "船上水下水，除直渡者，波逸提。」比丘義如",
    "T22n1428_013:0653a19": "上。共期亦如上。船者，如上所說。若比丘與",
    "T22n1428_013:0653a20": "比丘尼共期同一船上水下水，除直渡，若",
    "T22n1428_013:0653a21": "入船裏，波逸提。若一脚在船上、一脚在地，",
    "T22n1428_013:0653a22": "若方便欲入而不入，若共期莊嚴，一切突",
    "T22n1428_013:0653a23": "吉羅。比丘尼，突吉羅；式叉摩那、沙彌、沙彌尼，",
    "T22n1428_013:0653a24": "突吉羅。是謂為犯。不犯者，不共期，若直渡",
    "T22n1428_013:0653a25": "彼岸，若入船，船師失濟上水下水，若往彼",
    "T22n1428_013:0653a26": "岸不得安隱，或為力勢者所持，或被繫、",
    "T22n1428_013:0653a27": "或命難、梵行難，無犯。無犯者，最初未制戒，",
    "T22n1428_013:0653a28": "癡狂、心亂、痛惱所纏。(二十八竟)",
    "T22n1428_013:0653a29": "爾時世尊在舍衛國祇樹給孤獨園。爾時",
    "T22n1428_013:0653b01": "舍衛城中有一居士，請舍利弗、目連與飯",
    "T22n1428_013:0653b02": "食，彼即於夜辦具種種美食，明日露地敷",
    "T22n1428_013:0653b03": "好坐具已白時到。爾時偷蘭難陀比丘尼，",
    "T22n1428_013:0653b04": "先是居士家比丘尼。時偷蘭難陀，明旦著衣",
    "T22n1428_013:0653b05": "持鉢詣彼居士家，見居士在露地敷眾多",
    "T22n1428_013:0653b06": "好坐具見已，即問居士言：「居士敷此眾",
    "T22n1428_013:0653b07": "多坐具欲請諸比丘耶？」答言：「欲請。」比丘尼",
    "T22n1428_013:0653b08": "即問言：「請何等比丘耶？」報言：「我請舍利弗、",
    "T22n1428_013:0653b09": "目連。」比丘尼語言：「居士所請者盡是下賤人，",
    "T22n1428_013:0653b10": "若先語我者，我當為居士請龍中之龍。」居",
    "T22n1428_013:0653b11": "士問言：「何者是龍中之龍？」比丘尼答言：「尊",
    "T22n1428_013:0653b12": "者提婆達、三聞陀羅、達騫駄羅、達婆瞿婆離、",
    "T22n1428_013:0653b13": "迦留羅提舍是。」言語之頃，舍利弗目連已至。",
    "T22n1428_013:0653b14": "比丘尼見已語居士言：「龍中之龍已至。」居",
    "T22n1428_013:0653b15": "士即語比丘尼言：「汝向者言下賤人，今云",
    "T22n1428_013:0653b16": "何言龍中之龍耶？自今已去勿復來往我",
    "T22n1428_013:0653b17": "家。」爾時居士白舍利弗、目連坐，即就座而",
    "T22n1428_013:0653b18": "坐。時居士出種種甘美飲食供養，食已除",
    "T22n1428_013:0653b19": "去食器，頭面禮足已，更取小床在一面",
    "T22n1428_013:0653b20": "坐白言：「我欲得聞法。」時舍利弗、目連為說",
    "T22n1428_013:0653b21": "種種微妙法勸令歡喜，與說法已從坐而",
    "T22n1428_013:0653b22": "去。還至僧伽藍中，往世尊所，頭面禮足在",
    "T22n1428_013:0653b23": "一面坐。世尊知而故問舍利弗、目連言：「汝等",
    "T22n1428_013:0653b24": "今日受請食，為得充足不耶？」舍利弗、目連",
    "T22n1428_013:0653b25": "白佛言：「食雖充足，我於居士家，亦是下賤，",
    "T22n1428_013:0653b26": "亦是龍中之龍。」佛問言：「何故耶？」爾時舍利",
    "T22n1428_013:0653b27": "弗、目連以此因緣具白世尊言：「是提婆達",
    "T22n1428_013:0653b28": "遣部黨比丘尼，為作勸化供養彼受飲",
    "T22n1428_013:0653b29": "食。」爾時世尊以此因緣集比丘僧，知而故",
    "T22n1428_013:0653c01": "問提婆達部黨比丘言：「汝等實遣比丘尼，往",
    "T22n1428_013:0653c02": "歎譽勸化檀越得食不？」對曰：「實爾。」時世尊",
    "T22n1428_013:0653c03": "以無數方便呵責提婆達部黨比丘言：「汝",
    "T22n1428_013:0653c04": "所為非，非威儀、非沙門法、非淨行、非隨順",
    "T22n1428_013:0653c05": "行，所不應為。云何汝等遣比丘尼勸化檀",
    "T22n1428_013:0653c06": "越受彼食耶？」呵責提婆達部黨比丘已，告",
    "T22n1428_013:0653c07": "諸比丘言：「此癡人！多種有漏處，最初犯戒。",
    "T22n1428_013:0653c08": "自今已去與比丘結戒，集十句義乃至正",
    "T22n1428_013:0653c09": "法久住，欲說戒者當如是說：若比丘遣",
    "T22n1428_013:0653c10": "比丘尼勸化得食，波逸提。」如是世尊與比",
    "T22n1428_013:0653c11": "丘結戒。爾時諸比丘不知有勸化、無勸化，",
    "T22n1428_013:0653c12": "然後乃知，或有作波逸提懺者，或有疑",
    "T22n1428_013:0653c13": "者。「先不知，無犯。自今已去當如是說戒：若",
    "T22n1428_013:0653c14": "比丘知比丘尼教化得食者，波逸提。」如是",
    "T22n1428_013:0653c15": "世尊與比丘結戒。爾時羅閱城中有大長",
    "T22n1428_013:0653c16": "者，是梨師達親友知識，彼作是言：「若大",
    "T22n1428_013:0653c17": "德梨師達來至羅閱城者，我等當為梨師",
    "T22n1428_013:0653c18": "達初至故供養眾僧。」長者家比丘尼聞此",
    "T22n1428_013:0653c19": "語默然在懷。於異時尊者梨師達來入羅",
    "T22n1428_013:0653c20": "閱城，爾時比丘尼聞尊者梨師達來入城，",
    "T22n1428_013:0653c21": "便往語長者言：「欲知不？梨師達已來入羅",
    "T22n1428_013:0653c22": "閱城。」長者即遣信至僧伽藍中請之：「明",
    "T22n1428_013:0653c23": "日清旦願尊屈意，并及眾僧受我食。」爾時",
    "T22n1428_013:0653c24": "長者即其夜辦具種種甘美飲食，清旦往",
    "T22n1428_013:0653c25": "白時到。爾時諸比丘著衣持鉢往詣長者",
    "T22n1428_013:0653c26": "家就座而坐。時長者往詣梨師達所語言：",
    "T22n1428_013:0653c27": "「正為尊者故飯食眾僧。」時梨師達問長者",
    "T22n1428_013:0653c28": "言：「云何知我來至此也？」長者報言：「家所",
    "T22n1428_013:0653c29": "供養比丘尼見語。」梨師達語長者言：「若",
    "T22n1428_013:0654a01": "實爾者，我不應食此食。」長者報言：「我亦",
    "T22n1428_013:0654a02": "不從此比丘尼語設此食，我先有誓願，若",
    "T22n1428_013:0654a03": "梨師達來者，我設飯食供養眾僧。」梨師達",
    "T22n1428_013:0654a04": "復語長者言：「雖有此語，我亦不應食此",
    "T22n1428_013:0654a05": "食。」時梨師達即止不食。爾時諸比丘具白世",
    "T22n1428_013:0654a06": "尊，世尊告言：「若檀越先意者，無犯。自今已去",
    "T22n1428_013:0654a07": "當如是說戒：若比丘，知比丘尼讚歎教化因",
    "T22n1428_013:0654a08": "緣得食食，除檀越先有意者，波逸提。」比",
    "T22n1428_013:0654a09": "丘義如上。教化者，阿練若乞食人，著糞掃",
    "T22n1428_013:0654a10": "衣、作餘食法不食、一坐食、一摶食、塚間露地坐、",
    "T22n1428_013:0654a11": "樹下坐、常坐隨坐、持三衣、讚偈多聞法",
    "T22n1428_013:0654a12": "師、持律、坐禪也。食者，從旦至中得食。彼",
    "T22n1428_013:0654a13": "比丘知比丘尼教化得食食，咽咽波逸提。",
    "T22n1428_013:0654a14": "除此飯食已，教化得餘襯體衣、燈油、塗脚",
    "T22n1428_013:0654a15": "油，一切突吉羅。知教化教化想，波逸提。教",
    "T22n1428_013:0654a16": "化疑，突吉羅。不教化教化想，突吉羅。不教",
    "T22n1428_013:0654a17": "化疑，突吉羅。比丘尼，突吉羅；式叉摩那、沙彌、",
    "T22n1428_013:0654a18": "沙彌尼，突吉羅。是謂為犯。不犯者，若不",
    "T22n1428_013:0654a19": "知，若檀越先意，若教化無教化想，若比丘",
    "T22n1428_013:0654a20": "尼自作，若檀越令比丘尼經營，若不故教",
    "T22n1428_013:0654a21": "化而乞食與，無犯。無犯者，最初未制戒，癡",
    "T22n1428_013:0654a22": "狂、心亂、痛惱所纏。(二十九竟)",
    "T22n1428_013:0654a23": "爾時佛在舍衛國祇樹給孤獨園。時毘舍離",
    "T22n1428_013:0654a24": "嫁女與舍衛國人，後與姑共諍還詣本國。",
    "T22n1428_013:0654a25": "爾時阿那律從舍衛國欲至毘舍離國，時",
    "T22n1428_013:0654a26": "彼婦女問尊者阿那律言：「尊者欲至何處",
    "T22n1428_013:0654a27": "耶？」答言：「我欲至毘舍離。」婦女即言：「可見將",
    "T22n1428_013:0654a28": "去不？」答言：「可爾。」爾時尊者阿那律便與",
    "T22n1428_013:0654a29": "此婦女同一道行。爾時婦女夫主先行不在，",
    "T22n1428_013:0654b01": "後日還家不見其婦，即問母言：「我婦為所",
    "T22n1428_013:0654b02": "在耶？」其母報言：「與我鬪竟便逃走去，不知",
    "T22n1428_013:0654b03": "所在？」爾時夫主速疾往逐之，於道路得",
    "T22n1428_013:0654b04": "婦，將詣阿那律所語言：「何故將我婦逃走",
    "T22n1428_013:0654b05": "耶？」時阿那律答言：「止！止！莫作此語，我等不",
    "T22n1428_013:0654b06": "爾。」長者語言：「云何言不爾。汝今現與同道",
    "T22n1428_013:0654b07": "行。」其婦語夫主言：「我與此尊者行如兄弟",
    "T22n1428_013:0654b08": "相逐，無他過惡。」夫主報言：「此人今日將汝",
    "T22n1428_013:0654b09": "逃走，豈可不作此言耶！」爾時其人即打",
    "T22n1428_013:0654b10": "阿那律垂斷命根。爾時尊者阿那律即",
    "T22n1428_013:0654b11": "下道在一靜處結加趺坐，直身正意繫念",
    "T22n1428_013:0654b12": "在前入火光三昧。時長者見已便生善心，長",
    "T22n1428_013:0654b13": "者念言：「若此阿那律從三昧起者，我當禮",
    "T22n1428_013:0654b14": "拜懺悔。」時尊者阿那律從三昧覺已，長者",
    "T22n1428_013:0654b15": "即便懺悔：「唯願大德！受我懺悔。」阿那律受",
    "T22n1428_013:0654b16": "其懺悔。爾時長者禮足已在一面坐，爾時",
    "T22n1428_013:0654b17": "阿那律為長者說種種微妙法令發歡喜",
    "T22n1428_013:0654b18": "心，與說法已即從坐起而去。爾時阿那律",
    "T22n1428_013:0654b19": "食已，往到僧伽藍中，以此因緣具向諸比",
    "T22n1428_013:0654b20": "丘說。爾時諸比丘聞，其中有少欲知足、行",
    "T22n1428_013:0654b21": "頭陀、樂學戒、知慚愧者，嫌責阿那律：「云何",
    "T22n1428_013:0654b22": "阿那律獨與婦女共一道行？」諸比丘往世",
    "T22n1428_013:0654b23": "尊所，頭面禮足在一面坐，以此因緣具白",
    "T22n1428_013:0654b24": "世尊。世尊爾時即集比丘僧，知而故問阿那",
    "T22n1428_013:0654b25": "律言：「汝實共婦女同一道行耶？」答言：「實爾。」",
    "T22n1428_013:0654b26": "爾時世尊以無數方便呵責阿那律言：「汝",
    "T22n1428_013:0654b27": "所為非，非威儀、非沙門法、非淨行、非隨順",
    "T22n1428_013:0654b28": "行，所不應為。汝今云何與婦人共同一道",
    "T22n1428_013:0654b29": "行耶？」爾時世尊以無數方便呵責阿那律",
    "T22n1428_013:0654c01": "已告諸比丘：「此阿那律多種有漏處，最初犯",
    "T22n1428_013:0654c02": "戒。自今已去與比丘結戒，集十句義乃",
    "T22n1428_013:0654c03": "至正法久住，欲說戒者當如是說：若比丘",
    "T22n1428_013:0654c04": "與婦女同一道行，乃至村間，波逸提。」如是",
    "T22n1428_013:0654c05": "世尊與比丘結戒。時諸比丘不共期道路",
    "T22n1428_013:0654c06": "相遇，有畏慎不敢共行，佛言：「不期，不犯。自",
    "T22n1428_013:0654c07": "今已去當如是說戒：若比丘與婦女共期",
    "T22n1428_013:0654c08": "同一道行，乃至村間，波逸提。」比丘義如上。",
    "T22n1428_013:0654c09": "婦女者，如上說。共期者，亦如上說。道者，亦",
    "T22n1428_013:0654c10": "如上說。若比丘與婦女共期同一道行，",
    "T22n1428_013:0654c11": "乃至村間，隨眾多界分齊，一一波逸提。若",
    "T22n1428_013:0654c12": "無村若空處行十里，波逸提。若減一村、",
    "T22n1428_013:0654c13": "減十里，突吉羅。若村裏一界共行者，突吉羅。",
    "T22n1428_013:0654c14": "若方便欲行而不行，若共期莊嚴而不去，",
    "T22n1428_013:0654c15": "一切突吉羅。比丘尼，突吉羅；式叉摩那、沙",
    "T22n1428_013:0654c16": "彌、沙彌尼，突吉羅。是謂為犯。不犯者，先",
    "T22n1428_013:0654c17": "不共期，事須往彼得安隱，若為力勢所",
    "T22n1428_013:0654c18": "持、若被繫閉、若命難、若梵行難，無犯。無",
    "T22n1428_013:0654c19": "犯者，最初未制戒，癡狂、心亂、痛惱所纏。",
    "T22n1428_013:0654c20": "(三十竟)◎",
    "T22n1428_013:0654c21": "爾時佛在舍衛國祇樹給孤獨園。爾時拘薩",
    "T22n1428_013:0654c22": "羅國有無住處村，有居士為比丘作住",
    "T22n1428_013:0654c23": "處，常供給飲食，若在此住者當聽一食。",
    "T22n1428_013:0654c24": "爾時有六群比丘，欲往拘薩羅國無住處",
    "T22n1428_013:0654c25": "村，至彼住處經一宿得美好飲食，故復住",
    "T22n1428_013:0654c26": "第二宿復得美好飲食。彼六群比丘作如",
    "T22n1428_013:0654c27": "是念：「我所以遊行者正為食耳，今者已",
    "T22n1428_013:0654c28": "得。」彼於此住處數數食，時諸居士皆共譏",
    "T22n1428_013:0654c29": "嫌：「此沙門釋子無有厭足、不知慚愧，外",
    "T22n1428_013:0655a01": "自稱言：『我知正法。』如是有何正法？於此住",
    "T22n1428_013:0655a02": "處數數受食，正似我曹常為此沙門釋",
    "T22n1428_013:0655a03": "子供給飲食，我本為周給一宿住者耳。」",
    "T22n1428_013:0655a04": "爾時諸比丘聞已，其中有少欲知足、行頭陀、",
    "T22n1428_013:0655a05": "樂學戒、知慚愧者，嫌責六群比丘言：「云何",
    "T22n1428_013:0655a06": "六群比丘於此住處數數受食？」諸比丘往",
    "T22n1428_013:0655a07": "世尊所，頭面禮足在一面坐，以此因緣具",
    "T22n1428_013:0655a08": "白世尊。世尊爾時以此因緣集比丘僧，呵",
    "T22n1428_013:0655a09": "責六群比丘言：「汝所為非，非威儀、非沙門",
    "T22n1428_013:0655a10": "法、非淨行、非隨順行，所不應為。云何六",
    "T22n1428_013:0655a11": "群比丘！於此住處數數受食？」爾時世尊以",
    "T22n1428_013:0655a12": "無數方便呵責六群比丘已，告諸比丘：",
    "T22n1428_013:0655a13": "「此癡人！多種有漏處，最初犯戒。自今已去與",
    "T22n1428_013:0655a14": "比丘結戒，集十句義乃至正法久住，欲說",
    "T22n1428_013:0655a15": "戒者當如是說：若比丘一住處食應受",
    "T22n1428_013:0655a16": "一食，若過一食者，波逸提。」如是世尊與比",
    "T22n1428_013:0655a17": "丘結戒。爾時舍利弗在拘薩羅國遊行，詣",
    "T22n1428_013:0655a18": "此無住處村住一宿，明日清旦得好食。舍",
    "T22n1428_013:0655a19": "利弗於彼得病，念言：「世尊制戒，比丘一宿處",
    "T22n1428_013:0655a20": "應一食，若過者，波逸提。」即扶病而去，病遂",
    "T22n1428_013:0655a21": "增動。爾時比丘往白佛，佛言：「自今已去聽",
    "T22n1428_013:0655a22": "病比丘過受食。自今已去當如是說戒：若施",
    "T22n1428_013:0655a23": "一食處，無病比丘應一食，若過受者，波逸提。」",
    "T22n1428_013:0655a24": "比丘義如上。住處者，在中一宿食者，乃至時",
    "T22n1428_013:0655a25": "食。病者，離彼村增劇者是。若無病比丘於",
    "T22n1428_013:0655a26": "彼一宿處過受食，咽咽波逸提。除食已，更受",
    "T22n1428_013:0655a27": "餘襯身衣、燈油、塗脚油，盡突吉羅。比丘尼，波",
    "T22n1428_013:0655a28": "逸提；式叉摩那、沙彌、沙彌尼，突吉羅。是謂為",
    "T22n1428_013:0655a29": "犯。不犯者，一宿受食、病過受食；若諸居士",
    "T22n1428_013:0655b01": "請大德住，我當與食；我等為沙門釋子故，",
    "T22n1428_013:0655b02": "設此宿處供給飲食，若不得沙門釋子，亦",
    "T22n1428_013:0655b03": "當與餘人耳；若檀越次第請食；若兒若女",
    "T22n1428_013:0655b04": "若妹及兒婦次第請食，無犯。或今日受此",
    "T22n1428_013:0655b05": "人食；或明日乃受彼人食；或水瀑漲、道",
    "T22n1428_013:0655b06": "路澁難；若有賊盜、虎狼、師子；或為力勢者",
    "T22n1428_013:0655b07": "所持；或被繫閉；或命難、梵行難，過一食者",
    "T22n1428_013:0655b08": "無犯。無犯者，最初未制戒，癡狂、心亂、痛惱",
    "T22n1428_013:0655b09": "所纏。(三十一竟)◎",
    "T22n1428_013:0655b10": "◎爾時世尊在羅閱祇迦蘭陀竹園中。世尊",
    "T22n1428_013:0655b11": "從羅閱城出遊行人間，與大比丘眾千二",
    "T22n1428_013:0655b12": "百五十人俱。爾時國界，田殖不收，米穀勇",
    "T22n1428_013:0655b13": "貴，乞食難得人皆飢色，時有五百乞人隨",
    "T22n1428_013:0655b14": "逐世尊後。時有婆羅門名曰沙菟，有五",
    "T22n1428_013:0655b15": "百乘車載滿飲食，經冬涉夏隨逐世尊後，",
    "T22n1428_013:0655b16": "伺候空缺無食之日便欲設供。爾時世尊",
    "T22n1428_013:0655b17": "從摩竭國界漸漸教化至阿那頻頭國界。",
    "T22n1428_013:0655b18": "彼國人民競興供具，飯佛及比丘僧無有",
    "T22n1428_013:0655b19": "空日。時婆羅門終日伺候無有空缺不得",
    "T22n1428_013:0655b20": "設供，即便往阿難所語阿難言：「我沙菟",
    "T22n1428_013:0655b21": "有五百乘車載滿飲食，經冬涉夏隨逐世",
    "T22n1428_013:0655b22": "尊，伺候空缺無食之日便欲設供。然我今",
    "T22n1428_013:0655b23": "者不得次供，我等處俗多諸難故，屬官",
    "T22n1428_013:0655b24": "役使，至於斷事之日當應往赴，兼復料理",
    "T22n1428_013:0655b25": "家業，復供官財穀，公私驅馳初無停息。唯",
    "T22n1428_013:0655b26": "願尊者為我白佛，佛若有教我當奉行。若",
    "T22n1428_013:0655b27": "佛及僧不得次食者，我當以此五百乘車",
    "T22n1428_013:0655b28": "飲食布在道中，令佛及僧脚蹈而過者，",
    "T22n1428_013:0655b29": "則為受我供養已。」阿難報言：「且小住！我正",
    "T22n1428_013:0655c01": "爾當為白佛。」時阿難往世尊所，頭面禮足",
    "T22n1428_013:0655c02": "在一面立，以此因緣具白世尊言：「沙",
    "T22n1428_013:0655c03": "菟婆羅門來至我所作是說：『有五百乘車",
    "T22n1428_013:0655c04": "載滿飲食，經冬涉夏隨逐世尊，伺候空缺",
    "T22n1428_013:0655c05": "無食之日便欲設供。然我今日不得次供，",
    "T22n1428_013:0655c06": "我等處俗多諸難故，屬官使役，至於斷事",
    "T22n1428_013:0655c07": "之日當復往赴，兼復料理家業公私無停，",
    "T22n1428_013:0655c08": "唯願尊者為我白佛，佛若有教我當奉行。",
    "T22n1428_013:0655c09": "若不得次供者，我當以此五百乘車飲食",
    "T22n1428_013:0655c10": "布在道中，令佛及僧脚蹈上而去者，則",
    "T22n1428_013:0655c11": "為受我供養。』我向者報言：『可小住，正爾當",
    "T22n1428_013:0655c12": "為白佛。』是故啟尊。」爾時世尊告阿難：「汝可",
    "T22n1428_013:0655c13": "往語婆羅門，明旦以此飲食具用作粥與",
    "T22n1428_013:0655c14": "諸比丘使食，後當受時食。」爾時阿難受",
    "T22n1428_013:0655c15": "佛教，即往婆羅門所，語婆羅門言：「汝可以",
    "T22n1428_013:0655c16": "此飲食具用作粥，與諸比丘使食，後當",
    "T22n1428_013:0655c17": "受時食。」時婆羅門觀諸供養之者皆無有",
    "T22n1428_013:0655c18": "餅，即其夜供辦種種美味，酥油、胡麻子乳、",
    "T22n1428_013:0655c19": "淨水、薑椒、蓽苃，作種種粥及餅。夜過已",
    "T22n1428_013:0655c20": "以此粥供養佛及比丘僧。然諸比丘不敢",
    "T22n1428_013:0655c21": "受，語婆羅門言：「世尊未聽比丘受酥油，乃",
    "T22n1428_013:0655c22": "至三種藥作種種粥。」爾時諸比丘以此因緣",
    "T22n1428_013:0655c23": "具白世尊。世尊爾時告諸比丘：「自今已去",
    "T22n1428_013:0655c24": "聽諸比丘受酥油，乃至三種藥作種種粥",
    "T22n1428_013:0655c25": "食之。食粥有五事：善除飢、除渴、消宿食、大",
    "T22n1428_013:0655c26": "小便調適、除風患。食粥者有此五善事。」時婆",
    "T22n1428_013:0655c27": "羅門復行餅，比丘不敢受，語婆羅門言：",
    "T22n1428_013:0655c28": "「世尊未聽比丘受餅。」即往白佛，佛言：",
    "T22n1428_013:0655c29": "「自今已去聽諸比丘受餅食。」時阿那頻頭",
    "T22n1428_013:0656a01": "國諸居士，聞世尊聽諸比丘食粥及餅，皆",
    "T22n1428_013:0656a02": "大歡喜自相謂言：「我等快得作福供養。」已復",
    "T22n1428_013:0656a03": "有一少信大臣，見佛及僧大得供養，如是",
    "T22n1428_013:0656a04": "言：「此非是少福田者，乃於穀貴中，佛及比",
    "T22n1428_013:0656a05": "丘僧致如是供養。我今寧可辦具種種肥",
    "T22n1428_013:0656a06": "美飲食，人別一器肉。」爾時即遣人至僧伽藍",
    "T22n1428_013:0656a07": "中，白言：「大德僧！願受我明日請食。」即其夜",
    "T22n1428_013:0656a08": "辦種種肥美飲食，明日清旦往白時到，爾",
    "T22n1428_013:0656a09": "時世尊自住僧伽藍中遣人請食。時阿那",
    "T22n1428_013:0656a10": "頻頭諸居士先聞佛聽諸比丘食粥，即其",
    "T22n1428_013:0656a11": "夜辦具種種粥如上，明日送至僧伽藍中",
    "T22n1428_013:0656a12": "與諸比丘。諸比丘先已受他請食，復食此",
    "T22n1428_013:0656a13": "種種濃粥，然後往彼大臣家食。爾時少信大",
    "T22n1428_013:0656a14": "臣與諸比丘僧種種飲食，諸比丘言：「止！止！",
    "T22n1428_013:0656a15": "檀越稍稍著。」大臣語比丘僧言：「我故為比",
    "T22n1428_013:0656a16": "丘僧辦具肥美飲食，人別一器肉，莫以我信",
    "T22n1428_013:0656a17": "心薄少故而不飽食。諸大德！但食，我有信",
    "T22n1428_013:0656a18": "心耳。」諸比丘報言：「不為此故不食，城中人",
    "T22n1428_013:0656a19": "民聞佛聽諸比丘食粥及餅，即於其夜",
    "T22n1428_013:0656a20": "辦具種種酥油、胡麻子乳、淨水、薑椒、蓽苃",
    "T22n1428_013:0656a21": "作粥，明日送至僧伽藍中與諸比丘。我等",
    "T22n1428_013:0656a22": "先食彼粥故，今者不能復多食耳，莫怪",
    "T22n1428_013:0656a23": "也！」時少信大臣即嫌之言：「我故為眾僧作",
    "T22n1428_013:0656a24": "此種種好食，人別一器肉者，欲使眾僧盡",
    "T22n1428_013:0656a25": "食。云何先食濃粥已方受我食？」時大臣瞋",
    "T22n1428_013:0656a26": "恨，即便留種種餅肉美味，唯施設羹飯，",
    "T22n1428_013:0656a27": "往世尊所頭面禮足在一面坐，坐已白",
    "T22n1428_013:0656a28": "佛言：「向者所設供養眾僧者，福多耶？罪多",
    "T22n1428_013:0656a29": "耶？」佛告大臣：「汝所設供養者得福極多，",
    "T22n1428_013:0656b01": "乃是生天之因，諸比丘乃至受汝一摶食",
    "T22n1428_013:0656b02": "者其福無量。」爾時世尊漸與說法，布施持戒",
    "T22n1428_013:0656b03": "生天之法，呵欲過惡及上有漏，稱讚出離增",
    "T22n1428_013:0656b04": "益解脫。為說此法已，即於座上諸塵垢盡",
    "T22n1428_013:0656b05": "得法眼淨，見法得法、修於正法、得增上果，",
    "T22n1428_013:0656b06": "白佛言：「自今已去歸依佛法僧，聽為優婆",
    "T22n1428_013:0656b07": "塞，盡形壽不殺生，乃至不飲酒。」◎",
    "T22n1428_013:0656b08": "◎爾時世尊食後，以此因緣集比丘僧，知而",
    "T22n1428_013:0656b09": "故問諸比丘言：「汝等清旦食他濃粥已，然",
    "T22n1428_013:0656b10": "後受大臣請耶？」答言：「實爾。」爾時世尊以無",
    "T22n1428_013:0656b11": "數方便呵責諸比丘言：「汝所為非，非威儀、",
    "T22n1428_013:0656b12": "非沙門法、非淨行、非隨順行，所不應為。",
    "T22n1428_013:0656b13": "云何汝等愚癡，先食彼濃粥然後受請耶？",
    "T22n1428_013:0656b14": "不得先受請已食稠粥。稠粥者，以草畫之",
    "T22n1428_013:0656b15": "不合不得食，若食者當如法治。」爾時世尊",
    "T22n1428_013:0656b16": "從阿那頻頭國人間遊行，與千二百五十比",
    "T22n1428_013:0656b17": "丘俱。爾時國界米穀勇貴，乞食難得，人皆飢",
    "T22n1428_013:0656b18": "色，然有五百乞人常隨逐世尊後。爾時世",
    "T22n1428_013:0656b19": "尊於摩竭提國，漸漸遊行還羅閱城，時佛",
    "T22n1428_013:0656b20": "及眾僧多得供養。時羅閱城中有一少信樂",
    "T22n1428_013:0656b21": "師，見佛及比丘僧大得供養，作是念言：「此",
    "T22n1428_013:0656b22": "非是少福田者，於此穀貴中，佛及比丘僧大",
    "T22n1428_013:0656b23": "得供養。我今寧可以一年所出之物，供辦",
    "T22n1428_013:0656b24": "種種肥美飲食，人別肉一器施佛及僧耶！」於",
    "T22n1428_013:0656b25": "是即自往僧伽藍中白諸比丘言：「明日清",
    "T22n1428_013:0656b26": "旦受我請食供養。」即夜辦具種種好食已，",
    "T22n1428_013:0656b27": "明日清旦往白時到。爾時羅閱城中節會日，",
    "T22n1428_013:0656b28": "諸居士競持飯、麨、乾飯、魚及肉，往詣僧伽",
    "T22n1428_013:0656b29": "藍中施諸比丘，時諸比丘得而食之然後",
    "T22n1428_013:0656c01": "受請。爾時樂師手自斟酌種種飲食，諸比",
    "T22n1428_013:0656c02": "丘言：「止！止！居士，莫多著食。」彼樂師言：「我一",
    "T22n1428_013:0656c03": "年已來所出眾物，故為比丘僧辦種種肥",
    "T22n1428_013:0656c04": "美飲食，人別肉一器，莫以我少信故，恐生",
    "T22n1428_013:0656c05": "不信而不多食。願但食，我有信樂耳。」爾時",
    "T22n1428_013:0656c06": "諸比丘答此樂師言：「我不以此事故不食，",
    "T22n1428_013:0656c07": "以向先受王舍城諸人食，是故今者食少耳。",
    "T22n1428_013:0656c08": "更無餘心，莫見怪也。」爾時少信樂師聞此",
    "T22n1428_013:0656c09": "語已，即生譏嫌言：「云何我一歲之中所出",
    "T22n1428_013:0656c10": "物，故為眾僧辦具種種肥美飲食，人別肉",
    "T22n1428_013:0656c11": "一器。云何諸比丘，先受他飯、麨、乾飯、魚及",
    "T22n1428_013:0656c12": "肉，然後乃受我食。」樂師瞋恨，即便留種種",
    "T22n1428_013:0656c13": "肥美飲食，正與羹飯而已。往詣世尊所，頭",
    "T22n1428_013:0656c14": "面禮足在一面坐，坐已問佛言：「我向者",
    "T22n1428_013:0656c15": "所設飲食，福多耶？罪多耶？」佛告言：「汝今所",
    "T22n1428_013:0656c16": "施食者生天之因，諸比丘乃至食一摶其福",
    "T22n1428_013:0656c17": "無量，何況今者施設如是，此福不可量也。」",
    "T22n1428_013:0656c18": "爾時世尊為說妙法，布施持戒生天之因，",
    "T22n1428_013:0656c19": "呵欲過惡及上有漏。爾時樂師聞此語已，",
    "T22n1428_013:0656c20": "即於座上諸塵垢盡得法眼淨，見法得法、",
    "T22n1428_013:0656c21": "修於正法、得增上果，即白佛言：「自今已去",
    "T22n1428_013:0656c22": "願聽為優婆塞，盡形壽不殺生乃至不飲",
    "T22n1428_013:0656c23": "酒。」爾時世尊以此因緣集比丘僧，知而故",
    "T22n1428_013:0656c24": "問諸比丘：「汝等實先受他請五種食，然後",
    "T22n1428_013:0656c25": "受此請食耶？」答曰：「實爾。」爾時世尊以無數",
    "T22n1428_013:0656c26": "方便呵責諸比丘言：「汝所為非，非威儀、非",
    "T22n1428_013:0656c27": "沙門法、非淨行、非隨順行，所不應為。云",
    "T22n1428_013:0656c28": "何癡人！先受他五種食已，然後受他請",
    "T22n1428_013:0656c29": "耶？」世尊以無數方便呵責諸比丘已，告諸",
    "T22n1428_013:0657a01": "比丘：「不應先受他請食五種食已，然後受",
    "T22n1428_013:0657a02": "請也。自今已去與比丘結戒，集十句義",
    "T22n1428_013:0657a03": "乃至正法久住，欲說戒者當如是說：若比",
    "T22n1428_013:0657a04": "丘展轉食者，波逸提。」如是世尊與比丘結",
    "T22n1428_013:0657a05": "戒。時諸病比丘，所請食處無有隨病食、隨",
    "T22n1428_013:0657a06": "病藥。若有隨病美食及藥，畏慎不敢食，恐",
    "T22n1428_013:0657a07": "犯展轉食。爾時諸比丘以此事往白佛，佛",
    "T22n1428_013:0657a08": "告言：「自今已去聽病比丘展轉食。自今已去",
    "T22n1428_013:0657a09": "當如是說戒：若比丘展轉食，除異時，波逸",
    "T22n1428_013:0657a10": "提。異時者，病時。」如是世尊與比丘結戒。爾",
    "T22n1428_013:0657a11": "時有一居士，請佛及比丘僧欲設飲食供",
    "T22n1428_013:0657a12": "養。復有一居士，亦請佛及僧欲設飲食",
    "T22n1428_013:0657a13": "及衣供養，即往僧伽藍中語諸比丘言：「我",
    "T22n1428_013:0657a14": "欲請佛及比丘僧供養飲食。」比丘報言：「我",
    "T22n1428_013:0657a15": "等先以受請。」居士白言：「大德！我欲施好飲",
    "T22n1428_013:0657a16": "食及衣，唯願眾僧受我請。」爾時諸比丘畏慎，",
    "T22n1428_013:0657a17": "往白世尊。世尊告言：「自今已去，聽諸比丘",
    "T22n1428_013:0657a18": "布施衣時聽展轉食。自今已去當如是說",
    "T22n1428_013:0657a19": "戒：若比丘展轉食，除餘時，波逸提。餘時者，",
    "T22n1428_013:0657a20": "病時、施衣時，是謂餘時。」比丘義如上。展轉",
    "T22n1428_013:0657a21": "食者，請也。請有二種：若僧次請、別請。食者，",
    "T22n1428_013:0657a22": "飯、麨、乾飯、魚及肉。病者，不能一坐食好食",
    "T22n1428_013:0657a23": "令足。施衣者，自恣竟無迦絺那衣一月，",
    "T22n1428_013:0657a24": "有迦絺那衣五月。若復有餘施食及衣，若",
    "T22n1428_013:0657a25": "今日得多請食，應自受一請。餘者當施與",
    "T22n1428_013:0657a26": "人，如是施與言：「長老！我應往彼，今布施汝。」",
    "T22n1428_013:0657a27": "若比丘不捨前請、受後請食，咽咽波逸提。",
    "T22n1428_013:0657a28": "不捨後請、受前請食者，咽咽突吉羅。比丘",
    "T22n1428_013:0657a29": "尼，突吉羅；式叉摩那、沙彌、沙彌尼，突吉羅。",
    "T22n1428_013:0657b01": "是謂為犯。不犯者，病時、施衣時；若一日之中",
    "T22n1428_013:0657b02": "有多請者，自受一請，餘者當施與人；若請",
    "T22n1428_013:0657b03": "與非食，或食不足，或無請食者，或食已更",
    "T22n1428_013:0657b04": "得食，或一處有前食後食，無犯。無犯者，最",
    "T22n1428_013:0657b05": "初未制戒，癡狂、心亂、痛惱所纏。(三十二竟)◎",
    "T22n1428_013:0657b06": "四分律卷第十三"
}