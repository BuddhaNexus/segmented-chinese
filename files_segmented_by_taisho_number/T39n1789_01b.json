{
    "T39n1789_01b:0356a04": "folio_1b 楞伽阿跋多羅寶經註解卷第一下",
    "T39n1789_01b:0356a06": "宋求那跋多羅奉　詔譯",
    "T39n1789_01b:0356a07": "大明天界善世禪寺住持臣僧宗泐",
    "T39n1789_01b:0356a08": "演福講寺住持臣僧如玘奉　詔同註",
    "T39n1789_01b:0356a09": "「復次大慧！若菩薩摩訶薩欲知自心現量，",
    "T39n1789_01b:0356a10": "攝受及攝受者妄想境界，當離群聚、習俗、睡",
    "T39n1789_01b:0356a11": "眠，初中後夜常自覺悟修行方便，當離惡見",
    "T39n1789_01b:0356a12": "經論言說及諸聲聞、緣覺乘相，當通達自心",
    "T39n1789_01b:0356a13": "現妄想之相。」前明真實，固非外道小乘境界，",
    "T39n1789_01b:0356a14": "然而心之本具法門若能修習，何憂不就？故",
    "T39n1789_01b:0356a15": "茲結勸。現量塵境無不出於自心，迷而不覺，",
    "T39n1789_01b:0356a16": "妄想取著。言攝受者，能取也；及攝受者，所取",
    "T39n1789_01b:0356a17": "也。欲了虛妄而顯真實，當獨處遠俗，離諸昏",
    "T39n1789_01b:0356a18": "散，於初中後夜覺悟，所謂修行方便法門。然",
    "T39n1789_01b:0356a19": "惡見經論是外道之本，小乘空相是聲聞緣",
    "T39n1789_01b:0356a20": "覺之病，若解遠離，則能通達自心所現妄想",
    "T39n1789_01b:0356a21": "之相，而造夫真實之境矣。",
    "T39n1789_01b:0356a22": "「復次大慧！菩薩摩訶薩建立智慧相住已，於",
    "T39n1789_01b:0356a23": "上聖智三相當勤修學。何等為聖智三相當",
    "T39n1789_01b:0356a24": "勤修學？所謂無所有相、一切諸佛自願處相、",
    "T39n1789_01b:0356a25": "自覺聖智究竟之相。修行得此已，能捨跛驢",
    "T39n1789_01b:0356a26": "心智慧相，得最勝子第八之地，則於彼上三",
    "T39n1789_01b:0356a27": "相修生。大慧！無所有相者，謂聲聞、緣覺及外",
    "T39n1789_01b:0356a28": "道相，彼修習生。大慧！自願處相者，謂諸先",
    "T39n1789_01b:0356a29": "佛自願處修生。大慧！自覺聖智究竟相者，一",
    "T39n1789_01b:0356b01": "切法相無所計著，得如幻三昧身，諸佛地處",
    "T39n1789_01b:0356b02": "進趣行生。大慧！是名聖智三相。若成就此聖",
    "T39n1789_01b:0356b03": "智三相者，能到自覺聖智究竟境界，是故大",
    "T39n1789_01b:0356b04": "慧！聖智三相當勤修學。」上言法身境界是",
    "T39n1789_01b:0356b05": "如來究竟之地，修行之人欲到此地，非智莫",
    "T39n1789_01b:0356b06": "進，是故建立智慧之相，為修學者之所依",
    "T39n1789_01b:0356b07": "住。若不進功，何由成就？故誡勸云：「於上聖",
    "T39n1789_01b:0356b08": "智三相當勤修學。」又恐大慧未達三相，復徵",
    "T39n1789_01b:0356b09": "而釋之。然此三相，二乘所不能行，故喻如跛",
    "T39n1789_01b:0356b10": "驢。最勝子者，即第八地菩薩。不共二乘，故云",
    "T39n1789_01b:0356b11": "能捨。良以此經雖是大乘，亦兼通教也。言修",
    "T39n1789_01b:0356b12": "生者，謂修行而生聖智也。無所有相者，無二",
    "T39n1789_01b:0356b13": "乘外道之相也。自願處相者，諸佛從本立願",
    "T39n1789_01b:0356b14": "修行也。聖智究竟相者，自證中道智相也。中",
    "T39n1789_01b:0356b15": "道離空有二邊之相，故云無所計著也。三昧",
    "T39n1789_01b:0356b16": "身即報身也。諸地處等者，謂化身遍諸佛",
    "T39n1789_01b:0356b17": "剎，示進修趣果，故云行生。結勸同行者，可",
    "T39n1789_01b:0356b18": "知。",
    "T39n1789_01b:0356b19": "爾時，大慧菩薩摩訶薩知大菩薩眾心之所",
    "T39n1789_01b:0356b20": "念，名聖智事分別自性經，承一切佛威神之",
    "T39n1789_01b:0356b21": "力而白佛言：「世尊！惟願為說聖智事分別自",
    "T39n1789_01b:0356b22": "性經百八句分別所依。」五法、三自性、八識、二",
    "T39n1789_01b:0356b23": "無我，皆是此經所說聖智之事。諸菩薩已聞",
    "T39n1789_01b:0356b24": "說八識竟，念欲聞三自性法，是故大慧為再",
    "T39n1789_01b:0356b25": "請。但言自性經者，舉總而攝別。言百八句",
    "T39n1789_01b:0356b26": "分別所依者，謂百八句以分別自性為所依",
    "T39n1789_01b:0356b27": "也。",
    "T39n1789_01b:0356b28": "「如來、應供、等正覺依此分別，說菩薩摩訶薩",
    "T39n1789_01b:0356b29": "入自相共相妄想自性，以分別說妄想自性",
    "T39n1789_01b:0356c01": "故，則能善知周遍觀察人法無我，淨除妄想，",
    "T39n1789_01b:0356c02": "照明諸地，超越一切聲聞、緣覺及諸外道諸",
    "T39n1789_01b:0356c03": "禪定樂，觀察如來不可思議所行境界，畢定",
    "T39n1789_01b:0356c04": "捨離五法、自性。諸佛如來法身智慧善自莊",
    "T39n1789_01b:0356c05": "嚴，起幻境界，昇一切佛剎、兜率天宮，乃至色",
    "T39n1789_01b:0356c06": "究竟天宮，逮得如來常住法身。」如來閔諸",
    "T39n1789_01b:0356c07": "菩薩，於生法自共相執，為說妄計自性差別",
    "T39n1789_01b:0356c08": "義門。知是義已，周遍觀察，則離人法二我之",
    "T39n1789_01b:0356c09": "執。執既離已，乃入諸地，所以度越凡小禪定，",
    "T39n1789_01b:0356c10": "優入如來不思議境。其五法、三自性之妄執，",
    "T39n1789_01b:0356c11": "不離而離也。法身智慧莊嚴者，自行之果圓",
    "T39n1789_01b:0356c12": "也。起幻境界者，現土化他也。至於一切佛剎、",
    "T39n1789_01b:0356c13": "天宮，凡有眾生可受化者，無不於中示現受",
    "T39n1789_01b:0356c14": "生，成等正覺。兜率陀者，此云知足，謂於五欲",
    "T39n1789_01b:0356c15": "知止足也。",
    "T39n1789_01b:0356c16": "佛告大慧：「有一種外道作無所有妄想計著，",
    "T39n1789_01b:0356c17": "覺知因盡，兔無角想。如兔無角，一切法亦復",
    "T39n1789_01b:0356c18": "如是。大慧！復有餘外道，見種、求那、極微、陀羅",
    "T39n1789_01b:0356c19": "驃、形處橫法各各差別，見已計著無兔角，橫",
    "T39n1789_01b:0356c20": "法作牛有角想。」外道之見無出二種：一者",
    "T39n1789_01b:0356c21": "計無，見一切法隨因而盡，更無有因，如兔無",
    "T39n1789_01b:0356c22": "角，諸法亦爾，此斷見也。二者計有，見大種依",
    "T39n1789_01b:0356c23": "微塵而生。大種者，四大種也。求那，翻依。陀羅",
    "T39n1789_01b:0356c24": "驃，翻塵。於塵等諸物形量處橫計差別，作牛",
    "T39n1789_01b:0356c25": "有角想，此常見也。",
    "T39n1789_01b:0356c26": "「大慧！彼墮二見，不解心量，自心境界妄想增",
    "T39n1789_01b:0356c27": "長，身受用見立妄想根量。大慧！一切法性亦",
    "T39n1789_01b:0356c28": "復如是，離有無，不應作想。大慧！若復離有",
    "T39n1789_01b:0356c29": "無而作兔無角想，是名邪想。彼應待觀故",
    "T39n1789_01b:0357a01": "兔無角，不應作想，乃至微塵，分別自性悉不",
    "T39n1789_01b:0357a02": "可得。大慧！聖境界離，不應作牛有角想。」彼",
    "T39n1789_01b:0357a03": "外道之起有無二見，因不了諸法唯心，但於",
    "T39n1789_01b:0357a04": "自心境界增長妄想分別。至於世間資身之",
    "T39n1789_01b:0357a05": "具，無非妄想心量。根，猶心也。若能達此心量，",
    "T39n1789_01b:0357a06": "所現境界皆是虛妄，其有無二見則可泯矣。",
    "T39n1789_01b:0357a07": "復告大慧，非但心法本空，一切諸法之性亦",
    "T39n1789_01b:0357a08": "本離有無之相，不應妄計。又復若謂有無俱",
    "T39n1789_01b:0357a09": "離，作兔無角想，亦是邪計。言待觀者，待謂待",
    "T39n1789_01b:0357a10": "對，謂牛角之有觀兔角之無，亦非真空，故云",
    "T39n1789_01b:0357a11": "「不應作想」。至於微塵自性，求其體相皆不可",
    "T39n1789_01b:0357a12": "得。良以聖智境界本離彼見，是故於此不應",
    "T39n1789_01b:0357a13": "分別也。",
    "T39n1789_01b:0357a14": "爾時，大慧菩薩摩訶薩白佛言：「世尊！得無妄",
    "T39n1789_01b:0357a15": "想者，見不生相已，隨彼思量觀察不生妄想",
    "T39n1789_01b:0357a16": "言無耶？」既斥外道有無皆非正因，故又問",
    "T39n1789_01b:0357a17": "云：「今正教得無妄想者，唯見不生相而已，與",
    "T39n1789_01b:0357a18": "彼外道觀察不生妄想言無者何異耶？」",
    "T39n1789_01b:0357a19": "佛告大慧：「非觀察不生妄想言無。所以者何？",
    "T39n1789_01b:0357a20": "妄想者，因彼生故，依彼角生妄想。以依角生",
    "T39n1789_01b:0357a21": "妄想，是故言依因故，離異不異故，非觀察",
    "T39n1789_01b:0357a22": "不生妄想言無角。」答先正揀非，言非觀察",
    "T39n1789_01b:0357a23": "等者，蓋了妄想無自性為無，不同彼分別對",
    "T39n1789_01b:0357a24": "有言無。蓋彼以分別妄想為生法之因，如因",
    "T39n1789_01b:0357a25": "角有無而起分別，故云「以依角生妄想」。言離",
    "T39n1789_01b:0357a26": "異不異者，異謂依角而起有無分別，不異謂",
    "T39n1789_01b:0357a27": "角無分別。離此見故，故云「非觀察不生妄想",
    "T39n1789_01b:0357a28": "言無角也」。",
    "T39n1789_01b:0357a29": "「大慧！若復妄想異角者，則不應角生。若不異",
    "T39n1789_01b:0357b01": "者，則因彼故，乃至微塵分析推求悉不可得，",
    "T39n1789_01b:0357b02": "不異角故，彼亦非性。二俱無性者，何法何故",
    "T39n1789_01b:0357b03": "而言無耶？大慧！若無故無角，觀有故言兔無",
    "T39n1789_01b:0357b04": "角者，不應作想。大慧！不正因故，而說有無",
    "T39n1789_01b:0357b05": "二俱不成。」此復妄想異角等者，再釋上義。",
    "T39n1789_01b:0357b06": "若謂分別與角異者，則角非所依之因。若",
    "T39n1789_01b:0357b07": "不異者，因彼而起分別，若分析至於微塵",
    "T39n1789_01b:0357b08": "悉不可得者，則有角無角二見俱泯，故曰",
    "T39n1789_01b:0357b09": "「不異角故彼亦非性」。非性者，非實性也。若",
    "T39n1789_01b:0357b10": "有無二法俱無性者，指何法而言無耶？言無",
    "T39n1789_01b:0357b11": "故無角者，謂異於有角而言無角者，決無是",
    "T39n1789_01b:0357b12": "理，故云不應作想。言不正因者，謂不得正因",
    "T39n1789_01b:0357b13": "論有無者皆無實義，故云「二俱不成也」。",
    "T39n1789_01b:0357b14": "「大慧！復有餘外道見，計著色空事形處橫法，",
    "T39n1789_01b:0357b15": "不能善知虛空分齊，言色離虛空，起分齊見",
    "T39n1789_01b:0357b16": "妄想。」重舉外計色空之義以辯其非因，如",
    "T39n1789_01b:0357b17": "《入楞伽》云：「復有外道見色形狀虛空分齊而",
    "T39n1789_01b:0357b18": "生執著，言色異虛空，起於分別。」",
    "T39n1789_01b:0357b19": "「大慧！虛空是色隨入色種。大慧！色是虛空持",
    "T39n1789_01b:0357b20": "所持處所建立，性色空事分別當知。大慧！四",
    "T39n1789_01b:0357b21": "大種生時自相各別，亦不住虛空，非彼無虛",
    "T39n1789_01b:0357b22": "空。」上言不善分別色空，此言空即是色、色",
    "T39n1789_01b:0357b23": "即是空。持所持處者，謂色為虛空所持，於所",
    "T39n1789_01b:0357b24": "持處建立諸色，則空外無色，互為能所。云何",
    "T39n1789_01b:0357b25": "而言離虛空起分齊見也。言性色空事者，謂",
    "T39n1789_01b:0357b26": "性色性空之事，當如是分別也。《入楞伽》云：",
    "T39n1789_01b:0357b27": "「色空分齊應如是知。」四大種者，地水火風也。",
    "T39n1789_01b:0357b28": "此四大生時，堅濕煖動自相各別，雖不住於",
    "T39n1789_01b:0357b29": "虛空，未嘗離於虛空，故云「非彼無虛空也」。",
    "T39n1789_01b:0357c01": "「如是大慧！觀牛有角故，兔無角。大慧！又牛",
    "T39n1789_01b:0357c02": "角者析為微塵，又分別微塵剎那不住，彼何",
    "T39n1789_01b:0357c03": "所觀故而言無耶？若言觀餘物者，彼法亦然。」",
    "T39n1789_01b:0357c04": "觀牛有角等者，是對牛角之有，言兔角之",
    "T39n1789_01b:0357c05": "無也。此牛角析為微塵，又分分析之至於隣",
    "T39n1789_01b:0357c06": "虛，如是則覺無覺相，求剎那住相亦不可得。",
    "T39n1789_01b:0357c07": "剎那者，微細念也。彼外道計無者，對牛角之",
    "T39n1789_01b:0357c08": "有而言。牛角求之既無微塵可得，不知對何",
    "T39n1789_01b:0357c09": "物而言無耶？《入楞伽》云：「若待餘物，彼亦如是。」",
    "T39n1789_01b:0357c10": "待即對也。",
    "T39n1789_01b:0357c11": "爾時，世尊告大慧菩薩摩訶薩言：「當離兔角、",
    "T39n1789_01b:0357c12": "牛角、虛空、形色異見妄想，汝等諸菩薩摩訶",
    "T39n1789_01b:0357c13": "薩當思惟自心現妄想，隨入為一切剎土最勝",
    "T39n1789_01b:0357c14": "子，以自心現方便而教授之。」此結勸離二種",
    "T39n1789_01b:0357c15": "見。又曰「當思惟自心現妄想」，欲知妄想有",
    "T39n1789_01b:0357c16": "無之實，但當返觀自心是果有耶、果無耶？亦",
    "T39n1789_01b:0357c17": "有亦無、非有非無？思之自得。亦當以此教導",
    "T39n1789_01b:0357c18": "於他，故曰「隨入一切剎土」。最勝子，猶佛子",
    "T39n1789_01b:0357c19": "也。",
    "T39n1789_01b:0357c20": "爾時，世尊欲重宣此義而說偈言：",
    "T39n1789_01b:0357c21": "「色等及心無，　　色等長養心，",
    "T39n1789_01b:0357c22": "身、受用安立，　　識藏現眾生。",
    "T39n1789_01b:0357c23": "心、意及與識，　　自性法有五，",
    "T39n1789_01b:0357c24": "無我二種淨，　　廣說者所說。",
    "T39n1789_01b:0357c25": "長短有無等，　　展轉互相生，",
    "T39n1789_01b:0357c26": "以無故成有，　　以有故成無。",
    "T39n1789_01b:0357c27": "微塵分別事，　　不起色妄想，",
    "T39n1789_01b:0357c28": "心量安立處，　　惡見所不樂。",
    "T39n1789_01b:0357c29": "覺想非境界，　　聲聞亦復然，",
    "T39n1789_01b:0358a01": "救世之所說，　　自覺之境界。」",
    "T39n1789_01b:0358a02": "色等及心無者，頌上妄想自性不出色等外",
    "T39n1789_01b:0358a03": "塵及內識心。以理言之，本無所有。此一無字，",
    "T39n1789_01b:0358a04": "斷妄利刀莫過乎此，承當得去，何想不除？但",
    "T39n1789_01b:0358a05": "凡夫不了而起妄想，反取以長養自心，故身、",
    "T39n1789_01b:0358a06": "受用等物由之建立。自本而言，藏識所現，故",
    "T39n1789_01b:0358a07": "心、意、識次第而生。自性法有五者，約三自性",
    "T39n1789_01b:0358a08": "立名相等五法及二無我也。廣說等者，頌上",
    "T39n1789_01b:0358a09": "有無妄想及觀待等皆非正因也。微塵分別",
    "T39n1789_01b:0358a10": "事不起色等，頌上析角無角，邪計妄想也。心",
    "T39n1789_01b:0358a11": "量安立處者，頌上思惟自心離有無計，即第",
    "T39n1789_01b:0358a12": "一義安立之處，非外道、小乘惡見覺想所樂",
    "T39n1789_01b:0358a13": "境界，乃佛所說自覺境界也。",
    "T39n1789_01b:0358a14": "爾時，大慧菩薩為淨除自心現流故，復請如",
    "T39n1789_01b:0358a15": "來，白佛言：「世尊！云何淨除一切眾生自心現",
    "T39n1789_01b:0358a16": "流，為頓、為漸耶？」自心現流者，謂八識自心",
    "T39n1789_01b:0358a17": "現行流注煩惱，亦謂之自心現過患習氣。大",
    "T39n1789_01b:0358a18": "慧為此請淨除之法，為頓耶、為漸耶？",
    "T39n1789_01b:0358a19": "佛告大慧：「漸淨非頓。如庵羅果漸熟非頓，",
    "T39n1789_01b:0358a20": "如來淨除一切眾生自心現流亦復如是，",
    "T39n1789_01b:0358a21": "漸淨非頓。譬如陶家造作諸器，漸成非頓，如",
    "T39n1789_01b:0358a22": "來淨除一切眾生自心現流亦復如是，漸",
    "T39n1789_01b:0358a23": "淨非頓。譬如大地漸生萬物，非頓生也，如",
    "T39n1789_01b:0358a24": "來淨除一切眾生自心現流亦復如是，漸",
    "T39n1789_01b:0358a25": "淨非頓。譬如人學音樂書畫種種伎術，漸成",
    "T39n1789_01b:0358a26": "非頓，如來淨除一切眾生自心現流亦復",
    "T39n1789_01b:0358a27": "如是，漸成非頓。譬如明鏡頓現一切無相",
    "T39n1789_01b:0358a28": "色像，如來淨除一切眾生自心現流亦復",
    "T39n1789_01b:0358a29": "如是，頓現無相，無有所有清淨境界。如日",
    "T39n1789_01b:0358b01": "月輪頓照顯示一切色像，如來為離自心現",
    "T39n1789_01b:0358b02": "習氣過患眾生亦復如是，頓為顯示不思議",
    "T39n1789_01b:0358b03": "智最勝境界。譬如藏識頓分別知自心現，及",
    "T39n1789_01b:0358b04": "身安立受用境界，彼諸依佛亦復如是，頓熟",
    "T39n1789_01b:0358b05": "眾生所處境界，以修行者安處於彼色究竟",
    "T39n1789_01b:0358b06": "天。譬如法佛所作依佛光明照耀，自覺聖趣",
    "T39n1789_01b:0358b07": "亦復如是，彼於法相有性、無性惡見妄想照",
    "T39n1789_01b:0358b08": "令除滅。」此段示漸頓淨相。佛告大慧下，示",
    "T39n1789_01b:0358b09": "漸淨相，文凡四喻，有法、有喻、有合，文皆可",
    "T39n1789_01b:0358b10": "見。譬如明鏡下，示頓淨相，亦有四喻。初無相",
    "T39n1789_01b:0358b11": "色像者，為即明之像，像體本空，以喻法中無",
    "T39n1789_01b:0358b12": "相境界本無所有，故云「無有所有」。藏識喻云",
    "T39n1789_01b:0358b13": "「頓分別知」者，非藏識分別，乃分別藏識所現",
    "T39n1789_01b:0358b14": "境界。如鏡現像，此喻依佛頓熟大根眾生所",
    "T39n1789_01b:0358b15": "居之境。言依佛者，報身佛也，以報身依法身",
    "T39n1789_01b:0358b16": "故。言譬如法佛所作依佛者，《入楞伽》云「譬",
    "T39n1789_01b:0358b17": "如法佛頓現報佛，及以化佛」是也。自覺聖趣",
    "T39n1789_01b:0358b18": "者，即自證聖境。彼外道有無性執惡見，照了",
    "T39n1789_01b:0358b19": "令滅也。",
    "T39n1789_01b:0358b20": "「大慧！法依佛說一切法入自相、共相，自心現",
    "T39n1789_01b:0358b21": "習氣因，相續妄想自性計著因，種種不實如",
    "T39n1789_01b:0358b22": "幻，種種計著不可得。」法依佛者，法即法身",
    "T39n1789_01b:0358b23": "體也，依佛即報佛用也，謂全體起用，說一切",
    "T39n1789_01b:0358b24": "法，法即大乘法也。入自相共相等者，言眾生",
    "T39n1789_01b:0358b25": "迷於本性，入於自相共相之執，是自心所現",
    "T39n1789_01b:0358b26": "煩惱，名習氣因。由煩惱相續，妄計造諸結業，",
    "T39n1789_01b:0358b27": "名計著因。由煩惱結業，受諸虛妄生死，故云",
    "T39n1789_01b:0358b28": "「不實如幻」。此之三道該乎九界，故云「種種計",
    "T39n1789_01b:0358b29": "著」。然此三道本是三德，眾生迷之流轉三道，",
    "T39n1789_01b:0358c01": "佛說此法令其了達自性本空，即妄成真，真",
    "T39n1789_01b:0358c02": "妄俱泯，故曰不可得也。",
    "T39n1789_01b:0358c03": "「復次大慧！計著緣起自性，生妄想自性相。大",
    "T39n1789_01b:0358c04": "慧！如工幻師依草木瓦石作種種幻，起一切",
    "T39n1789_01b:0358c05": "眾生若干形色，起種種妄想，彼諸妄想亦無",
    "T39n1789_01b:0358c06": "真實。」此言自共相等諸法不出二種自性，",
    "T39n1789_01b:0358c07": "由緣起自性而生妄想自性之相，故復以喻",
    "T39n1789_01b:0358c08": "顯之。依草木等作種種幻，此喻緣起自性",
    "T39n1789_01b:0358c09": "也。若于形色等者，謂妄想自性也。彼諸妄",
    "T39n1789_01b:0358c10": "想如幻師作諸幻相，故云「亦無真實」也。",
    "T39n1789_01b:0358c11": "「如是大慧！依緣起自性起妄想自性，種種妄",
    "T39n1789_01b:0358c12": "想心、種種相行事妄想相，計著習氣妄想，是",
    "T39n1789_01b:0358c13": "為妄想自性相生。大慧！是名依佛說法。」上",
    "T39n1789_01b:0358c14": "以幻法喻諸妄想，此合前喻。言種種妄想心",
    "T39n1789_01b:0358c15": "等者，因有心則有想，有想則有行，有行則有",
    "T39n1789_01b:0358c16": "事，無非妄想。即前三道之相，但開合異耳。",
    "T39n1789_01b:0358c17": "《入楞伽》云：「由取著境界習氣力故，於緣起",
    "T39n1789_01b:0358c18": "性中有妄計性種種相現，是名妄計性生。」文",
    "T39n1789_01b:0358c19": "顯故引註于此，是名依佛說法結也。",
    "T39n1789_01b:0358c20": "「大慧！法佛者，離心自性相，自覺聖所緣境界",
    "T39n1789_01b:0358c21": "建立施作。」法佛，修德法身也。言離心自性",
    "T39n1789_01b:0358c22": "相者，離妄念也。且法身究竟，何所不離？而特",
    "T39n1789_01b:0358c23": "言心者，以心為萬法之本，心若不亡，則一切",
    "T39n1789_01b:0358c24": "法生。今言離相，則諸法寂滅。寂滅相者，法身",
    "T39n1789_01b:0358c25": "之謂也。既言離相，則法身名相何自而立？故",
    "T39n1789_01b:0358c26": "曰「自覺聖所緣境界建立施作」。所謂強指法",
    "T39n1789_01b:0358c27": "性為法身，斯乃無名之名，非相之相也。",
    "T39n1789_01b:0358c28": "「大慧！化佛者，說施界忍精進禪定及心智",
    "T39n1789_01b:0358c29": "慧，離陰界入、解脫、識相分別、觀察建立，超外道",
    "T39n1789_01b:0359a01": "見、無色見。」化佛者，即應身佛也，說三乘法",
    "T39n1789_01b:0359a02": "度諸眾生。所說六度者，菩薩法也，離五陰、十",
    "T39n1789_01b:0359a03": "八界、十二入及解脫。識相分別者，二乘法也。",
    "T39n1789_01b:0359a04": "觀察建立，即後文二種覺義，乃菩薩自行化",
    "T39n1789_01b:0359a05": "他法也。超外道見者，離斷常二見也。無色見",
    "T39n1789_01b:0359a06": "者，計無色定為涅槃定，即受想心滅也。",
    "T39n1789_01b:0359a07": "「大慧！又法佛者，離攀緣。攀緣離，一切所作根",
    "T39n1789_01b:0359a08": "量相滅，非諸凡夫、聲聞、緣覺、外道計著我相",
    "T39n1789_01b:0359a09": "所著境界，自覺聖究竟差別相建立。是故大",
    "T39n1789_01b:0359a10": "慧！自覺聖究竟差別相當勤修學，自心現見",
    "T39n1789_01b:0359a11": "應當除滅。」又法佛者，重示所離。前言離心，",
    "T39n1789_01b:0359a12": "自體離也。今復示離，所離之境離也。離攀緣",
    "T39n1789_01b:0359a13": "則異於凡夫，離攀緣離則異於二乘。蓋二乘",
    "T39n1789_01b:0359a14": "雖離前塵，又著於空，佛則不然也。一切所作",
    "T39n1789_01b:0359a15": "根量相滅者，異於外道也，故曰「非諸凡夫乃",
    "T39n1789_01b:0359a16": "至所著境界」。所離既極，則惟自覺聖境界而",
    "T39n1789_01b:0359a17": "已。而言究竟差別相者，究竟乃極於果位，差",
    "T39n1789_01b:0359a18": "別乃以無為法而有差別，無差之差也。結勸",
    "T39n1789_01b:0359a19": "有二：勸修學，結當文；次除滅，結上自心現",
    "T39n1789_01b:0359a20": "流也。",
    "T39n1789_01b:0359a21": "「復次大慧！有二種聲聞乘通分別相，謂得自",
    "T39n1789_01b:0359a22": "覺聖差別相，及性妄想自性計著相。云何得",
    "T39n1789_01b:0359a23": "自覺聖差別相聲聞？謂無常、苦、空、無我境界，",
    "T39n1789_01b:0359a24": "真諦離欲寂滅，息陰界入自共相，外不壞相",
    "T39n1789_01b:0359a25": "如實知，心得寂止。心寂止已，禪定、解脫、三昧、",
    "T39n1789_01b:0359a26": "道果正受解脫，不離習氣、不思議變易死，得",
    "T39n1789_01b:0359a27": "自覺聖樂住聲聞，是名得自覺聖差別相聲",
    "T39n1789_01b:0359a28": "聞。」上勉菩薩修自覺聖，智既有大小不同，",
    "T39n1789_01b:0359a29": "故出聲聞所證之相，有二種異：自覺聖差別",
    "T39n1789_01b:0359b01": "相者，所證之理也；性妄想自性計著相者，執",
    "T39n1789_01b:0359b02": "教起見也。雖同是聲聞，得失永異。無常、苦、空、",
    "T39n1789_01b:0359b03": "無我者，聲聞所修析空之觀也。境界者，所空",
    "T39n1789_01b:0359b04": "之境也。真諦者，真理也。離欲寂滅者，離三界",
    "T39n1789_01b:0359b05": "愛欲，入無餘涅槃也。息滅五陰，十八界，十二",
    "T39n1789_01b:0359b06": "入自相、共相、自共相，即總別相也。外不壞相",
    "T39n1789_01b:0359b07": "如實知者，謂聲聞不能如實了知生死相即",
    "T39n1789_01b:0359b08": "涅槃相，故以為外也，以必得寂滅而後心止，",
    "T39n1789_01b:0359b09": "心既止寂，故得禪定乃至正受解脫。不離習",
    "T39n1789_01b:0359b10": "氣等者，所破煩惱有正有習，但能斷正，離分",
    "T39n1789_01b:0359b11": "段生死；未能斷習，猶有變易生死。分段者，三",
    "T39n1789_01b:0359b12": "界內支形分段生死也。變易者，方便土因移",
    "T39n1789_01b:0359b13": "果易生死也。言不思議者，此變易生死非凡",
    "T39n1789_01b:0359b14": "夫所能思議也。樂住者，謂聲聞樂住於真空",
    "T39n1789_01b:0359b15": "涅槃也。",
    "T39n1789_01b:0359b16": "「大慧！得自覺聖差別樂住菩薩摩訶薩，非滅",
    "T39n1789_01b:0359b17": "門樂、正受樂，顧憫眾生及本願不作證。大慧！",
    "T39n1789_01b:0359b18": "是名聲聞得自覺聖差別相樂。菩薩摩訶薩",
    "T39n1789_01b:0359b19": "於彼得自覺聖差別相樂不應修學。」此言",
    "T39n1789_01b:0359b20": "菩薩亦證真諦而不住著。言非滅門者，不同",
    "T39n1789_01b:0359b21": "小乘住寂滅門，趣正受樂。言顧憫眾生等者，",
    "T39n1789_01b:0359b22": "謂菩薩以悲願度生，不取著涅槃也。此重結",
    "T39n1789_01b:0359b23": "指是聲聞所得三昧之樂，然菩薩於此三昧",
    "T39n1789_01b:0359b24": "不應修學。",
    "T39n1789_01b:0359b25": "「大慧！云何心妄想自性計著相聲聞？所謂大",
    "T39n1789_01b:0359b26": "種青黃赤白、堅濕煖動非作生，自相共相先",
    "T39n1789_01b:0359b27": "勝善說，見已，於彼起自性妄想。菩薩摩訶薩",
    "T39n1789_01b:0359b28": "於彼應知應捨，隨入法無我相，滅人無我相",
    "T39n1789_01b:0359b29": "見，漸次諸地相續建立，是名諸聲聞性妄想",
    "T39n1789_01b:0359c01": "自性計著相。」此段徵釋著相聲聞。初釋性",
    "T39n1789_01b:0359c02": "妄想，謂四大種色各有自然之性，如地以堅",
    "T39n1789_01b:0359c03": "為性、水以濕為性、火以煖為性、風以動為性。",
    "T39n1789_01b:0359c04": "言非作生者，非造作而生也，仍於陰界入自",
    "T39n1789_01b:0359c05": "共相而生執著。先勝是佛，謂佛善巧宣說，言",
    "T39n1789_01b:0359c06": "執教聲聞不能了達自性本空，見彼境界諸相，",
    "T39n1789_01b:0359c07": "起自性妄想。為菩薩者當知是過而捨離之，",
    "T39n1789_01b:0359c08": "隨入法無我相等。《入楞伽》云：「離人無我見，",
    "T39n1789_01b:0359c09": "入法無我相，漸入諸地。」是名下，結。",
    "T39n1789_01b:0359c10": "爾時，大慧菩薩摩訶薩白佛言：「世尊！世尊所",
    "T39n1789_01b:0359c11": "說常不思議自覺聖趣境界，及第一義境界，",
    "T39n1789_01b:0359c12": "世尊！非諸外道所說常不思議因緣耶？」如來",
    "T39n1789_01b:0359c13": "所談常不思議與外道所說名同，恐學者濫",
    "T39n1789_01b:0359c14": "真墮妄，故舉以為問。名同義異，具見下文。所",
    "T39n1789_01b:0359c15": "言常與不思議，無出二種境界：常即自覺聖",
    "T39n1789_01b:0359c16": "趣，不思議即第一義。自覺，常智也；聖趣，常境",
    "T39n1789_01b:0359c17": "也。由常智而契常境，故名為常。第一義體絕",
    "T39n1789_01b:0359c18": "言思，故云不思議也。豈外道邪見所可同",
    "T39n1789_01b:0359c19": "也？",
    "T39n1789_01b:0359c20": "佛告大慧：「非諸外道因緣得常不思議。所以",
    "T39n1789_01b:0359c21": "者何？諸外道常不思議，不因自相成。若常不",
    "T39n1789_01b:0359c22": "思議不因自相成者，何因顯現常不思議？復",
    "T39n1789_01b:0359c23": "次大慧！不思議若因自相成者，彼則應常。由",
    "T39n1789_01b:0359c24": "作者因相故，常不思議不成。」答言非諸外道",
    "T39n1789_01b:0359c25": "因緣等者，蓋外道修證非正因緣，因非正因、",
    "T39n1789_01b:0359c26": "果非正果，故徵釋而斥之。不因自相成者，謂",
    "T39n1789_01b:0359c27": "非自覺相所成，則常不思議境界之果亦不",
    "T39n1789_01b:0359c28": "成也。彼因若從自覺相成，則因常而果亦常",
    "T39n1789_01b:0359c29": "也。言由作因相等者，由所作之因是邪計故，",
    "T39n1789_01b:0360a01": "所以常不思議不成果也。",
    "T39n1789_01b:0360a02": "「大慧！我第一義常不思議第一義因相成，離",
    "T39n1789_01b:0360a03": "性非性，得自覺相故有相，第一義智因故有",
    "T39n1789_01b:0360a04": "因，離性非性故。譬如無作虛空，涅槃滅盡故",
    "T39n1789_01b:0360a05": "常。如是大慧！不同外道常不思議論。如是大",
    "T39n1789_01b:0360a06": "慧！此常不思議，諸如來自覺聖智所得如是，",
    "T39n1789_01b:0360a07": "故常不思議自覺聖智所得應當修學。」此",
    "T39n1789_01b:0360a08": "對外道之非，而顯正教之是。言第一義因相",
    "T39n1789_01b:0360a09": "成等者，此第一義即是中道實相，以是為因",
    "T39n1789_01b:0360a10": "即是常因，以是為相即是常相，遠離有無之",
    "T39n1789_01b:0360a11": "過，言離性則非有，離非性則非無，非有非無",
    "T39n1789_01b:0360a12": "正顯中道，中道絕待故常，常故妙，妙故不可",
    "T39n1789_01b:0360a13": "思議，此所以為如是究竟常不思議，異彼外",
    "T39n1789_01b:0360a14": "道無自相因，故復言有因有相。言譬如無作",
    "T39n1789_01b:0360a15": "虛空等者，虛空以無為故常，涅槃以滅盡故",
    "T39n1789_01b:0360a16": "常，此常不思議則與外道諍論自不侔矣。言",
    "T39n1789_01b:0360a17": "諸如來等者，佛言「非但我法如是，諸佛所證",
    "T39n1789_01b:0360a18": "常不思議無不然也。」故誡菩薩應當修學。",
    "T39n1789_01b:0360a19": "「復次大慧！外道常不思議無常性，異相因故，",
    "T39n1789_01b:0360a20": "非自作因相力故常。復次大慧！諸外道常不",
    "T39n1789_01b:0360a21": "思議，於所作性非性無常見已，思量計常。」",
    "T39n1789_01b:0360a22": "此斥外道無常性所以，難其無果，以其因非",
    "T39n1789_01b:0360a23": "正因故，復對因反復斥之。言異相因者，非我",
    "T39n1789_01b:0360a24": "自因之相也。彼言常者，非自作正因實相之",
    "T39n1789_01b:0360a25": "力所成之常，乃非常計常之常，豈顯常性之",
    "T39n1789_01b:0360a26": "果哉？又復外道所計常不思議，乃言「世間所",
    "T39n1789_01b:0360a27": "作之法有已還無，悉是無常，性非性即有無",
    "T39n1789_01b:0360a28": "也。」作是見已，妄計神我以為常不思議，故云",
    "T39n1789_01b:0360a29": "「思量計常」。",
    "T39n1789_01b:0360b01": "「大慧！我亦以如是因緣，所作者性非性無常",
    "T39n1789_01b:0360b02": "見已，自覺聖境界說彼常無因。大慧！若復諸",
    "T39n1789_01b:0360b03": "外道因相成常不思議，因自相性非性同於",
    "T39n1789_01b:0360b04": "兔角，此常不思議但言說妄想。諸外道輩有",
    "T39n1789_01b:0360b05": "如是過。所以者何？謂但言說妄想同於兔角，",
    "T39n1789_01b:0360b06": "自因相非分。」又曰我亦如是因緣者，謂如來",
    "T39n1789_01b:0360b07": "亦見彼性無常而修於常，顯自覺聖境界，而",
    "T39n1789_01b:0360b08": "後乃知彼無常性，故說彼常無因。又若以外",
    "T39n1789_01b:0360b09": "道邪因邪相成常不思議者，然彼因自相性，",
    "T39n1789_01b:0360b10": "但有言說而無實義，故云「同於兔角」。諸外道",
    "T39n1789_01b:0360b11": "輩下，結過，其略有四：言說妄想一也、自因相",
    "T39n1789_01b:0360b12": "非分二也、非自覺得相三也、思量計常四也，",
    "T39n1789_01b:0360b13": "故云「有如是過也」。",
    "T39n1789_01b:0360b14": "「大慧！我常不思議因自覺得相故，離所作性，",
    "T39n1789_01b:0360b15": "非性故常，非外性非性無常，思量計常。大慧！",
    "T39n1789_01b:0360b16": "若復外性非性無常，思量計常、不思議常，而",
    "T39n1789_01b:0360b17": "彼不知常不思議自因之相，去得自覺聖智",
    "T39n1789_01b:0360b18": "境界相遠，彼不應說。」我常不思議等者，佛",
    "T39n1789_01b:0360b19": "謂我之所得不思議以自證為因相，不同外",
    "T39n1789_01b:0360b20": "道有已還無為無常、以神我思量計常。若復",
    "T39n1789_01b:0360b21": "外性等者，復斥外計亦有四義：初斥思量計",
    "T39n1789_01b:0360b22": "常、二名不知常不思議自因之相、三斥去",
    "T39n1789_01b:0360b23": "佛所得相遠、四彼不應說者斥其但有言說",
    "T39n1789_01b:0360b24": "也。",
    "T39n1789_01b:0360b25": "「復次大慧！諸聲聞畏生死妄想苦而求涅槃，",
    "T39n1789_01b:0360b26": "不知生死、涅槃差別一切性妄想非性。未來",
    "T39n1789_01b:0360b27": "諸根境界休息作涅槃想，非自覺聖智趣藏",
    "T39n1789_01b:0360b28": "識轉，是故凡愚說有三乘，說心量趣無所有。",
    "T39n1789_01b:0360b29": "是故大慧！彼不知過去、未來、現在諸如來自",
    "T39n1789_01b:0360c01": "心現境界，計著外心現境界，生死輪常轉。」",
    "T39n1789_01b:0360c02": "小乘畏懼生死，忻求涅槃，不知生死、涅槃差",
    "T39n1789_01b:0360c03": "別之相皆是妄想，無有實性。此小乘智眼見",
    "T39n1789_01b:0360c04": "未來根塵息滅，認為涅槃，豈真所謂自覺聖",
    "T39n1789_01b:0360c05": "智所趣之境？亦非藏識所轉之涅槃也。言凡",
    "T39n1789_01b:0360c06": "愚說有三乘者，謂生死即涅槃大乘之法非",
    "T39n1789_01b:0360c07": "彼所知，為說小乘真空涅槃。心量無所有，即",
    "T39n1789_01b:0360c08": "真空也。而又不知三世諸佛涅槃妙心，自心",
    "T39n1789_01b:0360c09": "發現非別有也，妄計心外有法，起惑造業，輪",
    "T39n1789_01b:0360c10": "轉生死也。",
    "T39n1789_01b:0360c11": "「復次大慧！一切法不生，是過去、未來、現在諸",
    "T39n1789_01b:0360c12": "如來所說。所以者何？謂自心現性非性，離有",
    "T39n1789_01b:0360c13": "非有生故。大慧！一切性不生，一切法如兔馬",
    "T39n1789_01b:0360c14": "等角，是愚癡凡夫不覺妄想自性妄想故。大",
    "T39n1789_01b:0360c15": "慧！一切法不生，自覺聖智趣境界者，一切性",
    "T39n1789_01b:0360c16": "自性相不生，非彼愚夫妄想二境界，自性身",
    "T39n1789_01b:0360c17": "財建立趣自性相。大慧！藏識攝、所攝相轉，愚",
    "T39n1789_01b:0360c18": "夫墮生住滅二見，希望一切性生，有非有妄",
    "T39n1789_01b:0360c19": "想生，非聖賢也。大慧！於彼應當修學。」諸佛",
    "T39n1789_01b:0360c20": "分上覓無生尚叵得，況一切法乎？良由眾生",
    "T39n1789_01b:0360c21": "無始著於諸法，是故諸佛破其昔計，故言不",
    "T39n1789_01b:0360c22": "生。以一切法唯自心現，性無實性，豈但離乎",
    "T39n1789_01b:0360c23": "有生？亦離無生。《涅槃經》所謂「不生不生」是也。",
    "T39n1789_01b:0360c24": "一切性不生等者，復約迷悟以示得失，謂不",
    "T39n1789_01b:0360c25": "能了生即無生，但言一切性不生，計著一切",
    "T39n1789_01b:0360c26": "法如兔馬之無角，此愚夫不覺妄想，是自性",
    "T39n1789_01b:0360c27": "之妄想故也，非今所謂不生。若言一切法不",
    "T39n1789_01b:0360c28": "生，是佛自覺聖智趣境界者，則一切法性相",
    "T39n1789_01b:0360c29": "俱不生，此真無生，非彼愚夫妄想分別有無",
    "T39n1789_01b:0361a01": "二境也。言自性身財等者，如《入楞伽》云：「身",
    "T39n1789_01b:0361a02": "及資生器世間等，一切皆是藏識影像，所取",
    "T39n1789_01b:0361a03": "能取二種相現。愚夫不了，墮生住滅有無二",
    "T39n1789_01b:0361a04": "見，取著一切性生，不出有無妄想，實非聖賢",
    "T39n1789_01b:0361a05": "所得無生。」言於彼者，於諸佛所說無生，應當",
    "T39n1789_01b:0361a06": "修學也。",
    "T39n1789_01b:0361a07": "「復次大慧！有五無間種性。云何為五？謂聲聞",
    "T39n1789_01b:0361a08": "乘無間種性、緣覺乘無間種性、如來乘無間",
    "T39n1789_01b:0361a09": "種性、不定種性、各別種性。」論其種性本無",
    "T39n1789_01b:0361a10": "差別，無始熏習，或內或外、或大或小、或定或",
    "T39n1789_01b:0361a11": "不定。此經所以明夫種性有五言無間者，謂",
    "T39n1789_01b:0361a12": "其種性純一無間雜也。",
    "T39n1789_01b:0361a13": "「云何知聲聞乘無間種性？若聞說得陰界入",
    "T39n1789_01b:0361a14": "自共相斷知時，舉身毛孔熙怡欣悅，及樂修",
    "T39n1789_01b:0361a15": "相智，不修緣起發悟之相，是名聲聞乘無間",
    "T39n1789_01b:0361a16": "種性。聲聞無間見第八地，起煩惱斷、習煩惱",
    "T39n1789_01b:0361a17": "不斷，不度不思議變易死，度分段死，正師子",
    "T39n1789_01b:0361a18": "吼：『我生已盡，梵行已立，不受後有。』如實知修",
    "T39n1789_01b:0361a19": "習人無我，乃至得般涅槃覺。」聲聞厭苦心",
    "T39n1789_01b:0361a20": "切，急於取證，故聞說四諦知苦、斷集、慕滅、修",
    "T39n1789_01b:0361a21": "道之時，則身心悅豫。陰界入自共相雖開合",
    "T39n1789_01b:0361a22": "不同，即是苦諦。相智者，四諦之總相智也。聲",
    "T39n1789_01b:0361a23": "聞根鈍，樂修此智，不修緣起發悟之相者。緣",
    "T39n1789_01b:0361a24": "即十二因緣，乃緣覺所修而發悟者，而聲聞",
    "T39n1789_01b:0361a25": "不樂修也。聲聞以無間三昧見第八辟支佛",
    "T39n1789_01b:0361a26": "地，斷現行見思煩惱，未斷無明別惑。言習煩",
    "T39n1789_01b:0361a27": "惱者，即無明也。以故未能超越變易生死，但",
    "T39n1789_01b:0361a28": "能超越分段生死苦海耳。師子吼，即無畏說",
    "T39n1789_01b:0361a29": "也，謂至八地說言「我生已盡斷苦集也，梵行",
    "T39n1789_01b:0361b01": "已立，不受後有，修道證滅也。」皆實不虛，故云",
    "T39n1789_01b:0361b02": "如實知也。修習人無我乃至得涅槃覺，謂空",
    "T39n1789_01b:0361b03": "人執而得涅槃，證真空也。",
    "T39n1789_01b:0361b04": "「大慧！各別無間者，我、人、眾生、壽命，長養，士夫，",
    "T39n1789_01b:0361b05": "彼諸眾生作如是覺，求般涅槃。復由異外道",
    "T39n1789_01b:0361b06": "說，悉由作者見一切性已，言此是般涅槃。作",
    "T39n1789_01b:0361b07": "如是覺，法無我見非分，彼無解脫。大慧！此諸",
    "T39n1789_01b:0361b08": "聲聞乘無間外道種性，不出出覺，為轉彼惡",
    "T39n1789_01b:0361b09": "見故，應當修學。」各別無間者，此言著相聲",
    "T39n1789_01b:0361b10": "聞，不異外道而言無間，於我、人知見等各各",
    "T39n1789_01b:0361b11": "差別之法計為涅槃，而不知此是生死根本，",
    "T39n1789_01b:0361b12": "反以為覺而取證也。復有一種計一切法悉",
    "T39n1789_01b:0361b13": "由造作而有，非因計因，見一切性是為涅槃。",
    "T39n1789_01b:0361b14": "如聲聞之樂滅修道，然於法無我解脫，實非",
    "T39n1789_01b:0361b15": "其分，名為佛子，實是外道，故云無間外道。雖",
    "T39n1789_01b:0361b16": "欲出離三界而不能出，故云不出出覺。亦勸",
    "T39n1789_01b:0361b17": "令學者，當轉彼惡見，而趣如來種性也。",
    "T39n1789_01b:0361b18": "「大慧！緣覺乘無間種性者，若聞說各別緣無",
    "T39n1789_01b:0361b19": "間，舉身毛竪，悲泣流淚，不相近緣所有不著，",
    "T39n1789_01b:0361b20": "種種自身、種種神通，若離若合種種變化，聞",
    "T39n1789_01b:0361b21": "說是時其心隨入。若知彼緣覺乘無間種性",
    "T39n1789_01b:0361b22": "已，隨順為說緣覺之乘，是名緣覺乘無間種",
    "T39n1789_01b:0361b23": "性相。」緣覺者，從佛稟教，觀十二因緣，覺真諦",
    "T39n1789_01b:0361b24": "理，名為緣覺。亦名獨覺者，出無佛世，覩緣自",
    "T39n1789_01b:0361b25": "悟也。各別緣無間者，聞說十二因緣因果循",
    "T39n1789_01b:0361b26": "環而悟無生，適其所願，悲感交集至於流淚。",
    "T39n1789_01b:0361b27": "言不相近等者，謂樂獨善寂，修遠離行，凡所",
    "T39n1789_01b:0361b28": "有相皆不能著，或時為說身通變化、或離一",
    "T39n1789_01b:0361b29": "身為多、或合多身為一，聞如是說心有所入。",
    "T39n1789_01b:0361c01": "菩薩知彼緣覺種性，當為說此緣覺乘法也。",
    "T39n1789_01b:0361c02": "「大慧！彼如來乘無間種性有四種，謂自性法",
    "T39n1789_01b:0361c03": "無間種性、離自性法無間種性、得自覺聖無",
    "T39n1789_01b:0361c04": "間種性、外剎殊勝無間種性。大慧！若聞此四",
    "T39n1789_01b:0361c05": "事一一說時，及說自心現身財建立不思議",
    "T39n1789_01b:0361c06": "境界時，心不驚怖者，是名如來乘無間種性",
    "T39n1789_01b:0361c07": "相。」如來種性無間者，謂其性圓融無礙也。",
    "T39n1789_01b:0361c08": "言四種者，一、自性法即如來藏自性清淨心",
    "T39n1789_01b:0361c09": "也。二、離自性法，謂此性離性執也。三、得自覺",
    "T39n1789_01b:0361c10": "聖，即如來究竟覺智也。四、外剎殊勝，謂如來",
    "T39n1789_01b:0361c11": "悲願，嚴土攝生種種殊勝也。《入楞伽》云：「所",
    "T39n1789_01b:0361c12": "證法有三種者，合自性法、離自性法為一，此",
    "T39n1789_01b:0361c13": "三種即法、報、應三身也。」及說自心現身財等",
    "T39n1789_01b:0361c14": "者，《入楞伽》云：「聞自心所現身財建立阿賴耶",
    "T39n1789_01b:0361c15": "識不思議境，不驚不怖不畏，當知此是如來",
    "T39n1789_01b:0361c16": "乘性。」",
    "T39n1789_01b:0361c17": "「大慧！不定種性者，謂說彼三種時，隨說而入，",
    "T39n1789_01b:0361c18": "隨彼而成。大慧！此是初治地者，謂種性建立，",
    "T39n1789_01b:0361c19": "為超入無所有地故作是建立。彼自覺藏者，",
    "T39n1789_01b:0361c20": "自煩惱習淨，見法無我，得三昧樂住聲聞，當",
    "T39n1789_01b:0361c21": "得如來最勝之身。」不定種性者，聞說聲聞、",
    "T39n1789_01b:0361c22": "緣覺、如來三種法時，隨生信解而順修學，從",
    "T39n1789_01b:0361c23": "小入大，其性可移，故言不定。初治地者，即乾",
    "T39n1789_01b:0361c24": "慧地人，為其說不定種生，令彼超入無所有",
    "T39n1789_01b:0361c25": "地，此地即第七已辦地。作是建立者，作是說",
    "T39n1789_01b:0361c26": "也。彼自覺藏等者，《入楞伽》云：「彼住三昧樂",
    "T39n1789_01b:0361c27": "聲聞，若能證知自所依識，見法無我，淨煩惱",
    "T39n1789_01b:0361c28": "習，畢竟當得如來之身。」自所依識即自覺藏，",
    "T39n1789_01b:0361c29": "第八識也。煩惱習即無明也。",
    "T39n1789_01b:0362a01": "爾時，世尊欲重宣此義而說偈言：",
    "T39n1789_01b:0362a02": "「須陀槃那果，　　往來及不還，",
    "T39n1789_01b:0362a03": "逮得阿羅漢，　　是等心惑亂。」",
    "T39n1789_01b:0362a04": "須陀槃那者，即須陀洹，此云預流，能斷三",
    "T39n1789_01b:0362a05": "界見惑，預入聖人之流，此初果也。往來者，",
    "T39n1789_01b:0362a06": "梵語斯陀含，能斷欲界前六品思惑，後三品",
    "T39n1789_01b:0362a07": "未斷，於人天中更一往來，此二果也。不還者，",
    "T39n1789_01b:0362a08": "梵語阿那含，斷欲界思盡，更不來欲界受",
    "T39n1789_01b:0362a09": "生，此三果也。阿羅漢，四果也。是四果人雖",
    "T39n1789_01b:0362a10": "斷見思，取證小果，而未能斷塵沙，無明二惑，",
    "T39n1789_01b:0362a11": "是為惑亂也。",
    "T39n1789_01b:0362a12": "「三乘與一乘，　　非乘我所說，",
    "T39n1789_01b:0362a13": "愚夫少智慧，　　諸聖遠離寂。」",
    "T39n1789_01b:0362a14": "三乘者，聲聞、緣覺、不定三種性也。一乘，如",
    "T39n1789_01b:0362a15": "來種性也。非乘，各別種性也。如來之意但說",
    "T39n1789_01b:0362a16": "一乘，為機器不齊故，說三乘非乘，引權歸實。",
    "T39n1789_01b:0362a17": "諸聖遠離寂，即樂入寂滅，四果聖人也。",
    "T39n1789_01b:0362a18": "「第一義法門，　　遠離於二教，",
    "T39n1789_01b:0362a19": "住於無所有，　　何建立三乘。」",
    "T39n1789_01b:0362a20": "第一義門是為寂理，豈有權實之殊？如來",
    "T39n1789_01b:0362a21": "住此寂理，一法不立，況三乘乎？",
    "T39n1789_01b:0362a22": "「諸禪無量等，　　無色三摩提，",
    "T39n1789_01b:0362a23": "受想悉寂滅，　　亦無有心量。」",
    "T39n1789_01b:0362a24": "諸禪者，四禪也。無量者，四無量心也。無色",
    "T39n1789_01b:0362a25": "者，四無色定也。三摩提者，謂等持，即三昧",
    "T39n1789_01b:0362a26": "也。受想寂滅者，小乘滅盡定也。此等諸法",
    "T39n1789_01b:0362a27": "心量都盡也。",
    "T39n1789_01b:0362a28": "「大慧！彼一闡提非一闡提，世間解脫誰轉？大",
    "T39n1789_01b:0362a29": "慧！一闡提有二種：一者捨一切善根，及於無",
    "T39n1789_01b:0362b01": "始眾生發願。云何捨一切善根？謂謗菩薩藏",
    "T39n1789_01b:0362b02": "及作惡言『此非隨順修多羅、毘尼解脫之說。』",
    "T39n1789_01b:0362b03": "捨一切善根，故不般涅槃。」一闡提是梵語，此",
    "T39n1789_01b:0362b04": "翻信不具，亦云極惡。非一闡提者，非定是極",
    "T39n1789_01b:0362b05": "惡，若定是極惡，則永無轉惡為善得解脫時",
    "T39n1789_01b:0362b06": "也。然闡提現行雖惡，性不斷善，若能照性亦",
    "T39n1789_01b:0362b07": "得成佛，故又告云「闡提有二種」。捨一切善根",
    "T39n1789_01b:0362b08": "者，此真極惡人也。及於無始眾生發願者，此",
    "T39n1789_01b:0362b09": "菩薩闡提也。云何捨一切等者，徵釋極惡之",
    "T39n1789_01b:0362b10": "義也。謗菩薩藏及作惡言，此乃人法俱謗，安",
    "T39n1789_01b:0362b11": "肯隨順經律解脫之法而入涅槃？所謂闡提，",
    "T39n1789_01b:0362b12": "斷修善盡者是也。",
    "T39n1789_01b:0362b13": "「二者，菩薩本自願方便故，非不般涅槃，一切",
    "T39n1789_01b:0362b14": "眾生而般涅槃。大慧！彼般涅槃是名不般涅",
    "T39n1789_01b:0362b15": "槃法相，此亦到一闡提趣。」此言大乘菩薩",
    "T39n1789_01b:0362b16": "以本願方便，欲令一切眾生悉入涅槃而後涅",
    "T39n1789_01b:0362b17": "槃。言不般涅槃法相者，菩薩了生死即是涅",
    "T39n1789_01b:0362b18": "槃，涅槃本具，非別有涅槃可入，所謂清淨行",
    "T39n1789_01b:0362b19": "者，不入涅槃者是也。言亦到一闡提趣者，蓋",
    "T39n1789_01b:0362b20": "菩薩了惡即善，無善可修，趣同闡提，捨一切",
    "T39n1789_01b:0362b21": "善及不入涅槃故也。",
    "T39n1789_01b:0362b22": "大慧白佛言：「世尊！此中云何畢竟不般涅槃？」",
    "T39n1789_01b:0362b23": "佛告大慧：「菩薩一闡提者，知一切善法本來",
    "T39n1789_01b:0362b24": "般涅槃已，畢竟不般涅槃，而非捨一切善根",
    "T39n1789_01b:0362b25": "一闡提也。大慧！捨一切善根一闡提者，復以",
    "T39n1789_01b:0362b26": "如來神力故，或時善根生。所以者何？謂如來",
    "T39n1789_01b:0362b27": "不捨一切眾生故。以是故，菩薩一闡提不般",
    "T39n1789_01b:0362b28": "涅槃。」此徵釋菩薩闡提不般涅槃之所以。",
    "T39n1789_01b:0362b29": "言本來般涅槃等者，經云：「一切眾生即涅槃",
    "T39n1789_01b:0362c01": "相，不可復滅。」然菩薩非終不般涅槃，蓋了",
    "T39n1789_01b:0362c02": "修即性，離涅槃相也。或時善根生等，文顯可",
    "T39n1789_01b:0362c03": "見。",
    "T39n1789_01b:0362c04": "「復次大慧！菩薩摩訶薩當善三自性。云何三",
    "T39n1789_01b:0362c05": "自性？謂妄想自性、緣起自性、成自性。」分別",
    "T39n1789_01b:0362c06": "自性乃此經之要領，前已略明，今復詳說。",
    "T39n1789_01b:0362c07": "「大慧！妄想自性從相生。」大慧白佛言：「世尊！云",
    "T39n1789_01b:0362c08": "何妄想自性從相生？」佛告大慧：「緣起自性事",
    "T39n1789_01b:0362c09": "相相行，顯現事相相，計著有二種妄想自性，",
    "T39n1789_01b:0362c10": "如來、應供、等正覺之所建立，謂名相計著相",
    "T39n1789_01b:0362c11": "及事相計著相。名相計著相者，謂內外法計",
    "T39n1789_01b:0362c12": "著；事相計著相者，謂即彼如是內外自共相",
    "T39n1789_01b:0362c13": "計著。是名二種妄想自性相。若依若緣生，是",
    "T39n1789_01b:0362c14": "名緣起。」言妄想自性從相生者，正從緣起",
    "T39n1789_01b:0362c15": "相生也。緣起者，謂從因緣起乎事相，事相顯",
    "T39n1789_01b:0362c16": "現而生二種計著。言相相者，事相非一也。如",
    "T39n1789_01b:0362c17": "來建立者，即如來為眾生演說妄想自性，以",
    "T39n1789_01b:0362c18": "令了妄無妄也。名相計著相者，謂於根塵內",
    "T39n1789_01b:0362c19": "外法中計著名相。事相計著相者，謂即於彼",
    "T39n1789_01b:0362c20": "根塵法上不了性空，計著自相共相。若依若",
    "T39n1789_01b:0362c21": "緣生，正明緣起自性。依即因也，謂諸法從因",
    "T39n1789_01b:0362c22": "緣而生。因緣有根塵因緣、有業惑因緣，而業",
    "T39n1789_01b:0362c23": "惑又從根塵而起，凡世出世間一切諸法無",
    "T39n1789_01b:0362c24": "有不從因緣而生，龍樹所謂「因緣所生法」是",
    "T39n1789_01b:0362c25": "也。",
    "T39n1789_01b:0362c26": "「云何成自性？謂離名相事相妄想，聖智所得",
    "T39n1789_01b:0362c27": "及自覺聖智趣所行境界，是名成自性如來",
    "T39n1789_01b:0362c28": "藏心。」成即成就。言離名相事相妄想者，謂",
    "T39n1789_01b:0362c29": "諸佛聖人觀因緣所生之法即空、即假、即中，",
    "T39n1789_01b:0363a01": "離諸妄想，成就正智如如也。聖智所得即正",
    "T39n1789_01b:0363a02": "智也，自覺聖智即如如也，合此二法成一自",
    "T39n1789_01b:0363a03": "性，是為如來藏心。",
    "T39n1789_01b:0363a04": "爾時，世尊欲重宣此義而說偈言：",
    "T39n1789_01b:0363a05": "「名相覺想，　　自性二相，　　正智如如，",
    "T39n1789_01b:0363a06": "是則成相。」",
    "T39n1789_01b:0363a07": "名相即緣起自性，覺想即妄想自性，正智",
    "T39n1789_01b:0363a08": "如如即成自性，此攝五法為三自性，故知五",
    "T39n1789_01b:0363a09": "法、三自性特開合異耳。",
    "T39n1789_01b:0363a10": "「大慧！是名觀察五法自性相經，自覺聖智趣",
    "T39n1789_01b:0363a11": "所行境界，汝等諸菩薩摩訶薩應當修學。」",
    "T39n1789_01b:0363a12": "一經所說雖通五法、三自性，勸修從要，乃為",
    "T39n1789_01b:0363a13": "自覺聖智故，茲結勸也。",
    "T39n1789_01b:0363a14": "「復次大慧！菩薩摩訶薩善觀二種無我相。云",
    "T39n1789_01b:0363a15": "何二種無我相？謂人無我及法無我。云何人",
    "T39n1789_01b:0363a16": "無我？謂離我、我所陰界入聚，無知業愛生，眼",
    "T39n1789_01b:0363a17": "色等攝受計著生識，一切諸根自心現器身",
    "T39n1789_01b:0363a18": "藏，自妄想相施設顯示。」言善觀人法無我相",
    "T39n1789_01b:0363a19": "者，謂用二空妙觀破生法二執也。在他經則",
    "T39n1789_01b:0363a20": "曰生法二空，此云人無我、法無我，無即空也。",
    "T39n1789_01b:0363a21": "人乃眾生假名，法乃五陰實法，凡夫於此假",
    "T39n1789_01b:0363a22": "實我見偏重，故以無我破之。若達無我，則一",
    "T39n1789_01b:0363a23": "切離著，顯出本性妙人妙法矣。人無我中，言",
    "T39n1789_01b:0363a24": "離我我所者，我即假名，我所即實法也。蓋假",
    "T39n1789_01b:0363a25": "不自假，依實法而有假名，若推假必兼其",
    "T39n1789_01b:0363a26": "實，故曰陰界入聚。無知即煩惱，謂實法從",
    "T39n1789_01b:0363a27": "煩惱業愛所生。眼色等者，謂眼等諸識取",
    "T39n1789_01b:0363a28": "於色等諸塵。器身藏者，器即依報，謂世間如",
    "T39n1789_01b:0363a29": "器；身即正報，藏即藏識。《入楞伽》云：「又自心",
    "T39n1789_01b:0363b01": "所見身器世間，皆是藏心之所顯現，此等諸",
    "T39n1789_01b:0363b02": "法求其妄執皆不可得，是為人無我也。」",
    "T39n1789_01b:0363b03": "「如河流、如種子、如燈、如風、如雲，剎那展轉壞。",
    "T39n1789_01b:0363b04": "躁動如猿猴，樂不淨處如飛蠅，無厭足如風",
    "T39n1789_01b:0363b05": "火，無始虛偽習氣因如汲水輪，生死趣有輪。",
    "T39n1789_01b:0363b06": "種種身色如幻術神呪機發像起。善彼相知，",
    "T39n1789_01b:0363b07": "是名人無我智。」河流等五喻剎那壞相，躁",
    "T39n1789_01b:0363b08": "動等三乃虛妄識相，故以猿、蠅、風火喻之。然",
    "T39n1789_01b:0363b09": "皆無始虛妄習因，墮於生死三有輪轉，故以",
    "T39n1789_01b:0363b10": "汲井輪喻之。種種身色等者，此喻幻身。如幻",
    "T39n1789_01b:0363b11": "術能使機發，神呪能使像起。《入楞伽》云：「譬",
    "T39n1789_01b:0363b12": "如死屍，呪力故行，亦如木人，因機運動。」善彼",
    "T39n1789_01b:0363b13": "相知，即善知如上喻相，是觀人無我妙智也。",
    "T39n1789_01b:0363b14": "「云何法無我智？謂覺陰界入妄想相自性，如",
    "T39n1789_01b:0363b15": "陰界入離我我所，陰界入積聚，因業愛繩縛，",
    "T39n1789_01b:0363b16": "展轉相緣生，無動搖。諸法亦爾，離自共相，不",
    "T39n1789_01b:0363b17": "實妄想相妄想力，是凡夫生，非聖賢也，心意",
    "T39n1789_01b:0363b18": "識、五法、自性離故。」法無我智從實法直示，",
    "T39n1789_01b:0363b19": "謂覺知陰界入相是妄計性。如陰界入等者，",
    "T39n1789_01b:0363b20": "例前人無我觀，離我我所，但由陰等積聚、業",
    "T39n1789_01b:0363b21": "愛纏縛互為緣起，推其自性了不可得，故曰",
    "T39n1789_01b:0363b22": "「無動搖」。動搖，即造作也。《入楞伽》云：「無能作",
    "T39n1789_01b:0363b23": "者，既無能作，安有所作諸法？故云離自共相。」",
    "T39n1789_01b:0363b24": "然此虛妄之相是凡夫妄想分別，非諸聖賢。",
    "T39n1789_01b:0363b25": "既了法法本空，尚何妄想之有哉？故曰「自性",
    "T39n1789_01b:0363b26": "離」也。離非遠離，即達其性亡耳。",
    "T39n1789_01b:0363b27": "「大慧！菩薩摩訶薩當善分別一切法無我，善",
    "T39n1789_01b:0363b28": "法無我菩薩摩訶薩，不久當得初地菩薩無",
    "T39n1789_01b:0363b29": "所有觀地相，觀察開覺歡喜，次第漸進，超九",
    "T39n1789_01b:0363c01": "地相，得法雲地，於彼建立無量寶莊嚴大寶",
    "T39n1789_01b:0363c02": "蓮華王像、大寶宮殿，幻自性境界修習生，於",
    "T39n1789_01b:0363c03": "彼而坐，同一像類諸最勝子眷屬圍繞，從一",
    "T39n1789_01b:0363c04": "切佛剎來佛手灌頂，如轉輪聖王太子灌頂，",
    "T39n1789_01b:0363c05": "超佛子地，到自覺聖智法趣，當得如來自在",
    "T39n1789_01b:0363c06": "法身，見法無我故，是名法無我相。汝等諸菩",
    "T39n1789_01b:0363c07": "薩摩訶薩應當修學。」此結勸利益。文中言",
    "T39n1789_01b:0363c08": "當得初地者，歡喜地也。無所有等者，謂菩薩",
    "T39n1789_01b:0363c09": "用中道妙觀，了諸地相無有障礙，如是觀察",
    "T39n1789_01b:0363c10": "故，開覺而生歡喜，或超、或漸至法雲地。住此",
    "T39n1789_01b:0363c11": "地已，有無量寶莊嚴境界而現其前。幻自性",
    "T39n1789_01b:0363c12": "者，由修習幻性法門，感如是報。同一像類等",
    "T39n1789_01b:0363c13": "者，謂法身菩薩之類皆來圍繞。諸佛亦來手",
    "T39n1789_01b:0363c14": "摩其頂灌頂以下，如文可見。",
    "T39n1789_01b:0363c15": "爾時，大慧菩薩摩訶薩復白佛言：「世尊！建立、",
    "T39n1789_01b:0363c16": "誹謗相，惟願說之，令我及諸菩薩摩訶薩離",
    "T39n1789_01b:0363c17": "建立、誹謗二邊惡見，疾得阿耨多羅三藐三",
    "T39n1789_01b:0363c18": "菩提，覺已，離常建立、斷誹謗見，不謗正法。」",
    "T39n1789_01b:0363c19": "真如界中尚不當無，安得言有？非有說有，名",
    "T39n1789_01b:0363c20": "建立常見也；非無說無，名誹謗斷見也。大慧",
    "T39n1789_01b:0363c21": "設此以問：云何離此二見，當得菩提，不謗正",
    "T39n1789_01b:0363c22": "法耶？",
    "T39n1789_01b:0363c23": "爾時，世尊受大慧菩薩請已而說偈言：",
    "T39n1789_01b:0363c24": "「建立及誹謗，　　無有彼心量。",
    "T39n1789_01b:0363c25": "身、受用建立，　　及心不能知，",
    "T39n1789_01b:0363c26": "愚癡無智慧，　　建立及誹謗。」",
    "T39n1789_01b:0363c27": "言此建、謗皆由心量，然心量之實求不可",
    "T39n1789_01b:0363c28": "得。如來如此直示，令彼凡迷了本無有，離諸",
    "T39n1789_01b:0363c29": "邪見。言身受用建立者，身即色身正報也，受",
    "T39n1789_01b:0364a01": "用即資財依報也。由愚癡無智，不知是自心",
    "T39n1789_01b:0364a02": "妄現，墮於二見。",
    "T39n1789_01b:0364a03": "爾時，世尊於此偈義，復重顯示告大慧言：「有",
    "T39n1789_01b:0364a04": "四種非有有建立。云何為四？謂非有相建立、",
    "T39n1789_01b:0364a05": "非有見建立、非有因建立、非有性建立，是名",
    "T39n1789_01b:0364a06": "四種建立。又誹謗者，謂於彼所立無所得，觀",
    "T39n1789_01b:0364a07": "察非分而起誹謗，是名建立誹謗相。」上言",
    "T39n1789_01b:0364a08": "建立、誹謗是斷、常邪見，而未詳說名義，故列",
    "T39n1789_01b:0364a09": "其名而後釋義。名相固多，其略有四：曰相、曰",
    "T39n1789_01b:0364a10": "見、曰因、曰性。皆言非有建立者，謂其本無，強",
    "T39n1789_01b:0364a11": "作有見。誹謗相不從他起，至於建立法中求",
    "T39n1789_01b:0364a12": "不可得，以作空想，故云「於彼所立無所得」。言",
    "T39n1789_01b:0364a13": "觀察非分者，《入楞伽》云：「不善觀察，蓋不能了",
    "T39n1789_01b:0364a14": "真空不空，而起誹謗之見也。」",
    "T39n1789_01b:0364a15": "「復次大慧！云何非有相建立相？謂陰界入非",
    "T39n1789_01b:0364a16": "有自共相而起計著，此如是、此不異，是名非",
    "T39n1789_01b:0364a17": "有相建立相。此非有相建立妄想，無始虛偽",
    "T39n1789_01b:0364a18": "過，種種習氣計著生。」此釋建立初相中，言",
    "T39n1789_01b:0364a19": "非有相建立者，謂於陰界入自相共相本無",
    "T39n1789_01b:0364a20": "所有而生計著，云此如是、此不異。如是者，自",
    "T39n1789_01b:0364a21": "相也；不異者，共相也。然此非有相建立相非",
    "T39n1789_01b:0364a22": "始今世，故云無始虛偽習氣計著生也。",
    "T39n1789_01b:0364a23": "「大慧！非有見建立相者，若彼如是陰界入我、",
    "T39n1789_01b:0364a24": "人、眾生、壽命、長養、士夫見建立，是名非有見",
    "T39n1789_01b:0364a25": "建立相。」非有見等者，此見亦從我所上起，",
    "T39n1789_01b:0364a26": "謂於陰界入中，妄起我、人、眾生等見，故云非",
    "T39n1789_01b:0364a27": "有見建立也。",
    "T39n1789_01b:0364a28": "「大慧！非有因建立相者，謂初識無因生，後不",
    "T39n1789_01b:0364a29": "實如幻，本不生。眼、色、明、界念前生，生已實已",
    "T39n1789_01b:0364b01": "還壞，是名非有因建立相。」此因建立。言初",
    "T39n1789_01b:0364b02": "識無因生者，謂最初識念無因而生，生後不",
    "T39n1789_01b:0364b03": "實如幻。既然如幻，豈有生乎？眼、色、明、界等者，",
    "T39n1789_01b:0364b04": "言初識本無，後因眼等四緣一念前生，生已",
    "T39n1789_01b:0364b05": "實有，實已還壞，是為生滅，故皆非也。",
    "T39n1789_01b:0364b06": "「大慧！非有性建立相者，謂虛空、滅、般涅槃非",
    "T39n1789_01b:0364b07": "作，計著性建立，此離性非性，一切法如兔馬",
    "T39n1789_01b:0364b08": "等角，如垂髮現，離有非有，是名非有性建立",
    "T39n1789_01b:0364b09": "相。」性建立中，言虛空、滅、般涅槃者，即三無",
    "T39n1789_01b:0364b10": "為也。虛空謂虛空，無為滅謂非擇滅，無為般",
    "T39n1789_01b:0364b11": "涅槃謂擇滅無為，此三無為皆無作性，但邪",
    "T39n1789_01b:0364b12": "計執著建立為有。言離性非性者，謂一切諸",
    "T39n1789_01b:0364b13": "法本來非有非無，如兔馬等角是喻非有，如",
    "T39n1789_01b:0364b14": "垂髮由翳目而生是喻非無。",
    "T39n1789_01b:0364b15": "「建立及誹謗，愚夫妄想，不善觀察自心現量，",
    "T39n1789_01b:0364b16": "非聖賢也。是故離建立、誹謗惡見應當修學。」",
    "T39n1789_01b:0364b17": "此總結斥。由愚夫不善觀自心現量非有",
    "T39n1789_01b:0364b18": "非無，而妄計有無，實非聖賢，故勸菩薩離",
    "T39n1789_01b:0364b19": "此二見當修學也。",
    "T39n1789_01b:0364b20": "「復次大慧！菩薩摩訶薩善知心、意、意識、五法、",
    "T39n1789_01b:0364b21": "自性、二無我相，趣究竟。為安眾生故，作種種",
    "T39n1789_01b:0364b22": "類像，如妄想自性處，依於緣起。譬如眾色如",
    "T39n1789_01b:0364b23": "意寶珠，普現一切諸佛剎土一切如來大眾",
    "T39n1789_01b:0364b24": "集會，悉於其中聽受佛法。所謂一切法如幻、",
    "T39n1789_01b:0364b25": "如夢、光影、水月，於一切法離生滅、斷常，及離",
    "T39n1789_01b:0364b26": "聲聞、緣覺之法。」此言菩薩善知心、意、意識、五",
    "T39n1789_01b:0364b27": "法、二性、二無我相，可趣究竟之地。自行既",
    "T39n1789_01b:0364b28": "成，當化眾生，隨類現形，故云作種種類像。言",
    "T39n1789_01b:0364b29": "如妄想等者，況菩薩隨機設化，亦猶凡夫妄",
    "T39n1789_01b:0364c01": "想從緣而起。又曰譬如眾色等者，喻菩薩以",
    "T39n1789_01b:0364c02": "一身一切身普現一切諸佛剎土，與諸大眾聽",
    "T39n1789_01b:0364c03": "受如來說法，其所說者如幻、如夢、如鏡中像、",
    "T39n1789_01b:0364c04": "如水中月，遠離生滅及以斷常，不住二乘之",
    "T39n1789_01b:0364c05": "地也。",
    "T39n1789_01b:0364c06": "「得百千三昧乃至百千億那由他三昧。得三",
    "T39n1789_01b:0364c07": "昧已，遊諸佛剎，供養諸佛，生諸天宮，宣揚三",
    "T39n1789_01b:0364c08": "寶，示現佛身，聲聞、菩薩大眾圍繞，以自心現",
    "T39n1789_01b:0364c09": "量度脫眾生，分別演說外性無性，悉令遠離",
    "T39n1789_01b:0364c10": "有無等見。」既離二乘之地，即得諸佛無量",
    "T39n1789_01b:0364c11": "三昧，乃至示現佛身。言自心現等，《入楞伽》",
    "T39n1789_01b:0364c12": "云：「為諸大眾說外境界皆唯是心，悉令遠離",
    "T39n1789_01b:0364c13": "有無等執。」",
    "T39n1789_01b:0364c14": "爾時，世尊欲重宣此義而說偈言：",
    "T39n1789_01b:0364c15": "「心量世間，　　佛子觀察　　種類之身，",
    "T39n1789_01b:0364c16": "離所作行，　　得力、神通，　　自在成就。」",
    "T39n1789_01b:0364c17": "言心量世間者，謂菩薩以自心現量觀諸",
    "T39n1789_01b:0364c18": "世間，隨機普應。然皆出於無緣慈力，故離所作",
    "T39n1789_01b:0364c19": "行，亦由得如幻三昧力等而成就也。",
    "T39n1789_01b:0364c20": "爾時，大慧菩薩摩訶薩復請佛言：「惟願世尊",
    "T39n1789_01b:0364c21": "為我等說一切法空、無生、無二、離自性相。我等",
    "T39n1789_01b:0364c22": "及餘諸菩薩眾覺悟是空、無生、無二、離自性",
    "T39n1789_01b:0364c23": "相已，離有無妄想，疾得阿耨多羅三藐三菩",
    "T39n1789_01b:0364c24": "提。」爾時，世尊告大慧菩薩摩訶薩言：「諦聽諦",
    "T39n1789_01b:0364c25": "聽！善思念之，今當為汝廣分別說。」大慧白佛",
    "T39n1789_01b:0364c26": "言：「善哉世尊！唯然受教。」大慧聞上諸法遠",
    "T39n1789_01b:0364c27": "離斷、常二見，則已了達真空諸法無生無異、",
    "T39n1789_01b:0364c28": "離性離相，而到於聖趣。為未了者復有此請，",
    "T39n1789_01b:0364c29": "故如來條列而答之。",
    "T39n1789_01b:0365a01": "佛告大慧：「空空者，即是妄想自性處。大慧！妄",
    "T39n1789_01b:0365a02": "想自性計著者，說空、無生、無二、離自性相。大",
    "T39n1789_01b:0365a03": "慧！彼略說七種空：謂相空、性自性空、行空、",
    "T39n1789_01b:0365a04": "無行空、一切法離言說空、第一義聖智大空、",
    "T39n1789_01b:0365a05": "彼彼空。」空空者，空之又空之謂也。空之又",
    "T39n1789_01b:0365a06": "空，能空之觀也；妄想自性處，所空之境也。由",
    "T39n1789_01b:0365a07": "凡夫於此執著妄想自性，故如來說空、無生、",
    "T39n1789_01b:0365a08": "無二、離性離相之法也。空有廣略故，諸經教",
    "T39n1789_01b:0365a09": "所說空義非一，此經但說七種，乃赴一時之",
    "T39n1789_01b:0365a10": "機，如應病與藥也。具見下文。",
    "T39n1789_01b:0365a11": "「云何相空？謂一切性自共相空，觀展轉積聚",
    "T39n1789_01b:0365a12": "故，分別無性，自共相不生，自他俱性無性，故",
    "T39n1789_01b:0365a13": "相不住，是故說一切性相空，是名相空。」此徵",
    "T39n1789_01b:0365a14": "釋相空。而言一切性自共相空者，蓋一切法",
    "T39n1789_01b:0365a15": "本無自、他、共、離四性，眾生妄執從四性生。四",
    "T39n1789_01b:0365a16": "性即四句，四句求其生相了不可得，故云相",
    "T39n1789_01b:0365a17": "空。展轉積聚者，即陰界入互相待對也。分別",
    "T39n1789_01b:0365a18": "無性者，即分析推求皆無自性。無性亦無，故",
    "T39n1789_01b:0365a19": "云相不生也。自他俱性無性者，此覆疎上",
    "T39n1789_01b:0365a20": "義，自謂自生、他謂他生、俱謂共生、無謂無因",
    "T39n1789_01b:0365a21": "生，無因生即離生也。相不住，即不住於相也。",
    "T39n1789_01b:0365a22": "「云何性自性空？謂自己性自性不生，是名一",
    "T39n1789_01b:0365a23": "切法性自性空，是故說性自性空。」自性空",
    "T39n1789_01b:0365a24": "者，謂於當念觀一切所生之法無自生性，名",
    "T39n1789_01b:0365a25": "自性空。前已空性，此復言性空者，前乃推檢",
    "T39n1789_01b:0365a26": "入空，故性相俱相，約修說也。此則本自二空，",
    "T39n1789_01b:0365a27": "故性相俱性，約性說也。",
    "T39n1789_01b:0365a28": "「云何行空？謂陰離我我所，因所成、所作業方",
    "T39n1789_01b:0365a29": "便生，是名行空。」行空言陰離我我所者，陰",
    "T39n1789_01b:0365b01": "是我所，性本離執。從陰成我，從我起行。因所",
    "T39n1789_01b:0365b02": "者，因我所也，謂因我所起業，方便和合而生",
    "T39n1789_01b:0365b03": "妄執，順性推求皆不可得，名行空也。",
    "T39n1789_01b:0365b04": "「大慧！即此如是行空展轉緣起，自性無性，是",
    "T39n1789_01b:0365b05": "名無行空。」無行空者，不離前所作行，乃了",
    "T39n1789_01b:0365b06": "達諸陰展轉緣起，無有自性，乃行無行矣，是",
    "T39n1789_01b:0365b07": "為無行空。",
    "T39n1789_01b:0365b08": "「云何一切法離言說空？謂妄想自性無言說，",
    "T39n1789_01b:0365b09": "故一切法離言說，是名一切法離言說空。」",
    "T39n1789_01b:0365b10": "一切法離言說空者，謂一切法妄計自性，自",
    "T39n1789_01b:0365b11": "性叵得，豈容言說？是為離言說空也。",
    "T39n1789_01b:0365b12": "「云何一切法第一義聖智大空？謂得自覺聖",
    "T39n1789_01b:0365b13": "智，一切見過習氣空，是名一切法第一義聖",
    "T39n1789_01b:0365b14": "智大空。」自覺聖智本不當空，而能空彼見",
    "T39n1789_01b:0365b15": "過習氣，所既空已，能空亦空，即畢竟空也。",
    "T39n1789_01b:0365b16": "「云何彼彼空？謂於彼無彼空，是名彼彼空。大",
    "T39n1789_01b:0365b17": "慧！譬如鹿子母舍，無象馬牛羊等，非無比丘",
    "T39n1789_01b:0365b18": "眾，而說彼空，非舍舍性空，亦非比丘比丘性",
    "T39n1789_01b:0365b19": "空，非餘處無象馬，是名一切法自相，彼於彼",
    "T39n1789_01b:0365b20": "無彼，是名彼彼空。是名七種空。彼彼空者，是",
    "T39n1789_01b:0365b21": "空最麆，汝當遠離。」彼彼空者，正謂外道所",
    "T39n1789_01b:0365b22": "計之空，對此言之，但空於彼而不空此，故云",
    "T39n1789_01b:0365b23": "於彼無彼空。譬如鹿子等者，鹿子，人名也，其",
    "T39n1789_01b:0365b24": "母毘舍佉優婆夷深重三寶，造立精舍，安止",
    "T39n1789_01b:0365b25": "比丘，於中不畜象馬等。言彼舍空者，但無象",
    "T39n1789_01b:0365b26": "馬為空，非謂比丘眾亦空。非舍以下，總斥外",
    "T39n1789_01b:0365b27": "道邪計之空，謂其縱能空舍比丘，而不能空",
    "T39n1789_01b:0365b28": "其二者之性，縱以是處無象馬為空，而餘處",
    "T39n1789_01b:0365b29": "非無，是則能所、彼此宛然，何空之有？是名一",
    "T39n1789_01b:0365c01": "切法下，結斥之詞，初彼字指外道，但於彼無",
    "T39n1789_01b:0365c02": "彼而不能無此。又言七種空內而彼彼空最",
    "T39n1789_01b:0365c03": "麆者，是外道之邪計，故誡學者深當遠離",
    "T39n1789_01b:0365c04": "也。",
    "T39n1789_01b:0365c05": "「大慧！不自生，非不生，除住三昧，是名無生。」",
    "T39n1789_01b:0365c06": "此詶無生之問。不自生者，具言當如《大論》偈",
    "T39n1789_01b:0365c07": "云：「諸法不自生，亦不從他生，不共不無因，是",
    "T39n1789_01b:0365c08": "故說無生。」非不生者，謂非一向不生，以理言",
    "T39n1789_01b:0365c09": "之，無生無所不生。永嘉亦云：「若實無生無不",
    "T39n1789_01b:0365c10": "生。」除住三昧者，除登初地、初住，破無明、顯法",
    "T39n1789_01b:0365c11": "性，是真無生也。",
    "T39n1789_01b:0365c12": "「離自性即是無生。離自性、剎那相續流注及",
    "T39n1789_01b:0365c13": "異性現，一切性離自性，是故一切性離自性。」",
    "T39n1789_01b:0365c14": "此詶離自性相之問。還約無生言之，故曰",
    "T39n1789_01b:0365c15": "「離自性即是無生」。言剎那相續流注者，心也；",
    "T39n1789_01b:0365c16": "及異性現等者，法也。謂心若變動，則有異性",
    "T39n1789_01b:0365c17": "所現一切諸法。若了心空，則諸法自泯，故云",
    "T39n1789_01b:0365c18": "離自性也。",
    "T39n1789_01b:0365c19": "「云何無二？謂一切法如陰熱、如長短、如黑白。",
    "T39n1789_01b:0365c20": "大慧！一切法無二，非於涅槃彼生死，非於生",
    "T39n1789_01b:0365c21": "死彼涅槃，異相因有性故，是名無二。如涅槃、",
    "T39n1789_01b:0365c22": "生死，一切法亦如是。是故空、無生、無二、離自",
    "T39n1789_01b:0365c23": "性相應當修學。」此詶無二之問。先約事示",
    "T39n1789_01b:0365c24": "其二相，陰熱、長短、黑白之相待對宛然，不得",
    "T39n1789_01b:0365c25": "不二。又曰一切法無二者，約理言也，以其理",
    "T39n1789_01b:0365c26": "一，融彼事異，則一切法無二也。言非於涅槃",
    "T39n1789_01b:0365c27": "等者，生死、涅槃本來平等，非涅槃外別有生",
    "T39n1789_01b:0365c28": "死，非生死外別有涅槃，彼即外也。然此二者",
    "T39n1789_01b:0365c29": "不二而二、二而不二。若不了此而謂有異相",
    "T39n1789_01b:0366a01": "因，則各有自性，故說無二以一之。既了此二",
    "T39n1789_01b:0366a02": "無二，則一切法無不然也。是故下，總結勸。",
    "T39n1789_01b:0366a03": "爾時，世尊欲重此義而說偈言：",
    "T39n1789_01b:0366a04": "「我常說空法，　　遠離於斷常。",
    "T39n1789_01b:0366a05": "生死如幻夢，　　而彼業不壞。",
    "T39n1789_01b:0366a06": "虛空及涅槃，　　滅二亦如是，",
    "T39n1789_01b:0366a07": "愚夫作妄想，　　諸聖離有無。」",
    "T39n1789_01b:0366a08": "佛謂我說中道妙空，則有無俱遣，故云「遠",
    "T39n1789_01b:0366a09": "離於斷常」，此總明也。生死如幻夢下，次明生",
    "T39n1789_01b:0366a10": "死、涅槃各離斷常，則了生死如幻夢，故不常；",
    "T39n1789_01b:0366a11": "彼業不壞，故不斷。虛空及涅槃，即三無為法，",
    "T39n1789_01b:0366a12": "總是涅槃。此涅槃亦如幻故不常，非同小乘",
    "T39n1789_01b:0366a13": "滅無故不斷，滅二無二也。謂生死涅槃無二，",
    "T39n1789_01b:0366a14": "離乎斷常亦如是也。愚夫妄想故墮斷常，聖",
    "T39n1789_01b:0366a15": "人已離有無，則無二法之異耳。",
    "T39n1789_01b:0366a16": "爾時，世尊復告大慧菩薩摩訶薩言：「大慧！空、",
    "T39n1789_01b:0366a17": "無生、無二、離自性相，普入諸佛一切修多羅，",
    "T39n1789_01b:0366a18": "凡所有經悉說此義。諸修多羅悉隨眾生希",
    "T39n1789_01b:0366a19": "望心，故為分別說顯示其義，而非真實在於",
    "T39n1789_01b:0366a20": "言說。如鹿渴想狂惑群鹿，鹿於彼相計著水",
    "T39n1789_01b:0366a21": "性而彼無水。如是一切修多羅所說諸法，為",
    "T39n1789_01b:0366a22": "令愚夫發歡喜故，非實聖智在於言說。是故",
    "T39n1789_01b:0366a23": "當依於義，莫著言說。」此總結空、無生等諸",
    "T39n1789_01b:0366a24": "法，非但此經所說，乃一切大教所詮之旨。聖",
    "T39n1789_01b:0366a25": "智境界本無言說，然如來善巧分別者，為令",
    "T39n1789_01b:0366a26": "眾生離著顯性。苟或執之，則失於理，故誡云",
    "T39n1789_01b:0366a27": "「莫著言說」。妙在得意忘言，如月指之喻，斯得",
    "T39n1789_01b:0366a28": "之矣。",
    "T39n1789_01b:0366a29": "楞伽阿跋多羅寶經註解卷第一下"
}