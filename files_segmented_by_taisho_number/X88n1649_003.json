{
    "X88n1649_003:0337b14": "法喜志卷三",
    "X88n1649_003:0337b16": "氷蓮道人　夏樹芳　輯",
    "X88n1649_003:0337b17": "寤斗居士　馮　定　閱",
    "X88n1649_003:0337b18": "白少傅",
    "X88n1649_003:0337b19": "白居易。字樂天。年十七登進士。憲宗朝極被寵遇。時",
    "X88n1649_003:0337b20": "事無不言。為當路所忌。遂擯斥不得施。乃放意文酒。",
    "X88n1649_003:0337b21": "東都所居。疏沼種樹。架石樓香山。鑿八節灘。自號酔",
    "X88n1649_003:0337b22": "吟先生。晚年好佛特甚。至經月不茹葷。長慶二年知",
    "X88n1649_003:0337b23": "杭州。問道於鳥窠禪師。見師棲止巢上。乃問曰師住",
    "X88n1649_003:0337b24": "處甚險。師曰太守危險尤甚。曰。弟子位鎮江山。何險",
    "X88n1649_003:0337c01": "之有。師曰。薪火相交。識性不停得非險乎。居易服其",
    "X88n1649_003:0337c02": "言。作禮而退。嘗問惟寬禪師何以修心。師云。心本無",
    "X88n1649_003:0337c03": "損傷。云何要修理。無論垢與淨。一切勿念起。又問垢",
    "X88n1649_003:0337c04": "即不可念。淨亦無念可乎。師曰。如人眼睛上。一物不",
    "X88n1649_003:0337c05": "可住。金屑雖珍寶。在眼亦為翳。樂天從此悟入。又諮",
    "X88n1649_003:0337c06": "心要於凝禪師。得八言廣為八偈。八言者。曰觀曰覺。",
    "X88n1649_003:0337c07": "曰定曰慧。曰明曰通。曰濟曰捨。其觀偈曰。以心中眼。",
    "X88n1649_003:0337c08": "觀心外相。從何而有。從何而喪。觀之又觀。則辨真妄。",
    "X88n1649_003:0337c09": "末後捨偈曰。眾苦既濟。大悲亦捨。苦既非真。悲亦是",
    "X88n1649_003:0337c10": "假。是故眾生。實無度者。年七十五。贈尚書左僕射。宣",
    "X88n1649_003:0337c11": "宗以詩弔之。既卒。以其所居施為佛寺。",
    "X88n1649_003:0337c12": "李濬之",
    "X88n1649_003:0337c13": "李渤。字濬之。初隱廬山。更從少室。元和初。李巽韋況",
    "X88n1649_003:0337c14": "交章薦之。以右拾遺召不拜。洛陽令韓愈遺書曰。朝",
    "X88n1649_003:0337c15": "士引領東望。若景星鳳凰爭覩為快。始出為諫議大",
    "X88n1649_003:0337c16": "夫。朝有闕政。輙附章列上。孤摻自將。雖屢斥不少衰",
    "X88n1649_003:0337c17": "其節。為江州刺史日。嘗問歸宗禪師曰。須彌納芥子",
    "X88n1649_003:0337c18": "即不問。如何是芥子納須彌。師曰人傳使君讀萬卷",
    "X88n1649_003:0337c19": "書是否。渤曰然。師曰。摩頂至踵如椰子大。萬卷書何",
    "X88n1649_003:0337c20": "處。著渤有省。",
    "X88n1649_003:0337c21": "杜彥之",
    "X88n1649_003:0337c22": "杜荀鶴。字彥之。牧之子。大中間登科。官至翰林學士。",
    "X88n1649_003:0337c23": "所居得香林之勝。與顧雲諸賢為友。自號九華山人。",
    "X88n1649_003:0337c24": "有詩集行世。其送僧詩曰。利門名路兩何憑。百歲風",
    "X88n1649_003:0338a01": "前短焰燈。只恐為僧心不了。為僧心了總輸僧。",
    "X88n1649_003:0338a02": "韋南康",
    "X88n1649_003:0338a03": "韋皋。字城武。萬年人。皋初生。厥父飯僧祈福。忽有應",
    "X88n1649_003:0338a04": "真尊者至。齋畢。乳媼抱兒求呪願。尊者起謂眾曰。此",
    "X88n1649_003:0338a05": "兒諸葛武侯也。他日有美政於蜀。宜以武字之。言訖",
    "X88n1649_003:0338a06": "不見。其後皋游宦出處。節義功名。大槩與武侯相類。",
    "X88n1649_003:0338a07": "始李白為蜀道難以斥嚴武。陸揚更為蜀道易以美",
    "X88n1649_003:0338a08": "皋焉。治蜀二十一年。官至大尉中書令。封南康郡王。",
    "X88n1649_003:0338a09": "雅好釋氏法。嘉州彌勒如來石像初成。皋為之記曰。",
    "X88n1649_003:0338a10": "頭圍七尺。目廣二丈。其餘相好。一一稱是。世美其簡",
    "X88n1649_003:0338a11": "而雅。又嘗訓鸚鵡念佛。鸚鵡斃。以桑門故事闇維之。",
    "X88n1649_003:0338a12": "得舍利十餘粒。皋為之記。其抑揚讚歎。頗得禪那之",
    "X88n1649_003:0338a13": "妙。",
    "X88n1649_003:0338a14": "皇甫湜",
    "X88n1649_003:0338a15": "皇甫湜。字持正。新安人。元和中擢進士。游心內典。其",
    "X88n1649_003:0338a16": "送簡師敘曰。鳳羽而麟毛。此鳥獸也。經傳以比聖人。",
    "X88n1649_003:0338a17": "師雖佛氏而儒其行。雖夷狄其衣服。而仁義其心。即",
    "X88n1649_003:0338a18": "未齒於士。與鳳麟類矣。不猶愈於冠冤朝服。或漏於",
    "X88n1649_003:0338a19": "淫怪之說。以斁彝倫者耶。官至工部郎中。韓愈愛其",
    "X88n1649_003:0338a20": "才。與李翱張籍齊名。",
    "X88n1649_003:0338a21": "韓昌黎",
    "X88n1649_003:0338a22": "韓愈。字退之。南陽人。三歲而孤。鞠於嫂鄭氏。自知讀",
    "X88n1649_003:0338a23": "書。日記數千言。既長。盡通經史百家之學。擢進士第。",
    "X88n1649_003:0338a24": "累官刑部侍郎。憲宗迎佛骨。上表極諫。貶潮州刺史。",
    "X88n1649_003:0338b01": "既至潮。聞大顛禪師之名。致書問道。書三至。顛始入",
    "X88n1649_003:0338b02": "郭。愈敬禮焉。留師旬日乃返。後因祀神海上。登靈山。",
    "X88n1649_003:0338b03": "復造其居問道。尋改袁州。施衣二襲為別。後周茂叔",
    "X88n1649_003:0338b04": "往靈山寺訪大顛遺迹。見文公留衣亭故事。題詩壁",
    "X88n1649_003:0338b05": "間曰。退之自謂如夫子。原道深排釋老非。不識大顛",
    "X88n1649_003:0338b06": "何似者。數書珍重更留衣。",
    "X88n1649_003:0338b07": "裴公美",
    "X88n1649_003:0338b08": "裴休。字公美。孟州人。兒時與兄弟偕隱。晝講經。夜著",
    "X88n1649_003:0338b09": "書。經年不出戶。有饋鹿者諸生薦之。休不食。曰蔬食",
    "X88n1649_003:0338b10": "猶不足。今一啗肉。後將何繼。擢進士為監察御史。同",
    "X88n1649_003:0338b11": "中書門下平章事。嗜浮圖法。講求其說。雖當世嘲之",
    "X88n1649_003:0338b12": "而所好不衰。公守新安日。屬運禪師初於黃蘗山。捨",
    "X88n1649_003:0338b13": "眾入大安精舍。混迹勞侶。公入寺因觀壁間畵。乃問",
    "X88n1649_003:0338b14": "是何圖相。主事者對曰。高僧真儀公曰。真儀可觀。高",
    "X88n1649_003:0338b15": "僧何在。僧皆無對。公曰此間有禪人否。曰近有一僧",
    "X88n1649_003:0338b16": "投寺執役。頗似禪者。公命至。覩之欣然。曰休適有一",
    "X88n1649_003:0338b17": "問。諸德吝辭。今請和尚代詶一語。運曰。第言之。公即",
    "X88n1649_003:0338b18": "舉前問。運朗聲曰裴休。公應諾。運曰。在什麼處。公當",
    "X88n1649_003:0338b19": "下知旨。如獲髻珠。遂迎入府第。旦夕問法。及移鎮宛",
    "X88n1649_003:0338b20": "陵亦命與俱。由是深徹法源。復與圭峯密禪師道緣",
    "X88n1649_003:0338b21": "尤密。年七十有四卒。休能文章。書楷遒媚有體法。為",
    "X88n1649_003:0338b22": "人摻守嚴正。進止雍閑。宣宗嘗曰。此真儒者。居嘗不",
    "X88n1649_003:0338b23": "御酒肉。著釋氏文數萬言。如作勸發菩提心文。圓覺",
    "X88n1649_003:0338b24": "經敘。法界觀敘。禪源詮敘。世皆服其精要。",
    "X88n1649_003:0338c01": "丁繁",
    "X88n1649_003:0338c02": "丁繁。自尚書郎參靈度師。去官求道。日食脫粟二外。",
    "X88n1649_003:0338c03": "鉢水一盂。夏月夜禪。雖飛蚊咂食終不搖動。",
    "X88n1649_003:0338c04": "陳琡",
    "X88n1649_003:0338c05": "陳琡。鴻之子。咸通中佐廉使郭常侍銓之幕於徐。性",
    "X88n1649_003:0338c06": "耿介。非其人不與之交。同院有姓武者。為元衡相國",
    "X88n1649_003:0338c07": "之後。汾陽之壻也。琡心不屑與為侶。遂挈家居於芧",
    "X88n1649_003:0338c08": "山。與妻子隔山而居。短褐束縧。焚香習禪而已。在職",
    "X88n1649_003:0338c09": "之時。惟流溝寺長老與之款接。自述壇經三卷。今在",
    "X88n1649_003:0338c10": "藏中。臨行留一章與僧云。行若獨輪車。常畏大道覆。",
    "X88n1649_003:0338c11": "止若圓底器。常恐他物觸。行止既如此。安得不離俗。",
    "X88n1649_003:0338c12": "乾符中弟璉復佐薜能幕於徐。薜公重其為人。延請",
    "X88n1649_003:0338c13": "入城。遂堅拒之曰。琡已有誓不踐公門矣。薜乃攜舟",
    "X88n1649_003:0338c14": "造之。清言永日。不宿而去。",
    "X88n1649_003:0338c15": "崔群",
    "X88n1649_003:0338c16": "崔群。武城人。未冠舉進士。累官翰林學士。數進讜言。",
    "X88n1649_003:0338c17": "憲宗嘉納之。後被譖出為湖廣觀察使。公至任。即訪",
    "X88n1649_003:0338c18": "湖南如會禪師問曰。師以何得。師曰。見性得。時師方",
    "X88n1649_003:0338c19": "病眼。公曰。既云見性。其奈眼何。師曰。見性非眼。眼病",
    "X88n1649_003:0338c20": "何害。公稽首稱謝。穆宗朝超拜吏部尚書。",
    "X88n1649_003:0338c21": "司空表聖",
    "X88n1649_003:0338c22": "司空圖。字表聖。河內人。咸通末進士。拜諫議大夫不",
    "X88n1649_003:0338c23": "赴。居中條山官谷。作休休亭。以禪悅為樂。號耐辱居",
    "X88n1649_003:0338c24": "士。有詩云。昨日流鶯今日蟬。起來又是夕陽天。六龍",
    "X88n1649_003:0339a01": "飛轡常相窘。更忍臨危自著鞭。",
    "X88n1649_003:0339a02": "呂許公",
    "X88n1649_003:0339a03": "呂蒙正。字聖功。太宗時舉進士第一。累官參知政事。",
    "X88n1649_003:0339a04": "封許國公。少時寄食僧房。得以安意書史。後執政十",
    "X88n1649_003:0339a05": "年。郊祀俸給皆不請。帝問其故。對以私恩未報。帝詰",
    "X88n1649_003:0339a06": "之。以實對。帝曰。僧中有若人耶。賜紫袍加號以旌之。",
    "X88n1649_003:0339a07": "於是恩俸悉推之寺僧以酬夙德。公嘗晨興禮佛。祝",
    "X88n1649_003:0339a08": "曰。不信三寶者願勿生我家。願子孫世世食祿。護持",
    "X88n1649_003:0339a09": "佛法。從子夷簡申國公。每遇元日拜家廟後。歸焚香",
    "X88n1649_003:0339a10": "發廣慧璉公書一封展禮之。申公之子公著亦封申",
    "X88n1649_003:0339a11": "國公。元日發天衣懷禪師書。左丞好問。元日發圓照",
    "X88n1649_003:0339a12": "禪師書。左丞之子用中。元日發佛照禪師書。其家世",
    "X88n1649_003:0339a13": "崇信有自來矣。",
    "X88n1649_003:0339a14": "李文靖",
    "X88n1649_003:0339a15": "李沆。字太初。太宗時為右補闕。真宗時拜相。日取水",
    "X88n1649_003:0339a16": "旱盜賊奏聞。曰人主少年當使知四方艱難。不然則",
    "X88n1649_003:0339a17": "留意於土木禱祠之事矣。厥後其言果驗。王文正公",
    "X88n1649_003:0339a18": "且歎曰。李丈靖真聖人也。居常端默寡言。深通釋典。",
    "X88n1649_003:0339a19": "尤厭榮利。家人以所居第湫隘勸治之。公曰。身食厚",
    "X88n1649_003:0339a20": "祿。時有橫賜。計亦可治。但念內典以此世界為缺陷。",
    "X88n1649_003:0339a21": "安得圓滿如意。自求稱足耶。堂下花檻欹損。經歲不",
    "X88n1649_003:0339a22": "問。有請之者。曰豈以此故動吾一念哉。臨終右脇而",
    "X88n1649_003:0339a23": "逝。時盛暑停屍七日。顏色不變。吐香如蓮花。人謂履",
    "X88n1649_003:0339a24": "踐之驗。",
    "X88n1649_003:0339b01": "謝宗源",
    "X88n1649_003:0339b02": "謝泌。字宗源。舉進士為右諫議大夫。太宗時修正殿。",
    "X88n1649_003:0339b03": "泌諫不當用采繪。丞命代以丹堊。且獎其忠藎。公知",
    "X88n1649_003:0339b04": "人能得士。每發薦牘。必望闕再拜曰。老臣又為陛下",
    "X88n1649_003:0339b05": "得一人矣。王文正公旦。皆公所薦引也。與查待制道",
    "X88n1649_003:0339b06": "博通佛典。其亡也沐浴儼衣冠。無疾端坐而盡。",
    "X88n1649_003:0339b07": "曾運使",
    "X88n1649_003:0339b08": "曾會。字宗元。端拱二年進士。官翰林學士。丁謂建捍",
    "X88n1649_003:0339b09": "海塘。索民太急。時無敢言者。公極論奏罷。軍民得安。",
    "X88n1649_003:0339b10": "幼時與雪竇顯禪師同舍。及冠異途。天禧初值於淮",
    "X88n1649_003:0339b11": "甸。公遂將中庸大學。參以楞嚴符宗門語句質顯。顯",
    "X88n1649_003:0339b12": "曰這箇尚不與教乘合。況中庸大學耶。學士須直揵",
    "X88n1649_003:0339b13": "理會。乃彈指一下曰。但恁麼薦。取公於言下領旨。",
    "X88n1649_003:0339b14": "查湛然",
    "X88n1649_003:0339b15": "查道。字湛然。性慈孝。母病思鱖魚羮。市無鬻者。道泣",
    "X88n1649_003:0339b16": "禱於河。鑿氷得之。母病尋愈端拱初舉進士。官至龍",
    "X88n1649_003:0339b17": "圖閣待制。公嘗守果州。洞賊作亂。相戒曰。查使君以",
    "X88n1649_003:0339b18": "仁義撫此境。未可犯也。及城而遁。所著文集二十卷。",
    "X88n1649_003:0339b19": "嘗為石門聰禪師作僧堂記曰。自佛法廣被。達磨西",
    "X88n1649_003:0339b20": "來。具信根者求證本原。衣不禦寒。食不充腹。邇來禪",
    "X88n1649_003:0339b21": "剎競規宏壯。少年初學恣臥其間。明因果者如臥鐵",
    "X88n1649_003:0339b22": "牀。若當冤敵。自非朝夕密養聖胎。潛求解脫。其或心",
    "X88n1649_003:0339b23": "汩盖纏。身利溫暖。不察無明。惟究文字。自謂究竟。紀",
    "X88n1649_003:0339b24": "盡遷謝。墮彼惡趣。猛利丈夫得不為之動心哉。",
    "X88n1649_003:0339c01": "楊文公",
    "X88n1649_003:0339c02": "楊億。字大年。浦城人。累官朝林學士。性鯁介。尚名節。",
    "X88n1649_003:0339c03": "文格雄徤。學者宗之。諡曰文。所著文集一百九十四",
    "X88n1649_003:0339c04": "卷。公嘗自謂少時銳於仕進。常若有物礙於胸中。及",
    "X88n1649_003:0339c05": "學釋氏法。其物嚗然破散。無復蔽礙而心泰然。",
    "X88n1649_003:0339c06": "晁文元",
    "X88n1649_003:0339c07": "晁迥。字明遠。清豐人。歷事太宗真宗仁宗三朝。以太",
    "X88n1649_003:0339c08": "子少保致仕。年八十四。諡文元。迥性寬簡。當官蒞事。",
    "X88n1649_003:0339c09": "未嘗挾情害物。所著有翰林集三十卷。道院集十五",
    "X88n1649_003:0339c10": "卷。法藏碎金錄十卷。公所讀壇經。其七世孫子徤見",
    "X88n1649_003:0339c11": "其後題云。時年八十一。第十六次看過。公當弱冠時。",
    "X88n1649_003:0339c12": "遇高士劉惟一。訪以生滅之事。劉曰人常不死。公駭",
    "X88n1649_003:0339c13": "之。劉曰。形死性不滅。公始悟其說。自是留意禪觀。晚",
    "X88n1649_003:0339c14": "年尚看壇經孜孜如此。又嘗見藂寶錄紀公一事。公",
    "X88n1649_003:0339c15": "謝政後燕居。獨處道院。不治他務。戒家人無輙有請。",
    "X88n1649_003:0339c16": "其子宗慤擢進士。易章服詣謝。公亦不顧。其夫人密",
    "X88n1649_003:0339c17": "覘之。但見瞑目端坐。鬚髮搖風。凝然若木偶。嘗有詩",
    "X88n1649_003:0339c18": "云。鍊鑛成金得寶珍。鍊情成性得天真。相逢此理交",
    "X88n1649_003:0339c19": "談者。千百人中無一人。公又嘗曰。予觀寶積經中末",
    "X88n1649_003:0339c20": "後云。若彼比丘於一切法。但取一行。極隨順者。所謂",
    "X88n1649_003:0339c21": "無生。是為禪行。予詳此語。若有酌然明禪理而學佛",
    "X88n1649_003:0339c22": "者止用此一科足矣。",
    "X88n1649_003:0339c23": "王文正",
    "X88n1649_003:0339c24": "王旦。字子明。累官工部尚書同平章事。贈魏國公。諡",
    "X88n1649_003:0340a01": "文正。因省常禪師刺血寫華嚴經淨行品。結社修淨",
    "X88n1649_003:0340a02": "業。旦為之首。天禧元年九月旦薨。先一日囑翰林楊",
    "X88n1649_003:0340a03": "億曰。吾深厭勞生。願來世為僧。宴坐林間。觀心為樂。",
    "X88n1649_003:0340a04": "朱炎",
    "X88n1649_003:0340a05": "朱炎。真宗時為節度判官。久讀海眼。未知趣入。一日",
    "X88n1649_003:0340a06": "問講僧義江曰。此身死後。此心何在。江曰。此身未死。",
    "X88n1649_003:0340a07": "此心何在。公契旨述偈曰。四大不須先後覺。六根還",
    "X88n1649_003:0340a08": "向用時空。難將語嘿呈師也。只在尋常語嘿中。江曰。",
    "X88n1649_003:0340a09": "更須吐却。",
    "X88n1649_003:0340a10": "朱正裕",
    "X88n1649_003:0340a11": "朱昂。字舉之。荊南人真宗朝翰林學士。博學有清德。",
    "X88n1649_003:0340a12": "晚年乞歸。真宗下詔留俟秋涼。時吳淑贈行詩曰。浴",
    "X88n1649_003:0340a13": "殿夜涼初閣筆。渚宮秋晚待懸車。昂前後所得俸資。",
    "X88n1649_003:0340a14": "日購奇書云自樂。尤好釋氏書。自為墓志。門人諡曰。",
    "X88n1649_003:0340a15": "正裕先生。弟協為主客郎。亦退居里中。人號渚宮二",
    "X88n1649_003:0340a16": "疏。",
    "X88n1649_003:0340a17": "王中立",
    "X88n1649_003:0340a18": "王中立。岢嵐州人。家豪於財。悉以供客而自舉甚儉。",
    "X88n1649_003:0340a19": "妻亡不再娶。居一室如神僧。數年乃出。人覺其談吐",
    "X88n1649_003:0340a20": "異常。叩之不言。晚年更名雲鶴。自號擬栩。臨終豫期",
    "X88n1649_003:0340a21": "而逝。多禪詠。",
    "X88n1649_003:0340a22": "王隨",
    "X88n1649_003:0340a23": "王隨。字子正。河內人。天聖初。自潤州徙知江寧府。歲",
    "X88n1649_003:0340a24": "大饑。時轉運使移府發常平倉米。計口日給。隨不聽。",
    "X88n1649_003:0340b01": "曰民饑由兼拜閉糴以邀高價耳。乃大出官粟私價",
    "X88n1649_003:0340b02": "遂平。民之全活者以萬計。居嘗慕裴休之為人。以御",
    "X88n1649_003:0340b03": "史中丞出鎮錢塘。往興教寺謁小壽禪師。機語契合。",
    "X88n1649_003:0340b04": "自是踐履益深。竟明大法。與楊大年俱號參禪者。先",
    "X88n1649_003:0340b05": "是大年編次傳燈錄三十卷。隨去其繁為十五卷。名",
    "X88n1649_003:0340b06": "玉英集。臨終書偈曰。畵堂燈已滅。彈指向誰說。去住",
    "X88n1649_003:0340b07": "本尋常。春風埽殘雪。",
    "X88n1649_003:0340b08": "富丈忠",
    "X88n1649_003:0340b09": "富弼。字彥國。河南人。慶曆中與文彥博竝相。天下稱",
    "X88n1649_003:0340b10": "為富文。封鄭國公。諡文忠。公方鎮亳州時。迎華嚴顒",
    "X88n1649_003:0340b11": "公館於州治。既有證入而別。後答顒公書曰。示諭此",
    "X88n1649_003:0340b12": "事。聞佛必有夙因。今弼遭遇和尚。即無始以來忘失",
    "X88n1649_003:0340b13": "事一旦認得。此後定須㧞出生死海。不是尋常恩知。",
    "X88n1649_003:0340b14": "雖盡力道。斷道不出也。和尚得弼百千。其數何益於",
    "X88n1649_003:0340b15": "事。不過得人道華嚴會下出得箇老病俗漢。濟得和",
    "X88n1649_003:0340b16": "尚甚事。所云陶汰甚多。此事誠然。每念古尊宿始初",
    "X88n1649_003:0340b17": "在本師處。動是二三十年。少者亦是十數年。日夕侍",
    "X88n1649_003:0340b18": "奉。開道聞法。方得透頂徹底。却思弼兩次蒙和尚垂",
    "X88n1649_003:0340b19": "顧。共得兩箇月請益。若非和尚巧設方便。著力擿發。",
    "X88n1649_003:0340b20": "何由見箇涯岸。雖竭踵頂難於報稱。未知何日再得",
    "X88n1649_003:0340b21": "瞻拜。但晨夕依依也。",
    "X88n1649_003:0340b22": "文潞公",
    "X88n1649_003:0340b23": "彥文愽。字寬夫。介休人。進士及第。歷仕四朝。出入將",
    "X88n1649_003:0340b24": "相五十餘年。再相時與富弼同拜。士大夫相慶以為",
    "X88n1649_003:0340c01": "得人。官至太師。封潞國公。年九十二。諡忠烈。公守洛",
    "X88n1649_003:0340c02": "陽日。嘗致齊往龍安寺瞻禮聖像。忽見像壞墮地。略",
    "X88n1649_003:0340c03": "不加敬。但瞻視而出。旁有僧曰。何不作禮。公曰。像既",
    "X88n1649_003:0340c04": "壞。吾將何禮。僧曰。譬如官路土。人掘以為像。智者知",
    "X88n1649_003:0340c05": "路土。凡人謂像生。後來官欲行。還將像填路。像本不",
    "X88n1649_003:0340c06": "生滅。路亦無新故。公聞之有省。由是慕道益力。專念",
    "X88n1649_003:0340c07": "阿彌陀佛。辰香夜坐。未嘗少懈。每發願曰願我常精",
    "X88n1649_003:0340c08": "進。勤修一切善。願我了心宗。廣大諸含識。如如居士",
    "X88n1649_003:0340c09": "有頌贊曰。知君膽氣大如天。願結西方十萬緣。不為",
    "X88n1649_003:0340c10": "一身求活計。大家齊上渡頭船。",
    "X88n1649_003:0340c11": "杜祁公",
    "X88n1649_003:0340c12": "杜衍。字世昌。山陰人。慶歷中為相。與富弼韓琦范仲",
    "X88n1649_003:0340c13": "[泳-永+菴]同革弊事以修紀綱。而衍尤抑絕僥倖。凡內降恩",
    "X88n1649_003:0340c14": "澤一切封還。後以太子少師致仕。封祁國公。卒諡正",
    "X88n1649_003:0340c15": "獻。時號清白宰相。公以張方平好佛。常竊怪之。有醫",
    "X88n1649_003:0340c16": "者朱生遊二公間。一日公召生診脉。至遲。公詰之。曰",
    "X88n1649_003:0340c17": "看楞嚴經未了。公曰。聖人微言無出孔孟。楞嚴何等",
    "X88n1649_003:0340c18": "語耶。生曰。公未讀此經。何知不及孔孟。因袖中出其",
    "X88n1649_003:0340c19": "卷。公觀之不覺終軸。大驚曰。方平知之。不以告我。即",
    "X88n1649_003:0340c20": "命駕見之。方平曰。譬如失物。忽已得之。但當喜其得。",
    "X88n1649_003:0340c21": "不必悔其晚也。",
    "X88n1649_003:0340c22": "范文正",
    "X88n1649_003:0340c23": "范仲淹。字希文。讀書長白山中。一日於寺中得窖金。",
    "X88n1649_003:0340c24": "覆之不取。及貴。語僧出金修寺。仁宗朝。累官樞密參",
    "X88n1649_003:0341a01": "知政事。諡文正。追封楚國公。公嘗宣撫河東。宿保德",
    "X88n1649_003:0341a02": "傳舍。獲故經一卷。名十元羅漢因果頌。藏經所未錄",
    "X88n1649_003:0341a03": "也。公為之敘曰。此頌文一尊者七首。皆悟本成佛之",
    "X88n1649_003:0341a04": "言。予讀之。一頌一悟。方知人世有無邊聖法。大藏遺",
    "X88n1649_003:0341a05": "落其文。因以付沙門慧喆俾行於世。公守吳日。瑯琊",
    "X88n1649_003:0341a06": "覺禪師謁之。留數日。公於言下知歸。贈師偈曰。連朝",
    "X88n1649_003:0341a07": "共話釋疑團。豈謂浮生半日閑。直欲與師閑到老。盡",
    "X88n1649_003:0341a08": "収識性入玄關。",
    "X88n1649_003:0341a09": "尹師魯",
    "X88n1649_003:0341a10": "尹洙。字師魯。博學。深於春秋。唐末以來。文章寖敝。洙",
    "X88n1649_003:0341a11": "與穆伯長倡為古文辭。自是文風少變。慶曆中。累官",
    "X88n1649_003:0341a12": "起居舍人。公謫官大梁時。與老衲去眼游。一日謂法",
    "X88n1649_003:0341a13": "眼曰。洙邇來頗以退靜為得法。眼曰。盍若退靜兩忘。",
    "X88n1649_003:0341a14": "公即有省。臨終之日。先以手書。別范文正公。適朱從",
    "X88n1649_003:0341a15": "事炎至。公謂炎曰。吾素學佛於禪師法眼者。乃今資",
    "X88n1649_003:0341a16": "此也。及文正公馳至慟哭之。公張目曰。已與公別。何",
    "X88n1649_003:0341a17": "用復來。且死生常理。希文豈不曉乎。言訖端坐而逝。",
    "X88n1649_003:0341a18": "馮當世",
    "X88n1649_003:0341a19": "馮京。字當世。江夏人。舉進士。自鄉選至廷對俱第一。",
    "X88n1649_003:0341a20": "京知制誥日。韓琦為相。京數月不一見。琦謂其傲。京",
    "X88n1649_003:0341a21": "聞之謂韓曰。公為宰相而不妄詣公者。乃所以重公",
    "X88n1649_003:0341a22": "也。豈傲哉。其在并州。嘗以書寄王安國曰。并門歌舞",
    "X88n1649_003:0341a23": "妙麗。閉目不窺。日以談禪為上。安國曰。若如所論。未",
    "X88n1649_003:0341a24": "達禪理。閉目不窺。已是一重公案。",
    "X88n1649_003:0341b01": "夏英公",
    "X88n1649_003:0341b02": "夏竦。字子喬。德安人。仁宗朝舉制科。皇祐中參知政",
    "X88n1649_003:0341b03": "事。公自契機於谷隱。日與老衲游。偶上濫溥禪師至。",
    "X88n1649_003:0341b04": "公問百骸潰散時。那箇是長老自家的。藍曰。前月二",
    "X88n1649_003:0341b05": "十離蘄陽。公休去。藍却問百骸潰散時。那箇是相公",
    "X88n1649_003:0341b06": "自家的。公便喝。藍曰。喝則不無。畢竟那箇是相公自",
    "X88n1649_003:0341b07": "家的。公對以偈曰。休認風前第一機。太虗何處暑思",
    "X88n1649_003:0341b08": "惟。山僧若要通消息。萬里無雲月上時。",
    "X88n1649_003:0341b09": "李覯",
    "X88n1649_003:0341b10": "李覯。字彥禮。南陽人。通五經。生徒數百。曾鞏鄧潤甫",
    "X88n1649_003:0341b11": "皆其商弟。覯嘗著潛書力於排佛。自嵩禪師攜所詮",
    "X88n1649_003:0341b12": "輔教編讀之。始留意佛書。乃悵然曰。我輩議論尚未",
    "X88n1649_003:0341b13": "及一卷般若心經。佛道豈易言哉。皇祐間范仲淹薦",
    "X88n1649_003:0341b14": "試太學說書。既沒。潤甫上其退居類藁。皇祐續稿。詔",
    "X88n1649_003:0341b15": "官一子。",
    "X88n1649_003:0341b16": "趙清獻",
    "X88n1649_003:0341b17": "趙抃。字閱道。氣宇清逸。人不見其喜慍。自號知非子。",
    "X88n1649_003:0341b18": "宋至和中為侍御。彈劾不避貴戚。居嘗以一龜一鶴",
    "X88n1649_003:0341b19": "自隨。後以龜放汴水。有龜放長淮不再來之句。公在",
    "X88n1649_003:0341b20": "成都。有僧上詩云須向維摩頂上行。嗣後從天鉢寺",
    "X88n1649_003:0341b21": "重元師問心要。及知青州。隱几公堂。聞雷聲忽然大",
    "X88n1649_003:0341b22": "省。後以太子少保歸三衢。與山僧野老往來無間。名",
    "X88n1649_003:0341b23": "所居為高齋。以詩自見曰。軒外長溪溪外山。捲簾空",
    "X88n1649_003:0341b24": "曠水雲間。高齋有問如何答。清夜安眠白晝間。元豐",
    "X88n1649_003:0341c01": "間。忽一日徧辭親友。其子[山*几]見其形色異常。問後事。",
    "X88n1649_003:0341c02": "公厲聲叱之。少頃語如平時。趺坐而化。法泉禪師以",
    "X88n1649_003:0341c03": "偈贊曰。仕也邦為瑞。歸於世作程。人間金粟去。天上",
    "X88n1649_003:0341c04": "玉樓成慧劍無纖缺。氷壺徹底清。春風瀫水路。孤月",
    "X88n1649_003:0341c05": "破雲明。壽七十七。諡清獻。",
    "X88n1649_003:0341c06": "歐陽永叔",
    "X88n1649_003:0341c07": "歐陽修。字永叔。廬陵人。仁宗朝為諫官。論事切直。後",
    "X88n1649_003:0341c08": "拜參知政事。矢心匡弼。與韓琦策立英宗。凞寧初。以",
    "X88n1649_003:0341c09": "太子少師致仕。諡文忠。公始不信佛。知酬淨照詩云。",
    "X88n1649_003:0341c10": "佛說吾不學。勞師空款關。吾方仁義急。君且水雲閑。",
    "X88n1649_003:0341c11": "後守毫社。有許昌齡來遊太清宮。公邀至州舍與語。",
    "X88n1649_003:0341c12": "忽然有悟。居洛中時。游嵩山。却僕吏放意而往。至一",
    "X88n1649_003:0341c13": "寺。修竹滿軒。風物鮮美。公休於殿陛。傍有老僧閱經",
    "X88n1649_003:0341c14": "自若。公問誦何經。曰法華。公曰。古之高僧臨死生之",
    "X88n1649_003:0341c15": "際。類皆談笑脫去。何道致之。曰定慧力耳。又問今乃",
    "X88n1649_003:0341c16": "寂寥無有。何哉。老僧笑曰。古人念念在定慧。臨終安",
    "X88n1649_003:0341c17": "得散亂。今人念念在散亂。臨終安得定慧。公大歎服。",
    "X88n1649_003:0341c18": "後居頴州。捐酒肉。徹聲色。灰心默坐。令老兵往近寺",
    "X88n1649_003:0341c19": "借華嚴經讀至八卷。乃安座而薨。",
    "X88n1649_003:0341c20": "司馬溫公",
    "X88n1649_003:0341c21": "司馬光。字君實。夏縣人。寶元初進士。累官端明殿學",
    "X88n1649_003:0341c22": "士。上疏極言青苗法不便。退居洛十五年。哲宗初立。",
    "X88n1649_003:0341c23": "召拜左僕射。罷青苗法。人謂公元祐相業。有旋乾轉",
    "X88n1649_003:0341c24": "坤之功。卒贈太師。封溫國公。諡文正。生平著述甚多。",
    "X88n1649_003:0342a01": "嘗作解禪六偈。謂世之談禪者。好為隱語以相迷。遂",
    "X88n1649_003:0342a02": "廣文中子之言而解之。其一曰。念怒如烈火。利欲如",
    "X88n1649_003:0342a03": "銛鋒。終朝長戚戚。是名阿鼻獄。其二曰。顏回安陋巷。",
    "X88n1649_003:0342a04": "孟軻養浩然。富貴如浮雲。是名極樂國。其三曰。孝弟",
    "X88n1649_003:0342a05": "通神明。忠信行蠻貊。作善降百祥。是名作因果。其四",
    "X88n1649_003:0342a06": "曰。言為百世師行為天下法。久久不可掩。是名不壞",
    "X88n1649_003:0342a07": "身。其五曰。仁人之安宅。義人之正路。行之誠且久。是",
    "X88n1649_003:0342a08": "名光明藏。其六曰。道義修一身。功德被萬物。為賢為",
    "X88n1649_003:0342a09": "大聖。是名佛菩薩。",
    "X88n1649_003:0342a10": "張文定",
    "X88n1649_003:0342a11": "張方平。字安道。宋城人。累官太子少師。諡文定。與眉",
    "X88n1649_003:0342a12": "山父子友善。受知神宗。時王安石用事。公嶷然無所",
    "X88n1649_003:0342a13": "動。望高一時。慶曆中嘗為滁州守。遊瑯瑯山。抵藏院。",
    "X88n1649_003:0342a14": "偶見楞伽經取視之。忽感悟前身事。入手恍然。如獲",
    "X88n1649_003:0342a15": "舊物。開卷未終。宿障氷釋。讀至世間離生滅。猶如虗",
    "X88n1649_003:0342a16": "空華。遂明己見。偈曰。一念在生滅。千機縛有無。神鋒",
    "X88n1649_003:0342a17": "輕舉處。透出走盤珠。暮年以此經授蘇子膽。輔以錢",
    "X88n1649_003:0342a18": "三十萬使印施江淮間。子膽乃為書而刻之。",
    "X88n1649_003:0342a19": "范忠文",
    "X88n1649_003:0342a20": "范鎮。字景仁。華陽人。累官翰林學士。熈豐鎮。士大夫",
    "X88n1649_003:0342a21": "論天下賢者。必歸於司馬光及鎮。光嘗自謂勇決不",
    "X88n1649_003:0342a22": "如景仁。卒諡忠文。有文集百卷。或問景仁何以不信",
    "X88n1649_003:0342a23": "佛。景仁曰。爾必待我合掌膜拜。然後為信耶。山谷一",
    "X88n1649_003:0342a24": "日過景仁。終日相對。正身端坐。未嘗回顧。亦無倦色。",
    "X88n1649_003:0342b01": "景仁言吾二十年來胸中未嘗起一思慮。二三年來",
    "X88n1649_003:0342b02": "不甚觀書。若無賓客終日獨坐。夜分方睡。雖兒曹歡",
    "X88n1649_003:0342b03": "呼咫尺皆不聞。山谷曰。公却是學佛作家。",
    "X88n1649_003:0342b04": "邵康節",
    "X88n1649_003:0342b05": "邵雍。字堯夫。范陽人。居洛四十年。安貧樂道。冬不爐。",
    "X88n1649_003:0342b06": "夏不扇。夜不就席者數年。名所寢處為安樂窩。自號",
    "X88n1649_003:0342b07": "安樂先生。公有學佛吟曰。飽食豐衣不易過。日長時",
    "X88n1649_003:0342b08": "節奈愁何。求名壯歲投宣聖。怕死老年親釋迦。妄欲",
    "X88n1649_003:0342b09": "斷緣緣愈重。徼求去病病還多。長江一片平如練。幸",
    "X88n1649_003:0342b10": "自無風又起波。熈寧初。以著作郎召不至。死諡康節。",
    "X88n1649_003:0342b11": "有皇極經世書十二卷。擊壤集行於世。程子稱為振",
    "X88n1649_003:0342b12": "古之豪傑。",
    "X88n1649_003:0342b13": "王介甫",
    "X88n1649_003:0342b14": "王安石。字介甫。神宗朝拜相。封荊國公。一日訪蔣山",
    "X88n1649_003:0342b15": "元禪師。坐間談論。品藻古今。師曰。相公口氣逼人。恐",
    "X88n1649_003:0342b16": "著述勞神。心氣不正。何不坐禪體此大事。公從之。一",
    "X88n1649_003:0342b17": "日謂師曰。坐禪實不虧人。予數年欲作胡笳十八拍",
    "X88n1649_003:0342b18": "未就。忽於夜坐間得之。師呵呵大笑。公讀書定林。嘗",
    "X88n1649_003:0342b19": "問元公祖師意旨。元不答。公益扣之。元曰。公於般若",
    "X88n1649_003:0342b20": "有障者三。其近道一耳。公曰願聞其說。元曰。公受氣",
    "X88n1649_003:0342b21": "剛大。於世緣深。以剛大器遭世緣深。必以身任天下",
    "X88n1649_003:0342b22": "之重。懷經世之志。用志不純。則心未平。以未平之心。",
    "X88n1649_003:0342b23": "持經世之志。何時能一念萬年哉。又多怒則與物多",
    "X88n1649_003:0342b24": "競。此其三也。特視名利如脫髮。甘澹薄如頭陀。此為",
    "X88n1649_003:0342c01": "近道。當以教乘滋茂之可也。公再拜。後於首楞嚴得",
    "X88n1649_003:0342c02": "旨。熈寧八年。公復入相。一日奏事退。上曰佛法於中",
    "X88n1649_003:0342c03": "國有補乎。公曰。君子小人皆知畏而為善。豈小補哉。",
    "X88n1649_003:0342c04": "公居金陵。由蔣山至其故宅當半道。後請以宅為寺。",
    "X88n1649_003:0342c05": "因號半山。",
    "X88n1649_003:0342c06": "蘇端明",
    "X88n1649_003:0342c07": "蘇軾。字子瞻。因宿東林。與照覺論無情話有省。獻偈",
    "X88n1649_003:0342c08": "曰。溪聲便是廣長舌。山色豈非清淨身。夜來八萬四",
    "X88n1649_003:0342c09": "千偈。他日如何舉似人。又曰。橫看成嶺側成峯。到處",
    "X88n1649_003:0342c10": "看山了不同。不識此山真面目。只緣身在此山中。公",
    "X88n1649_003:0342c11": "嘗訪弟子由於高安。將至之夕。子由與真淨文禪師。",
    "X88n1649_003:0342c12": "壽聖聰禪師聯牀夜話。至三鼓方睡去。真淨忽驚覺",
    "X88n1649_003:0342c13": "曰。吾夢謁五祖戒禪師不思而夢。何祥也。子由撼聰",
    "X88n1649_003:0342c14": "公。聰曰。吾方夢見戒禪師至是品坐。黎明。俄報東坡",
    "X88n1649_003:0342c15": "已至奉新。有頃東坡至。理夢事。公問戒公生何所。曰",
    "X88n1649_003:0342c16": "陝右。東坡曰。軾十餘歲時每夢與是僧往來陝西。又",
    "X88n1649_003:0342c17": "問戒狀奚若。曰戒失一目。東坡曰先妣方娠。夢僧至",
    "X88n1649_003:0342c18": "門瘠而眇。又問戒終何所。曰高安大愚。今五十年矣。",
    "X88n1649_003:0342c19": "而東坡時四十九。後與真淨書曰。戒和尚不識人嫌。",
    "X88n1649_003:0342c20": "強顏復出。亦可笑矣。紹聖間公謫儋耳。攜阿彌陀佛",
    "X88n1649_003:0342c21": "一軸。曰此吾往西方公據也。公於建中元年七月。卒",
    "X88n1649_003:0342c22": "於毗陵。時錢濟明侍傍曰。公平生學佛。此日如何。公",
    "X88n1649_003:0342c23": "曰。此語亦不受。又徑山琳禪師問疾云。學士生平踐",
    "X88n1649_003:0342c24": "履。至此更須著力。公應聲曰。著力便差。語絕而速。",
    "X88n1649_003:0343a01": "蘇欒城",
    "X88n1649_003:0343a02": "蘇轍。字子由。號頴濵。又號欒城。累官翰林學士門下",
    "X88n1649_003:0343a03": "侍即。諡文定。元豐三年。公以辠讁高安。會黃檗全禪",
    "X88n1649_003:0343a04": "師於城寺。熟視公曰。君靜而慧。苟留心宗門。何患不",
    "X88n1649_003:0343a05": "成此道。公識之。因習坐。數求決於全無契。後忽有省。",
    "X88n1649_003:0343a06": "聰禪師來居壽聖。公以此事往問。聰不答。公又叩之。",
    "X88n1649_003:0343a07": "聰徐徐謂曰。圓照未嘗以道語人。吾今亦無以語子。",
    "X88n1649_003:0343a08": "公於是得言外之旨。又嘗咨心法於洪州順禪師。順",
    "X88n1649_003:0343a09": "示以搐鼻因緣。公言下大悟。作偈呈曰。中年聞道覺",
    "X88n1649_003:0343a10": "前非。邂逅相逢老順師。搐鼻徑參真面目。掉頭不受",
    "X88n1649_003:0343a11": "別鉗鎚。枯藤破衲公何事。白酒青鹽我是誰。慚愧東",
    "X88n1649_003:0343a12": "軒殘月上。一杯甘露滑如飴。",
    "X88n1649_003:0343a13": "米襄陽",
    "X88n1649_003:0343a14": "米芾。字元章。吳人。號海嶽外史。由臨光尉累官禮部",
    "X88n1649_003:0343a15": "員外郎。芾為文奇險。不剽前人一語。特妙於翰墨。沉",
    "X88n1649_003:0343a16": "著飛翥。得獻之筆意。蘇子膽自海外歸。嘗與元章書",
    "X88n1649_003:0343a17": "云。嶺海八年。親友曠絕。亦未嘗關念。但念吾元章邁。",
    "X88n1649_003:0343a18": "往凌雲之氣。清雅絕俗之文。超妙入神之字。何時見",
    "X88n1649_003:0343a19": "之以洗我積年瘴毒耶。及得寶月菴賦琅然一誦。恨",
    "X88n1649_003:0343a20": "二十年相從。知元章不盡。元章答云。更有知不盡處。",
    "X88n1649_003:0343a21": "修陽許之業。為帝宸碧落之遊。異時相見乃知也。其",
    "X88n1649_003:0343a22": "高自標置如此。及晚年學禪有得。知淮陽軍。未卒前",
    "X88n1649_003:0343a23": "一月作親朋別書。盡焚其所好書畵奇物。造香楠棺。",
    "X88n1649_003:0343a24": "即其中坐臥飲食。書判前七日不茄葷。更衣沐浴。焚",
    "X88n1649_003:0343b01": "香清坐而已。及期徧邀郡僚。舉拂示眾曰。眾香國中",
    "X88n1649_003:0343b02": "來。眾香國中去。擲拂合掌而逝。平生好石。見有壞奇",
    "X88n1649_003:0343b03": "秀溜者取袍笏拜之。呼為石丈云。",
    "X88n1649_003:0343b04": "文與可",
    "X88n1649_003:0343b05": "文與可。名同。嘗守湖州。元豐三年八月。至陳州宛丘",
    "X88n1649_003:0343b06": "驛。忽留不行。沐浴冠帶正坐而化。同館崔公度聞之。",
    "X88n1649_003:0343b07": "驚謂人曰。昨別與可於州南。與可曰明日復來乎。及",
    "X88n1649_003:0343b08": "再造。與可徐曰。經言人不妄語者舌覆面上。與可即",
    "X88n1649_003:0343b09": "吐舌引至眉上三疊。公度大駭。今聞其亡又異。信得",
    "X88n1649_003:0343b10": "道人也。同漢文翁之後。方口秀眉。以學名世。其襟韻",
    "X88n1649_003:0343b11": "高潔。如晴雲秋月。塵埃不到。司馬光蘇子瞻尤雅重",
    "X88n1649_003:0343b12": "之。自號笑笑先生。子瞻嘗題笑笑先生墨竹贊曰。先",
    "X88n1649_003:0343b13": "生閑居。獨笑不已。問安所笑。笑我非爾。物之相物。我",
    "X88n1649_003:0343b14": "爾一也。先生又笑。笑所笑者。笑笑之餘。以竹發妙。竹",
    "X88n1649_003:0343b15": "亦得風。天然而笑。嗚呼。此足以占與可矣。",
    "X88n1649_003:0343b16": "程明道",
    "X88n1649_003:0343b17": "程顥。字伯淳。洛陽人。神宗朝進士。以道學為己任。世",
    "X88n1649_003:0343b18": "稱明道先生。嘗曰佛說光明變現。初莫喻其旨。後看",
    "X88n1649_003:0343b19": "華嚴合論。却說得分曉。應機破惑。名之為光。心垢解",
    "X88n1649_003:0343b20": "脫。名之為明。只是前自心光明。便能得入光照無盡",
    "X88n1649_003:0343b21": "世界。公每覺釋子讀佛書端莊整肅。乃語學者曰。凡",
    "X88n1649_003:0343b22": "看經書必當如此。今之讀書者形容先自怠惰了如",
    "X88n1649_003:0343b23": "何存主得。一日過定林寺。偶見眾僧入堂。周旋步武。",
    "X88n1649_003:0343b24": "威儀濟濟。一坐一起。竝準清規。乃歎曰。三代禮樂盡",
    "X88n1649_003:0343c01": "在是矣。",
    "X88n1649_003:0343c02": "呂晦叔",
    "X88n1649_003:0343c03": "呂公著。字晦叔。舉進士。累官御史中丞。元祐初拜尚",
    "X88n1649_003:0343c04": "書右僕射。與司馬光同心輔政。公自少講學。即以治",
    "X88n1649_003:0343c05": "心養性為本。寡嗜欲。薄滋味。生無窘步惰容。凡嬉笑",
    "X88n1649_003:0343c06": "俚近之語未嘗出諸口。晚多讀佛書。討究禪理。溫公",
    "X88n1649_003:0343c07": "博學有至行而獨不喜佛。公勸其留意。且曰。所謂學",
    "X88n1649_003:0343c08": "佛者直貴其心術簡要耳。非必事服習為方外人也。",
    "X88n1649_003:0343c09": "屬纊時雖子孫滿前。親朋遝至。初不談及身世。經理",
    "X88n1649_003:0343c10": "後事。",
    "X88n1649_003:0343c11": "楊無為",
    "X88n1649_003:0343c12": "楊傑。字次公。元祐中為侍郎。自號無為子。嘗歷參諸",
    "X88n1649_003:0343c13": "名宿。晚從天衣懷禪師游。懷每引龐居士機語。令研",
    "X88n1649_003:0343c14": "究深造。後奉祠泰山。一日聞鷄鳴覩日出如盤湧。忽",
    "X88n1649_003:0343c15": "大悟。乎居以淨土自信。繪丈六阿彌陀佛隨身觀念。",
    "X88n1649_003:0343c16": "嘗曰。愛不重不生娑婆。念不一不生極樂。凡聖一體。",
    "X88n1649_003:0343c17": "機感相通。諸佛心內眾生。塵塵極樂。眾生心中淨土。",
    "X88n1649_003:0343c18": "念念彌陀。若自棄己靈。是誰之咎。又嘗與僧談道云。",
    "X88n1649_003:0343c19": "大凡學道之人十二時中。嘗須照顧。不見南泉道三",
    "X88n1649_003:0343c20": "十年看一頭水牯牛。若犯人苗稼。擿鼻拽回。如今變",
    "X88n1649_003:0343c21": "成露地白牛。躶躶地放他不肯去。諸人長須著精采。",
    "X88n1649_003:0343c22": "不可說禪道之時便有箇照帶的道理。洗菜作務之",
    "X88n1649_003:0343c23": "時。不可便無知也。如鷄抱卵。若是拋離起去。暖氣不",
    "X88n1649_003:0343c24": "接。不成種子。如今萬境森羅。六根煩動。略失照顧便",
    "X88n1649_003:0344a01": "致喪身失命。不是小事。",
    "X88n1649_003:0344a02": "晁以道",
    "X88n1649_003:0344a03": "晁說之。字以道。文元公孫。嘗慕司馬光范仲淹之為",
    "X88n1649_003:0344a04": "人。自號景遷。登進士。蘇子瞻以文章可備著述薦於",
    "X88n1649_003:0344a05": "朝。官至徽猷閣待制。生平愽極群書。通六經。尤精於",
    "X88n1649_003:0344a06": "易。所著有客話等書行於世。公嘗監稅明州。嘗往湖",
    "X88n1649_003:0344a07": "南訪明智法師。聞三千境觀之說。欣然願學其旨。晚",
    "X88n1649_003:0344a08": "年日誦法華。自號天台教主。又從事禪學。山谷嘗寄",
    "X88n1649_003:0344a09": "詩云。念公坐癯禪。守心如縛虎。其答趙子和書曰。我",
    "X88n1649_003:0344a10": "釋迦文佛與阿彌陀佛。於無量無邊法門之外。立此",
    "X88n1649_003:0344a11": "淨土之一門。釋迦賓之也。彌陀主之也。釋迦於病藥",
    "X88n1649_003:0344a12": "之也。彌陀使之終身不死也。釋迦之土猶逆旅也。彌",
    "X88n1649_003:0344a13": "陀之土猶鄉閭也。自西竺以望安樂國。與震旦之望",
    "X88n1649_003:0344a14": "安樂國一也。",
    "X88n1649_003:0344a15": "王觀文",
    "X88n1649_003:0344a16": "王韶。字子淳。為洪州刺史。延晦堂禪師問道。默有所",
    "X88n1649_003:0344a17": "契。因述投機頌曰。晝曾忘食夜忘眠。捧得驪珠欲上",
    "X88n1649_003:0344a18": "天。却向自身都放下。四稜塌地恰團圓。堂深肯之。",
    "X88n1649_003:0344a19": "劉元城",
    "X88n1649_003:0344a20": "劉安世。字器之。魏人。既舉進士。不謁選。從司馬光受",
    "X88n1649_003:0344a21": "業問盡心行己之要。光教之以誠。旦令自不妄語。始",
    "X88n1649_003:0344a22": "居臺諫。論事剛直。權豪斂手。目之曰殿上虎。忠孝正",
    "X88n1649_003:0344a23": "直。居家未嘗有惰容。嘗曰吾欲為元祐全人。見司馬",
    "X88n1649_003:0344a24": "光於地下也。公嘗謂弟子為永卿曰。佛法到梁敝矣。",
    "X88n1649_003:0344b01": "人皆認著色相。至梁武帝為人主不知治民。至亂天",
    "X88n1649_003:0344b02": "下。豈佛意也。達磨西來。其說不認色相。上根聰悟多",
    "X88n1649_003:0344b03": "喜其說。故其說流通。予之南遷雖平日於吾儒喫緊",
    "X88n1649_003:0344b04": "處得力。然亦不可謂此事不得力。世間事有大於死",
    "X88n1649_003:0344b05": "生者乎。而此事獨一味。理會生死有箇見處。則於貴",
    "X88n1649_003:0344b06": "賤禍福輕矣。又嘗取楞嚴經示永卿曰。觀音大士。熏",
    "X88n1649_003:0344b07": "聞成聞。六根銷復。同於聲聽。能令眾生臨當被害。其",
    "X88n1649_003:0344b08": "兵戈猶如割水。亦如吹光性無搖動。盖割水吹光而",
    "X88n1649_003:0344b09": "水火之性不動搖耳。猶如遇害而吾性湛然。此觀音",
    "X88n1649_003:0344b10": "無畏之力也又云。音性圓消。觀聽返入離諸塵妄。能",
    "X88n1649_003:0344b11": "令眾生禁繫枷鎻所不能著。謂人得無畏力。則枷鎻",
    "X88n1649_003:0344b12": "不能為害。故祖師被刑云。將頭迎白刃。一似斬春風。",
    "X88n1649_003:0344b13": "又呼永卿囑之曰。吾友可以此理諭人。使後人不至",
    "X88n1649_003:0344b14": "謗佛。",
    "X88n1649_003:0344b16": "法喜志卷三"
}