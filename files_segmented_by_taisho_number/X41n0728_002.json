{
    "X41n0728_002:0148a01": "四分律刪補隨機羯磨疏濟緣記二之一",
    "X41n0728_002:0148a02": "大宋餘杭郡沙門釋　元照　述",
    "X41n0728_002:0148a03": "四分律刪補隨機羯磨疏卷第二(從諸界結解篇盡沙彌十數文)",
    "X41n0728_002:0148a04": "大唐沙門釋　道宣　於終南山豐德寺撰",
    "X41n0728_002:0148a05": "就正宗初先以義求相從次第然後依篇隨相解釋。",
    "X41n0728_002:0148a06": "宗中八篇一家生起所以界法最居首者由眾法所",
    "X41n0728_002:0148a07": "託依界而生故為正宗之依持義須先顯既識諸界",
    "X41n0728_002:0148a08": "宜敦行猷眾行元綱勿高於戒故諸受法次二而生",
    "X41n0728_002:0148a09": "受本既彰隨相須立濟時助道緣資是要故諸衣藥",
    "X41n0728_002:0148a10": "次三而生受隨相依願行已具理揚淨教住持眾別",
    "X41n0728_002:0148a11": "故諸說戒次四而生聞教攝修託緣方詣故諸居法",
    "X41n0728_002:0148a12": "次五而生同居久處恐染瑕累故諸舉法次六而生",
    "X41n0728_002:0148a13": "恣舉既清夏功須賞故諸施法次七而生上篇持行",
    "X41n0728_002:0148a14": "據體策修必有慢犯義須清蕩故諸懺法次八生焉。",
    "X41n0728_002:0148a15": "正宗分相從次第中初科今師集法安布篇次簡",
    "X41n0728_002:0148a16": "異他本故云一家文列八段自二已下並有躡前",
    "X41n0728_002:0148a17": "生起之意初敘第一既下敘第二猷法元大也受",
    "X41n0728_002:0148a18": "下敘第三受隨下敘第四聞下敘第五同下敘第",
    "X41n0728_002:0148a19": "六舉法即自恣也恣下敘第七上下敘第八上篇",
    "X41n0728_002:0148a20": "總躡前七通而相望初篇為本後七皆末前七據",
    "X41n0728_002:0148a21": "持後一約犯又二三與八是自行餘皆眾法又三",
    "X41n0728_002:0148a22": "與七是資緣餘並正行第五兩兼焉。",
    "X41n0728_002:0148a23": "光師所撰僧尼位分據律前後不無其致至於同法",
    "X41n0728_002:0148a24": "還入本條徒分設位虗費紙墨今但依篇自開通塞",
    "X41n0728_002:0148b01": "準律隨戒五眾同科舉相攝人義無不盡首題隨機",
    "X41n0728_002:0148b02": "故可知矣。",
    "X41n0728_002:0148b03": "次科初示古光師羯磨前出僧法後出尼法律中",
    "X41n0728_002:0148b04": "戒本犍度並僧位在前尼眾在後故云據律上是",
    "X41n0728_002:0148b05": "縱許至下斥奪謂受結說恣等僧尼同法僧中出",
    "X41n0728_002:0148b06": "已自可指同彼於尼法又復列之故云還入等二",
    "X41n0728_002:0148b07": "明今中通謂兩眾同行塞則彼此各局準隨戒者",
    "X41n0728_002:0148b08": "即律戒本一一戒後並列五眾犯之同別彼則舉",
    "X41n0728_002:0148b09": "戒相以攝人此則隨法位而列眾仍舉首題以彰",
    "X41n0728_002:0148b10": "從要。",
    "X41n0728_002:0148b11": "諸界結解篇第二",
    "X41n0728_002:0148b12": "諸界結解篇。",
    "X41n0728_002:0148b13": "篇目中如文三種人中含七故云諸界結謂心業",
    "X41n0728_002:0148b14": "要緣解即捨本期業。",
    "X41n0728_002:0148b15": "此篇明界界別眾多隨位以攝文列三種人衣食也",
    "X41n0728_002:0148b16": "據律前後依緣顯相今集法者舉例次之。",
    "X41n0728_002:0148b17": "釋標中初科初示總位據下次明例集律前後者",
    "X41n0728_002:0148b18": "人衣二界出前布薩犍度食界出後藥犍度舉例",
    "X41n0728_002:0148b19": "次者同是界故例即類也。",
    "X41n0728_002:0148b20": "先明攝僧者良由法假人弘弘之有本若非限約何",
    "X41n0728_002:0148b21": "知和別故前結界用通僧體於此別住必奉六和和",
    "X41n0728_002:0148b22": "相顯者勿過三業所以因之令無別眾人既同依眾",
    "X41n0728_002:0148b23": "法斯辨資濟開通理有成務外衣內藥形別有須故",
    "X41n0728_002:0148b24": "次攝僧兩緣隨立各題教意在文易顯。",
    "X41n0728_002:0148c01": "次科初別敘人界即明立界顯彰和別眾法之本",
    "X41n0728_002:0148c02": "理必居先僧體即和合也人下次合敘衣食二界",
    "X41n0728_002:0148c03": "先法後事故二在後又外資常用內藥有時故先",
    "X41n0728_002:0148c04": "衣後食各下二句即點注文。",
    "X41n0728_002:0148c05": "就初中約義以分總別又二。",
    "X41n0728_002:0148c06": "初總敘致四門料簡一制結意二列數釋名三位分",
    "X41n0728_002:0148c07": "大小四結解差別。",
    "X41n0728_002:0148c08": "攝僧界總義四門第四結解差別但是懸科別釋",
    "X41n0728_002:0148c09": "無別有文故後釋結解竟結云此即初義第四門",
    "X41n0728_002:0148c10": "小界中亦然準知此科通該諸界以一一界皆有",
    "X41n0728_002:0148c11": "結解即是差別也。",
    "X41n0728_002:0148c12": "言制意者夫羯磨說戒正法住持由僧弘演方能遠",
    "X41n0728_002:0148c13": "被義須通遵理無限隔但以事雜據緣界約通濫縱",
    "X41n0728_002:0148c14": "有同和影赴難剋徒損正業不被前緣上聖知機開",
    "X41n0728_002:0148c15": "隨境局作法分域一開已後凡有作業非界不成故",
    "X41n0728_002:0148c16": "制崇和益在斯矣先開後制意可見也。",
    "X41n0728_002:0148c17": "制意中初敘僧法同遵但下二明因機制教又二",
    "X41n0728_002:0148c18": "初明機生眾中事起緣來不一故云事雜閻浮洲",
    "X41n0728_002:0149a01": "境統為自然故界通濫以界廣故影赴難剋以奔",
    "X41n0728_002:0149a02": "馳故損廢正業以身應事如影赴形故云影赴上",
    "X41n0728_002:0149a03": "下次明立教望前自然本制通集故局結名開望",
    "X41n0728_002:0149a04": "後作業必須依界故還復成制。",
    "X41n0728_002:0149a05": "二釋名列數。",
    "X41n0728_002:0149a06": "初名者明了論疏解云本音四摩此正翻云別住是",
    "X41n0728_002:0149a07": "也諸本云布薩界及戒場者非正本音所以名別住",
    "X41n0728_002:0149a08": "者謂此住作法與餘住不相通各不取欲故得名也。",
    "X41n0728_002:0149a09": "釋名中初科初引教翻名正翻別住義如後釋下",
    "X41n0728_002:0149a10": "出二名徧見諸律故通指之但云諸本布薩界則",
    "X41n0728_002:0149a11": "局就本緣為號戒場則通收眾行為名並非正翻",
    "X41n0728_002:0149a12": "故特標簡所以下示義則知此名通該場小。",
    "X41n0728_002:0149a13": "今從律本但云界者加法約處除彼局此故曰界也",
    "X41n0728_002:0149a14": "故文云界者白二羯磨唱制限者是也。",
    "X41n0728_002:0149a15": "次科示名所出義同上解下引律證即五現中文。",
    "X41n0728_002:0149a16": "就列數為二若論自然約界四種不同定量六種差",
    "X41n0728_002:0149a17": "異如上緣中已說今宗是作法略說為三隨位離之",
    "X41n0728_002:0149a18": "則成七界如上相攝門中已說。",
    "X41n0728_002:0149a19": "列數中初旁出自然故指如上今下正明作法三",
    "X41n0728_002:0149a20": "大三小戒塲為七指上相攝即懸義中。",
    "X41n0728_002:0149a21": "三定量大小者。",
    "X41n0728_002:0149a22": "三位分大小。",
    "X41n0728_002:0149a23": "初三大界若小隨機大者須制四分云大界廣遠僧",
    "X41n0728_002:0149a24": "坊極多及至說戒同集一處應十五日說者十四日",
    "X41n0728_002:0149b01": "先往不得受欲以明相故準此為言應強百里。",
    "X41n0728_002:0149b02": "大界示量中初科初以義定四下次準文決隔日",
    "X41n0728_002:0149b03": "方到百里有強故下取諸文三由旬量則百二十",
    "X41n0728_002:0149b04": "里也欲不隔明如上已示。",
    "X41n0728_002:0149b05": "五分明文云時有結無邊界者佛制極遠應三由旬",
    "X41n0728_002:0149b06": "由旬乃是中梵量名正音踰繕那此無正翻乃是輪",
    "X41n0728_002:0149b07": "王巡狩一停之舍也猶此古亭豈局里數大分為言",
    "X41n0728_002:0149b08": "四十里也相傳為定僧祇善見量同五分過者不成",
    "X41n0728_002:0149b09": "明了論中三由旬者隅角量取也。",
    "X41n0728_002:0149b10": "次科為二初示極量五分因濫故制齊限躡釋由",
    "X41n0728_002:0149b11": "旬以定里數輪王停舍與此間古亭即今之舘驛",
    "X41n0728_002:0149b12": "也智論由旬有三品上品八十里中品六十里下",
    "X41n0728_002:0149b13": "品四十里若據俱舍止十六里準教酌中故云大",
    "X41n0728_002:0149b14": "分僧祇善見同三由旬如鈔所引過不成者此示",
    "X41n0728_002:0149b15": "制也明了下二明量法隅角量者為取四圓若四",
    "X41n0728_002:0149b16": "方量則四隅有餘故。",
    "X41n0728_002:0149b17": "十誦云我聽一布薩和合故結界也若一[牛*句]盧乃至",
    "X41n0728_002:0149b18": "十[牛*句]盧若山上僧坊結界山下十[牛*句]盧亦得安居山",
    "X41n0728_002:0149b19": "下僧坊結界山上安居亦爾多論縱廣同十[牛*句]盧舍",
    "X41n0728_002:0149b20": "必使此中布薩羯磨時不生疑心設有河水大道亦",
    "X41n0728_002:0149b21": "得合結但定岸相然後結也尼結大界極遠一[牛*句]盧",
    "X41n0728_002:0149b22": "以恐遠險易陵辱也。",
    "X41n0728_002:0149b23": "三中十誦多論竝云十[牛*句]盧彼宗一[牛*句]盧有二里",
    "X41n0728_002:0149b24": "止齊二十里(舊以雜藏五里釋者誤也)下約山寺上下互明但",
    "X41n0728_002:0149c01": "在十[牛*句]盧內同一法界故竝得安居恐疑高下不",
    "X41n0728_002:0149c02": "相攝故特此決之(舊約山嵓上下不相礙釋甚非文意)問此前太狹",
    "X41n0728_002:0149c03": "何以引之答或彰部異或證宜狹或顯諸部皆立",
    "X41n0728_002:0149c04": "分齊不可通漫或有別意學者更裁多論三段初",
    "X41n0728_002:0149c05": "示量同前必使不生疑者此示不廣之意二明得",
    "X41n0728_002:0149c06": "合河道三明僧尼不同尼界極齊二里已外不得",
    "X41n0728_002:0149c07": "鈔云必有難緣可用僧祇三由旬內(以界寬廣於中安居容可",
    "X41n0728_002:0149c08": "避難)。",
    "X41n0728_002:0149c09": "問界中有村河得合結不。",
    "X41n0728_002:0149c10": "問中如上多論已明得結欲引諸文故重發問。",
    "X41n0728_002:0149c11": "答四分云不得隔駛流水此明制也除常有橋船梁",
    "X41n0728_002:0149c12": "此明開也如上多云但定岸相僧祇中但洲五處標",
    "X41n0728_002:0149c13": "結甚明文也。",
    "X41n0728_002:0149c14": "初答中四分駛即急疾梁亦是橋小大分之僧祇",
    "X41n0728_002:0149c15": "但洲水中孤絕者彼明五標兩在水中三在陸地",
    "X41n0728_002:0149c16": "如戒塲中具引。",
    "X41n0728_002:0149c17": "言村得不者四分明文除村村外攝衣有文明知攝",
    "X41n0728_002:0149c18": "僧不簡村也五分白衣新作堂舍為得吉利故或非",
    "X41n0728_002:0150a01": "人所惱故佛聽諸比丘於中布薩說戒準此知界攝",
    "X41n0728_002:0150a02": "也多論云凡結大界所以通聚落結者以界威力故",
    "X41n0728_002:0150a03": "諸惡不得便善神所護為檀越故通結聚落也準此",
    "X41n0728_002:0150a04": "以言良由僧德所動作業圓成善根所熏界神護衛",
    "X41n0728_002:0150a05": "不可輕也。",
    "X41n0728_002:0150a06": "次答有三初準四分攝衣羯磨由村在界故須牒",
    "X41n0728_002:0150a07": "除次準五分俗舍既許布薩理必結界後據多論",
    "X41n0728_002:0150a08": "即明通攝所以諸惡即魔邪變怪等事準此下疏",
    "X41n0728_002:0150a09": "家顯示神護之意。",
    "X41n0728_002:0150a10": "五百問云界內病比丘不能僧中求結一屋者僧應",
    "X41n0728_002:0150a11": "先解大界與結別界還結大界不持衣者不得入中",
    "X41n0728_002:0150a12": "亦除佛地由佛僧位殊不相攝故中國佛院列異僧",
    "X41n0728_002:0150a13": "表故有佛地塔地僧地限域各別此方未行何得混",
    "X41n0728_002:0150a14": "雜義須限約。",
    "X41n0728_002:0150a15": "三別界中初科論文前示緣開仍教結法次明護",
    "X41n0728_002:0150a16": "衣且據作法攝衣為言若據自然則通彼此三簡",
    "X41n0728_002:0150a17": "佛地由下疏家伸意西土三寶地別仍斥此方混",
    "X41n0728_002:0150a18": "濫表即外也。",
    "X41n0728_002:0150a19": "又如明了論圍輪別住者先結三四小別住訖周帀",
    "X41n0728_002:0150a20": "安相四邊開路即名蘭若地此外結大別住圍之如",
    "X41n0728_002:0150a21": "鐵圍山繞四天下準此誠文一大界內隨結五三皆",
    "X41n0728_002:0150a22": "得成也。",
    "X41n0728_002:0150a23": "次科初引論圍輪別住即下所引十七之一蘭若",
    "X41n0728_002:0150a24": "翻為空處即中隔自然下舉喻顯即彰名義鐵圍",
    "X41n0728_002:0150b01": "應法師云梵言柘迦羅此云輪山故曰圍輪準下",
    "X41n0728_002:0150b02": "決判可解。",
    "X41n0728_002:0150b03": "二戒場量者善見云容二十一人減則不聽此據極",
    "X41n0728_002:0150b04": "小為言二十出罪兼所為者故局此耳彼論又云場",
    "X41n0728_002:0150b05": "內不得安僧住處有慚比丘須折却唯置佛殿。",
    "X41n0728_002:0150b06": "戒場中初明小量且據一眾行事備足故不聽減",
    "X41n0728_002:0150b07": "若兼二眾須容四十一人彼下次示廣量既制僧",
    "X41n0728_002:0150b08": "住顯知非狹。",
    "X41n0728_002:0150b09": "三種小界其量不定隨集多少依坐而結受戒極小",
    "X41n0728_002:0150b10": "下至十人說戒四人自恣五人餘更足數任時而約",
    "X41n0728_002:0150b11": "不開身外恐有訶人又不同前以是久固此但別濟",
    "X41n0728_002:0150b12": "一時作業。",
    "X41n0728_002:0150b13": "三小中初示量又下對簡比前二界相反可知。",
    "X41n0728_002:0150b14": "餘如後解。",
    "X41n0728_002:0150b15": "就攝僧界文又分三初為自然勞倦眾取濟機開立",
    "X41n0728_002:0150b16": "大界界限制約事雜煩多又開戒場上二常途難濟",
    "X41n0728_002:0150b17": "非務故開小界各如文次當自分別。",
    "X41n0728_002:0150b18": "二別釋總標中各據本緣敘三次第界限制約制",
    "X41n0728_002:0150b19": "必集故事雜煩多眾數起故非務即目難緣非常",
    "X41n0728_002:0150b20": "有故下文既廣故略指之。",
    "X41n0728_002:0150b21": "就初大界文又三種即本二同餘二隨結其義如位。",
    "X41n0728_002:0150b22": "大界標中對注可見。",
    "X41n0728_002:0150b23": "就初又二即結解也。",
    "X41n0728_002:0150b24": "就初結中以是眾同之本作業之基生善滅惡之良",
    "X41n0728_002:0150c01": "緣住法依僧之淨地其緣具也得成遂於前言其相",
    "X41n0728_002:0150c02": "乖也必顛覆於後轍有人立義薄列四門叢雜交加",
    "X41n0728_002:0150c03": "難曉成敗得在浮沈失在現行故直敘通披文獲事",
    "X41n0728_002:0150c04": "且位十門一相是非二形體狀三竪標域四唱方隅",
    "X41n0728_002:0150c05": "五集僧法六不受欲七加法消文八法有無九顯失",
    "X41n0728_002:0150c06": "不十結不成。",
    "X41n0728_002:0150c07": "初本二同結法中初科為二初敘界功前四句初",
    "X41n0728_002:0150c08": "句示攝僧次句彰成法第三句明辨事第四句顯",
    "X41n0728_002:0150c09": "勝處住法依僧即二同也次四句明成壞前言即",
    "X41n0728_002:0150c10": "初結之法後轍謂向後行事有人下二明緣相初",
    "X41n0728_002:0150c11": "敘古薄略其文已亡不知所立列門既少事無條",
    "X41n0728_002:0150c12": "緒故云叢雜也隱顯互見故云得在浮沈行事難",
    "X41n0728_002:0150c13": "明故云失在現行故下顯今委備搜文獲事謂撿",
    "X41n0728_002:0150c14": "尋諸教得所合行之事十門中初二是處三四即",
    "X41n0728_002:0150c15": "事五六是人自餘並法。",
    "X41n0728_002:0150c16": "初定相者意在依標識體了知同別。",
    "X41n0728_002:0150c17": "善見八種一山相者大如須彌小如象大若作標畔",
    "X41n0728_002:0150c18": "豈直指山此還不識分齊據理約邊約峯指別處所",
    "X41n0728_002:0151a01": "使有尺寸如明了論說二石相者大如牛許小者三",
    "X41n0728_002:0151a02": "十秤漫石不得應別安石作準此據山理有通別也",
    "X41n0728_002:0151a03": "三林相者草竹體空不堅實故極小四樹連接亦須",
    "X41n0728_002:0151a04": "依邊不可通指四樹相者枯朽不任極小高八寸形",
    "X41n0728_002:0151a05": "如針大無自生者新種亦得五路相者窮途不得通",
    "X41n0728_002:0151a06": "於車步短齊三四村者亦任作六蟻封相者極小高",
    "X41n0728_002:0151a07": "八寸者得七江相者好王治化五日一雨不以為相",
    "X41n0728_002:0151a08": "四月不雨常流不斷者亦得作八水相者謂自然池",
    "X41n0728_002:0151a09": "若入田水不以為相。",
    "X41n0728_002:0151a10": "初門善見山相但是總體義須別指峰巒巖巁以",
    "X41n0728_002:0151a11": "為分齊如了論者即下所引一丈五尺別安石等",
    "X41n0728_002:0151a12": "二中漫石謂無稜角者準下決前山相不可漫指",
    "X41n0728_002:0151a13": "三四兩相並前簡不堪後顯體量四樹已上為林",
    "X41n0728_002:0151a14": "獨株為樹五中窮途不得謂極底路人絕草生失",
    "X41n0728_002:0151a15": "本相故任字平呼六中螻蟻運土成聚謂之蟻封",
    "X41n0728_002:0151a16": "七中好王正法治世雨不失時莫測水之深淺故",
    "X41n0728_002:0151a17": "不可用八除田水以不常故然此二相於事難顯",
    "X41n0728_002:0151a18": "或約堤岸或取涯畔或立別標從總為名但云江",
    "X41n0728_002:0151a19": "等。",
    "X41n0728_002:0151a20": "四分列相則十餘種如空處露地草[卄/積]釘杙皆非久",
    "X41n0728_002:0151a21": "固不可依承一時規域作業便解得準律文若久住",
    "X41n0728_002:0151a22": "處擬後追訪可通律論兩有兼濟。",
    "X41n0728_002:0151a23": "四分十餘委如鈔記且舉四種以明非固更有荊",
    "X41n0728_002:0151a24": "棘汪水糞聚等皆非久固之物一下約義通之如",
    "X41n0728_002:0151b01": "空露等止可暫用故云得準律也然律列樹林山",
    "X41n0728_002:0151b02": "巖等與論大同故云可通律論即如論中小樹蟻",
    "X41n0728_002:0151b03": "封豈是久固草竹窮途等何妨暫時今以意定若",
    "X41n0728_002:0151b04": "論暫用諸物皆通若取久永必須別選。",
    "X41n0728_002:0151b05": "二界形者隨方斜角竝悉得成。",
    "X41n0728_002:0151b06": "故善見五相一方二圓三鼓形四半月五三角。",
    "X41n0728_002:0151b07": "第二界形善見鼓與半月以物象之。",
    "X41n0728_002:0151b08": "明了論中其形十七皆謂曲直重沓等略顯五三以",
    "X41n0728_002:0151b09": "為神解之路一長圓別住地形細長兩頭圓也逐此",
    "X41n0728_002:0151b10": "地相一丈五尺別立石已周帀如此依石唱之先結",
    "X41n0728_002:0151b11": "布薩界後結不失衣等二四角別住三水波四山五",
    "X41n0728_002:0151b12": "巖六半月七自性八圍輪九二繩十四廂等皆約其",
    "X41n0728_002:0151b13": "物體即標列名豈唯十七隨相無量知名便罷餘如",
    "X41n0728_002:0151b14": "彼論。",
    "X41n0728_002:0151b15": "了論長圓或一丈或五尺趣舉遠近以彰立相言",
    "X41n0728_002:0151b16": "水波者標相屈曲狀如波焉自性即蘭若空處二",
    "X41n0728_002:0151b17": "繩謂兩處繩圍中間連續四廂即四向有屋中有",
    "X41n0728_002:0151b18": "空庭且列十種餘即一門方土比丘尼優波塞垣",
    "X41n0728_002:0151b19": "墻滿圓顛狂竝如鈔記具解皆下疏家總示結略",
    "X41n0728_002:0151b20": "指廣。",
    "X41n0728_002:0151b21": "三竪標域者結界之本在此一門得在玅者諸緣竝",
    "X41n0728_002:0151b22": "具漫有所指尠入法儀。",
    "X41n0728_002:0151b23": "三竪標中初科斯乃結法正陳本意乖此則心無",
    "X41n0728_002:0151b24": "所緣法無所被故知為要。",
    "X41n0728_002:0151c01": "若欲竪者前識三量一者界標即唱者之所據二者",
    "X41n0728_002:0151c02": "界相即羯磨之所牒三者界體即作法之依地或標",
    "X41n0728_002:0151c03": "即體相在標外或標異體相在標內若論其相必在",
    "X41n0728_002:0151c04": "體外引此附事何有不成欲知和別夏限衣藥但曉",
    "X41n0728_002:0151c05": "此三便有界也不識標體虗指山林或約城邑不緣",
    "X41n0728_002:0151c06": "其事得其語矣奈無義何。",
    "X41n0728_002:0151c07": "示量中初科前分三量初是周回標物二謂四圍",
    "X41n0728_002:0151c08": "外表羯磨牒云四方相內是也三即所圍內地循",
    "X41n0728_002:0151c09": "外為相則標下即體就裏為相則標與體異標體",
    "X41n0728_002:0151c10": "容有異同體相必不相離故云相必體外也引下",
    "X41n0728_002:0151c11": "次示成否在於明暗。",
    "X41n0728_002:0151c12": "今竪其標若在聚落多依牆域隨約內外竝成處所",
    "X41n0728_002:0151c13": "若在空野多依林泉隨約標樹終識尺寸竝為相也",
    "X41n0728_002:0151c14": "若有戒場先竪三相周圍各別互不相接無則一重",
    "X41n0728_002:0151c15": "任時遠近。",
    "X41n0728_002:0151c16": "竪法中初文前明標相聚蘭兩別莫不皆取分齊",
    "X41n0728_002:0151c17": "分明若下次明戒場有無立相多少有場三相如",
    "X41n0728_002:0151c18": "後自明。",
    "X41n0728_002:0151c19": "問二界不接中間一標得兩相不。",
    "X41n0728_002:0151c20": "有人云一肘已上大者得成如明了論疏一山一石",
    "X41n0728_002:0151c21": "東西各結又如十誦有問者言得竝結不佛答周帀",
    "X41n0728_002:0151c22": "說為內外相者是也。",
    "X41n0728_002:0151c23": "問答中古解局量不許減小仍引了論山石東西",
    "X41n0728_002:0151c24": "證知標廣下引十誦周帀分相驗須相遠。",
    "X41n0728_002:0152a01": "今解此文不許接者恐兩界相通但得有隔何論大",
    "X41n0728_002:0152a02": "小如前二繩繩即體也可以情通云山石者亦恐相",
    "X41n0728_002:0152a03": "涉耳須得意也。",
    "X41n0728_002:0152a04": "今解中初通十誦如下次釋了論彼尚用繩為標",
    "X41n0728_002:0152a05": "則知山石未必須大。",
    "X41n0728_002:0152a06": "四唱方相。",
    "X41n0728_002:0152a07": "律使舊住者唱諳練方隅有所分次雖是舊住未了",
    "X41n0728_002:0152a08": "前緣不妨新客深閑內外依標而唱義當舊者律制",
    "X41n0728_002:0152a09": "堪能豈局客主竝識標體及相三種通別。",
    "X41n0728_002:0152a10": "第四唱相簡人中初通律意雖下次約義決當猶",
    "X41n0728_002:0152a11": "同也律文凡作羯磨皆云眾中堪能者作故可取",
    "X41n0728_002:0152a12": "證竝下示堪能之相標即體為通標異體即別。",
    "X41n0728_002:0152a13": "五分中使一比丘唱四方界相又唱除內地為安戒",
    "X41n0728_002:0152a14": "場故須除也今時結者內外兩相前後別唱所除之",
    "X41n0728_002:0152a15": "外相是空地事最顯也至文更述。",
    "X41n0728_002:0152a16": "次唱法中初引文示除內地者但唱外相相中牒",
    "X41n0728_002:0152a17": "除內地即不唱內相也今下示今法但唱兩相不",
    "X41n0728_002:0152a18": "須牒除至文述者即戒場中。",
    "X41n0728_002:0152a19": "五集僧相。",
    "X41n0728_002:0152a20": "五百問云不得夜結結亦應成恐非不顯又云欲結",
    "X41n0728_002:0152a21": "時四角標頭安人立望不使人入入則不成當先結",
    "X41n0728_002:0152a22": "戒場等亦以人雜是非不可通練非數何損是數可",
    "X41n0728_002:0152a23": "遮耳。",
    "X41n0728_002:0152a24": "五明集僧引誡中初引論有三前定時節恐非不",
    "X41n0728_002:0152b01": "顯者謂別眾不足暗處難知必燈燭分明理應無",
    "X41n0728_002:0152b02": "損又下次明撿察恐入自然當下三明先後亦下",
    "X41n0728_002:0152b03": "疏家顯上時節撿察之意非數等者謂不得滿者",
    "X41n0728_002:0152b04": "不集無損得滿之人別則成遮。",
    "X41n0728_002:0152b05": "若六種自然相中結者標狹相寬盡自然集故僧祇",
    "X41n0728_002:0152b06": "七樹之外異眾不犯可以準收若標寬相狹者盡標",
    "X41n0728_002:0152b07": "集之。",
    "X41n0728_002:0152b08": "次明集中初文有二標狹則相在標外須出標集",
    "X41n0728_002:0152b09": "標寬則相在標內須出相集。",
    "X41n0728_002:0152b10": "有人言但盡自然亦得以相外標內是無法地未是",
    "X41n0728_002:0152b11": "法被何勞遠集。",
    "X41n0728_002:0152b12": "次科古謂標寬相狹未結在自然外不妨作法結",
    "X41n0728_002:0152b13": "已雖同法界結法已成故不須集。",
    "X41n0728_002:0152b14": "今解云雖在自然之外非別所收然作法文中通牒",
    "X41n0728_002:0152b15": "標內擬成二同唱時結時別眾在內律無所開何得",
    "X41n0728_002:0152b16": "非別界為法本義必深防既無正文亦須比用故僧",
    "X41n0728_002:0152b17": "祇避難界云三由旬內彼有比丘若呼來若出界去",
    "X41n0728_002:0152b18": "然後結之無問相之內外有尼界者不妨必有僧界",
    "X41n0728_002:0152b19": "內有比丘但不出界亦不須喚此則明文召集不可",
    "X41n0728_002:0152b20": "人語有依也。",
    "X41n0728_002:0152b21": "三中初以義通唱相所圍結法所牒明非異處故",
    "X41n0728_002:0152b22": "判成別界下次引比例眾法所依故為法本僧祇",
    "X41n0728_002:0152b23": "難界三由旬集豈非據標尼界兩不相礙僧界義",
    "X41n0728_002:0152b24": "須隔出此下準判所謂依法不依人也。",
    "X41n0728_002:0152c01": "六不得受欲者有三義。",
    "X41n0728_002:0152c02": "一結界眾同之本理須通和餘法眾同之末竝依後",
    "X41n0728_002:0152c03": "起故不開欲也。",
    "X41n0728_002:0152c04": "六明欲法初義明其制急。",
    "X41n0728_002:0152c05": "二者自然本弱僧事不行不開一結用通僧界諸務",
    "X41n0728_002:0152c06": "不立故此白二乃是前開欲是末緣必憑僧起界是",
    "X41n0728_002:0152c07": "作法強故攝之。",
    "X41n0728_002:0152c08": "二中初敘僧法不許自然唯一結界事須開耳首",
    "X41n0728_002:0152c09": "冠諸務故云前開欲下次明欲法必須法地僧本",
    "X41n0728_002:0152c10": "欲末從本故勝。",
    "X41n0728_002:0152c11": "三者結界本興為存限域依正兩報附此而知若開",
    "X41n0728_002:0152c12": "欲結終非委練故十誦云作羯磨人死餘不知相者",
    "X41n0728_002:0152c13": "應捨更結非欲之致可見意矣。",
    "X41n0728_002:0152c14": "三中初正明為知界相此義最長常途即以處為",
    "X41n0728_002:0152c15": "依報人為正報今云兩報即攝三界依報則攝食",
    "X41n0728_002:0152c16": "攝衣知其持犯正報則攝僧作業知其和別故云",
    "X41n0728_002:0152c17": "附此而知故下引證文據明矣。",
    "X41n0728_002:0152c18": "七加法消文就分為二初標後釋。",
    "X41n0728_002:0153a01": "初中結初大界者標也大界有三人法在前故云初",
    "X41n0728_002:0153a02": "也。",
    "X41n0728_002:0153a03": "七中釋標可解。",
    "X41n0728_002:0153a04": "就釋分五謂緣開制相結也。",
    "X41n0728_002:0153a05": "僧會疲極者緣也律緣說戒初依自然隨身立界終",
    "X41n0728_002:0153a06": "成混亂若論說聽須總一集致百千眾一時奔赴竟",
    "X41n0728_002:0153a07": "不定處徒費時功如上教興也。",
    "X41n0728_002:0153a08": "文中初緣初依自然即始制統通隨身立界即次",
    "X41n0728_002:0153a09": "分六相初不定處聽作戒堂後復移易故云竟不",
    "X41n0728_002:0153a10": "定也指上教興即前制意。",
    "X41n0728_002:0153a11": "文云聽隨住結者以自然通漫未是相收隨所住處",
    "X41n0728_002:0153a12": "立相加結有大利益一則審知說處二則分於限域",
    "X41n0728_002:0153a13": "三則身心不疲四則不廢正業略有弘義理故開之。",
    "X41n0728_002:0153a14": "開中初敘教意下列四益竝翻自然弘即訓大通",
    "X41n0728_002:0153a15": "收上四。",
    "X41n0728_002:0153a16": "文中盡集不受欲者上雖開結欲是別緣恐同法界",
    "X41n0728_002:0153a17": "故又制也。",
    "X41n0728_002:0153a18": "制中開已復制故云又也。",
    "X41n0728_002:0153a19": "是中舊住下第四相也初文後義。",
    "X41n0728_002:0153a20": "相中分文從是中至隨有稱之是文應須下是義。",
    "X41n0728_002:0153a21": "初中律本但令唱相及論臨機附事不合。",
    "X41n0728_002:0153a22": "釋文中點律通漫而無唱之法式故云附事不合。",
    "X41n0728_002:0153a23": "自義設下準文行事此一作業最是群宗故須鋪列",
    "X41n0728_002:0153a24": "使可觀採解界後法準此依用。",
    "X41n0728_002:0153b01": "義設中初科初示文意諸法之本故曰群宗解下",
    "X41n0728_002:0153b02": "次指餘法解界後者即餘大界及戒場等竝同此",
    "X41n0728_002:0153b03": "也。",
    "X41n0728_002:0153b04": "若欲結者還引十緣次第至八方可加唱疏者疎也",
    "X41n0728_002:0153b05": "疎決疑壅必不曉者披文見意未勞煩隱虗喪累世",
    "X41n0728_002:0153b06": "恐不委觀更重張之一量結界標體相也二量集處",
    "X41n0728_002:0153b07": "唯在自然三量召法鳴槌諸相四明僧集約標約界",
    "X41n0728_002:0153b08": "唯四人僧五明和合集者非別六明簡練須曉非數",
    "X41n0728_002:0153b09": "七明欲法非是所行八須標相引文告令。",
    "X41n0728_002:0153b10": "次科排緣中初敘重意仍解疏義以顯須明前雖",
    "X41n0728_002:0153b11": "總示猶慮未曉故云恐不委觀一下次正列緣四",
    "X41n0728_002:0153b12": "集僧中界狹約標標狹約界餘竝如前。",
    "X41n0728_002:0153b13": "四分唱人無名十誦五分列者為欲舉名牒所唱相",
    "X41n0728_002:0153b14": "此不稱者恐濫為別亦有牒名義亦通得莫非成僧",
    "X41n0728_002:0153b15": "故後云結大界也名是緣耳唱相不得羯磨文中牒",
    "X41n0728_002:0153b16": "故如五百問云五僧者以唱相者在四人外今不稱",
    "X41n0728_002:0153b17": "名即為僧故四人亦得耳。",
    "X41n0728_002:0153b18": "唱法中初文為三初明諸部不同各出所計亦下",
    "X41n0728_002:0153b19": "次顯通意謂羯磨詞中前縱牒名後正結界所為",
    "X41n0728_002:0153b20": "自別牒亦不妨名下三彰濫所以謂唱相若稱羯",
    "X41n0728_002:0153b21": "磨必牒若止四人行事恐謂所牒非數能秉非僧",
    "X41n0728_002:0153b22": "故云濫別五百問論十誦同宗制必五人正防此",
    "X41n0728_002:0153b23": "濫今但不稱法中不牒永無疑濫故云四人亦得。",
    "X41n0728_002:0153b24": "注云屈曲隨稱者以不委分齊通約山水從門直過",
    "X41n0728_002:0153c01": "內外起非終乖作業徒設處所廣如鈔顯至時引之",
    "X41n0728_002:0153c02": "委示後悟。",
    "X41n0728_002:0153c03": "次科通約山水謂漫指標物從門直過謂不隨屈",
    "X41n0728_002:0153c04": "曲如寺正門兩邊墻闊門[門@艮]半中外唱直過則[門@艮]",
    "X41n0728_002:0153c05": "外有界容有不集別眾之非內唱直過則[門@艮]內非",
    "X41n0728_002:0153c06": "界容有失欲破夏離衣之過故云內外起非事鈔",
    "X41n0728_002:0153c07": "雖詳大略盡此。",
    "X41n0728_002:0153c08": "唱相三徧律無定約論知制限一徧足明但僧中行",
    "X41n0728_002:0153c09": "事乞唱都是先緣僧別乃殊三徧無爽。",
    "X41n0728_002:0153c10": "三中三一既無明據故準乞法例之僧別雖異先",
    "X41n0728_002:0153c11": "緣是同意令審悉知界分齊。",
    "X41n0728_002:0153c12": "五明加結緣正文二。",
    "X41n0728_002:0153c13": "初顯何人秉法四位分之二約位定人二約法定用。",
    "X41n0728_002:0153c14": "五加結法初緣能秉中初科約位定人謂夏次上",
    "X41n0728_002:0153c15": "下約法定用即學解優劣。",
    "X41n0728_002:0153c16": "若上座者如五分說即上無人母論約夏局就德顯",
    "X41n0728_002:0153c17": "不可依也故十誦云上座一人補如來也必有所壞",
    "X41n0728_002:0153c18": "次座亦得如身子法輪大將時亦預說上二不堪誦",
    "X41n0728_002:0154a01": "律次三非謂誦文必兼識義也若不誦者雖不連字",
    "X41n0728_002:0154a02": "累紙而曉達成敗故文云堪能作也不誦文本尚簡",
    "X41n0728_002:0154a03": "有能何況謹誦不簡通塞。",
    "X41n0728_002:0154a04": "次科初釋上座五分十誦文通老少是今所取母",
    "X41n0728_002:0154a05": "論局者彼云從無夏至九夏是下座十夏至十九",
    "X41n0728_002:0154a06": "名中座二十至四十九名上座十誦中上座眾首",
    "X41n0728_002:0154a07": "替補佛處末世庸鄙安可濫當必下釋次座有所",
    "X41n0728_002:0154a08": "壞者謂前上座神昏德缺不堪任故智論說舍利",
    "X41n0728_002:0154a09": "弗是第二轉法輪大將或時替佛說法說戒彌勒",
    "X41n0728_002:0154a10": "下生經云大智舍利弗能隨佛轉法輪佛法之大",
    "X41n0728_002:0154a11": "將身子華言以母身軀好子從母號故云身子上",
    "X41n0728_002:0154a12": "下釋誦律上二不堪句絕若下釋不誦律下準選",
    "X41n0728_002:0154a13": "能決上誦文必兼解義位雖四別解能必同通塞",
    "X41n0728_002:0154a14": "即是明昧。",
    "X41n0728_002:0154a15": "若據餘律上座說戒持律羯磨者以上座昏朽秉御",
    "X41n0728_002:0154a16": "是難依文誡約有同佛世四分總列竝據有能應預",
    "X41n0728_002:0154a17": "未閑亦通學悔。",
    "X41n0728_002:0154a18": "三中初示餘律即是五分持律羯磨還簡堪能上",
    "X41n0728_002:0154a19": "座說戒則通昏杇如來在世親臨說戒今推眾首",
    "X41n0728_002:0154a20": "事有同焉次明本宗總列即前四位應預未閑謂",
    "X41n0728_002:0154a21": "得滿者非堪能故學悔秉法如上已明。",
    "X41n0728_002:0154a22": "九問集緣十答云結大界羯磨以界含大小聲教須",
    "X41n0728_002:0154a23": "分不可混也此一既爾餘例取通。",
    "X41n0728_002:0154a24": "問答二緣通問別答餘皆例爾。",
    "X41n0728_002:0154b01": "二正加中又須詳解由識此義如鏡鑒形前曉集法",
    "X41n0728_002:0154b02": "達九等之參差次顯緣非了眾相之成敗後解聖教",
    "X41n0728_002:0154b03": "照文義之通塞斯之三鏡總羯磨之宏綱必曉此蹤",
    "X41n0728_002:0154b04": "則後文無所復用不能頓略示有所須故詮敘耳讀",
    "X41n0728_002:0154b05": "須見意也。",
    "X41n0728_002:0154b06": "正加中初文又二初略示前下次廣明初二句躡",
    "X41n0728_002:0154b07": "前集法羯磨九品階降不同故云九等(舊云始稱量終第九",
    "X41n0728_002:0154b08": "者非)次二句躡上緣成緣非即十緣七非後二句即",
    "X41n0728_002:0154b09": "敘當文文義通塞如下自明斯下通結必解此三",
    "X41n0728_002:0154b10": "綱紀在手則何用後文但行事所須不可頓略故",
    "X41n0728_002:0154b11": "復敘之至論秉御大綱已盡此矣誡令見意其意",
    "X41n0728_002:0154b12": "如此。",
    "X41n0728_002:0154b13": "就分為二初依文相解羯磨本後重列諸門釋其疑",
    "X41n0728_002:0154b14": "妨。",
    "X41n0728_002:0154b15": "就前又二初單白者牒事告也既非輕約義須詳述",
    "X41n0728_002:0154b16": "故又羯磨和決方定。",
    "X41n0728_002:0154b17": "初白分五。",
    "X41n0728_002:0154b18": "一大德僧聽者恐妄緣事無情同秉故初總告誡耳",
    "X41n0728_002:0154b19": "識也。",
    "X41n0728_002:0154b20": "二此住處下牒緣告眾擬成本業也。",
    "X41n0728_002:0154b21": "三若僧時到僧忍聽者法事契會謂時到也詳集同",
    "X41n0728_002:0154b22": "舉謂忍聽也今約心和勸聽可也前約身和勸聽聞",
    "X41n0728_002:0154b23": "也兩聲別召事義亦乖不解兩緣名非數也。",
    "X41n0728_002:0154b24": "初解文相單白第三句初通釋法事契會等者謂",
    "X41n0728_002:0154c01": "能所相應稱可眾心故今下別點聽字平去兩音",
    "X41n0728_002:0154c02": "前後須別。",
    "X41n0728_002:0154c03": "四僧今於此相內結下單牒根本勸僧同決不可遲",
    "X41n0728_002:0154c04": "疑也。",
    "X41n0728_002:0154c05": "第四句初科可解。",
    "X41n0728_002:0154c06": "前第二句緣本雙陳者住處比丘緣也唱大界相本",
    "X41n0728_002:0154c07": "也及至第四緣是傍疎本是親正故直舉示決通和",
    "X41n0728_002:0154c08": "相也。",
    "X41n0728_002:0154c09": "二中躡前第二對辨雙單緣謂先敘因由本即正",
    "X41n0728_002:0154c10": "陳所為前是告眾義必雙標後決成和文須單舉。",
    "X41n0728_002:0154c11": "列二同者結界所為非正結事當時為說戒故便結",
    "X41n0728_002:0154c12": "此界因牒入法律本多然戒相竝是不可怪也。",
    "X41n0728_002:0154c13": "三中初示意結界本出布薩犍度因集說戒奔馳",
    "X41n0728_002:0154c14": "疲頓故聽別結即以二同牒入羯磨如下文云不",
    "X41n0728_002:0154c15": "著亦得明非羯磨所被正緣律下舉例律本羯磨",
    "X41n0728_002:0154c16": "多用緣起牒入法中如冶諫等故曰多然又諸戒",
    "X41n0728_002:0154c17": "相竝用前緣牒入戒本如盜殺等舉之可知故云",
    "X41n0728_002:0154c18": "竝是。",
    "X41n0728_002:0155a01": "五白如是者事已達僧更無餘慮故結上務知作業",
    "X41n0728_002:0155a02": "也。",
    "X41n0728_002:0155a03": "第五句如是二字指示之辭謂所白事如是而已",
    "X41n0728_002:0155a04": "即結上也。",
    "X41n0728_002:0155a05": "就後羯磨又分為三初從大德僧聽下至誰諸長老",
    "X41n0728_002:0155a06": "忍明作業將決情事須和還牒白中第二緣本雙牒",
    "X41n0728_002:0155a07": "以告情也二今僧於此相內下至不忍者說還牒白",
    "X41n0728_002:0155a08": "中第四單本重告大眾勸僧和決語默表情不可久",
    "X41n0728_002:0155a09": "也三僧已忍下眾情陳露默顯通和故牒本情持之",
    "X41n0728_002:0155a10": "在事也。",
    "X41n0728_002:0155a11": "次釋羯磨初解為三段初陳情告眾二審眾可否",
    "X41n0728_002:0155a12": "三顯眾已和言情事者情謂能秉之心事即所被",
    "X41n0728_002:0155a13": "之事所被自分情非情別今望能秉一切羯磨竝",
    "X41n0728_002:0155a14": "須心和通為情事語默表情者語則表別默則表",
    "X41n0728_002:0155a15": "和即文云忍者默然不忍者說說即語也眾情下",
    "X41n0728_002:0155a16": "二句釋僧已忍至竟字前審說默眾既無說即顯",
    "X41n0728_002:0155a17": "情和故為成相故下一句釋僧忍默然故持下一",
    "X41n0728_002:0155a18": "句釋是事如是持持謂同心秉行非輕爾也。",
    "X41n0728_002:0155a19": "有人解云羯磨為二從初至結大界竟明前白委告",
    "X41n0728_002:0155a20": "緣本具彰今重舉陳顯成業處還牒前白勸僧和默",
    "X41n0728_002:0155a21": "二僧忍默然下結前兩告業成後語就前體中又分",
    "X41n0728_002:0155a22": "為四初大德僧聽告眾靜緣二此住處下至同說戒",
    "X41n0728_002:0155a23": "牒二雙告三誰諸長老忍僧於此四方相內下勸僧",
    "X41n0728_002:0155a24": "同和共成作業必所不忍亦須陳說四僧已忍下既",
    "X41n0728_002:0155b01": "已久默事決可知故單牒本成前默相。",
    "X41n0728_002:0155b02": "次師中初麤分為二前體後結躡前白法對顯羯",
    "X41n0728_002:0155b03": "磨白是委告且使眾知羯磨勸和正顯成業結前",
    "X41n0728_002:0155b04": "兩告總收白羯磨也業成後語即結詞也就下次",
    "X41n0728_002:0155b05": "於初段復分四別牒二雙告即緣本也。",
    "X41n0728_002:0155b06": "有人解為三從初至誰不忍者說總牒緣本勸僧通",
    "X41n0728_002:0155b07": "和語默之間足顯同別故白四法約說制三可以例",
    "X41n0728_002:0155b08": "知二僧已忍下至結竟字牒前忍默表業成就作法",
    "X41n0728_002:0155b09": "至此是竟處也豈至三說即是作竟召令忍默不忍",
    "X41n0728_002:0155b10": "便說尋聲即說安有法成故至竟字結前默相此義",
    "X41n0728_002:0155b11": "定矣三僧忍默然下不異前解。",
    "X41n0728_002:0155b12": "後師中由前二師竝將僧已忍下為結成文則知",
    "X41n0728_002:0155b13": "皆以說字為法竟處今此分三初至說字止顯同",
    "X41n0728_002:0155b14": "別仍舉白四三說例知非竟二指定成處仍責前",
    "X41n0728_002:0155b15": "解未為盡理三同次師故略指耳。",
    "X41n0728_002:0155b16": "上三消判各有指南後釋附文可依行也。",
    "X41n0728_002:0155b17": "結斷中上二句通示三釋下二句別取後解各有",
    "X41n0728_002:0155b18": "指南言其所示皆有理也昔黃帝與蚩尤戰蚩尤",
    "X41n0728_002:0155b19": "作大霧迷其四方黃帝作指南車一指於南則餘",
    "X41n0728_002:0155b20": "方可辨遂擒蚩尤而即帝位(出崔豹古今注)言附文者示",
    "X41n0728_002:0155b21": "可取之意謂約義分節文相甚親比前二師則為",
    "X41n0728_002:0155b22": "優矣。",
    "X41n0728_002:0155b23": "就此分五一有無二通塞三增減四成敗五釋疑初。",
    "X41n0728_002:0155b24": "有無者。",
    "X41n0728_002:0155c01": "次列諸門初門有無但明白法第二一句有則五",
    "X41n0728_002:0155c02": "句無則四句若白四中白竝是五句唯單白及白",
    "X41n0728_002:0155c03": "二白或四或五句故須明之。",
    "X41n0728_002:0155c04": "白中文五第二句者牒時有顯晦有則牒緣牒本無",
    "X41n0728_002:0155c05": "則略之連唱第三若僧時到至第四句方牒其二總",
    "X41n0728_002:0155c06": "告結白故律文中竝牒緣本故若有緣起如前結界",
    "X41n0728_002:0155c07": "須比丘唱若有乞辭諸受懺等第二句中並牒緣本",
    "X41n0728_002:0155c08": "故具五句若諸差人無因緣者但有四句如前述也。",
    "X41n0728_002:0155c09": "白文中初示文相顯晦即是有無若五句白則第",
    "X41n0728_002:0155c10": "四句單牒根本若四句白則雙牒緣本故云牒二",
    "X41n0728_002:0155c11": "總告等仍指律文諸白證之若有下次出所以如",
    "X41n0728_002:0155c12": "前述者即指當科無則略之等文。",
    "X41n0728_002:0155c13": "羯磨文中無可為論。",
    "X41n0728_002:0155c14": "次羯磨中一切羯磨定具五句故無可論。",
    "X41n0728_002:0155c15": "二辯通塞者文義為二。",
    "X41n0728_002:0155c16": "次明通塞通謂白與羯磨前後綱要文義咸同塞",
    "X41n0728_002:0155c17": "謂兩間緣本隨事各異故文別義同。",
    "X41n0728_002:0155c18": "如單白中第一第三第五此之三句文義通一百三",
    "X41n0728_002:0156a01": "十四白也依文謹誦何有虧盈。",
    "X41n0728_002:0156a02": "白中初科虧盈即加減也。",
    "X41n0728_002:0156a03": "第二第四此之二句文局一事義通諸務試為舉之。",
    "X41n0728_002:0156a04": "次科標舉中文局一事謂結說受各不相同義通",
    "X41n0728_002:0156a05": "諸務謂緣本雙單諸白無異。",
    "X41n0728_002:0156a06": "如結界云舊住比丘謂初緣也牒方相者謂事本也",
    "X41n0728_002:0156a07": "說戒白云今僧十五日亦是緣也布薩說戒亦事本",
    "X41n0728_002:0156a08": "也受戒白云某甲從和尚乃至清淨衣鉢具足等竝",
    "X41n0728_002:0156a09": "緣也今從僧乞戒即事本也如是例通緣本是一自",
    "X41n0728_002:0156a10": "可知也。",
    "X41n0728_002:0156a11": "第二句中略舉三法餘自例知然據單白緣本可",
    "X41n0728_002:0156a12": "分若羯磨前白則緣本不同如結界白比丘為緣",
    "X41n0728_002:0156a13": "牒相為本及至羯磨人相竝緣結界是本受白亦",
    "X41n0728_002:0156a14": "爾從和尚等為緣乞戒為本若論羯磨從乞皆緣",
    "X41n0728_002:0156a15": "僧受為本隨義栽取不可一例。",
    "X41n0728_002:0156a16": "至第四句中單牒根本略去前緣縱有雙者結翻非",
    "X41n0728_002:0156a17": "淨何以括耶故結界白云於此相內結大界豈非本",
    "X41n0728_002:0156a18": "所為事也說戒第四云和合說戒亦是本也受戒第",
    "X41n0728_002:0156a19": "四云僧與某甲受具亦是本也本義是通受說文異。",
    "X41n0728_002:0156a20": "第四句中初總示據義唯單或有雙者結集翻傳",
    "X41n0728_002:0156a21": "治文不淨何下次別列後二句結示通局。",
    "X41n0728_002:0156a22": "極知費辭意取解了達則後不看文覽事便作可謂",
    "X41n0728_002:0156a23": "稱量羯磨其致在於此乎。",
    "X41n0728_002:0156a24": "結誥中初二句示意達下彰益仍舉律制稱量羯",
    "X41n0728_002:0156b01": "磨意在明解如前已釋。",
    "X41n0728_002:0156b02": "羯磨之辭亦同斯舉大德僧聽誰諸長老忍僧忍者",
    "X41n0728_002:0156b03": "默然不忍者便說僧已忍作某竟此字已前文義皆",
    "X41n0728_002:0156b04": "通中牒緣本義通文局僧忍默下文義亦通通據白",
    "X41n0728_002:0156b05": "二白四兩羯磨也。",
    "X41n0728_002:0156b06": "羯磨中初科前後俱通共有五句中牒緣本即三",
    "X41n0728_002:0156b07": "中間通據下簡去單白但通二法耳。",
    "X41n0728_002:0156b08": "俱通易解莫非謹誦文局義通更牒一兩。",
    "X41n0728_002:0156b09": "別明中初文上二句指綱要下二句標緣本更牒",
    "X41n0728_002:0156b10": "一兩即下所舉結界受戒對前單白故云更也。",
    "X41n0728_002:0156b11": "比見誦者受法煩拏頭踵迴互例失求和尚此猶未",
    "X41n0728_002:0156b12": "見疏也若見不致此辭故作法時十人通練片有差",
    "X41n0728_002:0156b13": "殊即須訶說豈唯戒師獨秉斯教有非不識作業不",
    "X41n0728_002:0156b14": "成相似比丘滿洲信矣。",
    "X41n0728_002:0156b15": "次科初敘過有三煩拏即調弄音聲過拏謂牽引",
    "X41n0728_002:0156b16": "令長也頭踵迴互即前後顛倒過踵即足跟例失",
    "X41n0728_002:0156b17": "求和尚詞句脫失過謂受法中多不牒某甲從和",
    "X41n0728_002:0156b18": "尚求受具足戒直云今從僧等也此下斥非又二",
    "X41n0728_002:0156b19": "初責其不學故下示其成否十師通練則成有一",
    "X41n0728_002:0156b20": "不識則否無戒滿洲文出大集形服濫道故曰相",
    "X41n0728_002:0156b21": "似。",
    "X41n0728_002:0156b22": "何謂義耶羯磨法中誰諸長老忍前緣本雙牒長老",
    "X41n0728_002:0156b23": "忍僧已後單牒根本勸僧和忍此義通也。",
    "X41n0728_002:0156b24": "三中初科長老忍前即第二句後單牒本即第四",
    "X41n0728_002:0156c01": "句僧已忍下再單牒本諸法皆爾故云義通。",
    "X41n0728_002:0156c02": "約文結界此住處比丘為緣僧今結界為本誰諸長",
    "X41n0728_002:0156c03": "老忍僧今結界下直明結相竟不牒於舊住此略說",
    "X41n0728_002:0156c04": "緣也結界既爾白二同然。",
    "X41n0728_002:0156c05": "次科白二中前舉結法後二句例通。",
    "X41n0728_002:0156c06": "受戒亦然誰諸長老忍前還誦白中第二緣本雙牒",
    "X41n0728_002:0156c07": "長老忍後單牒本云僧今與某甲受戒者默然不忍",
    "X41n0728_002:0156c08": "者說此一既爾白四例然。",
    "X41n0728_002:0156c09": "白四中分文同上且舉受法餘準例之。",
    "X41n0728_002:0156c10": "據此模軌豈有浮亂然時有煩略者但翻譯治文不",
    "X41n0728_002:0156c11": "淨故失剪耳。",
    "X41n0728_002:0156c12": "四中初指前可準然下決通乖異言煩略者謂有",
    "X41n0728_002:0156c13": "羯磨第二句單牒本者如淨地之類或第四句雙",
    "X41n0728_002:0156c14": "牒緣本如分亡物付分羯磨是也理不當然過在",
    "X41n0728_002:0156c15": "翻人耳。",
    "X41n0728_002:0156c16": "三增減者。",
    "X41n0728_002:0156c17": "三明增減綱須揩準緣則不定但不乖義增減皆",
    "X41n0728_002:0156c18": "通。",
    "X41n0728_002:0157a01": "有人誦語一準羯磨以律本云當隨文句勿令增減",
    "X41n0728_002:0157a02": "等。",
    "X41n0728_002:0157a03": "引古中彼滯文相一槩不許。",
    "X41n0728_002:0157a04": "今解當依義理不可從人據前通局門中文義俱通",
    "X41n0728_002:0157a05": "者增減不得若少一字所言無詣也文局義通中莫",
    "X41n0728_002:0157a06": "不牒其緣本隨時立法多增少略俱順和法何以知",
    "X41n0728_002:0157a07": "乎如結大界即列二同戒場小界攝僧義一豈得二",
    "X41n0728_002:0157a08": "別何得不列也準此增著亦得如五分結場增文同",
    "X41n0728_002:0157a09": "一布薩等減却二同亦得如諸界等結大界字此不",
    "X41n0728_002:0157a10": "可略正是業本如是例知。",
    "X41n0728_002:0157a11": "明今中初指斥當依義者取中當故不從人者涉",
    "X41n0728_002:0157a12": "偏情故據下正明又二初示綱定言無詣者乖理",
    "X41n0728_002:0157a13": "趣也文下次明緣不定初敘通所以何下舉事釋",
    "X41n0728_002:0157a14": "成且取結界以示可否初明可增減二同之語場",
    "X41n0728_002:0157a15": "小不列加之不妨故引五分以為明準大界具列",
    "X41n0728_002:0157a16": "減亦無害反如場小文皆不列故云如諸界等結",
    "X41n0728_002:0157a17": "大下次明不可減未句指例令通餘法。",
    "X41n0728_002:0157a18": "四成壞門者。",
    "X41n0728_002:0157a19": "四明成壞綱則順成違壞緣則違通成壞。",
    "X41n0728_002:0157a20": "如前文通不可改動事義相纏增損俱敗故文云勿",
    "X41n0728_002:0157a21": "令違法也。",
    "X41n0728_002:0157a22": "綱中纏猶續也下引律文即古所執彼則通證綱",
    "X41n0728_002:0157a23": "緣今唯別證綱耳。",
    "X41n0728_002:0157a24": "餘文局中以事條是別標舉應機梵本唐辭翻傳單",
    "X41n0728_002:0157b01": "複隨其意義尚寫經中如翻三衣為臥具敷具略得",
    "X41n0728_002:0157b02": "其相失其本體等故隨其事得應法緣雖少增減不",
    "X41n0728_002:0157b03": "失事義皆得成也。",
    "X41n0728_002:0157b04": "緣中初科初標事別梵下次示理通且舉三衣以",
    "X41n0728_002:0157b05": "明差互猶為正經則驗緣中改作無過經中即指",
    "X41n0728_002:0157b06": "戒本若作離衣六年羯磨或梵或華隨牒通得又",
    "X41n0728_002:0157b07": "如說戒布薩互牒皆成故下結示通成但取應事",
    "X41n0728_002:0157b08": "不局文言。",
    "X41n0728_002:0157b09": "故諸部羯磨文義通者竝無異辭文局義通部別乖",
    "X41n0728_002:0157b10": "各意可見也如此開張舉例自委。",
    "X41n0728_002:0157b11": "次科諸部羯磨綱同緣別可驗牒緣隨機不局。",
    "X41n0728_002:0157b12": "五釋疑門。",
    "X41n0728_002:0157b13": "問羯磨文中前後竝云僧聽僧忍中間何以言長老",
    "X41n0728_002:0157b14": "忍者答事達在僧成不在別別須語默僧唯六和假",
    "X41n0728_002:0157b15": "用未彰還從別舉故曰也或有文云大德忍者終問",
    "X41n0728_002:0157b16": "別人隨時稱謂也。",
    "X41n0728_002:0157b17": "五釋疑初問僧是告眾長老囑別故問通之答中",
    "X41n0728_002:0157b18": "初正答法雖僧秉有一不和則不成就故云成否",
    "X41n0728_002:0157b19": "在別也或下次會異。",
    "X41n0728_002:0157b20": "問如欲辭稱事不成結界稱事云說戒者故知餘法",
    "X41n0728_002:0157b21": "若作不成答與欲前總說事則局故今結大界者後",
    "X41n0728_002:0157b22": "稱事故不似欲中與羯磨欲故律云僧今結界同一",
    "X41n0728_002:0157b23": "住處說等。",
    "X41n0728_002:0157b24": "次問中引前欲法例難結界不當稱事既局說戒",
    "X41n0728_002:0157c01": "不通餘事答中初敘欲法在前總赴一切僧事故",
    "X41n0728_002:0157c02": "云前總今下次明結法結後方稱與欲全異緣因",
    "X41n0728_002:0157c03": "說戒故牒二同據本結法實通一切。",
    "X41n0728_002:0157c04": "所以列二同者答凡結界意人法須一故文云同一",
    "X41n0728_002:0157c05": "住處攝人依處同一說戒攝人依法也。",
    "X41n0728_002:0157c06": "三中初科問答即顯二同舉處舉法用攝人和。",
    "X41n0728_002:0157c07": "問何故但云同說戒不云同羯磨者。",
    "X41n0728_002:0157c08": "次科問中和法有二不當偏牒。",
    "X41n0728_002:0157c09": "答未有說戒不有羯磨但舉說戒即義通也。",
    "X41n0728_002:0157c10": "答中初解意明說戒必兼羯磨舉一含二不須重",
    "X41n0728_002:0157c11": "舉。",
    "X41n0728_002:0157c12": "又有解云同一住處三業是依無別眾也同一說戒",
    "X41n0728_002:0157c13": "命行見具無乖法也表六和具顯本結也羯磨別緣",
    "X41n0728_002:0157c14": "通為不一說戒所及僧別同持為成本和故云說戒。",
    "X41n0728_002:0157c15": "次解中初分二同各攝三和命行即利與戒也羯",
    "X41n0728_002:0157c16": "磨下對校出沒羯磨為別人所為兼不一說戒通",
    "X41n0728_002:0157c17": "僧別專為成和合所以牒不牒也。",
    "X41n0728_002:0157c18": "有人云說戒明異界詳集也故律中界外戒場聞疑",
    "X41n0728_002:0158a01": "俱召也若逃叛者俱有罪失故云同一說戒若作羯",
    "X41n0728_002:0158a02": "磨唯同界同無異界同以諸界僧不假羯磨若猶須",
    "X41n0728_002:0158a03": "集用結何為終為煩慮也。",
    "X41n0728_002:0158a04": "三中即約通別兩集明著不著說戒法中界外場",
    "X41n0728_002:0158a05": "上見客比丘或聞或疑不求不喚說戒得成有罪",
    "X41n0728_002:0158a06": "此制能別也逃叛有罪此制所別也。",
    "X41n0728_002:0158a07": "有人言結大界中不牒二同亦成作業由因說戒故",
    "X41n0728_002:0158a08": "結隨牒如小界戒場不言二同亦得成就大界要牒",
    "X41n0728_002:0158a09": "方得成者餘不稱者悉應不成。",
    "X41n0728_002:0158a10": "四中元因說戒故牒入法不因羯磨故不牒耳非",
    "X41n0728_002:0158a11": "正結事不牒通成如下引二界為例此難可知。",
    "X41n0728_002:0158a12": "問內有諸界相即列多應須改更何得依誦答不須",
    "X41n0728_002:0158a13": "云云以除內地約身而論皆是界外古人有言以相",
    "X41n0728_002:0158a14": "望相相有內外以體望相相在界外則可知矣。",
    "X41n0728_002:0158a15": "四問謂大界中或有戒場別界昔人須於結法緣",
    "X41n0728_002:0158a16": "中牒除某處今家不爾故問示之答中初斥古煩",
    "X41n0728_002:0158a17": "約下示今義但云於此四方相內已簡他地鈔中",
    "X41n0728_002:0158a18": "加云內外相內若準今文不加為定古下引證相",
    "X41n0728_002:0158a19": "相對望則有內外兩別體相對望則內外兩相俱",
    "X41n0728_002:0158a20": "在體外耳。",
    "X41n0728_002:0158a22": "四分律刪補隨機羯磨疏濟緣記二之一"
}