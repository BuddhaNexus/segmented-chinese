{
    "T48n2004_003:0249b15": "萬松老人評唱天童覺和尚頌古",
    "T48n2004_003:0249b16": "從容庵錄三",
    "T48n2004_003:0249b18": "侍者離知錄",
    "T48n2004_003:0249b19": "後學性一校",
    "T48n2004_003:0249b20": "生生道人梓",
    "T48n2004_003:0249b21": "33 三聖金鱗第三十三則三聖金鱗",
    "T48n2004_003:0249b22": "示眾云。逢強即弱。遇柔即剛。兩硬相擊。必有",
    "T48n2004_003:0249b23": "一傷。且道。如何迴互去。",
    "T48n2004_003:0249b24": "舉。三聖問雪峯。透網金鱗未審。以何為食。",
    "T48n2004_003:0249b25": "不待垂綸自上鉤峯云。待汝出網來。向汝道逢人且說三分話",
    "T48n2004_003:0249b26": "聖云。一千五百人善知識。話頭也不識靈山",
    "T48n2004_003:0249b27": "授記也不似今日峯云。老僧住持事繁腦後見腮。",
    "T48n2004_003:0249b28": "近代長蘆了和尚。天童同參。住一千七百眾。",
    "T48n2004_003:0249b29": "與竹庵珪。開粥過夏。分寮入室。雪峯三聖。異",
    "T48n2004_003:0249c01": "世同風。大溈哲云。三聖可謂龍門萬仞慣曾",
    "T48n2004_003:0249c02": "作客。雪峯大似孟甞門啟豈懼高賓。三聖置",
    "T48n2004_003:0249c03": "箇問頭。不妨向荊棘林中。掇出箇膠盆子。雪",
    "T48n2004_003:0249c04": "峯先在三十步外。看爾自沾自惹道。待汝出",
    "T48n2004_003:0249c05": "網來即向汝道。奇怪。正如國手下棊先見數",
    "T48n2004_003:0249c06": "著之前。三聖見這一段不分勝敗。別行一路",
    "T48n2004_003:0249c07": "云。一千五百人善知識。話頭也不識。用法窟",
    "T48n2004_003:0249c08": "爪牙。生擒活捉。雪峯款款。只道箇老僧住持",
    "T48n2004_003:0249c09": "事繁。保福云。爭不足。讓有餘。雪竇云。可惜",
    "T48n2004_003:0249c10": "放過。好與三十棒。這棒一棒也較不得。直是",
    "T48n2004_003:0249c11": "罕遇作家。此二老一縱一奪。各有出身之路。",
    "T48n2004_003:0249c12": "高郵定和尚。有問。透網金鱗以何為食。郵云。",
    "T48n2004_003:0249c13": "乾屎橛。雪巖先師聞云。謝供養。此法喜禪悅",
    "T48n2004_003:0249c14": "不減古人。天童分上。又作麼生。頌云。",
    "T48n2004_003:0249c15": "浪級初昇。雲雷相送恨天不到　　騰躍稜稜看大用",
    "T48n2004_003:0249c16": "速禮三拜燒尾分明度禹門急著眼看　　華鱗未肯淹虀甕",
    "T48n2004_003:0249c17": "更有侯黑老成人不驚眾妥妥帖帖穩穩當當　　慣臨大敵初無",
    "T48n2004_003:0249c18": "恐受辱如榮視死如生泛泛端如五兩輕遠觀不審　　堆堆何啻",
    "T48n2004_003:0249c19": "千鈞重近覩分明高名四海復誰同天上揀月　　介立八風",
    "T48n2004_003:0249c20": "吹不動恰似不曾",
    "T48n2004_003:0249c21": "師云。絳州龍門山。禹鑿也。亦曰禹門。而有三",
    "T48n2004_003:0249c22": "級。水經云。鱣鮪出鞏穴。三月則上度龍門。得",
    "T48n2004_003:0249c23": "度為龍。否則點額而迴。浪級初昇。三級浪也。",
    "T48n2004_003:0249c24": "易文言曰。雲從龍。風從虎。雲雷相送成龍也。",
    "T48n2004_003:0249c25": "二大士騰躍威稜。三聖如浪級初昇。雪峯如",
    "T48n2004_003:0249c26": "雲雷相送。三聖既度禹門。雪峯肯淹虀甕。臨",
    "T48n2004_003:0249c27": "際送洛浦云。臨濟門下有箇赤梢鯉魚。搖頭",
    "T48n2004_003:0249c28": "擺尾向南方去也。向誰家虀甕淹殺也。向下",
    "T48n2004_003:0249c29": "正頌雪峯老僧住持事繁。兼頌三聖二問。老",
    "T48n2004_003:0250a01": "成人不驚眾。慣臨大敵初無恐。光武紀王尋",
    "T48n2004_003:0250a02": "王邑兵號百萬。進圍昆陽。光武自將作先鋒。",
    "T48n2004_003:0250a03": "殺數十人。諸將皆喜曰。劉將軍平日見小敵",
    "T48n2004_003:0250a04": "怯。今日見大敵勇。甚可怪也。乍看五兩也不",
    "T48n2004_003:0250a05": "到。子細參詳。千斤秤上。打不動。後來雪峯門",
    "T48n2004_003:0250a06": "下。出零門法眼兩派。豈非源深流長耶。利衰",
    "T48n2004_003:0250a07": "毀譽稱譏苦樂八風也。於他本分宗師。如耳",
    "T48n2004_003:0250a08": "邊風過。潭柘性和尚。謂慶壽顗和尚曰。喚爾",
    "T48n2004_003:0250a09": "作箇爺。又作麼生。",
    "T48n2004_003:0250a10": "34 風穴一塵第三十四則風穴一塵",
    "T48n2004_003:0250a11": "示眾云。赤手空拳。千變萬化。雖是將無作有。",
    "T48n2004_003:0250a12": "奈何弄假像真。且道。還有基本也無。",
    "T48n2004_003:0250a13": "舉。風穴垂語云。若立一塵家國興盛得之本有",
    "T48n2004_003:0250a14": "不立一塵家國喪亡失之本無雪竇拈拄杖云是立不立",
    "T48n2004_003:0250a15": "還有同死同生底衲僧麼不道無只是少。",
    "T48n2004_003:0250a16": "師云。雪竇舉拄杖。意在立塵處。頌云。野老從",
    "T48n2004_003:0250a17": "教不展眉。且圖家國立雄基。謀臣猛將今何",
    "T48n2004_003:0250a18": "在。此頌還有同死同生底衲僧麼。萬里清風",
    "T48n2004_003:0250a19": "只自知。野老不展眉。此話舉不全。錄中風穴",
    "T48n2004_003:0250a20": "上堂云。若立一塵。家國興盛。野老顰蹙。不立",
    "T48n2004_003:0250a21": "一塵。家國喪亡。野老安貼。於此明得。闍梨無",
    "T48n2004_003:0250a22": "分。全是老僧。於此不明。老僧即是闍梨。闍梨",
    "T48n2004_003:0250a23": "與老僧。亦能悟却天下人。亦能迷却天下人。",
    "T48n2004_003:0250a24": "要識闍梨麼。左邊一拍云。這裏即是要識老",
    "T48n2004_003:0250a25": "僧麼。右邊一拍云。這裏即是。雲門云。這裏即",
    "T48n2004_003:0250a26": "易。那裏即難。瑯琊覺云。杓卜聽虛聲。萬松",
    "T48n2004_003:0250a27": "道。雲門矢上加尖。瑯琊腦後拔楔。此亦一塵",
    "T48n2004_003:0250a28": "廢立。家國興亡也。其實中心樹子。何曾少動。",
    "T48n2004_003:0250a29": "雪竇於佛事門中不捨一法。天童兼實際理",
    "T48n2004_003:0250b01": "地不受一塵。兩法齊行。一併拈出。頌云。",
    "T48n2004_003:0250b02": "皤然渭水起垂綸老不歇心　　何似首陽清餓人少不努力",
    "T48n2004_003:0250b03": "只在一塵分變態拈起拄杖云看　　高名。勳業。兩難珉",
    "T48n2004_003:0250b04": "放下拄杖云。雪竇猶在",
    "T48n2004_003:0250b05": "師云。西伯將出獵。卜之曰。所獲非熊。非羆",
    "T48n2004_003:0250b06": "非彪非虎。霸王之輔。果獲呂尚於渭水之陽。",
    "T48n2004_003:0250b07": "與語大悅曰。自吾先君大公甞云。當有聖人",
    "T48n2004_003:0250b08": "適周。吾太公望子久矣。故號太公望。立為師",
    "T48n2004_003:0250b09": "也。伯夷叔齊孤竹君二子。讓國俱亡。武王伐",
    "T48n2004_003:0250b10": "紂。叩馬諫曰。父死不葬。爰及干戈。可謂孝",
    "T48n2004_003:0250b11": "乎。以臣弒君。可謂仁乎。左右欲兵之。太公",
    "T48n2004_003:0250b12": "曰。此義人也。扶而去之。武王平殷。天下宗",
    "T48n2004_003:0250b13": "周。夷齊恥之。不食周粟。採薇首陽餓死。太公",
    "T48n2004_003:0250b14": "伐殷宗周。家國興盛者也。夷齊讓位餓死。家",
    "T48n2004_003:0250b15": "國喪亡者也。賢首國師。只立一塵變態。說百",
    "T48n2004_003:0250b16": "門義海。高名夷齊也。勳業太公也。洛浦云。野",
    "T48n2004_003:0250b17": "老門前不話朝堂之事。故安貼農桑。未甞顰",
    "T48n2004_003:0250b18": "蹙。何也。無用處成真用處。好因緣是惡因緣。",
    "T48n2004_003:0250b19": "35 洛浦伏膺第三十五則洛浦伏膺",
    "T48n2004_003:0250b20": "示眾云。迅機捷辯。折衝外道天魔。逸格超宗。",
    "T48n2004_003:0250b21": "曲為上根利智。忽遇箇一棒打不迴頭底漢。",
    "T48n2004_003:0250b22": "時如何。",
    "T48n2004_003:0250b23": "舉。洛浦參夾山。不禮拜當面而立相逢不下馬各自有",
    "T48n2004_003:0250b24": "前程。山云。鷄棲鳳巢。非其同類出去一手推一手拽。",
    "T48n2004_003:0250b25": "浦云。自遠趨風。乞師一接探竿在手。山云。目前",
    "T48n2004_003:0250b26": "無闍梨。此間無老僧影草隨身浦便喝盡筋截力山云。",
    "T48n2004_003:0250b27": "住住且莫草草怱怱會者不忙忙者不會雲月是同。溪",
    "T48n2004_003:0250b28": "山各異斜街暗巷生客頭迷截斷天下人舌頭。即不無只見",
    "T48n2004_003:0250b29": "錐頭利爭教無舌人解語不見鑿頭方浦無語長蛇陣前弓梢撲",
    "T48n2004_003:0250c01": "地山便打不意夾山却作臨際浦從此伏膺藝壓當行。",
    "T48n2004_003:0250c02": "師云。祖燈諸錄皆云。夾山未見舡子時。已出",
    "T48n2004_003:0250c03": "世。住潤州京口竹林。而不著嗣法師名。獨佛",
    "T48n2004_003:0250c04": "果擊節云。傳明初嗣石樓。即汾州石樓也。傳",
    "T48n2004_003:0250c05": "明即夾山諡號。澧州洛浦山元安禪師。久參",
    "T48n2004_003:0250c06": "臨濟。為侍者。濟甞曰。臨濟門下一隻箭。誰敢",
    "T48n2004_003:0250c07": "當鋒。一日辭濟。濟問。何往。曰南方去。濟拄",
    "T48n2004_003:0250c08": "杖一劃云。過得這箇便去。浦乃喝。濟便打。浦",
    "T48n2004_003:0250c09": "作禮而去。游歷罷至夾山頂上。卓庵經一年。",
    "T48n2004_003:0250c10": "夾山知遣侍僧。馳書到。浦接得便坐却。再展",
    "T48n2004_003:0250c11": "手索。僧無語。浦便打云。歸去舉似和尚。僧迴",
    "T48n2004_003:0250c12": "舉之。山云。這僧看書三日內必來。不看書不",
    "T48n2004_003:0250c13": "可救也。浦三日後來。不禮拜當面而立。山云。",
    "T48n2004_003:0250c14": "鷄棲鳳巢。非其同類出去。各負撥草瞻風眼。",
    "T48n2004_003:0250c15": "浦見夾山遣遣却是留。既來豈可空迴。又見",
    "T48n2004_003:0250c16": "門庭峻硬各不相下。便軟計就他道。自遠趨",
    "T48n2004_003:0250c17": "風乞師一接。山別有一副鑪韛。道。目前無闍",
    "T48n2004_003:0250c18": "梨。此間無老僧。山知久參必行臨濟正令。然",
    "T48n2004_003:0250c19": "後別用超宗越格鉆鎚。浦果然便喝。爾且道。",
    "T48n2004_003:0250c20": "只這箇更別有。山云。住住且莫草草怱怱。未",
    "T48n2004_003:0250c21": "要著忙。雲月是同。溪山各異。一般麵草由人",
    "T48n2004_003:0250c22": "做造。截斷天下人舌頭。即不無。只有千尺寒",
    "T48n2004_003:0250c23": "松。爭教無舌人解語。更須要抽條石笋。山曾",
    "T48n2004_003:0250c24": "有語。論門庭施設入理深談。浦門庭施設也。",
    "T48n2004_003:0250c25": "山入理深談也。浦貪觀白浪失却手橈。卒搆",
    "T48n2004_003:0250c26": "不上。山也好。却將臨濟正令。為他生澁鑰匙",
    "T48n2004_003:0250c27": "投舊鎖。浦家常釅醋曾喫知酸。於是伏膺。興",
    "T48n2004_003:0250c28": "化云。但知成佛愁甚麼眾生。萬松道。爭奈獨",
    "T48n2004_003:0250c29": "樹不成林。雪竇云。這僧可悲可痛。鈍滯他臨",
    "T48n2004_003:0251a01": "濟。萬松道。養子不及父。家門一世衰。他既雲",
    "T48n2004_003:0251a02": "月是同。我亦溪山各異。萬松道。南山秋色氣",
    "T48n2004_003:0251a03": "勢相高。說甚無舌人不解語。萬松道。猶是通",
    "T48n2004_003:0251a04": "事舍人。坐具劈口摵。萬松道。被他接住爛毆",
    "T48n2004_003:0251a05": "一頓。又作麼生。夾山是箇知方漢。必然明窓",
    "T48n2004_003:0251a06": "下安排。萬松道。不如還他本分草料。五祖戒",
    "T48n2004_003:0251a07": "云。更說道理。看便出去。萬松道。蛇蝎性靈",
    "T48n2004_003:0251a08": "生便毒。大陽延云。也要和尚證明。萬松道。芝",
    "T48n2004_003:0251a09": "蘭氣味老終香。師復云。藥山一宗實難紹舉。",
    "T48n2004_003:0251a10": "雲巖掃地塵埃亘天。洛浦伏膺。稱冤不已。好",
    "T48n2004_003:0251a11": "在無舌解語。無手行拳。直饒棒喝交馳。只得",
    "T48n2004_003:0251a12": "傍提一半。扶持此道。分付天童。頌云。",
    "T48n2004_003:0251a13": "搖頭擺尾赤梢鱗口貪香餌身掛網羅　　徹底無依解轉身",
    "T48n2004_003:0251a14": "今目拽在網底截斷舌頭饒有術君方掃雪尋松子　　拽迴鼻孔",
    "T48n2004_003:0251a15": "妙通神我已開棒得茯苓夜明簾外兮風月如晝不借三光",
    "T48n2004_003:0251a16": "勢枯木巖前兮花卉常春潛消一色功　　無舌人無",
    "T48n2004_003:0251a17": "舌人鼻孔裏應諾正令全提一句親暗裏抽橫骨　　獨步寰",
    "T48n2004_003:0251a18": "中明了了真光不耀任從天下樂欣欣紜紜自彼於我何為",
    "T48n2004_003:0251a19": "師云。洛浦辭臨濟。濟云。臨濟門下。有箇赤",
    "T48n2004_003:0251a20": "梢鯉魚。搖頭擺尾。向南方去也。徹底無依",
    "T48n2004_003:0251a21": "解轉身。乃濟下事。非轉位轉功全同也。臨濟",
    "T48n2004_003:0251a22": "廣錄云。唯有聽法無依道人。是諸佛之母。所",
    "T48n2004_003:0251a23": "以佛從無依生。若悟無依佛亦無得。若如是",
    "T48n2004_003:0251a24": "見得者。是真正見解。萬松道。若是洛浦轉身",
    "T48n2004_003:0251a25": "不得。如何解喝夾山。若道轉得身。為甚末後",
    "T48n2004_003:0251a26": "無語。試定當看。天童許他具眼有術。夾山亦",
    "T48n2004_003:0251a27": "不無他截斷天下人舌頭。善能據令。只爭教",
    "T48n2004_003:0251a28": "無舌人解語。撩天鼻孔。輕輕拽迴。佛果見夾",
    "T48n2004_003:0251a29": "山念呪語相似。乃著語云。那裏得這一落索",
    "T48n2004_003:0251b01": "來。萬松道。只這便是。夾山教無舌人解語也。",
    "T48n2004_003:0251b02": "佛果無這一落索也。只能截斷天下人舌頭。",
    "T48n2004_003:0251b03": "直饒別有轉身吐氣處。未必是無舌人語。且",
    "T48n2004_003:0251b04": "道。如何是此人境界。頌道。夜明簾外兮風月",
    "T48n2004_003:0251b05": "如晝。枯木巖前兮花卉長春。此是無舌人受",
    "T48n2004_003:0251b06": "用也。漢明帝起光明殿。以珠璣為簾箔。金戺",
    "T48n2004_003:0251b07": "玉階。晝夜長明。同安察云。枯木巖前差路多。",
    "T48n2004_003:0251b08": "洞山云。直須枯木上摻些花子。此頌棒頭喝",
    "T48n2004_003:0251b09": "下不無孤峻。得到百尺竿頭。更須進一步了。",
    "T48n2004_003:0251b10": "始得無舌人解語也。是知。無舌人出底語。方",
    "T48n2004_003:0251b11": "是正令全提一句親切也。到這裏眼高四海。",
    "T48n2004_003:0251b12": "獨步寰中。後來洛浦云。任從天下人樂欣欣。",
    "T48n2004_003:0251b13": "我獨不肯。直饒天下人。甘心被他截斷舌頭。",
    "T48n2004_003:0251b14": "夾山道。向上更有一竅在。如何是向上竅。無",
    "T48n2004_003:0251b15": "舌人解語。即向爾道。",
    "T48n2004_003:0251b16": "36 馬師不安第三十六則馬師不安",
    "T48n2004_003:0251b17": "示眾云。離心意識參。有這箇在。出凡聖路學。",
    "T48n2004_003:0251b18": "已太高生。紅爐迸出鐵蒺䔧。舌劍脣槍難下",
    "T48n2004_003:0251b19": "口。不犯鋒鋩。試請舉看。",
    "T48n2004_003:0251b20": "舉。馬大師不安未必似維摩院主問。和尚近日尊",
    "T48n2004_003:0251b21": "位如何常住事忙少得問候大師云。日面佛月面佛莫是轉筋",
    "T48n2004_003:0251b22": "霍亂麼。",
    "T48n2004_003:0251b23": "師云。古人病中猶為佛事。南嶽思大病障忽",
    "T48n2004_003:0251b24": "生。便就病作一則因緣。參云。病從業生。業從",
    "T48n2004_003:0251b25": "妄生。妄從心生。心本無生。病從何有。作是念",
    "T48n2004_003:0251b26": "已。忽然平復。萬松道。從如來禪。得安樂處。",
    "T48n2004_003:0251b27": "西京奉聖深禪師。有尼總持作略。病起作頌",
    "T48n2004_003:0251b28": "云。氣絕絕情緒。舉意無意路。瞬目尚無力常",
    "T48n2004_003:0251b29": "年不出戶。雖是祖師禪。大似布袋裏老鴉。芙",
    "T48n2004_003:0251c01": "蓉楷和尚道。只此一頌自然紹得吾宗。萬松",
    "T48n2004_003:0251c02": "道。雖然已是太多。不妨更有事在。馬大師又",
    "T48n2004_003:0251c03": "不然。院主不敢直問病體增損。微取覆和尚",
    "T48n2004_003:0251c04": "近日尊位如何。是他不說如來禪祖師禪。只",
    "T48n2004_003:0251c05": "道箇日面佛月面佛。且道。他意作麼生。佛果",
    "T48n2004_003:0251c06": "云。如今多有人道。馬大師接院主。有般底努",
    "T48n2004_003:0251c07": "眼云。在這裏。左右眼是日面佛月面佛。有底",
    "T48n2004_003:0251c08": "道。點平胃散來。有甚麼巴鼻。壽禪師道。無一",
    "T48n2004_003:0251c09": "名不播如來之號。無一物不闡遮那之形。萬",
    "T48n2004_003:0251c10": "松道。佛名經中有此二佛名。大師意旨畢竟",
    "T48n2004_003:0251c11": "如何。不見道。馬駒踏殺天下人。天覺頌云。什",
    "T48n2004_003:0251c12": "邡駒子氣生獰。蹴踏毘盧頂上行。正患脾疼",
    "T48n2004_003:0251c13": "指頭痛。病來猶有巧心情。萬松道。本性難",
    "T48n2004_003:0251c14": "移。山河易改。此頌馬祖雖病假中。亦以本分",
    "T48n2004_003:0251c15": "事為人。我輩色身強健。切莫辜負馬祖怠慢",
    "T48n2004_003:0251c16": "天童。頌云。",
    "T48n2004_003:0251c17": "日面月面覷著即瞎　　星流電卷已過新羅　　鏡對像而無私",
    "T48n2004_003:0251c18": "一點難謾珠在盤而自轉拏捉不住　　君不見。鉆鎚前百",
    "T48n2004_003:0251c19": "鍊之金瓶盆釵釧券盂盤刀尺下一機之絹衾被衣冠襟領袖",
    "T48n2004_003:0251c20": "師云。此日面月面二佛。如星流電卷不容擬",
    "T48n2004_003:0251c21": "議。昔秦宮以玉為鏡。照群僚。肝膽臟腑皆現。",
    "T48n2004_003:0251c22": "又狐狸為人。鏡中唯現本形。此無私隱也。物",
    "T48n2004_003:0251c23": "類相感志。閬風浦出珠。置器中自轉。謂之走",
    "T48n2004_003:0251c24": "珠。此頌馬祖心如古鏡。機似走珠。不留影迹",
    "T48n2004_003:0251c25": "也。百鍊之金。在作家鉆鎚。一機之絹。在工",
    "T48n2004_003:0251c26": "巧刀尺。僧問雲巖。大保任底人與那箇。是一",
    "T48n2004_003:0251c27": "是二。巖云。一機之絹。是一段。是兩段。洞山",
    "T48n2004_003:0251c28": "代云。如人接木。此乃境與神會。智與理冥。天",
    "T48n2004_003:0251c29": "水同秋。君臣道合。絹得刀尺。則裁剪由人。金",
    "T48n2004_003:0252a01": "得鉆鎚。則鍛鍊在己。且道衲僧分上成得箇",
    "T48n2004_003:0252a02": "甚麼邊事。日面佛月面佛。",
    "T48n2004_003:0252a03": "37 溈山業識第三十七則溈山業識",
    "T48n2004_003:0252a04": "示眾云。驅耕夫之牛。拽迴鼻孔。奪飢人之食。",
    "T48n2004_003:0252a05": "把定咽喉。還有下得毒手者麼。",
    "T48n2004_003:0252a06": "舉。溈山問仰山。忽有人。問一切眾生但有",
    "T48n2004_003:0252a07": "業識茫茫無本可據。子作麼生驗馬是官馬不須印",
    "T48n2004_003:0252a08": "仰云。若有僧來即召云。某甲腦後一椎不知來處僧迴",
    "T48n2004_003:0252a09": "首頂門上去却三魂乃云。是甚麼趁爐竈熱更與一下待伊擬議脚板",
    "T48n2004_003:0252a10": "底鑽了七魄向道。非唯業識茫茫。亦乃無本可據",
    "T48n2004_003:0252a11": "生擒活捉溈云。善哉苦口出親言。",
    "T48n2004_003:0252a12": "師舉。僧問雲庵。華嚴論。以無明住地煩惱。便",
    "T48n2004_003:0252a13": "為一切諸佛不動智。理極深玄絕難曉達。庵",
    "T48n2004_003:0252a14": "曰。此最分明易可了解。時有童子。方掃除。呼",
    "T48n2004_003:0252a15": "之迴首。庵指曰。不是不動智。仰山召僧迴首。",
    "T48n2004_003:0252a16": "正是這箇時節。雲庵却問。如何是汝佛性。童",
    "T48n2004_003:0252a17": "左右視惘然而去。庵曰。不是住地煩惱。若能",
    "T48n2004_003:0252a18": "了之。即今成佛。童子惘然與擬議不別。無明",
    "T48n2004_003:0252a19": "住地煩惱。業識茫茫亦同。雲庵仰山勘僧驗",
    "T48n2004_003:0252a20": "人。剋的如此。萬松見處即不然。童子與僧徹",
    "T48n2004_003:0252a21": "底皆不動智。雲庵仰嶠。從頭業識茫茫。若人",
    "T48n2004_003:0252a22": "辨得親見天童。頌云。",
    "T48n2004_003:0252a23": "一喚迴頭識我不真白拈賊有甚難見　　依俙蘿月又成鉤",
    "T48n2004_003:0252a24": "藏身露影千金之子纔流落󱖥風雖破骨骼猶存　　漠漠窮途有",
    "T48n2004_003:0252a25": "許愁小器不大量",
    "T48n2004_003:0252a26": "師舉。百丈上堂。眾方集。以拄杖一時打下。復",
    "T48n2004_003:0252a27": "召大眾。眾迴首。丈云。是甚麼。諸方目為百丈",
    "T48n2004_003:0252a28": "下堂句。也好參詳。王荊公曰。我得雪峯一句",
    "T48n2004_003:0252a29": "語。作宰相。人固請益。公曰。這老子常向人道",
    "T48n2004_003:0252b01": "是甚麼。此一句頌召僧迴首。并是甚麼。識我",
    "T48n2004_003:0252b02": "不者。不字甫鳩切。弗也。意問識我也無。仰山",
    "T48n2004_003:0252b03": "用無義手。打不防家。這僧若石火光中瞥地。",
    "T48n2004_003:0252b04": "可謂鬧市裏識取天子也。忽若擬議不來。則",
    "T48n2004_003:0252b05": "依俙蘿月又成鉤也。黃蘗上堂眾方集。以拄",
    "T48n2004_003:0252b06": "杖一時打下。復召大眾。眾迴首。蘗云。月似彎",
    "T48n2004_003:0252b07": "弓少雨多風。頌意用此。石室善道。與仰山玩",
    "T48n2004_003:0252b08": "月。仰問。月尖時圓相甚麼處去。圓時尖相又",
    "T48n2004_003:0252b09": "甚麼處去。室云。尖時圓相隱。圓時尖相在。雲",
    "T48n2004_003:0252b10": "巖云。尖時圓相在。圓時尖相無。道吾云。尖時",
    "T48n2004_003:0252b11": "亦不尖。圓時亦不圓。成鉤尖相也。駱賓王詩。",
    "T48n2004_003:0252b12": "既能圓似鏡。何用曲如鉤。華嚴宗名祕密隱",
    "T48n2004_003:0252b13": "顯俱成門。又教中說十地菩薩見性。如隔羅",
    "T48n2004_003:0252b14": "縠觀月。若作羅月亦可。然李白詩。有蘿月挂",
    "T48n2004_003:0252b15": "朝鏡。松風鳴夜絃。蘿字義長。天童以朦朧新",
    "T48n2004_003:0252b16": "月。隱映煙蘿。雖不圓明。已露圭角。頌出這僧",
    "T48n2004_003:0252b17": "半明半暗。若存若亡處。萬松大似鹽鐵判官。",
    "T48n2004_003:0252b18": "良以天童。深細針線。若不絲頭不斷。難成織",
    "T48n2004_003:0252b19": "錦之文。密師伯與洞山行。次見白兔過。密",
    "T48n2004_003:0252b20": "曰。俊哉。山曰。作麼生。密云。如白衣拜相。山",
    "T48n2004_003:0252b21": "云。老老大大作這箇語話。密云。爾又作麼生。",
    "T48n2004_003:0252b22": "山云。積代簪纓暫時落薄。司馬相如上林賦。",
    "T48n2004_003:0252b23": "千金之子坐不垂堂。阮籍常坐以柴車。逢窮",
    "T48n2004_003:0252b24": "途輒慟哭而迴。萬松道。若能就路還家。便得",
    "T48n2004_003:0252b25": "轉身歸父。不見道。一念迴光便同本得。既然",
    "T48n2004_003:0252b26": "如是。為甚麼。諸佛不動智。到一切眾生分上。",
    "T48n2004_003:0252b27": "喚作業識茫茫。早知燈是火。飯熟已多時。",
    "T48n2004_003:0252b28": "38 臨濟真人第三十八則臨濟真人",
    "T48n2004_003:0252b29": "示眾云。以賊為子。認奴作郎。破木杓豈是先",
    "T48n2004_003:0252c01": "祖髑髏。驢鞍鞽亦非阿爺下頷。裂土分茅時",
    "T48n2004_003:0252c02": "如何辨主。",
    "T48n2004_003:0252c03": "舉。臨濟示眾云。有一無位真人安基定脚了也常",
    "T48n2004_003:0252c04": "向汝等面門出入背後底聻初心未證據者看看",
    "T48n2004_003:0252c05": "還具眼麼時有僧問。如何是無位真人還解語麼濟下",
    "T48n2004_003:0252c06": "禪床擒住爾更諱這僧擬議鈍滯他真人濟托開云。無",
    "T48n2004_003:0252c07": "位真人。是甚乾屎橛大似持鉢不得。",
    "T48n2004_003:0252c08": "師舉。臨濟廣語道。五蘊身田內。有無位真人。",
    "T48n2004_003:0252c09": "堂堂顯露。無絲髮許間隔。何不識取。心法無",
    "T48n2004_003:0252c10": "形。通貫十方。既言通貫十方。不止在五蘊身",
    "T48n2004_003:0252c11": "田面門出入。初心未證據者看看。萬松道。無",
    "T48n2004_003:0252c12": "位真人。看眾僧。眾僧看真人。時有僧問。如何",
    "T48n2004_003:0252c13": "是無位真人。諸方喚作和聲送事。爭奈騎驢",
    "T48n2004_003:0252c14": "者。不見坐下。濟下禪床擒住。且道。真人在那",
    "T48n2004_003:0252c15": "頭。好與一掌。這僧擬議。真人不在。可惜許。",
    "T48n2004_003:0252c16": "濟托開云。無位真人。是甚乾屎橛。當面諱",
    "T48n2004_003:0252c17": "却。雪峯云。臨濟大似白拈賊。萬松道。敗也。",
    "T48n2004_003:0252c18": "雪竇云。夫善竊者鬼神莫知。既被雪峯覷破。",
    "T48n2004_003:0252c19": "臨濟不是好手。復召大眾。雪竇今日換爾諸",
    "T48n2004_003:0252c20": "人眼睛了也。爾若不信。各自歸寮舍。摸索",
    "T48n2004_003:0252c21": "看。萬松道。雪竇和眉毛失却。要解賊手中作",
    "T48n2004_003:0252c22": "賊。問取天童始得。頌云。",
    "T48n2004_003:0252c23": "迷悟相返不隔絲毫　　妙傳而簡已犯風煙　　春坼百花兮一",
    "T48n2004_003:0252c24": "吹放去較危力迴九牛兮一挽收來太速　　無奈泥沙撥不",
    "T48n2004_003:0252c25": "開我眼本正分明塞斷甘泉眼因師故邪　　忽然突出肆橫",
    "T48n2004_003:0252c26": "流掀倒禪床怪不得。師復云。險擲下拄杖云放過一著",
    "T48n2004_003:0252c27": "師云。圓覺云。猶如迷人四方易處。其實方本",
    "T48n2004_003:0252c28": "不移。悟時亦只依舊。宗鏡云。從來迷悟似迷。",
    "T48n2004_003:0252c29": "今日悟迷非悟。此真妙傳而簡。惠而不費。薦",
    "T48n2004_003:0253a01": "得則赤肉團。便是無位真人。不薦則真人依",
    "T48n2004_003:0253a02": "舊面門出入。這僧也有。只是拈不出。用不行。",
    "T48n2004_003:0253a03": "却與真人。作奴傳言。送語問消問息。勞他臨",
    "T48n2004_003:0253a04": "濟降尊就卑覿體全用。這僧既措手不及。臨",
    "T48n2004_003:0253a05": "濟亦抽身不顧。見得匙抄不上。便道。無位真",
    "T48n2004_003:0253a06": "人是甚乾屎橛。此能放能收。呼得聚。喝得散。",
    "T48n2004_003:0253a07": "終不繫綴死在句下與人胸次作病。天台云。",
    "T48n2004_003:0253a08": "吹一吹即世界成。喝一喝即世界壞。更道。當",
    "T48n2004_003:0253a09": "吹時便喝。當喝時便吹。列子公儀子以力聞。",
    "T48n2004_003:0253a10": "周宣王備禮聘之。既至。懦夫也。王問。卿力",
    "T48n2004_003:0253a11": "何如。對曰。臣能折春蟲之股。堪秋蟬之翼。王",
    "T48n2004_003:0253a12": "作色曰。吾力能裂犀兕之革。曳九牛之尾。猶",
    "T48n2004_003:0253a13": "憾其弱。爾如是而以力聞何也。對曰。臣之名",
    "T48n2004_003:0253a14": "不以負其力者。以能用其力者也。此頌臨濟",
    "T48n2004_003:0253a15": "收放力用。法眼開井。被沙塞却泉眼。問僧。泉",
    "T48n2004_003:0253a16": "眼不通沙塞。道眼不通。被甚麼物礙。僧無對。",
    "T48n2004_003:0253a17": "自代云。被眼礙。且道。是這僧塞斷泉眼。臨",
    "T48n2004_003:0253a18": "濟塞斷泉眼。忽然突出時如何。師拈拄杖下",
    "T48n2004_003:0253a19": "座。大眾一時走散。",
    "T48n2004_003:0253a20": "39 趙州洗鉢第三十九則趙州洗鉢",
    "T48n2004_003:0253a21": "示眾云。飯來張口。睡來合眼。洗面處拾得鼻",
    "T48n2004_003:0253a22": "孔󱖘鞋時。摸著脚跟。那時蹉却話頭。把火夜",
    "T48n2004_003:0253a23": "深別覓。如何得相應去。",
    "T48n2004_003:0253a24": "舉。僧問趙州。學人乍入叢林乞。師指示叢林",
    "T48n2004_003:0253a25": "於爾亦不惡州云。喫粥了也未渾金璞玉僧云。喫了久慣衲僧",
    "T48n2004_003:0253a26": "不如上座州云。洗鉢盂去不得左猜。",
    "T48n2004_003:0253a27": "師云。直鉤釣龍。已是不快。漆桶離鉤三寸。已",
    "T48n2004_003:0253a28": "輪舡子夾山占斷。不道時人無分。大都貪餌",
    "T48n2004_003:0253a29": "吞鉤。看。他趙州亦不拗折釣竿。亦不蹋翻舡",
    "T48n2004_003:0253b01": "子。石橋上閑坐。略彴邊度時。自有上岸來入",
    "T48n2004_003:0253b02": "手底。本錄中。有其僧因此契悟。可謂竿頭絲",
    "T48n2004_003:0253b03": "線從君弄。不犯清波意自殊。趙州任公。得志",
    "T48n2004_003:0253b04": "於前。更看。天童鳴桹於後頌云。",
    "T48n2004_003:0253b05": "粥罷令教洗鉢盂快便難逢　　豁然心地自相符非但今日",
    "T48n2004_003:0253b06": "而今參飽叢林客依舊喫粥了洗鉢盂去　　且道。其間有悟",
    "T48n2004_003:0253b07": "無一人傳虛萬人傳實",
    "T48n2004_003:0253b08": "師舉。靈雲見桃花悟道。呈頌於溈山。山云。",
    "T48n2004_003:0253b09": "從緣入者永無退失。玄沙聞云。諦當甚諦當。",
    "T48n2004_003:0253b10": "敢保老兄未徹在。雲聞云。和尚徹也未。沙云。",
    "T48n2004_003:0253b11": "恁麼始得。天童頌這僧契悟心地相符。這僧",
    "T48n2004_003:0253b12": "乍入叢林。稱大悟大徹。飽叢林禪客。且道。有",
    "T48n2004_003:0253b13": "悟無悟。此謂之徵問。雪竇云。本無迷悟數如",
    "T48n2004_003:0253b14": "麻。獨許靈雲是作家。玄沙道未徹。雪竇獨許",
    "T48n2004_003:0253b15": "作家。徐六擔板。各見一邊。且道。洗鉢盂。僧",
    "T48n2004_003:0253b16": "有悟也無。太平本是將軍致。不許將軍見太",
    "T48n2004_003:0253b17": "平。",
    "T48n2004_003:0253b18": "40 雲門白黑第四十則雲門白黑",
    "T48n2004_003:0253b19": "示眾云。機輪轉處。智眼猶迷。寶鑑開時。纖塵",
    "T48n2004_003:0253b20": "不度。開拳不落地。應物善知時。兩刃相逢時",
    "T48n2004_003:0253b21": "如何迴互。",
    "T48n2004_003:0253b22": "舉。雲門問乾峯。請師答話空頭沒頂𩕳峯云。到",
    "T48n2004_003:0253b23": "老僧也未早箇答汝了也門云。恁麼別某甲在遲也",
    "T48n2004_003:0253b24": "讓則有餘峯云。恁麼那恁麼那切忌恁麼會門云。將謂",
    "T48n2004_003:0253b25": "侯白。更有侯黑好手手中無好手。",
    "T48n2004_003:0253b26": "師云。彌闌王問那先尊者。我將申問。師能答",
    "T48n2004_003:0253b27": "否。先云。請王致問。王曰。我已問竟。先云。我",
    "T48n2004_003:0253b28": "已答竟。王曰。師何所答。先云。王何所問。王",
    "T48n2004_003:0253b29": "曰。我無所問。先云。我無所答。此猶可尋究。",
    "T48n2004_003:0253c01": "雲門問處。如晴空激電。乾峯答處。如旱地奔",
    "T48n2004_003:0253c02": "雷。及乎雙放雙收。却見有頭有尾。此所以非",
    "T48n2004_003:0253c03": "衲僧不知。非作家不見。天童和尚深入此門。",
    "T48n2004_003:0253c04": "頌云。",
    "T48n2004_003:0253c05": "弦筈相𠾑高低普應　　網珠相對左右逢原　　發百中而箭箭",
    "T48n2004_003:0253c06": "不虛對揚有準攝眾景而光光無礙獨耀無私　　得言句之",
    "T48n2004_003:0253c07": "總持出語成章住游戲之三昧舉動合拍　　妙其間也宛轉",
    "T48n2004_003:0253c08": "偏圓如珠走盤必如是也縱橫自在看取令行時",
    "T48n2004_003:0253c09": "師云。失在弦上。不可不發。此頌雲門問處機",
    "T48n2004_003:0253c10": "鋒不可觸。網珠相對。此頌乾峯答處賓主交",
    "T48n2004_003:0253c11": "參問在答處。答在問處。百發百中。頌雲門某",
    "T48n2004_003:0253c12": "甲在遲。智覺道。如人射地無有不中之理。交",
    "T48n2004_003:0253c13": "光相羅。事事無礙。頌乾峯恁麼那。華嚴疏。帝",
    "T48n2004_003:0253c14": "釋殿貫珠成網。光影互現。重重無盡。此頌公",
    "T48n2004_003:0253c15": "案大意。不必句句配屬膠柱調絃也。雲門道。",
    "T48n2004_003:0253c16": "將謂侯白。更有侯黑。隋朝有侯白字君素。滑",
    "T48n2004_003:0253c17": "稽辯給之士也。大將軍楊素見知。撰旌異記。",
    "T48n2004_003:0253c18": "人神報應甚詳。亦可尚也。唐朝有李白。能詩。",
    "T48n2004_003:0253c19": "後有李赤效之。甚不類也。人傳為笑。今言侯",
    "T48n2004_003:0253c20": "黑。亦其類也。有本云。我早侯白。伊更侯黑。",
    "T48n2004_003:0253c21": "言更甚也。總持有三。多字一字無字。總持一",
    "T48n2004_003:0253c22": "切法門。三昧正定也。天童偏圓猶事理。也觀",
    "T48n2004_003:0253c23": "國師云。理圓。言偏。言生。理喪。天台止觀云。",
    "T48n2004_003:0253c24": "圓伊三點。非如點水之縱。亦非列火之橫。又",
    "T48n2004_003:0253c25": "竪窮三際名高。橫遍十方名廣。故法華云。其",
    "T48n2004_003:0253c26": "車高廣。天童傍通教海。洞貫義天。雲門乾峯。",
    "T48n2004_003:0253c27": "立無字碑。天童歌詠入無言詩。可謂。楊脩見",
    "T48n2004_003:0253c28": "幼婦。一覽便知妙。",
    "T48n2004_003:0253c29": "41 洛浦臨終第四十一則洛浦臨終",
    "T48n2004_003:0254a01": "示眾云。有時忠誠。扣已苦屈難申。有時殃及。",
    "T48n2004_003:0254a02": "向人承當不下。臨行賤折倒。末後最慇懃。泪",
    "T48n2004_003:0254a03": "出痛腸。更難隱諱。還有冷眼者麼。",
    "T48n2004_003:0254a04": "舉。洛浦臨終示眾云。今有一事。問爾諸人。",
    "T48n2004_003:0254a05": "猶自說兵機這箇若是即頭上安頭恁麼也不得若不是",
    "T48n2004_003:0254a06": "即斬頭覓活不恁麼也不得時首座云。青山常舉足。",
    "T48n2004_003:0254a07": "白日不挑燈語得分明出轉難浦云。是甚麼時節。作",
    "T48n2004_003:0254a08": "這箇說話失錢遭罪有彥從上座。出云。去此二途。",
    "T48n2004_003:0254a09": "請師不問易開終始口難保歲寒心浦云。未在更道詩到重吟始見功",
    "T48n2004_003:0254a10": "從云。某甲道不盡不教人見轉風流浦云。我不管爾",
    "T48n2004_003:0254a11": "道盡道不盡放沒底未不得不休從云。某甲無侍者祇",
    "T48n2004_003:0254a12": "對和尚影草隨身至晚喚從上座。爾今日祇對甚",
    "T48n2004_003:0254a13": "有來由只管習粘頭合體得先師道。目前無法。意",
    "T48n2004_003:0254a14": "在目前斫却月中桂清光應更多他不是目前法。非耳目之",
    "T48n2004_003:0254a15": "所到月落來相見那句是賓那句是主切忌話作兩橛若揀",
    "T48n2004_003:0254a16": "得出。分付鉢袋子把棒喚狗從云。不會正合分付浦云。",
    "T48n2004_003:0254a17": "汝合會將成九仞之山從云。實不會不進一簣之土浦喝云。苦",
    "T48n2004_003:0254a18": "哉苦哉賺殺一舡人僧問。和尚尊意如何失火處拾膚炭浦",
    "T48n2004_003:0254a19": "云。慈舟不棹清波上。劍峽徒勞放木鵝弄巧成拙。",
    "T48n2004_003:0254a20": "師云。洛浦臨終。婆心太切。首座盡情吐露。返",
    "T48n2004_003:0254a21": "責非時。彥從不出脣皮。許伊合會。直得再三",
    "T48n2004_003:0254a22": "撈漉。可憐一向沈埋。克賓甘罰饡飯錢。瞎驢",
    "T48n2004_003:0254a23": "故滅正法眼。玄覺云。且道。從上座實不會。為",
    "T48n2004_003:0254a24": "復怕鉢袋子沾著伊。故燈錄收從。入法嗣之",
    "T48n2004_003:0254a25": "列。浦甞示眾云。直須旨外明宗。莫向言中取",
    "T48n2004_003:0254a26": "則。僧問行不思議處如何。浦云。青山常舉足。",
    "T48n2004_003:0254a27": "白日不移輪。以斯驗之。首座從公皎然可見。",
    "T48n2004_003:0254a28": "洛浦分上還有人收後也無。百年之後却有",
    "T48n2004_003:0254a29": "天童。頌云。",
    "T48n2004_003:0254b01": "餌雲鉤月釣清津不入驚人浪難逢稱意魚　　年老心孤未得",
    "T48n2004_003:0254b02": "鱗氣急作麼一曲離騷歸去後在甚麼處　　汨羅江上獨醒",
    "T48n2004_003:0254b03": "人洛浦猶在",
    "T48n2004_003:0254b04": "師云。古人以長虹為竿。新月為鉤。斷雲為餌。",
    "T48n2004_003:0254b05": "清津可以棹慈舟。劍峽先須放木鵞。杭州五",
    "T48n2004_003:0254b06": "雲和尚坐禪箴云。㳂流劍閣無滯木鵞。蓋劍",
    "T48n2004_003:0254b07": "水嶮隘迅流。如二舡相觸必碎。故先斫木浮",
    "T48n2004_003:0254b08": "下。謂之木鵝。諸方異說難憑。莫若禪箴為良",
    "T48n2004_003:0254b09": "證也。年老心孤未得鱗。不知者。以謂洛浦無",
    "T48n2004_003:0254b10": "嗣。浦凡得一十一人。烏牙青峯等皆白眉老",
    "T48n2004_003:0254b11": "作。莫莫庵訥和尚詩。今古利名酒。沈醉皆豪",
    "T48n2004_003:0254b12": "英。憔悴澤畔者。未足為獨醒。屈原字平。仕楚",
    "T48n2004_003:0254b13": "懷王。為三閭大夫。靳尚所譖。貶長沙。獨行江",
    "T48n2004_003:0254b14": "畔。謂漁父曰。舉世皆醉。唯我獨醒。舉世皆",
    "T48n2004_003:0254b15": "濁。唯我獨清。沈汩羅江而卒。江在潭州羅縣。",
    "T48n2004_003:0254b16": "文選離騷經。屈原所作。洛浦臨終。彥從鈍滯。",
    "T48n2004_003:0254b17": "下釣未分文入手。抗衡終水米無交。還會麼。",
    "T48n2004_003:0254b18": "不得封侯。也是閑。",
    "T48n2004_003:0254b19": "42 南陽淨瓶第四十二則南陽淨瓶",
    "T48n2004_003:0254b20": "示眾云。洗鉢添瓶。盡是法門佛事。般柴運水。",
    "T48n2004_003:0254b21": "無非妙用神通。為甚麼不解放光動地。",
    "T48n2004_003:0254b22": "舉。僧問南陽忠國師。如何是本身盧舍那",
    "T48n2004_003:0254b23": "汝豈是替名國師云。與我過淨瓶來莫忘了話頭僧將淨",
    "T48n2004_003:0254b24": "瓶到莫得錯認國師云。却安舊處著重宣此義僧復問。",
    "T48n2004_003:0254b25": "如何是本身盧舍那甚處去來國師云。古佛過去",
    "T48n2004_003:0254b26": "久矣離此不遠。",
    "T48n2004_003:0254b27": "師舉。石霜問道吾。如何是觸目菩提。吾喚沙",
    "T48n2004_003:0254b28": "彌。彌應喏。吾云。添淨瓶水著。良久却問石",
    "T48n2004_003:0254b29": "霜。汝適來問甚麼。霜擬舉。吾便歸方丈。霜",
    "T48n2004_003:0254c01": "乃有省。道吾先用隔身句。後用拋身勢。若不",
    "T48n2004_003:0254c02": "傷鋒犯手。石霜有省。國師慈悲之故。有落草",
    "T48n2004_003:0254c03": "之談。只是知恩者少。天童所以採汲華水也。",
    "T48n2004_003:0254c04": "頌云。",
    "T48n2004_003:0254c05": "鳥之行空築著磕著　　魚之在水左使右使　　江湖相忘這邊那邊",
    "T48n2004_003:0254c06": "雲天得志無可不可　　擬心一絲只在此山中　　對面千里雲深",
    "T48n2004_003:0254c07": "不知處知恩報恩念茲在茲　　人間幾幾一子親得",
    "T48n2004_003:0254c08": "師云。鳥之行空。魚之在水。所託愈安。其生愈",
    "T48n2004_003:0254c09": "適。莊子泉涸魚相與處于陸。相呴以濕。相濡",
    "T48n2004_003:0254c10": "以沫。不如相忘于江湖。白兆通慧珪禪師道。",
    "T48n2004_003:0254c11": "譬如空中飛鳥。不知空是家鄉。水底游魚忘",
    "T48n2004_003:0254c12": "却水。為性命。圭峯云。魚不識水。人不識風。",
    "T48n2004_003:0254c13": "迷不識性。悟不識空。尋常本身盧舍那。滿淨",
    "T48n2004_003:0254c14": "覺者。現相人中。纔起問時。忽然影現。忘恩失",
    "T48n2004_003:0254c15": "行。背親向疎。果能除却靈床。始解子承父業。",
    "T48n2004_003:0254c16": "且道。如何是父業。拈來無不是。用處莫生疑。",
    "T48n2004_003:0254c17": "43 羅山起滅第四十三則羅山起滅",
    "T48n2004_003:0254c18": "示眾云。還丹一粒。點鐵成金。至理一言。轉凡",
    "T48n2004_003:0254c19": "成聖。若知金鐵無二。凡聖本同。果然一點。也",
    "T48n2004_003:0254c20": "用不著。且道。是那一點。",
    "T48n2004_003:0254c21": "舉。羅山問巖頭。起滅不停時如何金刪與泥人揩背",
    "T48n2004_003:0254c22": "頭咄云星落雲散是誰起滅識得不為冤。",
    "T48n2004_003:0254c23": "神州羅山道閑禪師。先問石霜。起滅不停時",
    "T48n2004_003:0254c24": "如何。霜云。直須寒灰枯木去。一念萬年去。",
    "T48n2004_003:0254c25": "函蓋相應去。純清絕點去。師不契。往問巖頭。",
    "T48n2004_003:0254c26": "頭喝云。是誰起滅。山於此有省。蓋巖頭只貴",
    "T48n2004_003:0254c27": "見地明白。石霜置枯木堂。要伊親到一迴始",
    "T48n2004_003:0254c28": "得。不見。瑞巖問巖頭。如何是本常理。頭云。",
    "T48n2004_003:0254c29": "動也。巖云。動時如何。頭云。不見本常理。巖",
    "T48n2004_003:0255a01": "佇思。頭云。肯即未脫根塵。不肯即永沈生死。",
    "T48n2004_003:0255a02": "巖亦領悟。巖頭英靈倜儻。打發學人。剋的精",
    "T48n2004_003:0255a03": "敏不減德山。後來出羅山法寶。氷寒於水。溈",
    "T48n2004_003:0255a04": "山所謂。只貴子見處。不問子行履也。羅山問",
    "T48n2004_003:0255a05": "處。天下人榜樣。而今初機。往往在這裏。作活",
    "T48n2004_003:0255a06": "計。水上捺瓜相似。伏斷煩惱。智覺道。莫與心",
    "T48n2004_003:0255a07": "為伴。無心心自安。若將心作伴。動即被心謾。",
    "T48n2004_003:0255a08": "伴即伴妄心。無亦無妄心。祖師西來。直指人",
    "T48n2004_003:0255a09": "心。見性成佛。豈是教爾普州人送賊。認奴作",
    "T48n2004_003:0255a10": "郎來。羅山問處。迷真執妄。巖頭咄處。即妄即",
    "T48n2004_003:0255a11": "真。若是萬松。咄了便休。真妄向上有事在。楞",
    "T48n2004_003:0255a12": "嚴經。阿難言。如來見今徵心所在。而我以心",
    "T48n2004_003:0255a13": "推窮尋逐。即能推者。我將為心。佛言。咄。阿",
    "T48n2004_003:0255a14": "難此非汝心。阿難矍然避座合掌起立白佛。",
    "T48n2004_003:0255a15": "此非我心。當名何等。佛告阿難。此是前塵。虛",
    "T48n2004_003:0255a16": "妄相想。惑汝真性。由汝無始至于今生。認賊",
    "T48n2004_003:0255a17": "為子。失汝元常。故受輪轉。此喝如金剛王寶",
    "T48n2004_003:0255a18": "劍也。巖頭一喝。如踞地師子。全威大用不欺",
    "T48n2004_003:0255a19": "之力。龐居士云。一群六箇賊。生生欺殺人。我",
    "T48n2004_003:0255a20": "今識汝也。不與汝為隣。汝若不伏我。我即到",
    "T48n2004_003:0255a21": "處。說教人盡識汝。使汝行路絕。爾若肯伏我。",
    "T48n2004_003:0255a22": "我即不分別。共汝一處住。同證無生滅。巖頭",
    "T48n2004_003:0255a23": "道。是誰起滅。雲巖提掃󰆠。這箇是第幾月同",
    "T48n2004_003:0255a24": "參。天童貴伊善能點化。重說偈言。頌云。",
    "T48n2004_003:0255a25": "斫斷老葛藤轉生枝蔓　　打破狐窠窟更吐頑涎　　豹披霧而",
    "T48n2004_003:0255a26": "變文脫却皮毛龍乘雷而換骨別改軀殼　　咄一喝萬機罷三朝兩耳聾　　起",
    "T48n2004_003:0255a27": "滅紛紛是何物好客無疎伴",
    "T48n2004_003:0255a28": "師云。截斷話頭。剗却問意。照用同時。人境俱",
    "T48n2004_003:0255a29": "奪。巖頭有超師之作。楊子云。聖人虎別。其文",
    "T48n2004_003:0255b01": "炳也。君子豹別。其文蔚也。辯人狸別。其文萃",
    "T48n2004_003:0255b02": "也。狸變即豹。豹變即虎。南山玄豹。隱霧而變",
    "T48n2004_003:0255b03": "文。漢劉向列女傳曰。陶答子治陶三年。名譽",
    "T48n2004_003:0255b04": "不興。家富三倍。其妻抱兒而泣。姑怒以為不",
    "T48n2004_003:0255b05": "祥。妻曰。妾聞。南山有玄豹。隱霧而七日不",
    "T48n2004_003:0255b06": "食。欲以澤其衣毛。成其文章。至於犬豕。不擇",
    "T48n2004_003:0255b07": "食。故肥。以肥取禍。朞年果被誅。任昉述異",
    "T48n2004_003:0255b08": "記。漢惠帝七年夏。雷震南山。林木火然。地燋",
    "T48n2004_003:0255b09": "黃。暴雨後得龍骨一具。羅山遭破家冤賊。陳",
    "T48n2004_003:0255b10": "詞過狀。巖頭招安。已後變作得力兒郎。且道。",
    "T48n2004_003:0255b11": "那箇是招安處。咄。起滅紛紛更是誰。",
    "T48n2004_003:0255b12": "44 興陽妙翅第四十四則興陽妙翅",
    "T48n2004_003:0255b13": "示眾云。師子擊象。妙翅搏龍。飛走尚別君臣。",
    "T48n2004_003:0255b14": "衲僧合存賓主。且如冐犯天威底人。如何裁",
    "T48n2004_003:0255b15": "斷。",
    "T48n2004_003:0255b16": "舉。僧問興陽剖和尚。娑竭出海乾坤靜。覿",
    "T48n2004_003:0255b17": "面相呈事若何披鱗曲鱔帶角泥鰌師云。妙翅鳥王當",
    "T48n2004_003:0255b18": "宇宙。箇中誰是出頭人展翅崩騰六合雲搏風鼓蕩四溟水僧云。",
    "T48n2004_003:0255b19": "忽遇出頭時。又作麼生許爾破膽陽云。似鶻捉",
    "T48n2004_003:0255b20": "鳩。君不覺。御樓前驗始知真好勸不聽僧云。恁",
    "T48n2004_003:0255b21": "麼則叉手當胸退身三步更待第二鎚陽云。須彌",
    "T48n2004_003:0255b22": "座下烏龜子。莫待重教點額痕再犯不容。",
    "T48n2004_003:0255b23": "師云。郢州興陽山清剖禪師。嗣大陽明安。凡",
    "T48n2004_003:0255b24": "一十五人。皆先下世。後因浮山圓鑒。得投子",
    "T48n2004_003:0255b25": "青和尚。陽乃十五之一。青公之兄也。這僧問",
    "T48n2004_003:0255b26": "處。如牢度差與舍利弗。創給孤獨園。時鬪勝。",
    "T48n2004_003:0255b27": "差現獰龍。欲傷弗。弗現妙翅鳥擭裂食之。龍",
    "T48n2004_003:0255b28": "亦鱗蟲之長。奈何妙翅唯龍為食。娑竭梵語",
    "T48n2004_003:0255b29": "此云海也。平原君。趙勝相趙惠文王及孝成",
    "T48n2004_003:0255c01": "王家起重樓。臨民家。民有躄者。美人笑之。躄",
    "T48n2004_003:0255c02": "者請美人之首。君諾而不行。賓客去半。君斬",
    "T48n2004_003:0255c03": "囚人代之。賓固不至。遂臬美人首。懸御樓前",
    "T48n2004_003:0255c04": "驗其真也。周歲賓集。此洞上家風不貴棒喝",
    "T48n2004_003:0255c05": "親行。要假傍來通信。這僧罪不重科。方能迴",
    "T48n2004_003:0255c06": "互。還知麼。蒲鞭示恥尤難犯。畫地為牢不忍",
    "T48n2004_003:0255c07": "欺。官法如爐心似鐵。天童從此費鉆鎚。頌云。",
    "T48n2004_003:0255c08": "絲綸降聽聖旨　　號令分有違者斬　　寰中天子君臨萬國　　塞外",
    "T48n2004_003:0255c09": "將軍獨鎮一方不待雷驚出蟄五更侵早起　　那知風遏行",
    "T48n2004_003:0255c10": "雲已有夜行人機底聯綿兮。自有金針玉線難謾具眼　　印",
    "T48n2004_003:0255c11": "前恢廓兮。元無鳥篆蟲文字義炳然",
    "T48n2004_003:0255c12": "師云。勅遍天下。王不流行。禮記緇衣子曰。王",
    "T48n2004_003:0255c13": "言如絲。其出如綸。王言如綸。其出如綍。故大",
    "T48n2004_003:0255c14": "人不倡游言也。娑竭出海。妙翅當權。號令既",
    "T48n2004_003:0255c15": "分。君臣定位。馮唐曰。上古王者遣將也。跪而",
    "T48n2004_003:0255c16": "推轂曰。閫以內者寡人制之。閫以外者將軍",
    "T48n2004_003:0255c17": "制之。韋昭曰。此郭門之閫也。雷驚出蟄。頌此",
    "T48n2004_003:0255c18": "僧探頭太過。不待驚蟄二月節。早起龍頭。",
    "T48n2004_003:0255c19": "不知浮雲將隨龍而行。而為妙翅威風。遏絕",
    "T48n2004_003:0255c20": "不覺頭撞也。有謂不因僧話墮。爭顯興陽機",
    "T48n2004_003:0255c21": "鋒者。不待那知四字。極不穩順。機底聯綿。此",
    "T48n2004_003:0255c22": "非機鋒之機。謂錦機之下。必有巧婦針線。雪",
    "T48n2004_003:0255c23": "巖先師甞舉。穴細金針。纔露鼻。芒長玉線。妙",
    "T48n2004_003:0255c24": "投關。此乃洞上血脈。非其中人。不易知也。當",
    "T48n2004_003:0255c25": "印不當風。如印印空不彰文彩。蒼頡仰觀奎",
    "T48n2004_003:0255c26": "宿圓曲之勢。俯察龜文鳥跡之象。博採眾美",
    "T48n2004_003:0255c27": "合而為文。後自蝌蚪為二篆。周宣主太史籀",
    "T48n2004_003:0255c28": "造大篆。秦相李斯造小篆。今之印篆。號曰方",
    "T48n2004_003:0255c29": "填。旦道。興陽還刻劃也無。皓玉本無瑕。雕丈",
    "T48n2004_003:0256a01": "喪君德。",
    "T48n2004_003:0256a02": "45 覺經四節第四十五則覺經四節",
    "T48n2004_003:0256a03": "示眾云。現成公案。只據現今。本分家風。不圖",
    "T48n2004_003:0256a04": "分外。若也強生節目。枉費工夫。盡是與混沌。",
    "T48n2004_003:0256a05": "畫眉鉢盂安柄。如何得平穩去。",
    "T48n2004_003:0256a06": "舉。圓覺經云。居一切時不起妄念。不於諸",
    "T48n2004_003:0256a07": "妄心亦不息滅。不住妄想境不加了知。不於",
    "T48n2004_003:0256a08": "無了知不辨真實不。",
    "T48n2004_003:0256a09": "師云。圭峯科此一段。謂之妄心頓證。又名忘",
    "T48n2004_003:0256a10": "心入覺。萬松下四箇不字。謂不起不滅不知",
    "T48n2004_003:0256a11": "不辨。此四八三十二字。諸方皆為病。此處為",
    "T48n2004_003:0256a12": "藥。且諸方病者。不起妄念。豈非焦芽敗種。不",
    "T48n2004_003:0256a13": "滅妄心。豈非養病喪軀。不假了知。豈非暫時",
    "T48n2004_003:0256a14": "不在如同死人。不辨真實。豈非顢頇佛性籠",
    "T48n2004_003:0256a15": "桶真如。且道。如何是四藥。須是天童修合將",
    "T48n2004_003:0256a16": "來。頌云。",
    "T48n2004_003:0256a17": "巍巍堂堂更窮須道鄒搜字　　磊磊落落撩天鼻孔　　鬧處刺頭。",
    "T48n2004_003:0256a18": "床窄先臥穩處下脚粥稀後坐　　脚下線斷我自由信步過滄洲",
    "T48n2004_003:0256a19": "鼻端泥盡君休斵彼此著便　　莫動著已是蹺手亂下　　千年故",
    "T48n2004_003:0256a20": "紙中合藥大有神効",
    "T48n2004_003:0256a21": "師云。黃蘗初參百丈。丈云。巍巍堂堂。來為何",
    "T48n2004_003:0256a22": "事。蘗云。巍巍堂堂不為別事。巍堂磊落。皆大",
    "T48n2004_003:0256a23": "丈夫相。干戈叢裡橫身直過。荊棘林中擺手",
    "T48n2004_003:0256a24": "便行。脚跟下無五色線。舌頭上無十字關。鼻",
    "T48n2004_003:0256a25": "端無泥痕。眼中無金屑。豈不是安樂快活底",
    "T48n2004_003:0256a26": "漢。試將天童莫道著三字。換萬松四箇不字。",
    "T48n2004_003:0256a27": "便見一字法門海墨書而不盡。德山道。一大",
    "T48n2004_003:0256a28": "藏教。是拭不淨故紙。為已了者恐透牛皮也。",
    "T48n2004_003:0256a29": "千年故紙中合藥者。為未了者不妨遮眼也。",
    "T48n2004_003:0256b01": "慈覺道。圓覺楞嚴恒為已伴。況世尊入滅至",
    "T48n2004_003:0256b02": "庚辰歲。已二千一百七十年。豈但千年故紙。",
    "T48n2004_003:0256b03": "仙傳葛由能刻木羊。騎羊上綏山。後遇浮丘",
    "T48n2004_003:0256b04": "公。曰。若不脚下線斷。爾也不得自由。暗合永",
    "T48n2004_003:0256b05": "嘉放四大莫把捉。寂滅性中隨飲啄。諸行無",
    "T48n2004_003:0256b06": "常一切空。即是如來大圓覺。雖然如是。猶欠",
    "T48n2004_003:0256b07": "作云何梵在。",
    "T48n2004_003:0256b08": "46 德山學畢第四十六則德山學畢",
    "T48n2004_003:0256b09": "示眾云。萬里無寸草。淨地迷人。八方無片雲。",
    "T48n2004_003:0256b10": "晴空賺汝。雖是以楔去楔。不妨拈空挂空。腦",
    "T48n2004_003:0256b11": "後一槌。別看方便。",
    "T48n2004_003:0256b12": "舉。德山圓明大師。示眾云。及盡去也有這箇在",
    "T48n2004_003:0256b13": "直得三世諸佛口掛壁上留取喫被猶有一人呵",
    "T48n2004_003:0256b14": "呵大笑且道是誰若識此人是何面目參學事畢與椀茶喫。",
    "T48n2004_003:0256b15": "師云。鼎州德山第九世圓明大師。諱緣密。雲",
    "T48n2004_003:0256b16": "門嗣中唯師傳嗣最廣。師創三句。函蓋乾坤。",
    "T48n2004_003:0256b17": "截斷眾流。隨波逐浪。今傳為雲門三句者。檢",
    "T48n2004_003:0256b18": "討不審也。一日示眾云。及盡去也。直得三世",
    "T48n2004_003:0256b19": "諸佛口掛壁上。此言廣長舌相話會不及。猶",
    "T48n2004_003:0256b20": "有一人呵呵大笑。且道。是何人笑箇甚麼。若",
    "T48n2004_003:0256b21": "識得此人。參學事畢。是真箇更有事在。投子",
    "T48n2004_003:0256b22": "青和尚拈云。藏盡楚天月。猶存漢地星。萬松",
    "T48n2004_003:0256b23": "道。車也去了。藉甚油缸。此可與竿頭進步者",
    "T48n2004_003:0256b24": "道。寶峯照和尚道。直須如大死底人死了更",
    "T48n2004_003:0256b25": "死。僧云。莫是死中却活麼。師云。爾且死莫",
    "T48n2004_003:0256b26": "活。爾但喫飯裏急自去屙屎。爾飯也未喫。早",
    "T48n2004_003:0256b27": "問屙屎作麼。此乃貴大休大歇親到自證。說",
    "T48n2004_003:0256b28": "得一丈。不如行取一尺也。只如行不得處作",
    "T48n2004_003:0256b29": "麼生說。問取天童。頌云。",
    "T48n2004_003:0256c01": "收向甚處著　　把斷襟喉正好轉身吐氣也　　風磨雲拭纖塵必去　　水冷",
    "T48n2004_003:0256c02": "天秋打成一片錦鱗莫謂無嗞味腥羶不少　　釣盡滄浪",
    "T48n2004_003:0256c03": "月一鉤不犯清波意自殊",
    "T48n2004_003:0256c04": "師云。圓明示眾不消。天童下箇收字。和圓明。",
    "T48n2004_003:0256c05": "盛在布袋裏也。思大云。三世諸佛被我一口",
    "T48n2004_003:0256c06": "吞盡。何處更有眾生可度。此水洩不通。凡聖",
    "T48n2004_003:0256c07": "路絕也。正恁麼時。盡空法界。如一面古鏡用",
    "T48n2004_003:0256c08": "壞劫毘嵐風。磨瑩成劫金藏雲揩拭。水天一",
    "T48n2004_003:0256c09": "色。雲月交光。皆取純清絕點邊事。這裏言淡",
    "T48n2004_003:0256c10": "而無味。如月鉤雲餌。魚龍無可吞噉。成湯祝",
    "T48n2004_003:0256c11": "網從君意。呂望垂鉤信我緣。不見道。山田脫",
    "T48n2004_003:0256c12": "粟飯野菜。淡黃韲。喫則從君喫。不喫任東西。",
    "T48n2004_003:0256c13": "47 趙州柏樹第四十七則趙州柏樹",
    "T48n2004_003:0256c14": "示眾云。庭前柏樹。竿上風幡。如一華說無邊",
    "T48n2004_003:0256c15": "春。如一滴說大海水。間生古佛。逈出常流。不",
    "T48n2004_003:0256c16": "落言思。若為話會。",
    "T48n2004_003:0256c17": "舉。僧問趙州。如何是祖師西來意多羅閑管州",
    "T48n2004_003:0256c18": "云。庭前柏樹子焦塼打著連底凍。",
    "T48n2004_003:0256c19": "師舉。趙州一日。上堂云。此事的的沒量大人。",
    "T48n2004_003:0256c20": "出這裏不得。老僧到溈山。僧問。如何是祖師",
    "T48n2004_003:0256c21": "西來意。溈云。與我將床子來。若是宗師。須以",
    "T48n2004_003:0256c22": "本分事接人始得。僧便問。如何是祖師西來",
    "T48n2004_003:0256c23": "意。州云。庭前柏樹子。僧云。和尚莫將境示",
    "T48n2004_003:0256c24": "人。師云。不將境示人。僧云。然則如何是祖師",
    "T48n2004_003:0256c25": "西來意。師云。庭前柏樹子。楊州城東光孝寺。",
    "T48n2004_003:0256c26": "慧覺禪師。到法眼處。眼問。近難何處。覺曰。",
    "T48n2004_003:0256c27": "趙州。眼曰。承聞趙州有柏樹子話是否。覺曰。",
    "T48n2004_003:0256c28": "無。眼曰。往來皆謂。僧問如何是祖師西來意。",
    "T48n2004_003:0256c29": "州曰。庭前柏樹子。上座何得道無。覺曰。先師",
    "T48n2004_003:0257a01": "實無此語。和尚莫謗先師好。諸方名為覺鐵",
    "T48n2004_003:0257a02": "嘴。勝默和尚。必須教人先過此話淘汰知見。",
    "T48n2004_003:0257a03": "甞曰。三玄五位。盡在其中。真如方禪師悟此",
    "T48n2004_003:0257a04": "話。直入方丈。見瑯琊廣照覺禪師。照問。汝作",
    "T48n2004_003:0257a05": "麼生會。如曰。夜來床薦煖。一覺到天明。廣照",
    "T48n2004_003:0257a06": "可之。真如悟得此話最好。天童頌得此話亦",
    "T48n2004_003:0257a07": "不惡。頌云。",
    "T48n2004_003:0257a08": "岸眉橫雪喫鹽多如喫米　　河目含秋一點難謾　　海口鼓浪有句",
    "T48n2004_003:0257a09": "非宗旨航舌駕流無言絕聖凡　　撥亂之手也是柏樹　　太平之",
    "T48n2004_003:0257a10": "籌也是柏樹老趙州老趙州為甚不應　　攪攪叢林卒未休",
    "T48n2004_003:0257a11": "天童第二徒費工夫也造車合轍將來使用恰好　　本無伎倆",
    "T48n2004_003:0257a12": "也塞壑填溝買盡風流不著錢",
    "T48n2004_003:0257a13": "師云。七百甲子。經事多矣。所以岸眉橫雪。古",
    "T48n2004_003:0257a14": "人以眉目為巖電。天童用河眸海口故事。成",
    "T48n2004_003:0257a15": "四句偈。如見活趙州指柏樹子相似。眉如蘆",
    "T48n2004_003:0257a16": "花岸。眼如秋水碧。古句野水淨於僧眼碧。遠",
    "T48n2004_003:0257a17": "山濃似佛頭青。海口鼓浪。航舌駕流。浪即能",
    "T48n2004_003:0257a18": "覆航。航即能駕浪。一言可以興邦。一言可以",
    "T48n2004_003:0257a19": "喪邦。故次之。以撥亂之手。太平之籌。州甞",
    "T48n2004_003:0257a20": "云。有時將一莖草。作丈六金身。用有時將丈",
    "T48n2004_003:0257a21": "六金身。作一莖草。用此話本與人決疑。而今",
    "T48n2004_003:0257a22": "多少人疑著。趙州豈欲攪叢林哉。人見趙州",
    "T48n2004_003:0257a23": "答話應聲便對。如不假功用。唯天童知八十",
    "T48n2004_003:0257a24": "行脚。三歲孩童勝如我。我從他學。此乃閑時",
    "T48n2004_003:0257a25": "造下。忙時用著。不是苦辛人。不知臥輪有伎",
    "T48n2004_003:0257a26": "倆。能斷百思想。對境心不起。菩提日日長。六",
    "T48n2004_003:0257a27": "祖道。慧能無伎倆。不斷百思想。對境心數起。",
    "T48n2004_003:0257a28": "菩提作麼長。恁麼看來塞壑填溝底事。又作",
    "T48n2004_003:0257a29": "麼生。如今拋擲西湖裏。下載清風付與誰。",
    "T48n2004_003:0257b01": "48 摩經不二第四十八則摩經不二",
    "T48n2004_003:0257b02": "示眾云。妙用無方。有下手不得處。辯才無礙。",
    "T48n2004_003:0257b03": "有開口不得時。龍牙如無手人行拳。夾山教",
    "T48n2004_003:0257b04": "無舌人解語。半路抽身底是甚麼人。",
    "T48n2004_003:0257b05": "舉。維摩詰問文殊師利。何等是菩薩入不",
    "T48n2004_003:0257b06": "二法門問處第幾文殊師利曰好與劈口𡎺如我意者醞造",
    "T48n2004_003:0257b07": "將來於一切法更嫌少無言無說把火照看無示無識有也",
    "T48n2004_003:0257b08": "來離諸問答面皮厚多少是為入不二法門如何是",
    "T48n2004_003:0257b09": "於是文殊師利問維摩詰言。我等各自說",
    "T48n2004_003:0257b10": "已能說快說仁者當說。何等是菩薩入不二法門",
    "T48n2004_003:0257b11": "一遞一刮不賭惡發維摩默然甚麼處去也。",
    "T48n2004_003:0257b12": "師云。梵語維摩詰。此云無垢稱。亦曰淨名。妻",
    "T48n2004_003:0257b13": "名金姬。子名善思。女名月上。僧問雲居簡和",
    "T48n2004_003:0257b14": "尚。維摩是金粟如來。為甚麼却預釋迦會下",
    "T48n2004_003:0257b15": "聽法。居云。他不爭人我。廣本維摩經。三萬二",
    "T48n2004_003:0257b16": "千菩薩。各說不二法門。今唯三十二菩薩。末",
    "T48n2004_003:0257b17": "後文殊無卓錐之地。維摩錐也無。保福展云。",
    "T48n2004_003:0257b18": "文殊也似掩耳偷鈴。力盡烏江。維摩一默。未",
    "T48n2004_003:0257b19": "出化門。萬松道。人出是非難。又云。大小維",
    "T48n2004_003:0257b20": "摩。被文殊一坐。至今起不得。萬松道。要起有",
    "T48n2004_003:0257b21": "甚難便掌。瑯琊覺云。文殊恁麼讚善也是。杓",
    "T48n2004_003:0257b22": "卜聽虛聲。維摩默然。爾等諸人。不得鑽龜打",
    "T48n2004_003:0257b23": "瓦。萬松道。杜撰不少。唯雪竇於文殊問罷處。",
    "T48n2004_003:0257b24": "不言默然良久據座。直云維摩道甚麼。復云。",
    "T48n2004_003:0257b25": "勘破了也。萬松道。不解作鬼。白日現身。天依",
    "T48n2004_003:0257b26": "懷頌。維摩不默不良久。據坐商量成過咎。至",
    "T48n2004_003:0257b27": "今諸方見呈似此事。猶曰良久云。有僧問一",
    "T48n2004_003:0257b28": "師。錄中多云良久者。良久乃何人也。答云。良",
    "T48n2004_003:0257b29": "久乃梁八之弟也。傳者以為笑。天依後兩句。",
    "T48n2004_003:0257c01": "忒曬峭拔。道吹毛匣裏冷光生。外道天魔皆",
    "T48n2004_003:0257c02": "斬首。萬松道。暗度神鋒。不覺痛痒。白雲端頌",
    "T48n2004_003:0257c03": "云。一箇兩箇百千萬。屈指尋文數不辦。暫時",
    "T48n2004_003:0257c04": "留在暗窓前。明日與君重計算。萬松道。有甚",
    "T48n2004_003:0257c05": "閑功夫。天童頌馬祖藏頭白海頭黑話。末後",
    "T48n2004_003:0257c06": "道。堂堂坐斷舌頭路。應笑毘耶老古錐。今日",
    "T48n2004_003:0257c07": "維摩來也。不管面譽。頌云。",
    "T48n2004_003:0257c08": "曼殊問疾老毘耶仁義道中　　不二門開看作家衲僧分上",
    "T48n2004_003:0257c09": "珉表粹中誰賞鑒大辯若訥　　忘前失後莫咨嗟大智",
    "T48n2004_003:0257c10": "若愚區區投璞兮楚庭臏士獻直得曲　　璨璨報珠兮",
    "T48n2004_003:0257c11": "隋城斷蛇夜光投人鮮不按劍休點破幸自完全　　絕玼瑕一任指點　　俗",
    "T48n2004_003:0257c12": "氣渾無却較些相上觀人失之多矣",
    "T48n2004_003:0257c13": "師云。文殊師利。曼殊室利。梵音楚夏也。此云",
    "T48n2004_003:0257c14": "妙吉祥。毘耶離廣嚴城名。肇公涅盤無名論。",
    "T48n2004_003:0257c15": "釋迦掩室於摩竭。淨名杜口於毘耶。須菩提",
    "T48n2004_003:0257c16": "唱無說。以顯道。釋梵絕聽而雨華。斯皆理為",
    "T48n2004_003:0257c17": "神御故口。以之默。豈曰無辯。辯所不能言也。",
    "T48n2004_003:0257c18": "燕珉次玉者。今𣵠郡靠水石也。亦名奪玉石。",
    "T48n2004_003:0257c19": "維摩外雖似訥。其不言之辯。精粹其中。言其",
    "T48n2004_003:0257c20": "石隱玉也。忘前失後者。永嘉集奢摩他頌。第",
    "T48n2004_003:0257c21": "四云。今言知者。不須知知。但知而已。則前",
    "T48n2004_003:0257c22": "不接滅。後不引起。前後斷續中間自孤。無盡",
    "T48n2004_003:0257c23": "燈末。未詳法嗣中。有開封府夷門山廣智禪",
    "T48n2004_003:0257c24": "師。諱本嵩。別無語緣。全舉此段。文公不知出",
    "T48n2004_003:0257c25": "永嘉集。謂嵩創設。因辨之於此。學者知之。此",
    "T48n2004_003:0257c26": "箇忘前失後。正是三祖信心銘。言語道斷。非",
    "T48n2004_003:0257c27": "去來今也。韓子卞和於荊山崐岡谷得璞。獻",
    "T48n2004_003:0257c28": "楚厲王。王曰。石也遣刖一足。及武王即位又",
    "T48n2004_003:0257c29": "獻之。又刖一足。至文王立。和抱璞哭於荊山",
    "T48n2004_003:0258a01": "之下。王召問。和曰。不怨刖足。而怨真玉以為",
    "T48n2004_003:0258a02": "凡石。忠事以為慢事。王使剖石乃真玉也。文",
    "T48n2004_003:0258a03": "王歎曰。哀哉二先君。易刖人足。難剖於石。今",
    "T48n2004_003:0258a04": "果是璧乃國寶也。史記隨侯祝元暢。因之齊。",
    "T48n2004_003:0258a05": "見一斷蛇將死。遂以水洗摩之。傅之神樂而",
    "T48n2004_003:0258a06": "去。忽一夜中庭現光。意謂有賊。遂按劍視之。",
    "T48n2004_003:0258a07": "乃見一蛇𭊷珠在地而往。知蛇感報也。維摩",
    "T48n2004_003:0258a08": "橫身為眾。不免禍出私門。那堪文殊點破已",
    "T48n2004_003:0258a09": "靈瑕玼。直饒天童道現居俗塵而無俗氣。也",
    "T48n2004_003:0258a10": "是掩鼻偷香。",
    "T48n2004_003:0258a11": "49 洞山供真第四十九則洞山供真",
    "T48n2004_003:0258a12": "示眾云。描不成畫不就。普化便翻斤斗。龍牙",
    "T48n2004_003:0258a13": "只露半身。畢竟那人是何體段。",
    "T48n2004_003:0258a14": "舉。洞山供養雲巖真次誰道是假遂舉前邈真話",
    "T48n2004_003:0258a15": "一迴拈出一迴新有僧問。雲巖道祇這是。意旨如何且喜",
    "T48n2004_003:0258a16": "不錯認山云。我當時幾錯會先師意以己方人僧云。",
    "T48n2004_003:0258a17": "未審雲巖還知有也無折草量天山云。若不知有。",
    "T48n2004_003:0258a18": "爭解恁麼道日出連山若知有爭肯恁麼道月圓當戶。",
    "T48n2004_003:0258a19": "師云。洞山辭雲巖。山問。和尚百年後。人問還",
    "T48n2004_003:0258a20": "邈得師真否。如何祇對。巖良久云。祇這是。山",
    "T48n2004_003:0258a21": "沈吟。巖云。价闍梨。承當這箇大事。直須子細。",
    "T48n2004_003:0258a22": "山亦不言便行。後因過水覩影。方始悟徹。乃",
    "T48n2004_003:0258a23": "作頌曰。切忌從他覓。迢迢與我疎。我今獨自",
    "T48n2004_003:0258a24": "往。處處得逢渠。渠今正是我。我今不是渠。應",
    "T48n2004_003:0258a25": "須恁麼會方得契如如。山在眾。供養雲巖真。",
    "T48n2004_003:0258a26": "舉前邈真話了。僧問雲巖。道祇這是意旨如",
    "T48n2004_003:0258a27": "何。山曰。我當時幾錯會先師意。若向良久祇",
    "T48n2004_003:0258a28": "這是處領略。正是替名通事。所以見影知形。",
    "T48n2004_003:0258a29": "過水方悟。僧曰。未審雲巖知有也無。若道一",
    "T48n2004_003:0258b01": "向知有。是左右人。不見道。知有底人始解奉",
    "T48n2004_003:0258b02": "重。若道一向不知有。這裏有利害。有全不知",
    "T48n2004_003:0258b03": "有有知有了却不知有有不知有去成知有山",
    "T48n2004_003:0258b04": "云若不知有。爭解恁麼道。若知有爭肯恁麼",
    "T48n2004_003:0258b05": "道。華嚴宗謂理圓言偏言生理喪。此乃重玄",
    "T48n2004_003:0258b06": "復妙。兼帶叶通。不偏枯。無滲漏底血脈也。山",
    "T48n2004_003:0258b07": "於唐大中末。初住新豐百吉。後遷豫章高安",
    "T48n2004_003:0258b08": "之洞山。為第一代。因為雲巖作忌齋。僧問。師",
    "T48n2004_003:0258b09": "於先師處得何指示。山曰。雖在彼中。不蒙他",
    "T48n2004_003:0258b10": "指示。僧曰。又用設齋作麼。山曰。雖然如是。",
    "T48n2004_003:0258b11": "焉敢違背。僧曰。和尚發跡南泉。為甚却與雲",
    "T48n2004_003:0258b12": "巖設齋。山曰。我不重先師道德佛法。只重他",
    "T48n2004_003:0258b13": "不為我說破。僧曰。和尚嗣先師。還肯他也無。",
    "T48n2004_003:0258b14": "山曰。半肯半不肯。僧曰。為甚麼不全肯。山曰。",
    "T48n2004_003:0258b15": "我若全肯。則辜負先師。萬松道。雲巖二十年。",
    "T48n2004_003:0258b16": "在百丈。却嗣藥山。洞山發跡南泉。却嗣雲巖。",
    "T48n2004_003:0258b17": "一等異苗翻茂。密固靈根。得芙蓉而宗派中",
    "T48n2004_003:0258b18": "興。至天童而文彩方備。那箇是具文彩。頌云。",
    "T48n2004_003:0258b19": "爭解恁麼道暗裏抽橫骨　　五更鷄唱家林曉金烏東上　　爭",
    "T48n2004_003:0258b20": "肯恁麼道明中坐舌頭千年鶴與雲松老玉兔西沈　　寶鑑",
    "T48n2004_003:0258b21": "澄明驗正偏事窮的要玉機轉側看兼到交互明中暗　　門",
    "T48n2004_003:0258b22": "風大振兮規步綿綿西天令嚴父子變通兮聲光",
    "T48n2004_003:0258b23": "浩浩見過於師方堪傳授",
    "T48n2004_003:0258b24": "師云。洞山囑曹山云。吾於雲巖先師。親印寶",
    "T48n2004_003:0258b25": "鏡三昧。事窮的要。今付授汝。汝善護持。寶鑑",
    "T48n2004_003:0258b26": "澄明驗正偏。豈非鷄唱家林。鶴老雲松。正偏",
    "T48n2004_003:0258b27": "之驗耶。鏡雖明而有背面。唯玉機轉側遞相",
    "T48n2004_003:0258b28": "綺。互雙明雙暗兼到之方也。易繫辭曰。道窮",
    "T48n2004_003:0258b29": "則變。變則通。通則久。洞山父子規行矩步。至",
    "T48n2004_003:0258c01": "今門風大振者。源深流長之效歟。",
    "T48n2004_003:0258c02": "50 雪峯甚麼第五十則雪峯甚麼",
    "T48n2004_003:0258c03": "示眾云。末後一句。始到牢關。巖頭自負。上不",
    "T48n2004_003:0258c04": "肯於親師。下不讓於法弟。為復是強生節目。",
    "T48n2004_003:0258c05": "為復別有機關。",
    "T48n2004_003:0258c06": "舉。雪峯住庵時。有兩僧來禮拜尋香逐氣峯見",
    "T48n2004_003:0258c07": "來以手托庵門。放身出云。是甚麼此猶是拋身勢隱身",
    "T48n2004_003:0258c08": "勢作麼生僧亦云。是甚麼果然不識峯低頭歸庵莫道無語好",
    "T48n2004_003:0258c09": "僧後到巖頭傳消寄息頭問。甚麼處來不鑽不穴僧云。",
    "T48n2004_003:0258c10": "嶺南這裏是嶺北頭云。曾到雪峯麼熟處難忘。僧云。",
    "T48n2004_003:0258c11": "曾到更諱不得頭云。有何言句不醋不休僧舉前話一字入公",
    "T48n2004_003:0258c12": "門八牛拽不出頭云。他道甚麼却好低頭便出僧云。他無語。低",
    "T48n2004_003:0258c13": "頭歸庵恁麼則不曾到雪峯頭云。噫當時不向他道末",
    "T48n2004_003:0258c14": "後句而今道了未若向伊道。天下人不奈雪老何",
    "T48n2004_003:0258c15": "何不道我便是雪老僧至夏末。再舉前話請益好酒醒人遲頭",
    "T48n2004_003:0258c16": "云。何不早問貪瞌睡僧云。未敢容易可曬慣叢林頭",
    "T48n2004_003:0258c17": "云。雪峯雖與我同條生。不與我同條死",
    "T48n2004_003:0258c18": "索另者先窮要知末後句只這是旋蒸熱賣。",
    "T48n2004_003:0258c19": "師云。雲巖傍參道吾。雪峯傍參巖頭。君子不",
    "T48n2004_003:0258c20": "恥下問。今雲巖雪峯之道大行。亦退己讓人",
    "T48n2004_003:0258c21": "之餘慶也。而巖頭天資英邁。抑揚德山之道。",
    "T48n2004_003:0258c22": "天下橫行。無敢當鋒者。蓋見處洞達蘊養成",
    "T48n2004_003:0258c23": "就。故得如是。看他二僧。雪峯門下。箭鋒相",
    "T48n2004_003:0258c24": "直。也是箇行脚漢。為甚直至夏末。尚疑末後",
    "T48n2004_003:0258c25": "句。只為眼鈍頭迷當面蹉過。巖頭與他說出",
    "T48n2004_003:0258c26": "許多道理。雪峯與我同條生。不與我同條死。",
    "T48n2004_003:0258c27": "一法雖無異。三人乃見差。這僧與雪峯。一時",
    "T48n2004_003:0258c28": "道是甚麼。及至論末後句。說與也不知。豈非",
    "T48n2004_003:0258c29": "差之毫釐失之千里也。且道。這僧實不會。要",
    "T48n2004_003:0259a01": "放這話行。溈山哲云。大小雪峯巖頭。却被這",
    "T48n2004_003:0259a02": "僧勘破。萬松道。冷眼不防。巖頭雪峯。猶可",
    "T48n2004_003:0259a03": "恕也。後來又點德山亦不會末後句。直是難",
    "T48n2004_003:0259a04": "甘。是故天童兩次頌出。頌云。",
    "T48n2004_003:0259a05": "切瑳琢磨不因一事　　變態殽訛不長一智　　葛陂化龍之杖",
    "T48n2004_003:0259a06": "已聞過海穿雲陶家居蟄之梭猶見倚牆貼壁　　同條生兮有數",
    "T48n2004_003:0259a07": "世相近也同條死兮無多習相遠也　　末後句只這是且信一半",
    "T48n2004_003:0259a08": "風舟載月浮秋水切忌垛根",
    "T48n2004_003:0259a09": "師云。毛詩淇奧美武公之德也。有文章又能",
    "T48n2004_003:0259a10": "聽其規諫。以禮自防。故能入相於周。美而作",
    "T48n2004_003:0259a11": "是詩也。瞻彼淇奧。綠竹猗猗。有匪君子。如切",
    "T48n2004_003:0259a12": "如瑳如琢如磨。註曰。治骨曰切。象曰瑳。玉曰",
    "T48n2004_003:0259a13": "琢。石曰磨。德山雪峯得巖頭。發明末後句。至",
    "T48n2004_003:0259a14": "今此話大行。切磨通變之力也。雪峯如化龍",
    "T48n2004_003:0259a15": "之杖。這僧如居蟄之梭。巖頭點出至今不知。",
    "T48n2004_003:0259a16": "所以同條死者無多也。或謂巖頭如化龍之",
    "T48n2004_003:0259a17": "杖。雪峯如居蟄之梭者。請細看前話。雪竇佛",
    "T48n2004_003:0259a18": "果以雙明雙暗。頌此話。非飽參者不知。東漢",
    "T48n2004_003:0259a19": "方術傳。費長房。汝南人。甞為市掾。遇壺公。",
    "T48n2004_003:0259a20": "斷青竹杖。偽為長房縊死於家。遂同入深山。",
    "T48n2004_003:0259a21": "學道不成。辭歸。公與竹杖。騎此至家。投葛",
    "T48n2004_003:0259a22": "陂。長房投杖於陂。化龍而去。又晉陶侃少時。",
    "T48n2004_003:0259a23": "漁於雷澤。網得一梭。掛壁。後聞雷電。化為龍",
    "T48n2004_003:0259a24": "而去。雪峯如杖。這僧如梭。巖頭如風舟載月。",
    "T48n2004_003:0259a25": "萬松似箇甚麼。鞏縣茶瓶。",
    "T48n2004_003:0259a26": "51 法眼舡陸第五十一則法眼舡陸",
    "T48n2004_003:0259a27": "示眾云。世法裏悟却多少人。佛法裏迷却多",
    "T48n2004_003:0259a28": "少人。忽然打成一片。還著得迷悟也無。",
    "T48n2004_003:0259a29": "舉。法眼問覺上座。舡來陸來大似有兩般覺云。",
    "T48n2004_003:0259b01": "舡來深談實相善說法要眼云。舡在甚麼處恐怕不實覺云。舡",
    "T48n2004_003:0259b02": "在河裏果然有下落覺退後。眼却問傍僧云。爾道",
    "T48n2004_003:0259b03": "適來這僧。具眼不具眼可惜許。",
    "T48n2004_003:0259b04": "師云。黃龍晦堂問。黃魯直正窘迫次。一人至。",
    "T48n2004_003:0259b05": "堂問。誰遣汝來。人云。大林葉秀才。問。有書",
    "T48n2004_003:0259b06": "否。人云。有。又問。書何在。人即引手背。抽衣",
    "T48n2004_003:0259b07": "領舉書。呈堂。堂云。學道到此人田地方可。黃",
    "T48n2004_003:0259b08": "有愧色。法眼問覺上座。舡來陸來。覺云。舡",
    "T48n2004_003:0259b09": "來。眼云。舡在甚麼處。這裏一百箇。九十九",
    "T48n2004_003:0259b10": "箇。呈機顯示。是他穩實平貼底人。那裏與爾",
    "T48n2004_003:0259b11": "干戈相待。是他道舡在河裏。磁州老師道。恰",
    "T48n2004_003:0259b12": "似沙地裏放箇八脚𨫼子。更無些子不穩當",
    "T48n2004_003:0259b13": "處。覺退後眼却問傍僧云。爾道。適來這僧。具",
    "T48n2004_003:0259b14": "眼不具眼。只這一問大曬誵訛。若道具眼。有",
    "T48n2004_003:0259b15": "甚奇特玄妙。若道不具眼。見甚麼破綻。試教",
    "T48n2004_003:0259b16": "天童定當看。",
    "T48n2004_003:0259b17": "水不洗水絕點澄清　　金不博金鍊做一塊　　昧毛色而得馬",
    "T48n2004_003:0259b18": "不得相取靡絲絃而樂琴非可聲求　　結繩畫卦有許事法出",
    "T48n2004_003:0259b19": "姦生喪盡真淳盤古心弄巧成拙",
    "T48n2004_003:0259b20": "師云。水不洗水。金不博金。佛不求佛。法不說",
    "T48n2004_003:0259b21": "法。此談其神駿。略其玄黃。得琴趣者。忘其絃",
    "T48n2004_003:0259b22": "徽。淮南子秦穆公。使伯樂舉九方堙求馬。三",
    "T48n2004_003:0259b23": "月而返曰。得馬在沙丘。牡而黃。及馬至則牝",
    "T48n2004_003:0259b24": "而驪。公謂伯樂。子所求馬者。毛色牡牝。不知",
    "T48n2004_003:0259b25": "敗矣。伯樂太息曰。以至於此乎。堙之所觀者",
    "T48n2004_003:0259b26": "天機也。得其精。而忘其麁。見其內而忘其外",
    "T48n2004_003:0259b27": "也。果千里馬。晉陶潛字淵明。不解琴蓄素琴",
    "T48n2004_003:0259b28": "一張。絃徽不具。曰。但得琴中趣。何勞絃上",
    "T48n2004_003:0259b29": "聲。易云。上古結繩而治。後世聖人易之以書",
    "T48n2004_003:0259c01": "契。又云。古者包犧氏之王天下也。仰則觀象",
    "T48n2004_003:0259c02": "於天。俯則觀法於地。觀鳥獸之文。與地之宜。",
    "T48n2004_003:0259c03": "近取諸身。遠取諸物。於是始畫八卦。萬松道。",
    "T48n2004_003:0259c04": "盤古初分天地。已成對待。結繩畫卦。轉喪真",
    "T48n2004_003:0259c05": "淳。釋迦未出世。祖師不西來。還有真諦俗諦",
    "T48n2004_003:0259c06": "世法佛法麼。舒州海會齊舉禪師。得法之後。",
    "T48n2004_003:0259c07": "甞到瑯琊覺處。覺問。上座近離甚麼處。舉曰。",
    "T48n2004_003:0259c08": "浙江。覺曰。舡來陸來。舉曰。舡來。覺曰。舡在",
    "T48n2004_003:0259c09": "甚麼處。舉曰。河裏。覺曰。不涉程途。一句作",
    "T48n2004_003:0259c10": "麼生道。舉曰。杜撰長老如麻似粟。便下去。萬",
    "T48n2004_003:0259c11": "松道。行說好話。洞山初和尚問僧。甚處來。",
    "T48n2004_003:0259c12": "僧曰。汝州。山曰。此去多少。僧曰。七百。山曰。",
    "T48n2004_003:0259c13": "踏破幾䩫草鞋。僧曰。三䩫。山曰。甚處得錢",
    "T48n2004_003:0259c14": "買。僧曰。打笠子。山曰。參堂去。僧應喏。萬松",
    "T48n2004_003:0259c15": "道。便是手眼通身看爾不破。且道。這僧眼在",
    "T48n2004_003:0259c16": "甚麼處。眉毛下。",
    "T48n2004_003:0259c17": "52 曹山法身第五十二則曹山法身",
    "T48n2004_003:0259c18": "示眾云。諸有智者。以譬喻得解。若到比不得",
    "T48n2004_003:0259c19": "類難齊處。如何說向他。",
    "T48n2004_003:0259c20": "舉。曹山問德尚座。佛真法身猶若虛空官不",
    "T48n2004_003:0259c21": "容針應物現形如水中月私通車馬作麼生說箇應",
    "T48n2004_003:0259c22": "底道理叉手近前云喏德云。如驢覻井落花有意隨流水山云。",
    "T48n2004_003:0259c23": "道即大曬道只道得八成欲窮千里目德云。和尚",
    "T48n2004_003:0259c24": "又如何更上一層樓山云。如井覻驢流水無心送落花。",
    "T48n2004_003:0259c25": "師云。撫州宜黃曹山本寂禪師。或名耽章。必",
    "T48n2004_003:0259c26": "是賜名諡號。初離洞山。入曹溪。禮祖塔。迴吉",
    "T48n2004_003:0259c27": "州之吉水。眾嚮山名。遂請開法。師擬曹溪。凡",
    "T48n2004_003:0259c28": "隨所居立曹為號。洞山之宗至師最隆。故有",
    "T48n2004_003:0259c29": "曹洞之稱焉。山問德上座。佛真法身猶若虛",
    "T48n2004_003:0260a01": "空。應物現形如水中月。作麼生說箇應底道",
    "T48n2004_003:0260a02": "理。此四句讚佛。本出古本金光明經。既如虛",
    "T48n2004_003:0260a03": "空。如何應物。覺範贊提婆尊者道。應緣而現。",
    "T48n2004_003:0260a04": "不落思惟。是故鉢水以針投之。德云。如驢覻",
    "T48n2004_003:0260a05": "井。此豈情識計校可及。非久經淘鍊具衲僧",
    "T48n2004_003:0260a06": "巴鼻。不許到這田地。若是小作無向上關棙",
    "T48n2004_003:0260a07": "子。滿口許他也。山云。道即大曬道。只道得八",
    "T48n2004_003:0260a08": "成。如秤稱斗量來相似。德云。和尚又如何。這",
    "T48n2004_003:0260a09": "一拶詞窮理盡。敢道出他驢覻井一句不得。",
    "T48n2004_003:0260a10": "是他款款地。只與倒過。可謂觸類而長之。此",
    "T48n2004_003:0260a11": "所以稱曹洞宗派之源也。天童愛此兩轉語。",
    "T48n2004_003:0260a12": "翻覆一時頌出。頌云。",
    "T48n2004_003:0260a13": "驢覻井五更侵早起　　井覻驢更有夜行人　　智容無外天下衲僧跳不",
    "T48n2004_003:0260a14": "出淨涵有餘萬象莫能逃影質　　肘後誰分印天眼龍睛不可窺",
    "T48n2004_003:0260a15": "家中不蓄書真文不醋　　機絲不掛梭頭事花又不損　　文彩",
    "T48n2004_003:0260a16": "縱橫意自殊蜜又得成",
    "T48n2004_003:0260a17": "師云。般若無知。靡所不知。故淨涵有餘也。晉",
    "T48n2004_003:0260a18": "元帝永昌元年。王敦鎮武昌。舉兵犯闕。刀協",
    "T48n2004_003:0260a19": "勸帝。盡誅王氏。王導帥群從。詣臺待罪。周顗",
    "T48n2004_003:0260a20": "將入朝。導呼之曰。伯仁以百口累汝。顗不顧。",
    "T48n2004_003:0260a21": "及入極論導忠誠。申救甚至。及出導尚在門。",
    "T48n2004_003:0260a22": "又呼之不應。乃曰。今年殺賊奴。取金印如斗",
    "T48n2004_003:0260a23": "大。繫肘後。尋又上表。明導無罪。導不知甚恨",
    "T48n2004_003:0260a24": "之。敦兵既至。乃問導。周顗可得生否。導不應。",
    "T48n2004_003:0260a25": "敦乃殺顗。導後料中書。見顗救已表。流涕曰。",
    "T48n2004_003:0260a26": "幽冥之中負此良友。叢林又有肘後符。春秋",
    "T48n2004_003:0260a27": "後語。趙簡子告諸子曰。吾藏肘後寶符於常",
    "T48n2004_003:0260a28": "山上。先得者賞。諸子馳山上。求無所得。唯襄",
    "T48n2004_003:0260a29": "子母䘏還曰。䘏已得之符矣。他人皆不可分。",
    "T48n2004_003:0260b01": "簡子請奏之。母䘏曰。從常山上下臨代可取",
    "T48n2004_003:0260b02": "也。簡子曰。母䘏賢矣。立為太子。雲巖示眾",
    "T48n2004_003:0260b03": "云。有箇人家兒子。問著無有道不得底。洞山",
    "T48n2004_003:0260b04": "出云。他屋裏有多少書籍。巖云。一字也無。洞",
    "T48n2004_003:0260b05": "山云。得恁麼多知。巖云。日夜不曾眠。洞山又",
    "T48n2004_003:0260b06": "云。問一段事得也無。巖云。道得即不道。肘",
    "T48n2004_003:0260b07": "後誰分印。深密自得之道。他人皆不可分也。",
    "T48n2004_003:0260b08": "家中不蓄書。得恁多知。生而知之上。學而知",
    "T48n2004_003:0260b09": "之次也。這驢覻井。井覻驢。還許分割領覽分",
    "T48n2004_003:0260b10": "也無。還許學解傳布也無。夾山云。聞中生解。",
    "T48n2004_003:0260b11": "意下丹青。目下即美。久蘊成病。青山與白雲。",
    "T48n2004_003:0260b12": "從來不相到。機絲不掛梭頭事。文彩縱橫意",
    "T48n2004_003:0260b13": "自殊。嘉祥一路智者知疎。瑞草無根賢者不",
    "T48n2004_003:0260b14": "貴。天童末後全用夾山一聯。以明此話不落",
    "T48n2004_003:0260b15": "思惟。文彩自備。且道。具何三昧。便得如斯。",
    "T48n2004_003:0260b16": "只箇無巴鼻。諸般沒奈何。",
    "T48n2004_003:0260b17": "53 黃檗噇糟第五十三則黃檗噇糟",
    "T48n2004_003:0260b18": "示眾云。臨機不見佛。大悟不存師。定乾坤",
    "T48n2004_003:0260b19": "劍沒人情。擒虎兕機忘聖解。且道。是甚麼人",
    "T48n2004_003:0260b20": "作略。",
    "T48n2004_003:0260b21": "舉。黃蘗示眾云。汝等諸人盡是噇酒糟漢",
    "T48n2004_003:0260b22": "黃蘗門下與麼行脚何處有今日今既不如昔後當不如今還知",
    "T48n2004_003:0260b23": "大唐國裏無禪師麼眼高四海時有僧出云。只",
    "T48n2004_003:0260b24": "如諸方匡徒領眾。又作麼生黃蘗兼身在蘗云。不",
    "T48n2004_003:0260b25": "道無禪。只是無師且救得一半。",
    "T48n2004_003:0260b26": "師云。此話就簡。若全舉當曰。一日上堂云。汝",
    "T48n2004_003:0260b27": "等諸人欲何所求。仍以棒趁之。眾不散。師乃",
    "T48n2004_003:0260b28": "曰。汝等諸人盡是噇酒糟漢。唐時愛罵人。噇",
    "T48n2004_003:0260b29": "酒糟漢。齊桓公讀書於堂上。輪扁斵輪於堂",
    "T48n2004_003:0260c01": "下。釋椎鑿。上問。敢問公之所讀何言耶。公",
    "T48n2004_003:0260c02": "曰。聖人之典。曰聖人在乎。公曰已死矣。曰然",
    "T48n2004_003:0260c03": "則君之所讀古人糟粕矣。公曰。寡人讀書。輪",
    "T48n2004_003:0260c04": "人安得議乎。有說則可無說則死。扁曰。臣也",
    "T48n2004_003:0260c05": "以臣事觀之。臣斵輪徐則甘而不固。疾則苦",
    "T48n2004_003:0260c06": "而不入。不徐不疾。得之於手。而應於心。口不",
    "T48n2004_003:0260c07": "能言。有數存於其間。臣不能喻臣之子。子亦",
    "T48n2004_003:0260c08": "不能受於臣。是以行年七十。而老斵輪。古之",
    "T48n2004_003:0260c09": "人與其不可傳者死矣。然則君之所讀者。古",
    "T48n2004_003:0260c10": "人之糟粕矣。又云。恁麼行脚取笑他人。但見",
    "T48n2004_003:0260c11": "八百一千人處便去。不可只圖熱鬧也。山僧",
    "T48n2004_003:0260c12": "行脚時。或遇草根下有箇漢。便頂上一錐看",
    "T48n2004_003:0260c13": "他。若知痛痒。可以布袋盛米供養。可中總似",
    "T48n2004_003:0260c14": "汝等如此容易。何處更有今日事也。汝等既",
    "T48n2004_003:0260c15": "稱行脚。亦須著些精神好。還知道大唐國裏",
    "T48n2004_003:0260c16": "無禪師麼。黃蘗以來。巖頭羅山愛行此令。近",
    "T48n2004_003:0260c17": "代佛日。北來慶壽顗公。至死無可意者。寧絕",
    "T48n2004_003:0260c18": "嗣無人。香山俊和尚叔祖兒孫。亦行此令。不",
    "T48n2004_003:0260c19": "知者喚作點胸。可中要箇不憤底出來承頭。",
    "T48n2004_003:0260c20": "果有一僧出云。諸方尊宿盡聚眾開化。為甚",
    "T48n2004_003:0260c21": "道無禪師。蘗曰。不道無禪。只是無師。溈山問",
    "T48n2004_003:0260c22": "仰山云。作麼生。仰云。鵞王擇乳。素非鴨類。",
    "T48n2004_003:0260c23": "溈云。此實難辨。五祖戒出僧語。謝和尚說得",
    "T48n2004_003:0260c24": "道理好。萬松道。生言孰語冷脣淡舌。石門聰",
    "T48n2004_003:0260c25": "云。黃蘗垂示不妨奇特。纔被布衲挨拶。失却",
    "T48n2004_003:0260c26": "一隻眼。萬松道。換了那僧兩隻眼。承天宗云。",
    "T48n2004_003:0260c27": "五祖戒眼照四天下。萬松道。也只是一隻眼。",
    "T48n2004_003:0260c28": "要見黃蘗。猶未可。萬松道。果然。若要扶竪正",
    "T48n2004_003:0260c29": "法眼藏。須是黃蘗宗師。萬松道。錦上更添花。",
    "T48n2004_003:0261a01": "翠巖真云。諸方商搉便道。黃蘗坐却這僧。萬",
    "T48n2004_003:0261a02": "松道。不知扶起這僧。又道。黃蘗被這僧上來。",
    "T48n2004_003:0261a03": "直得分析不下。萬松道。緇素轉分明。何謂也。",
    "T48n2004_003:0261a04": "翠巖輒生擬議。霧豹澤毛。未甞下食。庭禽養",
    "T48n2004_003:0261a05": "勇。終待驚人。萬松道。後五日看。蘗又云。闍",
    "T48n2004_003:0261a06": "梨不見。馬大師下有八十餘人。坐道場箇箇",
    "T48n2004_003:0261a07": "阿轆轆地。得大師正眼者。止三兩人。唯歸宗",
    "T48n2004_003:0261a08": "最較些子。夫出家須知從上來事分。且如四",
    "T48n2004_003:0261a09": "祖下。牛頭融大師橫說竪說。猶未知向上關",
    "T48n2004_003:0261a10": "棙子。有此眼腦。方辨得邪正宗黨。略舉至此。",
    "T48n2004_003:0261a11": "要見此話始末。其後尚有百十餘言。此是最",
    "T48n2004_003:0261a12": "初。出世示人之語。故諸方盛行。雪竇頌。佛果",
    "T48n2004_003:0261a13": "評唱。最詳。尚闕本錄上堂正意。天童頌出。極",
    "T48n2004_003:0261a14": "盡善盡美。頌云。",
    "T48n2004_003:0261a15": "岐分絲染太勞勞知事少時煩惱少　　葉綴花聯敗祖曹",
    "T48n2004_003:0261a16": "識人多處是非多妙握司南造化柄一朝權在手　　水雲器具",
    "T48n2004_003:0261a17": "在甄陶看取令行時屏割繁碎大象不遊兔徑　　剪除氄毛大悟不拘",
    "T48n2004_003:0261a18": "小節星衡藻鑑纖毫不昧　　玉尺金刀度量深明　　黃蘗老察秋",
    "T48n2004_003:0261a19": "毫謾他一星不得坐斷春風不放高預備不虞",
    "T48n2004_003:0261a20": "師云。列子說符篇楊子之隣人亡羊。既率其",
    "T48n2004_003:0261a21": "黨。又請楊子之豎子追之。楊子曰。一羊何追",
    "T48n2004_003:0261a22": "者之眾。隣人曰。多岐路。既返問獲羊乎。曰亡",
    "T48n2004_003:0261a23": "之矣。曰奚亡之。曰岐路之中又有岐焉。墨子",
    "T48n2004_003:0261a24": "梁惠王時。有道之人。出行見素絲染從餘色。",
    "T48n2004_003:0261a25": "悲之曰。人湛然同於聖體。為居惡俗。染之成",
    "T48n2004_003:0261a26": "累。岐分絲染太嘮嘮。勅交切鬧嘮嘮也。或作",
    "T48n2004_003:0261a27": "勞亦可。葉綴花聯者。達磨初祖頌云。吾本來",
    "T48n2004_003:0261a28": "此土。說法救迷情。一花開五葉。結果自然成。",
    "T48n2004_003:0261a29": "一花五葉。便是岐分絲染也。若大唐國裏無",
    "T48n2004_003:0261b01": "禪師。達摩也無出頭分。宗鏡錄司南之車。本",
    "T48n2004_003:0261b02": "示迷者。照膽之鏡。為鑑邪人。古今注。黃帝與",
    "T48n2004_003:0261b03": "蚩尤。戰於涿鹿。蚩尤作大霧。迷於四方。帝在",
    "T48n2004_003:0261b04": "車以指指南而示。士卒擒蚩尤而斬之。遂號",
    "T48n2004_003:0261b05": "指南車。甄陶。陳留風俗記。舜陶甄河濱。其後",
    "T48n2004_003:0261b06": "為氏。今姓甄。音真也。此玄鑪陶乎群象。智海",
    "T48n2004_003:0261b07": "總乎萬流也。屏割繁碎。剪除氄毛。去岐分之",
    "T48n2004_003:0261b08": "差路。剪綴葉之旁枝。斗為衡星。以運平四時",
    "T48n2004_003:0261b09": "也。藻鑑文明之鑑也。秤所以定輕重。鑑可以",
    "T48n2004_003:0261b10": "辨妍媸。玉尺。拾遺記。禹遊龍門。八神探玉",
    "T48n2004_003:0261b11": "簡。以授之。長尺二寸可以度量天地。金刀。",
    "T48n2004_003:0261b12": "古有金錯刀錢金刃書。此頌黃蘗品第諸方。",
    "T48n2004_003:0261b13": "秤尺在手。更兼聰聞蟻鬪明察秋毫。防微杜",
    "T48n2004_003:0261b14": "漸。坐斷春風不放高也。大聖安彝和尚竹笋",
    "T48n2004_003:0261b15": "詩。便好臨根下斤斧。免教節外更生枝。",
    "T48n2004_003:0261b16": "萬松老人評唱天童覺和尚頌古從容庵錄三"
}