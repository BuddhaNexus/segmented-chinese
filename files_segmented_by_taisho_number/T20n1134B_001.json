{
    "T20n1134B_001:0577b14": "No. 1134B [cf. Nos. 1133, 1134A]",
    "T20n1134B_001:0577b15": "金剛壽命陀羅尼經",
    "T20n1134B_001:0577b17": "特進試鴻臚卿大辨正",
    "T20n1134B_001:0577b18": "大廣智三藏奉　詔譯",
    "T20n1134B_001:0577b19": "爾時毘盧遮那如來。於色界頂第四禪成等",
    "T20n1134B_001:0577b20": "正覺。即下須彌山頂。於金剛寶樓閣。盡虛空",
    "T20n1134B_001:0577b21": "遍法界一切如來皆悉雲集。前後圍繞異口同",
    "T20n1134B_001:0577b22": "音。唯願世尊轉妙法輪甚深祕密。所謂金剛",
    "T20n1134B_001:0577b23": "界輪。降三世教令輪。遍調伏法輪。一切義成",
    "T20n1134B_001:0577b24": "就輪。如是四輪從毘盧遮那心出。一一輪皆",
    "T20n1134B_001:0577b25": "有三十七聖者。一一真言一一三摩地。一一",
    "T20n1134B_001:0577b26": "契印威儀軌持。大悲願力。於雜染佛剎。於淨",
    "T20n1134B_001:0577b27": "妙世界。或隱或顯。轉輪利樂度諸眾生各各",
    "T20n1134B_001:0577b28": "不同。毘盧遮那佛。受諸如來請已。欲轉法輪。",
    "T20n1134B_001:0577b29": "時即入三摩地。觀見摩醯首羅大自在天。剛",
    "T20n1134B_001:0577c01": "強難化執持邪見。非我寂靜大悲之身堪任",
    "T20n1134B_001:0577c02": "調伏。於是世尊入悲怒三摩地。從胸臆間出",
    "T20n1134B_001:0577c03": "現五峯金剛大菩提心。流出四面八臂威德",
    "T20n1134B_001:0577c04": "熾盛奇特難覩降三世金剛菩薩身。遍禮毘",
    "T20n1134B_001:0577c05": "盧遮那如來及一切諸佛。唯願世尊示教於",
    "T20n1134B_001:0577c06": "我。何所作為。佛告降三世菩薩。汝今降伏彼",
    "T20n1134B_001:0577c07": "難調伏諸大天等。令悉歸依諸佛法僧發菩",
    "T20n1134B_001:0577c08": "提心。尋即降伏一切諸天。盡皆歸依佛法僧",
    "T20n1134B_001:0577c09": "眾。唯大自在天。特大威德而生拒敵。降三",
    "T20n1134B_001:0577c10": "世菩薩種種苦治乃至於死左踏大天右踏天后於是毘盧",
    "T20n1134B_001:0577c11": "遮那如來。入大悲愍三摩地已。即說金剛壽",
    "T20n1134B_001:0577c12": "命陀羅尼。復入金剛壽命三昧耶。及結密印",
    "T20n1134B_001:0577c13": "加持摩醯首羅天王。還復得甦重增壽命。歸",
    "T20n1134B_001:0577c14": "依諸佛發菩提心。灌頂受記證得八地位。金",
    "T20n1134B_001:0577c15": "剛壽命真言。",
    "T20n1134B_001:0577c16": "􇩂唵􄙖嚩􄦽日囉二合􄗵喻􄙵曬􅁥薩嚩二合􄚩訶引",
    "T20n1134B_001:0577c18": "佛告執金剛菩薩。若有善男子善女人。受持",
    "T20n1134B_001:0577c19": "念誦每日三時時別千遍。過現所有惡業因",
    "T20n1134B_001:0577c20": "緣短命夭壽。由持此真言故信心清淨。業障",
    "T20n1134B_001:0577c21": "消滅更增壽命。若有修習三摩地者。現生不",
    "T20n1134B_001:0577c22": "轉父母生身。獲五神通陵空自在。次當誦護",
    "T20n1134B_001:0577c23": "身被甲真言曰。",
    "T20n1134B_001:0577c24": "􇩂唵􈂰砧讁簪反􄙖嚩􄦽日囉二合􈃷欲",
    "T20n1134B_001:0577c26": "次當觀􄗼欲字。光明晃曜遍照。成大金剛壽",
    "T20n1134B_001:0577c27": "命菩薩。次以四字明引請菩薩。降入壇中受",
    "T20n1134B_001:0577c28": "諸供養。四字密言曰。",
    "T20n1134B_001:0577c29": "􄓁惹􆿁吽􄙠鑁􈁟斛",
    "T20n1134B_001:0578a01": "爾時大眾聞佛所說信受奉行。",
    "T20n1134B_001:0578a02": "金剛壽命陀羅尼經",
    "T20n1134B_001:0578a03": "延寶四年五月。寫栂尾藏本。律師淨嚴天",
    "T20n1134B_001:0578a04": "明元辛丑年寫宇治慧心院本。慈忍今年",
    "T20n1134B_001:0578a05": "得件本令寫之。挍勘以印版。蓋此經者。前",
    "T20n1134B_001:0578a06": "經之略出。為不堪者唯示眼精。非是別本",
    "T20n1134B_001:0578a07": "也。　　和州長谷寺寓居劬勞釋快道記",
    "T20n1134B_001:0578a08": "一挍加筆畢　　癸亥四月六日　慈順"
}