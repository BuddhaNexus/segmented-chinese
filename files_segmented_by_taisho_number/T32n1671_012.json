{
    "T32n1671_012:0742c11": "福蓋正行所集經卷第十二",
    "T32n1671_012:0742c13": "龍樹菩薩集",
    "T32n1671_012:0742c14": "西天譯經三藏朝散大夫試鴻臚卿",
    "T32n1671_012:0742c15": "宣梵大師賜紫沙門臣日稱等",
    "T32n1671_012:0742c16": "奉　詔譯",
    "T32n1671_012:0742c17": "今此略明持戒之相。始自諸根。任持密護。飲",
    "T32n1671_012:0742c18": "食知量。減除睡眠。常樂尊重。修諸梵行。聞",
    "T32n1671_012:0742c19": "昔受樂。不喜思念。復能顯示沙門功德。出離",
    "T32n1671_012:0742c20": "輪迴惡趣過患。近善知識。如理作意。樂聞正",
    "T32n1671_012:0742c21": "法。入解其義。除貪恚癡。斷諸煩惱。袪虛妄",
    "T32n1671_012:0742c22": "想。增長明慧。專求解脫。不生疲勞。設有毀",
    "T32n1671_012:0742c23": "犯微細罪垢。悉能發露。而不覆藏。一切財",
    "T32n1671_012:0742c24": "物。心無悋惜。常樂惠施貧苦眾生了知五欲",
    "T32n1671_012:0742c25": "多諸過患。於己眷屬恩愛纏縛。生遠離想。譬",
    "T32n1671_012:0742c26": "之深冤。獨處林野。捨諸憒閙。不畜長物。異",
    "T32n1671_012:0742c27": "諸貪夫。有來求法。不生慳嫉。即為宣說。令",
    "T32n1671_012:0742c28": "其信解。能以慧劍。除煩惱賊。得諸善人尊重",
    "T32n1671_012:0742c29": "讚歎。堪受世間上妙衣服。臥具飲食之所供",
    "T32n1671_012:0743a01": "養於諸肉味。棄絕亡想。及世名利。心無希取。",
    "T32n1671_012:0743a02": "於善不善。二種業道。若作若止。決定信解。自",
    "T32n1671_012:0743a03": "入解已。除去我慢。以饒益心。為他演說。化諸",
    "T32n1671_012:0743a04": "外道尼乾子等。亦生信解。安住佛法。自三衣",
    "T32n1671_012:0743a05": "外餘所有物。以清淨心。而施與之。是人則為",
    "T32n1671_012:0743a06": "住聖種族。身心清涼。離諸熱惱。了知六處。無",
    "T32n1671_012:0743a07": "有真實。猶如癰疽。為物所覆。常為煩惱蚊虻",
    "T32n1671_012:0743a08": "咂食。諸有智者。勤求方便。依正念處。及八聖",
    "T32n1671_012:0743a09": "道。善法香煙。而薰屏之。了知五蘊。猶如芭",
    "T32n1671_012:0743a10": "蕉。若生貪心。作不堅想。由彼貪故。失壞正",
    "T32n1671_012:0743a11": "道。先制諸根。令不散亂。漸令修習住三摩",
    "T32n1671_012:0743a12": "地。了知境界。本性唯苦。猶如棘林。稠密難",
    "T32n1671_012:0743a13": "越。亦如塵垢。坌污有情。以正法水。而澣濯",
    "T32n1671_012:0743a14": "之。如是觀察。彼蘊處界。生長諸惑。不可愛",
    "T32n1671_012:0743a15": "樂。此明持戒。而有二種。一者不清淨持戒。",
    "T32n1671_012:0743a16": "二者清淨持戒。如律中說。有二比丘。精進持",
    "T32n1671_012:0743a17": "戒。各處一方。善名遠布。時諸人民。咸仰其",
    "T32n1671_012:0743a18": "德。共詣彼所。親近供養。是時有王。名迦尼",
    "T32n1671_012:0743a19": "瑟姹。聞二比丘護持淨戒。與諸臣從。往至其",
    "T32n1671_012:0743a20": "所。見彼耆年。威儀整肅。修習禪定。乃生敬",
    "T32n1671_012:0743a21": "心。先意問訊。王曰。大德。如此持戒。欲何所",
    "T32n1671_012:0743a22": "求。比丘白言。我意來世願作國王。王聞語已。",
    "T32n1671_012:0743a23": "不生忻樂。云何持戒。無慧揀擇。返趣輪迴生",
    "T32n1671_012:0743a24": "死纏縛。汝為誑惑諸天人民。我今於此。不應",
    "T32n1671_012:0743a25": "供養。如是持戒。名不清淨。復詣新學比丘之",
    "T32n1671_012:0743a26": "處。王乃問曰。汝今持戒。欲何所願。比丘白",
    "T32n1671_012:0743a27": "言。承王顧問。我所求者。願成菩提。利樂群",
    "T32n1671_012:0743a28": "品。王聞是說。心大歡喜。如是持戒。則非錯",
    "T32n1671_012:0743a29": "謬。離諸垢染。名為清淨。我今應作最上供養。",
    "T32n1671_012:0743b01": "如是沙門。發廣大心。帝釋諸天。皆應供養。時",
    "T32n1671_012:0743b02": "諸人民。聞王稱讚。皆共合掌。禮比丘足。王乃",
    "T32n1671_012:0743b03": "顧彼諸侍臣曰。各持所珍。而以奉施。此則名",
    "T32n1671_012:0743b04": "為清淨持戒。",
    "T32n1671_012:0743b05": "如世尊說。有十種緣。名不清淨持戒。一者攝",
    "T32n1671_012:0743b06": "取損害。二者深著染欲三者不求出離。四者",
    "T32n1671_012:0743b07": "常生懶墮。五者遍計希求。六者退失正行。七",
    "T32n1671_012:0743b08": "者邪命自活。八者失安隱樂。九者寡聞不學。",
    "T32n1671_012:0743b09": "十者廢忘誦習。",
    "T32n1671_012:0743b10": "云何名為攝取損害。謂於國王王子大臣。懼",
    "T32n1671_012:0743b11": "其威勢。常當遠離乃至種種諸惡律儀。比丘",
    "T32n1671_012:0743b12": "設為渴乏所逼。不應於彼。求水而飲。未斷煩",
    "T32n1671_012:0743b13": "惱。未得神足。不能自調。多生驚怖。",
    "T32n1671_012:0743b14": "云何名為深著染欲。於五塵境。邪思相續。自",
    "T32n1671_012:0743b15": "性縱逸。廢善修作。",
    "T32n1671_012:0743b16": "云何名為不求出離。捨於勝處。而趣非處。復",
    "T32n1671_012:0743b17": "毀勝處。讚五欲樂。",
    "T32n1671_012:0743b18": "云何名為常生懶墮。數數思念過去所作非",
    "T32n1671_012:0743b19": "義利事。互相執諍。恃己所有資生之具。受用",
    "T32n1671_012:0743b20": "隨意。而生憍慢。多於耆年有德之人。不能致",
    "T32n1671_012:0743b21": "敬。託事不起。云何名為遍計希望。謂於知識",
    "T32n1671_012:0743b22": "同梵行者。互相諂讚。苟求利養。",
    "T32n1671_012:0743b23": "云何名為退失正行。樂造諸惡。違越戒法。無",
    "T32n1671_012:0743b24": "善方便。起對治道。",
    "T32n1671_012:0743b25": "云何名為以邪活命。畏己難養。心無止足。如",
    "T32n1671_012:0743b26": "律中說。邪命比丘。作非律儀。矯現異相。於大",
    "T32n1671_012:0743b27": "眾中。自矜己德。多言無恥。猶如狂犬。或恃種",
    "T32n1671_012:0743b28": "族。多聞論議。或於非時。為他說法。雖有少",
    "T32n1671_012:0743b29": "德。為貪利故。彼聞法者。多不信受。聞有人",
    "T32n1671_012:0743c01": "言。於某方所。有婆羅門大族長者。施諸衣服",
    "T32n1671_012:0743c02": "種種資具。即至彼所。謂長者言。我為耆德。當",
    "T32n1671_012:0743c03": "以最上奇妙之物。願先見施。是時長者恐生",
    "T32n1671_012:0743c04": "諠競。不違其意。而給與之。僕吏見已。咸生輕",
    "T32n1671_012:0743c05": "毀。所施不與。擯遣令去。時彼比丘。心生憂",
    "T32n1671_012:0743c06": "惱。於長者前。而作是言。我先不欲詣劣種",
    "T32n1671_012:0743c07": "姓。求諸所須。今既無得。住亦無愧。彼雖下",
    "T32n1671_012:0743c08": "族。亦能喜捨。如是比丘。巧言詭詐。以多求",
    "T32n1671_012:0743c09": "故。心常熱惱。",
    "T32n1671_012:0743c10": "云何名為失安隱樂。彼持戒者。當應安住不",
    "T32n1671_012:0743c11": "苦不樂處中之行。非如外道尼乾子等。坐臥",
    "T32n1671_012:0743c12": "棘刺。五熱炙身。虛受勤苦。一無果利。若著",
    "T32n1671_012:0743c13": "於樂。亦無所證。但增放逸。後招苦報。",
    "T32n1671_012:0743c14": "云何名為寡聞不學。外雖防惡。內無明慧。一",
    "T32n1671_012:0743c15": "向顓愚。不能諮問。",
    "T32n1671_012:0743c16": "云何名為廢忘習誦。但思飽食。不能進修。充",
    "T32n1671_012:0743c17": "飫腸胃。不淨流溢。實非沙門。自稱梵行。猶如",
    "T32n1671_012:0743c18": "鳴螺。但馳虛聲。如是十緣。隨具一種。此則名",
    "T32n1671_012:0743c19": "為不清淨持戒。諸修行者。應當了知。",
    "T32n1671_012:0743c20": "若人深心決定信解。乃至小罪。生大怖畏。當",
    "T32n1671_012:0743c21": "知是人。善住淨戒。如律中說。有一長者。市得",
    "T32n1671_012:0743c22": "一僕。既幼且貧。賣身自濟。然彼內心受持佛",
    "T32n1671_012:0743c23": "戒。忽爾長者使令殺生僕即白言。長者正人。",
    "T32n1671_012:0743c24": "云何遣人而為殺業。於善不善。要當分別。為",
    "T32n1671_012:0743c25": "持佛戒。弗敢從命。長者感悟。乃止其殺。",
    "T32n1671_012:0743c26": "復有國王。名計羅迦。常以嚴刑。而治于世。若",
    "T32n1671_012:0743c27": "彼民庶。有諸過咎。攝屬官者。悉當誅戮。時有",
    "T32n1671_012:0743c28": "一人。臨當被害。彼旃陀羅稽首王前。我今發",
    "T32n1671_012:0743c29": "心。始受佛戒。於諸罪人。誓不行殺。乃至螻",
    "T32n1671_012:0744a01": "蟻。亦不損害。王曰汝遵佛戒。違拒國令。既",
    "T32n1671_012:0744a02": "無所用。養汝何益。時旃陀羅復白王言。我今",
    "T32n1671_012:0744a03": "決定。不毀淨戒。願王試觀。帝釋諸天。尚於佛",
    "T32n1671_012:0744a04": "制。無敢違越。況我輩乎。王曰。實爾。當以嚴",
    "T32n1671_012:0744a05": "刑。先斷汝首。旃陀羅曰。我今此身。攝屬於",
    "T32n1671_012:0744a06": "王。然於後世。更有餘身。以此持戒善根功德。",
    "T32n1671_012:0744a07": "當得世間上妙快樂。乃至諸天。隨意願往。於",
    "T32n1671_012:0744a08": "未來世。樂求善法。增長信進念定慧力。以功",
    "T32n1671_012:0744a09": "德水。洗滌貪等三毒垢染。淨盡無餘。決定當",
    "T32n1671_012:0744a10": "得預流等果。乃至如來淨妙法身。作是願已。",
    "T32n1671_012:0744a11": "於大眾前。高聲唱言。我今此身。從因緣生。於",
    "T32n1671_012:0744a12": "剎那頃。必當就盡。為護佛戒。心無憂怖。王聞",
    "T32n1671_012:0744a13": "是說。益增忿怒。即勅使者。驅旃陀羅。於尸陀",
    "T32n1671_012:0744a14": "林。而斷其命。時諸人民。咸生驚歎。乃相謂",
    "T32n1671_012:0744a15": "曰。此大丈夫。甚為希有。為護佛戒。捐其軀",
    "T32n1671_012:0744a16": "命。",
    "T32n1671_012:0744a17": "是故當知。一切眾生。匪拘小大種姓高下。但",
    "T32n1671_012:0744a18": "能深心。具諸慚愧。決定信解。而不毀犯。則得",
    "T32n1671_012:0744a19": "名為清淨持戒。",
    "T32n1671_012:0744a20": "此中復明不清淨持戒。如律中說。有一比丘。",
    "T32n1671_012:0744a21": "修遠離行。栖止巖谷。忽於夜中。自取麨食。由",
    "T32n1671_012:0744a22": "怱遽故。而破其器。時眾聞已。訶彼比丘。雖處",
    "T32n1671_012:0744a23": "山間。而非時食。此則名為不清淨持戒。",
    "T32n1671_012:0744a24": "復有比丘。本婆羅門。後依佛法。出家修道。樂",
    "T32n1671_012:0744a25": "於曠野。單己而居。由慣習故。常於夜分。摺",
    "T32n1671_012:0744a26": "去袈裟。蹲踞而坐。有先徒屬。忽來省問。乃語",
    "T32n1671_012:0744a27": "彼曰。此若無人。汝可入彼菴羅林中。採果持",
    "T32n1671_012:0744a28": "來。弟子受教。即住彼所。乃為主者之所執縛。",
    "T32n1671_012:0744a29": "此亦說名不清淨持戒。",
    "T32n1671_012:0744b01": "復有比丘。住阿蘭若。修寂靜行。入里乞食。悞",
    "T32n1671_012:0744b02": "過婬舍。彼女問曰。持戒比丘。何故來此非解",
    "T32n1671_012:0744b03": "脫處。若樂和合。當入火坑。如是比丘。難居空",
    "T32n1671_012:0744b04": "閑。不善觀察。為彼譏訶。此亦說名不清淨持",
    "T32n1671_012:0744b05": "戒。",
    "T32n1671_012:0744b06": "有二比丘。住阿蘭若。然實無德。自謂有德。隨",
    "T32n1671_012:0744b07": "諸商人。入於大海。暴惡黑風。非時而起。波濤",
    "T32n1671_012:0744b08": "洶涌。咸生驚怖。水族諸獸。摩竭魚等。交橫往",
    "T32n1671_012:0744b09": "返。觸壞船舫。彼諸人眾。紛擾悲號。或得浮",
    "T32n1671_012:0744b10": "濟。或為沈溺。時老比丘。墜水中已。顧己衰",
    "T32n1671_012:0744b11": "朽。命不能脫。即解浮囊。與其同伴。彼既得",
    "T32n1671_012:0744b12": "已。多取珍寶摩尼珠等。遂喪其命。此則名為",
    "T32n1671_012:0744b13": "不清淨持戒。次復明彼清淨持戒。有一比丘。",
    "T32n1671_012:0744b14": "涉於遠道。乃為賊輩。悉奪其衣。中有一人。先",
    "T32n1671_012:0744b15": "作沙門。知其護戒。語彼徒曰。以草繫縛。捨之",
    "T32n1671_012:0744b16": "而去。比丘專念佛所制戒。一切草葉。不得挽",
    "T32n1671_012:0744b17": "絕。伏於道側。不敢少動。遇王畋獵。遙見疑",
    "T32n1671_012:0744b18": "是裸形外道。我慢不起。即往詰之。知是比",
    "T32n1671_012:0744b19": "丘。為護淨戒。不傷草葉。王歎希有。乃令釋",
    "T32n1671_012:0744b20": "之。為設飲食。復施其衣。此則名為清淨持",
    "T32n1671_012:0744b21": "戒。",
    "T32n1671_012:0744b22": "有二比丘。自遠方來。欲往供養如來舍利。途",
    "T32n1671_012:0744b23": "涉辛勤。欲求水飲。第一比丘。為渴所逼。不暇",
    "T32n1671_012:0744b24": "觀視。即飲其水。第二比丘。雖亦渴乏。驗水有",
    "T32n1671_012:0744b25": "蟲。謂其侶曰。寧自渴絕。無傷他命。不應違",
    "T32n1671_012:0744b26": "犯世尊戒律。端坐林下。忍渴而終。以是緣故。",
    "T32n1671_012:0744b27": "生忉利天。見佛聞法。證預流果。此則名為清",
    "T32n1671_012:0744b28": "淨持戒。",
    "T32n1671_012:0744b29": "有優婆塞。久修梵行。忽爾其舍為火所焚誡",
    "T32n1671_012:0744c01": "諸子曰。汝慎勿以有蟲之水。而沃其火。所以",
    "T32n1671_012:0744c02": "者何。我護水中微細諸蟲。不顧財貨。豈為少",
    "T32n1671_012:0744c03": "利。而墮惡道。此則名為清淨持戒。",
    "T32n1671_012:0744c04": "是故智者。應當安住清淨持戒。畢竟遠離不",
    "T32n1671_012:0744c05": "清淨持戒。當知如來出現於世。常樂利益一",
    "T32n1671_012:0744c06": "切有情。閉惡趣門。示生天路。燒煩惱薪。拔貪",
    "T32n1671_012:0744c07": "欲本。化諸眾生。捨家離縛。皆令獲得吉祥安",
    "T32n1671_012:0744c08": "樂。究竟超越生死瀑流。乘智慧舟。到於彼岸。",
    "T32n1671_012:0744c09": "漸次圓證菩提涅盤。建大法幢。摧諸外道。我",
    "T32n1671_012:0744c10": "慢高舉。諸不善行。皆使發心。勇猛精進。以",
    "T32n1671_012:0744c11": "正法水。洗其渴乏。彼聞法已。依教修學。積集",
    "T32n1671_012:0744c12": "法財。功德寶藏。安住神通。出離三有。了勝義",
    "T32n1671_012:0744c13": "諦。住解脫處。如是持戒。諸佛所讚。當知是",
    "T32n1671_012:0744c14": "人。為世間眼。能導眾生。至安隱處。亦如明",
    "T32n1671_012:0744c15": "燈。能破癡暗。如清淨水。能滌罪垢。如妙良",
    "T32n1671_012:0744c16": "藥。療煩惱病。如大醫王。善拔欲箭。如世良",
    "T32n1671_012:0744c17": "田。生功德苗。善能教示懈怠眾生。令生喜心。",
    "T32n1671_012:0744c18": "樂持淨戒。",
    "T32n1671_012:0744c19": "若人樂作不善業道。如冤同居。必遭損害。如",
    "T32n1671_012:0744c20": "依外道婆羅門法。而求出離。返招殃咎。當依",
    "T32n1671_012:0744c21": "往古諸佛教法。袈裟幖相。以求解脫。則能銷",
    "T32n1671_012:0744c22": "滅諸不善根。令諸魔軍。生大憂怖。以智慧力。",
    "T32n1671_012:0744c23": "斷除煩惱。得大名稱。離諸衰患。究竟成就",
    "T32n1671_012:0744c24": "妙菩提道。如說馬鳴智者堅持淨戒。善說法",
    "T32n1671_012:0744c25": "要。現生獲得名聞義利。復生天中。受勝福報。",
    "T32n1671_012:0744c26": "增長明慧種種功德。當知善能持淨戒者。猶",
    "T32n1671_012:0744c27": "如貧士。獲其賢瓶。隨所求者。皆得如意。常當",
    "T32n1671_012:0744c28": "精進。恭敬守護。如事師尊。無疲勞想。持淨戒",
    "T32n1671_012:0744c29": "者。亦復如是。",
    "T32n1671_012:0745a01": "如世尊說。清淨持戒。則能獲得十種功能。一",
    "T32n1671_012:0745a02": "者由持戒故。凡所施為。無有錯謬。不生煩惱。",
    "T32n1671_012:0745a03": "心常喜悅。由喜悅故。深心樂法。由樂法故。",
    "T32n1671_012:0745a04": "身得輕安。由輕安故。受勝妙樂。由妙樂故。引",
    "T32n1671_012:0745a05": "生禪定。由得定故。了知實際。了實際故。安住",
    "T32n1671_012:0745a06": "菩提。棄背障染。住無我智。則能永斷微細煩",
    "T32n1671_012:0745a07": "惱。我生已盡。梵行已立。不受後有。向涅盤",
    "T32n1671_012:0745a08": "界。二者由持戒故。所有三業。不造眾罪。遠",
    "T32n1671_012:0745a09": "離惡趣。臨命終時。心無怖畏。所作福業。眾",
    "T32n1671_012:0745a10": "善現前。隨意往生。勝處受樂。三者由持戒",
    "T32n1671_012:0745a11": "故。美名流布。聞者稱讚。四者由持戒故。睡",
    "T32n1671_012:0745a12": "安覺安。身心無惱。五者由持戒故。常得諸天",
    "T32n1671_012:0745a13": "愛念守護。六者由持戒故。處大眾中。心無怯",
    "T32n1671_012:0745a14": "弱。七者由持戒故。不為非人。伺求其短。八",
    "T32n1671_012:0745a15": "者由持戒故。得諸惡人。視如親族。九者由持",
    "T32n1671_012:0745a16": "戒故。所須無乏。不假希求。常得善人恭敬供",
    "T32n1671_012:0745a17": "養。十者由持戒故。所願隨心。皆得成就。若欲",
    "T32n1671_012:0745a18": "求生最上種姓。大富長者。婆羅門家。或復求",
    "T32n1671_012:0745a19": "生六欲諸天。乃至色界無色界天。或求離欲",
    "T32n1671_012:0745a20": "阿羅漢果。寂靜解脫。咸得如意。如是持戒。所",
    "T32n1671_012:0745a21": "獲功德。譬如大海。深廣無邊。若我具足次第",
    "T32n1671_012:0745a22": "宣說。窮未來際。亦不能盡。如向所明。持戒功",
    "T32n1671_012:0745a23": "能。何人曾獲如是勝報。如佛大僊。皆悉成就。",
    "T32n1671_012:0745a24": "從初發心。修持淨戒。乃至獲得三明六通。力",
    "T32n1671_012:0745a25": "無畏等。三十二相。八十種好。美妙分明。圓滿",
    "T32n1671_012:0745a26": "無減。紺髮右旋。如蜂黑潤。項[佩-一]圓光。猶如滿",
    "T32n1671_012:0745a27": "月。面貌端嚴。如蓮華敷。形儀挺特。如融金",
    "T32n1671_012:0745a28": "山。雙足平正。妙善安住。身肢圓滿。如尼俱",
    "T32n1671_012:0745a29": "律陀樹。常以愛眼。視諸眾生。凡見佛者。皆",
    "T32n1671_012:0745b01": "蒙利益。方便拔濟。出離惡道。於諸世間。而",
    "T32n1671_012:0745b02": "無與等。故號如來。應供。正遍知。明行足。善",
    "T32n1671_012:0745b03": "逝。世間解。無上士。調御丈夫。天人師。佛世",
    "T32n1671_012:0745b04": "尊。若諸眾生。受持淨戒。則能獲得如上功德。",
    "T32n1671_012:0745b05": "與諸如來。等無有異。善能利樂一切有情。故",
    "T32n1671_012:0745b06": "布施後。明彼持戒。次第行相。如前已說。汝等",
    "T32n1671_012:0745b07": "比丘。常當一心。樂行施戒。為人顯示。則為具",
    "T32n1671_012:0745b08": "足成就福蓋。",
    "T32n1671_012:0745b09": "福蓋正行所集經卷第十二"
}