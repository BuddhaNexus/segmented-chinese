{
    "T50n2061_028:0883c11": "宋高僧傳卷第二十八",
    "T50n2061_028:0883c13": "宋左街天壽寺通慧大師",
    "T50n2061_028:0883c14": "賜紫沙門贊寧等奉　勅撰",
    "T50n2061_028:0883c15": "之三興福篇第九之三正傳十五人附見一人",
    "T50n2061_028:0883c16": "後唐洛陽中灘浴院智暉傳後唐洛陽中灘浴院智暉傳",
    "T50n2061_028:0883c17": "釋智暉，姓高氏，咸秦人也。權輿總角，萌離俗",
    "T50n2061_028:0883c18": "之心，不狎童遊，動循天分。欻遇圭峯溫禪",
    "T50n2061_028:0883c19": "師，氣貌瑰偉，虛心體道，趨其門者，淑慝旌",
    "T50n2061_028:0883c20": "別矣。謂暉曰：「子實材器，多能之士也。」請祈",
    "T50n2061_028:0883c21": "攝受。二十登戒，風骨聳拔，好尚且奇。山中闃",
    "T50n2061_028:0883c22": "然，曾無他事，唯鉤索藏教，禪律亘通，日誦",
    "T50n2061_028:0883c23": "百千言，義味隨嚼。聞佛許一時外學，頗精",
    "T50n2061_028:0883c24": "吟詠，得〈騷〉、〈雅〉之體。翰墨工外，小筆尤嘉，粉",
    "T50n2061_028:0883c25": "壁興酣，雲山在掌。恒言：「吾慕僧珍、道芬之六",
    "T50n2061_028:0883c26": "法，恨不與同時對壁連圖，各成物象之生",
    "T50n2061_028:0883c27": "動也。」然真放達之士哉！或振錫而遊，縱觀",
    "T50n2061_028:0883c28": "山水；或躡屩而至，歷覽市朝。意住則留，興盡",
    "T50n2061_028:0883c29": "而去。或東林入社，或南嶽經行，悟宗旨於",
    "T50n2061_028:0884a01": "曹谿，寧勞一宿；訪神仙於阮洞，擬到三清。",
    "T50n2061_028:0884a02": "事以志求，時無虛度。此外采藥於山谷，救",
    "T50n2061_028:0884a03": "病於旅僧，惟切利他，心無別務。洎梁乾化",
    "T50n2061_028:0884a04": "四年，自江表來于帝京，顧諸梵宮，無所",
    "T50n2061_028:0884a05": "不備，唯溫室洗雪塵垢事有闕焉。居于洛",
    "T50n2061_028:0884a06": "洲，鑿戶為室，界南北岸，葺數畆之宮，示",
    "T50n2061_028:0884a07": "以標牓，召其樂福業者占之。未朞漸構，",
    "T50n2061_028:0884a08": "欲閏皆周，浴具僧坊，奐焉有序。由是洛城緇",
    "T50n2061_028:0884a09": "伍，道觀上流，至者如歸，來者無阻。每以合",
    "T50n2061_028:0884a10": "朔後五日，一開洗滌，曾無間然。一歲則七",
    "T50n2061_028:0884a11": "十有餘會矣；一浴則遠近都集三二千僧矣！",
    "T50n2061_028:0884a12": "暉躬執役，未甞言倦。又以木舃承足，枲麻",
    "T50n2061_028:0884a13": "縫衣，彼迦葉波相去幾何哉！其或供僧向暇，",
    "T50n2061_028:0884a14": "吟詠餘閑則命筆墨也——緬想嘉陵碧浪，太",
    "T50n2061_028:0884a15": "華蓮峯，凝神邈然，得趣乃作；五溪煙景，四",
    "T50n2061_028:0884a16": "壁寒林，移在目前，暑天凜冽矣！加復運思奇",
    "T50n2061_028:0884a17": "巧，造輪汲水，神速無比。復構應真浴室西",
    "T50n2061_028:0884a18": "廡中十六形像，并觀自在堂，彌年完備。時楊",
    "T50n2061_028:0884a19": "侍郎凝式致政佯狂，號楊風子者，而篤重",
    "T50n2061_028:0884a20": "暉，為作碑頌德。莫測所終。",
    "T50n2061_028:0884a21": "晉五臺山真容院光嗣傳晉五臺山真容院光嗣傳",
    "T50n2061_028:0884a22": "釋光嗣，姓李氏，太原文水人也。沖幼孤靜，罕",
    "T50n2061_028:0884a23": "雜童稚。信尚臺山，乃為真容院浩威之高",
    "T50n2061_028:0884a24": "足也。納戒後，器宇穹隆，㥽繫包桑，出求禪",
    "T50n2061_028:0884a25": "法。歷于年稔，內外之學優長，口海崩騰，良",
    "T50n2061_028:0884a26": "難抗敵。由是決意越重湖，登閩嶺，盛談",
    "T50n2061_028:0884a27": "文殊世界，聞者竦動。忠懿王王氏大施香茗，",
    "T50n2061_028:0884a28": "遣使送山寺焉！癸酉歲，至兩浙，謁武肅王",
    "T50n2061_028:0884a29": "錢氏，厚禮遲之，施文殊聖眾供物香茶并鉢",
    "T50n2061_028:0884b01": "盂一萬副。應吳越諸州牧宰皆刻俸入緣。",
    "T50n2061_028:0884b02": "仍泛海至滄州，運物入山。時降龍大師者",
    "T50n2061_028:0884b03": "率領彈壓，緇伍畏焉，為其分散諸寺蘭若，",
    "T50n2061_028:0884b04": "眾寡均等。時徒侶堅請嗣主院，宣補僧官",
    "T50n2061_028:0884b05": "轄諸臺寺院，命曰都綱，師號超化，居于僧",
    "T50n2061_028:0884b06": "上，若鯤鳳之領鱗羽焉！十五年間，興建梵",
    "T50n2061_028:0884b07": "宇，齋飼僧尼，不勝紀極。以天福元年遘",
    "T50n2061_028:0884b08": "疾，至九月五日遷滅。門人起塔，藏其靈",
    "T50n2061_028:0884b09": "骨舍利，至今存焉。",
    "T50n2061_028:0884b10": "晉東京相國寺遵誨傳晉東京相國寺遵誨傳彥求",
    "T50n2061_028:0884b11": "釋遵誨，姓李氏，譙郡人也。祖世不仕，母張",
    "T50n2061_028:0884b12": "氏夢神人授己寶珠，乃有娠焉。生且奇異，乳",
    "T50n2061_028:0884b13": "哺之時，善認人之喜慍。彌長，見寺觀，必任",
    "T50n2061_028:0884b14": "步遲迴，顧盻不捨。年甫十一，禮亳城開元寺",
    "T50n2061_028:0884b15": "崇諲律主為師範矣。誦《法華經》，二周畢部，",
    "T50n2061_028:0884b16": "由是勤於學問。殆登弱冠，受于戒律，持彼",
    "T50n2061_028:0884b17": "律儀，確乎轉石。尋師西洛，問道梁園，初",
    "T50n2061_028:0884b18": "于智潛法師傳《法華經》，講精義入神，雌黃",
    "T50n2061_028:0884b19": "滿口。梁開平二年戊辰歲，止相國寺藥師院，",
    "T50n2061_028:0884b20": "首講所業。至後唐長興二年辛卯歲，門徒相",
    "T50n2061_028:0884b21": "續請其訓導，已周一十九遍，升其堂者二",
    "T50n2061_028:0884b22": "十餘人。洎天福二年，有五臺山繼顒大師",
    "T50n2061_028:0884b23": "精達《華嚴》大經，躬入東京，進晉祖降聖節",
    "T50n2061_028:0884b24": "功德。誨仰顒師辯浪經江，下風趨附，乃允講",
    "T50n2061_028:0884b25": "宣。誨善下百川，蔚成藏海矣！梁、宋之間以",
    "T50n2061_028:0884b26": "顒罷唱，請誨敷揚，𢈈匝虛堂，緇素雲萃，募",
    "T50n2061_028:0884b27": "四眾鐫石壁《華嚴經》一部於講殿三面焉！嗟",
    "T50n2061_028:0884b28": "其油素，易罹炎上之災；刻此貞珉，寧患白",
    "T50n2061_028:0884b29": "蟫之食。工未告終，所施已足。又召僧俗人",
    "T50n2061_028:0884c01": "各念一卷，得二百四十人，成三部，四季建",
    "T50n2061_028:0884c02": "經會，近二十年，更無間曠。復別施鬼神水",
    "T50n2061_028:0884c03": "陸法食，皆勸勵莊嚴菩提心行矣！朝廷崇",
    "T50n2061_028:0884c04": "重，旌表其功，賜號真行大師。開運二年乙巳",
    "T50n2061_028:0884c05": "歲正月十六日示疾，策杖教誡門弟子訖，右",
    "T50n2061_028:0884c06": "脇而臥，口誦佛名，斯須長逝矣。享壽七十",
    "T50n2061_028:0884c07": "一，法臘五十一。門生奉遺旨葬于隨河之",
    "T50n2061_028:0884c08": "北，寺莊東原也。次有杭州龍華寺釋彥求，姓",
    "T50n2061_028:0884c09": "葉氏，縉雲人也。梁貞明中納戒，造景霄律",
    "T50n2061_028:0884c10": "席，逈見毘尼祕邃，方將傳講，俄悟呇婆",
    "T50n2061_028:0884c11": "羅漢，反求堅固法。乃遊閩嶺，得長慶禪師",
    "T50n2061_028:0884c12": "心決。迴浙，受丹丘人請，居六通院，其道望",
    "T50n2061_028:0884c13": "惟馨，與夫申椒、菌桂爭，其芬烈矣。漢南國",
    "T50n2061_028:0884c14": "王錢氏欽其高行，命住功臣院。末歸州治",
    "T50n2061_028:0884c15": "龍華寺，聚徒開演。求好營眾事，務必身先，",
    "T50n2061_028:0884c16": "唯以利人為急，受施必歸。常住房無關鍵，",
    "T50n2061_028:0884c17": "笥無扃鐍；不容尼眾禮謁，不苟聲勢。常",
    "T50n2061_028:0884c18": "屬度戒，四遠人聚，日供累千僧食，未甞告",
    "T50n2061_028:0884c19": "匱言。前後計飯鉅萬人焉！宋建隆中終于",
    "T50n2061_028:0884c20": "住寺云。",
    "T50n2061_028:0884c21": "晉曹州扈通院智朗傳晉曹州扈通院智朗傳",
    "T50n2061_028:0884c22": "釋智朗，姓黃氏，單州城武人也。母劉氏夢數",
    "T50n2061_028:0884c23": "桑門圓坐為劉說法，歷然在耳，遂妊朗焉！",
    "T50n2061_028:0884c24": "及生暨長，婉有僧之習氣，淳靖簡潔。苦辭",
    "T50n2061_028:0884c25": "親出家，往曹州扈通院，事行滿師，供給惟",
    "T50n2061_028:0884c26": "謹。洎乎剃染成大比丘，學《四分律》、《淨名經》，",
    "T50n2061_028:0884c27": "俱登閫閾。且曰：「出俗之者何滯方守株，不",
    "T50n2061_028:0884c28": "能脫羈解絆乎？於廣博知見無所堪能。」",
    "T50n2061_028:0884c29": "乃携缾鉢，南極衡陽，登嶽棲般若寺，行胎",
    "T50n2061_028:0885a01": "息術，而覽藏經事訖，入閩嶺，曾無伴侶，形",
    "T50n2061_028:0885a02": "影相弔。逢猛獸者數四，皆欲呀口垂噬，又",
    "T50n2061_028:0885a03": "躡步徐去矣。見洞山、雪峯二祖師決了禪",
    "T50n2061_028:0885a04": "訓。有請問者，隨答如飛，蓋了達無絓矣！後",
    "T50n2061_028:0885a05": "旋本院，信向如歸。而四事供僧，罔聞閒隙，",
    "T50n2061_028:0885a06": "四十餘齡，役己無倦。以晉末丁未歲十一月",
    "T50n2061_028:0885a07": "二十三日遷滅。于時白衣飲痛，緇流茹傷，獸",
    "T50n2061_028:0885a08": "失猛以哀噑，鳥停飛而宛轉。或曰：「愛河苦",
    "T50n2061_028:0885a09": "海誰拯溺邪？」春秋七十七，法臘五十三。火葬，",
    "T50n2061_028:0885a10": "收舍利，起塔于院。朗為釋子，衣物誓不經",
    "T50n2061_028:0885a11": "女人之手浣濯，不役徒弟。檀施之物像寶未",
    "T50n2061_028:0885a12": "省互用，蓋以初律後禪，陶冶神用之故也。",
    "T50n2061_028:0885a13": "大名府少尹李鉉為碑焉。",
    "T50n2061_028:0885a14": "漢東京天壽禪院師會傳漢東京天壽禪院師會傳",
    "T50n2061_028:0885a15": "釋師會，俗姓巨，漢荊州刺史武之後，祖徙家",
    "T50n2061_028:0885a16": "北燕，遂為薊門人也。考諱知古，母趙氏。會",
    "T50n2061_028:0885a17": "童孩出俗，禮薊州溫泉院道丕為師匠焉。",
    "T50n2061_028:0885a18": "業成，年滿，受具於金臺寶剎寺壇。梁開平中",
    "T50n2061_028:0885a19": "萍梗任飄於河朔，杯盂隨步於江淮，乃抵",
    "T50n2061_028:0885a20": "漢南遇觀音院巖俊，班荊話道，抵掌論心。",
    "T50n2061_028:0885a21": "且曰：「子還聞投子山有大同禪師已否？」曰：",
    "T50n2061_028:0885a22": "「聞而未見。」曰：「宜亟往焉。」及參大同，跬步之",
    "T50n2061_028:0885a23": "間，舉揚之外，洗焉明白，其安坦然。乾化二年，",
    "T50n2061_028:0885a24": "來梁苑，謝俊公曰：「始者攸攸岐路，茫茫生",
    "T50n2061_028:0885a25": "死，紫實昧朱，狂斯濫哲。苟不奉師友指歸，",
    "T50n2061_028:0885a26": "幾一生空度。今以穢蕕，請與薰同器而藏，",
    "T50n2061_028:0885a27": "可乎？」俊公與會胥德留入法席。四年秋，有",
    "T50n2061_028:0885a28": "寶積坊羅漢院志修堅請會代居所住焉，",
    "T50n2061_028:0885a29": "苫蓋五間而已。乃感檀越尚書左丞吳藹、兵",
    "T50n2061_028:0885b01": "部侍郎張袞——若袁粲之謁寶亮，徐湛之禮",
    "T50n2061_028:0885b02": "惠通——，共發奉章，賜額曰天壽焉！四海之僧，",
    "T50n2061_028:0885b03": "翕然而至。歷三十五載，供僧二百餘萬，用",
    "T50n2061_028:0885b04": "其財寶，無少混淆，耿介可知也。天福七年，",
    "T50n2061_028:0885b05": "晉高祖以會行成于內，聲聞於外，勅賜紫",
    "T50n2061_028:0885b06": "衣。開運元年，賜號曰法相。紫衣則藏以受",
    "T50n2061_028:0885b07": "持，師號則蔑其稱謂。且曰：「我本不求名，名",
    "T50n2061_028:0885b08": "來自求我。知其白而守其黑，和其光而同",
    "T50n2061_028:0885b09": "其塵，世幻逡巡，時不我與。」三年七月二十六",
    "T50n2061_028:0885b10": "日累諸門人，帖然而滅，春秋六十七，夏臘",
    "T50n2061_028:0885b11": "四十八。闍維，收舍利數百粒，起塔於東郊汴",
    "T50n2061_028:0885b12": "陽鄉也。刑部侍郎邊歸讜為碑頌德云。",
    "T50n2061_028:0885b13": "周宋州廣壽院智江傳周宋州廣壽院智江傳",
    "T50n2061_028:0885b14": "釋智江，俗姓單，幽州三河南管人也。本富族",
    "T50n2061_028:0885b15": "遊俠之子，雖乘竹馬，厭迴火宅之門；乍玩",
    "T50n2061_028:0885b16": "沙堆，好作浮圖之制。略聞竺乾之教，必淡",
    "T50n2061_028:0885b17": "慮凝情，若瀟湘之逢故人也。唐乾寧四載，",
    "T50n2061_028:0885b18": "始年十五，詣盤山感化寺遂成息慈，息慈業",
    "T50n2061_028:0885b19": "備。天復三祀，往五臺山梨園寺納木叉法。",
    "T50n2061_028:0885b20": "自此擔簦請業，擇木依師，《淨名》、《上生》二典",
    "T50n2061_028:0885b21": "精練，渙然氷釋，心未屬厭。梁龍德元年於商",
    "T50n2061_028:0885b22": "丘開元寺講《名數》一支，所謂精義入神，散則",
    "T50n2061_028:0885b23": "繁衍，因著《瑞應鈔》八卷，達者傳之。生徒影",
    "T50n2061_028:0885b24": "附，繕寫夥多。後唐同光元年，在微子之墟住",
    "T50n2061_028:0885b25": "院，締搆堂宇，輪奐可觀。復塑慈氏、釋迦二",
    "T50n2061_028:0885b26": "尊、十六羅漢像，咸加繢彩，克肖聖儀。善務",
    "T50n2061_028:0885b27": "方辦，俄遘沈痾，以周顯德五年孟秋順終，",
    "T50n2061_028:0885b28": "享齡七十四。當屬纊時，滿院天人雜沓，若迎",
    "T50n2061_028:0885b29": "導之狀，疇昔誓生覩史之昭應也。吏部員",
    "T50n2061_028:0885c01": "外郎李鉉著〈塔銘〉云。",
    "T50n2061_028:0885c02": "系曰：前人立義，皆按教文，豈得好惡隨情，",
    "T50n2061_028:0885c03": "是非任見？已行前轍，不覆後車，胡不謹而",
    "T50n2061_028:0885c04": "循之？通曰：「夫創著述者有四焉：一前說極",
    "T50n2061_028:0885c05": "非，於文茫昧；一僻見謬解，領悟自乖；一樂",
    "T50n2061_028:0885c06": "繁嫌略；一好直怪迂。有一於此，無不",
    "T50n2061_028:0885c07": "著述也。江公《瑞應鈔》未經披覽，聞諸道路，",
    "T50n2061_028:0885c08": "言亦濟時。須苟不濟用而變革古德義章，",
    "T50n2061_028:0885c09": "則何異以『舊防無所用而壞之者，必有水",
    "T50n2061_028:0885c10": "敗』也。」",
    "T50n2061_028:0885c11": "周五臺山真容院光嶼傳周五臺山真容院光嶼傳",
    "T50n2061_028:0885c12": "釋光嶼，俗姓韓氏，應州金城邑人也。幼讀儒",
    "T50n2061_028:0885c13": "書，有佐國牧民之志。頻有神人夢中警策",
    "T50n2061_028:0885c14": "曰：「汝於佛法有大因緣。」遂投真容院附法",
    "T50n2061_028:0885c15": "威，侍其缾錫，謹弟子之職。受具後，誦《淨名",
    "T50n2061_028:0885c16": "經》，徹簡，每至「依於義，不依語」，告喻本師而",
    "T50n2061_028:0885c17": "求聽習，威尋許諾，遂詣太原三學院，涉乎",
    "T50n2061_028:0885c18": "寒燠，研覈孜孜，屢改槐檀。乃講《維摩》、《上生》",
    "T50n2061_028:0885c19": "二座，忽謂同志曰：「余憶昔年每念『依於義』，",
    "T50n2061_028:0885c20": "邇棲學院，今講二經，窮理見性，知果驗因，",
    "T50n2061_028:0885c21": "得不依教起行，免背四依之行乎？」俄辭晉",
    "T50n2061_028:0885c22": "水，却返故山，戴《華嚴經》，遶菩薩殿，六時右",
    "T50n2061_028:0885c23": "旋禮佛。時晉高祖握圖之三載也。名聞丹",
    "T50n2061_028:0885c24": "禁，遂賜紫衣。明年，授號通悟焉！山門僧官",
    "T50n2061_028:0885c25": "與大眾堅命臨壇，告辭不允。僧官謂曰：「師",
    "T50n2061_028:0885c26": "行解兼人，獨善其己，良璞不剖，必見泣血。」",
    "T50n2061_028:0885c27": "辭不獲已，度人三二載，堅求脫免。屬少",
    "T50n2061_028:0885c28": "王嗣位，院乏主守，大眾僉舉：非嶼而誰？辭",
    "T50n2061_028:0885c29": "曰：「此山四海客遊之所，奈何不出院門有",
    "T50n2061_028:0886a01": "年歲矣！令知供養，有何所須？」雖免不從，",
    "T50n2061_028:0886a02": "自後供施委輸，十八年中，供百萬餘僧。一夕",
    "T50n2061_028:0886a03": "雲霧俱發，霰雪交零，嶼之蓋經白練一條，可",
    "T50n2061_028:0886a04": "三四尺，忽爾不見。翌日深更，遺練俄還舊",
    "T50n2061_028:0886a05": "所也，蓋陰神之送至歟？顯德七年庚申歲十",
    "T50n2061_028:0886a06": "月示疾，謂諸子曰：「猶龍者厭乎大患，歎鳳",
    "T50n2061_028:0886a07": "者悲於逝川，諸行無常，是生滅法。」言訖如蟬",
    "T50n2061_028:0886a08": "蛻焉。俗壽六十六，僧臘四十六。茶毘於東",
    "T50n2061_028:0886a09": "峯下，取諸靈骨，瘞於塔幢，舍利隨緣供養",
    "T50n2061_028:0886a10": "焉！",
    "T50n2061_028:0886a11": "宋東京觀音禪院巖俊傳宋東京觀音禪院巖俊傳",
    "T50n2061_028:0886a12": "釋巖俊，姓廉氏，邢臺人也。誕育之來，蔚繁神",
    "T50n2061_028:0886a13": "異，挺身去縛，誓入空門。從捧戒珠，終身圓",
    "T50n2061_028:0886a14": "瑩。乃持杯錫，言遍參尋，陟彼衡廬，登乎岷",
    "T50n2061_028:0886a15": "蜀。嘗至鳳林，欻逢深谷，見一區之晃耀，原",
    "T50n2061_028:0886a16": "七寶之縱橫。時同侶相顧曰：「奇哉！可俯拾乎？」",
    "T50n2061_028:0886a17": "俊曰：「古人鋤園，觸黃金若瓦礫耳。苟欲懷",
    "T50n2061_028:0886a18": "之，自速禍也。徯吾野菅覆頂，須此供四方",
    "T50n2061_028:0886a19": "僧。」言訖捨去，造謁舒州投子山主，問之曰：",
    "T50n2061_028:0886a20": "「客來昨宿何處？」俊曰：「在不動道場。」曰：「既言",
    "T50n2061_028:0886a21": "不動，曷由至此？」對曰：「至此豈是動耶？」曰：「元",
    "T50n2061_028:0886a22": "來宿不著處。」然山主默認許之。迨思還趙，",
    "T50n2061_028:0886a23": "路出陳留，抵今東京。屬乎梁少保隴西公",
    "T50n2061_028:0886a24": "資——即河陽節度使贈中書令芝之昆也——，雖居",
    "T50n2061_028:0886a25": "貴仕，酷信空門，接俊談玄，若劉遺民之奉",
    "T50n2061_028:0886a26": "賈遠也。相與議捨第宅俾建仁祠。俊弗讓",
    "T50n2061_028:0886a27": "違，以安形性。既考禪室而行祖風，慕道窮",
    "T50n2061_028:0886a28": "玄，堂宇盈塞。周高祖、世宗二帝潛隱地，與俊",
    "T50n2061_028:0886a29": "布衣之交，每登方丈，必施跪禮。及其即位，",
    "T50n2061_028:0886b01": "延遲優渥，至乎朝達，見必稽顙，高談虛論，若",
    "T50n2061_028:0886b02": "至寶山焉。以乾德丙寅三月示身有疾，",
    "T50n2061_028:0886b03": "彌留，弟子求醫奉藥，瞑目噤脣不食，垂",
    "T50n2061_028:0886b04": "誡門人後已，當怡顏儼肅，合掌訣眾而滅。享",
    "T50n2061_028:0886b05": "齡八十五，坐夏六十五。初俊被朝恩，賜紫",
    "T50n2061_028:0886b06": "袈裟也，受而不服；錫淨戒師號也，有而不",
    "T50n2061_028:0886b07": "稱。屬其策杖清羸，周祖勅侍者輩勿令大",
    "T50n2061_028:0886b08": "師一中食，俾其日昃更進佉闍尼矣。俊諾",
    "T50n2061_028:0886b09": "而難遵。慈柔被物，暨乎自狹而廣，實三院",
    "T50n2061_028:0886b10": "一門也——二堂東西，恒不減數百眾。五十年間，",
    "T50n2061_028:0886b11": "計供僧萬百千數。京城禪林，居其甲矣。以",
    "T50n2061_028:0886b12": "其年四月八日歸葬于東郊豐臺村，白塔存",
    "T50n2061_028:0886b13": "焉。于日神都寺院各率幡幢，吹貝鳴鐃，相",
    "T50n2061_028:0886b14": "繼二三里。道俗送殯者萬數。知制誥王著為",
    "T50n2061_028:0886b15": "碑昭懋厥德云。",
    "T50n2061_028:0886b16": "宋西京寶壇院從彥傳宋西京寶壇院從彥傳",
    "T50n2061_028:0886b17": "釋從彥，姓米氏，燕人也。始自識環，尋知跪",
    "T50n2061_028:0886b18": "橘，顒昂挺質，豁達為襟。年距十五，父母",
    "T50n2061_028:0886b19": "聽許出家於并部慧覺禪院也。受戒後，經江",
    "T50n2061_028:0886b20": "鼓枻，論海化鯤，流輩畏之，咸知宗奉。乃懷",
    "T50n2061_028:0886b21": "心於祖教，望攻玉於他山。由是北別氷天，",
    "T50n2061_028:0886b22": "南觀桂海，不虞惡瘴，唯慕叢林，欣遇龍牙",
    "T50n2061_028:0886b23": "山禪師為決所疑，蔚成達者。後唐清泰丙",
    "T50n2061_028:0886b24": "申歲還遊嵩少。洛中始安，人情輯睦，彥營",
    "T50n2061_028:0886b25": "構禪坊，延聚緇侶而供養之。歷晉、漢、周三",
    "T50n2061_028:0886b26": "朝，皆加恩命，乃曰：「寵辱若驚，吾無驚久矣！",
    "T50n2061_028:0886b27": "然俗諦門中，感世主以綈繡緣飾朽木者",
    "T50n2061_028:0886b28": "哉。」以開寶二年八月三日示疾而終。四年",
    "T50n2061_028:0886b29": "辛未，改權從久，瘞于層塔焉。",
    "T50n2061_028:0886c01": "宋東京普淨院常覺傳宋東京普淨院常覺傳",
    "T50n2061_028:0886c02": "釋常覺，姓李氏，陳留人也。肇為鞠子，氣調",
    "T50n2061_028:0886c03": "絕奇，入鄉校中諷讀經籍，群童咸出其下。",
    "T50n2061_028:0886c04": "洎登弱冠，往廬山遊二林，陟五老，乃禮",
    "T50n2061_028:0886c05": "歸宗寺禪師，充苦行焉！梁乾化二年，蒙去",
    "T50n2061_028:0886c06": "飾披緇矣。明年，於東林甘露戒壇納解脫",
    "T50n2061_028:0886c07": "木叉。厥後修身踐言，雖三藏俱留於意表，",
    "T50n2061_028:0886c08": "而以心學為究盡之務。復入五臺山，禮妙",
    "T50n2061_028:0886c09": "吉靈跡。迨後唐天成三載，始於東京麗景",
    "T50n2061_028:0886c10": "門之右樹小禪坊，勅額為普淨焉！而逐月",
    "T50n2061_028:0886c11": "三八日設闔京僧浴。其或香湯汲注，樵蒸失",
    "T50n2061_028:0886c12": "供，覺必令撤小屋，抽榱桷而助爨焉！有公",
    "T50n2061_028:0886c13": "王仰重，表薦紫衣，堅拒弗受，汲汲以利行",
    "T50n2061_028:0886c14": "濟物為己任耳！開寶四年十二月三日遘",
    "T50n2061_028:0886c15": "疾，輕安無撓。十一日告眾，右脇而化。享年",
    "T50n2061_028:0886c16": "七十六，僧臘五十六。茶毘收舍利，五色磊",
    "T50n2061_028:0886c17": "落無算。甞居京邑，屢登斯院，覽北海陶尚",
    "T50n2061_028:0886c18": "書穀《為湘東張仲荀序詩贈覺》而云：「起後",
    "T50n2061_028:0886c19": "唐天成至漢乾祐，每黑白月三取八日，浴",
    "T50n2061_028:0886c20": "京大眾，累歲費錢可一百三十六萬數，計緡",
    "T50n2061_028:0886c21": "千萬矣。雖檀施共成，實覺公化導之力也。嘻！",
    "T50n2061_028:0886c22": "大火之下，陳留古封，周秦已來，戰伐之國，人",
    "T50n2061_028:0886c23": "物眾而土風尚利，舟車會而貨殖惟錯。昔梁",
    "T50n2061_028:0886c24": "惠王賢諸侯也，甞謂孟軻曰：『何以利吾國？』",
    "T50n2061_028:0886c25": "是知禮讓之化，不勝於好利之心，明矣！且梁",
    "T50n2061_028:0886c26": "去魯千里而近，道猶不同，矧十萬八千里",
    "T50n2061_028:0886c27": "乎？梁王、孟子，同世之人也，心或有異，況瞿曇",
    "T50n2061_028:0886c28": "上人乎？彼孟氏屬斯文未喪，不能揚素王",
    "T50n2061_028:0886c29": "之道；今上人當去聖逾遠，卒能行法王之",
    "T50n2061_028:0887a01": "教，苟非三業內淨，六塵外清，以至公之行",
    "T50n2061_028:0887a02": "化於人，孰以至公之心受於化也！」陶重敘",
    "T50n2061_028:0887a03": "曰：「自靈山覆簣，法海堙流，玉毫晦而微言",
    "T50n2061_028:0887a04": "絕，金杖折而異端作。惟上人也色空等觀，物",
    "T50n2061_028:0887a05": "我都亡。麻麥一齋，自同禪悅；炎涼一納，僅蔽",
    "T50n2061_028:0887a06": "枯形。前後王臣欲上章乞以大師為號，請",
    "T50n2061_028:0887a07": "以紫染方袍者，皆確而拒之」云云。張仲荀",
    "T50n2061_028:0887a08": "贈覺鉢盂拄杖草屨，各用五言為章，刊于",
    "T50n2061_028:0887a09": "小碣。其為名流碩學，旌別有如此者。",
    "T50n2061_028:0887a10": "宋杭州報恩寺永安傳宋杭州報恩寺永安傳",
    "T50n2061_028:0887a11": "釋永安，姓翁氏，溫州永嘉人也。少歲淳厚，",
    "T50n2061_028:0887a12": "黃中通理。遇同郡彙征大師鳳鳴越嶠，玉",
    "T50n2061_028:0887a13": "瑩藍田，穫落《文心》，沈潛學奧，以其出樂安",
    "T50n2061_028:0887a14": "孫郃拾遺之門也，而有慕上之心，往拜而",
    "T50n2061_028:0887a15": "乞度。然征性高岸而寡合，而安事之也曲",
    "T50n2061_028:0887a16": "從若環，蓋哀其幼知擇師耳。天成中，隨侍",
    "T50n2061_028:0887a17": "出杭，俄有從十二頭陀之意，潛逃欲登閩",
    "T50n2061_028:0887a18": "嶺，參問禪宗。屬封彊艱棘，却迴結庵于天",
    "T50n2061_028:0887a19": "台。後遇韶禪師法集，頓遣群疑，重來禮征。",
    "T50n2061_028:0887a20": "咄之曰：「棄背孝養，爾自速辜，遺行于斯，還",
    "T50n2061_028:0887a21": "有裨補前咎計否？」安跪對曰：「從來無事，請",
    "T50n2061_028:0887a22": "用塞責。」征肯頷之。漢南國王錢氏召居報",
    "T50n2061_028:0887a23": "恩寺，署號「禪師」焉。乃以《華嚴李論》為會要，",
    "T50n2061_028:0887a24": "因將合經，募人雕板，印而施行。每有檀",
    "T50n2061_028:0887a25": "施，罕聞儲畜，迴捨二田矣。以開寶甲戌",
    "T50n2061_028:0887a26": "歲終而焚之，其舌存焉。累投火鍛，色雖同",
    "T50n2061_028:0887a27": "乎熾炭，寒則柔弱，今藏普賢道場中。春秋六",
    "T50n2061_028:0887a28": "十四，法臘四十四云。",
    "T50n2061_028:0887a29": "宋錢塘永明寺延壽傳宋錢塘永明寺延壽傳",
    "T50n2061_028:0887b01": "釋延壽，姓王，本錢塘人也。兩浙有國時為",
    "T50n2061_028:0887b02": "吏，督納軍須，其性純直，口無二言，誦徹《法",
    "T50n2061_028:0887b03": "華經》，聲不輟響。屬翠巖參公盛化，壽捨妻",
    "T50n2061_028:0887b04": "孥，削染登戒。甞於台嶺天柱峯九旬習定，",
    "T50n2061_028:0887b05": "有鳥類尺鷃，巢棲于衣襵中。乃得韶禪師",
    "T50n2061_028:0887b06": "決擇所見，遷遁于雪竇山，除誨人外，瀑布",
    "T50n2061_028:0887b07": "前坐諷禪默。衣無繒纊，布襦卒歲；食無重",
    "T50n2061_028:0887b08": "味，野蔬斷中。漢南國王錢氏最所欽尚，請",
    "T50n2061_028:0887b09": "壽行方等懺，贖物類放生。汎愛慈柔，或非",
    "T50n2061_028:0887b10": "理相干，顏貌不動。誦《法華》計一萬三千許",
    "T50n2061_028:0887b11": "部。多勵信人營造塔像。自無貯畜，雅好詩",
    "T50n2061_028:0887b12": "道，著《萬善同歸》、《宗鏡》等錄數千萬言。高麗國",
    "T50n2061_028:0887b13": "王覽其錄，遣使遺金線織成袈裟、紫水精數",
    "T50n2061_028:0887b14": "珠、金澡罐等。以開寶八年乙亥終于住寺，",
    "T50n2061_028:0887b15": "春秋七十二，法臘三十七。葬于大慈山，樹",
    "T50n2061_028:0887b16": "亭誌焉。",
    "T50n2061_028:0887b17": "宋西京天宮寺義莊傳宋西京天宮寺義莊傳",
    "T50n2061_028:0887b18": "釋義莊，姓張氏，滑臺人也。當免懷之日，及",
    "T50n2061_028:0887b19": "就傅之秋，神彩克明，塵機頓去。乃於本府開",
    "T50n2061_028:0887b20": "元寺歸善財之列，從升戒德。因樂遊方，始",
    "T50n2061_028:0887b21": "於洛邑采聽《法華》，見識過人，闡揚訓物，眾",
    "T50n2061_028:0887b22": "請居九曜院焉。匪虧法食，用濟往來。慈以",
    "T50n2061_028:0887b23": "利生，始末無間。建隆初左散騎常侍申公奏",
    "T50n2061_028:0887b24": "賜紫衣，稟學僧尼三十餘員。莊性敦勤，進講",
    "T50n2061_028:0887b25": "外兢兢五十年間，二時禮懺，至老不替。於",
    "T50n2061_028:0887b26": "太平興國戊寅年八月奄終，俗壽七十八，僧",
    "T50n2061_028:0887b27": "臘五十九。明年二月，遷塔于龍門菩提寺西",
    "T50n2061_028:0887b28": "焉。",
    "T50n2061_028:0887b29": "宋西京廣愛寺普勝傳宋西京廣愛寺普勝傳",
    "T50n2061_028:0887c01": "釋普勝，姓張氏，深州陸澤人也。幼歲情愛媮",
    "T50n2061_028:0887c02": "薄，俄決志趨五臺山華嚴寺，師事超化大",
    "T50n2061_028:0887c03": "師。或問之曰：「子胡以越山踰域而求出家？",
    "T50n2061_028:0887c04": "彼饒陽者，豈無仁祠哲匠乎？」勝對曰：「附神",
    "T50n2061_028:0887c05": "驥可以日千里矣。某知妙吉淨剎感徵膠",
    "T50n2061_028:0887c06": "戾，令我小凡速成果證，可不是乎？」眾聆斯",
    "T50n2061_028:0887c07": "說，曰：「任氣小兒，有此高識，我曹俱弗如也。」",
    "T50n2061_028:0887c08": "勝曰：「某非衽金革死而不厭之徒也，願入",
    "T50n2061_028:0887c09": "慈門而思利物耳。」迨乎受具，南臨潞府",
    "T50n2061_028:0887c10": "講通《上生經》矣。聞崇法大師傳《唯識論》，盛",
    "T50n2061_028:0887c11": "化洛都，往從學焉。凡百章疏，經目便識之。",
    "T50n2061_028:0887c12": "不幾稔閒，習通精贍。勝所傳者中山貞辯《鈔》，",
    "T50n2061_028:0887c13": "講多誤失所然，昌言曰：「繁略不均，解判非",
    "T50n2061_028:0887c14": "當。」乃刪多補少為四卷，行于世。太祖神德",
    "T50n2061_028:0887c15": "皇帝賜紫衣，師號曰宣教也。以太平興國",
    "T50n2061_028:0887c16": "四年秋七月四日示疾，終于淨土院，享壽",
    "T50n2061_028:0887c17": "六十三，坐四十三夏。門人等收舍利葬于",
    "T50n2061_028:0887c18": "龍門山寶應寺西阜，建塔旌表之。",
    "T50n2061_028:0887c19": "宋東京開寶寺師律傳宋東京開寶寺師律傳",
    "T50n2061_028:0887c20": "釋師律，范陽人也，姓賈氏，大丞相魏國公耽",
    "T50n2061_028:0887c21": "之後，《唐書》有傳。律弱齓端謹，不與群童鬪",
    "T50n2061_028:0887c22": "伎。裁十五歲，於憫中寺落髮，禮貞涉為師。",
    "T50n2061_028:0887c23": "嚴肅垂勗，所履不出邊幅之外。涉默異之，",
    "T50n2061_028:0887c24": "曰：「不可屈身下位而抑其名節乎！成比",
    "T50n2061_028:0887c25": "丘已，可去遊方。」律奉訓南逝，得其禪要。迴",
    "T50n2061_028:0887c26": "錫故鄉。時梁世迨大周朝，其間帝王重臣，率",
    "T50n2061_028:0887c27": "皆宗仰。居于夷門山——舊封禪也——，營構乎殿",
    "T50n2061_028:0887c28": "宇聖儀，豐厨祕藏，供僧饒羨。約勒後生，別院",
    "T50n2061_028:0887c29": "翕如，罔違彝憲。朝廷以紫衣徽號，用旌厥",
    "T50n2061_028:0888a01": "德，律視之蔑如也。一日謂弟子庶幾曰：「吾",
    "T50n2061_028:0888a02": "無願不報，厥齡欲頹，汝宜知之。勿俗情而",
    "T50n2061_028:0888a03": "悲悼也。」乾德二祀正月二十三日而終，春秋",
    "T50n2061_028:0888a04": "八十一，法臘六十二。太平興國五年三月，改",
    "T50n2061_028:0888a05": "葬于北部浚儀之原，進士賈守廉為塔銘",
    "T50n2061_028:0888a06": "焉。",
    "T50n2061_028:0888a07": "論曰：佛出于世，經譯于時，大要在乎果因，",
    "T50n2061_028:0888a08": "所推歸乎罪福。罪也者，下三塗之階陛也。",
    "T50n2061_028:0888a09": "福也者，上諸聖之階陛也。階陛是同，上下",
    "T50n2061_028:0888a10": "有異耳。此命章曰〈興福〉者，乃欲利他焉。",
    "T50n2061_028:0888a11": "如秤低昂，如室明暗，則知二事必不同時。",
    "T50n2061_028:0888a12": "又類「薰蕕不同器而藏，堯桀不同國而治」",
    "T50n2061_028:0888a13": "也。凡夫氣分，唯說罪多；聖者品流，但聞福",
    "T50n2061_028:0888a14": "厚。順性故易造，逆意故難修。修有多門，",
    "T50n2061_028:0888a15": "行有眾路。大約望檀波羅蜜多，令度無極",
    "T50n2061_028:0888a16": "也。始則「人天福行」，施食與漿，橋梁義井。次",
    "T50n2061_028:0888a17": "則「輪王行」，中、下品善。上品十善者，則「梵天福",
    "T50n2061_028:0888a18": "行」也。一造偷婆，二補修故寺，三請佛轉",
    "T50n2061_028:0888a19": "法輪。次則「二乘淨福行」，同三品善，止自利",
    "T50n2061_028:0888a20": "功強耳。次「究盡位福行」，乃成二嚴，莊嚴相",
    "T50n2061_028:0888a21": "好。從三輪無礙，見萬法體空，獲利殊多，盡",
    "T50n2061_028:0888a22": "未來際。夫如是，福之廣矣！大矣！乃知聖者為",
    "T50n2061_028:0888a23": "福則易爾。何耶？純淨之故也。凡夫則反是，",
    "T50n2061_028:0888a24": "易薰染之故也。是以佛亦為穿針之福，知",
    "T50n2061_028:0888a25": "福不宜厭焉。目連然燎，迦葉蹋泥，無盡意",
    "T50n2061_028:0888a26": "貢瓔珞寶珠，沓婆羅分僧臥具。伊皆大人有",
    "T50n2061_028:0888a27": "作，聖者權方，欲其因罪不厭除，福不厭取。",
    "T50n2061_028:0888a28": "矧以教傳嶺外，法布中原，年所彌深，行持",
    "T50n2061_028:0888a29": "漸薄，內眾修福，就彼持門，先哲息愆，行其",
    "T50n2061_028:0888b01": "懺法矣。夫修「理懺」也，淡慮觀心，心無所",
    "T50n2061_028:0888b02": "生，生無所住。當爾之時，順違無相，則罪滅",
    "T50n2061_028:0888b03": "福生之地也。若行「事懺」也，心憑勝境，境引",
    "T50n2061_028:0888b04": "心增，念念相資，綿綿不斷，禮則五輪投地，",
    "T50n2061_028:0888b05": "悔則七聚首心，或期瑞而證知，乃見罪滅",
    "T50n2061_028:0888b06": "之相也。昔者齊太宰作淨住法，梁武帝懺",
    "T50n2061_028:0888b07": "六根門，澄照略成《住法圖》，真觀廣作《慈悲",
    "T50n2061_028:0888b08": "懺》。至乎會昌年內，玄暢大師請修加《一萬",
    "T50n2061_028:0888b09": "五千佛名經》，是以兩京禮經，則口唱低頭，檛",
    "T50n2061_028:0888b10": "磬一聲，謂之「小禮」。自淮以南，民間唯禮《梁",
    "T50n2061_028:0888b11": "武懺》，以為佛事。或數僧唄𠽋，歌讚相高，謂",
    "T50n2061_028:0888b12": "之「禳懺法」也。其有江表行水懺法者，悔其",
    "T50n2061_028:0888b13": "濫費過度之愆，此人偽造，非真法也。又有",
    "T50n2061_028:0888b14": "斆古人逐字禮《華嚴》、《法華》經，以為禮無漏",
    "T50n2061_028:0888b15": "法藏也。由此有四眾之徒，於字上安「南無」，",
    "T50n2061_028:0888b16": "字下安「佛」，誠叨濫也。有倡言曰：「但務生善，",
    "T50n2061_028:0888b17": "唯期滅罪，何判為非邪？」通曰：「翻譯之後，傳",
    "T50n2061_028:0888b18": "行已來，若天上之恒星，如人形之定相。或",
    "T50n2061_028:0888b19": "別占一座，便曰客星。或新起肉隆，乃為胼",
    "T50n2061_028:0888b20": "贅者耳。君不見《春秋》『夏五』邪？鄭杜諸家豈",
    "T50n2061_028:0888b21": "不能添『月』字乎？蓋畏聖人之言，成不刊",
    "T50n2061_028:0888b22": "之典，不敢加字矣。夫子曰：『吾猶及史之闕",
    "T50n2061_028:0888b23": "文』將知佛教還可加減否？如慧嚴重譯《泥",
    "T50n2061_028:0888b24": "洹經》，加之品目，忽夢神人怒責，聲色頗厲",
    "T50n2061_028:0888b25": "曰：『《涅槃》尊經何敢輒爾輕加斟酌！』是知興福",
    "T50n2061_028:0888b26": "不如避罪，斯言允矣。「今則不勤課勵，靡事",
    "T50n2061_028:0888b27": "增修，因搜頴脫之數員，貴顯盂安之三寶，",
    "T50n2061_028:0888b28": "就今有作，何代無人？或京兆開乎『海池』，或",
    "T50n2061_028:0888b29": "終南建乎蘭若，鑄大悲之銅像，造相國之",
    "T50n2061_028:0888c01": "伽藍。或代病利人，或護生掘土，鑄鐘感",
    "T50n2061_028:0888c02": "瑞，立剎參雲，刻像繁多，修臺浩博，披榛",
    "T50n2061_028:0888c03": "平田之梵宇，脫樣阿育之浮圖，刊石為經，",
    "T50n2061_028:0888c04": "鳩財立藏。或治病於井絡，或化人於鄜畤。",
    "T50n2061_028:0888c05": "如斯人也，入殊邦之鄉導，合二姓之良媒。",
    "T50n2061_028:0888c06": "日月伏根，照洞庭之幽暗；乾坤玄鑿，開混沌",
    "T50n2061_028:0888c07": "之竅端。所行博哉，續運長矣！公羊子有之",
    "T50n2061_028:0888c08": "曰：『是上之行乎下也。』《詩》云：『爾之教矣，民",
    "T50n2061_028:0888c09": "胥效矣。』願吾徒望上而學之。令仁祠聖像",
    "T50n2061_028:0888c10": "無墜于地者也。」",
    "T50n2061_028:0888c11": "宋高僧傳卷第二十八"
}