{
    "T17n0721_009:0047c02": "正法念處經卷第九",
    "T17n0721_009:0047c04": "元魏婆羅門瞿曇般若流支譯",
    "T17n0721_009:0047c05": "地獄品之五",
    "T17n0721_009:0047c06": "「又彼比丘知業果報，觀大叫喚之大地獄，復",
    "T17n0721_009:0047c07": "有何處？彼見聞知：復有異處，彼處名為受",
    "T17n0721_009:0047c08": "堅苦惱不可忍耐，是彼地獄第三別處。眾生",
    "T17n0721_009:0047c09": "何業生於彼處？彼見聞知：若人殺、盜、邪行、",
    "T17n0721_009:0047c10": "飲酒，樂行多作，墮彼地獄生受堅苦不可忍",
    "T17n0721_009:0047c11": "處，業及果報如前所說。復有妄語。何者妄",
    "T17n0721_009:0047c12": "語？若王、王等、官人執持，若因於他、若自因",
    "T17n0721_009:0047c13": "緣、若因與物得脫怖畏，若餘人證、若為生",
    "T17n0721_009:0047c14": "活如是妄語。彼人以是惡業因緣，身壞命",
    "T17n0721_009:0047c15": "終墮於惡處，在彼地獄生受堅苦不可忍處，",
    "T17n0721_009:0047c16": "受大苦惱。所謂苦者：以惡業故，自身生蛇，一",
    "T17n0721_009:0047c17": "切身中處處遍行，遍挽其筋，地獄因緣遍",
    "T17n0721_009:0047c18": "食身分、食脾腸等，在內宛轉，如是苦惱重",
    "T17n0721_009:0047c19": "於火苦。如是彼處受大蛇苦、受惡毒苦，嚴",
    "T17n0721_009:0047c20": "利於火，受如是苦無有邊際。彼地獄處所",
    "T17n0721_009:0047c21": "受苦惱堅[革*卬]叵耐，不可具說。彼地獄苦不",
    "T17n0721_009:0047c22": "可忍耐，而復不死，於一切時受極重苦，乃",
    "T17n0721_009:0047c23": "至惡業未壞未爛、業氣未盡，於一切時與苦",
    "T17n0721_009:0047c24": "不止；若惡業盡，彼地獄處爾乃得脫。若於",
    "T17n0721_009:0047c25": "前世過去久遠有善業熟，不生餓鬼、畜生之",
    "T17n0721_009:0047c26": "道；若生人中同業之處，既在母胎，母即常",
    "T17n0721_009:0047c27": "病。惡業力故，從初在胎乃至出時，母病不",
    "T17n0721_009:0047c28": "差，若得出胎，即生即病，一切醫師所不能",
    "T17n0721_009:0047c29": "治。是本惡業餘殘果報。",
    "T17n0721_009:0048a01": "「又彼比丘知業果報，觀大叫喚之大地獄，復",
    "T17n0721_009:0048a02": "有何處？彼見聞知：復有異處名隨意壓，是",
    "T17n0721_009:0048a03": "彼地獄第四別處。眾生何業生於彼處？是作",
    "T17n0721_009:0048a04": "集業生於彼處，彼見：有人殺生、偷盜、邪行、飲",
    "T17n0721_009:0048a05": "酒及以妄語，樂行多作，墮彼地獄隨意壓",
    "T17n0721_009:0048a06": "處。殺生、偷盜、邪行、飲酒業及果報，如前所",
    "T17n0721_009:0048a07": "說。何者妄語？所謂：有人認他田地、奪他田",
    "T17n0721_009:0048a08": "地，鬪諍妄語，曲迴而說、不正直說；劫他田",
    "T17n0721_009:0048a09": "地，言語壓他，自取道理。彼人以是惡業因",
    "T17n0721_009:0048a10": "緣，身壞命終墮於惡處，在彼地獄隨意壓",
    "T17n0721_009:0048a11": "處，受壓苦惱。所謂苦者，如前所說，活等地",
    "T17n0721_009:0048a12": "獄所受苦惱，彼一切苦此中具受。活等地獄",
    "T17n0721_009:0048a13": "諸地獄人見此地獄，皆悉指言：『彼是地獄！』",
    "T17n0721_009:0048a14": "所謂苦者：二鐵韛囊，風滿其中，閻魔羅人",
    "T17n0721_009:0048a15": "置彼罪人在鐵爐中，亦如置鐵，以韛極吹，",
    "T17n0721_009:0048a16": "鐵鉗鉗之在鐵砧上鐵椎打之，如是打已，",
    "T17n0721_009:0048a17": "復置爐中，以二鐵韛吹之如前。以罪業故，",
    "T17n0721_009:0048a18": "惡熱甚熾，吹已復吹，吹已鉗出置鐵砧上，",
    "T17n0721_009:0048a19": "以熱鐵椎極打、連打、多打、急打，如是打已，",
    "T17n0721_009:0048a20": "猶活不死。又復鉗之置鑊湯中，竪之令堅，",
    "T17n0721_009:0048a21": "一切時爾不曾暫停。乃至惡業壞爛無氣，彼",
    "T17n0721_009:0048a22": "地獄中爾乃得脫。若於前世過去久遠有",
    "T17n0721_009:0048a23": "善業熟，不生餓鬼、畜生之道；若生人中同業",
    "T17n0721_009:0048a24": "之處，常渴、多瞋，人所不信，是彼惡業餘殘果",
    "T17n0721_009:0048a25": "報。",
    "T17n0721_009:0048a26": "「又彼比丘知業果報，觀大叫喚之大地獄，復",
    "T17n0721_009:0048a27": "有何處？彼見聞知：復有異處名一切闇，是彼",
    "T17n0721_009:0048a28": "地獄第五別處。眾生何業生於彼處？彼見：有",
    "T17n0721_009:0048a29": "人殺生、偷盜、邪行、飲酒及以妄語，樂行多作，",
    "T17n0721_009:0048b01": "墮彼地獄一切闇處。殺生、偷盜、邪行、飲酒業",
    "T17n0721_009:0048b02": "及果報，如前所說。何者妄語？所謂：有人姦",
    "T17n0721_009:0048b03": "他婦女，於眾人前、若於王前妄語說言：『如",
    "T17n0721_009:0048b04": "是婦女，我實不犯。』令彼女家，返得殃罰。彼",
    "T17n0721_009:0048b05": "人以是惡業因緣，身壞命終墮於惡處，在",
    "T17n0721_009:0048b06": "彼地獄一切闇處，受大苦惱。所謂苦者：劈",
    "T17n0721_009:0048b07": "頭出舌，出已刀割，割已復生，復以炎刀苦",
    "T17n0721_009:0048b08": "痛割之。如是無量百千年歲，乃至惡業未壞",
    "T17n0721_009:0048b09": "未爛、業氣未盡，於一切時與苦不止；若惡",
    "T17n0721_009:0048b10": "業盡，彼地獄處爾乃得脫。若於前世過去久",
    "T17n0721_009:0048b11": "遠有善業熟，不生餓鬼、畜生之道；若生人",
    "T17n0721_009:0048b12": "中同業之處，生盲耳聾，常在道頭、若四出",
    "T17n0721_009:0048b13": "巷乞索活命。自身如是，得如是人以為父",
    "T17n0721_009:0048b14": "母，經無量家乞求而活，壽命不長，無妻無",
    "T17n0721_009:0048b15": "子。是彼惡業餘殘果報。",
    "T17n0721_009:0048b16": "「又彼比丘知業果報，觀大叫喚之大地獄，復",
    "T17n0721_009:0048b17": "有何處？彼見聞知：復有異處名人闇煙，是",
    "T17n0721_009:0048b18": "彼地獄第六別處。眾生何業生於彼處？彼見",
    "T17n0721_009:0048b19": "聞知：若人殺、盜、邪行、飲酒及以妄語，樂行多",
    "T17n0721_009:0048b20": "作，墮彼地獄人闇煙處。殺生、偷盜、邪行、飲酒",
    "T17n0721_009:0048b21": "業及果報，如前所說。何者妄語？所謂：有人",
    "T17n0721_009:0048b22": "治生活命，共他立要，香火為契，異處治生，實",
    "T17n0721_009:0048b23": "得財物，妄語說言：『我不得物。』而不共分。彼人",
    "T17n0721_009:0048b24": "如是即是大賊，劫他財物。彼人以是惡業因",
    "T17n0721_009:0048b25": "緣，身壞命終墮於惡處，在彼地獄人闇煙",
    "T17n0721_009:0048b26": "處，受大苦惱。所謂苦者，如前所說，活等地",
    "T17n0721_009:0048b27": "獄所受苦惱，彼一切苦此中具受。復有勝者，",
    "T17n0721_009:0048b28": "所謂：此中一切身分皆悉遍割；割已復生，生",
    "T17n0721_009:0048b29": "則軟嫩，彼復更割；割已復生，生更軟嫩，而",
    "T17n0721_009:0048c01": "復更割，是彼惡業苦報麁報，一切肉盡，唯",
    "T17n0721_009:0048c02": "有骨在；自身生虫，虫金剛嘴，其虫炎然種",
    "T17n0721_009:0048c03": "種雜色，而食其身；受種種苦，唱聲大喚。彼",
    "T17n0721_009:0048c04": "地獄人如是無量百千年歲，乃至作集惡業",
    "T17n0721_009:0048c05": "破壞、無氣爛盡，彼地獄處爾乃得脫。若於",
    "T17n0721_009:0048c06": "前世過去久遠有善業熟，不生餓鬼、畜生之",
    "T17n0721_009:0048c07": "道；若生人中同業之處，一切身分皆悉爛臭，",
    "T17n0721_009:0048c08": "頭生濕虫，常無衣服貧窮困苦，設有少者，一",
    "T17n0721_009:0048c09": "切補納，所有語言一切不信，人所不愛，不",
    "T17n0721_009:0048c10": "知治生，是彼惡業餘殘果報。",
    "T17n0721_009:0048c11": "「又彼比丘知業果報，觀大叫喚之大地獄，復",
    "T17n0721_009:0048c12": "有何處？彼見聞知：復有異處，彼處名為如",
    "T17n0721_009:0048c13": "飛虫墮，是彼地獄第七別處。眾生何業生於",
    "T17n0721_009:0048c14": "彼處？彼見：有人殺生、偷盜、邪行、飲酒及以妄",
    "T17n0721_009:0048c15": "語，樂行多作，墮彼地獄如飛虫墮別異處生。",
    "T17n0721_009:0048c16": "殺生、偷盜、邪行、飲酒業及果報，如前所說。何",
    "T17n0721_009:0048c17": "者妄語？所謂：有人取眾僧物，若穀、若衣，隨何",
    "T17n0721_009:0048c18": "物等處處販賣，賤買貴賣；既得利已，不與",
    "T17n0721_009:0048c19": "眾僧，言不得利，欺誑眾僧。如是之人貪心",
    "T17n0721_009:0048c20": "妄語，作如是言：『我唯得此，更無有餘。我所",
    "T17n0721_009:0048c21": "治生唯得爾許。』如是之人治生妄語。如是",
    "T17n0721_009:0048c22": "癡人，貪心所作。彼人以是惡業因緣，身壞",
    "T17n0721_009:0048c23": "命終墮於惡處，在彼地獄如飛虫墮別異",
    "T17n0721_009:0048c24": "處生，受大苦惱。所謂苦者：彼有鐵狗齧破",
    "T17n0721_009:0048c25": "其腹，破已食之——食腸、食背，閻魔羅人手執",
    "T17n0721_009:0048c26": "斤斧，斧熱炎熾，斤其身肉以稱稱之，一兩、",
    "T17n0721_009:0048c27": "半兩與狗令食；斤斧甚利，復斤其骨，為取",
    "T17n0721_009:0048c28": "其髓，用與狗故；熱炎鐵鉤，鉤其頷下，既令",
    "T17n0721_009:0048c29": "破已，熱炎鐵鉗拔舌令出，驅令使起，熱炎",
    "T17n0721_009:0049a01": "鐵鉤，鉤其身體，肉皆破裂，如是拔筋，一切",
    "T17n0721_009:0049a02": "身分皆悉遍鉤。如是妄語行惡業人，自作惡",
    "T17n0721_009:0049a03": "業，自如是食。彼妄語人如是業熟，既得免",
    "T17n0721_009:0049a04": "離閻魔羅人，有大熾火滿地獄中，間無空",
    "T17n0721_009:0049a05": "處，妄語罪人入火地獄如飛虫墮，如是常",
    "T17n0721_009:0049a06": "燒，燒已復生，生已復燒。如是無量百千年",
    "T17n0721_009:0049a07": "歲，乃至作集惡業破壞、無氣爛盡，彼地獄",
    "T17n0721_009:0049a08": "處爾乃得脫。若於前世過去久遠有善業熟，",
    "T17n0721_009:0049a09": "不生餓鬼、畜生之道；若生人中同業之處，生",
    "T17n0721_009:0049a10": "在貧窮下賤之家，生便被燒，設有多人嚴峻",
    "T17n0721_009:0049a11": "防備，而必被燒，是彼惡業餘殘果報。",
    "T17n0721_009:0049a12": "「又彼比丘知業果報，觀大叫喚之大地獄，復",
    "T17n0721_009:0049a13": "有何處？彼見聞知：復有異處名死活等，是",
    "T17n0721_009:0049a14": "彼地獄第八別處。眾生何業生於彼處？彼見",
    "T17n0721_009:0049a15": "聞知：若人殺、盜、邪行、飲酒，復有妄語，樂行多",
    "T17n0721_009:0049a16": "作，墮彼地獄死活等處。如前所說，活等地",
    "T17n0721_009:0049a17": "獄所受苦惱，彼一切苦此中具足，復有異苦，",
    "T17n0721_009:0049a18": "謂：以杖打即死，却杖即活。如是無量百千年",
    "T17n0721_009:0049a19": "歲，死已復活，活已復死，彼人如是以惡業",
    "T17n0721_009:0049a20": "故。若得脫已，次復更見優鉢羅林，疾走往",
    "T17n0721_009:0049a21": "向，望救望歸，見優鉢羅滿中青花。是何妄",
    "T17n0721_009:0049a22": "語所得果報？所謂：有人非出家人，為作賊",
    "T17n0721_009:0049a23": "故，著出家服，見有多人欲行曠野而問之言：",
    "T17n0721_009:0049a24": "『彼曠野處為有賊不？』彼知有賊，即答言：『無。』彼",
    "T17n0721_009:0049a25": "人到已，為賊劫奪，亡失財物。妄語誑他，彼",
    "T17n0721_009:0049a26": "信因緣，如業相似，相似得果。見優鉢羅滿",
    "T17n0721_009:0049a27": "中青光，而悉是火。閻魔羅人執之，扶著優",
    "T17n0721_009:0049a28": "鉢羅中，以火燒之，以無足故不能得下。如",
    "T17n0721_009:0049a29": "是惡業相似勢力，令彼罪人手足眼目，一",
    "T17n0721_009:0049b01": "切皆無。如是地獄，優鉢羅中大火充滿，如",
    "T17n0721_009:0049b02": "是無量百千年歲常被燒煮，死而復活。乃",
    "T17n0721_009:0049b03": "至惡業未壞未爛、業氣未盡，於一切時與",
    "T17n0721_009:0049b04": "苦不止；若惡業盡，彼地獄處爾乃得脫。若於",
    "T17n0721_009:0049b05": "前世過去久遠有善業熟，不生餓鬼、畜生之",
    "T17n0721_009:0049b06": "道；若生人中同業之處，所有言語不依道",
    "T17n0721_009:0049b07": "理，自出心語，曲迴言說；設得財物，為王所",
    "T17n0721_009:0049b08": "奪，繫獄而死。是彼惡業餘殘果報。",
    "T17n0721_009:0049b09": "「又彼比丘知業果報，觀大叫喚之大地獄，復",
    "T17n0721_009:0049b10": "有何處？彼見聞知：復有異處名異異轉，是彼",
    "T17n0721_009:0049b11": "地獄第九別處。眾生何業生於彼處？彼見：有",
    "T17n0721_009:0049b12": "人殺生、偷盜、邪行、飲酒及以妄語，樂行多作，",
    "T17n0721_009:0049b13": "墮彼地獄異異轉處。殺生、偷盜、邪行、飲酒業",
    "T17n0721_009:0049b14": "及果報，如前所說。何者妄語？所謂：有人諂曲",
    "T17n0721_009:0049b15": "妄語，欲令他人勝負、衰利、死活等故。所謂：有",
    "T17n0721_009:0049b16": "人若陰陽師，善知卜術，卜事皆當，若有德",
    "T17n0721_009:0049b17": "人，常出實語，世人所信，復有因緣，他人所",
    "T17n0721_009:0049b18": "問，作如是意：『我不妄語，一切皆知，一切人",
    "T17n0721_009:0049b19": "信。我今妄語，人皆謂實。』如是念已，即作妄",
    "T17n0721_009:0049b20": "語。以妄語故，能令國土一切亡失，若勝人",
    "T17n0721_009:0049b21": "死，令他怨者迭相劫奪亡失財物。彼妄語",
    "T17n0721_009:0049b22": "人，一切所信，信其妄語。彼妄語人正行形",
    "T17n0721_009:0049b23": "服，而實是賊。彼人以是惡業因緣，身壞命",
    "T17n0721_009:0049b24": "終墮於惡處，在彼地獄異異轉處，受大苦惱。",
    "T17n0721_009:0049b25": "所謂苦者：彼地獄處遠見父母奴僕知識、香",
    "T17n0721_009:0049b26": "火善友，是本人中先所見者，於地獄中而安",
    "T17n0721_009:0049b27": "慰之，彼地獄人既聞愛語，疾走往赴，望救望",
    "T17n0721_009:0049b28": "歸。彼人如是走赴異處，入灰火中，如石墮",
    "T17n0721_009:0049b29": "水，沒已復出，一切身分受大苦惱，唱聲大",
    "T17n0721_009:0049c01": "喚。復見父母妻子、香火善友知識，復更走赴，",
    "T17n0721_009:0049c02": "以惡業故，道生鐵鉤，鉤攫其體，既到復為",
    "T17n0721_009:0049c03": "閻魔羅人之所執持，炎燃鐵鋸，解劈其身猶",
    "T17n0721_009:0049c04": "如劈木。如是罪人若脫彼處，唯有骨在，一",
    "T17n0721_009:0049c05": "切身分皆悉破裂，走向異處，更為其餘閻魔",
    "T17n0721_009:0049c06": "羅人執著炎火鐵刀輪中。彼鐵刀輪上下",
    "T17n0721_009:0049c07": "皆有。以惡業故，如是鐵輪利刀遍滿，彼輪",
    "T17n0721_009:0049c08": "疾轉，炎火熾燃，磨彼妄語惡業之人碎如",
    "T17n0721_009:0049c09": "麨末，末已復生。彼地獄人輪處得脫，復見",
    "T17n0721_009:0049c10": "父母妻子、香火善友知識，望救望歸，疾走往",
    "T17n0721_009:0049c11": "赴，以惡業故，既如是走，道上多生熱炎鐵",
    "T17n0721_009:0049c12": "鉤，有惡師子——惡業所生——執彼罪人置於口",
    "T17n0721_009:0049c13": "中，在牙齒間，閻魔羅人熱炎鐵鉤鉤之令",
    "T17n0721_009:0049c14": "出，出已思念而復更走。既如是走，其足破",
    "T17n0721_009:0049c15": "裂，火炎極燒，一切身分皆悉破壞，燒燃焦",
    "T17n0721_009:0049c16": "爛，猶走不止，遍身是瘡，彼罪人身骨脈皆盡。",
    "T17n0721_009:0049c17": "是彼妄語樂行多作，相似業因，相似得果。",
    "T17n0721_009:0049c18": "如彼人說：『我實語人。』而作妄語、諂曲心語、",
    "T17n0721_009:0049c19": "抂謗他語，如是彼人見有父母妻子、香火",
    "T17n0721_009:0049c20": "善知識等。彼妄語人如是久受無邊苦惱堅",
    "T17n0721_009:0049c21": "[革*卬]利苦，如是無量百千年歲常煮常燒、常",
    "T17n0721_009:0049c22": "劈常打，乃至惡業未壞未爛、業氣未盡，於一",
    "T17n0721_009:0049c23": "切時與苦不止；若惡業盡，彼地獄處爾乃得",
    "T17n0721_009:0049c24": "脫。若於前世過去久遠有善業熟，不生餓",
    "T17n0721_009:0049c25": "鬼、畜生之道；若生人中同業之處，貧窮下賤，",
    "T17n0721_009:0049c26": "根闕常病，一切眾人之所憎嫉，一切不信，一",
    "T17n0721_009:0049c27": "切污惡，一切所作唐勞其功，所求不得，是",
    "T17n0721_009:0049c28": "彼惡業餘殘果報。",
    "T17n0721_009:0049c29": "「又彼比丘知業果報，觀大叫喚之大地獄，復",
    "T17n0721_009:0050a01": "有何處？彼見聞知：復有異處名唐悕望，是",
    "T17n0721_009:0050a02": "彼地獄第十別處。眾生何業生於彼處？彼見",
    "T17n0721_009:0050a03": "聞知：若人殺、盜、邪行、飲酒，復有妄語，樂行多",
    "T17n0721_009:0050a04": "作，墮彼地獄唐悕望處，業及果報如前所",
    "T17n0721_009:0050a05": "說。今說妄語。何者妄語？於苦惱人，若有病",
    "T17n0721_009:0050a06": "人、飢人渴人、貧窮孤獨、下賤癡儜如是等",
    "T17n0721_009:0050a07": "人，若粳米等一切食具、若食若飲、若衣若",
    "T17n0721_009:0050a08": "敷臥具舍等一切皆無，若乞、不乞，許而不",
    "T17n0721_009:0050a09": "與，彼常悕望，後時息心。彼人以是惡業因",
    "T17n0721_009:0050a10": "緣，身壞命終墮於惡處，在彼地獄唐悕望",
    "T17n0721_009:0050a11": "處，受大苦惱。以本許食而後不與，彼惡業",
    "T17n0721_009:0050a12": "故，見地獄中有好種種佉陀尼食、蒲闍尼食，",
    "T17n0721_009:0050a13": "種種妙好莊嚴之處，彼地獄人極大飢渴，疾",
    "T17n0721_009:0050a14": "疾而走趣彼食處，遠見彼食極好甚愛，清",
    "T17n0721_009:0050a15": "潔具足，到已即無，唯見鐵汁熱炎熾燃。既",
    "T17n0721_009:0050a16": "趣彼食，疾疾而走，以惡業故，滿道鐵鉤，鉤",
    "T17n0721_009:0050a17": "攫其體，乃到彼處，如前所說次第乃至到",
    "T17n0721_009:0050a18": "彼處已，彼所見食，悉為洋鐵熱炎熾燃、大",
    "T17n0721_009:0050a19": "臭色惡，是彼妄語惡業所作。既近見之，即便",
    "T17n0721_009:0050a20": "墮中，若嗅彼氣，燒鼻墮落。若身觸之，一切",
    "T17n0721_009:0050a21": "身分皆悉炎燃如螢火虫，鐵汁燒脣。既燒",
    "T17n0721_009:0050a22": "脣已，次燒其咽；既燒咽已，次燒其心；既燒",
    "T17n0721_009:0050a23": "心已，次燒其脾；既燒脾已，次燒其腸。如是",
    "T17n0721_009:0050a24": "次第燒生藏已，次燒熟藏；燒熟藏已，從下",
    "T17n0721_009:0050a25": "而出。又復敷具及臥具等，許布施已，後時",
    "T17n0721_009:0050a26": "不與，彼妄語業，寒熱所逼受大苦惱，無所",
    "T17n0721_009:0050a27": "悕望。彼地獄中熱銅板地，罪人坐已，一切",
    "T17n0721_009:0050a28": "身分皆悉消洋，洋已燒燃，後復更生。若人",
    "T17n0721_009:0050a29": "屋舍欲施客人，許而不與，彼妄語業，置歡",
    "T17n0721_009:0050b01": "喜鑊、隨喜鑊中，如是鑊量五十由旬，熱沸",
    "T17n0721_009:0050b02": "鐵汁滿彼鑊中。彼惡業人頭在下入，既入",
    "T17n0721_009:0050b03": "鑊中，或上或下皆悉爛熟，未熟則沈，熟已",
    "T17n0721_009:0050b04": "則浮；既浮出已，復沈在下。如是沸熱，既爛",
    "T17n0721_009:0050b05": "熟已，一切身分皆悉肉脫，筋皮骨散，一切",
    "T17n0721_009:0050b06": "諸節損少減盡。彼鑊甚闇，沸鐵滿中，生燒",
    "T17n0721_009:0050b07": "其身，唱喚號哭。彼既煮已，復入餘鑊，鑊中",
    "T17n0721_009:0050b08": "煮熟，熟則浮出，如初鑊煮，此中亦爾。如是",
    "T17n0721_009:0050b09": "上下，或出或入，彼諸罪人或合一處、或時",
    "T17n0721_009:0050b10": "分散，若相近時極熱相觸，如是相觸一百",
    "T17n0721_009:0050b11": "千倒，身體破為一百千段而復更生。又復",
    "T17n0721_009:0050b12": "更與餘諸罪人極熱相觸，如是相觸一百千",
    "T17n0721_009:0050b13": "倒，身體破為一百千段，是本妄語惡業羂",
    "T17n0721_009:0050b14": "縛，於一切時受如是苦。如是乃至彼妄語",
    "T17n0721_009:0050b15": "人惡不善業未壞未爛、業氣未盡，於一切時",
    "T17n0721_009:0050b16": "與苦不止；若惡業盡，彼地獄處爾乃得脫。若",
    "T17n0721_009:0050b17": "於前世過去久遠有善業熟，不生餓鬼、畜生",
    "T17n0721_009:0050b18": "之道；若生人中同業之處，生則為奴，屬本前",
    "T17n0721_009:0050b19": "世所誑之人，以前世時許而不與，是故如是。",
    "T17n0721_009:0050b20": "或復繫屬餘人為奴，彼人異業。何以故？以",
    "T17n0721_009:0050b21": "無始來生生輪轉，無始以來造作種種惡不",
    "T17n0721_009:0050b22": "善業，如是世間生死所攝，處處流轉，難相值",
    "T17n0721_009:0050b23": "故，喜愛業繩之所繫縛，是故輪轉處處異故，",
    "T17n0721_009:0050b24": "不可相值。以此因緣，或時復與異人為奴，常",
    "T17n0721_009:0050b25": "離飲食臥具屋舍、隨病醫藥，常為大家之所",
    "T17n0721_009:0050b26": "罵辱，是彼惡業餘殘果報。",
    "T17n0721_009:0050b27": "「又彼比丘知業果報，觀大叫喚之大地獄，",
    "T17n0721_009:0050b28": "復有何處？彼見聞知：復有異處名雙逼惱，是",
    "T17n0721_009:0050b29": "彼地獄第十一處。眾生何業生於彼處？彼見：",
    "T17n0721_009:0050c01": "有人殺生、偷盜、邪行、飲酒，樂行多作，墮彼地",
    "T17n0721_009:0050c02": "獄雙逼惱處，業及果報如前所說。復有妄",
    "T17n0721_009:0050c03": "語。何者妄語？謂：邑子中、社等會中，若我慢",
    "T17n0721_009:0050c04": "心、若因瞋心、若相憎嫉或相鬪諍，妄語而",
    "T17n0721_009:0050c05": "說，自他俱誑、自他破壞，以作如是妄語因",
    "T17n0721_009:0050c06": "緣，彼處眾中令他得罰，心生歡喜。彼如是",
    "T17n0721_009:0050c07": "業多作究竟，作而復集。彼人以是惡業因",
    "T17n0721_009:0050c08": "緣，身壞命終墮於惡處，在彼地獄雙逼惱",
    "T17n0721_009:0050c09": "處，受大苦惱。彼人如是社會等中，妄語惡",
    "T17n0721_009:0050c10": "說，以如是因、如是因緣，身壞命終墮彼地",
    "T17n0721_009:0050c11": "獄，在雙逼惱別異處生，受大苦惱。所謂苦",
    "T17n0721_009:0050c12": "者：如活、黑繩、合、叫喚等諸地獄中前所說者，",
    "T17n0721_009:0050c13": "此中轉勝。以惡業故，彼處則有炎牙師子。彼",
    "T17n0721_009:0050c14": "惡師子取彼妄語地獄罪人，如前所說種種",
    "T17n0721_009:0050c15": "苦惱。既得脫已，為彼師子舉而食之，舉食",
    "T17n0721_009:0050c16": "則死，下之則活。又復食其一切身分，食已",
    "T17n0721_009:0050c17": "復生，生已復食。以惡業故令彼師子齒機",
    "T17n0721_009:0050c18": "關中炎火充滿，以如是齒食彼罪人，罪業力",
    "T17n0721_009:0050c19": "故，師子口中被齧被燒，受兩種苦。如是無",
    "T17n0721_009:0050c20": "量百千年歲常被燒壓，受大苦惱，乃至惡",
    "T17n0721_009:0050c21": "業未壞未爛、業氣未盡，於一切時與苦不止；",
    "T17n0721_009:0050c22": "若惡業盡，彼地獄處爾乃得脫。若於前世過",
    "T17n0721_009:0050c23": "去久遠有善業熟，不生餓鬼、畜生之道；若",
    "T17n0721_009:0050c24": "生人中同業之處，惡業力故，或為蛇螫而致",
    "T17n0721_009:0050c25": "命終，或為師子虎熊所殺而噉食之，是彼惡",
    "T17n0721_009:0050c26": "業餘殘果報。",
    "T17n0721_009:0050c27": "「又彼比丘知業果報，觀大叫喚之大地獄，復",
    "T17n0721_009:0050c28": "有何處？彼見聞知：復有異處名迭相壓，是",
    "T17n0721_009:0050c29": "彼地獄第十二處。眾生何業生於彼處？彼見：",
    "T17n0721_009:0051a01": "有人殺生、偷盜、邪行、飲酒及以妄語，樂行多",
    "T17n0721_009:0051a02": "作，墮彼地獄迭相壓處。殺生、偷盜、邪行、飲酒",
    "T17n0721_009:0051a03": "業及果報，如前所說。何者妄語？有兄弟等，有",
    "T17n0721_009:0051a04": "近有遠，兩朋諍對。彼兄弟者或同一父、或同",
    "T17n0721_009:0051a05": "一祖、或異兄弟、或是伯叔，分物鬪諍。有同",
    "T17n0721_009:0051a06": "種姓極遠乃至二十一世，如是人來為作證",
    "T17n0721_009:0051a07": "明，如是等中，為益近者作妄語說，自知非",
    "T17n0721_009:0051a08": "實而故教之以受曲意，方便計挍作妄語說。",
    "T17n0721_009:0051a09": "彼業普遍究竟和集，彼人以是惡業因緣，身",
    "T17n0721_009:0051a10": "壞命終墮於惡處，在彼地獄迭相壓處，受",
    "T17n0721_009:0051a11": "大苦惱。所謂苦者，如前所說，活等地獄所",
    "T17n0721_009:0051a12": "受苦惱，彼一切苦此中具受。復有勝者，彼",
    "T17n0721_009:0051a13": "人妄語誑親惡業，於地獄處有鐵鉸刀，見",
    "T17n0721_009:0051a14": "本人中所誑親者，鉸其身肉，著其口中，驅",
    "T17n0721_009:0051a15": "踧令食，以惡業故自肉不消。「閻魔羅人說",
    "T17n0721_009:0051a16": "偈責之，而作是言：",
    "T17n0721_009:0051a17": "「『實語得安樂，　　實語得涅槃，",
    "T17n0721_009:0051a18": "　　妄語生苦果，　　今來在此受。",
    "T17n0721_009:0051a19": "　　若不捨妄語，　　則得一切苦，",
    "T17n0721_009:0051a20": "　　實語不須買，　　易得而不難。",
    "T17n0721_009:0051a21": "　　實非異國來，　　非從異人來，",
    "T17n0721_009:0051a22": "　　何故捨實語，　　喜樂妄語說？",
    "T17n0721_009:0051a23": "　　實為勝濟口，　　因實得諸法，",
    "T17n0721_009:0051a24": "　　實為燈中最，　　如來如是說。",
    "T17n0721_009:0051a25": "　　實為藥中勝，　　常能破壞苦，",
    "T17n0721_009:0051a26": "　　作惡非我教，　　汝自癡心造。",
    "T17n0721_009:0051a27": "　　汝自作惡業，　　汝今還自受，",
    "T17n0721_009:0051a28": "　　業盡乃得脫，　　唱喚何所解？",
    "T17n0721_009:0051a29": "　　己為惡業誑，　　今者徒叫喚，",
    "T17n0721_009:0051b01": "　　自誑是愚癡，　　叫喚非黠慧。』",
    "T17n0721_009:0051b02": "「閻魔羅人如是責疏地獄人已，復與無量百",
    "T17n0721_009:0051b03": "種苦惱，如前所說與大苦惱，乃至惡業未",
    "T17n0721_009:0051b04": "壞未爛、業氣未盡，於一切時與苦不止；若惡",
    "T17n0721_009:0051b05": "業盡，彼地獄處爾乃得脫。若於前世過去久",
    "T17n0721_009:0051b06": "遠有善業熟，不生餓鬼、畜生之道；若生人",
    "T17n0721_009:0051b07": "中同業之處，常為他人之所誑惑，所有財物",
    "T17n0721_009:0051b08": "常為他人之所劫奪，如是苦惱，得財物已而",
    "T17n0721_009:0051b09": "復亡失，為一切人之所不信，是彼惡業餘殘",
    "T17n0721_009:0051b10": "果報。",
    "T17n0721_009:0051b11": "「又彼比丘知業果報，觀大叫喚之大地獄，復",
    "T17n0721_009:0051b12": "有何處？彼見聞知：復有異處，彼處名為金剛",
    "T17n0721_009:0051b13": "嘴烏，是彼地獄第十三處。眾生何業生於彼",
    "T17n0721_009:0051b14": "處？彼見聞知：若何等人殺生、偷盜、邪行、飲酒，",
    "T17n0721_009:0051b15": "復有妄語，樂行多作，墮彼地獄金剛嘴烏別",
    "T17n0721_009:0051b16": "異處生。彼前活等諸地獄中所受苦惱，彼一",
    "T17n0721_009:0051b17": "切苦此中具受。殺生、偷盜、邪行、飲酒業及果",
    "T17n0721_009:0051b18": "報，如前所說。今說妄語，所謂：若人於眾僧",
    "T17n0721_009:0051b19": "中，許與病者隨病醫藥而後不與。彼人以",
    "T17n0721_009:0051b20": "是惡業因緣，身壞命終墮於惡處，在彼地獄",
    "T17n0721_009:0051b21": "金剛嘴烏別異處生，受大苦惱。所謂苦者：本",
    "T17n0721_009:0051b22": "許不與惡業所作，金剛嘴烏啄其身肉而噉",
    "T17n0721_009:0051b23": "食之。既啄肉已，即彼啄處還復更生，生則",
    "T17n0721_009:0051b24": "軟嫩猶如蓮華，以軟嫩故極受大苦。如是",
    "T17n0721_009:0051b25": "更啄，啄已復生，軟嫩於前而復更啄，受苦",
    "T17n0721_009:0051b26": "轉增。彼地獄人如是無量百千年歲為烏所",
    "T17n0721_009:0051b27": "食。既脫彼處，次第復生熾火炎燃鐵沙之中，",
    "T17n0721_009:0051b28": "彼地獄人足蹈熱沙，為沙所燒，一切身分，灰",
    "T17n0721_009:0051b29": "亦叵得。又復更生，自食其舌，食已復生；食",
    "T17n0721_009:0051c01": "已復生，舌妄語故，為人所食。彼妄語人妄",
    "T17n0721_009:0051c02": "語說故，還自食舌。」爾時，世尊而說偈言：",
    "T17n0721_009:0051c03": "「甘露及毒藥，　　皆在人舌中，",
    "T17n0721_009:0051c04": "　實語成甘露，　　妄言則為毒。",
    "T17n0721_009:0051c05": "　若人須甘露，　　彼人住實語；",
    "T17n0721_009:0051c06": "　若人須毒者，　　彼人妄語說。",
    "T17n0721_009:0051c07": "　毒不決定死，　　妄語則決定，",
    "T17n0721_009:0051c08": "　若人妄語說，　　彼得言死人。",
    "T17n0721_009:0051c09": "　妄語不自利，　　亦不益他人，",
    "T17n0721_009:0051c10": "　若自他不樂，　　云何妄語說？",
    "T17n0721_009:0051c11": "　若人惡分別，　　喜樂妄語說，",
    "T17n0721_009:0051c12": "　蜚墮火刀上，　　得如是苦惱。",
    "T17n0721_009:0051c13": "　毒害雖甚惡，　　唯能殺一身，",
    "T17n0721_009:0051c14": "　妄語惡業者，　　百千身破壞。",
    "T17n0721_009:0051c15": "　智者說實語，　　是凡人正法，",
    "T17n0721_009:0051c16": "　戒人為莊嚴，　　能示解脫道。",
    "T17n0721_009:0051c17": "　眾生自作業，　　為愛水所漂，",
    "T17n0721_009:0051c18": "　善逝說實語，　　為第一船栰。",
    "T17n0721_009:0051c19": "　無始終世間，　　愛羂之所縛，",
    "T17n0721_009:0051c20": "　唯實能救解，　　法主如是說。",
    "T17n0721_009:0051c21": "　實能斬煩惱，　　斧能斬斫樹，",
    "T17n0721_009:0051c22": "　刀斧斬猶生，　　實語斬不爾。",
    "T17n0721_009:0051c23": "　實能益二世，　　故說不盡財，",
    "T17n0721_009:0051c24": "　出處不可盡，　　一切法中勝。",
    "T17n0721_009:0051c25": "　說此實功德，　　能生大樂果，",
    "T17n0721_009:0051c26": "　智者捨妄語，　　諦見人皆捨。",
    "T17n0721_009:0051c27": "「捨實語人，金剛嘴烏如是無量百千年歲常",
    "T17n0721_009:0051c28": "燒常食，乃至惡業未壞未爛、業氣未盡，於一",
    "T17n0721_009:0051c29": "切時與苦不止；若惡業盡，彼地獄處爾乃得",
    "T17n0721_009:0052a01": "脫。若於前世過去久遠有善業熟，不生餓鬼、",
    "T17n0721_009:0052a02": "畜生之道；若生人中同業之處，數數鬪諍，常",
    "T17n0721_009:0052a03": "墮負處，一切世人不信其語，是彼惡業餘殘",
    "T17n0721_009:0052a04": "果報。",
    "T17n0721_009:0052a05": "「具足妄語不實之人，到極苦惱地獄惡處，受",
    "T17n0721_009:0052a06": "惡果報。",
    "T17n0721_009:0052a07": "「又彼比丘知業果報，觀大叫喚之大地獄，復",
    "T17n0721_009:0052a08": "有何處？彼見聞知：復有異處名火鬘處，是彼",
    "T17n0721_009:0052a09": "地獄第十四處。眾生何業生於彼處？彼見：有",
    "T17n0721_009:0052a10": "人殺生、偷盜、邪行、飲酒，業及果報如前所說。",
    "T17n0721_009:0052a11": "復有妄語，所謂：有人於吉會中違制犯法，眾",
    "T17n0721_009:0052a12": "人皆言：『汝有所犯。』彼人畏罰，妄語說言：『我",
    "T17n0721_009:0052a13": "實不犯。』彼人以是惡業因緣，身壞命終墮",
    "T17n0721_009:0052a14": "於惡處，在彼地獄生火鬘處，受大苦惱。所",
    "T17n0721_009:0052a15": "謂苦者，如前所說，活等地獄所受苦惱，彼",
    "T17n0721_009:0052a16": "一切苦此中具受。復有勝者，所謂：鐵板熾",
    "T17n0721_009:0052a17": "火炎燃，閻魔羅人執地獄人置鐵板上，復",
    "T17n0721_009:0052a18": "以鐵板置罪人上，努力揩磨，一切身分為",
    "T17n0721_009:0052a19": "血肉泥，其色甚赤如金舒迦炎色赤樹。鐵",
    "T17n0721_009:0052a20": "板壓之故令如是。若彼地獄閻魔羅人發",
    "T17n0721_009:0052a21": "却鐵板，彼地獄人脂血肉末遍滿身體。既",
    "T17n0721_009:0052a22": "受此苦，是故於彼閻魔羅人生大怖畏，走",
    "T17n0721_009:0052a23": "向異處望救望歸，見有大河，若受苦時，滿",
    "T17n0721_009:0052a24": "中熱灰。於前與苦閻魔羅人生怖畏故，直入",
    "T17n0721_009:0052a25": "彼河。既入河已，筋節機關一切身分皆悉消",
    "T17n0721_009:0052a26": "洋，如生酥塊而復不死，是彼惡業之勢力",
    "T17n0721_009:0052a27": "故。彼地獄處竹林稠密，一切火燃，如此人",
    "T17n0721_009:0052a28": "間，大風起時，火燒乾林，不燒眾生。彼火鬘",
    "T17n0721_009:0052a29": "處，眾生遍滿被燒熾燃，無針頭許而不燒",
    "T17n0721_009:0052b01": "處。既被燒煮，大聲叫喚，四出馳走望救望歸。",
    "T17n0721_009:0052b02": "乃至惡業未壞未爛、業氣未盡，於一切時與",
    "T17n0721_009:0052b03": "苦不止；若惡業盡，彼地獄處爾乃得脫。若於",
    "T17n0721_009:0052b04": "前世過去久遠有善業熟，不生餓鬼、畜生之",
    "T17n0721_009:0052b05": "道；若生人中同業之處，語言遲難而復不正，",
    "T17n0721_009:0052b06": "自眷屬中少少語言尚不辨了，何況眾中善",
    "T17n0721_009:0052b07": "巧言說，是彼惡業餘殘果報。",
    "T17n0721_009:0052b08": "「又彼比丘知業果報，觀大叫喚之大地獄，復",
    "T17n0721_009:0052b09": "有何處？彼見聞知：復有異處名受鋒苦，是彼",
    "T17n0721_009:0052b10": "地獄第十五處。眾生何業生於彼處？彼見：有",
    "T17n0721_009:0052b11": "人殺生、偷盜、邪行、飲酒，業及果報如前所說。",
    "T17n0721_009:0052b12": "復有妄語，所謂：有人先心憶念，隨何等物若",
    "T17n0721_009:0052b13": "多若少，若於佛所、若於眾僧、若於法中許布",
    "T17n0721_009:0052b14": "施已，後時復言：『我實不許。』眾僧常有悕望之",
    "T17n0721_009:0052b15": "心，而後不與，妨廢眾僧；若於餘人許而不",
    "T17n0721_009:0052b16": "與，與彼為妨。彼妄語人作集罪過，身壞命",
    "T17n0721_009:0052b17": "終墮於惡處，在彼地獄受鋒苦處，受大苦惱。",
    "T17n0721_009:0052b18": "所謂苦者，如前所說，活等地獄所受苦惱，彼",
    "T17n0721_009:0052b19": "一切苦此中具受。復有勝者，所謂：彼處熱鐵",
    "T17n0721_009:0052b20": "針鋒纖細而長、炎燃極利，閻魔羅人執此",
    "T17n0721_009:0052b21": "利針刺彼罪人，如是罪人受一切苦，發聲",
    "T17n0721_009:0052b22": "大喚。既大喚已，針則滿口，并舌俱刺，譬如",
    "T17n0721_009:0052b23": "步靫，滿中插箭。既受此苦，不能叫喚、不能",
    "T17n0721_009:0052b24": "啼哭。彼受如是針鋒苦惱更無過者，無異",
    "T17n0721_009:0052b25": "相似，自心妄語得如是苦，自他誑故，地獄",
    "T17n0721_009:0052b26": "受苦，一切身分皆悉竪鋒，數如毛根，身分",
    "T17n0721_009:0052b27": "皆壞。彼受苦人既受鋒苦，隨傾而倒，如是",
    "T17n0721_009:0052b28": "如是隨傾倒地，眾針競刺，彼人如是更受針",
    "T17n0721_009:0052b29": "苦，轉復蔽氣，努力唱喚不得出聲，若其拔",
    "T17n0721_009:0052c01": "針則能叫喚，若不拔針不能出聲。彼既受",
    "T17n0721_009:0052c02": "苦，臥炎鐵地，宛轉翻覆，起而復倒，擾動不",
    "T17n0721_009:0052c03": "停；閻魔羅人手執大斧，復執鐵[矛*(替-曰+貝)]、鐵枷鐵",
    "T17n0721_009:0052c04": "杵斫刺打築。如是無量百千億歲受大苦惱，",
    "T17n0721_009:0052c05": "食彼妄語惡業果報，乃至惡業未壞未爛、業",
    "T17n0721_009:0052c06": "氣未盡，於一切時與苦不止；若惡業盡，彼地",
    "T17n0721_009:0052c07": "獄處爾乃得脫。若於前世過去久遠有善業",
    "T17n0721_009:0052c08": "熟，不生餓鬼、畜生之道；若生人中同業之處，",
    "T17n0721_009:0052c09": "貧窮困苦，所有語言人不信受，處處乞求，許",
    "T17n0721_009:0052c10": "者不與，彼人如是極大貧窮，是彼惡業餘殘",
    "T17n0721_009:0052c11": "果報。",
    "T17n0721_009:0052c12": "「又彼比丘知業果報，觀大叫喚之大地獄，",
    "T17n0721_009:0052c13": "復有何處？彼見聞知：復有異處，彼處名為",
    "T17n0721_009:0052c14": "受無邊苦，是彼地獄第十六處。眾生何業生",
    "T17n0721_009:0052c15": "於彼處？彼見：有人殺生、偷盜、邪行、飲酒，業及",
    "T17n0721_009:0052c16": "果報如前所說。復有妄語，所謂：多人海中",
    "T17n0721_009:0052c17": "治生，而彼導者與賊同心，彼諸賊人語導",
    "T17n0721_009:0052c18": "者言：『勿著彼道，當行此路，令我得物共汝",
    "T17n0721_009:0052c19": "分之。』彼諸商人雇導者言：『汝將我等令到",
    "T17n0721_009:0052c20": "寶所，我與汝物。』彼導者言：『我當如是，我當",
    "T17n0721_009:0052c21": "如是！』相許決定，而彼導者將諸商人，不著",
    "T17n0721_009:0052c22": "寶路而行賊道。賊先有謀，竪竿懸幡，其",
    "T17n0721_009:0052c23": "幡青色，導者見之不言有賊。彼諸商人",
    "T17n0721_009:0052c24": "見青幡已，問導者言：『彼青幡處，應當是",
    "T17n0721_009:0052c25": "賊。』而彼導者答言非賊，彼諸商人謂其語",
    "T17n0721_009:0052c26": "實，皆不遮防。既到賊處，所有財物悉為",
    "T17n0721_009:0052c27": "賊奪，導者亦取。以是妄語惡業因緣，身",
    "T17n0721_009:0052c28": "壞命終墮於惡處，在彼地獄受無邊苦別異",
    "T17n0721_009:0052c29": "處生，受大苦惱。所謂苦者，如前所說，活等",
    "T17n0721_009:0053a01": "地獄所受苦惱，彼一切苦此中具受。復有勝",
    "T17n0721_009:0053a02": "者，所謂：彼處閻魔羅人熱炎鐵鉗拔出其舌，",
    "T17n0721_009:0053a03": "拔已即生，生則軟嫰而復更拔；復有以鉗拔",
    "T17n0721_009:0053a04": "其眼者，拔已復生，生則軟嫰而復更拔；復",
    "T17n0721_009:0053a05": "有以刀遍削其身，刀甚薄利如剃頭刀；彼處",
    "T17n0721_009:0053a06": "有虫，名為斷虫，復食其腸。彼地獄中復有",
    "T17n0721_009:0053a07": "異處，其地普青而復黑闇，罪人入中，以惡",
    "T17n0721_009:0053a08": "業故，有摩竭魚內外火燃食彼罪人；彼摩",
    "T17n0721_009:0053a09": "竭魚金剛炎口、金剛炎爪、金剛炎齒，攫齧",
    "T17n0721_009:0053a10": "罪人，一切身分破散碎末。若脫魚口則入",
    "T17n0721_009:0053a11": "其腹，腹中炎燃，在彼腹中乃經無量百千",
    "T17n0721_009:0053a12": "億歲常被燒燃，氣未通暢或復少氣常被",
    "T17n0721_009:0053a13": "燒煮，受堅[革*卬]苦，是本妄語惡業所作。是彼",
    "T17n0721_009:0053a14": "自舌妄語因故，在摩竭魚腹中極燒，身體破",
    "T17n0721_009:0053a15": "壞，後復更為地獄火燒，後復更為青火所燒。",
    "T17n0721_009:0053a16": "「如是燒已，閻魔羅人復為說偈，責疏之言：",
    "T17n0721_009:0053a17": "「『妄語言說者，　　是地獄因緣，",
    "T17n0721_009:0053a18": "　　因緣前已作，　　唱喚何所益？",
    "T17n0721_009:0053a19": "　　妄語第一火，　　尚能燒大海，",
    "T17n0721_009:0053a20": "　　況燒妄語人，　　猶如燒草木。",
    "T17n0721_009:0053a21": "　　若人捨實語，　　而作妄語說，",
    "T17n0721_009:0053a22": "　　如是癡惡人，　　棄寶而取石。",
    "T17n0721_009:0053a23": "　　若人不自愛，　　而愛於地獄，",
    "T17n0721_009:0053a24": "　　自身妄語火，　　此處自燒身。",
    "T17n0721_009:0053a25": "　　實語甚易得，　　莊嚴一切人，",
    "T17n0721_009:0053a26": "　　捨實語妄說，　　癡故到此處。",
    "T17n0721_009:0053a27": "　　功德中實勝，　　是毒之甘露，",
    "T17n0721_009:0053a28": "　　何癡捨功德，　　而取毒中毒？",
    "T17n0721_009:0053a29": "　　造過得惡果，　　常在於地獄，",
    "T17n0721_009:0053b01": "　　壞自身功德，　　到極惡地獄。",
    "T17n0721_009:0053b02": "　　智者說妄語，　　一切苦種子，",
    "T17n0721_009:0053b03": "　　樂根實第一，　　故不應妄語。",
    "T17n0721_009:0053b04": "　　實語言說人，　　一切人所愛，",
    "T17n0721_009:0053b05": "　　妄語皆不愛，　　故不應妄語。",
    "T17n0721_009:0053b06": "　　若人實語說，　　如天常喜樂；",
    "T17n0721_009:0053b07": "　　若人妄語說，　　常受地獄苦。",
    "T17n0721_009:0053b08": "　　若不作善業，　　作無量種惡，",
    "T17n0721_009:0053b09": "　　受無量苦惱，　　今悔何所及？",
    "T17n0721_009:0053b10": "　　善果從善得，　　作惡受惡果，",
    "T17n0721_009:0053b11": "　　黠慧人捨惡，　　喜樂行善法。",
    "T17n0721_009:0053b12": "　　實為第一善，　　妄語第一惡，",
    "T17n0721_009:0053b13": "　　捨過取功德，　　是人人中勝。』",
    "T17n0721_009:0053b14": "「閻魔羅人如是責疏地獄人已，復與種種",
    "T17n0721_009:0053b15": "無量苦惱。如是無量百千億歲，乃至惡業破",
    "T17n0721_009:0053b16": "壞無氣、腐爛盡滅，彼地獄處爾乃得脫。若",
    "T17n0721_009:0053b17": "於前世過去久遠有善業熟，不生餓鬼、畜生",
    "T17n0721_009:0053b18": "之道；若生人中同業之處，貧窮常困，於一切",
    "T17n0721_009:0053b19": "人常生畏懼，若為奴僕、若苦作人，人中下賤，",
    "T17n0721_009:0053b20": "所有語言人不信受。彼業因緣常受苦惱，實",
    "T17n0721_009:0053b21": "語相對，妄語果報。",
    "T17n0721_009:0053b22": "正法念處經卷第九"
}