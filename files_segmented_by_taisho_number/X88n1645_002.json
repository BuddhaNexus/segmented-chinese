{
    "X88n1645_002:0119b01": "六道集卷二",
    "X88n1645_002:0119b02": "廣州南海寶象林沙門弘贊在犙輯",
    "X88n1645_002:0119b03": "人道",
    "X88n1645_002:0119b04": "梵語。那羅摩納。此云人。人者忍也。謂於世間違順之",
    "X88n1645_002:0119b05": "境。情能安忍故也。立世論云。何故名人道。此有八義。",
    "X88n1645_002:0119b06": "一聰明。二為勝。三意微細。四正覺。五智慧增上。六能",
    "X88n1645_002:0119b07": "別虗實。七聖道正器。八聰慧業所生。又由先造作增",
    "X88n1645_002:0119b08": "長中品身語意妙行。往彼生彼。令彼生相續。故名人",
    "X88n1645_002:0119b09": "趣。又多憍慢。故名人。於五趣中。憍慢多者。無如人也。",
    "X88n1645_002:0119b10": "又能寂靜意。故名人。於五趣中。能寂靜意。無如人也。",
    "X88n1645_002:0119b11": "然人身難得。正法難聞。今人身已得。復聞正法。不聞",
    "X88n1645_002:0119b12": "正法。便纏世見。寧知三世六趣輪迴。修人天因。造涅",
    "X88n1645_002:0119b13": "槃道。且光陰迅速。如白駒過隙。不謀早修。更待何時。",
    "X88n1645_002:0119b14": "轉息即是來世。奚定生方。善因未建。惡果斯彰。一失",
    "X88n1645_002:0119b15": "人身。非論劫數。故付法藏經云。人身不堅。腐敗危脆。",
    "X88n1645_002:0119b16": "猶如聚沫。須臾變滅。無常既至。誰有存者。口氣不來。",
    "X88n1645_002:0119b17": "青腫臭爛。髮毛爪齒。狼籍在地。故知人身惟苦無常。",
    "X88n1645_002:0119b18": "復有愚智貧富貴賤。種種不等。悉由前生所造善惡",
    "X88n1645_002:0119b19": "之業不同。故其果報非一。而所居處。亦復各異。是有",
    "X88n1645_002:0119b20": "四大州。及八中州。諸餘小州之途分。然皆不免三災",
    "X88n1645_002:0119b21": "八苦。智者觀之。理應生厭。速求解脫。原其始也。爰此",
    "X88n1645_002:0119b22": "世界初成。大地為一海水。由風鼓激。和合一類。猶如",
    "X88n1645_002:0119b23": "熟乳。既其冷已。有凝結生。其海水後漸成於地。上有",
    "X88n1645_002:0119b24": "地味。色香美味。悉皆具足。時彼色界光音諸天。或有",
    "X88n1645_002:0119c01": "福盡來生。或樂觀新地來下。性多輕躁。以指甞其地",
    "X88n1645_002:0119c02": "味。如是轉三。得其甜美。食之不已。漸生麤肥。失天妙",
    "X88n1645_002:0119c03": "色神足光明。冥然大暗。後有黑風吹彼海水。漂出日",
    "X88n1645_002:0119c04": "月。置須彌邊。安日道中。遶須彌山。照四天下。時諸人",
    "X88n1645_002:0119c05": "輩。見出則歡。見入則懼。自茲以後。晝夜晦朔。春秋歲",
    "X88n1645_002:0119c06": "數。終而復始。劫初成時。諸天來下為人。皆悉化生。身",
    "X88n1645_002:0119c07": "光自在。神足飛行。無有男女尊卑。眾共生世。故名眾",
    "X88n1645_002:0119c08": "生。食地味多者。顏色麤悴。其食少者。顏色光澤。遂生",
    "X88n1645_002:0119c09": "勝負。因緣勝負。便生是非。地味稍歇。咸皆懊惱。又生",
    "X88n1645_002:0119c10": "地皮。狀如薄餅。地皮又滅。又生地膚。地膚滅故。又生",
    "X88n1645_002:0119c11": "自然地肥。地肥不生。便生兩枝葡萄。其味亦甘。久久",
    "X88n1645_002:0119c12": "食多。共相形笑。葡萄不生。便生粇米。不種自生。無有",
    "X88n1645_002:0119c13": "糠穢。長於四指。旦暮収刈。苗即隨生。至旦暮時。米便",
    "X88n1645_002:0119c14": "成熟。雖復數取。而無異狀。以此充食。長壽而住。時彼",
    "X88n1645_002:0119c15": "眾生。由段食故。滓穢在身。為欲蠲除。便成二道。遂有",
    "X88n1645_002:0119c16": "男女根生。便生染著。故相親近。因造非法。諸餘眾生。",
    "X88n1645_002:0119c17": "見此事時。競以糞掃土石。而棄擲之。不共同居。擯於",
    "X88n1645_002:0119c18": "眾外。今時出嫁。以金銀蔴豆共擲。皆由昔日糞土棄",
    "X88n1645_002:0119c19": "擲之原本。由彼時人。驅擯出故。樂行惡者。遂共聚集。",
    "X88n1645_002:0119c20": "造立房舍。覆蔽其身。而作非法。此為最初營立家宅。",
    "X88n1645_002:0119c21": "便有家室。時諸眾生。若日暮時。若日朝時。由饑取稻。",
    "X88n1645_002:0119c22": "每日充足。不令餘殘。有一眾生。為慵懶故。旦起取稻。",
    "X88n1645_002:0119c23": "遂乃兼將暮時稻來。至暮時。有一同伴。喚共取稻。此",
    "X88n1645_002:0119c24": "人報曰。汝自取去。我旦來取稻。已兼兩時糧訖。時彼",
    "X88n1645_002:0120a01": "同伴。聞斯語已。心便讚曰。此亦大好。我今取時。兼二",
    "X88n1645_002:0120a02": "日糧來。如是彼此。遞相效學。取二日。三日。七日。乃至",
    "X88n1645_002:0120a03": "半月。一月稻來。漸漸倍於前數。由此貪心。日增盛故。",
    "X88n1645_002:0120a04": "遂令稻中生諸糠穢。一刈之時。更不再生。設生之時。",
    "X88n1645_002:0120a05": "其實漸惡。於是諸人競來收採。以貪心積聚故。糠穢",
    "X88n1645_002:0120a06": "轉盛。其稻無力。收採不生。或有遺餘。諸人見已。更相",
    "X88n1645_002:0120a07": "告曰。我等分取地界。便各各分之。因此義故。世間田",
    "X88n1645_002:0120a08": "地。始為耕種。遂立疆畔。時一眾生。雖自有田。私盜他",
    "X88n1645_002:0120a09": "穀。再三不休。遂推往眾中。陳說其事。彼反嫌言。為少",
    "X88n1645_002:0120a10": "稻故。對眾辱我。由此緣故。大眾共集。遞相告曰。不知",
    "X88n1645_002:0120a11": "二人。是誰有罪。我等意欲眾中。揀一眾生。顏色端正。",
    "X88n1645_002:0120a12": "形容具足。智慧通達。立為田主。有過者治罰。無過者",
    "X88n1645_002:0120a13": "養育。我等眾人所種之田。各各依法。六分之中。與其",
    "X88n1645_002:0120a14": "一分。爾時眾中。揀得一具足德人。即立為地主。彼即",
    "X88n1645_002:0120a15": "如法治罰。養育人眾。既眾立為地主。由此因緣。世間",
    "X88n1645_002:0120a16": "有剎帝利王種也。時有一眾生。作是念言。世間所有",
    "X88n1645_002:0120a17": "家屬萬物。皆為刺棘癰瘡。今宜捨離。入山行道。靜處",
    "X88n1645_002:0120a18": "思惟。時彼入山。樹下思惟。日日出山。入村乞食。村人",
    "X88n1645_002:0120a19": "見已。加敬供養。眾共稱善。此人乃能捨離家累。入山",
    "X88n1645_002:0120a20": "求道。以其能離惡不善法。守道居貞。潔白其操。因是",
    "X88n1645_002:0120a21": "稱為婆羅門。由此因緣。世間有婆羅門種。彼眾生中。",
    "X88n1645_002:0120a22": "習種種業。遷居逐利。以自營生。因是世間。故有毗舍",
    "X88n1645_002:0120a23": "之種。(商賈也)又彼眾生中。肆力田隴。習諸雜藝。以自生",
    "X88n1645_002:0120a24": "活。因是世間。有首陀羅種。(農人也)由此因緣。故有四姓。",
    "X88n1645_002:0120b01": "而剎利為先。長壽共住。歲數無量。減至八萬四千歲",
    "X88n1645_002:0120b02": "時。人身長八丈。過百年。減一歲。如是減至十歲。人高",
    "X88n1645_002:0120b03": "一尺。復過百年。增一歲。如是增至八萬四千歲。此一",
    "X88n1645_002:0120b04": "減增。名一小劫。共有一千六百八十萬年。如是二十",
    "X88n1645_002:0120b05": "增減。名一中劫。共計有三萬三千六百萬年。然八劫",
    "X88n1645_002:0120b06": "已過。今當第九減劫。人壽當六七十歲間。人高六七",
    "X88n1645_002:0120b07": "尺。(當周尺也)如是住滿二十小劫。則壞劫時至矣。初火災。",
    "X88n1645_002:0120b08": "次水災。三風災。如是壞經二十小劫。山河大地。須彌",
    "X88n1645_002:0120b09": "鐵圍。盡皆碎末。又空空經二十小劫。乃入成劫。復經",
    "X88n1645_002:0120b10": "二十劫。方得成立。如是周而復始。運運無窮焉(光音天。乃",
    "X88n1645_002:0120b11": "色界二禪天也。人從梵天降下。故其語是梵語。書是梵書。自後人隨地轉。語音各異。今惟天竺存焉。婆羅門。此",
    "X88n1645_002:0120b12": "云淨行。猶此方儒者也)。",
    "X88n1645_002:0120b13": "宋。靜齋學士劉謐三教平心論曰。張橫渠。不信輪迴",
    "X88n1645_002:0120b14": "之說。謂佛言有識之死。受生輪迴。為未之思。此即莊",
    "X88n1645_002:0120b15": "子息我。以死之見也。意謂死則休息。更無餘事矣。殊",
    "X88n1645_002:0120b16": "不知生死無際。輪迴不息。四生六道。隨業受報。而謂",
    "X88n1645_002:0120b17": "之無輪迴可乎。南史載梁武帝。夢眇目僧。執手爐入",
    "X88n1645_002:0120b18": "宮內。欲託生王宮。覺而後宮生子。繹幼即病目。醫療",
    "X88n1645_002:0120b19": "不效。竟眇一目。是為元帝。名臣言行錄載范祖禹將",
    "X88n1645_002:0120b20": "生。其母夢一偉丈夫。立於側曰。我漢將軍鄧禹也。覺",
    "X88n1645_002:0120b21": "而產兒。遂名祖禹。以鄧禹內行淳備。遂字之曰淳夫。",
    "X88n1645_002:0120b22": "以是證之。則儒家之書。固有輪迴說矣。乃以釋氏輪",
    "X88n1645_002:0120b23": "迴之說為非。是何其不之察也。程明道。不信地獄之",
    "X88n1645_002:0120b24": "說。謂佛為下根者。設此偽教。怖令為善。此即小人以",
    "X88n1645_002:0120c01": "小惡為無傷之見也。意謂生作過惡。既死誰復窮治",
    "X88n1645_002:0120c02": "哉。殊不知天地神明。昭布森列。賞善罰惡。如影隨形。",
    "X88n1645_002:0120c03": "而謂之無地獄可乎。名臣言行錄載王荊公子名雱。",
    "X88n1645_002:0120c04": "所為不善。凡荊公悖理傷道之事。多出於雱。及雱死",
    "X88n1645_002:0120c05": "後。荊公彷彿見雱荷鐵枷。立於門側。於是捨所居之",
    "X88n1645_002:0120c06": "半山。為鐘山寺。為修追冥福。以是證之。則儒家之書。",
    "X88n1645_002:0120c07": "固有地獄之說矣。乃謂釋氏地獄之說為無有。何其",
    "X88n1645_002:0120c08": "未之思也。若曰。因果之說。不足信也。則作善降之百",
    "X88n1645_002:0120c09": "祥。作不善降之百殃。積善必有餘慶。積不善必有餘",
    "X88n1645_002:0120c10": "殃。儒家固以因果教人也。豈謂教不足行。謂暴為無",
    "X88n1645_002:0120c11": "傷者。反為知道乎。若曰。齋潔之說不足取也。則不茹",
    "X88n1645_002:0120c12": "葷者。孔子以為祭祀之齋。致齋三日者。禮記以為清",
    "X88n1645_002:0120c13": "明之德。儒家固以齋潔教人也。豈垂肉為林。日食萬",
    "X88n1645_002:0120c14": "錢者。反為美事乎。若曰殺生之戒非是。則成湯之祝",
    "X88n1645_002:0120c15": "網。趙簡子之放生。皆是意也。齊宣不忍一牛。孟子謂",
    "X88n1645_002:0120c16": "之仁術。宋郊救諸螻蟻。君子以為美談。儒家曷嘗不",
    "X88n1645_002:0120c17": "以護生為盛德之事哉。若曰飲酒之戒非是。則大禹",
    "X88n1645_002:0120c18": "之惡旨酒。光武之不飲酒。皆是意也。沈亂之酒。所以",
    "X88n1645_002:0120c19": "干先王之誅。醉而號呶。所以致賓筵之刺。儒家曷嘗",
    "X88n1645_002:0120c20": "不以沉湎為招禍之本哉。若曰盜取之戒。非儒家之",
    "X88n1645_002:0120c21": "所尚。則伊尹所謂非其道也。非其義也。一介不以取",
    "X88n1645_002:0120c22": "諸人。東坡所謂天地之間。物各有主。苟非吾之所有。",
    "X88n1645_002:0120c23": "雖一毫而莫取。是果何說也。若曰妄語之教。非儒家",
    "X88n1645_002:0120c24": "之所急。則司馬溫公。至誠之學。自不妄語始。又其作",
    "X88n1645_002:0121a01": "(資治)通鑑。謂秦孝公不廢移木之賞。齊威公不背曹沫",
    "X88n1645_002:0121a02": "之盟。晉文公不貪伐原之利。是果何意也。若曰。邪婬",
    "X88n1645_002:0121a03": "之戒為臆說。則美反正剌淫泆見於聲詩之所詠。是",
    "X88n1645_002:0121a04": "儒家未嘗縱人邪婬也。若曰。布施之說為狂言。則賜",
    "X88n1645_002:0121a05": "貧窮。賑乏絕。見戴禮之所記。是儒家未嘗禁人布施",
    "X88n1645_002:0121a06": "也。若曰。死則永滅。不復有知。則繫辭云。遊魂為變。孝",
    "X88n1645_002:0121a07": "經云。以鬼享之。左傳云。鬼猶求食。張睢陽云。死當為",
    "X88n1645_002:0121a08": "厲鬼以殺賊。則是既死之後。固有見聞覺知之性也。",
    "X88n1645_002:0121a09": "若曰死雖有知。不復有罪。則書曰。天道福善禍淫。易",
    "X88n1645_002:0121a10": "曰。鬼神害盈福謙。左傳曰。有渝此盟。明神殛之。莊子",
    "X88n1645_002:0121a11": "曰。為不善於幽閑之中也。鬼得而誅之。則是冥冥之",
    "X88n1645_002:0121a12": "中。固有賞善罰惡之事也。世有發姦擿伏如神者。固",
    "X88n1645_002:0121a13": "不致縱有罪。以長姦惡。況權衡予奪。真以神明司之",
    "X88n1645_002:0121a14": "乎。彼聰明正直。不可掩蔽也。不可欺罔也。不徇世人",
    "X88n1645_002:0121a15": "之私情。不畏陽間之權勢也。則有罪者。何以逃刑哉。",
    "X88n1645_002:0121a16": "地獄之說。前既言之矣。至於死而變為畜生。見於儒",
    "X88n1645_002:0121a17": "家之所紀者非一。鯀為黃能。彭生為豕。載於左傳。褒",
    "X88n1645_002:0121a18": "君為龍。載於史記。趙王如意為犬。載於前漢書。是中",
    "X88n1645_002:0121a19": "國未有佛教之前。紀載於儒書者如此。非釋氏剏為",
    "X88n1645_002:0121a20": "此說也。賈誼曰。忽然為人兮。何足控搏。化為異物兮。",
    "X88n1645_002:0121a21": "亦何足患。信斯言也。則知人有此身。不可以常保。背",
    "X88n1645_002:0121a22": "善趨惡。不免為異類。聰明不能敵業。富貴豈免輪迴。",
    "X88n1645_002:0121a23": "今日乘肥衣錦。異時銜鐵負鞍。今日操筆弄墨。他生",
    "X88n1645_002:0121a24": "戴角披毛。必然之理也。故佛以廣大之心。示五乘之",
    "X88n1645_002:0121b01": "教。人乘者。教人持五戒。而常獲人身。不墮於異類也。",
    "X88n1645_002:0121b02": "天乘者。教人修十善。而報得天身。不止於為人也。後",
    "X88n1645_002:0121b03": "之三乘者。教人由聲聞。緣覺。以至於佛道。永斷生死。",
    "X88n1645_002:0121b04": "常住不滅。證無上覺。還度眾生也。天下之大道遠理。",
    "X88n1645_002:0121b05": "孰有過於此者。世有大道遠理。而懵然不知。方且恃",
    "X88n1645_002:0121b06": "其聰明。矜其聲勢。謗襲聖教。多積過愆。而自趨於惡",
    "X88n1645_002:0121b07": "道。其亦可哀也已。大抵人有此身。其生也甚難。其死",
    "X88n1645_002:0121b08": "也甚易。世尊握土。以示其徒。以為輪迴於四生六道",
    "X88n1645_002:0121b09": "之中。得人身者。如手中之土。失人身。如大地之土。蓋",
    "X88n1645_002:0121b10": "謂為善之時少。而謂為惡之時多。是以得人身時少。",
    "X88n1645_002:0121b11": "而失人身時多。則其生也。豈不甚難哉。可不競競業",
    "X88n1645_002:0121b12": "業。晝驚夕惕。為解脫之計乎。佛以解脫法門示天下。",
    "X88n1645_002:0121b13": "凡有血氣心知之性者。皆可趨而入也。而惟根器不",
    "X88n1645_002:0121b14": "凡。智識超卓。得正知見。不墮邪解。能知之耳。李士謙",
    "X88n1645_002:0121b15": "曰。杜宇為鶗鳩。牛哀為虎。君子為鵠。小人為猿。黃母",
    "X88n1645_002:0121b16": "為黿。宣武為鼈。鄧艾為牛。徐伯為魚。斯言皆出儒典。",
    "X88n1645_002:0121b17": "豈釋教之所構哉。",
    "X88n1645_002:0121b18": "正見經云。時有一比丘。名曰正見。有疑念言。佛說有",
    "X88n1645_002:0121b19": "後世生。至於人死。皆無相報。何以知乎。此問未發。佛",
    "X88n1645_002:0121b20": "已預知。佛告諸弟子。譬如樹本。以一核種。四大包毓。",
    "X88n1645_002:0121b21": "自致巨盛。芽葉莖節。展轉變易。遂成大樹。樹復生果。",
    "X88n1645_002:0121b22": "果復成樹。歲月增益。如是無數。欲踧集華實莖節。更",
    "X88n1645_002:0121b23": "還作核。可得以不。諸弟子言。不可得也。彼以轉變。日",
    "X88n1645_002:0121b24": "就朽敗。核種復生。如是無極。轉生轉易。終皆歸朽。不",
    "X88n1645_002:0121c01": "可復還。使成本核也。佛告諸弟子。生死亦如此。本由",
    "X88n1645_002:0121c02": "癡出。展轉合成。十二因緣。識神轉易。隨行而使。更有",
    "X88n1645_002:0121c03": "父母。更受形體。不復識故。不得還報。譬如冶家。鎔石",
    "X88n1645_002:0121c04": "作鐵。鑄鐵為器。成器可還使作石乎。正見答言。實不",
    "X88n1645_002:0121c05": "可成鐵為石。佛言。識之轉徙。住在中陰。如石成鐵。轉",
    "X88n1645_002:0121c06": "受他體。如鐵成器形銷體易。不得復還。故識稟受人",
    "X88n1645_002:0121c07": "身。更有父母。已有父母。便有六閉。一住在中陰。不得",
    "X88n1645_002:0121c08": "復還。二隨所受身胞內。三初生迫痛。忘故識想。四生",
    "X88n1645_002:0121c09": "墮地。故所識念滅。更起新見想。五已生便著食念。故",
    "X88n1645_002:0121c10": "識念斷。六從生日長大習所新。無復宿識。佛言。識神",
    "X88n1645_002:0121c11": "隨作善惡。臨死隨行所見。非故身。不可復還識故面。",
    "X88n1645_002:0121c12": "相答報也。未得道意。無有淨眼。身死識去。隨行變化。",
    "X88n1645_002:0121c13": "轉受他體。何得相報也。勤行經戒。深思生死。本從何",
    "X88n1645_002:0121c14": "來。終歸何所。得淨結除。所疑自解。正見聞已。歡喜奉",
    "X88n1645_002:0121c15": "行(六閉。即眼耳鼻舌身意六根也。中陰。如後釋)。",
    "X88n1645_002:0121c16": "輪轉五道經云。迦維羅衛國。舍衛國。二國之間。有一",
    "X88n1645_002:0121c17": "大樹。名尼俱類。樹高二十里。枝布方圓。覆六十里。其",
    "X88n1645_002:0121c18": "樹生子。皆數千萬斛。食之香甘。其味如蜜。甘果熟落。",
    "X88n1645_002:0121c19": "人民食之。眾病皆愈。眼目精明。佛在樹下。時諸比丘",
    "X88n1645_002:0121c20": "取果食之。佛告阿難。天下萬物。各有宿緣。阿難白佛。",
    "X88n1645_002:0121c21": "何等宿緣。佛言。夫人作福。譬喻此樹。稍稍漸大。收子",
    "X88n1645_002:0121c22": "無限。夫人豪貴國王長者。從禮事三寶中來。為人大",
    "X88n1645_002:0121c23": "富。財物無限。從布施中來。為人長壽。無有疾病。身體",
    "X88n1645_002:0121c24": "強壯姝長。從持戒中來。為人端正。顏色潔白。輝容第",
    "X88n1645_002:0122a01": "一。見無不喜。從忍辱中來。為人精進。樂於福事。從精",
    "X88n1645_002:0122a02": "進中來。為人安詳。言行審諦。從禪定中來。為人才明。",
    "X88n1645_002:0122a03": "達解深法。從智慧中來。得人音聲清徹。聞者樂聽。從",
    "X88n1645_002:0122a04": "歌歎三寶中來。為人潔淨。無有疾痛。從慈心中來。阿",
    "X88n1645_002:0122a05": "難白佛。云何為慈。佛言。一慈眾生。如母愛子。二悲世",
    "X88n1645_002:0122a06": "間。欲令解脫。三解脫道意。心常歡喜。四為能護一切",
    "X88n1645_002:0122a07": "不犯。是名慈心。佛言。為人姝長。恭敬人故。為人短小。",
    "X88n1645_002:0122a08": "輕慢人故。為人醜陋。喜瞋恚故。為人生無所知。不學",
    "X88n1645_002:0122a09": "問故。為人專愚。不教人故。為人瘖瘂。謗毀人故。為人",
    "X88n1645_002:0122a10": "聾盲。不聽法故。為人奴婢。負債不償。不禮三寶故。為",
    "X88n1645_002:0122a11": "人醜黑。遮佛光明故。為人生在裸國者。輕衣入精舍",
    "X88n1645_002:0122a12": "故。生馬蹄國者。著屐躡佛前故。生穿胸人國者。布施",
    "X88n1645_002:0122a13": "作福。悔惜心故。生在麞鹿麂中者。喜驚怖人故。生在",
    "X88n1645_002:0122a14": "龍中者。調戲忿怒人故。身生惡瘡癩疾難差。醫藥所",
    "X88n1645_002:0122a15": "不治。苦痛難言者。前身喜鞭打眾生故。人見歡喜者。",
    "X88n1645_002:0122a16": "前生見人歡喜故。人見不歡喜者。前身見人不歡悅",
    "X88n1645_002:0122a17": "故。喜遭縣官閉在牢獄。杻械其身者。前身喜籠繫眾",
    "X88n1645_002:0122a18": "生。不從意故。為人唇缺者。前身鈎魚口缺故。為人聞",
    "X88n1645_002:0122a19": "說法。心不聽採。於中兩舌。亂人聽受者。後生作長耳",
    "X88n1645_002:0122a20": "驢。及耽耳狗中。為人慳貪不恕己。好獨食者。死入地",
    "X88n1645_002:0122a21": "獄。墮餓鬼中。出生為人。貧窮饑餓。衣不蓋形。食不供",
    "X88n1645_002:0122a22": "口。為人好食獨啗。惡食施人者。後墮猪豚蜣蜋之中。",
    "X88n1645_002:0122a23": "為人喜剝脫人物者。後墮羊中。生被剝皮。為人喜殺",
    "X88n1645_002:0122a24": "生者。後生為水上作蜉蝣之蟲。朝生暮死。為人喜偷",
    "X88n1645_002:0122b01": "盜人物者。後生奴婢牛馬中。為人喜妄語。傳人惡者。",
    "X88n1645_002:0122b02": "死入地獄。烊銅灌口。拔出其舌。以牛犂之。後墮白鳩",
    "X88n1645_002:0122b03": "[鴝-口+(冰-水)]鵅鳥中。人聞其鳴。莫不驚怖。皆言變怪。呪令其死。",
    "X88n1645_002:0122b04": "為人喜婬他婦女者。死入地獄。男抱銅柱。女臥鐵牀。",
    "X88n1645_002:0122b05": "後墮婬色鵝鴨鳥中。為人喜飲酒醉。犯三十六失者。",
    "X88n1645_002:0122b06": "死入地獄。墮沸屎地獄中。復墮猩猩獸中。後生為人",
    "X88n1645_002:0122b07": "愚癡。故無所知。為人夫婦不相和順。數共鬬諍。更相",
    "X88n1645_002:0122b08": "驅遣者。後墮鳩鴿中。為人喜貪人力者。後墮象中。為",
    "X88n1645_002:0122b09": "人不潔淨者。從猪中來。為人慳貪不恕己者。從狗中",
    "X88n1645_002:0122b10": "來。為人狠戾自用者。從羊中來。為人不安庠。不能忍",
    "X88n1645_002:0122b11": "事者。從獼猴中來。為人尤惡含毒心者。從蝮虵中來。",
    "X88n1645_002:0122b12": "為人好于美食。恐害眾生。無有善者。前身從豺狼狸",
    "X88n1645_002:0122b13": "猫中來。餘如經廣明。此不繁錄。",
    "X88n1645_002:0122b14": "優婆塞戒經云。佛告善生長者。善男子。眾生造業。有",
    "X88n1645_002:0122b15": "其四種。一者現報。(今身作極善惡業。即今身受之)二者生報。(今身造業。次後",
    "X88n1645_002:0122b16": "身受)三者後報。(今身造業。次後未受。更第二第三生已去受者。是名後報。婆沙論云。有一屠兒。",
    "X88n1645_002:0122b17": "七生已來。常屠。不落三塗。猶生人天往來。此由七生已前。曾施緣覺尊者一食福力。故令七生不墮惡道。然此",
    "X88n1645_002:0122b18": "人七生已來所作屠罪之業。過七生已。次第受之。無有得脫。善惡俱爾)四者無報。(猶無記等",
    "X88n1645_002:0122b19": "業是)此無報業。復有四種。一時定。報不定。(現生後三時。決定不改。由",
    "X88n1645_002:0122b20": "業有可轉。故報不定)二報定。時不定。(由業力定。報不可改。然時有可轉。故時不定)三",
    "X88n1645_002:0122b21": "時報俱定。(由業定。故感時亦定)四時報俱不定。(由業不决定。故時報亦不定也)",
    "X88n1645_002:0122b22": "眾生作業。有具不具。若先念後作。名作具足。若先不",
    "X88n1645_002:0122b23": "念。直造作者。名作不具足。復有作不具足者。謂作業",
    "X88n1645_002:0122b24": "已。果報不定。復有作已。亦具足者。謂作業已。定當得",
    "X88n1645_002:0122c01": "報。復有作已。亦具足者。時報俱定。復有作已。不具足",
    "X88n1645_002:0122c02": "者。持戒正見。復有作已。亦具足者。毀戒邪見。復有作",
    "X88n1645_002:0122c03": "已。不具足者。三時生悔。復有作已。亦具足者。三時不",
    "X88n1645_002:0122c04": "悔。如惡既爾。善亦如是(三時生悔者。初作時。正作時。作已時)。",
    "X88n1645_002:0122c05": "道安法師二教論云。業有三報。所謂現報。生報。後報。",
    "X88n1645_002:0122c06": "如經廣明。言後報者。或二生。或三生。百千萬生。然後",
    "X88n1645_002:0122c07": "乃受。受之無主。必由於心。心無定司。必感於事。緣有",
    "X88n1645_002:0122c08": "強弱。故報有遲速。故經曰。譬如負債。強者先牽。此因",
    "X88n1645_002:0122c09": "果之賞罰。三報之弘趣。自非通才達識。罕得其門。世",
    "X88n1645_002:0122c10": "或有積善而得殃。或有兇邪而致慶。此皆現業未熟。",
    "X88n1645_002:0122c11": "而前報已應。故曰。禎祥遇禍。妖孽享福。疑似之嫌。於",
    "X88n1645_002:0122c12": "是乎在。斯則顏子短壽。運鍾在昔。今之積德。利在方",
    "X88n1645_002:0122c13": "將。盜跖長年。酬於往善。今之肆惡。衰在未來。楚穆王",
    "X88n1645_002:0122c14": "字商臣。楚成王之太子。世有殺父之愆。諡之為穆。名",
    "X88n1645_002:0122c15": "實之差。起於此矣。此皆生後一報。非現報也。故經曰。",
    "X88n1645_002:0122c16": "輕業故輕受。如歌利王之刖羼提。現被霹靂。末利夫",
    "X88n1645_002:0122c17": "人供養須菩提。現為皇后。若斯之流。皆現報也。子云。",
    "X88n1645_002:0122c18": "多殘為富貴之因。持戒為患疾之本。經有成通。可得",
    "X88n1645_002:0122c19": "而言矣。或有惡緣發善業。多殺而致爵。或有善緣發",
    "X88n1645_002:0122c20": "惡業。多禪戒而獲病。病從惡業而招。豈修善而得。貴",
    "X88n1645_002:0122c21": "從善業而興。非坑殘所感。故論曰。是緣不定。非受不",
    "X88n1645_002:0122c22": "定。受定者。言因不可變也。其猶種稻得稻。必不生麥。",
    "X88n1645_002:0122c23": "雖不生。不可陸種。地為緣也。稻即因矣。然因果浩博。",
    "X88n1645_002:0122c24": "諒難詳究。依經誠言。略標二種。一者生業。二者受業。",
    "X88n1645_002:0123a01": "俱行十善。同得人身。生業也。貧富貴賤。聰鈍短長。受",
    "X88n1645_002:0123a02": "業也。故施獲大富。慳致貧窮。忍得端正。瞋招醜陋。相",
    "X88n1645_002:0123a03": "當因果也。惟業報理微。通人尚昧。思不能及。邪見是",
    "X88n1645_002:0123a04": "興。或說人死神滅。更無來生。或云聚散莫窮。心神無",
    "X88n1645_002:0123a05": "間。或言吉凶苦樂。皆天所為。或計諸法自然。不由因",
    "X88n1645_002:0123a06": "得果。以禍福之數。交謝於六府。苦樂之報。迭代而行。",
    "X88n1645_002:0123a07": "遂使遇之者。非其所對。乃謂名教之書。無宗於上。善",
    "X88n1645_002:0123a08": "惡報應無徵於下。若能覧三報。以觀窮通之分。則尼",
    "X88n1645_002:0123a09": "父不答仲由。斷可知矣。是故文子稱黃帝之言曰。形",
    "X88n1645_002:0123a10": "有糜。而神不化。以不化。乘其變無窮。又嬴博之葬曰。",
    "X88n1645_002:0123a11": "骨肉歸乎地。而神氣不無之。釋典曰。識神無形。假乘",
    "X88n1645_002:0123a12": "四蛇。形無常主。神無常家。斯皆神馳六道之明證。形",
    "X88n1645_002:0123a13": "盡一生之朗說。未能信經。希詳軒昊。因茲而觀佛經。",
    "X88n1645_002:0123a14": "所以越六典。絕九流者。豈不以疎神達要。陶鑄靈府。",
    "X88n1645_002:0123a15": "窮源盡化。水鏡無垠者矣(梵語羼提。此云忍辱。即昔釋迦如來。被歌利王割絕",
    "X88n1645_002:0123a16": "肢體也。刖音月。絕也。四蛇者。謂身假地。水。火。風。而成也。若言四報。詳見如上)。",
    "X88n1645_002:0123a17": "五王經云。佛為五王說法。人生在世。常有無量眾苦",
    "X88n1645_002:0123a18": "切身。今麤為汝等略說八苦。何謂八苦。一生苦。二老",
    "X88n1645_002:0123a19": "苦。三病苦。四死苦。五恩愛別離苦。六所求不得苦。七",
    "X88n1645_002:0123a20": "怨憎會苦。八憂悲苦。是為八苦也。何為生苦。人死之",
    "X88n1645_002:0123a21": "時。不知精神趣向何道。未得生處。普受中陰之形。父",
    "X88n1645_002:0123a22": "母和合。便來受胎。一七日如薄酪。二七日如稠酪。三",
    "X88n1645_002:0123a23": "七日如凝酥。四七日如肉團。五七日。五皰成就。巧風",
    "X88n1645_002:0123a24": "入腹。吹其身體。六情開張。在母腹中。生藏之下。熟藏",
    "X88n1645_002:0123b01": "之上。母啗一杯熱食。其身體如入鑊湯。母飲一杯冷",
    "X88n1645_002:0123b02": "水。亦如寒冰切身。母飽之時。迫迮身體。痛不可言。母",
    "X88n1645_002:0123b03": "饑之時。腹中了了。亦如倒懸。受苦無量。至其滿月。欲",
    "X88n1645_002:0123b04": "生之時。頭向產門。劇如兩石峽山。欲生之際。母危父",
    "X88n1645_002:0123b05": "怖。生墮草上。身體細輭。草觸其身。如履刀劒。忽然失",
    "X88n1645_002:0123b06": "聲大叫。此是苦否。諸人咸言。此是大菩(餘七苦。文多不錄。言中陰",
    "X88n1645_002:0123b07": "者。亦名中蘊。又名中有。陰以陰覆本明真性為義。蘊以積聚為義。謂積聚無量塵勞煩惱。而受生死輪廻之苦。",
    "X88n1645_002:0123b08": "有謂有生有死故也。今此現在之身。名為前陰。若人命終。煖氣盡時。名捨前陰。即有中陰身現。如三歲童子。皆",
    "X88n1645_002:0123b09": "無所見。以香為食。游空而去。應至無量世界外受生。俄頃即到。二乘神通。未出一世界。中陰已至無量世界外。",
    "X88n1645_002:0123b10": "縱佛神力。亦不能遮令不徃。以彼業力定故。故於有緣處。見父母交會。欲火光時。即徃投胎。中陰之身便滅。攬",
    "X88n1645_002:0123b11": "父母精血而為後陰。名羯羅藍。即肉團心。是最初識心。與父母精血和合名也。若父母不會。其中陰身。待至一",
    "X88n1645_002:0123b12": "七日若七日不會。中陰一死復生。復待至二七日。三七日。乃至七七日不會。中陰七死七生。或由先世惡業現",
    "X88n1645_002:0123b13": "前。即生地獄。餓鬼。畜生道中。若前業報已定。生地獄鬼畜。其中陰身即直徃彼生處。如牛馬猪羊諸畜生等。懷",
    "X88n1645_002:0123b14": "胎有時。倘不遇時。即投山牛馬猪羊等胎。定不出四十九日外。故人命終。即當七七日內。供養三寶。修諸福事。",
    "X88n1645_002:0123b15": "令中陰藉福託生人天。免墮三途。縱已墮三途。由藉福故。即出三途。若已生人天。由此福力。於人天中。皆增福",
    "X88n1645_002:0123b16": "壽。今時陋俗。不解七七之義。宰殺生命祭祀。增其亡者三途劇苦。縱已得生人天中。折福減壽。如或不信。閱後",
    "X88n1645_002:0123b17": "地獄受報。即自見矣)。",
    "X88n1645_002:0123b18": "善見律云。女人將欲受胎。月華水出。華水者。此是血",
    "X88n1645_002:0123b19": "名。欲懷胎時。於兒胞處。生一血聚。七日自破。從此而",
    "X88n1645_002:0123b20": "出。若血出不斷者。男精不住。即共流出。若盡出者。以",
    "X88n1645_002:0123b21": "男精還復其處。然後成胎。故血盡已。男精得住。即便",
    "X88n1645_002:0123b22": "有胎。",
    "X88n1645_002:0123b23": "雜事律云。佛告難陀。我為汝說入母胎經。汝當諦聽。",
    "X88n1645_002:0123b24": "難陀。雖有母胎。有入不入。云何受生。入母胎中。若父",
    "X88n1645_002:0123c01": "母染心共為婬愛。其母腹淨。月期時至。中蘊現前。當",
    "X88n1645_002:0123c02": "知爾時。名入母胎。此中蘊形有其二種。一者形色端",
    "X88n1645_002:0123c03": "正。二者容貌醜陋。地獄中有。容貌醜陋。如燒杌木。傍",
    "X88n1645_002:0123c04": "生中有。其色如煙。餓鬼中有。其色如水。人天中有。形",
    "X88n1645_002:0123c05": "如金色。色界中有。形色鮮白。無色界天。元無中有。以",
    "X88n1645_002:0123c06": "無色故。中蘊有情。或有二手二足。或四足多足。或復",
    "X88n1645_002:0123c07": "無足。隨其先業應託生處。所感中有。即如彼形。(無色界天。",
    "X88n1645_002:0123c08": "無有色身。故無中有。隨其先業。應墮何道。故感中有。如彼道形。傍生即畜生)若生天中有。",
    "X88n1645_002:0123c09": "頭便向上。人及鬼畜。橫行而去。地獄中有。頭直向下。",
    "X88n1645_002:0123c10": "凡諸中有。皆具神通。乘空而去。猶如天眼。遠觀生處。",
    "X88n1645_002:0123c11": "言月期至者。謂納胎時。難陀。有諸女人。或經三日。或",
    "X88n1645_002:0123c12": "經五日。半月一月。或有待緣。經久期水方至。若有女",
    "X88n1645_002:0123c13": "人。身無威勢。多受辛苦。形容醜陋。無好飲食。月期雖",
    "X88n1645_002:0123c14": "來。速當止息。猶如乾地。灑水之時。即便易燥。若有女",
    "X88n1645_002:0123c15": "人。身有威勢。常受安樂。儀容端正。得好飲食。所有月",
    "X88n1645_002:0123c16": "期。不速止息。猶如潤地。水灑之時。即便難燥。云何不",
    "X88n1645_002:0123c17": "入。若父精出時。母精不出。母精出時。父精不出。若俱",
    "X88n1645_002:0123c18": "不出。皆不入胎。若母不淨父淨。若父不淨母淨。若俱",
    "X88n1645_002:0123c19": "不淨。亦不受胎。若母根為風病所持。或有黃病痰癊。",
    "X88n1645_002:0123c20": "或有血氣胎結。或為肉增。或為服藥。或麥腹病。蟻腰",
    "X88n1645_002:0123c21": "病。或產門如駞口。或中如多根樹。或如犂頭。或如車",
    "X88n1645_002:0123c22": "轅。或如滕條。或如樹葉。或如麥芒。或腹下深。或有上",
    "X88n1645_002:0123c23": "深。或非胎器。或恒血出。或復水流。或如鵶口。常開不",
    "X88n1645_002:0123c24": "合。或上下四邊闊狹不等。或高下凹凸。或內有蟲食。",
    "X88n1645_002:0124a01": "爛壞不淨。若母有此過者。並不受胎。或父母尊貴。中",
    "X88n1645_002:0124a02": "有卑賤。或中有尊貴。父母卑賤。如此等類。亦不成胎。",
    "X88n1645_002:0124a03": "若父母及中有。俱是尊貴。若業不和合。亦不成胎。若",
    "X88n1645_002:0124a04": "其中有於前境處。無男女二愛。亦不受生。難陀。云何",
    "X88n1645_002:0124a05": "中有。得入母胎。若母腹淨。中有現前。見為欲事。無如",
    "X88n1645_002:0124a06": "上說。眾多過患。父母及子。有相感業。方入母胎。又彼",
    "X88n1645_002:0124a07": "中有。欲入胎時。心即顛倒。若是男者。於母生愛。於父",
    "X88n1645_002:0124a08": "生憎。若是女者。於父生愛。於母生憎。於過去生。所造",
    "X88n1645_002:0124a09": "諸業。而起妄想。作邪解心。生寒冷想。大風大雨。及雲",
    "X88n1645_002:0124a10": "霧想。或聞大眾鬧聲。作此想已。隨業優劣。復起十種",
    "X88n1645_002:0124a11": "虗妄之想。云何為十。我今入宅。我欲登樓。我昇臺殿。",
    "X88n1645_002:0124a12": "我昇牀座。我入草菴。我入葉舍。我入草叢。我入林內。",
    "X88n1645_002:0124a13": "我入牆孔。我入籬間。難陀。其時中有。作此念已。即入",
    "X88n1645_002:0124a14": "母胎。應知受胎。名羯羅藍。父精母血。非是餘物。由父",
    "X88n1645_002:0124a15": "母精血。和合因緣。為識所緣。依止而住。譬如依酪。瓶。",
    "X88n1645_002:0124a16": "鑽。人功動轉不已。得有酥出。異此不生。當知父母不",
    "X88n1645_002:0124a17": "淨精血。羯羅藍身。亦復如是。復次。難陀。有四譬喻。汝",
    "X88n1645_002:0124a18": "當善聽。如依青草。蟲乃得生。草非是蟲。蟲非離草。然",
    "X88n1645_002:0124a19": "依於草因緣和合。蟲乃得生。身作青色。難陀。當知父",
    "X88n1645_002:0124a20": "精母血羯羅藍身。亦復如是。因緣和合。大種根生。如",
    "X88n1645_002:0124a21": "依牛糞生蟲。糞非是蟲。蟲非離糞。然依於糞因緣和",
    "X88n1645_002:0124a22": "合。蟲乃得生。身作黃色。難陀。當知父精母血羯羅藍",
    "X88n1645_002:0124a23": "身。亦復如是。因緣和合。大種根生。如依棗生蟲。棗非",
    "X88n1645_002:0124a24": "是蟲。蟲非離棗。然依於棗因緣和合。蟲乃得生。身作",
    "X88n1645_002:0124b01": "赤色。難陀。當知父精母血羯羅藍身。亦復如是。因緣",
    "X88n1645_002:0124b02": "和合。大種根生。如依酪生蟲。身作白色。廣說乃至因",
    "X88n1645_002:0124b03": "緣和合。大種根生。復次。依父母不淨羯羅藍故。地界",
    "X88n1645_002:0124b04": "現前。堅鞕為性。水界現前。溼潤為性。火界現前。溫煖",
    "X88n1645_002:0124b05": "為性。風界現前。輕動為性。難陀。若父母不淨羯羅藍",
    "X88n1645_002:0124b06": "身。但有地界。無水界者。便即乾燥。悉皆分散。譬如手",
    "X88n1645_002:0124b07": "握乾麨灰等。若但水界。無地界者。即便離散。如油滴",
    "X88n1645_002:0124b08": "水。由水界故。地界不散。由地界故。水界不流。難陀。羯",
    "X88n1645_002:0124b09": "羅藍身。有地水界。無火界者。而便爛壞。譬如夏月。陰",
    "X88n1645_002:0124b10": "處肉團。難陀。羯羅藍身。但有地水火界。無風界者。即",
    "X88n1645_002:0124b11": "便不能增長廣大。此等皆由先業為因。更互為緣。共",
    "X88n1645_002:0124b12": "相招感。識乃得生。地界能持。水界能攝。火界能熟。風",
    "X88n1645_002:0124b13": "界能長。難陀。又如有人。若彼弟子。熟調沙糖。即以氣",
    "X88n1645_002:0124b14": "吹。令其增廣。於內空虗。猶如藕根。內身大種。地水火",
    "X88n1645_002:0124b15": "風。業力增長。亦復如是。難陀。非父母不淨。有羯羅藍",
    "X88n1645_002:0124b16": "體。亦非母腹。亦非是業。非因非緣。但由此等眾緣和",
    "X88n1645_002:0124b17": "會。方始有胎。如新種子。不被風日之所損壞。堅實無",
    "X88n1645_002:0124b18": "穴。藏舉合宜。下於良田。并有潤澤。因緣和合。方有芽",
    "X88n1645_002:0124b19": "莖枝葉華果。次第增長。難陀。此之種子。非離緣合。芽",
    "X88n1645_002:0124b20": "等得生。如是應知。非惟父母。非但有業。及以餘緣。而",
    "X88n1645_002:0124b21": "胎得生。要由父母精血和合因緣。方有胎耳。難陀。如",
    "X88n1645_002:0124b22": "明眼人。為求火故。將日光珠。置於日中。以乾牛糞。而",
    "X88n1645_002:0124b23": "置其上。方有火生。如是應知。依父母精血因緣合故。",
    "X88n1645_002:0124b24": "方有胎生。父母不淨。成羯羅藍。號之為色。受。想。行。識。",
    "X88n1645_002:0124c01": "即是其名。說為名色。(名是心。即受想行識。色是身也)此之蘊聚。可惡",
    "X88n1645_002:0124c02": "名色。託生諸有。乃至少分。剎那。我不讚歎。何以故。生",
    "X88n1645_002:0124c03": "諸有中。是為大苦。譬如糞穢。少亦是臭。如是應知。生",
    "X88n1645_002:0124c04": "諸有中。少亦名苦。此五取蘊。色受想行識。皆有生。住。",
    "X88n1645_002:0124c05": "增長。及以衰。壞。生即是苦。住即是病。增長衰壞。即是",
    "X88n1645_002:0124c06": "老死。是故難陀。於諸有海。而生愛味。臥母胎中。受斯",
    "X88n1645_002:0124c07": "劇苦。復次難陀。如是應知。凡入胎者。大數言之。有三",
    "X88n1645_002:0124c08": "十八七日。初七日時。胎居母腹。如榍如癰。臥在糞穢。",
    "X88n1645_002:0124c09": "如處鍋中。身根及識。同居一處。壯熱煎熬。極受辛苦。",
    "X88n1645_002:0124c10": "名羯羅藍。狀如粥汁。或如酪漿。於七日中。內熱煎煑。",
    "X88n1645_002:0124c11": "地界堅性。水界溼性。火界煖性。風界動性。方始現前。",
    "X88n1645_002:0124c12": "(從二七日去。至三十七七日。一一皆有風名。及在胎位形相名字。文多不錄)難陀。第三十",
    "X88n1645_002:0124c13": "八七日。於母胎中。有風名曰藍華。此風能令胎子轉",
    "X88n1645_002:0124c14": "身向下。長舒兩臂。趣向產門。次復有風。名曰趣下。由",
    "X88n1645_002:0124c15": "業力故。風吹胎下。令頭向下。雙脚向上。將出產門。難",
    "X88n1645_002:0124c16": "陀。若彼胎子。於前身中。造眾惡業。并墮人胎。由此因",
    "X88n1645_002:0124c17": "緣。將欲出時。手足橫亂。不能轉側。便於母腹。以取命",
    "X88n1645_002:0124c18": "終。其母由斯。受不稱意。極痛辛苦。因此命終。設復得",
    "X88n1645_002:0124c19": "存。與死無異。難陀。若彼胎子。善業所感。假令顛倒。不",
    "X88n1645_002:0124c20": "損其母。安隱生出。不受辛苦。難陀。若是尋常。無此厄",
    "X88n1645_002:0124c21": "者。至三十八七日。將欲產時。母受大苦。性令幾絕。方",
    "X88n1645_002:0124c22": "得出胎。難陀。汝可審觀。當求出離。難陀。凡胎生者。是",
    "X88n1645_002:0124c23": "極苦惱。初生之時。或男或女。墮人手內。或以衣裹。安",
    "X88n1645_002:0124c24": "在日中。或在陰處。或置搖車。或居牀席。懷抱之內。由",
    "X88n1645_002:0125a01": "是因緣。皆受酸辛。楚毒極苦。難陀。如牛剝皮。近牆而",
    "X88n1645_002:0125a02": "住。被牆蟲所食。若近樹草。樹草蟲食。若居空處。諸蟲",
    "X88n1645_002:0125a03": "唼食。皆受苦惱。初生亦爾。以煖水洗。受大苦惱。如癩",
    "X88n1645_002:0125a04": "病人。皮膚潰爛。膿血橫流。加之杖捶。極受楚切。生身",
    "X88n1645_002:0125a05": "之後。飲母血垢。而得長大。言血垢者。即乳汁是。難陀。",
    "X88n1645_002:0125a06": "既有如是無邊極苦。無一可樂。誰有智者。於斯苦海。",
    "X88n1645_002:0125a07": "而生愛戀。常為流轉。無有休息。云云(詳如律文。若欲廣知。當閱彼律。",
    "X88n1645_002:0125a08": "梵語難陀。此云歡喜。是佛親弟)。",
    "X88n1645_002:0125a09": "舊雜譬喻經云。昔釋迦佛往到第二忉利天上。為母",
    "X88n1645_002:0125a10": "說經。時有一天。壽命垂盡。有七事應現。一者項中光",
    "X88n1645_002:0125a11": "滅。二者頭上傅飾華萎。三者面色變。四者衣上有塵。",
    "X88n1645_002:0125a12": "五者腋下汗出。六者身形瘦。七者離本座。即自思惟。",
    "X88n1645_002:0125a13": "壽終之後。當棄天樂。下生拘夷那竭國。受疥癩母猪",
    "X88n1645_002:0125a14": "腹中作子。甚預愁憂。不知何計。得免此罪。有天語言。",
    "X88n1645_002:0125a15": "今佛在此為母說經。佛為三世一切之救。惟佛能脫",
    "X88n1645_002:0125a16": "卿之重罪。何不往歸。即到佛所。稽首作禮。未及發問。",
    "X88n1645_002:0125a17": "佛告天子。一切萬物。皆歸無常。汝素所知。何為憂愁。",
    "X88n1645_002:0125a18": "天白佛言。雖知天福。不可得久。恨離此座。當墮猪胎。",
    "X88n1645_002:0125a19": "以是為毒。人趣受身。不敢為恐也。佛言。欲脫猪身。當",
    "X88n1645_002:0125a20": "三自歸言。南無佛。南無法。南無比丘僧。歸命佛。歸命",
    "X88n1645_002:0125a21": "法。歸命比丘僧。如是日三時。天從佛教。日夜自歸。於",
    "X88n1645_002:0125a22": "後七日。天命壽盡。至維耶離國。作長者子。在母胞胎。",
    "X88n1645_002:0125a23": "日三自歸。及生墮地。亦跪自歸。其母娩身。又無惡露。",
    "X88n1645_002:0125a24": "母傍侍婢。怖而棄走。母亦深怪兒墮地語。謂之熒惑。",
    "X88n1645_002:0125b01": "意欲殺之。退自念言。我少子息。若殺此兒。夫必罪我。",
    "X88n1645_002:0125b02": "即白長者。夫言。止止。此兒非凡。人生百歲。尚不曉自",
    "X88n1645_002:0125b03": "歸。況兒墮地。能自稱佛。好養視之。無令輕慢。兒遂長",
    "X88n1645_002:0125b04": "大。七歲與其同輩。於道邊戲。時舍利弗。目犍連。適過",
    "X88n1645_002:0125b05": "兒傍。兒言。我和尚。舍利弗等。驚怪小兒。能禮比丘。兒",
    "X88n1645_002:0125b06": "言。道人不識我耶。佛於天上。為母說經。我時為天。當",
    "X88n1645_002:0125b07": "下作猪。從佛受教。三自歸依。今得人身。舍利弗。即入",
    "X88n1645_002:0125b08": "禪定。觀便知之。即為呪願。因請佛及僧供養訖。佛為",
    "X88n1645_002:0125b09": "說法。父母及兒。內外眷屬。應時皆得阿惟越致。此是",
    "X88n1645_002:0125b10": "自歸之福也(阿惟越致。此云不退轉。即不退菩薩地也。拘夷那竭。即拘尸國。維耶離。即毗舍",
    "X88n1645_002:0125b11": "離國。皆中天竺境)。",
    "X88n1645_002:0125b12": "法句喻經及懊惱經云。爾時舍衛城。有一長者。財寶",
    "X88n1645_002:0125b13": "無數。正有一子。其年二十。新為娶妻。未滿七日。夫婦",
    "X88n1645_002:0125b14": "相敬。欲至後園。上春三月。遊戲園中。有一柰樹。高大",
    "X88n1645_002:0125b15": "好華。婦欲得華。無人取與。夫為上樹。乃至細枝。枝折",
    "X88n1645_002:0125b16": "墮死。居家大小。奔赴兒所。呼天號哭。聞者莫不傷心。",
    "X88n1645_002:0125b17": "棺斂送還。家啼不止。世尊愍傷其愚。往訊問之。長者",
    "X88n1645_002:0125b18": "室家。大小見佛。悲感作禮。佛語長者。止息。聽法。萬物",
    "X88n1645_002:0125b19": "無常。不可久保。生則有死。罪福相追。此兒三處父母。",
    "X88n1645_002:0125b20": "一時哭泣。懊惱斷絕。竟為誰子。何者為親。長者忘憂。",
    "X88n1645_002:0125b21": "長跪白佛。此兒宿命。作何罪疊。盛美之壽。而便中夭。",
    "X88n1645_002:0125b22": "唯願解說。佛告長者。乃往昔時。有一小兒。持弓箭。入",
    "X88n1645_002:0125b23": "神樹中戲。邊有三人。亦在中看。樹上有雀。小兒欲射。",
    "X88n1645_002:0125b24": "三人勸言。若能中雀。是世健兒。小兒意喜。引弓射之。",
    "X88n1645_002:0125c01": "中雀即死。三人共笑。助之歡喜。而各自去。經歷生死。",
    "X88n1645_002:0125c02": "數劫之中。所在相會受罪。三人中。一人有福。今在忉",
    "X88n1645_002:0125c03": "利天上。一人生海中。為化生龍王。一人今日長者身",
    "X88n1645_002:0125c04": "是。小兒者。前生天上。為天作子。墮樹命終。即生海中。",
    "X88n1645_002:0125c05": "為龍王作子。即以生日。金翅鳥王而取食之。今日三",
    "X88n1645_002:0125c06": "處。懊惱涕泣。寧可言也。以其前世。助其喜故。今三人",
    "X88n1645_002:0125c07": "受報懊惱。小兒前世好喜布施。尊敬於人。故生富家。",
    "X88n1645_002:0125c08": "喜獵傷生。故生命短。長者意解。大小歡喜。皆得須陀",
    "X88n1645_002:0125c09": "洹道(須陀洹。此云入流。謂入聖道之流。即果人也)。",
    "X88n1645_002:0125c10": "律云。昔如來與諸比丘。於林中坐。有一獼猴。從樹來",
    "X88n1645_002:0125c11": "下。取佛鉢上樹。盛滿鉢蜜上佛。佛不為受。彼即知佛",
    "X88n1645_002:0125c12": "意。持往水邊。以水灑作淨。獻上佛。佛即為受。令阿難",
    "X88n1645_002:0125c13": "分與眾僧。獼猴歡喜。騰躍却舞。墮坑而死。託生師質",
    "X88n1645_002:0125c14": "長者家。形貌端正。出家。證阿羅漢。名曰摩頭婆肆吒",
    "X88n1645_002:0125c15": "(此云獻蜜上座)。",
    "X88n1645_002:0125c16": "賢愚經及報恩經云。過去迦葉佛時。有年少比丘。見",
    "X88n1645_002:0125c17": "一老比丘。常好讚誦。音聲鈍濁。自謂好聲。而言。汝今",
    "X88n1645_002:0125c18": "聲如狗吠。時老比丘語言。汝識我否。我今已得阿羅",
    "X88n1645_002:0125c19": "漢道。年少聞已。惶怖自責。即於其前懺悔。老比丘即",
    "X88n1645_002:0125c20": "聽悔過。雖免地獄。由其惡言。五百世中。常受狗身。時",
    "X88n1645_002:0125c21": "有商人五百。將一白狗。共詣他國。中路歇息。狗盜肉",
    "X88n1645_002:0125c22": "食。商人斷狗四脚。投之坑中而去。時舍利弗。以天眼",
    "X88n1645_002:0125c23": "遙見狗身。攣躃在地。饑餓困篤。命欲垂死。即持鉢飯。",
    "X88n1645_002:0125c24": "飛至狗所。以慈愍心。施與狗食。活其餘命。食已歡喜。",
    "X88n1645_002:0126a01": "復為說法。七日後命終。生舍衛國。婆羅門家。字曰均",
    "X88n1645_002:0126a02": "提。年至七歲。舍利弗化令出家。為說妙法。便證羅漢。",
    "X88n1645_002:0126a03": "六通悉備。自見前身。是餓狗。蒙師舍利弗恩。今得人",
    "X88n1645_002:0126a04": "身。并獲道果。自念當盡身供給師之所須。永作沙彌。",
    "X88n1645_002:0126a05": "不受大戒。由其前生出家。持淨戒故。今值釋迦如來。",
    "X88n1645_002:0126a06": "得阿羅漢果。",
    "X88n1645_002:0126a07": "度狗經云。昔有沙門。見一屠兒。拘一狗子。持歸欲殺。",
    "X88n1645_002:0126a08": "沙門語曰。殺生之罪。甚為不善。願將我鉢中食。貿此",
    "X88n1645_002:0126a09": "狗身。令命得活。獲福無量。乃至殷勤曉諭。屠兒不肯",
    "X88n1645_002:0126a10": "隨言。沙門即以飯飼狗子。以手摩捋。呪願。泣而告曰。",
    "X88n1645_002:0126a11": "卿何罪所致。得是狗身。不得自在。為他殺食。願汝世",
    "X88n1645_002:0126a12": "世罪滅福生。離狗子身。得生為人。值遇三寶。狗子得",
    "X88n1645_002:0126a13": "食。善心即生。踊躍歡喜。自知歸依。屠兒將歸殺食。狗",
    "X88n1645_002:0126a14": "子命終。生大長者家。時沙門乞食。到長者門。其子見",
    "X88n1645_002:0126a15": "之。歡喜禮足。供以百味。即隨出家。深解經義。便得三",
    "X88n1645_002:0126a16": "昧。致不退轉。開化一切。發菩提心。畜生尚乃得道。況",
    "X88n1645_002:0126a17": "人寧不獲果。",
    "X88n1645_002:0126a18": "天竺○南海之瀕。有一枯樹。五百蝙蝠。於中穴居。有",
    "X88n1645_002:0126a19": "諸商侶。止此樹下。時屬風寒。人皆饑凍。聚積樵酥。蘊",
    "X88n1645_002:0126a20": "火其下。煙燄漸熾。枯樹遂然。時商侶中。有一賈客。夜",
    "X88n1645_002:0126a21": "分已後。誦阿毗達磨藏。彼諸蝙蝠。雖為火困。愛好法",
    "X88n1645_002:0126a22": "音。忍而不出。於此命終。隨業受生。俱得人身。捨家修",
    "X88n1645_002:0126a23": "學。乘聞法聲。聰明利智。並證聖果。為世福田。近迦膩",
    "X88n1645_002:0126a24": "色迦王。與脇尊者。招集五百賢聖。於迦溼彌羅國。作",
    "X88n1645_002:0126b01": "毗婆沙論。斯並枯樹之中。五百蝙蝠也(出西域記○南海。是南天",
    "X88n1645_002:0126b02": "竺海邊。迦溼彌羅國。是北天竺之國。阿毗達磨藏。是大毘婆沙論藏。蝙蝠。南方謂之飛鼠。今之凡俗。尚不信人",
    "X88n1645_002:0126b03": "死為六畜。況信為蠢動含靈。殊不知蠢動含靈。本具佛性。由惡業重故。漸漸頑癡至形微小。若業報漸消。漸靈",
    "X88n1645_002:0126b04": "漸大。至復人身。即我釋迦如來。於前多劫中。曾為麞鹿鵝鴈魚鼈蝨等。故佛每為諸弟子說多生前世。曾為之",
    "X88n1645_002:0126b05": "事也。第十祖脇尊者。如來滅度後五百年出世。當此周貞定王時也)。",
    "X88n1645_002:0126b06": "晉",
    "X88n1645_002:0126b07": "泰山○太傅羊祐。字叔子。西晉名臣。聲冠區夏。年五",
    "X88n1645_002:0126b08": "歲時。嘗令乳母取先所弄指環。乳母曰。汝本無此。於",
    "X88n1645_002:0126b09": "何取耶。祐曰。昔於東垣邊弄之。落桑樹中。乳母曰。汝",
    "X88n1645_002:0126b10": "可自覓。祐曰。此非先宅。兒不知處。後因出門遊望。逕",
    "X88n1645_002:0126b11": "而東行。乳母隨之。至李氏家。乃入至東垣樹下。探得",
    "X88n1645_002:0126b12": "小環。李氏驚悵曰。吾子昔有此環。常愛弄之。七歲暴",
    "X88n1645_002:0126b13": "亡。亡後不知環處。此亡兒之物也。云何持去。祐持環",
    "X88n1645_002:0126b14": "走。李氏遂問之。乳母既說祐言。李氏悲喜。遂欲求祐",
    "X88n1645_002:0126b15": "還為其兒。里中解喻。然後得止。祐年長。常患頭風。醫",
    "X88n1645_002:0126b16": "欲攻治。祐曰。吾生三日時。頭首北戶。覺風吹頂。意其",
    "X88n1645_002:0126b17": "患之。但不能語耳。病源既久。不可治也。祐後為荊州",
    "X88n1645_002:0126b18": "都督。鎮襄陽。經給武當寺。殊餘精舍。或問其故。祐默",
    "X88n1645_002:0126b19": "然。後因懺悔。敘說因果。乃曰。前身承有諸罪。賴造此",
    "X88n1645_002:0126b20": "寺。故獲申濟。所以使供養之情。偏慇重也(言前身。則不止一生",
    "X88n1645_002:0126b21": "也。非得宿命通。豈知多生事耶。或從人道來。得人身者。有能記憶前生事。若墮餘道而來者。則不能記憶。所謂",
    "X88n1645_002:0126b22": "不可復還使成本核也)。",
    "X88n1645_002:0126b23": "瑯琊○王練。字玄明。宋侍中。父珉。字季琰。晉中書令。",
    "X88n1645_002:0126b24": "相識一梵沙門。每瞻珉風采。甚敬悅之。輒語同學云。",
    "X88n1645_002:0126c01": "若我後生得為此人作子。於近願亦足矣。珉聞而戲",
    "X88n1645_002:0126c02": "之曰。法師才行。正可為弟子子耳。頃之沙門病亡。亡",
    "X88n1645_002:0126c03": "後歲餘。而練生焉。始能言。便解外國語。及絕國之奇",
    "X88n1645_002:0126c04": "珍。銀器珠貝。生所不見。未聞其名。即而名之。識其產",
    "X88n1645_002:0126c05": "出。自然親受諸梵。過於漢人。咸謂沙門。審其先身。故",
    "X88n1645_002:0126c06": "珉字之曰阿練。遂為大名。云云。",
    "X88n1645_002:0126c07": "吳興○向靖。字奉仁。河內人也。喪數歲女。女始病時。",
    "X88n1645_002:0126c08": "弄小刀子。母奪取不與。傷母手。喪後一年。母又產一",
    "X88n1645_002:0126c09": "女。女年四歲。謂母曰。前時刀子何在。母曰。無也。女曰。",
    "X88n1645_002:0126c10": "昔爭刀子。故傷母手。云何無耶。母甚驚怪。具以告靖。",
    "X88n1645_002:0126c11": "靖曰。先刀子猶在否。母曰。痛念前女。故不錄之。靖曰。",
    "X88n1645_002:0126c12": "可覓數箇刀子。合置一處。令女自擇。女見大喜。即取",
    "X88n1645_002:0126c13": "先者。曰此是兒許。父母大小。乃知前女。審其先身(右三",
    "X88n1645_002:0126c14": "出冥祥記)。",
    "X88n1645_002:0126c15": "餘杭○元興三年初。餘杭山沙門法志。常誦法華。有",
    "X88n1645_002:0126c16": "雉翔集座隅。如聽狀。越七年雉殞。志瘞之。夜夢童子",
    "X88n1645_002:0126c17": "拜曰。因聽經得脫羽類。今生山前王氏家。志詰朝遣",
    "X88n1645_002:0126c18": "問之。如其言。王氏一日設齋。志方踵門。兒曰。我和上",
    "X88n1645_002:0126c19": "來也。志撫之曰。此我雉兒也。解衣視腋下。果有雉毳",
    "X88n1645_002:0126c20": "三莖。七歲令出家。十六落髮。以腋有毳。因名曇翼。後",
    "X88n1645_002:0126c21": "感普賢菩薩示現(出通載)。",
    "X88n1645_002:0126c22": "宋",
    "X88n1645_002:0126c23": "武帝○始登位。夢一道人。提鉢就乞。因而言曰。君於",
    "X88n1645_002:0126c24": "前世施維衛佛一鉢之飯。今居斯位。帝遣問嚴公。徵",
    "X88n1645_002:0127a01": "其虗實。嚴公即送七佛經。呈聞(出弘明集○維衛佛。即毘婆尸佛)。",
    "X88n1645_002:0127a02": "崑崙山○曇諦法師。父姓康。名彤。康居國人。漢靈時。",
    "X88n1645_002:0127a03": "移附中國。獻帝末亂。移止吳興。曾為冀州別駕。母黃",
    "X88n1645_002:0127a04": "氏晝寢。夢見一僧。呼黃氏為母。寄一麈尾。并鐵鏤書",
    "X88n1645_002:0127a05": "鎮二枚。眠寤。見兩物具存。因而懷孕生諦。諦年五歲。",
    "X88n1645_002:0127a06": "母以麈尾等示之。諦曰。秦王所餉。母曰。汝置何處。答",
    "X88n1645_002:0127a07": "云。不憶。至年十歲出家。學不從師。悟自天發。後隨父",
    "X88n1645_002:0127a08": "之樊鄧。遇見關中僧[契-大+石]道人。忽喚[契-大+石]名。[契-大+石]曰。童子何",
    "X88n1645_002:0127a09": "以呼老宿名。諦曰。向者忽言阿尚。是諦沙彌。為眾僧",
    "X88n1645_002:0127a10": "採菜。被野猪所傷。不覺失聲耳。[(丰*力)/石]曾為弘覺法師弟",
    "X88n1645_002:0127a11": "子。為僧採菜。被野猪所傷。[(丰*力)/石]初不憶此。乃詣諦父。諦",
    "X88n1645_002:0127a12": "父具說本末。并示書鎮麈尾等。[(丰*力)/石]乃悟而泣曰。即先",
    "X88n1645_002:0127a13": "師弘覺法師也。師曾為姚萇講法華。貧道為都講。姚",
    "X88n1645_002:0127a14": "萇餉師二物。今遂在此。追計弘覺捨命。正是寄物之",
    "X88n1645_002:0127a15": "日。復憶採菜之事。彌深悲仰。諦後遊覽經籍。遇目斯",
    "X88n1645_002:0127a16": "記。晚入吳虎丘寺。講禮記周易春秋。各七徧。法華大",
    "X88n1645_002:0127a17": "品。維摩。各十五徧。又善文翰。集有六卷。亦行於世。性",
    "X88n1645_002:0127a18": "愛林泉。後還吳興。入故章崑崙山。閑居澗飲。二十餘",
    "X88n1645_002:0127a19": "載。以宋元嘉末卒於山舍。春秋六十餘(出梁高僧傳)。",
    "X88n1645_002:0127a20": "元魏",
    "X88n1645_002:0127a21": "北代○乘禪師。常受持法華。精勤不懈。命終託生河",
    "X88n1645_002:0127a22": "東薛氏。為第五子。生而能言。自陳宿業。不願處俗。其",
    "X88n1645_002:0127a23": "父任北肆州刺史。五郎隨任。便往中山。至七帝寺。尋",
    "X88n1645_002:0127a24": "得前世本時弟子。語曰。汝頗憶從我度水。往狼山否。",
    "X88n1645_002:0127b01": "乘禪師者。即我身是。吾房中靈几。可速除却。弟子聞",
    "X88n1645_002:0127b02": "驗。抱師悲慟哀傷。道俗奇怪。將為大徵。父母戀惜。恐",
    "X88n1645_002:0127b03": "其出家。便與納室。爾後便忘宿命之事。而常興厭離。",
    "X88n1645_002:0127b04": "恒樂靜居(出唐高僧傳)。",
    "X88n1645_002:0127b05": "北齊",
    "X88n1645_002:0127b06": "趙州○僧安法師。文宣時。在王屋山。聚徒講涅槃經。",
    "X88n1645_002:0127b07": "始發題。有雌雉來座側伏聽。僧若食時。出外飲啄。日",
    "X88n1645_002:0127b08": "晚上講。依時赴集。三卷未了。遂絕不來。眾咸怪之。安",
    "X88n1645_002:0127b09": "曰。雉今生人道。不須怪也。武平四年。安領徒至越州。",
    "X88n1645_002:0127b10": "行頭陀。忽云。往年雌雉。應生在此。徑至一家。遙喚雌",
    "X88n1645_002:0127b11": "雉。一女走出。如舊相識。禮拜歡喜。父母異之。引入設",
    "X88n1645_002:0127b12": "食。安曰。此女何故名雌雉耶。答曰。見其初生髮如雉",
    "X88n1645_002:0127b13": "毛。既是女。故名雌雉也。安大笑。為述本緣。女聞涕泣。",
    "X88n1645_002:0127b14": "苦求出家。二親欣然許之。為講涅槃。聞便領解。一無",
    "X88n1645_002:0127b15": "遺漏。至後三卷。茫然不解。於時始年十四。便就講說。",
    "X88n1645_002:0127b16": "遠近咸聽。歎其宿習。因斯躬勸。從學者眾矣(出續高僧傳)。",
    "X88n1645_002:0127b17": "宣帝○帝即位。嘗謁僧稠禪師。稠牀坐不迎。其徒勸",
    "X88n1645_002:0127b18": "迎者。稠曰。昔優填王。懷惡心來。賓頭盧尊者下牀。行",
    "X88n1645_002:0127b19": "七步迎之。七日後。王失國位。被鄰國擒捉鎖脚。囚禁",
    "X88n1645_002:0127b20": "十二年。吾今雖寡德。冀帝獲福耳。俄以此被譖。帝銜",
    "X88n1645_002:0127b21": "之。將復入寺。按其不敬誅之。稠已知之。及帝來寺。預",
    "X88n1645_002:0127b22": "出十里許候之。帝怪問。稠曰。恐身血汙伽藍。遠來就",
    "X88n1645_002:0127b23": "刃耳。帝悚然悔謝。謂其臣楊遵曰。朕不明。幾妄黷聖",
    "X88n1645_002:0127b24": "師。即奉之如故。帝問前身。稠曰。陛下前身。羅剎也。今",
    "X88n1645_002:0127c01": "好殺。蓋餘習耳。帝問何以知之。稠請以盤貯水。自呪",
    "X88n1645_002:0127c02": "之。命帝臨觀。見自形正羅剎狀。仍有羣羅剎隨之。帝",
    "X88n1645_002:0127c03": "大驚。自是絕葷。終日坐禪。禮佛行道。如旋風焉(出通載)。",
    "X88n1645_002:0127c04": "梁",
    "X88n1645_002:0127c05": "元帝○武帝第七子。諱繹。字世誠。初武帝夢僧眇一",
    "X88n1645_002:0127c06": "目。手執爐云。託生王宮。已而母夢月墮懷中。遂生帝。",
    "X88n1645_002:0127c07": "帝幼即一目病。醫療不効。竟眇一目。首封湘王。即位",
    "X88n1645_002:0127c08": "于江陵。捨宮造天宮寺及天居寺。每講法華經。解成",
    "X88n1645_002:0127c09": "實論。壽四十七(出梁史)。",
    "X88n1645_002:0127c10": "隋",
    "X88n1645_002:0127c11": "博陵○崔彥武。開皇中。為魏州刺史。因行部至一邑。",
    "X88n1645_002:0127c12": "愕然驚喜。謂從者曰。吾昔嘗在此邑中為人婦。今知",
    "X88n1645_002:0127c13": "家處。因乘馬入修巷。屈曲至一家。命叩門。主人公年",
    "X88n1645_002:0127c14": "老。走出拜謁。彥武入家。先升其堂。視東壁上。去地六",
    "X88n1645_002:0127c15": "七尺。有高隆。因謂主人曰。吾昔所讀法華經。并金釵",
    "X88n1645_002:0127c16": "五雙。藏此壁中高處。是也。其經第七卷尾後紙。火燒",
    "X88n1645_002:0127c17": "失文字。吾今每誦此經。至第七卷尾。恒忘失。不能記",
    "X88n1645_002:0127c18": "得。因令左右鑿壁。果得經函。開第七卷尾。及金釵。並",
    "X88n1645_002:0127c19": "如其言。主人涕泣曰。亡妻存日。常誦此經。釵亦是其",
    "X88n1645_002:0127c20": "物。彥武曰。庭前槐樹。吾欲產時。自解頭髮。置此樹穴",
    "X88n1645_002:0127c21": "中。試令人探樹中。果得髮。於是主人悲喜。彥武留衣",
    "X88n1645_002:0127c22": "物。厚給主人而去。",
    "X88n1645_002:0127c23": "太山○大業中。有客僧行至太山廟。欲寄宿。廟令曰。",
    "X88n1645_002:0127c24": "此別無舍。惟神廟廡下可宿。然而比來。寄宿者輒死。",
    "X88n1645_002:0128a01": "僧曰。無苦也。不得已從之。為設牀於廡下。僧至夜端",
    "X88n1645_002:0128a02": "坐誦經。可一更。聞幄環珮聲。須臾神出。為僧禮拜。僧",
    "X88n1645_002:0128a03": "曰。聞比宿者多死。豈檀越害之耶。願見護之。神曰。遇",
    "X88n1645_002:0128a04": "死者將至。聞弟子聲。因自懼死。非煞之也。願師無慮。",
    "X88n1645_002:0128a05": "僧因延坐談說。如食頃。問曰。聞世人傳說云。太山治",
    "X88n1645_002:0128a06": "鬼。寧有之耶。神曰。弟子薄福有之。豈欲見先亡乎。僧",
    "X88n1645_002:0128a07": "曰。有兩同學僧先死。願見之。神問知名。乃曰。一人已",
    "X88n1645_002:0128a08": "生人間。一人在獄罪重。不可喚來。若師就見可也。僧",
    "X88n1645_002:0128a09": "聞甚悅。因起出不遠。而至一所。多見廟獄火燒。光燄",
    "X88n1645_002:0128a10": "甚盛。神將僧入一院。遙見一人。在火中號呼。不能言。",
    "X88n1645_002:0128a11": "形變不復可識。而血肉焦臭。令人傷心。神曰。此是也。",
    "X88n1645_002:0128a12": "師不欲歷觀耶。僧愁愍求出。俄而至廟。又與神坐。因",
    "X88n1645_002:0128a13": "問欲救同學。有得理耶。神曰。可得。能為寫法華經者",
    "X88n1645_002:0128a14": "便免。既而將曙。神辭僧入堂。旦而廟令視其僧不死。",
    "X88n1645_002:0128a15": "怪異之。僧因為說。仍即為寫法華經一部。經既成。莊",
    "X88n1645_002:0128a16": "嚴畢。又將經就廟宿。其夜神出如初。歡喜禮拜。慰問",
    "X88n1645_002:0128a17": "來意。以事告之。神曰。弟子已知之。師為寫經。始書題",
    "X88n1645_002:0128a18": "目。彼已脫免。今又生在人也。然此處不潔。不可安經。",
    "X88n1645_002:0128a19": "願師還將送向寺。言說久之。將曉辭訣而去。送經於",
    "X88n1645_002:0128a20": "寺。杭州別駕張德言前任兖州。具知其事(右二出冥報記。此記",
    "X88n1645_002:0128a21": "二卷。是唐朝永徽年。吏部尚書唐臨撰)。",
    "X88n1645_002:0128a22": "徐陵○智威禪師。前身是陳時僕射徐陵。聽智者大",
    "X88n1645_002:0128a23": "師講經。因立五願。一臨終正念。二不墜三途。三人中",
    "X88n1645_002:0128a24": "託生。四童真出家。五不墮流俗之僧。後生縉雲朱氏。",
    "X88n1645_002:0128b01": "年十八。將納婦。路逢梵僧謂曰。少年。何意欲違昔誓。",
    "X88n1645_002:0128b02": "因示其五願。威聞已。不復還家。即往國清寺。投章安",
    "X88n1645_002:0128b03": "法師。咨受心要。即證法華三昧。",
    "X88n1645_002:0128b04": "天台○國清寺僧智環。為直歲。將常住布十端。與始",
    "X88n1645_002:0128b05": "豐縣丞李意及。久而不還。環死作寺家奴。背有智環",
    "X88n1645_002:0128b06": "字。既而丞亦死。亦作寺家奴。背亦有李意及字(右二出統",
    "X88n1645_002:0128b07": "紀○天台縣。在隋唐時。名始豐)。",
    "X88n1645_002:0128b08": "唐",
    "X88n1645_002:0128b09": "汾州○劉善經。隰城人。少小孤。母所撫育。其母平生。",
    "X88n1645_002:0128b10": "恒習讀內典。精勤苦行。以貞觀二十一年亡。善經哀",
    "X88n1645_002:0128b11": "毀過禮。哭聲不輟。至明年。善經髣髴之間。見其母曰。",
    "X88n1645_002:0128b12": "我為生時修福。得受男身。今生於此縣南。石趙村宋",
    "X88n1645_002:0128b13": "家。汝欲相見。可即至彼也。言訖不見。善經如言而往。",
    "X88n1645_002:0128b14": "不移時而至。彼於是日。宋家生男。善經因奉衣物。具",
    "X88n1645_002:0128b15": "言由委。此男現在。善經恒以母禮事之。隰州沙門善",
    "X88n1645_002:0128b16": "撫。與善經知舊。見善經及鄉人所說。為余言之。",
    "X88n1645_002:0128b17": "相州○滏陽縣。智力寺。僧言高。俗姓趙氏。其兄子先",
    "X88n1645_002:0128b18": "身。於同村馬家為兒。馬家兒。至貞觀末死。臨死之際。",
    "X88n1645_002:0128b19": "顧謂母曰。兒於趙宗家。有宿因緣。死後當與宗為孫。",
    "X88n1645_002:0128b20": "宗即與其同村也。其母不信。乃以墨點兒左肋。作一",
    "X88n1645_002:0128b21": "大黑子。趙家妻。又夢此兒來云。當與孃為息。因而有",
    "X88n1645_002:0128b22": "娠。夢中所見。宛然馬家之子。產訖。驗其黑子。還在舊",
    "X88n1645_002:0128b23": "處。及兒年三歲。無人導引。乃自向馬家云。此是兒舊",
    "X88n1645_002:0128b24": "舍也。於今現存。已年十四五。相州智力寺。僧慧永法",
    "X88n1645_002:0128c01": "真等說之(右二出冥報拾遺記。此記二卷。是唐朝終山郎餘令。字元休。龍朔年中撰)。",
    "X88n1645_002:0128c02": "蘄州○黃梅五祖弘忍大師。周氏子。生而岐嶷。兒時。",
    "X88n1645_002:0128c03": "有異僧歎曰。是子闕七種相。不逮如來。林間錄云。四",
    "X88n1645_002:0128c04": "祖大師。居破頭山。山中有無名老僧。唯植松。人呼為",
    "X88n1645_002:0128c05": "栽松道者。嘗請於祖曰。法道可得聞乎。祖曰。汝已老。",
    "X88n1645_002:0128c06": "脫有聞。其能廣化耶。儻能再來。吾尚可遲汝。乃去行",
    "X88n1645_002:0128c07": "水邊。見女子浣衣。揖曰。寄宿得否。女曰。我有父兄。可",
    "X88n1645_002:0128c08": "往求之。曰諾。女首肯之。老僧回策而去。周氏女歸輒",
    "X88n1645_002:0128c09": "孕。父母大惡逐之。女無所歸。日庸紡里中。已而生一",
    "X88n1645_002:0128c10": "子。以為不祥。棄之水中。明日見之泝流而上。氣體鮮",
    "X88n1645_002:0128c11": "明。大驚。遂舉之。成童。隨母乞食。邑人呼為無姓兒。四",
    "X88n1645_002:0128c12": "祖見於黃梅道中。戲問之曰。汝何姓。曰姓固有。但非",
    "X88n1645_002:0128c13": "常姓。祖曰。何姓。曰是佛性。祖曰。汝乃無姓耶。曰性空",
    "X88n1645_002:0128c14": "故無。祖化其母使出家。時年七歲也。去破頭山。佇望",
    "X88n1645_002:0128c15": "間。道者肉身尚在。噫。五祖出入生死。正其遊戲耳。自",
    "X88n1645_002:0128c16": "非果位聖人。孰能若是乎(出通載并林間錄)。",
    "X88n1645_002:0128c17": "并州○石壁寺。有一老僧。禪誦為業。精進練行。貞觀",
    "X88n1645_002:0128c18": "末。有鴿巢其房楹上。哺養二雛。老僧每有餘食。恒就",
    "X88n1645_002:0128c19": "巢哺之。鴿雛後雖漸長。羽翼未成。乃並學飛。俱墜地",
    "X88n1645_002:0128c20": "而死。僧並収葬之。經旬後。僧夜夢二小兒白曰。兒等。",
    "X88n1645_002:0128c21": "為先有小罪。遂受鴿身。比來聞法師讀法華經。及金",
    "X88n1645_002:0128c22": "剛般若經。既聞妙法。得受人身。兒等今於此寺側十",
    "X88n1645_002:0128c23": "餘里。某村某姓名家。託生為男。十月之外。當即誕育。",
    "X88n1645_002:0128c24": "僧乃依期往視。見此家一婦人。同時誕育二子。因為",
    "X88n1645_002:0129a01": "作滿月齋。僧便呼鴿兒。兩兒並應之曰。諾。一應之後。",
    "X88n1645_002:0129a02": "歲餘始言(出冥報拾遺○昔吳永平四年。天竺沙門耆域至洛陽。神異甚多。乃指沙門竺法淵",
    "X88n1645_002:0129a03": "曰。此菩薩從羊中來。指竺法興曰。此菩薩從天中來。皆有驗。今此二兒。從鴿中來。誠不虛也)。",
    "X88n1645_002:0129a04": "莊惠○莊惠太子。武則天。抱示以神僧萬回。回曰。此",
    "X88n1645_002:0129a05": "西域樹精。養之宜兄弟。安樂公主怙韋后。將謀逆。回",
    "X88n1645_002:0129a06": "途遇之。望塵唾之曰。腥氣不可近。後安樂果被誅(出統",
    "X88n1645_002:0129a07": "紀)。",
    "X88n1645_002:0129a08": "登州○文登縣。開元中。郭行妻王氏。生一女。鶴喙。後",
    "X88n1645_002:0129a09": "臨終自言曰。吾酬先世甞齋之報。以此示人耳。",
    "X88n1645_002:0129a10": "沙門○釋牛雲。開元中人。少不聰慧。因詣五臺山。禮",
    "X88n1645_002:0129a11": "文殊大士。初至東臺。見一老人問曰。何為而來。答曰。",
    "X88n1645_002:0129a12": "願見大聖。求聰慧耳。老人曰。文殊居北臺。雲即往北。",
    "X88n1645_002:0129a13": "而老人亦在北。雲意其即文殊。遂拜不已。老人曰。汝",
    "X88n1645_002:0129a14": "前生身牛也。以曾駝經故。得比丘報。汝性昏迷。胷中",
    "X88n1645_002:0129a15": "有淤肉在。汝閉目勿開。為汝钁去之。即以钁鋤其胷。",
    "X88n1645_002:0129a16": "不甚痛。覺心頓然開豁。及開目。見老人現文殊身。語",
    "X88n1645_002:0129a17": "曰。與汝聰明竟。雲自是總持辯悟。為世導師焉(右二出通",
    "X88n1645_002:0129a18": "載)。",
    "X88n1645_002:0129a19": "回向寺○玄宗二十六年。沙門法秀。夢異僧勸置袈",
    "X88n1645_002:0129a20": "裟五百領。施回向寺。及覺異之。遂丐人造。及其數。忽",
    "X88n1645_002:0129a21": "一日遇僧曰。吾導汝入回向寺。隨之入終南山。見崖",
    "X88n1645_002:0129a22": "半朱門高聳。榜曰回向。趨入。謁上方老宿。次諸僧。皆",
    "X88n1645_002:0129a23": "奇偉。相勞問。秀出袈裟遍寺施之。老宿引入空房。呼",
    "X88n1645_002:0129a24": "侍者取尺八。侍者持玉簫至。老宿曰。此唐天子舊室。",
    "X88n1645_002:0129b01": "向居此。好音樂。故降為人主。久當復歸。授與簫并袈",
    "X88n1645_002:0129b02": "裟。囑秀曰。汝持歸獻唐天子。秀還詣闕表上之。帝取",
    "X88n1645_002:0129b03": "簫調弄。宛如宿御焉(詳出高僧傳)。",
    "X88n1645_002:0129b04": "壽州○興元元年。淮西壽州安豐縣民。毛罕妻周氏。",
    "X88n1645_002:0129b05": "生子猪頭。象耳。騾脚。魚腮。人身。父母欲淹死。遂作人",
    "X88n1645_002:0129b06": "言。我為先世不信因果。曾於廬州開元寺。借用常住",
    "X88n1645_002:0129b07": "錢五千文。蔴布二疋。不還。故遭此罰。望父母収養。待",
    "X88n1645_002:0129b08": "長大送寺償報。至年十七送寺掃地。時時以鐵杖自",
    "X88n1645_002:0129b09": "鞭。叫言還債。以賴債故。因名賴債。",
    "X88n1645_002:0129b10": "興元間○太尉中書令韋皋。初生時。其父飯僧祈福。",
    "X88n1645_002:0129b11": "忽有聖僧至。齋畢。乳母抱兒。求呪願。僧起。謂眾曰。此",
    "X88n1645_002:0129b12": "兒昔諸葛武侯也。他日有美政於蜀。宜以武字之。言",
    "X88n1645_002:0129b13": "訖。忽然不見。其後皋游官出處節義功名。大槩與武",
    "X88n1645_002:0129b14": "侯相類。治蜀二十一年。封南康郡王。有德在民。四川",
    "X88n1645_002:0129b15": "至今奉祀之。雅好釋教。嘉州石像初成。皋為之記。",
    "X88n1645_002:0129b16": "龍懷寺○曇相禪師。臨終語其弟子會曰。吾報緣當",
    "X88n1645_002:0129b17": "生廣漢綿竹峰頂楊家。後七年。汝來見吾。言訖而逝。",
    "X88n1645_002:0129b18": "楊為道士。先生一女。名信相。生而知道。次生男名惠",
    "X88n1645_002:0129b19": "寬。五六歲。日與相談論。俱非世事。父母錄之。其後會",
    "X88n1645_002:0129b20": "頗忘之。一夕夢相責其負約。會驚寤。遂造峰頂。而扣",
    "X88n1645_002:0129b21": "其扉。寬曰。扣扉者誰。會遽曰。弟子會也。寬笑曰。何以",
    "X88n1645_002:0129b22": "知吾。而稱弟子。會曰。聞師聲。猶昔日聲也。遂相見。父",
    "X88n1645_002:0129b23": "出所錄示之。蓋大莊嚴等論文。會即奉寬。再歸龍懷",
    "X88n1645_002:0129b24": "寺落髮。由是神異日顯。俗呼為聖和尚。其姊亦隨出",
    "X88n1645_002:0129c01": "家。甞入水觀。一室湛然。不見其形。惟見皆水。亦號聖",
    "X88n1645_002:0129c02": "尼。寬十世為大僧。今十生記存焉。",
    "X88n1645_002:0129c03": "衡嶽寺○知辯法師。悟解絕倫。多所撰著。然寡徒侶。",
    "X88n1645_002:0129c04": "每覽所撰。必一唱三歎。惜不遇賞音者。偶一日。有一",
    "X88n1645_002:0129c05": "耆宿至。借著述而閱之。曰汝識至高。頗符佛意。今寡",
    "X88n1645_002:0129c06": "徒眾。蓋缺人緣耳。可辦食鳥獸。後二十年。當自有眾。",
    "X88n1645_002:0129c07": "言訖不見。辯遂賣衣單。易米炊之。散郊外。感羣鳥大",
    "X88n1645_002:0129c08": "集。摶飯而去。祝之曰。食吾飯者。願為法侶。後二十年。",
    "X88n1645_002:0129c09": "往鄴城開講。座下有千餘人。皆年少比丘也。",
    "X88n1645_002:0129c10": "東都○惠林寺。沙門圓澤。與隱士李源厚善。惠林即",
    "X88n1645_002:0129c11": "源舊第也。父憕守東都。為祿山所害。源以故不仕。常",
    "X88n1645_002:0129c12": "居寺中。與澤談噱終日。偶相率遊蛾嵋山。源欲自荊",
    "X88n1645_002:0129c13": "州。泝峽以往。澤欲由長安斜谷。源以為久絕人事。不",
    "X88n1645_002:0129c14": "欲復入京師。澤不能強。遂自荊州。舟次南浦。見一婦",
    "X88n1645_002:0129c15": "人。錦襠負甖而汲者。澤望而泣曰。所不欲由此者為",
    "X88n1645_002:0129c16": "是。源驚問其故。澤曰。婦人孕三稔矣。遲吾為之子。不",
    "X88n1645_002:0129c17": "逢則已。今既見之。無可逃者。公當以神呪助我令速",
    "X88n1645_002:0129c18": "生。三日願公臨。以一笑為信。後十三年。於杭州天竺",
    "X88n1645_002:0129c19": "寺外。當與公相見。源悲哀。具浴。至暮而澤亡。婦乳三",
    "X88n1645_002:0129c20": "日。源往視之。兒見源。果軒渠而笑。即具以語其家。葬",
    "X88n1645_002:0129c21": "訖。源返寺中。後如期。自洛之杭。赴其約。至期。於葛洪",
    "X88n1645_002:0129c22": "井畔。聞有牧童扣牛角。而歌曰。三生石上舊精魂。賞",
    "X88n1645_002:0129c23": "月吟風莫要論。慚愧情人遠相訪。此身雖異性常存。",
    "X88n1645_002:0129c24": "源曰。澤公健否。答曰。李君真信士也。然世緣未盡。且",
    "X88n1645_002:0130a01": "勿相近。惟勤修不惰。乃復相見。又歌曰。身前身後事",
    "X88n1645_002:0130a02": "茫茫。欲話因緣恐斷腸。吳越江山尋已徧。却回煙棹",
    "X88n1645_002:0130a03": "上瞿塘。遂隱不見。源復歸惠林。至長慶初。年八十矣。",
    "X88n1645_002:0130a04": "穆宗下詔。以源守諫議大夫。不赴。尋以壽終(右五出通載○",
    "X88n1645_002:0130a05": "澤公預知三生事者。此或須陀洹初果聖人。極至七生七死。得盡煩惱諸漏。證阿羅漢。得無生果而出三界。不",
    "X88n1645_002:0130a06": "復更受生死矣。今已三生尚有三四生在。故云身前身後也。猶未得受生處。故云尋已徧)。",
    "X88n1645_002:0130a07": "吳郡○齊君佐。貧遇梵僧與一棗食之。即悟前身是",
    "X88n1645_002:0130a08": "講經僧。於座上廣說異端。及戒缺。乃投靈隱出家。名",
    "X88n1645_002:0130a09": "鑑空(出統紀)。",
    "X88n1645_002:0130a10": "宋",
    "X88n1645_002:0130a11": "仁宗○真宗晚子也。始生日。夜啼不止。有道人能止",
    "X88n1645_002:0130a12": "啼。召入。則曰。莫叫莫叫。何似當初莫笑。啼即止。蓋真",
    "X88n1645_002:0130a13": "宗甞龥上帝祈嗣。帝問羣仙。誰當往者。皆不答。獨赤",
    "X88n1645_002:0130a14": "脚大仙一笑。遂降為嗣。在宮中好赤脚。此其驗也(出綱",
    "X88n1645_002:0130a15": "鑑)。",
    "X88n1645_002:0130a16": "滁州○參政張方平。出知滁州。至僧舍。見楞伽經手",
    "X88n1645_002:0130a17": "迹宛然。知前身為書經僧(遜長老。後身為李侍郎。嚴首座。後身為王十朋。皆載",
    "X88n1645_002:0130a18": "於傳記中)。",
    "X88n1645_002:0130a19": "公亮○宰相曾公亮。前身是禪門青草堂。",
    "X88n1645_002:0130a20": "東坡○蘇東坡弟轍。字子由。謫廣東高要縣。時洞山",
    "X88n1645_002:0130a21": "雲菴與聰禪師。一夕同夢五祖戒禪師明至。遂與子",
    "X88n1645_002:0130a22": "由出城迓之。已而東坡至。三人說所夢。坡曰。八九歲",
    "X88n1645_002:0130a23": "時時夢身是僧。往來陝右。又先妣孕時。夢眇目僧求",
    "X88n1645_002:0130a24": "託宿。雲菴驚曰。戒公陝右人。一目眇。逆數其終。已五",
    "X88n1645_002:0130b01": "十年。而東坡時四十九。自是常稱戒和上(右三出統紀)。",
    "X88n1645_002:0130b02": "山谷○黃山谷。謫涪陵。夢一女子云。是山谷前身。緣",
    "X88n1645_002:0130b03": "棺朽蟻穴。係兩腋間。故山谷有腋氣病。因令啟其墓",
    "X88n1645_002:0130b04": "改葬。則病除。果如言(出月令)。",
    "X88n1645_002:0130b05": "燕都○慶壽寺。釋教亨。字虗明。濟州任城王氏子也。",
    "X88n1645_002:0130b06": "先有汴京慈濟寺僧福安。居任城有年。精修白業。緇",
    "X88n1645_002:0130b07": "素仰重。一日赴齋。於芒山村。乃倚樹化去。是夕示夢",
    "X88n1645_002:0130b08": "於女弟馮自彭。村見其乘白馬而下曰。我生於西陳",
    "X88n1645_002:0130b09": "村。王光道家。馮覺。語母。及其子。三人夢皆同。詰旦至",
    "X88n1645_002:0130b10": "光道家詢之。其母劉氏。先夕亦夢安公求宿焉。是夕",
    "X88n1645_002:0130b11": "果誕亨。乃拳右拇指。似不能伸。但瞬而未笑。次日有",
    "X88n1645_002:0130b12": "同業僧福廣。福堅。聞而來謁。見即呼云。安兄無恙耶。",
    "X88n1645_002:0130b13": "亨熟視。舉手伸指而笑。其母甞臥師室中。若有人誦",
    "X88n1645_002:0130b14": "摩訶般若之聲。人皆呼為安山主。故芒山村。乃以師",
    "X88n1645_002:0130b15": "事。碑於石。紀其異。年七歲出家。十五參普照寶和尚。",
    "X88n1645_002:0130b16": "一日忽聞打板聲。廓然證入。後出世。乃五坐道場。",
    "X88n1645_002:0130b17": "明",
    "X88n1645_002:0130b18": "紹興○寶林寺。釋大同。字一雲。別峰其號也。越之上",
    "X88n1645_002:0130b19": "虞王氏子。父友樵。母陳氏。妊師十月。父晝坐堂上。忽",
    "X88n1645_002:0130b20": "見龐眉異僧。振錫而入。父起揖曰。和尚何來。曰崑崙",
    "X88n1645_002:0130b21": "山。竟排闥趨內。急追。聞房中兒啼聲。父笑曰。吾兒得",
    "X88n1645_002:0130b22": "非再來者乎。師幼俊爽。讀書輒會玄奧。初習辭章。翩",
    "X88n1645_002:0130b23": "翩大有可觀。於是父歎曰。是子般若種也。詎俾纏溺",
    "X88n1645_002:0130b24": "塵勞乎。遂命入會稽。崇勝寺薙髮。聞春谷法師講清",
    "X88n1645_002:0130c01": "涼宗旨。郡之景德。往依之。盡得其傳。聞天目中峰法",
    "X88n1645_002:0130c02": "道之盛。往參。便有終焉之意。中峰一日。召而勉曰。賢",
    "X88n1645_002:0130c03": "首一宗。日遠而日微矣。子之器量。足以張之。毋久滯",
    "X88n1645_002:0130c04": "此。特書偈讚清涼像。付以遣之。師大喜曰。吾今始知",
    "X88n1645_002:0130c05": "萬法本乎一心。不識孰為禪。又孰為教也。還寶林。復",
    "X88n1645_002:0130c06": "侍春谷。且告中峰之意。谷隨命分座。講華嚴經。云云",
    "X88n1645_002:0130c07": "(右二出明高僧傳)。",
    "X88n1645_002:0130c08": "浙江○崇禎間。寧波府。管春。夫婦二人。在金陵打草",
    "X88n1645_002:0130c09": "鞋賣。無子。每日得錢銀。但取給足。餘投井中。年月既",
    "X88n1645_002:0130c10": "累。頗不介意。時有一僧從乞百金。春曰。吾打草鞋。日",
    "X88n1645_002:0130c11": "充口腹。那得銀兩。僧曰。但肯捨。即有之。春曰。無不肯",
    "X88n1645_002:0130c12": "也。僧遂倩人淘井。適得百金而去。後時管春。被雷震",
    "X88n1645_002:0130c13": "死。有書生姓朱名元价。以硃題其背上云。佛不仁。三",
    "X88n1645_002:0130c14": "字。价後中狀元。官至禮部尚書。奉敕往高麗封王。王",
    "X88n1645_002:0130c15": "姓李名倧。王謂价曰。吾誕一子。今已八歲。竟不能言",
    "X88n1645_002:0130c16": "笑。而背上有硃字。不審是何祥祟。价令抱出。見字曰。",
    "X88n1645_002:0130c17": "吾冤屈汝也。遂即頓然言笑。价為王說其因緣。贊昔",
    "X88n1645_002:0130c18": "年少在方外親聞。惟忘其二人姓名。康熈十九年。贊",
    "X88n1645_002:0130c19": "年七十。至金陵禮報恩塔。遇河南周混源隱士。其父",
    "X88n1645_002:0130c20": "祖明時皆官在朝。源詳聞其事。及見高麗王拜价帖。",
    "X88n1645_002:0130c21": "其紙光澤堅厚。重如玉版。云云。識者。謂管春施福所",
    "X88n1645_002:0130c22": "致。以後生惡報。今生一身償之。而得為太子。豈不快",
    "X88n1645_002:0130c23": "乎。",
    "X88n1645_002:0130c24": "清",
    "X88n1645_002:0131a01": "羅定州○東安縣令。韓允嘉。康熈己酉年。謂鐵橋曰。",
    "X88n1645_002:0131a02": "余前生是泰嶽山某菴僧。來求吾家寄宿。父令其蔬",
    "X88n1645_002:0131a03": "飯留之。出接不復見。而嘉已[囗@力]地一聲矣(東莞張穆芝。別號鐵",
    "X88n1645_002:0131a04": "橋)。",
    "X88n1645_002:0131a05": "惠州○博羅縣。韓耳叔。文恪公之仲子。與張穆芝。劉",
    "X88n1645_002:0131a06": "兩成為友。大清初。死於難。託生兩成為子。未生之前。",
    "X88n1645_002:0131a07": "兩成夢耳叔入室。遂產。及能言。劉有姑。戲之曰。汝為",
    "X88n1645_002:0131a08": "誰。頓然應聲曰。我父為官。我兄為和尚。我為人害。今",
    "X88n1645_002:0131a09": "五年。不復記憶。穆因喜續三生之緣。以詩寄兩成曰。",
    "X88n1645_002:0131a10": "流浪何無已。重來亦可悲。寧忘當日語。賴見再生時。",
    "X88n1645_002:0131a11": "夢幻真何定。恩仇且勿癡。吾慚空住世。尚是舊鬚眉",
    "X88n1645_002:0131a12": "(叔兄出家。字祖心。別號剩人。其母明末持齋。臨終謂家人曰。吾往廣州鄺緒生國學家去。後家人徃訪。果其誕",
    "X88n1645_002:0131a13": "晨。即終日。為緒第五子。由佛山崔夫人。嘗徃韓宅。說鄺家合門。歸信三寶故也。或曰。人命終後。識神即往投胎。",
    "X88n1645_002:0131a14": "今云何入室乃產。答曰。如上天神云。人稟七識。識各有神。心識為主。主雖前去。餘神守護。故見其現形也。或先",
    "X88n1645_002:0131a15": "已有在胎者。以惡業故。應在胎終。由母善業。別有他人來代之者。亦有人未死。而暴死者。甦已見其在地獄受",
    "X88n1645_002:0131a16": "罪矣)。",
    "X88n1645_002:0131a17": "湖廣○蓮胤長老。住端州法輪寺。向橋曰。吾師兄某。",
    "X88n1645_002:0131a18": "住山獨處。日誦法華。恒有一雉。日來聽經畢。則便飛",
    "X88n1645_002:0131a19": "去。後數日不見來。去山十里。有鄉紳某。遣使至山。謂",
    "X88n1645_002:0131a20": "師曰。昨夢令徒。託生家主為子。今遣我來。相聞吾師。",
    "X88n1645_002:0131a21": "然近來日夜啼不止。請師一過看之。師自顧無徒。惟",
    "X88n1645_002:0131a22": "有一雉。輒來聽經。今不見數日。或是彼雉乘經功德。",
    "X88n1645_002:0131a23": "得為人耶。遂往其家。彼抱兒出。即止啼歡喜。以此為",
    "X88n1645_002:0131a24": "信焉。",
    "X88n1645_002:0131b01": "潮州○王教官。為福建教授。有一箍桶翁。每日得銀。",
    "X88n1645_002:0131b02": "則以三分。買香燭供佛。及死無財以殯。王教授。哀其",
    "X88n1645_002:0131b03": "無報應。齋中拈筆自書紙曰。箍桶日三分。燒香不顧",
    "X88n1645_002:0131b04": "貧。天空佛不見。死可問閻君。王教官。聞州官生子。往",
    "X88n1645_002:0131b05": "賀之。州官曰。得子甚怪。背有數字。問字何云。曰箍桶",
    "X88n1645_002:0131b06": "日三分。王曰。余自書也。何為而現於此。令人趨往案",
    "X88n1645_002:0131b07": "頭。取來更看。兒背字已沒。託生之理。可為顯矣。斯與",
    "X88n1645_002:0131b08": "吾莞縣尹。舒應龍子探花弘志。同書字於背也。志再",
    "X88n1645_002:0131b09": "生為弘慈。其人今戊申五十餘歲猶存(右四出鐵橋集)。",
    "X88n1645_002:0131b10": "(舒應龍。廣西人。子弘志。弱冠中探花。未幾而卒。龍以",
    "X88n1645_002:0131b11": "朱書其背。願再生吾家。後果托生龍之田舍。見字。遂",
    "X88n1645_002:0131b12": "送龍育字弘慈。中鄉試。公車經廣東。至東莞。拜龍生",
    "X88n1645_002:0131b13": "祠)。",
    "X88n1645_002:0131b14": "附遺",
    "X88n1645_002:0131b15": "譚景升○南唐初。隱士譚景升。與陳摶為友。著化書。",
    "X88n1645_002:0131b16": "百十篇。屬宋齊丘為序。其六十六篇。有曰。梓潼帝君",
    "X88n1645_002:0131b17": "言。予受業報。為卬池龍。羇於積水之下。連年旱虐。水",
    "X88n1645_002:0131b18": "復為泥。身既廣大。無穴可容。烈日上臨。內外熱惱。諸",
    "X88n1645_002:0131b19": "鱗甲中。各生小蟲。咂齧困苦。一日晨涼。天光忽開。五",
    "X88n1645_002:0131b20": "色雲氣。浮空而過。中有瑞相。紺髮螺旋。金容月瑩。山",
    "X88n1645_002:0131b21": "靈河伯。萬眾稽首。讚歎歡喜。聲動天地。天香繚繞。隨",
    "X88n1645_002:0131b22": "處生春。予乃仰首哀號。乞垂救度。萬靈諸聖。咸謂予",
    "X88n1645_002:0131b23": "曰。此西方大聖正覺世尊釋迦文佛也。今以教法流",
    "X88n1645_002:0131b24": "行東土。隨教化身。將往中國。汝既遭逢。宿業可脫。予",
    "X88n1645_002:0131b25": "乃身自踴躍。入天光中。具陳往昔報應之理。世尊告",
    "X88n1645_002:0131c01": "曰。善哉。帝子。汝於向來。孝忠國家。又復憫世。生護持",
    "X88n1645_002:0131c02": "心。因果未周。仇敵相爭。以人我相。肆興殘忍。遷怒於",
    "X88n1645_002:0131c03": "物。業債當償。今復自悔。欲求解脫。汝於此時。復有冤",
    "X88n1645_002:0131c04": "親之想。與夫瞋恚愚癡之念否。予聞至理。心地開朗。",
    "X88n1645_002:0131c05": "內外罄然。如虗空住。自顧其身。隨念消滅。復為男子。",
    "X88n1645_002:0131c06": "得灌頂智。是予歸依然(出蜀梓潼帝君廟記○見佛金容歡喜。故自感好相。得灌",
    "X88n1645_002:0131c07": "頂智。故得聰睿。為文昌)。",
    "X88n1645_002:0131c08": "南唐○邊鎬。初生父母夢。謝靈運入室。故小名康樂。",
    "X88n1645_002:0131c09": "仕南唐。以都虞侯。從查文徽克建州。凡所俘獲皆全",
    "X88n1645_002:0131c10": "之。建人謂之邊佛子。及克潭州。市不易肆。謂之邊菩",
    "X88n1645_002:0131c11": "薩。既而為節度使。設齋供。盛修佛事。潭人謂之邊和",
    "X88n1645_002:0131c12": "尚(出五代史)。",
    "X88n1645_002:0131c13": "南宋○高宗。徽宗第九子。徽宗夢武肅錢王入室。已",
    "X88n1645_002:0131c14": "而生帝(出稽古略)。",
    "X88n1645_002:0131c16": "音釋",
    "X88n1645_002:0131c17": "渝音于。變也。",
    "X88n1645_002:0131c18": "殛音戟。誅也。",
    "X88n1645_002:0131c19": "鯀同鯀。音袞。禹父名也。",
    "X88n1645_002:0131c20": "黃能下乃帶切。音耐。三足鼈。謂之能。",
    "X88n1645_002:0131c21": "鶗鴂上音題。下音厥。一名子規。",
    "X88n1645_002:0131c22": "鵠音斛。黃鵠。鴻鵠。又音谷。小鳥也。",
    "X88n1645_002:0131c23": "黿音元。似鼈而大也。",
    "X88n1645_002:0131c24": "麞音張。麋大於鹿有角。麞似麂而小無角。",
    "X88n1645_002:0132a01": "麂音己。麋屬。",
    "X88n1645_002:0132a02": "[鴝-口+(冰-水)]音欣。鸇鳥。一名晨風。黃色燕頷。飛疾。擊鳩鴿食",
    "X88n1645_002:0132a03": "之。",
    "X88n1645_002:0132a04": "雒音洛。今之角鴟。一名鵂鶹。",
    "X88n1645_002:0132a05": "五取蘊色受想行識。色是身。餘四是心。心是名也。",
    "X88n1645_002:0132a06": "榍音屑。",
    "X88n1645_002:0132a07": "雉音池上聲。一名野鷄。雄者有冠長尾。身有文采。",
    "X88n1645_002:0132a08": "喜鬥。",
    "X88n1645_002:0132a09": "岐嶷上音奇。下音逆。謂小兒有知識也。",
    "X88n1645_002:0132a10": "喙音誨。鳥嘴。",
    "X88n1645_002:0132a11": "钁丘縛切。匡入聲。犬鉏也。",
    "X88n1645_002:0132a12": "辯同辯。俗字。",
    "X88n1645_002:0132a13": "噱極虐切。彊入聲。笑也。",
    "X88n1645_002:0132a14": "龥音豫。頓首呼也。",
    "X88n1645_002:0132a15": "眇音藐。一目小。",
    "X88n1645_002:0132a16": "阿練梵語具云阿練若。此云寂靜。是僧住處也。",
    "X88n1645_002:0132a17": "泝音素。逆流而上曰泝。洄又向也。水欲下違之而",
    "X88n1645_002:0132a18": "上也。",
    "X88n1645_002:0132a19": "八難一地獄。二畜生。三餓鬼。四長壽天。五北俱盧",
    "X88n1645_002:0132a20": "州。六盲聾瘖瘂。七世智辯聰。八生在佛前佛後。此",
    "X88n1645_002:0132a21": "之八處。雖感報苦樂有異。而皆障礙。不得見佛聞",
    "X88n1645_002:0132a22": "佛正法。其長壽天。壽五百劫。外道修無想定。生此",
    "X88n1645_002:0132a23": "天也。北州壽一千歲。以著樂故。不受教化。故佛法",
    "X88n1645_002:0132a24": "不至也。世智辯聰。以世人邪智聰利。惟　耽習外書。",
    "X88n1645_002:0132b01": "不信佛經因果之教。是為障難也。",
    "X88n1645_002:0132b02": "三寶佛。法。僧也。佛者覺也。生死長夜。人不自覺。惟",
    "X88n1645_002:0132b03": "佛覺悟。於三大無數劫。修行六度萬行。福智圓滿。",
    "X88n1645_002:0132b04": "故稱大覺也。法者。佛說三藏一切經書。令人去惡",
    "X88n1645_002:0132b05": "修善。離欲出世。得無生滅也。僧者。清淨和合眾也。",
    "X88n1645_002:0132b06": "是菩薩。及羅漢。乃至受佛二百五十大戒人也。無",
    "X88n1645_002:0132b07": "犯故云清淨。六和同均。故云和合也。",
    "X88n1645_002:0132b08": "緣覺亦名獨覺。出無佛世。無師自悟十二因緣。而",
    "X88n1645_002:0132b09": "出生死。是中乘聖人。梵語辟支佛是也。",
    "X88n1645_002:0132b10": "阿羅漢此云無生。謂後世不受生死也。亦云無著。",
    "X88n1645_002:0132b11": "不著煩惱生死故也。亦云應真。此是小乘聲聞聖",
    "X88n1645_002:0132b12": "人也。",
    "X88n1645_002:0132b13": "譖音簪去聲。讒毀也。",
    "X88n1645_002:0132b14": "毳音吹去聲。獸毛輭細者。",
    "X88n1645_002:0132b15": "箍音孤。以篾束物也。",
    "X88n1645_002:0132b16": "了音鳥。懸物也。",
    "X88n1645_002:0132b17": "疊音牒。重也。厚也。墮也。累也。積也。",
    "X88n1645_002:0132b18": "三災謂小三災。一刀兵。二疾疫。三飢饉。",
    "X88n1645_002:0132b19": "八苦一生苦。二老苦。三病苦。四死苦。五愛別離苦。",
    "X88n1645_002:0132b20": "六怨憎會苦。七求不得苦。八大小諸橫禍苦。",
    "X88n1645_002:0132b21": "宋郊附後。",
    "X88n1645_002:0132b23": "阿修羅道",
    "X88n1645_002:0132b24": "梵語阿修羅。亦云阿素洛。又云阿須倫。華言非天。其",
    "X88n1645_002:0132c01": "宮殿園林。皆七寶成。似天而非天也。又云無端正。謂",
    "X88n1645_002:0132c02": "男醜女端正故。或云不飲酒。而有鬼。畜。天道也。其天",
    "X88n1645_002:0132c03": "道攝者。居須彌山空處寶城之中。鬼道攝者。居大海",
    "X88n1645_002:0132c04": "邊。或大山石壁之內。畜道攝者。居大海底。海水在上。",
    "X88n1645_002:0132c05": "有風持如雲。不入其宮。如人觀天也。起世經云。須彌",
    "X88n1645_002:0132c06": "山王東面。過千由旬。大海下。有鞞摩質多阿修羅王",
    "X88n1645_002:0132c07": "國土。縱廣八萬由旬。大城中宮殿。名曰設摩啻。縱廣",
    "X88n1645_002:0132c08": "一萬由旬。七重欄楯。七重金銀鈴網。七重行樹。莊嚴",
    "X88n1645_002:0132c09": "校飾。七重城壁。皆七寶合成。園池華果。眾鳥和鳴。廣",
    "X88n1645_002:0132c10": "如經說。此不繁錄。須彌山南面。過千由旬。大海下。有",
    "X88n1645_002:0132c11": "踊躍阿修羅王宮殿。縱廣八萬由旬。須彌山西面。去",
    "X88n1645_002:0132c12": "千由旬。有奢婆羅阿修羅王宮殿。縱廣如前。須彌山",
    "X88n1645_002:0132c13": "北面。過千由旬。大海下。有羅睺羅阿修羅王宮殿住",
    "X88n1645_002:0132c14": "處。廣大妙好。如前相似。侍女眷屬。不可稱計。共相娛",
    "X88n1645_002:0132c15": "樂。恣情愛樂。自餘臣妾。左右僕使倍多。備如經說。不",
    "X88n1645_002:0132c16": "能具述。阿修羅王。壽數不完。少出多減。本身長一百",
    "X88n1645_002:0132c17": "由旬。乃至七百由旬。化身高十六萬八千由旬。立大",
    "X88n1645_002:0132c18": "海底。與須彌山齊。有大幻術。常與忉利天鬬。日月放",
    "X88n1645_002:0132c19": "光射其目。以手遮障。世人見之。謂日月薄蝕。由福不",
    "X88n1645_002:0132c20": "如天。故常戰敗。即引兵竄入藕絲孔中。彼等皆由前",
    "X88n1645_002:0132c21": "世持戒。好勝布施。作下品十善業之所感報。而心多",
    "X88n1645_002:0132c22": "謟慢。不能忍辱。故受此身。由其持戒布施。故宮殿七",
    "X88n1645_002:0132c23": "寶所成。由不忍辱。故生相醜惡。謟慢好勝。故常與天",
    "X88n1645_002:0132c24": "鬬。業報差別經云。具十種業。得阿修羅報。一身行微",
    "X88n1645_002:0133a01": "惡。二口行微惡。三意行微惡。四起於憍慢。五起於我",
    "X88n1645_002:0133a02": "慢。六起增上慢。七起於大慢。八起於邪慢。九起於慢",
    "X88n1645_002:0133a03": "慢。十迴諸善根向阿修羅趣。正法念經云。修羅居在",
    "X88n1645_002:0133a04": "五住處。一在地上。眾相山中。(七山金山。及諸石壁中)其力最劣。",
    "X88n1645_002:0133a05": "二在須彌山北。入海二萬一千由旬。有修羅名曰羅",
    "X88n1645_002:0133a06": "睺。統領無量阿修羅眾。三復過二萬一千由旬。有修",
    "X88n1645_002:0133a07": "羅名曰勇健。四復過二萬一千由旬。有修羅名曰華",
    "X88n1645_002:0133a08": "鬘。五復過二萬一千由旬。有修羅名曰毗摩質多。此",
    "X88n1645_002:0133a09": "中出聲。徹於海外。云我是毗摩質多阿修羅。(毗摩質多。此云",
    "X88n1645_002:0133a10": "高響)第一羅睺阿修羅王。有四玉女。從憶念生。一名如",
    "X88n1645_002:0133a11": "影。二名諸香。三名妙林。四名勝德。即此四女。一一皆",
    "X88n1645_002:0133a12": "有十二那由他侍女。以為眷屬。悉皆圍繞阿修羅王。",
    "X88n1645_002:0133a13": "共相娛樂。恣情愛樂。不可具說。勇健阿修羅。威勢次",
    "X88n1645_002:0133a14": "勝。華鬘阿修羅。威勢更勝。毗摩質多阿修羅。威勢眷",
    "X88n1645_002:0133a15": "屬倍數。更不可稱計。自餘臣妾左右僕使。亦不可說。",
    "X88n1645_002:0133a16": "即知貴賤懸殊。不可一槩而論。阿修羅。壽各各不同。",
    "X88n1645_002:0133a17": "或有壽五百歲者。人間五百年。彼為一日一夜。或有",
    "X88n1645_002:0133a18": "壽六千歲。人間六百年。彼為一日一夜。或有壽七千",
    "X88n1645_002:0133a19": "歲。人間七百年。彼為一日一夜。其殿大小。各各不同。",
    "X88n1645_002:0133a20": "復能變化其身。隨意種種能作。又云。修羅衣食自然。",
    "X88n1645_002:0133a21": "冠纓衣服。純以七寶鮮潔。同天所餐。飲食隨念而有。",
    "X88n1645_002:0133a22": "百味具足。與天同等。如大論說。彼之衣食。雖復勝人。",
    "X88n1645_002:0133a23": "其若喫時。是則不如人也。謂彼凡所食時。末後一口。",
    "X88n1645_002:0133a24": "要變作青泥。亦如龍王。雖食百味。末後一口。要當變",
    "X88n1645_002:0133b01": "作蝦蟇。是故經說。不如人也。阿含經云。阿修羅有大",
    "X88n1645_002:0133b02": "威力。而生念言。此忉利天王。及日月諸天。行我頭上。",
    "X88n1645_002:0133b03": "誓取日月以為耳璫。日月天子見已。各懷恐怖。不寧",
    "X88n1645_002:0133b04": "本處。以其形可畏故。日月威德。有大神力。住壽一中",
    "X88n1645_002:0133b05": "劫。復是世間眾生福祐。日月不為阿修羅所觸惱。時",
    "X88n1645_002:0133b06": "阿修羅。漸大瞋恚。即命舍摩梨。毗摩質多。二阿修羅",
    "X88n1645_002:0133b07": "王。及諸大臣。各辦兵仗。往與天戰。時難陀。跋難陀。二",
    "X88n1645_002:0133b08": "大龍王。身繞須彌。周圍七帀。山動雲布。以尾打水。大",
    "X88n1645_002:0133b09": "海浪冠須彌。忉利天曰。阿修羅欲戰矣。諸龍鬼神等。",
    "X88n1645_002:0133b10": "各持兵仗。從次交鬬。天若不如。皆奔四天王宮。嚴駕",
    "X88n1645_002:0133b11": "攻伐。先白帝釋。帝釋告上夜摩天。乃至他化自在天。",
    "X88n1645_002:0133b12": "無數天眾。及諸龍鬼。前後圍繞。帝釋命曰。我軍若勝。",
    "X88n1645_002:0133b13": "以五繫縛毗摩質多阿修羅。將還善法堂。我欲觀之。",
    "X88n1645_002:0133b14": "修羅亦曰。我眾若勝。以五繫縛帝釋。還七葉堂。我欲",
    "X88n1645_002:0133b15": "觀之。一時大戰。兩不相傷。但觸身體。生於痛惱。於是",
    "X88n1645_002:0133b16": "帝釋現身。乃有千眼。執金剛杵。頭出煙燄。修羅見之。",
    "X88n1645_002:0133b17": "乃退敗。即擒質多修羅。繫縛將還。遙見帝釋。便肆惡",
    "X88n1645_002:0133b18": "口。帝釋答曰。我欲共汝講說道義。何須惡口。觀佛三",
    "X88n1645_002:0133b19": "昧經云。此毗摩質多羅阿修羅王。其兒長大。見於諸",
    "X88n1645_002:0133b20": "天采女圍繞。即白母言。人皆伉儷。我何獨無。其母告",
    "X88n1645_002:0133b21": "曰。香山有神。名乾闥婆。其神有女。容姿美妙。色踰白",
    "X88n1645_002:0133b22": "玉。身諸毛孔。出妙音聲。甚適我意。今為汝聘。適汝願",
    "X88n1645_002:0133b23": "否。子言。善哉善哉。願母往求。爾時其母。行詣香山。告",
    "X88n1645_002:0133b24": "彼樂神。我有一子。威力自在。於四天下。而無等倫。汝",
    "X88n1645_002:0133c01": "有令女。可適吾子。其女聞已。願樂隨從。時阿修羅子。",
    "X88n1645_002:0133c02": "納彼女已。未久之間。即便懷孕。經於千歲。乃生一女。",
    "X88n1645_002:0133c03": "其女顏容。端正挺特。天上天下。更無有比。面上姿媚。",
    "X88n1645_002:0133c04": "八萬四千。左邊右邊。各有八萬四千。前後亦爾。阿修",
    "X88n1645_002:0133c05": "羅見。以為殊異。如月處星。甚為奇特。天帝釋憍尸迦",
    "X88n1645_002:0133c06": "聞。求女為妻。修羅聞喜。以女妻之。帝釋立字。號曰悅",
    "X88n1645_002:0133c07": "意(梵語舍脂)諸天見之。歎未曾有。視東忘西。視南忘北。乃",
    "X88n1645_002:0133c08": "至毛髮。皆生悅樂。帝釋至歡喜園。共諸采女。入池遊",
    "X88n1645_002:0133c09": "戲。爾時悅意。即生嫉妒。遣五夜叉。往白父王。今此帝",
    "X88n1645_002:0133c10": "釋。不復見寵。與諸采女。自共遊戲。父聞此語。心生瞋",
    "X88n1645_002:0133c11": "恚。即興四兵。往攻帝釋。立大海水。踞須彌山頂。九百",
    "X88n1645_002:0133c12": "九十九手。同時俱作。撼善見城。搖須彌山。四大海水。",
    "X88n1645_002:0133c13": "一時波動。帝釋驚怖。靡知所趣。時宮有神。白天帝言。",
    "X88n1645_002:0133c14": "莫大驚怖。過去佛說。般若波羅蜜。王當誦持鬼兵自",
    "X88n1645_002:0133c15": "碎。是時帝釋坐善法堂。燒眾名香。發大誓願。般若波",
    "X88n1645_002:0133c16": "羅蜜。是大明呪。是無上呪。是無等等呪。真實不虗。我",
    "X88n1645_002:0133c17": "持此法。當成佛道。令阿修羅。自然退散。作是語時。於",
    "X88n1645_002:0133c18": "虗空中。有刀輪自然而下。當阿修羅上。時修羅耳鼻",
    "X88n1645_002:0133c19": "手足。一時盡落。令大海水赤如蜯珠。時阿修羅。即便",
    "X88n1645_002:0133c20": "驚怖。遁走無處。遂入藕絲孔中。",
    "X88n1645_002:0133c21": "西域",
    "X88n1645_002:0133c22": "天竺○清辯論師。雅量弘遠。至德深邃。外示僧佉之",
    "X88n1645_002:0133c23": "服。內弘龍猛之學。靜而思曰。非慈氏成佛。誰決我疑。",
    "X88n1645_002:0133c24": "遂於觀自在菩薩像前。誦隨心陀羅尼。絕粒飲水。時",
    "X88n1645_002:0134a01": "歷三載。觀自在菩薩。現妙色身。謂論師曰。何所志乎。",
    "X88n1645_002:0134a02": "對曰。願留此身。待見慈氏。觀自在菩薩曰。人身危脆。",
    "X88n1645_002:0134a03": "世間浮幻。宜修勝善。願生覩史多天。於斯禮覲。尚速",
    "X88n1645_002:0134a04": "得見。論師曰。志不可奪。心不可二。菩薩曰。若然者。宜",
    "X88n1645_002:0134a05": "往南天竺。大安達羅國。城南不遠。有大山巖。執金剛",
    "X88n1645_002:0134a06": "神所。至誠誦持執金剛陀羅尼者。當遂此願。論師於",
    "X88n1645_002:0134a07": "是往而誦焉。三歲之後。神乃謂曰。汝何所願。若此勤",
    "X88n1645_002:0134a08": "勵。論師曰。願留此身。待見慈氏。觀自在菩薩。指遣來",
    "X88n1645_002:0134a09": "請。成我願者。其在神乎。神乃授方。而謂之曰。此巖石",
    "X88n1645_002:0134a10": "內。有阿素洛宮。如法行請。石壁當開。開即入中。可以",
    "X88n1645_002:0134a11": "待見。論師曰。幽居無覩。詎知佛興。神曰。慈氏出世。我",
    "X88n1645_002:0134a12": "當相報。論師受命。專精誦持。復歷三載。初無異念。呪",
    "X88n1645_002:0134a13": "芥子以擊石壁。豁然洞開。是時百千萬眾。觀覩忘返。",
    "X88n1645_002:0134a14": "論師跨其戶。而告眾曰。吾久祈請。待見慈氏。聖靈警",
    "X88n1645_002:0134a15": "祐。大願斯遂。宜可入此。同見佛興。聞者怖駭。莫敢履",
    "X88n1645_002:0134a16": "戶。謂是毒蛇之窟。恐喪身命。再三告語。惟有六人從",
    "X88n1645_002:0134a17": "入。論師顧謝時眾。從容而入。入之既已。石壁還合。眾",
    "X88n1645_002:0134a18": "皆怨嗟。恨前言之過也(出唐西域記○慈氏即彌勒。龍猛。舊云龍樹)。",
    "X88n1645_002:0134a19": "中印度○玄奘法師云。貞觀十三年。奘在中印度。摩",
    "X88n1645_002:0134a20": "伽陀國。那蘭陀寺。見一俗人說云。有一人好色。每承",
    "X88n1645_002:0134a21": "經言。修羅生男極醜。生女端正。聞彼山內。有阿修羅",
    "X88n1645_002:0134a22": "窟。別有宮殿。甚精殊好。同天佳妙。其人思欲見修羅",
    "X88n1645_002:0134a23": "女。共為匹對。常受持呪。精勤三年。三年將滿。所祈遂",
    "X88n1645_002:0134a24": "願。其人先有弟子親友。臨去。召弟子相伴同去。弟子",
    "X88n1645_002:0134b01": "於時亦隨同行。既呪有徵。遂到宮門。門首儅者極嚴。",
    "X88n1645_002:0134b02": "至誠求請門人。令通夫人。門人為通。具述來意。修羅",
    "X88n1645_002:0134b03": "女喜。報守門人云。來者幾人。報云二人。女報門人。誦",
    "X88n1645_002:0134b04": "呪者來入。同伴者且住門外。門人來報。誦呪者引入。",
    "X88n1645_002:0134b05": "弟子見引入已。自身不覺已到自家舍南門立。自爾",
    "X88n1645_002:0134b06": "已來。更不知彼人消息。弟子因此發心。捨家修道。願",
    "X88n1645_002:0134b07": "在伽藍供養三寶。其人具向奘說。述此因緣(印度即天竺)。",
    "X88n1645_002:0134b08": "中天竺○瞻波國。西南山石澗中。有修羅窟。有人因",
    "X88n1645_002:0134b09": "遊山修道。遇此窟。人遂入中。見有修羅宮殿處。妙精",
    "X88n1645_002:0134b10": "華卉。乍類天宮。園池林果。不可盡述。阿修羅眾。既見",
    "X88n1645_002:0134b11": "斯人。希來到此。語云。汝能久住此否。答云。欲還本處。",
    "X88n1645_002:0134b12": "修羅既見不在。遂施一桃。與彼食訖。修羅語言。汝宜",
    "X88n1645_002:0134b13": "急出。恐汝身大。窟不能容。言訖走出。身遂增長。形貌",
    "X88n1645_002:0134b14": "麤大。頭纔出。身大孔塞。遂不出盡。自爾以來。年向數",
    "X88n1645_002:0134b15": "百。唯有大頭。如三碩甕。人見共語。具說此緣。人愍語",
    "X88n1645_002:0134b16": "云。我等鑿石令汝身出。其事云何。答云。恩澤。人奏國",
    "X88n1645_002:0134b17": "王。具述此意。君臣共議。此非凡人。力敵千夫。若鑿令",
    "X88n1645_002:0134b18": "出。儻有不測之意。誰能抗之。因此依舊。時人號為大",
    "X88n1645_002:0134b19": "頭仙人。唐國使人王玄策。已三度至彼。以手摩頭。共",
    "X88n1645_002:0134b20": "語了了分明。近有山內。野火燒頭焦黑。命猶不死。西",
    "X88n1645_002:0134b21": "國志六十卷。國家修撰。奉敕令諸學士畫圖。集在中",
    "X88n1645_002:0134b22": "臺。復有四十卷。從麟德三年起首。至乾封元年夏末",
    "X88n1645_002:0134b23": "方訖。臨。見玄策。具述此事(出西國志)。",
    "X88n1645_002:0134b24": "(問曰。阿修羅道。人何少耶。答曰。其生修羅道者無報。",
    "X88n1645_002:0134b25": "故人不得而知之。觀上經文。即自知不少矣)。",
    "X88n1645_002:0134c01": "六道集卷二",
    "X88n1645_002:0134c03": "音釋",
    "X88n1645_002:0134c04": "羅睺羅此云執日。",
    "X88n1645_002:0134c05": "竄音爨。逃也。藏匿也。",
    "X88n1645_002:0134c06": "那由他此云萬億。",
    "X88n1645_002:0134c07": "蝦蟇上音遐。下音麻。俗作蟆。青蛙。俗名蛤蟈。",
    "X88n1645_002:0134c08": "難陀。跋難陀龍難陀。此云喜。跋難陀。此云近喜。",
    "X88n1645_002:0134c09": "伉儷上音康去聲。下音例。伉儷配偶也。",
    "X88n1645_002:0134c10": "乾闥婆此云香陰。天帝樂神。",
    "X88n1645_002:0134c11": "四兵象。馬。車。步。",
    "X88n1645_002:0134c12": "撼含字上聲。搖動也。",
    "X88n1645_002:0134c13": "儅當字去聲。正中也。",
    "X88n1645_002:0134c14": "帀俗作匝非。",
    "X88n1645_002:0134c15": "宋郊少時隨父任應山讀書。見犬水漂蟻穴至郭。",
    "X88n1645_002:0134c16": "編竹橋渡之。後以陰德中狀元。今渡蟻橋蹟。現在",
    "X88n1645_002:0134c17": "湖廣應山縣治南也。"
}