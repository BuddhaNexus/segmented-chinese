{
    "T33n1716_001:0681a02": "No. 1716 [cf. No. 262]",
    "T33n1716_001:0681a03": "法華私記緣起法華私記緣起",
    "T33n1716_001:0681a05": "沙門灌頂述",
    "T33n1716_001:0681a06": "大法東漸，《僧史》所載，詎有幾人不曾聽講，",
    "T33n1716_001:0681a07": "自解佛乘者乎？縱令發悟，復能入定得陀",
    "T33n1716_001:0681a08": "羅尼者不？縱具定慧，復帝京弘二法不？縱",
    "T33n1716_001:0681a09": "令盛席，謝遣徒眾隱居山谷不？縱避世守",
    "T33n1716_001:0681a10": "玄，被徵為二國師不？縱帝者所尊，太極對",
    "T33n1716_001:0681a11": "御講《仁王般若》不？縱正殿宣揚，為主上三",
    "T33n1716_001:0681a12": "禮不？縱令萬乘屈膝，百高座百官稱美讚歎，",
    "T33n1716_001:0681a13": "彈指喧殿不？縱道俗顒顒，玄悟《法華》圓意",
    "T33n1716_001:0681a14": "不？縱得經意，能無文字，以樂說辯，晝夜流",
    "T33n1716_001:0681a15": "瀉不？唯我智者，具諸功德。幸哉灌頂，昔於",
    "T33n1716_001:0681a16": "建業，始聽經文；次在江陵，奉蒙玄義；晚還",
    "T33n1716_001:0681a17": "台嶺，仍值鶴林。荊揚往復，途將萬里，前後",
    "T33n1716_001:0681a18": "補接，纔聞一遍。非但未聞不聞，亦乃聞者",
    "T33n1716_001:0681a19": "未了，卷舒鑽仰，彌覺堅高，猶恨緣淺，不再",
    "T33n1716_001:0681a20": "不三，諮詢無地，如犢思乳。並復惟念：斯言",
    "T33n1716_001:0681a21": "若墜，將來可悲。《涅槃》明若樹若石，今經稱",
    "T33n1716_001:0681a22": "若田若里，聿遵聖典，書而傳之，《玄》、《文》各十",
    "T33n1716_001:0681a23": "卷。或以經論誠言，符此深妙；或標諸師異",
    "T33n1716_001:0681a24": "解，驗彼非圓。後代行者，知甘露門之在茲。",
    "T33n1716_001:0681a25": "序王序王",
    "T33n1716_001:0681a26": "所言「妙」者，「妙」名不可思議也。所言「法」者，十",
    "T33n1716_001:0681a27": "界、十如、權實之法也。「蓮華」者，譬權實法也。",
    "T33n1716_001:0681a28": "良以妙法難解，假喻易彰！況意乃多，略擬",
    "T33n1716_001:0681a29": "前後，合成六也。一、為蓮故華，譬為實施權。",
    "T33n1716_001:0681b01": "文云「知第一寂滅，以方便力故，雖示種種",
    "T33n1716_001:0681b02": "道，其實為佛乘。」二、華敷譬開權，蓮現譬顯",
    "T33n1716_001:0681b03": "實。文云「開方便門，示真實相。」三、華落譬廢",
    "T33n1716_001:0681b04": "權，蓮成譬立實。文云「正直捨方便，但說",
    "T33n1716_001:0681b05": "無上道。」又蓮譬於本，華譬於迹，從本垂迹，",
    "T33n1716_001:0681b06": "迹依於本。文云「我實成佛來，久遠若斯。但",
    "T33n1716_001:0681b07": "教化眾生，作如是說：『我少出家，得三菩提。』」",
    "T33n1716_001:0681b08": "二、華敷譬開迹，蓮現譬顯本。文云「一切世",
    "T33n1716_001:0681b09": "間皆謂今始得道；我成佛來，無量無邊那由",
    "T33n1716_001:0681b10": "他劫。」三、華落譬廢迹，蓮成譬立本。文云「諸",
    "T33n1716_001:0681b11": "佛如來，法皆如是。為度眾生，皆實不虛。」是",
    "T33n1716_001:0681b12": "以先標妙法，次喻蓮華：蕩化城之執教，廢",
    "T33n1716_001:0681b13": "草庵之滯情；開方便之權門，示真實之妙",
    "T33n1716_001:0681b14": "理；會眾善之小行，歸廣大之一乘；上、中、下",
    "T33n1716_001:0681b15": "根，皆與記莂。又發眾聖之權巧，顯本地之",
    "T33n1716_001:0681b16": "幽微，故增道損生，位隣大覺。一期化導，事理",
    "T33n1716_001:0681b17": "俱圓，蓮華之譬，意在斯矣。「經」者，外國稱修",
    "T33n1716_001:0681b18": "多羅，聖教之都名。有翻、無翻，事如後釋。記者",
    "T33n1716_001:0681b19": "釋曰：蓋「序王」者，敘經玄意。玄意述於文心，",
    "T33n1716_001:0681b20": "文心莫過迹本。仰觀斯旨，眾義冷然。妙法",
    "T33n1716_001:0681b21": "蓮華，即敘名也；示真實之妙理，敘體也；歸",
    "T33n1716_001:0681b22": "廣大之一乘，敘宗也；蕩化城之執教，敘用",
    "T33n1716_001:0681b23": "也；一期化圓，敘教也；六譬，敘迹本也。文略",
    "T33n1716_001:0681b24": "意周矣。",
    "T33n1716_001:0681b25": "私序王私序王",
    "T33n1716_001:0681b26": "夫理絕偏圓，寄圓珠而談理；極非遠近，託",
    "T33n1716_001:0681b27": "寶所而論極。極會圓冥，事理俱寂。而不寂",
    "T33n1716_001:0681b28": "者，良由耽無明酒，雖繫珠而不覺；迷涅槃",
    "T33n1716_001:0681b29": "道，路弗遠而言長。聖主世尊！愍斯倒惑，四",
    "T33n1716_001:0681c01": "華六動，開方便之門，三變千踊，表真實之地，",
    "T33n1716_001:0681c02": "咸令一切普得見聞。發祕密之奧藏，稱之",
    "T33n1716_001:0681c03": "為妙。示權實之正軌，故號為法。指久遠之",
    "T33n1716_001:0681c04": "本果，喻之以蓮。會不二之圓道，譬之以",
    "T33n1716_001:0681c05": "華。聲為佛事，稱之為經。圓詮之初，目之為",
    "T33n1716_001:0681c06": "序。序類相從，稱之為品。眾次之首，名為第",
    "T33n1716_001:0681c07": "一。釋曰：談記是敘名；會冥是敘體；圓珠是",
    "T33n1716_001:0681c08": "敘宗；俱寂是敘用；四華六動是敘教，本迹",
    "T33n1716_001:0681c09": "可知。此《妙法蓮華經》者，本地甚深之奧藏也。",
    "T33n1716_001:0681c10": "文云「是法不可示，世間相常住。」三世如來之",
    "T33n1716_001:0681c11": "所證得也。文云「是第一寂滅於道場知已，",
    "T33n1716_001:0681c12": "大事因緣出現於世。」始見我身，令入佛慧。",
    "T33n1716_001:0681c13": "為未入者，四十餘年，以異方便，助顯第一",
    "T33n1716_001:0681c14": "義。今正直捨方便，但說無上道。所言妙者，",
    "T33n1716_001:0681c15": "褒美不可思議之法也。又妙者，十法界、十如",
    "T33n1716_001:0681c16": "之法。此法即妙，此妙即法，無二無別，故言",
    "T33n1716_001:0681c17": "妙也。又妙者，自行權實之法妙也，故舉蓮",
    "T33n1716_001:0681c18": "華而況之也。又妙者，即迹而本，即本而迹，",
    "T33n1716_001:0681c19": "即非本非迹，或為開廢云云。又妙者，最勝脩",
    "T33n1716_001:0681c20": "多羅甘露之門，故言妙也。釋曰：妙無別體，",
    "T33n1716_001:0681c21": "體上褒美者，敘妙名也。妙即法界，法界即妙",
    "T33n1716_001:0681c22": "者，敘體也。自行權實者，敘宗也。本迹六喻者，",
    "T33n1716_001:0681c23": "敘用也。甘露門者，敘教也。"
}