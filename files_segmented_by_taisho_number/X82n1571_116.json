{
    "X82n1571_116:0699b03": "五燈全書卷第一百十六",
    "X82n1571_116:0699b05": "京都聖感禪寺住持(臣)僧　(超永)　編輯",
    "X82n1571_116:0699b06": "京都古華嚴寺住持(臣)僧　(超揆)　較閱　進",
    "X82n1571_116:0699b07": "呈",
    "X82n1571_116:0699b08": "　　曹洞宗",
    "X82n1571_116:0699b09": "　　　青原下三十七世隨錄",
    "X82n1571_116:0699b10": "建州松溪華嚴元錫弘恩禪師明瑞昌王四子也。生",
    "X82n1571_116:0699b11": "而眉目清奇。性不染俗。投博山來落[髟/采]。次參瀛山誾。",
    "X82n1571_116:0699b12": "常自閉門。一日見桃柳發暢。衝口成偈。誾痛罵者三",
    "X82n1571_116:0699b13": "日。後改參大好山。并示先壽昌用功處曰。知道始知",
    "X82n1571_116:0699b14": "山不好。翻身跳出祖師關之語。師即力究。出關上方",
    "X82n1571_116:0699b15": "丈。問祖祖相傳慧命源。請師的的明指出。誾乃據座",
    "X82n1571_116:0699b16": "師曰。須是和尚始得。誾曰。莫向鬼窟裏作活計。師彈",
    "X82n1571_116:0699b17": "指曰。也要和尚證盟。誾笑頷而記莂。繼住博山瀛山",
    "X82n1571_116:0699b18": "董岩諸剎　小參。師據座直視。良久曰。無如者部經",
    "X82n1571_116:0699b19": "文最簡切。會麼。若也不會。未免數他寶在。纔有是非。",
    "X82n1571_116:0699b20": "紛然不少。咄。念未生時尤妄覺。他羣不入始師兒。如",
    "X82n1571_116:0699b21": "何是不入他羣隊底。不是牝雞鳴。早已韓獹吠。要見",
    "X82n1571_116:0699b22": "金毛獅子麼。喝一喝曰。倒却門前繫驢橛　小參。心",
    "X82n1571_116:0699b23": "外無法。乃至學之智鑰。如貧得寶。受用無窮。雖身居",
    "X82n1571_116:0699b24": "九地。而聖位已齊諸聖。學千佛者寧無信諸。然而法",
    "X82n1571_116:0699c01": "外無心。又作麼生。問取剎竿風車子　小參。聖和凡",
    "X82n1571_116:0699c02": "何所別。醒將來一突兀。且道。喚甚麼作一突兀。向伊",
    "X82n1571_116:0699c03": "道作而不述　小參。上大人。至道無難。丘乙己。唯嫌",
    "X82n1571_116:0699c04": "揀擇。化三千。但莫憎愛。可知禮也。不須更說。珍重",
    "X82n1571_116:0699c05": "　師派天潢。丁茲版蕩。早具巢烏之行。鈯斧住山。真出",
    "X82n1571_116:0699c06": "世之標格。師生萬曆戊戌夏四月。沒於順治丙戌秋",
    "X82n1571_116:0699c07": "八月。壽四十有九。臘二十有八。奉全身墖於卍山之",
    "X82n1571_116:0699c08": "右(雪關誾嗣)。",
    "X82n1571_116:0699c09": "信州瀛山雲岫成巒禪師饒州余氏子。父性證。母王",
    "X82n1571_116:0699c10": "俱。奉佛茄素。幼而逢僧。有不捨之意。生來清澹。無所",
    "X82n1571_116:0699c11": "嗜好。年十九。閱雲棲七筆句語。依依不停。志欲出塵。",
    "X82n1571_116:0699c12": "投博山誾。脫白受具。得聆參禪二字。遂專心請益。典",
    "X82n1571_116:0699c13": "職侍寮。力究無門。復求進堂。倐爾見燈花墮地有省",
    "X82n1571_116:0699c14": "　住後上堂。紅日堂空照。清風匝地來。李桃春爛熳。",
    "X82n1571_116:0699c15": "松竹繞籬栽。祖師現成意。何必更登臺。雖然達磨遺",
    "X82n1571_116:0699c16": "下一隻皮鞋。是何意旨。良久曰。弄醜出乖　師誕上",
    "X82n1571_116:0699c17": "堂。水清月現。風動雲駛。本來面目。添眉插[此/束]。纔出母",
    "X82n1571_116:0699c18": "胎花甲周。光陰迅速一彈指。如夢如幻。代謝不已。知",
    "X82n1571_116:0699c19": "有者。案指發光。不知有者。舉心塵起。直須金烏啄破",
    "X82n1571_116:0699c20": "琉璃殻。玉兔推乾滄海底。正恁麼時。撥轉船頭。不妨",
    "X82n1571_116:0699c21": "優游自在(雪關誾關)。",
    "X82n1571_116:0699c22": "洪都奉新頭陀頴學弘敏禪師宜豐陳氏子。生不茹",
    "X82n1571_116:0699c23": "葷。閱楞嚴經。遂有出塵矢志。尋頭陀宗妙微薙染。參",
    "X82n1571_116:0699c24": "博山誾。入侍寮。看船沒子踪跡處話有省。隨往浙主",
    "X82n1571_116:0700a01": "大慈掌記室。一日入室。誾問。三世諸佛不知有。黧奴",
    "X82n1571_116:0700a02": "白牯却知有。子作麼生會。師曰。某甲口門窄。誾撫膝",
    "X82n1571_116:0700a03": "曰。道甚麼。師曰。昨日有人長短和尚虧。某甲與和尚",
    "X82n1571_116:0700a04": "解交。誾笑而頷之。復自武林還瀛山。師為第一座。誾",
    "X82n1571_116:0700a05": "印以偈曰。昔年招手不思歸。父子團圞信有時。滿月",
    "X82n1571_116:0700a06": "琅玕鱗甲異。潑天風雨濕龍衣。是冬誾涅槃。建窣堵。",
    "X82n1571_116:0700a07": "工竣。歸頭陀開法　時受業遷墖。上堂。就裏難名。有",
    "X82n1571_116:0700a08": "客堪稱。浪子虗中不載。無人打破圈兒。不敢吠影尋",
    "X82n1571_116:0700a09": "樁。祇貴知恩有地。南陽忠國師。於無陰陽地上。建一",
    "X82n1571_116:0700a10": "座無縫墖。巧飛鈴鐸。妙叶烟雲。八面玲瓏。不事丹雘。",
    "X82n1571_116:0700a11": "肅宗皇帝。領荷全機。無忝外護。是佛心天子。却後侍",
    "X82n1571_116:0700a12": "者耽源。轉折傷奇。弄得七穿八穴。帶累他古今多少",
    "X82n1571_116:0700a13": "人。薰沐歸心。向胡餅裏討汁。即令汾陽有尊酒片肉",
    "X82n1571_116:0700a14": "遣不去。者些野鬼閑神。爭似我頭陀老人。示一機一",
    "X82n1571_116:0700a15": "境。造次之流。向死樁上。活句裏描寫不來。正不知緇",
    "X82n1571_116:0700a16": "素分明。機緣有在。而今日之主伴靈興。若有自他方",
    "X82n1571_116:0700a17": "而湧現者。各各入奮迅三昧。將陳年未了公案。穵窟",
    "X82n1571_116:0700a18": "填坑。成就莊嚴。東湧西沒。可稱盡善盡美。雖然如此。",
    "X82n1571_116:0700a19": "只如我師棲遲隱密。且道。是陰陽地耶。無陰陽地耶。",
    "X82n1571_116:0700a20": "卓杖曰。眼底渾無金屑累。碌磚頑石盡生光　師生",
    "X82n1571_116:0700a21": "萬曆丙午正月二十四日。示寂康熈壬子冬十一月",
    "X82n1571_116:0700a22": "晦。世壽六十有六。僧臘四十有二。墖於本山(雪關誾嗣)。",
    "X82n1571_116:0700a23": "淮安觀音院南菴大依禪師元旦上堂。僧來豎拂。客",
    "X82n1571_116:0700a24": "至擎茶。有權有實。有照有用。三元歸句。一喝分宗。即",
    "X82n1571_116:0700b01": "賓即主。無古無今。觀音門下一齊生。按過活捉倒騎",
    "X82n1571_116:0700b02": "龍。直教解其粘去其縛。而不費離披之工。且道。觀音",
    "X82n1571_116:0700b03": "有何長處。遂拱手曰。仁風永扇。帝道咸和。汝等食其",
    "X82n1571_116:0700b04": "食。正其襟端坐　上堂。白雲無變識。包裹千差。青山",
    "X82n1571_116:0700b05": "無異心。發育萬有。從上聖人。談經三百餘會。末後拈",
    "X82n1571_116:0700b06": "花。刀刃若新發於硎。只為曾參一貫。令他函谷關前。",
    "X82n1571_116:0700b07": "紫氣橫豎。高三千丈。神光老子。依舊覓心了不可得。",
    "X82n1571_116:0700b08": "今日觀音門下。事同一家。騎燈籠。入露柱裏。拈露柱。",
    "X82n1571_116:0700b09": "在燈籠上。喝一喝曰。如是之法。我從佛聞　上堂。欲",
    "X82n1571_116:0700b10": "雪不雪。半晴半陰。彌勒打開布袋。釋迦瞠著眼睛。舉",
    "X82n1571_116:0700b11": "頭則便有尾。見俗則知有僧。所以道。逢人不出。出則",
    "X82n1571_116:0700b12": "便為人。只如今年去年。洞山說富。香嚴說貧。今日觀",
    "X82n1571_116:0700b13": "音門下。雖是人春四日。依舊喚作年新　解制上堂。",
    "X82n1571_116:0700b14": "柳葉生嫩黃。湖光漾虗碧。透過祖師關。急急通消息。",
    "X82n1571_116:0700b15": "諸人屋裏。一緉草鞋。一脚高。一脚低。不知踏過多少",
    "X82n1571_116:0700b16": "程途。宋雲依舊傳播不實。風吹乾。雨灑濕。經冬過夏。",
    "X82n1571_116:0700b17": "那裏有些顏色。孰知千山之遙萬木之隔。景物滿閻",
    "X82n1571_116:0700b18": "浮。彈指超微密。驀喝一喝曰。倒退三千　問如何是",
    "X82n1571_116:0700b19": "鳥道。師曰不行。曰如何是大圓鏡。師曰不照。曰如何",
    "X82n1571_116:0700b20": "是出格之談。師曰。滿口是　問如何是無位真人。師",
    "X82n1571_116:0700b21": "曰。七斤猫兒夜捕鼠　問如何是道。師曰。一去二三",
    "X82n1571_116:0700b22": "里。曰如何是道中人。師曰。烟村四五家。曰如何奉持。",
    "X82n1571_116:0700b23": "師曰。捕魚為業。兼種桑麻　問如何是親切句。師曰。",
    "X82n1571_116:0700b24": "掉棒打月　問如何是本生父母。師曰。總非汝親(嵩乳",
    "X82n1571_116:0700c01": "密嗣)。",
    "X82n1571_116:0700c02": "淮陰卓錫破崖弘繼禪師姑蘇濮氏子。上堂。大道不",
    "X82n1571_116:0700c03": "離目前。要且目前難覩。上看看為父為金。下看看為",
    "X82n1571_116:0700c04": "母為釜。南看看為日為電。北看看為月為水。東看看",
    "X82n1571_116:0700c05": "為長子為善鳴。西看看為少女為口舌。不知者懼作",
    "X82n1571_116:0700c06": "人境上會去。只恐入於林中。又是載鬼一車。瞎却雙",
    "X82n1571_116:0700c07": "瞳。何時得利見大人去。咄。東鄰殺牛。不如西鄰之禴",
    "X82n1571_116:0700c08": "祭　問如何是得力句。師曰。劍刃上走馬(嵩乳密嗣)。",
    "X82n1571_116:0700c09": "淮西洪福靈焰大弘禪師上堂。節令不相饒。倐忽蠶",
    "X82n1571_116:0700c10": "麥老。不圖十分豐稔。試看農人舞蹈。風味一亘簇。新",
    "X82n1571_116:0700c11": "歲運依舊。恰好任教村歌社。飲西欹東倒無腔。鐵篴",
    "X82n1571_116:0700c12": "聲嗚咽。放浪橫吹。驚起拾得。遇著豐干跨虎。不知歸",
    "X82n1571_116:0700c13": "向。道難難難。吸盡長淮玉影寒。更有寒山子。踏落華",
    "X82n1571_116:0700c14": "頂峰。笑道。易易易。一溪界破青山勢。驀喝一喝曰。有",
    "X82n1571_116:0700c15": "甚碑記　上堂。晴光一帶。萬里絕無點塵。一念纔興。",
    "X82n1571_116:0700c16": "彈指千差疊現。因甚麼。菴內人不知菴外事。灼然舉",
    "X82n1571_116:0700c17": "著。未免致伊笑怪。師顧侍者曰。逢人不得錯舉　元",
    "X82n1571_116:0700c18": "旦。上堂。歲朝事事抑逼。用出誰管否吉。舉措不循條",
    "X82n1571_116:0700c19": "例。說甚何必不必。燈火處處交歡。金翅時時喧集。春",
    "X82n1571_116:0700c20": "色自然盈眸。和風依舊四壁。卓拄杖曰。汝等笊篱木",
    "X82n1571_116:0700c21": "杓。向甚處撈影摝跡　解制上堂。良久曰。即此荒院",
    "X82n1571_116:0700c22": "無甚軌則。便恁麼去。或東或西。然而溪山有異。雲月",
    "X82n1571_116:0700c23": "是同。江南江北。蹴踏隨宜。過橋便拆橋。得路便塞路。",
    "X82n1571_116:0700c24": "有甚麼難。雖然。你若掀翻此座。許汝不妨靈俐(嵩乳密嗣)。",
    "X82n1571_116:0701a01": "廬山歸宗天然函昰禪師番禺曾氏子。年七歲。一日",
    "X82n1571_116:0701a02": "坐屏處。忽覺此身生無所從。大生悲泣。至困極乃睡。",
    "X82n1571_116:0701a03": "又二年亦如前覺。十三讀易。至太極生兩儀。不知大",
    "X82n1571_116:0701a04": "極著落。遂打翻前二次疑。然彼時尚未信向。至入庠",
    "X82n1571_116:0701a05": "序。因同學所指。始知有宗門事。每思出世。為父母所",
    "X82n1571_116:0701a06": "阻。後入鄉薦都歸。舟抵吉州。患病中期。以愈日即斷",
    "X82n1571_116:0701a07": "世緣。次早忽起。即誓不茹葷酒。不入內寢。極力參究。",
    "X82n1571_116:0701a08": "日夕禪坐。衣不解帶。一日聞人誦金剛經。至應無所",
    "X82n1571_116:0701a09": "住而生其心。豁然省入。後從孝廉張莂公。得長慶獨",
    "X82n1571_116:0701a10": "風旛頌。始徹證向上關捩。問道深相契合。獨以偈印",
    "X82n1571_116:0701a11": "之曰。風旛一頌解投機。千里同風事亦奇。三上黃巖",
    "X82n1571_116:0701a12": "問端的。方知野老不相欺。乃於崇禎己卯。脫白於歸",
    "X82n1571_116:0701a13": "宗。越二載。隨獨赴華首。舉師立僧。壬午開法廣州訶",
    "X82n1571_116:0701a14": "林。自訶林。歷雷峰海幢華首芥菴。廬山棲賢。韶州丹",
    "X82n1571_116:0701a15": "霞諸大剎。康熈庚戌返歸宗。遂投老焉　上堂。卓拄",
    "X82n1571_116:0701a16": "杖曰。天然自是住丹霞。今古殊同驗作家。遠岫千層",
    "X82n1571_116:0701a17": "朝座直。平江百里繞門斜。大眾即是老僧。老僧却不",
    "X82n1571_116:0701a18": "是大眾。其或不知。日日丹霞。同門出入。同堂上下。老",
    "X82n1571_116:0701a19": "僧即是大眾。大眾且不是老僧。與麼舉揚。猶是門庭",
    "X82n1571_116:0701a20": "施設。老僧三十年笑具。且從今日止。須知深山裏。更",
    "X82n1571_116:0701a21": "有好商量麼。帶霧鋤雲去。穿蘿擔月回　臘八上堂。",
    "X82n1571_116:0701a22": "我佛世尊。昔年於此夜。睹明星悟道。悟則不無。爭奈",
    "X82n1571_116:0701a23": "落第二頭。如何是第二頭。以拄杖。一時趕散。復召眾",
    "X82n1571_116:0701a24": "曰。悔悔。便歸方丈　上堂。大眾只管將問來問。脚跟",
    "X82n1571_116:0701b01": "下一段事。浮逼逼地。古人纔開口。便知落處。豈一棒",
    "X82n1571_116:0701b02": "兩棒。總不回頭。有什麼打發處。還會麼。卓杖一下曰。",
    "X82n1571_116:0701b03": "若向者裏。開得一隻眼。堪與佛祖為師。復卓一下曰。",
    "X82n1571_116:0701b04": "若向者裏。瞎却一隻眼。堪與佛祖為師。擲下拄杖曰。",
    "X82n1571_116:0701b05": "且道。堪作什麼。若無舉鼎拔山力。千里烏騅不易騎",
    "X82n1571_116:0701b06": "　除日晚參。古人烹露地白牛。與大眾度歲。丹霞老",
    "X82n1571_116:0701b07": "漢久矣。沒有者個。且道。將甚麼供養。驀豎拄杖曰。飽",
    "X82n1571_116:0701b08": "一任飽。只是不許得味。卓拄杖。下座　晚參。盡大地",
    "X82n1571_116:0701b09": "在烜赫虗空裏。總無一箇知恩。設有知恩。不免旁觀",
    "X82n1571_116:0701b10": "竊笑。且道。解笑者是什麼人。以竹篦指露柱曰。大眾",
    "X82n1571_116:0701b11": "莫輕覰他(宗寶獨嗣)。",
    "X82n1571_116:0701b12": "奉天千山祖心圅可禪師惠州博羅韓氏子。別號剩",
    "X82n1571_116:0701b13": "人。父若海。明萬曆進士。官至禮部尚書。母車姓。師生",
    "X82n1571_116:0701b14": "聰頴。少補諸生。性好義。豪快疎濶。參長慶獨於廣州",
    "X82n1571_116:0701b15": "東官。因見僧問諸識義。獨曰。我者裏一識也無。僧曰。",
    "X82n1571_116:0701b16": "恁麼則同寒灰枯木去也。獨曰。寒灰枯木爭解問話。",
    "X82n1571_116:0701b17": "師聞此信入。獨復示無字令參。久之。師有頌曰。道有",
    "X82n1571_116:0701b18": "道無老作精。黃金如玉酒如澠。門前更是長安路。莫",
    "X82n1571_116:0701b19": "向西湖覓水程。嗣後。微細披剝無虗日。兩踰歲。復聞",
    "X82n1571_116:0701b20": "。",
    "X82n1571_116:0701b22": "五燈全書卷第一百十六"
}