{
    "T28n1546_052:0380c20": "4阿毘曇毘婆沙論卷第五十二",
    "T28n1546_052:0380c22": "迦旃延子造　五百羅漢釋",
    "T28n1546_052:0380c23": "北涼天竺沙門浮陀跋摩",
    "T28n1546_052:0380c24": "共道泰等譯",
    "T28n1546_052:0380c25": "智揵度他心智品第二之四",
    "T28n1546_052:0380c26": "我生已盡者，為盡過去生、為盡未來生、為",
    "T28n1546_052:0380c27": "盡現在生，言我生盡耶？若盡過去生，過去生",
    "T28n1546_052:0380c28": "已滅。若盡未來生，未來生未至。若盡現在生，",
    "T28n1546_052:0380c29": "現在生不住。答曰：應作是說：盡三世生。所以",
    "T28n1546_052:0381a01": "者何？此中言生者，是非想非非想處四陰。行",
    "T28n1546_052:0381a02": "者於三世中盡明見故，能離非想非非想處",
    "T28n1546_052:0381a03": "欲。尊者佛陀提婆說曰：佛經說：牟尼見生",
    "T28n1546_052:0381a04": "盡。亦作是問：為見過去生、未來生、現在生盡",
    "T28n1546_052:0381a05": "言生盡耶？答曰：應作是說：見未來生盡。所",
    "T28n1546_052:0381a06": "以者何？行者修一切梵行苦行，盡為止未來",
    "T28n1546_052:0381a07": "生故。如人有三厄難：一者已受、二者今受、三",
    "T28n1546_052:0381a08": "者當受。已受者受竟，今受者忍受，當受者若",
    "T28n1546_052:0381a09": "以財物、若因親族力，作諸方便斷當生者。行",
    "T28n1546_052:0381a10": "者亦爾，過去不用功已滅，現在生當忍受竟，",
    "T28n1546_052:0381a11": "未來生以正方便滅永令不生。生有多種，或",
    "T28n1546_052:0381a12": "說入母胎時名生，或說出母胎時名生，或說",
    "T28n1546_052:0381a13": "時五陰名生，或說不相應行陰少分名生，或",
    "T28n1546_052:0381a14": "說非想非非想處四陰名生。何處說入母",
    "T28n1546_052:0381a15": "胎時名生者？如經說：諸家生，彼彼處生出現。",
    "T28n1546_052:0381a16": "出母胎時名生者，如說：菩薩已生，行於七步。",
    "T28n1546_052:0381a17": "說時五陰名生者，如說：有緣生。說不相應",
    "T28n1546_052:0381a18": "行陰名生者，如說：一剎那頃誰起耶？謂生",
    "T28n1546_052:0381a19": "也。說非想非非想處四陰名生者，如此中說。",
    "T28n1546_052:0381a20": "我生已盡、梵行已立者，為立學道名梵行已",
    "T28n1546_052:0381a21": "立、為立無學道名梵行已立？答曰：已立學",
    "T28n1546_052:0381a22": "道名梵行，已立無學道名今立。所作已辦",
    "T28n1546_052:0381a23": "者，已斷一切煩惱，所作事已竟。復次畢竟盡",
    "T28n1546_052:0381a24": "一切界、畢竟盡一切生、畢竟斷一切增長生",
    "T28n1546_052:0381a25": "死法，名所作已辦。不受後有者，是明無生智。",
    "T28n1546_052:0381a26": "尊者和須蜜說曰：若不斷煩惱，不名生盡；若",
    "T28n1546_052:0381a27": "斷煩惱，名為生盡。若不斷煩惱，不名梵行已",
    "T28n1546_052:0381a28": "立；若斷煩惱，名梵行已立。若不斷煩惱，不名",
    "T28n1546_052:0381a29": "所作已辦；若斷煩惱，名所作已辦。若不斷",
    "T28n1546_052:0381b01": "煩惱，名受後有；若斷煩惱，名不受後有。問",
    "T28n1546_052:0381b02": "曰：一切阿羅漢不盡得無生智。何以故？一切",
    "T28n1546_052:0381b03": "經中盡說不受後有耶？答曰：佛說利根與經",
    "T28n1546_052:0381b04": "相應者，然集經法者一切經中皆說。復有說",
    "T28n1546_052:0381b05": "者，集法諸尊者皆有願智無礙智以觀察",
    "T28n1546_052:0381b06": "之，若利根與經相應者說之。後有不善誦持",
    "T28n1546_052:0381b07": "經者，一切經中皆作是說。評曰：應作是說：",
    "T28n1546_052:0381b08": "一切阿羅漢盡不受後有。",
    "T28n1546_052:0381b09": "問曰：何等阿羅漢修二種慧？何等阿羅漢修",
    "T28n1546_052:0381b10": "三種慧？答曰：或有阿羅漢，心善解脫、慧善解",
    "T28n1546_052:0381b11": "脫，或有心善解脫、慧不善解脫，若心善解脫",
    "T28n1546_052:0381b12": "慧善解脫者修三種慧，若心善解脫慧不善",
    "T28n1546_052:0381b13": "解脫者修二種慧。復次或有以苦智集智盡",
    "T28n1546_052:0381b14": "三界結者，或有滅智道智盡三界結者，若以",
    "T28n1546_052:0381b15": "苦智集智盡三界結者修三種慧，若以滅智",
    "T28n1546_052:0381b16": "道智盡三界結者修二種慧。復次或以空苦",
    "T28n1546_052:0381b17": "集無願三昧盡三界結者，或以無相道無願",
    "T28n1546_052:0381b18": "三昧盡三界結者，若以空苦集無願三昧盡",
    "T28n1546_052:0381b19": "三界結者修三種慧，若以無相道無願三昧",
    "T28n1546_052:0381b20": "盡三界結者修二種慧。復次或有為定入聖",
    "T28n1546_052:0381b21": "道，或有為慧入聖道，若為定入聖道者修",
    "T28n1546_052:0381b22": "三種慧。如定道慧道，定多道慧多道、欲可定",
    "T28n1546_052:0381b23": "道欲可慧道、鈍根利根、緣力因力，說亦如",
    "T28n1546_052:0381b24": "是。復次或有以定修心以慧得解脫者修二",
    "T28n1546_052:0381b25": "種慧，或有以慧修心以定得解脫者修三種",
    "T28n1546_052:0381b26": "慧。復次得內心寂靜不得觀慧法，或有得內",
    "T28n1546_052:0381b27": "心寂靜亦得觀慧法，前者修二種慧，後者修",
    "T28n1546_052:0381b28": "三種慧。復次若人成就四法甚為希有：一、親",
    "T28n1546_052:0381b29": "近善知識；二、從其聞法；三、內正思惟；四、如法",
    "T28n1546_052:0381c01": "修行。若成就初二種法者修二種慧，若成就",
    "T28n1546_052:0381c02": "後二種法者修三種慧。復次或有從他聞法",
    "T28n1546_052:0381c03": "多，或有內正思惟多，若從他聞法多者修二",
    "T28n1546_052:0381c04": "種慧，若內正思惟多者修三種慧。或有無貪",
    "T28n1546_052:0381c05": "善根多，或有無癡善根多，若無貪善根多者",
    "T28n1546_052:0381c06": "修二種慧，若無癡善根多者修三種慧。",
    "T28n1546_052:0381c07": "我生已盡，是說盡智；梵行已立、所作已辦、不",
    "T28n1546_052:0381c08": "受後有，是說無生智。復有說者，我生已盡、梵",
    "T28n1546_052:0381c09": "行已立，是說盡智；所作已辦、不受後有，是說",
    "T28n1546_052:0381c10": "無生智。復次我生已盡、梵行已立、所作已",
    "T28n1546_052:0381c11": "辦，是說盡智；不受後有，是說無生智。問曰：",
    "T28n1546_052:0381c12": "無有阿羅漢二盡智剎那後起無生智者，何",
    "T28n1546_052:0381c13": "況多。何故作是說，言我生已盡、梵行已立、所",
    "T28n1546_052:0381c14": "作已辦是盡智耶？答曰：雖是一剎那，而有三",
    "T28n1546_052:0381c15": "種義，故作是說。尊者波奢說曰：如是說者，不",
    "T28n1546_052:0381c16": "說盡智、不說無生智亦不說無學正見，此是",
    "T28n1546_052:0381c17": "讚歎阿羅漢辭言：阿羅漢生已盡、梵行已立、",
    "T28n1546_052:0381c18": "所作已辦、不受後有。復次我生已盡，是說盡",
    "T28n1546_052:0381c19": "智；梵行已立，是說道智；所作已辦，是說滅",
    "T28n1546_052:0381c20": "智；不受後有，是說無生智。復次我生已盡，是",
    "T28n1546_052:0381c21": "說知集；梵行已立，是說知道；所作已辦，是說",
    "T28n1546_052:0381c22": "知滅；不受後有，是說知苦。說盡作證亦如是。",
    "T28n1546_052:0381c23": "復次我生已盡，是說斷集；梵行已立，是說修",
    "T28n1546_052:0381c24": "道；所作已辦，是說證滅；不受後有，是說知",
    "T28n1546_052:0381c25": "苦。復次我生已盡，是說斷因；梵行已立，是說",
    "T28n1546_052:0381c26": "修道；所作已辦，是說得果；不受後有，是說知",
    "T28n1546_052:0381c27": "體。復次我生已盡，是說集智；梵行已立，是說",
    "T28n1546_052:0381c28": "道智；所作已辦，是說滅智；不受後有，是說苦",
    "T28n1546_052:0381c29": "智。復次我生已盡，是說集無願；梵行已立，",
    "T28n1546_052:0382a01": "是說道無願；所作已辦，是說無相；不受後",
    "T28n1546_052:0382a02": "有，是說空及苦無願。",
    "T28n1546_052:0382a03": "問曰：何故名盡智？為以緣盡故名盡智、為以",
    "T28n1546_052:0382a04": "煩惱盡身中生故名盡智耶？若以緣盡故名",
    "T28n1546_052:0382a05": "盡智者，滅智應是盡智。若以煩惱盡身中生",
    "T28n1546_052:0382a06": "名盡智者，無生智無學正見亦應是盡智。答",
    "T28n1546_052:0382a07": "曰：應作是說：煩惱盡身中生故名盡智。問曰：",
    "T28n1546_052:0382a08": "若然者，無生智、無學正見應是盡智。答曰：若",
    "T28n1546_052:0382a09": "智在初、一切皆有者，名盡智。無學正見雖一",
    "T28n1546_052:0382a10": "切皆有，而不在初；無生智不在初，亦非一切",
    "T28n1546_052:0382a11": "皆有；盡智在初，一切皆有故。問曰：十六聖行",
    "T28n1546_052:0382a12": "外更有無漏慧不？此中問答，廣說如雜揵",
    "T28n1546_052:0382a13": "度。云何學明？云何學智？云何無學明？云何",
    "T28n1546_052:0382a14": "無學智？問曰：何故作此論？答曰：世間以種種",
    "T28n1546_052:0382a15": "世俗諸論以為明想，不識真明，欲止如是說",
    "T28n1546_052:0382a16": "者意，亦明真明義故，而作此論。復有說，所以",
    "T28n1546_052:0382a17": "作此論者，此是佛經。經說：佛告居士：如汝以",
    "T28n1546_052:0382a18": "學智、學見、學明見四聖諦。今此耶奢童子亦",
    "T28n1546_052:0382a19": "以無學智、無學見、無學明見四聖諦，不復更",
    "T28n1546_052:0382a20": "住居士家受五欲樂。佛經雖作是說，而不廣",
    "T28n1546_052:0382a21": "分別。佛經是此論所為根本，今欲廣分別故，",
    "T28n1546_052:0382a22": "而作此論。",
    "T28n1546_052:0382a23": "云何學明？答曰：學慧是也。云何學智？答曰：",
    "T28n1546_052:0382a24": "學八智是也。云何無學明？答曰：無學慧是也。",
    "T28n1546_052:0382a25": "云何無學智？答曰：無學八智是也，謂四法智、",
    "T28n1546_052:0382a26": "四比智。此是明體性，乃至廣說",
    "T28n1546_052:0382a27": "所以，今當說何故名明？明是何義？答曰：覺",
    "T28n1546_052:0382a28": "識了了義是明義。問曰：若覺識了了義是明",
    "T28n1546_052:0382a29": "義者，善有漏慧亦覺識了了，是明義耶？答",
    "T28n1546_052:0382b01": "曰：若於四真諦覺識了了、畢竟了了，更不",
    "T28n1546_052:0382b02": "生顛倒，廣說如雜揵度。問曰：若善有漏慧",
    "T28n1546_052:0382b03": "不名明者，佛經云何通？如說：無學有三種明：",
    "T28n1546_052:0382b04": "無學念前世智證明、無學生死智證明、無學",
    "T28n1546_052:0382b05": "漏盡智證明。答曰：有少分明勢故名明。何者",
    "T28n1546_052:0382b06": "是少分明？與煩惱相違亦不雜煩惱，故名少",
    "T28n1546_052:0382b07": "分明。復次此二明能生、能隨順實義無漏",
    "T28n1546_052:0382b08": "明，故名明。是故尊者和須蜜作如是說：第一",
    "T28n1546_052:0382b09": "實義無漏明者，是漏盡明。餘二明能生此明，",
    "T28n1546_052:0382b10": "故名明。復次念前世智證明，知前際增長法；",
    "T28n1546_052:0382b11": "生死智證明，知後際增長法；漏盡智證明，",
    "T28n1546_052:0382b12": "知涅槃寂靜法。尊者佛陀提婆亦作是說：念",
    "T28n1546_052:0382b13": "前世智證明，知此眾生從彼處沒來生此間",
    "T28n1546_052:0382b14": "過去世因果相續法；生死智證明，知此眾生",
    "T28n1546_052:0382b15": "作如是業當生彼處未來因果相續法；漏盡",
    "T28n1546_052:0382b16": "智證明，知此眾生以如是道能盡漏因果畢",
    "T28n1546_052:0382b17": "竟法，是名第一實義明。復次念前世智證明，",
    "T28n1546_052:0382b18": "覺識了了過去世事；生死智證明，覺識了了",
    "T28n1546_052:0382b19": "未來世事；漏盡智證明，覺識了了無為涅槃。",
    "T28n1546_052:0382b20": "復次念前世智證明，除過去無知黑闇；生死",
    "T28n1546_052:0382b21": "智證明，除未來無知黑闇；漏盡智證明，除於",
    "T28n1546_052:0382b22": "涅槃無知黑闇。問曰：何故六通中三立明、",
    "T28n1546_052:0382b23": "三不立明耶？答曰：身通是工巧法，天耳通",
    "T28n1546_052:0382b24": "聞聲而已，他心智通緣別相法，此三明能",
    "T28n1546_052:0382b25": "隨順厭離法、能棄生死隨順善法、能到涅槃。",
    "T28n1546_052:0382b26": "問曰：此三明，云何能隨順厭離法、能棄生死",
    "T28n1546_052:0382b27": "隨順善法、能到涅槃耶？答曰：念前世智證明，",
    "T28n1546_052:0382b28": "見過去世事，生大厭離；生死智證明，見未來",
    "T28n1546_052:0382b29": "世事，生大厭離；以厭離故，漏盡智證明，能作",
    "T28n1546_052:0382c01": "正觀斷於煩惱。復次念前世智證明，知過去",
    "T28n1546_052:0382c02": "相續種種諸因；生死智證明，見諸眾生未來",
    "T28n1546_052:0382c03": "陰如散微塵，生大厭離故；漏盡智證明，能作",
    "T28n1546_052:0382c04": "正觀斷於煩惱。復次念前世智證明，知過去",
    "T28n1546_052:0382c05": "自身衰惱事，生大厭離；生死智證明，見未",
    "T28n1546_052:0382c06": "來他身衰惱事，生大厭離；以厭離故，漏盡智",
    "T28n1546_052:0382c07": "證明，能作正觀斷於煩惱。復次念前世智證",
    "T28n1546_052:0382c08": "明，除於有愚；生死智證明，除眾生愚；漏盡智",
    "T28n1546_052:0382c09": "證明，除於法愚。復次念前世智證明，對治常",
    "T28n1546_052:0382c10": "見；生死智證明，對治斷見；漏盡智證明，對治",
    "T28n1546_052:0382c11": "二邊，住於中道。復次念前世智證明，能生",
    "T28n1546_052:0382c12": "空；生死智證明，能生無願；漏盡智證明，能生",
    "T28n1546_052:0382c13": "無相。以如是等義故，此三明隨順厭離之",
    "T28n1546_052:0382c14": "法，能棄生死隨順善法，到於涅槃。《集法經》",
    "T28n1546_052:0382c15": "說：有三種無學明，謂念前世智證明、生死智",
    "T28n1546_052:0382c16": "證明、漏盡智證明。云何無學念前世智證明？",
    "T28n1546_052:0382c17": "答言：知諸眾生生死為相續法無學智。云何",
    "T28n1546_052:0382c18": "無學生死智證明？答言：知諸眾生自所作業",
    "T28n1546_052:0382c19": "無學智。云何無學漏盡智證明？答言：盡漏",
    "T28n1546_052:0382c20": "無學智。問曰：漏盡智證明，言是無學可爾。",
    "T28n1546_052:0382c21": "餘二明是非學非無學，何故說是無學明耶？",
    "T28n1546_052:0382c22": "答曰：《集法經》應作是說：無學人有三明。而不",
    "T28n1546_052:0382c23": "說者有何意耶？答曰：二明雖是非學非無學，",
    "T28n1546_052:0382c24": "以是無學人身中可得故，亦名無學。如《施設",
    "T28n1546_052:0382c25": "經》說：三昧有二種：一是聖、二非是聖。聖三昧",
    "T28n1546_052:0382c26": "有三種：一善有漏、二無漏、三不隱沒無記。善",
    "T28n1546_052:0382c27": "有漏三昧，以善故名聖，不以無漏。無漏三昧，",
    "T28n1546_052:0382c28": "以善故、以無漏故名聖。不隱沒無記三昧，亦",
    "T28n1546_052:0382c29": "非善亦非無漏，而名聖者，以是聖人身中可",
    "T28n1546_052:0383a01": "得故名聖。彼亦如是。問曰：何故無學人身中",
    "T28n1546_052:0383a02": "立明，學人身中不立明耶？答曰：以明義勝故。",
    "T28n1546_052:0383a03": "若以法而言，無學法勝於學法。若以人而言，",
    "T28n1546_052:0383a04": "無學人勝於學人。復次不雜無明故名明。學",
    "T28n1546_052:0383a05": "人身中慧，雜無明故，不名明。",
    "T28n1546_052:0383a06": "如來身中所有漏盡智有四事：一名通；二名",
    "T28n1546_052:0383a07": "明；三名力；四名示現。通者是漏盡通，明者是",
    "T28n1546_052:0383a08": "漏盡明，力者是漏盡力，示現者是說法示",
    "T28n1546_052:0383a09": "現。辟支佛無學聲聞所有漏盡智有三事：一",
    "T28n1546_052:0383a10": "是漏盡通；二是漏盡明；三是示現非力。如",
    "T28n1546_052:0383a11": "來身中所有念前世智生死智有三事：一是",
    "T28n1546_052:0383a12": "通；二是明；三是力非示現。辟支佛無學聲聞",
    "T28n1546_052:0383a13": "所有念前世智生死智有二事：是通、是明，非",
    "T28n1546_052:0383a14": "力、非示現。學人身中所有念前世智生死智",
    "T28n1546_052:0383a15": "有一事，謂是通，非明、非力、非示現。問曰：如",
    "T28n1546_052:0383a16": "來身中所有智立力，非辟支佛聲聞身中智",
    "T28n1546_052:0383a17": "耶？答曰：無障礙義是力義。聲聞辟支佛智",
    "T28n1546_052:0383a18": "為無智所障礙，故非力。曾聞佛世尊、尊者舍",
    "T28n1546_052:0383a19": "利弗共一處經行。有一眾生來詣其所，佛告",
    "T28n1546_052:0383a20": "舍利弗：汝可觀是眾生，過去世中何處與",
    "T28n1546_052:0383a21": "是眾生而共同止？時尊者舍利弗即以初",
    "T28n1546_052:0383a22": "禪念前世智觀不知，乃至以第四禪念前世",
    "T28n1546_052:0383a23": "智觀亦不知。即從定起，而白佛言：我觀是眾",
    "T28n1546_052:0383a24": "生，都不能見所從來處。佛告舍利弗：辟支佛",
    "T28n1546_052:0383a25": "所有智見過於汝等，復過辟支佛所有智見，",
    "T28n1546_052:0383a26": "此眾生從某世界來生此間。後時世尊與舍",
    "T28n1546_052:0383a27": "利弗復在一處經行。時有一人命終，世尊",
    "T28n1546_052:0383a28": "見已告舍利弗言：汝可觀是人，為生何處？時",
    "T28n1546_052:0383a29": "尊者舍利弗即以初禪天眼觀之而不能見，",
    "T28n1546_052:0383b01": "乃至起第四禪天眼觀之亦不能見。即從定",
    "T28n1546_052:0383b02": "起，而白佛言：我以天眼觀察是人，不知為生",
    "T28n1546_052:0383b03": "何處？佛告舍利弗：過辟支佛所知境界，有某",
    "T28n1546_052:0383b04": "國土，此人生於彼中。問曰：如來所有念前世",
    "T28n1546_052:0383b05": "智生死智，勝妙可爾。如佛漏盡智，聲聞辟支",
    "T28n1546_052:0383b06": "佛亦爾。何故佛漏盡智立力，非聲聞辟支佛",
    "T28n1546_052:0383b07": "耶？答曰：佛漏盡智亦勝妙。如來身中所有漏",
    "T28n1546_052:0383b08": "盡智，其性猛利，若緣煩惱，煩惱即斷。聲聞辟",
    "T28n1546_052:0383b09": "支佛漏盡智不猛利故，數數緣煩惱，煩惱乃",
    "T28n1546_052:0383b10": "斷。譬如二人斫樹，一人勇健加用利斧，一人",
    "T28n1546_052:0383b11": "性劣又用鈍斧。雖俱斫樹，而勇健以利斧者",
    "T28n1546_052:0383b12": "疾，非性劣以鈍斧斫者。彼亦如是，非以自",
    "T28n1546_052:0383b13": "身所有漏盡智名為力，令彼眾生得漏盡故",
    "T28n1546_052:0383b14": "名力。世尊知此眾生以苦遲通能盡漏、此",
    "T28n1546_052:0383b15": "眾生以樂速通能盡漏，是故名力。",
    "T28n1546_052:0383b16": "阿毘曇毘婆沙論卷第五十二"
}