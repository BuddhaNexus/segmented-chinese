{
    "T01n0001_016:0101b11": "佛說長阿含經卷第十六",
    "T01n0001_016:0101b13": "後秦弘始年佛陀耶舍共竺佛念譯",
    "T01n0001_016:0101b14": "24 堅固經（二四）第三分堅固經第五",
    "T01n0001_016:0101b15": "如是我聞：一時，佛在那難陀城波婆利掩",
    "T01n0001_016:0101b16": "次林中，與大比丘眾千二百五十人俱。爾時，",
    "T01n0001_016:0101b17": "有長者子，名曰堅固，來詣佛所，頭面禮足，",
    "T01n0001_016:0101b18": "在一面坐。時，堅固長者子白佛言：「善哉！世尊！",
    "T01n0001_016:0101b19": "唯願今者勑諸比丘：『若有婆羅門、長者子、居",
    "T01n0001_016:0101b20": "士來，當為現神足顯上人法。』」佛告堅固：",
    "T01n0001_016:0101b21": "「我終不教諸比丘為婆羅門、長者、居士而",
    "T01n0001_016:0101b22": "現神足上人法也。我但教弟子於空閑處",
    "T01n0001_016:0101b23": "靜默思道，若有功德，當自覆藏，若有過",
    "T01n0001_016:0101b24": "失，當自發露。」時，堅固長者子復白佛言：「唯願",
    "T01n0001_016:0101b25": "世尊勑諸比丘：『若有婆羅門、長者、居士來，",
    "T01n0001_016:0101b26": "當為現神足，顯上人法。』」佛復告堅固：「我",
    "T01n0001_016:0101b27": "終不教諸比丘為婆羅門、長者、居士而現",
    "T01n0001_016:0101b28": "神足上人法也。我但教弟子於空閑處靜",
    "T01n0001_016:0101b29": "默思道，若有功德，當自覆藏，若有過失，當",
    "T01n0001_016:0101c01": "自發露。」時，堅固長者子白佛言：「我於上人",
    "T01n0001_016:0101c02": "法無有疑也。但此那難陀城國土豐樂，人",
    "T01n0001_016:0101c03": "民熾盛，若於中現神足者，多所饒益，佛及",
    "T01n0001_016:0101c04": "大眾善弘道化。」佛復告堅固：「我終不教比",
    "T01n0001_016:0101c05": "丘為婆羅門、長者子、居士而現神足上人",
    "T01n0001_016:0101c06": "法也。我但教弟子於空閑處靜默思道，若",
    "T01n0001_016:0101c07": "有功德，當自覆藏，若有過失，當自發露。所",
    "T01n0001_016:0101c08": "以者何？有三神足。云何為三？一曰神足，二",
    "T01n0001_016:0101c09": "曰觀察他心，三曰教誡。云何為神足？長者",
    "T01n0001_016:0101c10": "子！比丘習無量神足，能以一身變成無數，",
    "T01n0001_016:0101c11": "以無數身還合為一，若遠若近，山河石壁，自",
    "T01n0001_016:0101c12": "在無礙，猶如行空；於虛空中結加趺坐，猶",
    "T01n0001_016:0101c13": "如飛鳥；出入大地，猶如在水；若行水上；",
    "T01n0001_016:0101c14": "猶如履地；身出烟火，如大火聚，手捫日",
    "T01n0001_016:0101c15": "月，立至梵天。若有得信長者、居士見此比",
    "T01n0001_016:0101c16": "丘現無量神足，立至梵天，當復詣餘未得",
    "T01n0001_016:0101c17": "信長者、居士所，而告之言：『我見比丘現無",
    "T01n0001_016:0101c18": "量神足，立至梵天。』彼長者、居士未得信者，語",
    "T01n0001_016:0101c19": "得信者言：『我聞有瞿羅呪，能現如是無量",
    "T01n0001_016:0101c20": "神變，乃至立至梵天。』」佛復告長者子堅固：",
    "T01n0001_016:0101c21": "「彼不信者，有如此言，豈非毀謗言耶？」堅固",
    "T01n0001_016:0101c22": "白佛言：「此實是毀謗言也。」佛言：「我以是故，",
    "T01n0001_016:0101c23": "不勑諸比丘現神變化，但教弟子於空閑",
    "T01n0001_016:0101c24": "處靜默思道，若有功德，當自覆藏，若有過",
    "T01n0001_016:0101c25": "失，當自發露。如是，長者！此即是我諸比丘",
    "T01n0001_016:0101c26": "所現神足。「云何名觀察他心神足？於是，比",
    "T01n0001_016:0101c27": "丘現無量觀察神足，觀諸眾生心所念法，",
    "T01n0001_016:0101c28": "隈屏所為皆能識知。若有得信長者、居士，",
    "T01n0001_016:0101c29": "見比丘現無量觀察神足，觀他眾生心所念",
    "T01n0001_016:0102a01": "法，隈屏所為皆悉識知，便詣餘未得信長",
    "T01n0001_016:0102a02": "者、居士所，而告之曰：『我見比丘現無量觀察",
    "T01n0001_016:0102a03": "神足，觀他眾生心所念法，隈屏所為皆悉能",
    "T01n0001_016:0102a04": "知。』彼不信長者、居士，聞此語已，生毀謗言：",
    "T01n0001_016:0102a05": "『有乾陀羅呪能觀察他心，隈屏所為皆悉能",
    "T01n0001_016:0102a06": "知。』云何，長者子！此豈非毀謗言耶？」堅固白",
    "T01n0001_016:0102a07": "佛言：「此實是毀謗言也。」佛言：「我以是故，不",
    "T01n0001_016:0102a08": "勅諸比丘現神變化，但教弟子於空閑處",
    "T01n0001_016:0102a09": "靜默思道，若有功德，當自覆藏，若有過失，",
    "T01n0001_016:0102a10": "當自發露。如是，長者子！此即是我比丘現",
    "T01n0001_016:0102a11": "觀察神足。「云何為教誡神足？長者子！若如",
    "T01n0001_016:0102a12": "來、至真、等正覺出現於世，十號具足，於諸",
    "T01n0001_016:0102a13": "天、世人、魔、若魔天、沙門、婆羅門中，自身作證，",
    "T01n0001_016:0102a14": "為他說法，上中下言，皆悉真正，義味清淨，梵",
    "T01n0001_016:0102a15": "行具足。若長者、居士聞已，於中得信，得信",
    "T01n0001_016:0102a16": "已，於中觀察自念：『我不宜在家，若在家者，",
    "T01n0001_016:0102a17": "鈎鎖相連，不得清淨修於梵行。我今寧可",
    "T01n0001_016:0102a18": "剃除鬚髮，服三法衣，出家修道，具諸功德，",
    "T01n0001_016:0102a19": "乃至成就三明，滅諸闇冥，生大智明。所以者",
    "T01n0001_016:0102a20": "何？斯由精勤，樂獨閑居，專念不忘之所得",
    "T01n0001_016:0102a21": "也。』長者子！此是我比丘現教誡神足。」爾時，",
    "T01n0001_016:0102a22": "堅固長者子白佛言：「頗有比丘成就此三",
    "T01n0001_016:0102a23": "神足耶？」佛告長者子：「我不說有數，多有比",
    "T01n0001_016:0102a24": "丘成此三神足者。長者子！我有比丘在此",
    "T01n0001_016:0102a25": "眾中自思念：『此身四大，地、水、火、風，何由永滅？』",
    "T01n0001_016:0102a26": "彼比丘倐趣天道，往至四天王所，問四天王",
    "T01n0001_016:0102a27": "言：『此身四大，地、水、火、風，由何永滅？』「長者子！彼",
    "T01n0001_016:0102a28": "四天王報比丘言：『我不知四大由何永滅？",
    "T01n0001_016:0102a29": "我上有天，名曰忉利，微妙第一，有大智慧，",
    "T01n0001_016:0102b01": "彼天能知四大由何而滅。』彼比丘聞已，即倐",
    "T01n0001_016:0102b02": "趣天道，往詣忉利天上，問諸天言：『此身四",
    "T01n0001_016:0102b03": "大，地、水、火、風，何由永滅？』彼忉利天報比丘言：",
    "T01n0001_016:0102b04": "『我不知四大何由滅，上更有天，名焰摩，",
    "T01n0001_016:0102b05": "微妙第一，有大智慧，彼天能知。』即往就問，又",
    "T01n0001_016:0102b06": "言不知。「如是展轉，至兜率天、化自在天、",
    "T01n0001_016:0102b07": "他化自在天，皆言：『我不知四大何由而滅？上",
    "T01n0001_016:0102b08": "更有天，微妙第一，有大智慧，名梵迦夷，彼",
    "T01n0001_016:0102b09": "天能知四大何由永滅。』彼比丘即倐趣梵道，",
    "T01n0001_016:0102b10": "詣梵天上問言：『此身四大，地、水、火、風，何由永",
    "T01n0001_016:0102b11": "滅？』彼梵天報比丘言：『我不知四大何由永",
    "T01n0001_016:0102b12": "滅，今有大梵天王，無能勝者，統千世界，富",
    "T01n0001_016:0102b13": "貴尊豪，最得自在，能造化物，是眾生父母，",
    "T01n0001_016:0102b14": "彼能知四大由何永滅。』長者子！彼比丘尋",
    "T01n0001_016:0102b15": "問：『彼大梵王今為所在？』彼天報言：『不知大",
    "T01n0001_016:0102b16": "梵今為所在，以我意觀，出現不久。』未久，",
    "T01n0001_016:0102b17": "梵王忽然出現。長者！彼比丘詣梵王所問",
    "T01n0001_016:0102b18": "言：『此身四大，地、水、火、風，何由永滅？』彼大梵王",
    "T01n0001_016:0102b19": "告比丘言：『我梵天王無能勝者，統千世界，",
    "T01n0001_016:0102b20": "富貴尊豪，最得自在，能造萬物，眾生父母。』",
    "T01n0001_016:0102b21": "時，彼比丘告梵王曰：『我不問此事，自問",
    "T01n0001_016:0102b22": "四大，地、水、火、風，何由永滅？』「長者子！彼梵王猶",
    "T01n0001_016:0102b23": "報比丘言：『我是大梵天王，無能勝者，乃至",
    "T01n0001_016:0102b24": "造作萬物，眾生父母。』比丘又復告言：『我不",
    "T01n0001_016:0102b25": "問此，我自問四大何由永滅？』長者子！彼梵",
    "T01n0001_016:0102b26": "天王如是至三，不能報彼比丘四大何由",
    "T01n0001_016:0102b27": "永滅。時，大梵王即執比丘右手，將詣屏處，",
    "T01n0001_016:0102b28": "語言：『比丘！今諸梵王皆謂我為智慧第一，",
    "T01n0001_016:0102b29": "無不知見，是故我不得報汝言：「不知不",
    "T01n0001_016:0102c01": "見此四大何由永滅。」』又語比丘：『汝為大愚！",
    "T01n0001_016:0102c02": "乃捨如來於諸天中推問此事。汝當於世",
    "T01n0001_016:0102c03": "尊所問如此事，如佛所說，善受持之。』又",
    "T01n0001_016:0102c04": "告比丘：『今佛在舍衛國給孤獨園，汝可往",
    "T01n0001_016:0102c05": "問。』「長者子！時，比丘於梵天上忽然不現。",
    "T01n0001_016:0102c06": "譬如壯士屈申臂頃，至舍衛國祇樹給孤",
    "T01n0001_016:0102c07": "獨園，來至我所，頭面禮足，一面坐，白我言：",
    "T01n0001_016:0102c08": "『世尊！今此四大，地、水、火、風，何由而滅？』時，我告",
    "T01n0001_016:0102c09": "言：『比丘！猶如商人臂鷹入海，於海中放",
    "T01n0001_016:0102c10": "彼鷹飛空東西南北，若得陸地則便停止，",
    "T01n0001_016:0102c11": "若無陸地更還歸船。比丘！汝亦如是，乃至",
    "T01n0001_016:0102c12": "梵天問如是義，竟不成就，還來歸我。今當",
    "T01n0001_016:0102c13": "使汝成就此義。』即說偈言：",
    "T01n0001_016:0102c14": "「『何由無四大，　　地水火風滅？",
    "T01n0001_016:0102c15": "何由無麤細，　　及長短好醜？",
    "T01n0001_016:0102c16": "何由無名色，　　永滅無有餘？",
    "T01n0001_016:0102c17": "應答識無形，　　無量自有光。",
    "T01n0001_016:0102c18": "此滅四大滅，　　麤細好醜滅，",
    "T01n0001_016:0102c19": "於此名色滅，　　識滅餘亦滅。』」",
    "T01n0001_016:0102c20": "時，堅固長者子白佛言：「世尊！此比丘名何",
    "T01n0001_016:0102c21": "等？云何持之？」佛告長者子：「此比丘名阿室",
    "T01n0001_016:0102c22": "已，當奉持之。」爾時，堅固長者子聞佛所說，",
    "T01n0001_016:0102c23": "歡喜奉行。",
    "T01n0001_016:0102c24": "25 倮形梵志經（二五）佛說長阿含第三分倮形梵志經第六",
    "T01n0001_016:0102c25": "如是我聞：一時，佛在委若國金槃鹿野林",
    "T01n0001_016:0102c26": "中，與大比丘眾千二百五十人俱。時，有倮",
    "T01n0001_016:0102c27": "形梵志姓迦葉，詣世尊所，問訊已，一面坐。",
    "T01n0001_016:0102c28": "倮形迦葉白佛言：「我聞沙門瞿曇呵責一切",
    "T01n0001_016:0102c29": "諸祭祀法，罵諸苦行人以為弊穢。瞿曇！若",
    "T01n0001_016:0103a01": "有言：『沙門瞿曇呵責一切諸祭祀法，罵苦行",
    "T01n0001_016:0103a02": "人以為弊穢。』作此言者，是為法語，法法成",
    "T01n0001_016:0103a03": "就，不誹謗沙門瞿曇耶？」佛言：「迦葉！彼若言：",
    "T01n0001_016:0103a04": "『沙門瞿曇呵責一切諸祭祀法，罵苦行人",
    "T01n0001_016:0103a05": "以為弊穢。』者，彼非法言，非法法成就，為",
    "T01n0001_016:0103a06": "誹謗我，非誠實言。所以者何？迦葉！我見彼",
    "T01n0001_016:0103a07": "等苦行人，有身壞命終，墮地獄中者；又見",
    "T01n0001_016:0103a08": "苦行人身壞命終，生天善處者；或見苦行",
    "T01n0001_016:0103a09": "人樂為苦行，身壞命終，生地獄中者；或見",
    "T01n0001_016:0103a10": "苦行人樂為苦行，身壞命終，生天善處者。",
    "T01n0001_016:0103a11": "迦葉！我於此二趣所受報處，盡知盡見，我寧",
    "T01n0001_016:0103a12": "可呵責諸苦行者以為弊穢耶？我正說是，",
    "T01n0001_016:0103a13": "彼則言非，我正說非，彼則言是。迦葉！有法",
    "T01n0001_016:0103a14": "沙門、婆羅門同，有法沙門、婆羅門不同。迦",
    "T01n0001_016:0103a15": "葉！彼不同者，我則捨置，以此法不與沙門、",
    "T01n0001_016:0103a16": "婆羅門同故。「迦葉！彼有智者作如是觀，沙",
    "T01n0001_016:0103a17": "門瞿曇於不善法、重濁、黑冥、非賢聖法，彼異",
    "T01n0001_016:0103a18": "眾師於不善法、重濁、黑冥、非賢聖法，誰能堪",
    "T01n0001_016:0103a19": "任滅此法者？迦葉！彼有智者作是觀時，如",
    "T01n0001_016:0103a20": "是知見，唯沙門瞿曇能滅是法。迦葉！彼有智",
    "T01n0001_016:0103a21": "者作如是觀，如是推求，如是論時，我於此",
    "T01n0001_016:0103a22": "中則有名稱。「復次，迦葉！彼有智者作如是",
    "T01n0001_016:0103a23": "觀，沙門瞿曇弟子於不善法、重濁、黑冥、非賢",
    "T01n0001_016:0103a24": "聖法，彼異眾師弟子於不善法、重濁、黑冥、非",
    "T01n0001_016:0103a25": "賢聖法，誰能堪任滅此法者？迦葉！彼有智",
    "T01n0001_016:0103a26": "者作如是觀，如是知見，唯沙門瞿曇弟子能",
    "T01n0001_016:0103a27": "滅是法。迦葉！彼有智者作如是觀，如是推",
    "T01n0001_016:0103a28": "求，如是論時，我弟子則得名稱。「復次，迦葉！",
    "T01n0001_016:0103a29": "彼有智者作如是觀，沙門瞿曇於諸善法、",
    "T01n0001_016:0103b01": "清白、微妙及賢聖法，彼異眾師於諸善法、清",
    "T01n0001_016:0103b02": "白、微妙及賢聖法，誰能堪任增廣修行者？迦",
    "T01n0001_016:0103b03": "葉！彼有智者作如是觀，如是知見，唯有沙",
    "T01n0001_016:0103b04": "門瞿曇堪任增長修行是法。迦葉！彼有智",
    "T01n0001_016:0103b05": "者作如是觀，如是推求，如是論時，我於此",
    "T01n0001_016:0103b06": "中則有名稱。「迦葉！彼有智者作如是觀，沙",
    "T01n0001_016:0103b07": "門瞿曇弟子於諸善法、清白、微妙及賢聖法，",
    "T01n0001_016:0103b08": "彼異眾師弟子於諸善法、清白、微妙及賢聖",
    "T01n0001_016:0103b09": "法，誰能堪任增長修行者？迦葉！彼有智者",
    "T01n0001_016:0103b10": "作如是觀，如是知見，唯有沙門瞿曇弟子",
    "T01n0001_016:0103b11": "能堪任增長修行是法。迦葉！彼有智者作",
    "T01n0001_016:0103b12": "如是觀，如是推求，如是論時，於我弟子",
    "T01n0001_016:0103b13": "則有名稱。迦葉！有道有迹，比丘於中修行，",
    "T01n0001_016:0103b14": "則自知自見，沙門瞿曇時說、實說、義說、法說、",
    "T01n0001_016:0103b15": "律說。「迦葉！何等是道？何等是迹？比丘於中修",
    "T01n0001_016:0103b16": "行，自知自見，沙門瞿曇時說、實說、義說、法說、",
    "T01n0001_016:0103b17": "律說。迦葉！於是比丘修念覺意，依止息，依",
    "T01n0001_016:0103b18": "無欲，依出要；修法、精進、喜、猗、定、捨覺意，依",
    "T01n0001_016:0103b19": "止息，依無欲，依出要。迦葉！是為道，是為",
    "T01n0001_016:0103b20": "迹，比丘於中修行，自知自見，沙門瞿曇時說、",
    "T01n0001_016:0103b21": "實說、義說、法說、律說。」迦葉言：「瞿曇！唯有是道、",
    "T01n0001_016:0103b22": "是迹，比丘於中修行，自知自見。沙門瞿曇時",
    "T01n0001_016:0103b23": "說、實說、義說、法說、律說。但苦行穢污，有得婆",
    "T01n0001_016:0103b24": "羅門名，有得沙門名。何等是苦行穢污，有",
    "T01n0001_016:0103b25": "得婆羅門名，有得沙門名？瞿曇！離服倮形，",
    "T01n0001_016:0103b26": "以手自障蔽，不受夜食，不受朽食，不",
    "T01n0001_016:0103b27": "受兩壁中間食，不受二人中間食，不受",
    "T01n0001_016:0103b28": "兩刀中間食，不受兩杇中間食，不受共食",
    "T01n0001_016:0103b29": "家食，不受懷姙家食，狗在門前不食其",
    "T01n0001_016:0103c01": "食，不受有蠅家食，不受請食。他言先識則",
    "T01n0001_016:0103c02": "不受其飡，不食魚，不食肉，不飲酒，不兩",
    "T01n0001_016:0103c03": "器食，一飡一咽，至七飡止，受人益食，不過",
    "T01n0001_016:0103c04": "七益，或一日一食，或二日、三日、四日、五日、六",
    "T01n0001_016:0103c05": "日、七日一食。或復食果，或復食莠，或食飯",
    "T01n0001_016:0103c06": "汁，或食麻米，或食𥠆稻，或食牛糞，或食",
    "T01n0001_016:0103c07": "鹿糞，或食樹根枝葉花實，或食自落果；或",
    "T01n0001_016:0103c08": "披衣，或披莎衣，或衣樹皮，或草襜身，或",
    "T01n0001_016:0103c09": "衣鹿皮，或留髮，或被毛編，或著塚間衣；或",
    "T01n0001_016:0103c10": "有常舉手者，或不坐床席，或有常蹲者，或",
    "T01n0001_016:0103c11": "有剃髮留髭鬚者，或有臥荊棘上者，或有",
    "T01n0001_016:0103c12": "臥果蓏上者，或有倮形臥牛糞上者；或一",
    "T01n0001_016:0103c13": "日三浴，或一夜三浴，以無數苦，苦役此身。",
    "T01n0001_016:0103c14": "瞿曇！是為苦行穢污，或得沙門名，或得婆",
    "T01n0001_016:0103c15": "羅門名。」佛言：「迦葉！離服倮形者，以無數方",
    "T01n0001_016:0103c16": "便苦役此身，彼戒不具足，見不具足，不",
    "T01n0001_016:0103c17": "能勤修，亦不廣普。」迦葉白佛言：「云何為戒",
    "T01n0001_016:0103c18": "具足？云何為見具足？過諸苦行，微妙第一。」",
    "T01n0001_016:0103c19": "佛告迦葉：「諦聽，善思念之，當為汝說。」迦葉",
    "T01n0001_016:0103c20": "言：「唯然。瞿曇！願樂欲聞。」佛告迦葉：「若如來、",
    "T01n0001_016:0103c21": "至真出現於世，乃至四禪，於現法中而得",
    "T01n0001_016:0103c22": "快樂。所以者何？斯由精勤，專念一心，樂於",
    "T01n0001_016:0103c23": "閑靜，不放逸故。迦葉！是為戒具足，見具足，",
    "T01n0001_016:0103c24": "勝諸苦行，微妙第一。」迦葉言：「瞿曇！雖曰戒",
    "T01n0001_016:0103c25": "具足，見具足，過諸苦行，微妙第一，但沙門法",
    "T01n0001_016:0103c26": "難，婆羅門法難。」佛言：「迦葉！此是世間不共",
    "T01n0001_016:0103c27": "法。所謂沙門法、婆羅門法難，迦葉！乃至優婆",
    "T01n0001_016:0103c28": "夷亦能知此法。離服倮形，乃至無數方便苦",
    "T01n0001_016:0103c29": "役此身，但不知其心：為有恚心、為無恚心，",
    "T01n0001_016:0104a01": "有恨心、無恨心，有害心、無害心？若知此心",
    "T01n0001_016:0104a02": "者，不名沙門、婆羅門，為已不知故，沙門、婆",
    "T01n0001_016:0104a03": "羅門為難。」爾時，迦葉白佛言：「何等是沙門、",
    "T01n0001_016:0104a04": "何等是婆羅門，戒具足、見具足，為上為勝，微",
    "T01n0001_016:0104a05": "妙第一？」佛告迦葉：「諦聽，諦聽，善思念之，當",
    "T01n0001_016:0104a06": "為汝說。」迦葉言：「唯然。瞿曇！願樂欲聞。」佛言：",
    "T01n0001_016:0104a07": "「迦葉！彼比丘以三昧心，乃至得三明，滅諸",
    "T01n0001_016:0104a08": "癡冥，生智慧明，所謂漏盡智生。所以者何？",
    "T01n0001_016:0104a09": "斯由精勤，專念不忘，樂獨閑靜，不放逸故。",
    "T01n0001_016:0104a10": "迦葉！此名沙門、婆羅門，戒具足、見具足，最勝",
    "T01n0001_016:0104a11": "最上，微妙第一。」迦葉言：「瞿曇！雖言是沙門、",
    "T01n0001_016:0104a12": "婆羅門，見具足、戒具足，為上為勝，微妙第一。",
    "T01n0001_016:0104a13": "但沙門、婆羅門法，甚難！甚難！沙門亦難知，婆",
    "T01n0001_016:0104a14": "羅門亦難知。」佛告迦葉：「優婆塞亦能修行",
    "T01n0001_016:0104a15": "此法。」白言：「我從今日能離服倮形，乃至以",
    "T01n0001_016:0104a16": "無數方便苦役此身，不可以此行名為沙",
    "T01n0001_016:0104a17": "門、婆羅門，若當以此行名為沙門、婆羅門",
    "T01n0001_016:0104a18": "者，不得言沙門甚難！婆羅門甚難！不以此",
    "T01n0001_016:0104a19": "行為沙門、婆羅門故，言沙門甚難！婆羅門",
    "T01n0001_016:0104a20": "甚難！」佛告迦葉：「我昔一時在羅閱祇，於高",
    "T01n0001_016:0104a21": "山七葉窟中，曾為尼俱陀梵志說清淨苦",
    "T01n0001_016:0104a22": "行。時梵志生歡喜心，得清淨信，供養我、稱",
    "T01n0001_016:0104a23": "讚我，第一供養稱讚於我。」迦葉言：「瞿曇！誰",
    "T01n0001_016:0104a24": "於瞿曇不生第一歡喜、淨信、供養、稱讚者？",
    "T01n0001_016:0104a25": "我今於瞿曇亦生第一歡喜，得清淨信，供",
    "T01n0001_016:0104a26": "養、稱讚，歸依瞿曇。」佛告迦葉：「諸世間諸所有",
    "T01n0001_016:0104a27": "戒，無有與此增上戒等者，況欲出其上？",
    "T01n0001_016:0104a28": "諸有三昧、智慧、解脫、見解脫慧，無有與此增",
    "T01n0001_016:0104a29": "上三昧、智慧、解脫、見解脫慧等者，況欲出其",
    "T01n0001_016:0104b01": "上？迦葉！所謂師子者，是如來、至真、等正覺，",
    "T01n0001_016:0104b02": "如來於大眾中廣說法時，自在無畏，故號師",
    "T01n0001_016:0104b03": "子。云何，迦葉！汝謂如來師子吼時不勇捍",
    "T01n0001_016:0104b04": "耶？勿造斯觀，如來師子吼勇捍無畏。迦葉！",
    "T01n0001_016:0104b05": "汝謂如來勇捍師子吼時不在大眾中耶？",
    "T01n0001_016:0104b06": "勿造斯觀，如來在大眾中勇捍師子吼。迦",
    "T01n0001_016:0104b07": "葉！汝謂如來在大眾中作師子吼不能說",
    "T01n0001_016:0104b08": "法耶？勿造斯觀。所以者何？如來在大眾中",
    "T01n0001_016:0104b09": "勇捍無畏，作師子吼，善能說法。「云何，迦葉！",
    "T01n0001_016:0104b10": "汝謂如來於大眾中勇捍無畏，為師子吼，",
    "T01n0001_016:0104b11": "善能說法，眾會聽者不一心耶？勿造斯觀。",
    "T01n0001_016:0104b12": "所以者何？如來在大眾中勇捍無畏，為師",
    "T01n0001_016:0104b13": "子吼，善能說法，諸來會者皆一心聽。云何，迦",
    "T01n0001_016:0104b14": "葉！汝謂如來在大眾中勇捍無畏，為師子",
    "T01n0001_016:0104b15": "吼，善能說法，諸來會者皆一心聽，而不歡喜信",
    "T01n0001_016:0104b16": "受行耶？勿造斯觀。所以者何？如來在大眾",
    "T01n0001_016:0104b17": "中勇捍多力，能師子吼，善能說法，諸來會",
    "T01n0001_016:0104b18": "者皆一心聽，歡喜信受。迦葉！汝謂如來在大",
    "T01n0001_016:0104b19": "眾中勇捍無畏，為師子吼，善能說法，諸來",
    "T01n0001_016:0104b20": "會者歡喜信受，而不供養耶？勿造斯觀，如",
    "T01n0001_016:0104b21": "來在大眾中勇捍無畏，為師子吼，善能說",
    "T01n0001_016:0104b22": "法，諸來會者皆一心聽，歡喜信受，而設供養。",
    "T01n0001_016:0104b23": "「迦葉！汝謂如來在大眾中勇捍無畏，為師",
    "T01n0001_016:0104b24": "子吼，乃至信敬供養，而不剃除鬚髮，服三法",
    "T01n0001_016:0104b25": "衣，出家修道耶？勿造斯觀。所以者何？如來",
    "T01n0001_016:0104b26": "在大眾中勇捍無畏，乃至信敬供養，剃",
    "T01n0001_016:0104b27": "除鬚髮，服三法衣，出家修道。迦葉！汝謂如來",
    "T01n0001_016:0104b28": "在大眾中勇捍無畏，乃至出家修道，而不究",
    "T01n0001_016:0104b29": "竟梵行，至安隱處，無餘泥洹耶？勿造斯觀。",
    "T01n0001_016:0104c01": "所以者何？如來於大眾中勇捍無畏，乃至出",
    "T01n0001_016:0104c02": "家修道，究竟梵行，至安隱處，無餘泥洹。」時，迦",
    "T01n0001_016:0104c03": "葉白佛言：「云何，瞿曇！我得於此法中出家",
    "T01n0001_016:0104c04": "受具戒不？」佛告迦葉：「若異學欲來入我法",
    "T01n0001_016:0104c05": "中出家修道者，當留四月觀察，稱可眾意，",
    "T01n0001_016:0104c06": "然後當得出家受戒。迦葉！雖有是法，亦觀",
    "T01n0001_016:0104c07": "其人耳。」迦葉言：「若有異學欲來入佛法中",
    "T01n0001_016:0104c08": "修梵行者，當留四月觀察，稱可眾意，然後",
    "T01n0001_016:0104c09": "當得出家受戒。我今能於佛法中四歲觀",
    "T01n0001_016:0104c10": "察，稱可眾意，然後乃出家受戒。」佛告迦葉：",
    "T01n0001_016:0104c11": "「我已有言，但觀其人耳。」爾時，迦葉即於佛",
    "T01n0001_016:0104c12": "法中出家受具足戒。時，迦葉受戒未久，以",
    "T01n0001_016:0104c13": "淨信心修無上梵行，現法中自身作證，生",
    "T01n0001_016:0104c14": "死已盡，梵行已立，所作已辦，不受後有，即",
    "T01n0001_016:0104c15": "成阿羅漢。爾時，迦葉聞佛所說，歡喜奉行。",
    "T01n0001_016:0104c16": "26 三明經（二六）佛說長阿含第三分三明經第七",
    "T01n0001_016:0104c17": "如是我聞：一時，佛在俱薩羅國人間遊行，",
    "T01n0001_016:0104c18": "與大比丘眾千二百五十人俱，詣伊車能伽",
    "T01n0001_016:0104c19": "羅俱薩羅婆羅門村，止宿伊車林中。時，有婆",
    "T01n0001_016:0104c20": "羅門名沸伽羅娑羅、婆羅門名多梨車，",
    "T01n0001_016:0104c21": "以小緣詣伊車能伽羅村。此沸伽羅娑羅",
    "T01n0001_016:0104c22": "婆羅門，七世以來父母真正，不為他人之",
    "T01n0001_016:0104c23": "所輕毀，異典三部諷誦通利，種種經書善能",
    "T01n0001_016:0104c24": "分別。又能善於大人相法、觀察吉凶、祭祀儀",
    "T01n0001_016:0104c25": "禮，有五百弟子，教授不廢。其一弟子名婆",
    "T01n0001_016:0104c26": "悉咤，七世以來父母真正，不為他人之所",
    "T01n0001_016:0104c27": "輕毀，異學三部諷誦通利，種種經書盡能分",
    "T01n0001_016:0104c28": "別，亦能善於大人相法，觀察吉凶，祭祀儀",
    "T01n0001_016:0104c29": "禮，亦有五百弟子，教授不廢。多梨車婆羅",
    "T01n0001_016:0105a01": "門，亦七世已來父母真正，不為他人之所",
    "T01n0001_016:0105a02": "輕毀，異學三部諷誦通利，種種經書盡能分",
    "T01n0001_016:0105a03": "別，亦能善於大人相法、觀察吉凶、祭祀儀",
    "T01n0001_016:0105a04": "禮，亦有五百弟子，教授不廢。其一弟子名",
    "T01n0001_016:0105a05": "頗羅墮，七世已來父母真正，不為他人之",
    "T01n0001_016:0105a06": "所輕毀，異學三部諷誦通利，種種經書盡能",
    "T01n0001_016:0105a07": "分別，亦能善於大人相法、觀察吉凶、祭祀儀",
    "T01n0001_016:0105a08": "禮，亦有五百弟子，教授不廢。時，婆悉咤、頗",
    "T01n0001_016:0105a09": "羅墮二人於清旦至園中，遂共論義，更相",
    "T01n0001_016:0105a10": "是非。時，婆悉咤語頗羅墮：「我道真正，能得出",
    "T01n0001_016:0105a11": "要，至於梵天，此是大師沸伽羅娑羅婆羅",
    "T01n0001_016:0105a12": "門所說。」頗羅墮又言：「我道真正，能得出要，",
    "T01n0001_016:0105a13": "至於梵天，此是大師多梨車婆羅門所說。」",
    "T01n0001_016:0105a14": "如是，婆悉咤再三自稱己道真正，頗羅墮亦再",
    "T01n0001_016:0105a15": "三自稱己道真正，二人共論，各不能決。時，",
    "T01n0001_016:0105a16": "婆悉咤語頗羅墮曰：「我聞沙門瞿曇釋種子",
    "T01n0001_016:0105a17": "出家成道，於拘薩羅國遊行人間，今在伊",
    "T01n0001_016:0105a18": "車能伽羅林中，有大名稱，流聞天下，如來、",
    "T01n0001_016:0105a19": "至真、等正覺，十號具足。於諸天、世人、魔、若魔",
    "T01n0001_016:0105a20": "天、沙門、婆羅門中，自身作證，為他說法，上中",
    "T01n0001_016:0105a21": "下言，皆悉真正，義味具足，梵行清淨。如是真",
    "T01n0001_016:0105a22": "人，宜往覲現。我聞彼瞿曇知梵天道，能為",
    "T01n0001_016:0105a23": "人說，常與梵天往返言語，我等當共詣彼",
    "T01n0001_016:0105a24": "瞿曇，共決此義。若沙門瞿曇有所言說，當",
    "T01n0001_016:0105a25": "共奉持。」爾時，婆悉咤、頗羅墮二人相隨到伊",
    "T01n0001_016:0105a26": "車林中，詣世尊所，問訊已，一面坐。爾時，世尊",
    "T01n0001_016:0105a27": "知彼二人心中所念，即告婆悉咤曰：「汝等",
    "T01n0001_016:0105a28": "二人清旦至園中，作如是論，共相是非。汝",
    "T01n0001_016:0105a29": "一人言：『我法真正，能得出要，至於梵天，此",
    "T01n0001_016:0105b01": "是大師沸伽羅娑羅所說。』彼一人言：『我法",
    "T01n0001_016:0105b02": "真正，能得出要，至於梵天，此是大師多梨車",
    "T01n0001_016:0105b03": "所說。』如是再三，更相是非，有如此事耶？」時，",
    "T01n0001_016:0105b04": "婆悉咤、頗羅墮聞佛此言，皆悉驚愕，衣毛為",
    "T01n0001_016:0105b05": "竪，心自念言：「沙門瞿曇有大神德，先知人",
    "T01n0001_016:0105b06": "心，我等所欲論者，沙門瞿曇已先說訖。」時，",
    "T01n0001_016:0105b07": "婆悉咤白佛言：「此道、彼道皆稱真正，皆得",
    "T01n0001_016:0105b08": "出要，至於梵天，為沸伽羅娑羅婆羅門所",
    "T01n0001_016:0105b09": "說為是？為多梨車婆羅門所說為是耶？」佛",
    "T01n0001_016:0105b10": "言：「正使，婆悉咤！此道、彼道真正出要，得至梵",
    "T01n0001_016:0105b11": "天，汝等何為清旦園中共相是非，乃至再三",
    "T01n0001_016:0105b12": "耶？」時，婆悉咤白佛言：「諸有三明婆羅門說種",
    "T01n0001_016:0105b13": "種道，自在欲道、自作道、梵天道，此三道者盡",
    "T01n0001_016:0105b14": "向梵天。瞿曇！譬如村營，所有諸道皆向於",
    "T01n0001_016:0105b15": "城，諸婆羅門雖說種種諸道，皆向梵天。」佛",
    "T01n0001_016:0105b16": "告婆悉咤：「彼諸道為盡趣梵天不？」答曰：「盡",
    "T01n0001_016:0105b17": "趣。」佛復再三重問：「種種諸道盡趣梵天不？」",
    "T01n0001_016:0105b18": "答曰：「盡趣。」爾時，世尊定其語已，告婆悉咤",
    "T01n0001_016:0105b19": "曰：「云何三明婆羅門中，頗有一人得見梵",
    "T01n0001_016:0105b20": "天者不？」答曰：「無有見者。」「云何，婆悉咤！三",
    "T01n0001_016:0105b21": "明婆羅門先師，頗有得見梵天者不？」答曰：",
    "T01n0001_016:0105b22": "「無有見者。」「云何，婆悉咤！乃往三明仙人舊婆",
    "T01n0001_016:0105b23": "羅門，諷誦通利，能為人說舊諸讚誦，歌詠詩",
    "T01n0001_016:0105b24": "書，其名阿咤摩婆羅門、婆摩提婆婆羅",
    "T01n0001_016:0105b25": "門、毘婆審婆羅門、伊尼羅斯婆羅門、蛇",
    "T01n0001_016:0105b26": "婆提伽婆羅門、婆婆悉婆羅門、迦葉婆羅",
    "T01n0001_016:0105b27": "門、阿樓那婆羅門、瞿曇摩婆羅門、首脂婆羅",
    "T01n0001_016:0105b28": "門、婆羅損陀婆羅門，彼亦得見梵天不耶？」",
    "T01n0001_016:0105b29": "答曰：「無有見者。」佛言：「若彼三明婆羅門",
    "T01n0001_016:0105c01": "無有一見梵天者，若三明婆羅門先師",
    "T01n0001_016:0105c02": "無有見梵天者，又諸舊大仙三明婆羅門",
    "T01n0001_016:0105c03": "阿咤摩等亦不見梵天者，當知三明婆羅",
    "T01n0001_016:0105c04": "門所說非實。」又告婆悉咤：「如有婬人言：『我",
    "T01n0001_016:0105c05": "與彼端正女人交通，稱歎婬法。』餘人語言：",
    "T01n0001_016:0105c06": "『汝識彼女不？為在何處？東方、西方、南方、北",
    "T01n0001_016:0105c07": "方耶？』答曰：『不知。』又問：『汝知彼女所止土地",
    "T01n0001_016:0105c08": "城邑村落不？』答曰：『不知。』又問：『汝識彼女父",
    "T01n0001_016:0105c09": "母及其姓字不？』答曰：『不知。』又問：『汝知彼",
    "T01n0001_016:0105c10": "女為是剎利女，為是婆羅門、居士、首陀羅女",
    "T01n0001_016:0105c11": "耶？』答曰：『不知。』又問：『汝知彼女為長短、麤細、",
    "T01n0001_016:0105c12": "黑白、好醜耶？』答曰：『不知。』云何，婆悉咤！彼人",
    "T01n0001_016:0105c13": "讚嘆為是實不？」答曰：「不實。」「如是。婆悉咤！三",
    "T01n0001_016:0105c14": "明婆羅門所說亦爾，無有實也。云何，婆悉",
    "T01n0001_016:0105c15": "咤！汝三明婆羅門見日月遊行出沒處所，叉",
    "T01n0001_016:0105c16": "手供養，能作是說：『此道真正，當得出要，至",
    "T01n0001_016:0105c17": "日月所。』不？」報曰：「如是。三明婆羅門見日月",
    "T01n0001_016:0105c18": "遊行出沒處所，叉手供養，而不能言：『此道真",
    "T01n0001_016:0105c19": "正，當得出要，至日月所。』也。」「如是。婆悉咤！三",
    "T01n0001_016:0105c20": "明婆羅門見日月遊行出沒之處，叉手供養，",
    "T01n0001_016:0105c21": "而不能說：『此道真正，當得出要，至日月所。』",
    "T01n0001_016:0105c22": "而常叉手供養恭敬，豈非虛妄耶？」答曰：「如",
    "T01n0001_016:0105c23": "是。瞿曇！彼實虛妄。」佛言：「譬如有人立梯空",
    "T01n0001_016:0105c24": "地，餘人問言：『立梯用為。』答曰：『我欲上堂。』",
    "T01n0001_016:0105c25": "又問：『堂何所在？東、西、南、北耶？』答云：『不知。』云",
    "T01n0001_016:0105c26": "何？婆悉咤！此人立梯欲上堂者，豈非虛妄",
    "T01n0001_016:0105c27": "耶？」答曰：「如是，彼實虛妄。」佛言：「三明婆羅門",
    "T01n0001_016:0105c28": "亦復如是，虛誑無實。婆悉咤！五欲潔淨，甚",
    "T01n0001_016:0105c29": "可愛樂。云何為五？眼見色，甚可愛樂；耳聲、",
    "T01n0001_016:0106a01": "鼻香、舌味、身觸，甚可愛樂。於我賢聖法中，",
    "T01n0001_016:0106a02": "為著、為縛，為是拘鎖。彼三明婆羅門為五",
    "T01n0001_016:0106a03": "欲所染，愛著堅固，不見過失，不知出要，",
    "T01n0001_016:0106a04": "彼為五欲之所繫縛。正使奉事日月水火，",
    "T01n0001_016:0106a05": "唱言：『扶接我去生梵天者。』無有是處。譬如",
    "T01n0001_016:0106a06": "阿夷羅河，其水平岸，烏鳥得飲，有人在此",
    "T01n0001_016:0106a07": "岸身被重繫，空喚彼岸言：『來渡我去。』彼",
    "T01n0001_016:0106a08": "岸寧來渡此人不？」答曰：「不也。」「婆悉咤！五欲",
    "T01n0001_016:0106a09": "潔淨，甚可愛樂，於賢聖法中猶如拘鎖。彼",
    "T01n0001_016:0106a10": "三明婆羅門為五欲所染，愛著堅固，不見",
    "T01n0001_016:0106a11": "過失，不知出要。彼為五欲之所繫縛，正使",
    "T01n0001_016:0106a12": "奉事日月水火，唱言：『扶接我去生梵天上。』",
    "T01n0001_016:0106a13": "亦復如是，終無是處。婆悉咤！譬如阿夷",
    "T01n0001_016:0106a14": "羅河，其水平岸，烏鳥得飲，有人欲渡，不以",
    "T01n0001_016:0106a15": "手足身力，不因船栰，能得渡不？」答曰：「不",
    "T01n0001_016:0106a16": "能。」「婆悉咤！三明婆羅門亦復如是，不修沙",
    "T01n0001_016:0106a17": "門清淨梵行，更修餘道不清淨行，欲求生",
    "T01n0001_016:0106a18": "梵天者，無有是處。婆悉咤！猶如山水暴起，",
    "T01n0001_016:0106a19": "多漂人民，亦無船栰，又無橋梁，有行人",
    "T01n0001_016:0106a20": "來，欲渡彼岸，見山水暴起，多漂人民，亦無",
    "T01n0001_016:0106a21": "船栰，又無橋梁，彼人自念：『我今寧可多集",
    "T01n0001_016:0106a22": "草木，牢堅縛栰，自以身力渡彼岸耶？』即",
    "T01n0001_016:0106a23": "尋縛栰，自以身力安隱得渡。婆悉咤！此亦",
    "T01n0001_016:0106a24": "如是，若比丘捨非沙門不清淨行，行於沙",
    "T01n0001_016:0106a25": "門清淨梵行，欲生梵天者，則有是處。云何，",
    "T01n0001_016:0106a26": "婆悉咤！梵天有恚心耶？無恚心耶？」答曰：",
    "T01n0001_016:0106a27": "「無恚心也。」又問：「三明婆羅門有恚心、無恚",
    "T01n0001_016:0106a28": "心耶？」答曰：「有恚心。」「婆悉咤！梵天無恚心，三",
    "T01n0001_016:0106a29": "明婆羅門有恚心，有恚心、無恚心不共同，",
    "T01n0001_016:0106b01": "不俱解脫，不相趣向，是故梵天、婆羅門不",
    "T01n0001_016:0106b02": "共同也。云何，婆悉咤！梵天有瞋心、無瞋心",
    "T01n0001_016:0106b03": "耶？」答曰：「無瞋心。」又問：「三明婆羅門有瞋心、",
    "T01n0001_016:0106b04": "無瞋心耶？」答曰：「有瞋心。」佛言：「梵天無瞋心，",
    "T01n0001_016:0106b05": "三明婆羅門有瞋心，有瞋心、無瞋心不同",
    "T01n0001_016:0106b06": "趣，不同解脫，是故梵天、婆羅門不共同也。",
    "T01n0001_016:0106b07": "云何，婆悉咤！梵天有恨心、無恨心耶？」答曰：",
    "T01n0001_016:0106b08": "「無恨心。」又問：「三明婆羅門有恨心、無恨心",
    "T01n0001_016:0106b09": "耶？」答曰：「有恨心。」佛言：「梵天無恨心，三明婆",
    "T01n0001_016:0106b10": "羅門有恨心，有恨心、無恨心不同趣，不",
    "T01n0001_016:0106b11": "同解脫，是故梵天、婆羅門不共同也。云何，婆",
    "T01n0001_016:0106b12": "悉咤！梵天有家屬產業不？」答曰：「無。」又問：「三",
    "T01n0001_016:0106b13": "明婆羅門有家屬產業不？」答曰：「有。」佛言：「梵",
    "T01n0001_016:0106b14": "天無家屬產業，三明婆羅門有家屬產業，有",
    "T01n0001_016:0106b15": "家屬產業、無家屬產業不同趣，不同解脫，",
    "T01n0001_016:0106b16": "是故梵天、婆羅門不共同也。云何，婆悉咤！梵",
    "T01n0001_016:0106b17": "天得自在、不得自在耶？」答曰：「得自在。」又",
    "T01n0001_016:0106b18": "問：「三明婆羅門得自在、不得自在耶？」答曰：",
    "T01n0001_016:0106b19": "「不得自在。」佛言：「梵天得自在，三明婆羅門",
    "T01n0001_016:0106b20": "不得自在，不得自在、得自在不同趣，不",
    "T01n0001_016:0106b21": "同解脫，是故梵天、婆羅門不共同也。」佛言：",
    "T01n0001_016:0106b22": "「彼三明婆羅門，設有人來問難深義，不能",
    "T01n0001_016:0106b23": "具答。實如是不？」答曰：「如是。」時，婆悉咤、頗羅",
    "T01n0001_016:0106b24": "墮二人俱白佛言：「且置餘論，我聞沙門瞿曇",
    "T01n0001_016:0106b25": "明識梵道，能為人說，又與梵天相見往來",
    "T01n0001_016:0106b26": "言語，唯願沙門瞿曇以慈愍故，說梵天道，",
    "T01n0001_016:0106b27": "開示演布。」佛告婆悉咤：「我今問汝，隨意報",
    "T01n0001_016:0106b28": "我。云何，婆悉咤！彼心念國，去此遠近？」答：",
    "T01n0001_016:0106b29": "「近。」「若使有人生長彼國，有餘人問彼國道",
    "T01n0001_016:0106c01": "徑，云何，婆悉咤！彼人生長彼國答彼道徑，",
    "T01n0001_016:0106c02": "寧有疑不？」答曰：「無疑。所以者何？彼國生長",
    "T01n0001_016:0106c03": "故。」佛言：「正使彼人生長彼國，或可有疑；若",
    "T01n0001_016:0106c04": "有人來問我梵道，無疑也。所以者何？我常",
    "T01n0001_016:0106c05": "數數說彼梵道故。」時，婆悉咤、頗羅墮俱白佛",
    "T01n0001_016:0106c06": "言：「且置此論，我聞沙門瞿曇明識梵道，能",
    "T01n0001_016:0106c07": "為人說，又與梵天相見往來言語，唯願沙",
    "T01n0001_016:0106c08": "門瞿曇以慈愍故，說於梵道，開示演布。」佛",
    "T01n0001_016:0106c09": "言：「諦聽，善思，當為汝說。」答言：「唯然，願樂欲",
    "T01n0001_016:0106c10": "聞。」佛言：「若如來、至真、等正覺出現於世，十號",
    "T01n0001_016:0106c11": "具足，乃至四禪，於現法中而自娛樂。所以",
    "T01n0001_016:0106c12": "者何？斯由精勤，專念不忘，樂獨閑靜，不放",
    "T01n0001_016:0106c13": "逸故。彼以慈心遍滿一方，餘方亦爾，廣",
    "T01n0001_016:0106c14": "布無際，無二、無量，無恨、無害，遊戲此心而自",
    "T01n0001_016:0106c15": "娛樂：悲、喜、捨心遍滿一方，餘方亦爾，廣布",
    "T01n0001_016:0106c16": "無際，無二、無量，無有結恨，無惱害意，遊戲",
    "T01n0001_016:0106c17": "此心以自娛樂。云何，婆悉咤！梵天有恚心、",
    "T01n0001_016:0106c18": "無恚心耶？」答曰：「無恚心也。」又問：「行慈比丘",
    "T01n0001_016:0106c19": "有恚心、無恚心耶？」答曰：「無恚心。」佛言：「梵",
    "T01n0001_016:0106c20": "天無恚心，行慈比丘無恚心，無恚心、無恚心",
    "T01n0001_016:0106c21": "同趣，同解脫，是故梵天、比丘俱共同也。云何，",
    "T01n0001_016:0106c22": "婆悉咤！梵天有瞋心耶？無瞋心耶？」答曰：「無",
    "T01n0001_016:0106c23": "也。」又問：「行慈比丘有瞋心、無瞋心耶？」答曰：",
    "T01n0001_016:0106c24": "「無。」佛言：「梵天無瞋心，行慈比丘無瞋心，無",
    "T01n0001_016:0106c25": "瞋心、無瞋心同趣，同解脫，是故梵天、比丘俱",
    "T01n0001_016:0106c26": "共同也。云何，婆悉咤！梵天有恨心、無恨心",
    "T01n0001_016:0106c27": "耶？」答曰：「無。」又問：「行慈比丘有恨心、無恨心",
    "T01n0001_016:0106c28": "耶？」答曰：「無。」佛言：「梵天無恨心，行慈比丘無",
    "T01n0001_016:0106c29": "恨心，無恨心、無恨心同趣，同解脫，是故比丘、",
    "T01n0001_016:0107a01": "梵天俱共同也。云何，婆悉咤！梵天有家屬產",
    "T01n0001_016:0107a02": "業不？」答曰：「無也。」又問：「行慈比丘有家屬產",
    "T01n0001_016:0107a03": "業不耶？」答曰：「無也。」佛言：「梵天無家屬產",
    "T01n0001_016:0107a04": "業，行慈比丘亦無家屬產業，無家屬產業、",
    "T01n0001_016:0107a05": "無家屬產業同趣，同解脫，是故梵天、比丘俱",
    "T01n0001_016:0107a06": "共同也。云何，婆悉咤！梵天得自在不耶？」答",
    "T01n0001_016:0107a07": "曰：「得自在。」又問：「行慈比丘得自在耶？」答",
    "T01n0001_016:0107a08": "曰：「得自在。」佛言：「梵天得自在，行慈比丘得",
    "T01n0001_016:0107a09": "自在，得自在、得自在同趣，同解脫，是故梵",
    "T01n0001_016:0107a10": "天、比丘俱共同也。」佛告婆悉咤：「當知行慈比",
    "T01n0001_016:0107a11": "丘身壞命終，如發箭之頃，生梵天上。」佛說",
    "T01n0001_016:0107a12": "是法時，婆悉咤、頗羅墮即於座上遠塵離",
    "T01n0001_016:0107a13": "垢，諸法法眼生。爾時，婆悉咤、頗羅墮聞",
    "T01n0001_016:0107a14": "佛所說，歡喜奉行。",
    "T01n0001_016:0107a15": "佛說長阿含經卷第十六"
}