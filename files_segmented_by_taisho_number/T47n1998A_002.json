{
    "T47n1998A_002:0815c24": "大慧普覺禪師住徑山能仁禪院",
    "T47n1998A_002:0815c25": "語錄卷第二",
    "T47n1998A_002:0815c27": "徑山能仁禪院住持嗣法",
    "T47n1998A_002:0815c28": "慧日禪師臣蘊聞　上進",
    "T47n1998A_002:0815c29": "◎大堂舉白雲端師翁道若端的得一回汗出",
    "T47n1998A_002:0816a01": "也。便向一莖草上。現瓊樓玉殿。若未端的得",
    "T47n1998A_002:0816a02": "一回汗出。縱有瓊樓玉殿。却被一莖草蓋却。",
    "T47n1998A_002:0816a03": "師云。一莖草上現瓊樓玉殿。決定可信。瓊樓",
    "T47n1998A_002:0816a04": "玉殿被一莖草蓋却。莫被他熱謾。徑山恁麼",
    "T47n1998A_002:0816a05": "道。為已得一回汗出者說。若未得一回汗出",
    "T47n1998A_002:0816a06": "者。切不得疑著。",
    "T47n1998A_002:0816a07": "天申節上堂。稽首能度諸世間。無量殊勝福",
    "T47n1998A_002:0816a08": "德聚。金輪統御四天下。普施群生安隱樂。還",
    "T47n1998A_002:0816a09": "有知恩報恩底麼。良久云。一年三百六十日。",
    "T47n1998A_002:0816a10": "唯有今日最吉祥。",
    "T47n1998A_002:0816a11": "上堂舉。百靈問龐居士。石頭得力底句。還曾",
    "T47n1998A_002:0816a12": "舉似人否。士云。亦曾舉似人。靈云。舉似阿",
    "T47n1998A_002:0816a13": "誰。士自點胸云。龐公。靈云。直是妙德空生。",
    "T47n1998A_002:0816a14": "也讚歎不及。居士却問百靈。阿師石頭得力",
    "T47n1998A_002:0816a15": "底句。還曾舉似人否。靈云。亦曾舉似人。士",
    "T47n1998A_002:0816a16": "云。舉似阿誰。靈戴笠子便行。師云。這箇話",
    "T47n1998A_002:0816a17": "端。若不是龐公。幾乎錯舉似人。雖然如是。百",
    "T47n1998A_002:0816a18": "靈輸他龐公一著。何故。當時若不得箇破笠",
    "T47n1998A_002:0816a19": "遮却髑髏。有甚面目見他龐公。",
    "T47n1998A_002:0816a20": "上堂。顛倒想生生死續。顛倒想滅生死絕。生",
    "T47n1998A_002:0816a21": "死絕處涅槃空。涅槃空處眼中屑。涅槃既空。",
    "T47n1998A_002:0816a22": "喚甚麼作眼中屑。白雲乍可來青嶂。明月難",
    "T47n1998A_002:0816a23": "教下碧天。",
    "T47n1998A_002:0816a24": "上堂舉。無著往臺山禮文殊。殊問。大德從何",
    "T47n1998A_002:0816a25": "方而來。著云。南方。殊云。南方佛法如何住",
    "T47n1998A_002:0816a26": "持。著云。末法比丘少奉戒律。殊云。多少眾。",
    "T47n1998A_002:0816a27": "著云。或三百或五百。無著却問。和尚此間佛",
    "T47n1998A_002:0816a28": "法如何住持。殊云。凡聖同居龍蛇混雜。著云。",
    "T47n1998A_002:0816a29": "多少眾。殊云。前三三後三三師云。徑山當時",
    "T47n1998A_002:0816b01": "若見。即向他道。和尚如此住持。極是不易。",
    "T47n1998A_002:0816b02": "上堂。拈拄杖卓一下喝一喝云。德山棒臨",
    "T47n1998A_002:0816b03": "濟喝。今日為君重拈掇。天何高地何闊。休向",
    "T47n1998A_002:0816b04": "糞掃堆上更添搕[打-丁+(天/韭)]。換却骨洗却腸。徑山退",
    "T47n1998A_002:0816b05": "身三步。許爾諸人商量。且作麼生商量。擲下",
    "T47n1998A_002:0816b06": "拄杖喝一喝云。紅粉易成端正女。無錢難作",
    "T47n1998A_002:0816b07": "好兒郎。",
    "T47n1998A_002:0816b08": "上堂。僧問。雪峯三上投子九到洞山。為甚麼",
    "T47n1998A_002:0816b09": "向鼇山成道。師云。屋裏販揚州。進云。後來",
    "T47n1998A_002:0816b10": "住菴。有僧敲門。雪峯放身出云。是甚麼。僧亦",
    "T47n1998A_002:0816b11": "云。是甚麼。還有優劣也無。師云。優則總優。",
    "T47n1998A_002:0816b12": "劣則總劣。進云。為甚麼雪峯低頭歸菴。師云。",
    "T47n1998A_002:0816b13": "疑殺天下人。進云。僧舉似巖頭。頭云。我當",
    "T47n1998A_002:0816b14": "時若向伊道末後句。天下人不柰雪老何。作",
    "T47n1998A_002:0816b15": "麼生是末後句。師云。若不同床睡。焉知被底",
    "T47n1998A_002:0816b16": "穿。進云。巖頭道。雪峯與我同條生。不與我同",
    "T47n1998A_002:0816b17": "條死。要識末後句。只這是。意旨如何。師",
    "T47n1998A_002:0816b18": "云。殺人須是殺人刀。活人須是活人劍。乃",
    "T47n1998A_002:0816b19": "云。古德道。青蘿夤緣。直上寒松之頂。白",
    "T47n1998A_002:0816b20": "雲淡泞。出沒太虛之中。萬法本閑。唯人",
    "T47n1998A_002:0816b21": "自鬧。又教中道。凡夫見諸法但隨於相轉。",
    "T47n1998A_002:0816b22": "不了法無相。以是不見佛。遂舉起拂子云。這",
    "T47n1998A_002:0816b23": "箇是相。那箇是無相。現今目前森羅萬象眼",
    "T47n1998A_002:0816b24": "見耳聞。悉皆是法。又何曾鬧來。既不曾鬧。教",
    "T47n1998A_002:0816b25": "甚麼物隨相轉。又舉拂子云。這箇是無相。又",
    "T47n1998A_002:0816b26": "作麼生了。既無可了却。向甚麼處見佛。且道",
    "T47n1998A_002:0816b27": "古德底是。教中底是。是又是。箇甚麼。若向這",
    "T47n1998A_002:0816b28": "裏分剖得出。釋迦不先彌勒不後。雖然如是。",
    "T47n1998A_002:0816b29": "未免被山僧拂子穿却鼻孔。復舉拂子云。隨",
    "T47n1998A_002:0816c01": "相轉也。被拂子穿却鼻孔。不隨相轉也。被拂",
    "T47n1998A_002:0816c02": "子穿却鼻孔。見佛也被拂子穿却鼻孔。不見",
    "T47n1998A_002:0816c03": "佛也被拂子穿却鼻孔。乃顧視大眾云。且作",
    "T47n1998A_002:0816c04": "麼生免得此過。畢竟水須潮海去。到頭雲定",
    "T47n1998A_002:0816c05": "覓山歸。擊禪床下座。",
    "T47n1998A_002:0816c06": "上堂舉。僧問米胡。自古上賢。還達真正理也",
    "T47n1998A_002:0816c07": "無。胡云達。僧云。只如真正理。作麼生達。胡",
    "T47n1998A_002:0816c08": "云。當時霍光賣假銀城與單于契書。是甚麼",
    "T47n1998A_002:0816c09": "人做。僧無語。師云。徑山當時若作這僧。即下",
    "T47n1998A_002:0816c10": "一轉語。塞却這老漢口。且道下甚麼語。良久",
    "T47n1998A_002:0816c11": "云。若教容易得。便作等閑看。",
    "T47n1998A_002:0816c12": "上堂。山僧今日設粥供養大眾。粥罷同到龍",
    "T47n1998A_002:0816c13": "王殿念誦。念誦罷普請送彥化主茶毘。如此",
    "T47n1998A_002:0816c14": "事多。若是祖師西來意。未有工夫說得。",
    "T47n1998A_002:0816c15": "上堂舉。圜悟先師在夾山日。示眾云。通身是",
    "T47n1998A_002:0816c16": "眼見不到。通身是耳聞不及。通身是口說不",
    "T47n1998A_002:0816c17": "著。通身是心鑑不出。通身即且置。或若無眼",
    "T47n1998A_002:0816c18": "作麼生見。無耳作麼生聞。無口作麼生說。無",
    "T47n1998A_002:0816c19": "心作麼生鑑。若向這裏撥得一線路。便與古",
    "T47n1998A_002:0816c20": "佛同參。且道參甚麼人。師云。惜乎徑山當時",
    "T47n1998A_002:0816c21": "不在。若在點一把火照看這老漢面皮厚多",
    "T47n1998A_002:0816c22": "少。即今或有傍不甘底出來道。和尚也是普",
    "T47n1998A_002:0816c23": "州人。又作麼生即向他道。西天斬頭截臂。這",
    "T47n1998A_002:0816c24": "裏自領出去。",
    "T47n1998A_002:0816c25": "上堂。十五日已前。諸人道得著。徑山道不",
    "T47n1998A_002:0816c26": "著。十五日已後。徑山道得著。諸人道不著。正",
    "T47n1998A_002:0816c27": "當十五日。又作麼生。良久云。普。",
    "T47n1998A_002:0816c28": "上堂。僧問。逼塞虛空時如何。師便喝。進云。",
    "T47n1998A_002:0816c29": "文殊普賢來也。師云。逼塞虛空。甚處與徑山",
    "T47n1998A_002:0817a01": "相見。僧亦喝。師云。文殊普賢為甚麼在爾脚",
    "T47n1998A_002:0817a02": "跟下過。僧擬議。師便打。乃舉。永嘉道。了了",
    "T47n1998A_002:0817a03": "見無一物。亦無人亦無佛。大千沙界海中漚。",
    "T47n1998A_002:0817a04": "一切聖賢如電拂。有老宿拈云。既無一物。了",
    "T47n1998A_002:0817a05": "了見底是箇甚麼。師云。且道這老宿恁麼道。",
    "T47n1998A_002:0817a06": "還具眼也無。",
    "T47n1998A_002:0817a07": "上堂。月生一。鐵輪天子寰中勅。月生二。豐干",
    "T47n1998A_002:0817a08": "騎虎入鬧市。月生三。蟭螟眼裏巨鼇翻。驀拈",
    "T47n1998A_002:0817a09": "拄杖云。莫有同生同死底麼。出來與徑山拄",
    "T47n1998A_002:0817a10": "杖子相見。良久云。見義不為何勇之有。擲下",
    "T47n1998A_002:0817a11": "拄杖。",
    "T47n1998A_002:0817a12": "上堂。心生法滅。性起情亡。這裏悟去揑怪。有",
    "T47n1998A_002:0817a13": "甚麼難。舉起拂子云。看看。觀音彌勒普賢文",
    "T47n1998A_002:0817a14": "殊。盡向徑山拂子頭上聚頭打葛藤。若也放",
    "T47n1998A_002:0817a15": "開。從教口勞舌沸。若也把住。不消一擊以拂",
    "T47n1998A_002:0817a16": "子擊禪床下座。",
    "T47n1998A_002:0817a17": "上堂舉。睦州問僧正云。講得唯識論麼。正云",
    "T47n1998A_002:0817a18": "不敢。小年曾讀文字來。州拈起糖餅。擘作兩",
    "T47n1998A_002:0817a19": "片云。爾作麼生。正無語。州云。喚作糖餅是。",
    "T47n1998A_002:0817a20": "不喚作糖餅是。正云。不可不喚作糖餅。州却",
    "T47n1998A_002:0817a21": "喚沙彌來來。爾喚作甚麼。彌云。糖餅。州云。",
    "T47n1998A_002:0817a22": "爾也講得唯識論。師云。僧正與沙彌。真實講",
    "T47n1998A_002:0817a23": "得唯識論。只是不知糖餅來處。睦州老人雖",
    "T47n1998A_002:0817a24": "是一方善知識。若是三界唯心萬法唯識。畢",
    "T47n1998A_002:0817a25": "竟理會不得。",
    "T47n1998A_002:0817a26": "上堂。三轉法輪於大千。其輪本來常清淨。天",
    "T47n1998A_002:0817a27": "人得道此為證。三寶於是現世間。拈拄杖卓",
    "T47n1998A_002:0817a28": "三下云。法輪已三轉竟。作麼生是三寶現世",
    "T47n1998A_002:0817a29": "間底消息。良久云。我王庫內無如是刀。又卓",
    "T47n1998A_002:0817b01": "一下。",
    "T47n1998A_002:0817b02": "上堂舉。佛昔勅五百尊者。降一毒龍。尊者各",
    "T47n1998A_002:0817b03": "運神通。皆降不得。忽有異方一尊者到。佛勅",
    "T47n1998A_002:0817b04": "令降。尊者於龍面前彈指一聲。其龍便伏。師",
    "T47n1998A_002:0817b05": "云。五百尊者神通。既與異方尊者一般。為甚",
    "T47n1998A_002:0817b06": "麼降龍不得。異方尊者神通。既與五百尊者",
    "T47n1998A_002:0817b07": "一般。為甚麼却降得。乃舉拂子云。還會麼。鴛",
    "T47n1998A_002:0817b08": "鴦繡出從君看。不把金針度與人。擊禪床下",
    "T47n1998A_002:0817b09": "座。",
    "T47n1998A_002:0817b10": "陳牓眼至上堂。舉教中道。吾不見時。何不見",
    "T47n1998A_002:0817b11": "吾不見之處。若見不見。自然非彼不見之相。",
    "T47n1998A_002:0817b12": "若不見吾不見之地。自然非物。云何非汝。白",
    "T47n1998A_002:0817b13": "雲師翁頌云。堂前露柱久懷胎。長下孩兒頗",
    "T47n1998A_002:0817b14": "俊哉。未解語言先作賦。一操便取狀元來。師",
    "T47n1998A_002:0817b15": "云。敢問諸人還知師翁落處麼。若知落處便",
    "T47n1998A_002:0817b16": "識得狀元。若也未知。徑山為爾指出。有利無",
    "T47n1998A_002:0817b17": "利不離行市。放過一著。落在第二。",
    "T47n1998A_002:0817b18": "上堂。僧問。翠巖示眾云。一夏與兄弟東說西",
    "T47n1998A_002:0817b19": "話。看翠巖眉毛在麼。意旨如何。師云。自首者",
    "T47n1998A_002:0817b20": "原其罪。進云。保福道。作賊人心虛。又作麼",
    "T47n1998A_002:0817b21": "生。師云。驢揀濕處尿。進云。長慶道。生也。雲",
    "T47n1998A_002:0817b22": "門云關。又且如何。師云。一箇破糞箕。對箇禿",
    "T47n1998A_002:0817b23": "苕帚。進云。後有老宿云。翠巖無風起浪。作麼",
    "T47n1998A_002:0817b24": "生見得。師云。作麼見不得。乃云。廓然無聖不",
    "T47n1998A_002:0817b25": "用躊躇。蓋色騎聲全承渠力。諸佛以此度生。",
    "T47n1998A_002:0817b26": "衲僧以此為命。露裸裸赤灑灑沒可把。行但",
    "T47n1998A_002:0817b27": "行坐但坐。饑來喫飯寒來向火。直饒恁麼。",
    "T47n1998A_002:0817b28": "末稱衲僧。不見白雲師翁有言。有時碓嘴生",
    "T47n1998A_002:0817b29": "華。有時佛面百醜。李公醉倒街頭。自是張公",
    "T47n1998A_002:0817c01": "喫酒。燈籠皺斷眉頭。露柱呵呵拍手。且道露",
    "T47n1998A_002:0817c02": "柱拍手成得箇甚麼邊事。參。",
    "T47n1998A_002:0817c03": "上堂。超然居士設粥。供養一堂龍象。喫了",
    "T47n1998A_002:0817c04": "掛起鉢盂。好箇西來榜樣。",
    "T47n1998A_002:0817c05": "圜悟和尚忌日。師拈香云。這箇尊慈。平昔強",
    "T47n1998A_002:0817c06": "項氣壓諸方。逞過頭底顢頇。用格外底儱侗。",
    "T47n1998A_002:0817c07": "自言。我能以木槵子。換天下人眼睛。殊不知。",
    "T47n1998A_002:0817c08": "被不孝之子將斷貫索穿却鼻孔。鼻孔索頭",
    "T47n1998A_002:0817c09": "既在徑山手裏。要教伊生也由徑山。要教伊",
    "T47n1998A_002:0817c10": "死也由徑山。且道以何為驗遂燒香云。以此",
    "T47n1998A_002:0817c11": "為驗。",
    "T47n1998A_002:0817c12": "上堂。去年人看中秋月。今年人看中秋月。今",
    "T47n1998A_002:0817c13": "年人是去年人。去年月是今年月。還有人向",
    "T47n1998A_002:0817c14": "這裏著得一隻眼麼。若也著得。徑山分半院",
    "T47n1998A_002:0817c15": "與伊住。其或未然。歸堂喫茶。",
    "T47n1998A_002:0817c16": "上堂。古者道。了得一萬事畢。今朝是九月一。",
    "T47n1998A_002:0817c17": "諸人作麼生了。驀拈拄杖云。不得喚作拄杖",
    "T47n1998A_002:0817c18": "子。便了取好。既不喚作柱杖子。作麼生了。擲",
    "T47n1998A_002:0817c19": "下云。差之毫釐。失之千里。",
    "T47n1998A_002:0817c20": "上堂舉。雲門道。既知來處。且道甚麼劫中無",
    "T47n1998A_002:0817c21": "祖師。自代云。某甲今日不著便。師云。雲門也",
    "T47n1998A_002:0817c22": "是作賊人心虛。徑山即不然。既知來處。且道",
    "T47n1998A_002:0817c23": "甚麼劫中無祖師。不圖打草且要蛇驚。",
    "T47n1998A_002:0817c24": "上堂。今朝九月初五。天色半晴半雨。衲僧鼻",
    "T47n1998A_002:0817c25": "孔眼睛。切忌和泥合土。乃顧視大眾云。惺惺",
    "T47n1998A_002:0817c26": "直是惺惺。靈利不妨靈利。等閑問著十人。五",
    "T47n1998A_002:0817c27": "雙不知落處。既惺惺又靈利。為甚麼不知落",
    "T47n1998A_002:0817c28": "處。不見道。事因叮囑起。",
    "T47n1998A_002:0817c29": "上堂。拈拄杖示眾云。迷底人喚這箇作拄杖",
    "T47n1998A_002:0818a01": "子。悟底人亦喚這箇作拄杖子。雖迷悟之有",
    "T47n1998A_002:0818a02": "殊。蓋所見而無異。見既無異。則迷者從教迷。",
    "T47n1998A_002:0818a03": "悟者從教悟。總不干這箇事。又舉起云。即今",
    "T47n1998A_002:0818a04": "舉起在諸人眼睛上。是迷耶是悟耶。是見耶",
    "T47n1998A_002:0818a05": "是不見耶。是異耶是不異耶。喝一喝卓一下",
    "T47n1998A_002:0818a06": "云。又是從頭起。",
    "T47n1998A_002:0818a07": "劉參政請就天竺陞座。僧問。高揖釋迦不拜",
    "T47n1998A_002:0818a08": "彌勒時如何。師云。夢裏惺惺。進云。將謂和",
    "T47n1998A_002:0818a09": "尚忘却。師云。爾記得試道看。進云。雖道不",
    "T47n1998A_002:0818a10": "得。要且不失。師云。元來不會。進云。從上來",
    "T47n1998A_002:0818a11": "事分付阿誰。師云。分付瞎漢。進云。臨濟一",
    "T47n1998A_002:0818a12": "宗全憑渠力。師云。且喜不干爾事。問昔日七",
    "T47n1998A_002:0818a13": "賢女遊屍陀林。一女云。屍在這裏。人向甚",
    "T47n1998A_002:0818a14": "麼處去。一女云。作麼作麼。當時齊悟無生法",
    "T47n1998A_002:0818a15": "忍。如何是無生法忍。師云。拈却髑髏裏底。進",
    "T47n1998A_002:0818a16": "云。輝騰今古爍破乾坤。師云。這田庫奴。進",
    "T47n1998A_002:0818a17": "云。只如四主簿。即今在甚麼處。師舉起拂子",
    "T47n1998A_002:0818a18": "云。在這裏。進云。唯憑這箇力。念念更無差。",
    "T47n1998A_002:0818a19": "師云。摩竭令行傳萬古。乃云。拈提要妙掘地",
    "T47n1998A_002:0818a20": "覓天。就理明真望空啟告。直得心心不觸物。",
    "T47n1998A_002:0818a21": "念念絕攀緣。觀法界於一微塵之中。見一微",
    "T47n1998A_002:0818a22": "塵遍法界之內。塵塵爾念念爾法法爾。猶是",
    "T47n1998A_002:0818a23": "教乘極則。未是衲僧放身命處。若識得衲僧",
    "T47n1998A_002:0818a24": "放身命處。則出生入死得大自在。以生死為",
    "T47n1998A_002:0818a25": "游戲之場。而不被生死之所留礙。其或不然。",
    "T47n1998A_002:0818a26": "未免葛藤。妙性圓明離諸名相。本來無有世",
    "T47n1998A_002:0818a27": "界眾生。因妄有生因生有滅。生滅名妄滅妄",
    "T47n1998A_002:0818a28": "名真。乃顧視大眾云。今日參政相公。為亡男",
    "T47n1998A_002:0818a29": "主簿盡七之晨命。山僧陞于此座。為眾舉揚。",
    "T47n1998A_002:0818b01": "僧俗交參同臨斯會。又是箇甚麼。若言是妄",
    "T47n1998A_002:0818b02": "現。今說法聽法歷歷孤明。復是何物。眼若是",
    "T47n1998A_002:0818b03": "妄。將甚麼觀色。耳若是妄。將甚麼聽聲。鼻若",
    "T47n1998A_002:0818b04": "是妄。將甚麼嗅香。舌若是妄。將甚麼了味。身",
    "T47n1998A_002:0818b05": "若是妄。將甚麼覺觸。意若是妄將甚麼分別。",
    "T47n1998A_002:0818b06": "眼耳鼻舌身意。色聲香味觸法。既不屬妄。一",
    "T47n1998A_002:0818b07": "真何依。其既無依。一道平等。到這裏方知主",
    "T47n1998A_002:0818b08": "簿。昔日雖生本不曾生。今日雖滅本不曾滅。",
    "T47n1998A_002:0818b09": "既不生又不滅。更喚甚麼作圓明妙性。真妄",
    "T47n1998A_002:0818b10": "名相何處安著。還委悉麼。騰身一擲太虛外。",
    "T47n1998A_002:0818b11": "鼻孔依前搭上唇。下座。",
    "T47n1998A_002:0818b12": "上堂。佛真法身猶若虛空。以拂子擊禪床一",
    "T47n1998A_002:0818b13": "下云。應物現形如水中月。復舉起云。釋迦老",
    "T47n1998A_002:0818b14": "子來也。還見麼。若道不見。有眼如盲。若道",
    "T47n1998A_002:0818b15": "見。且道。在拂子內拂子外拂子中。間直饒爾",
    "T47n1998A_002:0818b16": "道不在內不在外不在中間。恁麼見得分明。",
    "T47n1998A_002:0818b17": "徑山門下正好喫棒。擊禪床下座。",
    "T47n1998A_002:0818b18": "上堂。盤山道。向上一路千聖不傳。慈明道。向",
    "T47n1998A_002:0818b19": "上一路千聖不然。徑山道。向上一路熱盌鳴",
    "T47n1998A_002:0818b20": "聲下座。",
    "T47n1998A_002:0818b21": "出鄉歸上堂。舉肇法師道。動若行雲止猶谷",
    "T47n1998A_002:0818b22": "神。既無心於彼此。豈有象於去來。修山主道。",
    "T47n1998A_002:0818b23": "去去實不去。途中好善為。來來實不來。路上",
    "T47n1998A_002:0818b24": "莫虧危。師云。這二老漢。惜乎不與徑山同時。",
    "T47n1998A_002:0818b25": "若也同時。便與縛作一束。送在錢塘江裏。何",
    "T47n1998A_002:0818b26": "故古今山河古今日月古今人倫。寒則普天",
    "T47n1998A_002:0818b27": "普地寒。熱則普天普地熱。去去來來動動靜",
    "T47n1998A_002:0818b28": "靜。又有甚麼過。或有箇衲僧出來道。徑山恁",
    "T47n1998A_002:0818b29": "麼說話。也好縛作一束。送在錢塘江裏。山僧",
    "T47n1998A_002:0818c01": "却熱炙盞子點茶與伊喫。為甚麼如此。大丈",
    "T47n1998A_002:0818c02": "夫兒捋虎鬚。豈是分外。",
    "T47n1998A_002:0818c03": "上堂。千說萬說。讚說毀說。安立說。隨俗說。",
    "T47n1998A_002:0818c04": "顯了說。蓋覆說。盡是盌躂丘。拈起拄杖云。爭",
    "T47n1998A_002:0818c05": "如直下識取這箇。不被生死之所轉。不被寒",
    "T47n1998A_002:0818c06": "暑之所遷。或有箇衲僧出來道。也只是箇拄",
    "T47n1998A_002:0818c07": "杖子。用識作甚麼。今時有一種杜撰禪和。多",
    "T47n1998A_002:0818c08": "作這般見解。擲拄杖下座。",
    "T47n1998A_002:0818c09": "上堂。臘月十五天降雪。為瑞為祥無空闕。文",
    "T47n1998A_002:0818c10": "殊露出廣長舌。普賢大士得一橛。如何是那",
    "T47n1998A_002:0818c11": "一橛。看錮鏴著生鐵。",
    "T47n1998A_002:0818c12": "上堂舉。僧問趙州。毫釐有差時如何。州云。",
    "T47n1998A_002:0818c13": "天地懸隔。僧云。毫釐無差時如何。州云。天地",
    "T47n1998A_002:0818c14": "懸隔。師云。諸人要識趙州麼。慣從五鳳樓前",
    "T47n1998A_002:0818c15": "過。手握金鞭賀太平。",
    "T47n1998A_002:0818c16": "上堂。拈拄杖云。今朝臘月二十五。諸方盡唱",
    "T47n1998A_002:0818c17": "雲門曲。徑山隨例和一聲。乃卓一下云。還聞",
    "T47n1998A_002:0818c18": "麼。莫言楚石不當玉。",
    "T47n1998A_002:0818c19": "開山忌日上堂。今日一會。是當山國一大覺",
    "T47n1998A_002:0818c20": "祖師。為諸人向一切處轉無上法輪。全提底",
    "T47n1998A_002:0818c21": "時節。直得大地六種十八相震動出大音聲。",
    "T47n1998A_002:0818c22": "諸天音樂不鼓自鳴。梵唄詠歌自然敷奏。諸",
    "T47n1998A_002:0818c23": "天寶華同時而雨。正當恁麼時。塵沙諸佛諸",
    "T47n1998A_002:0818c24": "大菩薩。諸阿羅漢天龍八部諸鬼神等。各從",
    "T47n1998A_002:0818c25": "他方而來集會。咸生歡喜踊躍稱慶。同時發",
    "T47n1998A_002:0818c26": "聲而作是言。善哉希有大覺祖師。快說此法。",
    "T47n1998A_002:0818c27": "我等悉來共作證明。證明即不無。如何是此",
    "T47n1998A_002:0818c28": "法。良久云。雲有出山勢。水無投澗聲。",
    "T47n1998A_002:0818c29": "歲旦上堂。去年今日也只是這箇。前年今日",
    "T47n1998A_002:0819a01": "也只是這箇先前年今日也只是這箇。外前",
    "T47n1998A_002:0819a02": "年今日也只是這箇。明年今日也只是這箇。",
    "T47n1998A_002:0819a03": "後年今日也只是這箇。外後年今日也只是",
    "T47n1998A_002:0819a04": "這箇。更外後年今日也只是這箇。且道這箇",
    "T47n1998A_002:0819a05": "是甚麼。元正啟祚萬物咸新。應時納祐慶無",
    "T47n1998A_002:0819a06": "不宜。喝一喝云。俗氣不除。",
    "T47n1998A_002:0819a07": "陳知縣請陞座。祖師道。通達本法心。無法無",
    "T47n1998A_002:0819a08": "非法。悟了同未悟。無心亦無法。既無心又無",
    "T47n1998A_002:0819a09": "法。却喚甚麼作本法。本法又作麼生通達。黃",
    "T47n1998A_002:0819a10": "面老子云。心不妄取過去法。亦不貪著未來",
    "T47n1998A_002:0819a11": "事。不於現在有所住。了達三世悉空寂。諸人",
    "T47n1998A_002:0819a12": "還委悉麼。若未委悉。分明為諸人註破。不",
    "T47n1998A_002:0819a13": "住現在此名為定。不著未來此名為慧。不取",
    "T47n1998A_002:0819a14": "過去此名為智。亦謂之如來禪。亦謂之祖師",
    "T47n1998A_002:0819a15": "禪。苟能於日用二六時中。如是通達。如是了",
    "T47n1998A_002:0819a16": "悟。則此定此慧此智。一一如空無有邊際。定",
    "T47n1998A_002:0819a17": "慧智既無邊際。則當人日用神通光明亦無",
    "T47n1998A_002:0819a18": "邊際。神通光明既無邊際。諸波羅蜜諸解脫",
    "T47n1998A_002:0819a19": "門亦無邊際。波羅蜜解脫門既無邊際。此無",
    "T47n1998A_002:0819a20": "住心亦無邊際。無住心既無邊際。徑山今日",
    "T47n1998A_002:0819a21": "以此無邊際心。說此無邊際法。奉為臣子陳",
    "T47n1998A_002:0819a22": "亞卿。祝吾君壽地久天長亦無邊際。正當恁",
    "T47n1998A_002:0819a23": "麼時。依時及節一句作麼生道。舉起拂子云。",
    "T47n1998A_002:0819a24": "將此深心奉塵剎。是則名為報我皇。下座。",
    "T47n1998A_002:0819a25": "上堂。正月十四十五。雙徑椎鑼打鼓。要識祖",
    "T47n1998A_002:0819a26": "意西來。看取村歌社舞。",
    "T47n1998A_002:0819a27": "徽宗皇帝大祥上堂。拈香罷乃就座云。身從",
    "T47n1998A_002:0819a28": "無相中受生。猶如幻出諸形像。幻人心識本",
    "T47n1998A_002:0819a29": "來無。罪福皆空無所住。從上諸聖。莫不皆從",
    "T47n1998A_002:0819b01": "無所住處成就眾生。於無所住處示現降神",
    "T47n1998A_002:0819b02": "處胎十月。於無所住處示現誕生。於無所",
    "T47n1998A_002:0819b03": "住處示現行七步。於無所住處示現處王宮。",
    "T47n1998A_002:0819b04": "於無所住處示現出家。於無所住處示現行",
    "T47n1998A_002:0819b05": "菩行。於無所住處示現坐菩提樹下成等正",
    "T47n1998A_002:0819b06": "覺。於無所住處示現降伏魔軍。於無所住處",
    "T47n1998A_002:0819b07": "示現坐道場轉法輪度有情。於無所住處示",
    "T47n1998A_002:0819b08": "現授諸菩薩阿耨多羅三藐三菩提記。於無",
    "T47n1998A_002:0819b09": "所住處作佛事已示現入般涅槃。召大眾云。",
    "T47n1998A_002:0819b10": "從上諸聖既如是示現。今日臣僧宗杲亦如",
    "T47n1998A_002:0819b11": "是說法。只將如是之法。恭為徽宗聖文仁德",
    "T47n1998A_002:0819b12": "顯孝皇帝顯肅皇后。用嚴仙駕。伏願。不守自",
    "T47n1998A_002:0819b13": "性普現塵中。堅密身同彼上人住不思議解",
    "T47n1998A_002:0819b14": "脫海。下座。",
    "T47n1998A_002:0819b15": "上堂。即心是佛佛不遠人。無心是道道非物",
    "T47n1998A_002:0819b16": "外。三世諸佛只以此心說法。只以此道度生。",
    "T47n1998A_002:0819b17": "以此道度生。無生可度。以此心說法。無法可",
    "T47n1998A_002:0819b18": "說。無法可說是真說法。無生可度是真度生。",
    "T47n1998A_002:0819b19": "當知三世諸佛亦如是。現前大眾亦如是。乃",
    "T47n1998A_002:0819b20": "舉拂子云。還委悉麼。復擊禪床云。如是如",
    "T47n1998A_002:0819b21": "是。",
    "T47n1998A_002:0819b22": "上堂。僧問。不與萬法為侶者是甚麼人。師云。",
    "T47n1998A_002:0819b23": "是箇天上天下奈何不得底人。進云。為甚麼",
    "T47n1998A_002:0819b24": "却在徑山座下。師云。家無小使不成君子。乃",
    "T47n1998A_002:0819b25": "云。塵塵剎剎沒一絲毫。日用堂堂現成活計。",
    "T47n1998A_002:0819b26": "三世諸佛立在下風。諸代祖師魂飛膽喪。且",
    "T47n1998A_002:0819b27": "道據箇甚麼道理。便得恁麼奇特。還委悉",
    "T47n1998A_002:0819b28": "麼。若委悉去。一念萬年萬年一念。如未委悉。",
    "T47n1998A_002:0819b29": "東者東邊座。西者西邊坐。",
    "T47n1998A_002:0819c01": "上堂。纔方改歲賀新年。今朝又是二月一。",
    "T47n1998A_002:0819c02": "入所證處沒商量。摩訶般若波羅蜜。",
    "T47n1998A_002:0819c03": "上堂。金佛不度鑪。木佛不度火。泥佛不度水。",
    "T47n1998A_002:0819c04": "真佛屋裏坐。趙州和尚吐心吐膽。恁麼告報",
    "T47n1998A_002:0819c05": "了也。還有知恩報恩者麼。便下座。",
    "T47n1998A_002:0819c06": "上堂。以拂子擊禪床一下云。摩竭提國親行",
    "T47n1998A_002:0819c07": "此令。三世諸佛眼似鼻孔。衲僧分上成得箇",
    "T47n1998A_002:0819c08": "甚麼邊事。莫有道得底麼。若有。四楞塌地道",
    "T47n1998A_002:0819c09": "將一句來。若道不得。徑山自道去也。便下",
    "T47n1998A_002:0819c10": "座。",
    "T47n1998A_002:0819c11": "上堂。僧問。懷州牛喫禾。益州馬腹脹。天下覓",
    "T47n1998A_002:0819c12": "醫人。炙猪左膊上。為復神通妙用。為復法爾",
    "T47n1998A_002:0819c13": "如然。師云。也不是神通妙用。也不是法爾如",
    "T47n1998A_002:0819c14": "然。進云。畢竟如何。師云。八尺眉毛頷下生。",
    "T47n1998A_002:0819c15": "乃云。大道只在目前。要且目前難覩。欲識",
    "T47n1998A_002:0819c16": "大道真體。不離聲色言語。若即聲色言語求",
    "T47n1998A_002:0819c17": "道真體。正是撥火覓浮漚。若離聲色言語求",
    "T47n1998A_002:0819c18": "道真體。大似含元殿裏更覓長安。總不恁麼。",
    "T47n1998A_002:0819c19": "畢竟如何。翡翠蹋翻荷葉雨。鷺鷥衝破竹",
    "T47n1998A_002:0819c20": "林煙。",
    "T47n1998A_002:0819c21": "浴佛上堂。毘藍園裏不曾生。雙林樹下何曾",
    "T47n1998A_002:0819c22": "滅。不生不滅見瞿曇。眼中又是重添屑。",
    "T47n1998A_002:0819c23": "結夏上堂。此日諸方叢林。莫不踞菩薩乘修",
    "T47n1998A_002:0819c24": "寂滅行。以大圓覺為我伽藍。身心安居平等",
    "T47n1998A_002:0819c25": "性智。徑山又且不然。從今日去九十日內。與",
    "T47n1998A_002:0819c26": "諸衲子共喫無米飯。咬優曇根。飲不濕水。說",
    "T47n1998A_002:0819c27": "睡夢語。且道恁麼修行。與諸方結制。相去多",
    "T47n1998A_002:0819c28": "少。良久云。將此深心奉塵剎。是則名為報佛",
    "T47n1998A_002:0819c29": "恩。下座。",
    "T47n1998A_002:0820a01": "上堂。身口意清淨。是名佛出世。身口意不淨。",
    "T47n1998A_002:0820a02": "是名佛滅度。我今為汝保任此事。終不虛也。",
    "T47n1998A_002:0820a03": "且作麼生是此事。又作麼生保任。豈不見。僧",
    "T47n1998A_002:0820a04": "問歸宗。如何是佛。宗云。我向汝道。汝還信",
    "T47n1998A_002:0820a05": "否。僧云。和尚誠言。安敢不信。宗云。即汝便",
    "T47n1998A_002:0820a06": "是。僧云。如何保任。宗云。一翳在眼空華亂",
    "T47n1998A_002:0820a07": "墜。師云。歸宗放去太危。收來太速。這僧當時",
    "T47n1998A_002:0820a08": "若拍手呵呵大笑一巡。歸宗老漢向甚處著",
    "T47n1998A_002:0820a09": "這面目。敢問諸人。而今合作麼生。一氣不言",
    "T47n1998A_002:0820a10": "含有象。萬靈何處謝無私。",
    "T47n1998A_002:0820a11": "上堂。四月二十五。久晴忽爾雨。竺土大仙心。",
    "T47n1998A_002:0820a12": "東西密相付。這箇猶是時節因緣。未是衲僧",
    "T47n1998A_002:0820a13": "門下消息。且作麼生是衲僧門下消息。良久",
    "T47n1998A_002:0820a14": "云。北山老大蟲。咬殺南山虎。",
    "T47n1998A_002:0820a15": "上堂舉。高亭初參德山。隔江問訊。德山以手",
    "T47n1998A_002:0820a16": "招之。高亭忽然開悟。乃橫趨而去。更不回",
    "T47n1998A_002:0820a17": "顧。後開法嗣德山。師云。高亭橫趨而去。許伊",
    "T47n1998A_002:0820a18": "是箇靈利衲僧。若要法嗣德山。即未可。何故",
    "T47n1998A_002:0820a19": "猶與德山隔江在。",
    "T47n1998A_002:0820a20": "上堂。何似生遼天鶻。萬重雲只一突。古人恁",
    "T47n1998A_002:0820a21": "麼說話。大似眼病見空華。徑山即不然。何似",
    "T47n1998A_002:0820a22": "生莫妄想。直饒透出古今也。是猢猻伎倆。",
    "T47n1998A_002:0820a23": "上堂舉。劉禹端公上雲居謝雨。問弘覺云。",
    "T47n1998A_002:0820a24": "雨從何來。弘覺云。從端公問處來。端公遂",
    "T47n1998A_002:0820a25": "禮三拜歡喜而退。行數步。弘覺召云。端公。",
    "T47n1998A_002:0820a26": "端公回首。弘覺云。問從何來。端公無語。歸",
    "T47n1998A_002:0820a27": "家三日而死。師云。劉禹端公無語歸家。三日",
    "T47n1998A_002:0820a28": "而死。正爬著弘覺痒處。只是不知轉身一",
    "T47n1998A_002:0820a29": "路。當初待伊道問從何。來但依前禮三拜歡",
    "T47n1998A_002:0820b01": "喜而退且教弘覺疑三十年。",
    "T47n1998A_002:0820b02": "上堂。拈起拄杖示眾云。還見麼。又卓一下云。",
    "T47n1998A_002:0820b03": "還聞麼。若道實見實聞。正是隨聲逐色漢。復",
    "T47n1998A_002:0820b04": "舉起云。還見麼。又卓一下云。還聞麼。若道不",
    "T47n1998A_002:0820b05": "見不聞。正是避色逃聲漢。畢竟如何。擲下云。",
    "T47n1998A_002:0820b06": "鶴有九皐難翥翼。馬無千里謾追風。",
    "T47n1998A_002:0820b07": "上堂舉。魯祖凡有僧來參。即面壁而坐。一日",
    "T47n1998A_002:0820b08": "南泉至。亦面壁而坐。南泉遂於背上拍一掌。",
    "T47n1998A_002:0820b09": "祖云誰。泉云。普願。祖云。作甚麼。泉云。也是",
    "T47n1998A_002:0820b10": "尋常。師云。垂鉤四海只釣獰龍。格外玄機為",
    "T47n1998A_002:0820b11": "尋知己。南泉老人雖善別機。宜識休咎。要且",
    "T47n1998A_002:0820b12": "未知魯祖落處。如今莫有知得落處者麼。切",
    "T47n1998A_002:0820b13": "忌向鬼窟裏卜度。",
    "T47n1998A_002:0820b14": "江令人請陞座。生是死之生。死是生之死。兩",
    "T47n1998A_002:0820b15": "路坦然平。無彼復無此。既無生死又無彼此。",
    "T47n1998A_002:0820b16": "明明百草頭。明明祖師意。如天普蓋似地普",
    "T47n1998A_002:0820b17": "擎。一念相應一時清淨。召大眾云。既無生",
    "T47n1998A_002:0820b18": "死。只如檀越給事。五十七年前是箇甚麼。五",
    "T47n1998A_002:0820b19": "十七年後又是箇甚麼。良久云。大眾一時高",
    "T47n1998A_002:0820b20": "著眼。看我眉毛有幾莖。◎",
    "T47n1998A_002:0820b21": "大慧普覺禪師住徑山能仁禪院語錄卷第二"
}