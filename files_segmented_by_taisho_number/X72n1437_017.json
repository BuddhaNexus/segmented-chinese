{
    "X72n1437_017:0481a21": "永覺和尚廣錄卷第十七",
    "X72n1437_017:0481a23": "嗣法弟子　道霈　重編",
    "X72n1437_017:0481a24": "疏",
    "X72n1437_017:0481b01": "獨詣師造靜室疏",
    "X72n1437_017:0481b02": "原夫。無動無靜者。妙道之體。有動有靜者。妙道之用。",
    "X72n1437_017:0481b03": "舍靜趨動者。凡夫之迷。厭動躭靜者。二乘之執。若然。",
    "X72n1437_017:0481b04": "則晏坐深林。株守寒谷。避塵氛而弗入。甘枯木之弗",
    "X72n1437_017:0481b05": "榮。將無蹈二乘之偏轍。乖實教之大旨乎。是葢有微",
    "X72n1437_017:0481b06": "權也。道非靜也。必由靜而後明。道非動也。必由動而",
    "X72n1437_017:0481b07": "招蔽。語云。探珠宜浪靜。動水取應難。故我佛設教。上",
    "X72n1437_017:0481b08": "根之士。則動靜雙忘。超然獨證。其次則先習定水。次",
    "X72n1437_017:0481b09": "發慧光。非躭靜為休歇之場。實借靜為入道之要。誠",
    "X72n1437_017:0481b10": "能由靜而明。慧光輝映。則山河大地。一切境緣。謂其",
    "X72n1437_017:0481b11": "洞然無物可也。謂其決非他物可也。謂其為山河。為",
    "X72n1437_017:0481b12": "大地。為一切境緣亦可也。夫如是。則朝市不為閙。山",
    "X72n1437_017:0481b13": "林不為寂。大千不為富。一壑不為貧。大眾不為多。一",
    "X72n1437_017:0481b14": "人不為獨。雖終身向萬仞峰頭。目視雲漢。謂其為厭",
    "X72n1437_017:0481b15": "動躭靜得乎。若生死根未能斬絕。水牯牛未免犯稼。",
    "X72n1437_017:0481b16": "浪游俗境。不知返攝。將見心逐境而駛遷。智隨物而",
    "X72n1437_017:0481b17": "霧惑。雖托名大乘。其為自欺亦甚矣。壽昌獨詣師。孑",
    "X72n1437_017:0481b18": "影七石山頭。精修禪寂。已經三載矣。茲復于龍津之",
    "X72n1437_017:0481b19": "源。擬立數椽。以為宴坐之所。葢亦借靜以求其無動",
    "X72n1437_017:0481b20": "無靜者也。閩中古號法窟。宰官居士。無不久味禪悅。",
    "X72n1437_017:0481b21": "洞深法喜。慨然而施。不日而成。又豈待余言之多贅",
    "X72n1437_017:0481b22": "乎。但動靜不相干一句。却請師自領荷去。",
    "X72n1437_017:0481b23": "道顯建佛頂庵疏",
    "X72n1437_017:0481b24": "東崑之口。有山名岣嶁。岣嶁之巔。有庵名佛頂。歲月",
    "X72n1437_017:0481c01": "寢久。棟宇差脫。風飄雨灑。雪霰滿床。道顯上人居之。",
    "X72n1437_017:0481c02": "垂二十秋。今勢難仍舊。理在更張。乃謀重建於余。余",
    "X72n1437_017:0481c03": "曰。子亦知建剎之意乎。昔世尊遊山次。顧曰。此處宜",
    "X72n1437_017:0481c04": "建梵剎。帝釋即竪起一莖草曰。建梵剎竟。看他父子",
    "X72n1437_017:0481c05": "唱和。如線透金鍼。舉揚斯事。如滴含巨海。若能識得",
    "X72n1437_017:0481c06": "此剎。則吸盡江西之水。推倒大雄之山。轉大千經卷",
    "X72n1437_017:0481c07": "於半眴之間。參剎海如來於一塵之內。雖然如是。帝",
    "X72n1437_017:0481c08": "釋未竪草時。世尊梵剎早成就了也。還識得麼。呵呵。",
    "X72n1437_017:0481c09": "此二千年前。臭爛葛藤。是事且置。今日斬新公案。不",
    "X72n1437_017:0481c10": "免為諸人拈出。岣嶁深處。宜建梵剎。普請諸檀出一",
    "X72n1437_017:0481c11": "隻手。正好當機領略。切莫道。神通妙用不如帝釋也。",
    "X72n1437_017:0481c12": "且出一隻手時如何。合掌曰。珍珠撒出紫羅帳。直教",
    "X72n1437_017:0481c13": "大地盡黃金。",
    "X72n1437_017:0481c14": "妙高峰建觀音殿疏",
    "X72n1437_017:0481c15": "栴檀觀音像者。先是秋浦上人募造。邑中王臣宰官。",
    "X72n1437_017:0481c16": "長者居士。咸樂助之。像既成。將擇地以居。適上人告",
    "X72n1437_017:0481c17": "寂。擇地未決。僉議以妙高峰當三里之中。為一邑之",
    "X72n1437_017:0481c18": "鎮。翠映全城。影搖二水。宿為名勝之區。擇是以居大",
    "X72n1437_017:0481c19": "士。誰曰不宜。於是眾不約而集。手舁大士像。置之峰",
    "X72n1437_017:0481c20": "頂。將別營殿以祀之。住僧某。特來山中。乞某一言為",
    "X72n1437_017:0481c21": "勸。某溪南之鄙人也。濫竽緇侶。藏拙荒林。奚敢持鴻",
    "X72n1437_017:0481c22": "毛之輕。凟大人之聽乎。既弗克辭。乃藉大士之靈。以",
    "X72n1437_017:0481c23": "告曰。經言大士之悳。上與諸佛仝慈。下與眾生同悲。",
    "X72n1437_017:0481c24": "與諸佛同慈。則慈應而無緣。與眾生同悲。則悲發而",
    "X72n1437_017:0482a01": "無盡。由是大士實無一處。無一事。無一時不在眾生",
    "X72n1437_017:0482a02": "心想中。眾生亦實無一處。無一事。無一時不在大士",
    "X72n1437_017:0482a03": "心想中。大士日於眾生心想中。放大光明。施大甘露。",
    "X72n1437_017:0482a04": "而眾生不知。唯不知。而大士之慈悲益深矣。眾生日",
    "X72n1437_017:0482a05": "於大士心想中。鼓黑暗風。長煩惱燄。而大士不捨。唯",
    "X72n1437_017:0482a06": "不捨。而眾生之苦惱或有瘳乎。故大士之視眾生。如",
    "X72n1437_017:0482a07": "慈母之撫孺子。眾生之歸大士。宜如孺子之戀慈母。",
    "X72n1437_017:0482a08": "倘背母而他逝。則零丁辛苦。豈母之弗慈也耶。今者",
    "X72n1437_017:0482a09": "旃檀瑞像。既已示現峰頭。黃金寶殿。次當奏成日下。",
    "X72n1437_017:0482a10": "某願。人人發孺慕之心。回他逝之情。撥轉向上機關。",
    "X72n1437_017:0482a11": "露出通身手眼。則雲輸川委之金帛。麗天絢日之莊",
    "X72n1437_017:0482a12": "嚴。又何待吾言之喋喋也。雖然如是。大士今向妙高",
    "X72n1437_017:0482a13": "峰頭。放光動地久矣。各請直下承當。更莫回睛轉腦。",
    "X72n1437_017:0482a14": "降福山建庵疏",
    "X72n1437_017:0482a15": "建治之東五十里。有山名降福。巉巖歷落。雄踞雲間。",
    "X72n1437_017:0482a16": "每歲中秋。居民必備香儀。祀月天於其上。　今上丁",
    "X72n1437_017:0482a17": "卯。僧某結廬茲山。習杜多之行。已經三載。里中士女。",
    "X72n1437_017:0482a18": "咸謂宜建庵以便焚修。乃謀于余。余曰。月之為物也。",
    "X72n1437_017:0482a19": "懸形蒼表。流光大地。生民藉其輝映。萬彚資其清涼。",
    "X72n1437_017:0482a20": "故民咸樂祀之。報其功也。且其德大。有近于吾佛之",
    "X72n1437_017:0482a21": "道者。靈照自如。虧蔽不能損其光。何其明。也影現眾",
    "X72n1437_017:0482a22": "水。大小未甞異其照。何其公也。觸波瀾而不散。何其",
    "X72n1437_017:0482a23": "寂也。歷汙濁而不染。何其貞也。循環不失其運。何其",
    "X72n1437_017:0482a24": "恒也。盈虧不爽其時。何其信也。光被四洲吞萬象。而",
    "X72n1437_017:0482b01": "心實無應。何其虗也。備茲七者。大有近於吾佛之道。",
    "X72n1437_017:0482b02": "故靈鷲標之。藥山嘯之。韶陽對之。濂洛弄之。至于寒",
    "X72n1437_017:0482b03": "山道底。則曰。我心似秋月。無物堪比倫。嗚呼月之德",
    "X72n1437_017:0482b04": "亦云盛矣。即立庵而專祀之。亦奚不可。況能因月而",
    "X72n1437_017:0482b05": "事佛。因佛而事心。則本覺自昭。障不能昏。非月之明",
    "X72n1437_017:0482b06": "乎。廣利無方。恩怨不二。非月之公乎。處喧囂而常靜。",
    "X72n1437_017:0482b07": "非月之寂乎。居塵穢而獨潔。非月之貞乎。自強不息。",
    "X72n1437_017:0482b08": "非月之恒乎。孚及豚魚。非月之信乎。順物而應。應而",
    "X72n1437_017:0482b09": "無心。非月之虗乎。夫如是。是真能事月者。不然。不克",
    "X72n1437_017:0482b10": "反求諸心。而逐逐於儀文香火之末。是媚之也。亦誑",
    "X72n1437_017:0482b11": "之也。媚之誑之。不可以事月。況佛乎。況心乎。茲者降",
    "X72n1437_017:0482b12": "福之役。葢將因事月而事佛。因事佛而事心者也。夫",
    "X72n1437_017:0482b13": "橫目之民。皆知有月。舉頭見月。孰不歸心。吾將見樂",
    "X72n1437_017:0482b14": "輸而樂成之。固不待勸而集。第恐其不免於媚與誑",
    "X72n1437_017:0482b15": "也。故因以廣告之云。",
    "X72n1437_017:0482b16": "南禪寺結盂蘭盆會疏",
    "X72n1437_017:0482b17": "天下之有為者。莫盛乎生。天下之有生者。莫盛乎親。",
    "X72n1437_017:0482b18": "親也者。生之本。而有為之原也。可弗重歟。故夫子獨",
    "X72n1437_017:0482b19": "首務於此。乃著孝經。且曰。吾行在焉。若我佛。張無為",
    "X72n1437_017:0482b20": "之化。崇出世之法。宜于孝在所略者。然考其大戒。開",
    "X72n1437_017:0482b21": "端即曰。孝名為戒。亦名制止。曰孝順至道之法。是孝",
    "X72n1437_017:0482b22": "為大戒之本也。又經曰。使我得成無上正真之道者。",
    "X72n1437_017:0482b23": "由孝德也。是孝不獨為大戒之本。亦為六度之本。亦",
    "X72n1437_017:0482b24": "為三藐三菩提之本也。至于訓諸弟子。則謂父母與",
    "X72n1437_017:0482c01": "補處菩薩等。許弟子減衣鉢之資。養其父母。父母有",
    "X72n1437_017:0482c02": "正信者。可恣與之。無正信者。可稍與之。藏中勸勉。不",
    "X72n1437_017:0482c03": "一而足。何甞不以孝為首務哉。但我佛之孝。與世俗",
    "X72n1437_017:0482c04": "異。世俗之孝。在順其情。我佛之孝。在順其性。世俗之",
    "X72n1437_017:0482c05": "孝。在資其形。我佛之孝。在資其神。且謂。父母之精神。",
    "X72n1437_017:0482c06": "逐浮情而變化。隨幻業以昇沉。乃推及於三世。無不",
    "X72n1437_017:0482c07": "欲委曲保護。俾得措於大道。苐以神性之理既微。變",
    "X72n1437_017:0482c08": "化之機復冥。故世俗莫之能知。莫之能信。輙曰。佛氏",
    "X72n1437_017:0482c09": "無父。佛氏無父。亦未之深考也。夫順性資神之道。固",
    "X72n1437_017:0482c10": "所難明。而形情之間。亦豈遠于人法哉。如釋尊初割",
    "X72n1437_017:0482c11": "愛入山。修無上道。道既成。乃謁母於忉利。為母說法",
    "X72n1437_017:0482c12": "三月。而還其國。為父說法。國人皆化之。及父王沒。躬",
    "X72n1437_017:0482c13": "率諸釋。負棺以塟。弟子目犍連。欲捄其母。則為說盂",
    "X72n1437_017:0482c14": "蘭盆法。且囑諸弟子。歲必行之。凡若此者。皆示同人",
    "X72n1437_017:0482c15": "法。特其教迹各異矣。建城諸居士。請百拙座主。於孟",
    "X72n1437_017:0482c16": "夏之朔。啟講盂蘭盆經。至望日則如法設供。兼修懺",
    "X72n1437_017:0482c17": "摩及瑜珈施食法。是俾其親神超冥漠之天。化移思",
    "X72n1437_017:0482c18": "議之表。天地有所不能制。惑業有所不能拘。其法利",
    "X72n1437_017:0482c19": "殊常。豈但五鼎之豐。三獻之勤。以為能孝乎。葢其迹",
    "X72n1437_017:0482c20": "則略近於世俗追遠之祭。而資神之妙。唯我釋為獨",
    "X72n1437_017:0482c21": "至也。某歸禪有日。祀事久虗。不孝之罪。無所逃責。聞",
    "X72n1437_017:0482c22": "茲勝舉。不覺慚喜交發。故不辭筆舌。首為唱言。凡有",
    "X72n1437_017:0482c23": "親者。請入斯會。倘不以余言為妄。則幸矣。",
    "X72n1437_017:0482c24": "栢山建庵疏",
    "X72n1437_017:0483a01": "粵自摩騰入漢。僧會來吳。寶剎碁布。幾徧域中。列聖",
    "X72n1437_017:0483a02": "相承。靡不崇重。豈徒為是不急之務。侈耳目之觀乎。",
    "X72n1437_017:0483a03": "葢以。佛之為教也。究極一心之原。則孔老有所未發。",
    "X72n1437_017:0483a04": "廣包十界之外。則經史有所未周。立因緣以為宗。則",
    "X72n1437_017:0483a05": "空有雙妙。而百家無以置其喙。設止觀以為門。則體",
    "X72n1437_017:0483a06": "用交融。而千聖莫能異其轍。蕩開積劫之迷謬。翻示",
    "X72n1437_017:0483a07": "本有之真常。故二千年來。洞性命之奧。窮生死之源",
    "X72n1437_017:0483a08": "者。未有不歸於我佛者也。故其崇奉之間。必極其誠",
    "X72n1437_017:0483a09": "敬。而金錢穀帛。所弗吝矣。即其下者。或藉之以開自",
    "X72n1437_017:0483a10": "新之路。或假之以成請福之門。雖功在有漏。終不唐",
    "X72n1437_017:0483a11": "捐。近之可作入道之緣。遠之必為解脫之因。如華嚴",
    "X72n1437_017:0483a12": "經食金剛之喻是也。如法華經聚沙為塔。各成佛道",
    "X72n1437_017:0483a13": "是也。茲建水之西。真武嶺之陽。有山名栢山者。突出",
    "X72n1437_017:0483a14": "天半。俯瞰全城。千峰頓舞於座下。二水交流於席間。",
    "X72n1437_017:0483a15": "晴嵐夕暉。帶瑞光而掩映。松雲竹雨。傍佳氣而蔥籠。",
    "X72n1437_017:0483a16": "實靈秀之所鍾。吉祥之所集。苐隱而未發。大有待於",
    "X72n1437_017:0483a17": "今日者也。某上人夢寐斯山。葢亦有年。今暫依敗屋。",
    "X72n1437_017:0483a18": "習靜其中。而里閈諸老。咸謂。此地宜建寶方。為國祝",
    "X72n1437_017:0483a19": "釐。但以山非止於一簣。海必資於羣流。乃不揣綿力。",
    "X72n1437_017:0483a20": "徧干有緣。唯願各弘檀度。共贊嘉猷。施一文以及百",
    "X72n1437_017:0483a21": "千萬文。滴滴仝歸海若。勸一眾以及百千萬眾。珠珠",
    "X72n1437_017:0483a22": "普攝網光。則栢山雖小。終為淨國之殊因。建立雖粗。",
    "X72n1437_017:0483a23": "咸為妙道之勝行矣。謹疏。",
    "X72n1437_017:0483a24": "雙漈寺造佛像疏",
    "X72n1437_017:0483b01": "吾聞。易之為教也。必立象以盡意。而造易之道者。必",
    "X72n1437_017:0483b02": "忘象以明心。象不立則意弗盡。象不忘則心弗明。故",
    "X72n1437_017:0483b03": "未有不由象而入。亦未有不忘象而得者。用觀我佛",
    "X72n1437_017:0483b04": "之教。亦若是。曩者靈山會上。橫說竪說。不為不多矣。",
    "X72n1437_017:0483b05": "而猶必設像以示之。葢以像者象也。象之所示者圓。",
    "X72n1437_017:0483b06": "言之所示者方。象之所示者廣。言之所示者局。學者",
    "X72n1437_017:0483b07": "多以有執著之心。觀有局量之言。所以機死於境。神",
    "X72n1437_017:0483b08": "困於慮。求其廓然天解。不亦難乎。唯懸象以立教。則",
    "X72n1437_017:0483b09": "言不可得而詮。心不可得而計。忽然遇於目。契於神。",
    "X72n1437_017:0483b10": "心與象俱忘。而慧光渾圓。輝映十方矣。彼三百餘會。",
    "X72n1437_017:0483b11": "五千餘軸。又有過於此者乎。雙漈某上人。重建寶方。",
    "X72n1437_017:0483b12": "棟宇落成。但聖儀未備。勢必次及。復有待於諸檀也。",
    "X72n1437_017:0483b13": "夫造像功德。諸經備載。亦諸檀所稔聞者。至於由像",
    "X72n1437_017:0483b14": "契心。優入覺域。則其功德較前功德。為何如哉。且由",
    "X72n1437_017:0483b15": "心造佛。佛即是心。假彼他佛。成我心佛。是又不獨為",
    "X72n1437_017:0483b16": "雙漈造佛也。謹疏。",
    "X72n1437_017:0483b17": "北山靜室化米疏",
    "X72n1437_017:0483b18": "北嶺岧嶤。直聳千尋之勢。東峰橫亘。常浮萬竈之煙。",
    "X72n1437_017:0483b19": "清冷雲中。昔來已成寶所。荒蔓草裏。今日幸搆蝸廬。",
    "X72n1437_017:0483b20": "歷六載以修因。葢有志矣。攝一心以入道。乃願學焉。",
    "X72n1437_017:0483b21": "但釋種兒孫。本無卓錐之地。比丘軌範。獨有持鉢之",
    "X72n1437_017:0483b22": "緣。祇此凡軀。未可指松栢為食。素無仙術。詎能吸沆",
    "X72n1437_017:0483b23": "瀣而充。勵功信在於一人。資糧必假於眾助。不免打",
    "X72n1437_017:0483b24": "開布袋。便請撒出珍珠。",
    "X72n1437_017:0483c01": "避影山房化佛像疏",
    "X72n1437_017:0483c02": "優填瑞像。肇勝化於西乾。阿育靈儀。浮祥光於東震。",
    "X72n1437_017:0483c03": "休道跋提已滅。疑從兜率再生。炳煥世表之休明。映",
    "X72n1437_017:0483c04": "奪人間之秀麗。戒定慧三學。離此難求。法報化三身。",
    "X72n1437_017:0483c05": "祇這便是。儼神像之如在。敢不敬乎。望佛果而知歸。",
    "X72n1437_017:0483c06": "賴有此矣。今既就陰而息影。首假立像以攝心。欲成",
    "X72n1437_017:0483c07": "滿月之容。請下如椽之筆。",
    "X72n1437_017:0483c08": "龍潭靜室化田疏",
    "X72n1437_017:0483c09": "石塘巖畔。珠樹映白毫之光。龍井窩中。金繩耀彩雲",
    "X72n1437_017:0483c10": "之色。數椽草屋。堪為息影之區。一片氷心。早成逸老",
    "X72n1437_017:0483c11": "之計。蒲團拄杖。已結友於青丘。雨笠雲簑。將有事於",
    "X72n1437_017:0483c12": "綠畆。但仰山無插鍬之地。平田少驅犢之塲。恒產無",
    "X72n1437_017:0483c13": "存。供資有待。蒸砂未能作飯。烹雲詎可療饑。欲求百",
    "X72n1437_017:0483c14": "丈之疇。必須甘贄之鏹。鋤頭下。好窮大義。筆尖上。請",
    "X72n1437_017:0483c15": "放光明。",
    "X72n1437_017:0483c16": "蕉林金仙庵化萬人緣買田疏",
    "X72n1437_017:0483c17": "蕉林積翠。久覆舊隱之蹤。金剎浮光。遠繼古仙之苑",
    "X72n1437_017:0483c18": "萬松影裏。不妨揭起把茆。十字街頭。便好打開布袋。",
    "X72n1437_017:0483c19": "要得食輪先轉。的須檀度樂成。驅牛未問於平田。出",
    "X72n1437_017:0483c20": "鏹冀逢乎須達。欲從一鋤下。覓取半箇。敢向片楮中。",
    "X72n1437_017:0483c21": "尋出萬人。不辭拈起話頭。便請各開笑口。",
    "X72n1437_017:0483c22": "白水巖諷華嚴經疏",
    "X72n1437_017:0483c23": "盡大地是沙門一隻眼。更於何處有經。徧法界是華",
    "X72n1437_017:0483c24": "嚴一經卷。更於何處著眼。若也於斯領略。便已脫彼",
    "X72n1437_017:0484a01": "廉纖。說甚十種玄門。打入不須彈指。縱道一真法界。",
    "X72n1437_017:0484a02": "笑破豈用回頭。祇為習障轉深。無奈塵封難剖。若不",
    "X72n1437_017:0484a03": "從音聲海震地喧天。怎能得光明雲輝今映古。要入",
    "X72n1437_017:0484a04": "毗盧海裏。橫架鐵船。且向觀音門頭。直揚影草。一聲",
    "X72n1437_017:0484a05": "入耳。何須更歷百城。半偈冥心。正好直超九界。梵音",
    "X72n1437_017:0484a06": "纔舉。豁開大地之心光。寶帙初繙。頓圓一生之佛果。",
    "X72n1437_017:0484a07": "偉哉法力。奇哉眾生。箇箇自具一經。祇要自悟自證。",
    "X72n1437_017:0484a08": "人人同登此會。管取同號同名。",
    "X72n1437_017:0484a09": "萬石灘頭建中元水陸齋疏",
    "X72n1437_017:0484a10": "煙汀雲暗雨涳濛。常漲飜空之浪。沙磧月明風慘切。",
    "X72n1437_017:0484a11": "時聞泣夜之魂。綠柳岸頭。正好垂援溺之手。白蘋浦",
    "X72n1437_017:0484a12": "上。孰能橫度險之舟。茲某當目連捄倒之日。啟梁武",
    "X72n1437_017:0484a13": "修齋之儀。直教鐵圍山頓消日下。竚看金沙地立現",
    "X72n1437_017:0484a14": "灘前。大川漩澴。任乘風而利涉。客帆搖蕩。儘破浪而",
    "X72n1437_017:0484a15": "無虞。願出五家之財。仝修三堅之法。實有徵而可信。",
    "X72n1437_017:0484a16": "幸勿迂而弗從。",
    "X72n1437_017:0484a17": "寶善庵請大藏經疏",
    "X72n1437_017:0484a18": "靈山老人。出世一番。從無說有。舌根拖地。雖曰經曰",
    "X72n1437_017:0484a19": "律曰論。因機而設。藉緣而興。若千波競起。萬峰爭峭。",
    "X72n1437_017:0484a20": "要之。祇明此本地風光而已。是知。大藏之中。一言一",
    "X72n1437_017:0484a21": "句。竝是諸佛之心髓。眾生之法藥。又安論其為權為",
    "X72n1437_017:0484a22": "實為教內為教外乎。近日黃口禪雛。動輕三藏。却記",
    "X72n1437_017:0484a23": "宗下語言棒喝。以為生活。不知其執滯筌蹄。度量佛",
    "X72n1437_017:0484a24": "智。在宗而違宗。在教而背教。其弊正等也。茲聞谷大",
    "X72n1437_017:0484b01": "師飛錫南來。寓劒州之寶善。禪衲輻輳。機固非一。而",
    "X72n1437_017:0484b02": "大師門庭廣大。三根竝攝。由是監院心師。思請大藏",
    "X72n1437_017:0484b03": "普潤羣機。時有文學徐君。首發大心。揮金為倡。然大",
    "X72n1437_017:0484b04": "廈非一木之能搆。為山非一簣之可成。倘得同出一",
    "X72n1437_017:0484b05": "手。共贊嘉猷。則一文一粒。皆濁海之寶帆。而佛果之",
    "X72n1437_017:0484b06": "真種也。待他年踏著本地風光。却向他道。三藏靈文",
    "X72n1437_017:0484b07": "原是多年故紙。亦有何過。",
    "X72n1437_017:0484b08": "鼓山鑄法華銅鐘疏",
    "X72n1437_017:0484b09": "眾生礙於形。局於方。分寸成隔。而不能通。其能通者。",
    "X72n1437_017:0484b10": "唯聲與聞也。是知。聲之所暨最廣。而聞之所迨最神。",
    "X72n1437_017:0484b11": "凡宇內齊眾之法。醒眾之方。捨聲聞無能及者。今上",
    "X72n1437_017:0484b12": "自朝廷。下及僧舍。凡警晨昏。齊進止。必有藉于鐘。豈",
    "X72n1437_017:0484b13": "非鐘以聲聞為用。乃處眾者。所必資乎。至于釋典所",
    "X72n1437_017:0484b14": "載。冥途聞鐘聲。而苦具為之頓息。關內聞鐘聲。而髑",
    "X72n1437_017:0484b15": "髏為之頓碎。則其用益神矣。鼓山湧泉寺。闢草重創。",
    "X72n1437_017:0484b16": "能始曹公。首建大殿齋堂。得山林公。乃於大殿之前。",
    "X72n1437_017:0484b17": "建鐘鼓二樓。及方伯申公來遊茲山。遂捐俸金。命範",
    "X72n1437_017:0484b18": "法華銅鐘。由是。寺乃遣僧行乞。翼成勝事。夫以法華",
    "X72n1437_017:0484b19": "而入鐘聲。以鐘聲而宣法華。俾人人一著耳根。即領",
    "X72n1437_017:0484b20": "全經。無勞濡滯草庵。而頓獲家藏。不庸走出火宅。而",
    "X72n1437_017:0484b21": "穩駕白牛。其為福田利益。為何如也。抑聞之。鐘之為",
    "X72n1437_017:0484b22": "器也。必三合而後成聲。必五合而後成聞。夫聲必假",
    "X72n1437_017:0484b23": "於三合。則聲而非聲矣。聞必假於五合。則聞而非聞",
    "X72n1437_017:0484b24": "矣。聲而非聲。則非聲之聲。逼塞虗空矣。聞而非聞。則",
    "X72n1437_017:0484c01": "非聞之聞。周徧法界矣。從此悟入。鼓山鐘早鑄成了",
    "X72n1437_017:0484c02": "也。如其未然。且待一火功成之後。自有大口阿師。普",
    "X72n1437_017:0484c03": "為一切人說破在。",
    "X72n1437_017:0484c04": "一中上人請方冊藏經疏",
    "X72n1437_017:0484c05": "曰經曰律曰論。黃鳥一聲兩聲。若佛若法若僧。白雲",
    "X72n1437_017:0484c06": "三片四片。世尊從無說有。橫安龜上之毛。眾生自有",
    "X72n1437_017:0484c07": "尋無。苦索爐中之雪。未免空鑽故紙。恰如癡守枯株。",
    "X72n1437_017:0484c08": "若是出格之機。定不從門而入。怎奈迷封滯殻。每驚",
    "X72n1437_017:0484c09": "暗裏繩蛇。所以說短道長。特架空中樓閣。法法盡從",
    "X72n1437_017:0484c10": "這裏去。沙礫總是精金。言言不自別處來。瓊宮現於",
    "X72n1437_017:0484c11": "莖草。三百餘會。誰非搖影之鞭。五千靈文。盡是止狂",
    "X72n1437_017:0484c12": "之藥。因指若能見月。長安不用更尋。就路便可還家。",
    "X72n1437_017:0484c13": "漢陽去此不遠。茲有一中上人。戒月久嚴。悲花頓發。",
    "X72n1437_017:0484c14": "欲窺大智之域。須假多聞之方。未轉半藏於趙州。先",
    "X72n1437_017:0484c15": "請全書於秀水。是佛說是魔說。直須倒却剎竿。非權",
    "X72n1437_017:0484c16": "乘非實乘。祇要踏穿漆桶。海中波無二味。豈計來源。",
    "X72n1437_017:0484c17": "門外路有千條。均趨輦下。三草二木。竝資法雨以芬",
    "X72n1437_017:0484c18": "敷。七寶八珍。一任貧兒之探取。筆乾舌短。弘讚固不",
    "X72n1437_017:0484c19": "可窮。蚊負蟻緣。流通豈其敢後。為題巵語。徧告檀門。",
    "X72n1437_017:0484c20": "同轉法輪。的屬菩提種草。共出寶手。庶栽般若根苗。",
    "X72n1437_017:0484c21": "謹疏。",
    "X72n1437_017:0484c22": "鼓山諷華嚴經疏",
    "X72n1437_017:0484c23": "鼓山故禪剎也。自興聖肇基。聯燈不絕。七十餘代。禪",
    "X72n1437_017:0484c24": "化大行。至嘉靖間。為祝融氏所廢。鞠為茂草。天啟復",
    "X72n1437_017:0485a01": "創。延博山和尚開堂。大演宗風。庶幾匹美前休。但禪",
    "X72n1437_017:0485a02": "堂歲必諷華嚴。以為日課。禪者或以為嫌。予謂。華嚴",
    "X72n1437_017:0485a03": "宗法界。少林傳一心。路分兩徑。歸本一揆。況真實參",
    "X72n1437_017:0485a04": "禪者。自古必兼庶務。如雪峰溈山。皆充典座。楊岐興",
    "X72n1437_017:0485a05": "聖。竝作監院。豈以一卷華嚴。而遂為參禪者所礙乎。",
    "X72n1437_017:0485a06": "又如龍機馬鳴。皆兼教乘。圭峰溫陵。竝註經論。豈以",
    "X72n1437_017:0485a07": "一卷華嚴。而遂為參禪者所礙乎。昔杜順和尚作頌",
    "X72n1437_017:0485a08": "曰。懷州牛喫禾。益州馬腹脹。天下覓醫人。灸猪左膊",
    "X72n1437_017:0485a09": "上。此頌若謂是教。華嚴八十一卷。出於何卷。若謂是",
    "X72n1437_017:0485a10": "禪。渠又是華嚴初祖。可知。但要明此。禪也著。教也著。",
    "X72n1437_017:0485a11": "不必割截虗空。競分彼此。為識者所笑。茲因歲例。募",
    "X72n1437_017:0485a12": "諷華嚴。故筆此以解其惑。若夫因果福德之說。茲不",
    "X72n1437_017:0485a13": "敢贅。",
    "X72n1437_017:0485a14": "鼓山募米疏",
    "X72n1437_017:0485a15": "石鼓乃省會之鎮。湧泉為禪衲之淵。忠懿肇基以來。",
    "X72n1437_017:0485a16": "遠歷七百餘祀。興聖唱道之後。永聯七十餘燈。無奈",
    "X72n1437_017:0485a17": "禪風漸替而弗揚。所以佛力益窮而莫振。加之。祝融",
    "X72n1437_017:0485a18": "煽熾。遂爾蘭若丘墟。殘碑倒臥莎庭。狡兔橫眠佛座。",
    "X72n1437_017:0485a19": "茲者。欲吹久灰之燄。結茅於衰草之中。思續既斷之",
    "X72n1437_017:0485a20": "絃。竪拂於荒煙之下。腰包方集。畎畝已空。未及一心",
    "X72n1437_017:0485a21": "而問教問禪。方將仰首而呼庚呼癸。枵腹何能辦道。",
    "X72n1437_017:0485a22": "備緣方可安居。佛有遺規。止資命於一鉢。僧無恒產。",
    "X72n1437_017:0485a23": "但糊口於四方。若欲先轉食輪。必須遠遣乞士。雲門",
    "X72n1437_017:0485a24": "餅趙州茶。固是咀嚼有分。廬陵米金牛飯。便請布施",
    "X72n1437_017:0485b01": "將來。",
    "X72n1437_017:0485b02": "怡山長慶西禪寺重建法堂疏",
    "X72n1437_017:0485b03": "閩城之西五里許。為怡山。其上葢有長慶西禪寺云。",
    "X72n1437_017:0485b04": "寺昉於唐。懶安禪師。自大溈來居。白牛橫觸。耕飜大",
    "X72n1437_017:0485b05": "地。有句無句。攪亂當時。繼而稜道者。則以雪峰鼈鼻",
    "X72n1437_017:0485b06": "毒氣。薰滿閻浮。歷代燈傳。繩繩不絕。與雪峰鼓山。稱",
    "X72n1437_017:0485b07": "閩中三大剎。自入　明來。法燈漸泯。以至今日。則無",
    "X72n1437_017:0485b08": "論振宗揚教。不及疇昔。即棟宇之彫弊。亦幾不可支",
    "X72n1437_017:0485b09": "矣。憲長曹公。有痛於衷。乃極力主張之。命住僧。募修",
    "X72n1437_017:0485b10": "大殿。今經三載。功幸告成。而法堂傾頺如故。居者抱",
    "X72n1437_017:0485b11": "恧。遊者興嗟。曹公之意。猶未釋然也。由是住僧復發",
    "X72n1437_017:0485b12": "大心。再行募化。薛居士某。則首捐金以為眾倡。余惟。",
    "X72n1437_017:0485b13": "叢林之立。必建堂以演法。葢以三寶住持。雖曰竝重。",
    "X72n1437_017:0485b14": "而接物利生。莫法之尚。佛者主此法者也。僧者演此",
    "X72n1437_017:0485b15": "法者也。使佛而無法。何貴於佛。僧而無法。何貴於僧。",
    "X72n1437_017:0485b16": "且諸佛之所同師。羣僧之所共奉。為出險之寶筏。為",
    "X72n1437_017:0485b17": "破暗之明燈。法誠不可一日緩。而堂顧可一日廢歟。",
    "X72n1437_017:0485b18": "是宜緇流之旦夕弗寧。亟思締搆也。然檀那之傷今",
    "X72n1437_017:0485b19": "弔古者。實有同悲。今順風呼之。豈有弗應者乎。吾知",
    "X72n1437_017:0485b20": "金帛之委輸。棟宇之崢嶸。可計日以待矣。第法必藉",
    "X72n1437_017:0485b21": "地而後弘。地必藉法而後重。使有堂而無法。亦何貴",
    "X72n1437_017:0485b22": "於有斯堂也。萬象之中獨露身。乃七百年來未了公",
    "X72n1437_017:0485b23": "案。迦陵玄音。不容久歇。余又不能無厚望焉。諸君其",
    "X72n1437_017:0485b24": "勉之。",
    "X72n1437_017:0485c01": "寶善庵建舍利塔疏",
    "X72n1437_017:0485c02": "昔世尊化權既畢。斂彩雙林。復化為舍利。俾流光現",
    "X72n1437_017:0485c03": "瑞。永為人天福田。葢其悲心弘願。無有窮盡。乃爾垂",
    "X72n1437_017:0485c04": "迹於末代也。汴之通許縣洪福寺。故有塔。歲久傾圮。",
    "X72n1437_017:0485c05": "近年因流寇至。縣官取其磚修城。得一石匣方二尺。",
    "X72n1437_017:0485c06": "啟之。中藏銀匣一。貯金像二尊。銀瓶一。貯佛骨一節。",
    "X72n1437_017:0485c07": "骨中舍利如黍。水晶瓶七。各貯舍利若干粒。及考其",
    "X72n1437_017:0485c08": "舊碑。則宋皇祐初。曹后命中官。瘞佛骨舍利於塔之",
    "X72n1437_017:0485c09": "第五層。葢宮中歷朝所奉。悉舉而藏之塔中也。時宜",
    "X72n1437_017:0485c10": "興曹安祖大參。為兵驛道。請舍利一瓶。歸宜興。擬建",
    "X72n1437_017:0485c11": "塔南岳山中。以疾作弗果。臨屬纊。以舍利囑嘉興曹",
    "X72n1437_017:0485c12": "愚公侍御。余次年到苕溪真寂。侍御公乃送舍利至。",
    "X72n1437_017:0485c13": "托余任其事。適值屢歲弗登。弗克速成。因思。金陵匡",
    "X72n1437_017:0485c14": "廬鄮山。俱有舍利。輝映人天。而閩中獨未之聞。乃欲",
    "X72n1437_017:0485c15": "歸閩立塔。會心石師暨諸檀越來請。遂俾頂戴入閩。",
    "X72n1437_017:0485c16": "今議建塔於劍州之寶善。葢以劍州為八閩要道。而",
    "X72n1437_017:0485c17": "寶善復僻入山中。非飲酒茹葷之輩。所得過而問也。",
    "X72n1437_017:0485c18": "夫此舍利。遠在十萬餘程之外。歷三千餘年之久。而",
    "X72n1437_017:0485c19": "止於茲丘。我閩眾生。自開闢以來。所未見聞者。今得",
    "X72n1437_017:0485c20": "遇而躬禮之。是豈眇小之緣哉。且此塔既成。庶幾紫",
    "X72n1437_017:0485c21": "磨金身。常在說法。而一瞻一禮。咸沾殊利。永為菩提",
    "X72n1437_017:0485c22": "種子矣。願我同倫。共出隻手。",
    "X72n1437_017:0485c23": "羅山法海寺修淨土懺疏",
    "X72n1437_017:0485c24": "淨土之教。本於大彌陀十六觀等經。稱西方有極樂",
    "X72n1437_017:0486a01": "世界。其功德莊嚴。最為第一。而彌陀世尊。攝諸眾生。",
    "X72n1437_017:0486a02": "歸於極樂。其誓願廣大。又最為第一。眾生生者。永斷",
    "X72n1437_017:0486a03": "諸苦。直至成佛。無有退轉。其福德利益。又最為第一。",
    "X72n1437_017:0486a04": "求生此者。但以淨心為本。其淨心之方。或持名或修",
    "X72n1437_017:0486a05": "觀。或廣修眾善。其簡直易行。又最為第一。故諸經廣",
    "X72n1437_017:0486a06": "讚。列祖弘揚。自佛教入中國來。受持之盛。獲效之捷。",
    "X72n1437_017:0486a07": "無有踰於此者。但恐。無始劫來。罪根深重。則障緣實",
    "X72n1437_017:0486a08": "多。淨德難成。由是。宋慈雲懺主。依天台教法。歷考諸",
    "X72n1437_017:0486a09": "經。撰為懺法。總之以淨心為體。以三觀為宗。以滅罪",
    "X72n1437_017:0486a10": "為用。以往生為趣。事備理圓。凡修此者。當先發三種",
    "X72n1437_017:0486a11": "心。一者直心。二者深心。三者廣大心。具此三心。然後",
    "X72n1437_017:0486a12": "依之而修。則非獨罪山可摧。黑業可滅。當不出道場。",
    "X72n1437_017:0486a13": "而可以親見佛光。蒙受記莂。即娑婆界內。坐金色寶",
    "X72n1437_017:0486a14": "蓮之座也。茲羅山法海寺爾和上人。乃結諸淨侶。同",
    "X72n1437_017:0486a15": "修此法。普為四恩三有。布淨土之因。作往生之緣。毋",
    "X72n1437_017:0486a16": "曰有為之功。久必敗壞。將見金剛之種。永不消亡。倘",
    "X72n1437_017:0486a17": "能各發三心。共修二施。則金池之花輪日長。而菩提",
    "X72n1437_017:0486a18": "之妙果非遙矣。謹疏。",
    "X72n1437_017:0486a19": "重建鼓山湧泉禪寺疏",
    "X72n1437_017:0486a20": "昔當五代之際。象骨峰頭。玄波海湧。其間首出一枝。",
    "X72n1437_017:0486a21": "號聖箭子者。則興聖國師是也。國師應閩王之請。居",
    "X72n1437_017:0486a22": "鼓山湧泉寺。唱三毬下事。擁毳徒一千五百人。禪風",
    "X72n1437_017:0486a23": "大播域中。厥後聯燈續焰者。七十餘代。可謂。罕匹其",
    "X72n1437_017:0486a24": "休者也。入明。禪風不競。而佛火經聲。猶自不絕。至嘉",
    "X72n1437_017:0486b01": "靖間。以弗慎厥德。遂為祝融氏所廢。鞠為茂草者。將",
    "X72n1437_017:0486b02": "七十載。萬曆間。郡紳陳公一元曹公學佺。始倡復之。",
    "X72n1437_017:0486b03": "功未及半。力已告竭。以任事者非其人也。崇禎辛巳。",
    "X72n1437_017:0486b04": "殿復為海風所敗。岌岌乎不可復支。適余自浙東歸。",
    "X72n1437_017:0486b05": "諸郡紳命余尸其役。余見勢不可。仍乃謀更造。時在",
    "X72n1437_017:0486b06": "癸未冬十月也。未幾。世厄陽九。事勢之難。實百千於",
    "X72n1437_017:0486b07": "前。幸龍天默護。亦得漸次修建於大亂之中。七歷寒",
    "X72n1437_017:0486b08": "暑。而功尚未竣。今歲干戈甫定。乃仍遣僧行乞。葢人",
    "X72n1437_017:0486b09": "心有佛。決不以時之治亂而有存亡。況佛誓無疆。又",
    "X72n1437_017:0486b10": "豈以勢之難易而有間斷哉。惟冀諸檀門。各捨不堅",
    "X72n1437_017:0486b11": "之財。共補久虗之闕。事雖墮於世諦。終成勝果之因。",
    "X72n1437_017:0486b12": "道雖極於菩提。不捨有為之績。謹疏。",
    "X72n1437_017:0486b13": "鼓山建中元廣薦會疏",
    "X72n1437_017:0486b14": "慨自人事非一。天命靡常。乾坤值否泰之交。民物當",
    "X72n1437_017:0486b15": "鼎革之會。兵戈劫起。儘教血染青山。鯨浪禍生。忍見",
    "X72n1437_017:0486b16": "尸沉黑海。況疾疫繼至。每聞哭泣之聲。饑饉洊臻。難",
    "X72n1437_017:0486b17": "免溝壑之殍。下民無自活之計。鬼錄多枉死之冤。惟",
    "X72n1437_017:0486b18": "仗我佛之良猷。可解斯民之毒苦。目連餉母。乃中元",
    "X72n1437_017:0486b19": "賑濟之期。僧伽自恣。實諸佛歡喜之日。親恩固堪仰",
    "X72n1437_017:0486b20": "報。滯魄亦可兼超。經演十玄。圓頓之妙門可入。懺宣",
    "X72n1437_017:0486b21": "十卷。梁武之遺教猶存。設蘭盆於日中。聖凡普供。施",
    "X72n1437_017:0486b22": "甘露於景暮。神鬼同歸。是為大聖之慈航。亦增下凡",
    "X72n1437_017:0486b23": "之厚祉。那箇作佛。同懷普濟之思。誰人無親。共存追",
    "X72n1437_017:0486b24": "遠之念。惟願揮彼阿堵物。正宜圓此菩提心。不辭拈",
    "X72n1437_017:0486c01": "起話頭。便好各開笑口。",
    "X72n1437_017:0486c02": "修長樂龍泉寺疏",
    "X72n1437_017:0486c03": "長樂之有沙京。文獻之勝區也。沙京之有龍泉寺。又",
    "X72n1437_017:0486c04": "禪祖之勝區也。寺創自唐之中葉。咸通中。始賜今額。",
    "X72n1437_017:0486c05": "百丈大智禪師。實脫白受業於茲。自唐迄宋。殿宇之",
    "X72n1437_017:0486c06": "崔嵬。龍象之蹴踏。郁郁乎稱上剎也。入元。禪學寢衰。",
    "X72n1437_017:0486c07": "日就凌夷。至　明之天順。遂盡化為屍陀林。凡一百",
    "X72n1437_017:0486c08": "三十載。至萬曆間。故太守陳公玉運丞葉公時敏。首",
    "X72n1437_017:0486c09": "倡興復。舉僧大正董其役。復得其徒常惺佐之。由是。",
    "X72n1437_017:0486c10": "轉棘林為寶方。化北邙為淨國。而四方之考往蹟弔",
    "X72n1437_017:0486c11": "前修者。無復彼黍離離之嘆矣。然烏兔邁往。計今已",
    "X72n1437_017:0486c12": "五十餘年。屢經風蕩雨漬。凜凜有大過棟撓之懼。夫",
    "X72n1437_017:0486c13": "世運遞變。物力漸消。固無有常而不壞之理。但補偏",
    "X72n1437_017:0486c14": "救敝。以貽諸久遠。功則在人也。釋今弗修。將前功且",
    "X72n1437_017:0486c15": "歸於何有。而後來亦失所憑依。則是役烏容緩乎。此",
    "X72n1437_017:0486c16": "正諸檀那。急出一手之時也。宿緣有在。時機不再。白",
    "X72n1437_017:0486c17": "毫光中。正好打開武庫。紫羅帳裏。便請撒出珍珠。雖",
    "X72n1437_017:0486c18": "家有貧富之殊。物有輕重之異。而好善一念。實靡有",
    "X72n1437_017:0486c19": "間。竝自菩提心中流出。萬善同歸。皆成佛道。正如江",
    "X72n1437_017:0486c20": "河溪澗。以及涓涓之泉。咸趨溟渤。盡化為鹹。又安有",
    "X72n1437_017:0486c21": "小大異同之可辯哉。或者謂。天造草昧之時。生民以",
    "X72n1437_017:0486c22": "救死為急。何暇營此不急之務。予謂。世運有否泰。佛",
    "X72n1437_017:0486c23": "性無存亡。諸佛在眾生心想中。日轉無上法論。無有",
    "X72n1437_017:0486c24": "斷絕。又豈治亂之所能間哉。惟在有智者。能不昧耳。",
    "X72n1437_017:0487a01": "今日之事。為有智者言。非為無智者言也。為有佛性",
    "X72n1437_017:0487a02": "者言。非為無佛性者言也。又何辭於喋喋哉。謹疏。",
    "X72n1437_017:0487a03": "諷經護國疏",
    "X72n1437_017:0487a04": "鼓山湧泉禪寺傳法住持比丘某。謹卜今年三月朔",
    "X72n1437_017:0487a05": "旦。躬率僧眾。諷誦仁王護國經二十四部。祈靖冦氛",
    "X72n1437_017:0487a06": "以綿國祚者。伏以。勢居坎[穴/臼]。誰為出險之援。禍至堅",
    "X72n1437_017:0487a07": "氷。安得回春之力。仰于大覺。俯[田/廾]洪慈。切念。某誕躬",
    "X72n1437_017:0487a08": "塵世。寄跡空門。木食草衣。滴水悉濡於聖澤。巖居穴",
    "X72n1437_017:0487a09": "處。寸土竝覆於天庥。捐頂踵而難酬。捧涓埃而莫報。",
    "X72n1437_017:0487a10": "何意。日中之運。遽逢薄蝕之災。饑饉洊臻。老稚盡轉",
    "X72n1437_017:0487a11": "於溝壑。干戈數起。士農半入於潢池。鯨波未靖於海",
    "X72n1437_017:0487a12": "南。鐵馬正驕於塞北。中原板蕩。陣雲染戰血成黃。全",
    "X72n1437_017:0487a13": "楚陸沉。原草將枯骨同白。秦關既破。兵投刃而鼠奔。",
    "X72n1437_017:0487a14": "晉險亦逾。官奉檄而草偃。害將及乎宗社。勢必迫於",
    "X72n1437_017:0487a15": "神京。近因南北之耗不通。以致上下之憂特甚。緇衣",
    "X72n1437_017:0487a16": "既弱。徒懷獻曝之誠。佛德可憑。恭宣護國之典。伏願。",
    "X72n1437_017:0487a17": "金輪永鎮。鼇極常安。鋒鏑頓消。四郊之呻吟驟息。寇",
    "X72n1437_017:0487a18": "兵遠遁。萬姓之疲困盡紓。日月代明。長懸無外之炤。",
    "X72n1437_017:0487a19": "地天交泰。共釀太和之休。匝地而大有書年。普天而",
    "X72n1437_017:0487a20": "太平垂象。某無任激切懇禱之至。",
    "X72n1437_017:0487a21": "崇禎皇帝遐升禮懺疏",
    "X72n1437_017:0487a22": "伏以。堯天久運。八紘戴覆育之恩。舜日驟沉。四海失",
    "X72n1437_017:0487a23": "依怙之主。思修報國之典。聊陳用禴之誠。竊惟。某四",
    "X72n1437_017:0487a24": "依托活。六事隨身。山密林深。甘作釋氏之子。天高地",
    "X72n1437_017:0487b01": "厚。容為聖世之氓。躍冶頑金。亦是乾坤之陶鑄。不材",
    "X72n1437_017:0487b02": "凡木。誰非雨露之資成。歌帝力而未能。沐皇仁而思",
    "X72n1437_017:0487b03": "報。雖乏股肱效忠之力。尚有晨昏致祝之勤。夫何。禍",
    "X72n1437_017:0487b04": "起綠林。敢揮戈而犯闕。變生宮掖。忍鬻國而啟關。驚",
    "X72n1437_017:0487b05": "軒轅之上升。徒仰龍車而莫及。悲放勳之徂落。欲攀",
    "X72n1437_017:0487b06": "天仗而無從。鬼哭神號。孤憤上干於白日。天崩地裂。",
    "X72n1437_017:0487b07": "深痛直徹於赤心。空懷寸草之哀誠。罔答三春之大",
    "X72n1437_017:0487b08": "化。用遵古皇遺範。特申虎拜之恭。徧舉善逝洪名。屢",
    "X72n1437_017:0487b09": "罄嵩呼之悃。提瑜伽之秘印。雨法財於空中。顯[口*紇]哩",
    "X72n1437_017:0487b10": "之妙光。破鐵城於地下。修茲圭撮之微善。仰答鴻濛",
    "X72n1437_017:0487b11": "之巨恩。伏願。天祚彌隆。皇仁仍溥。神威廣運。再造不",
    "X72n1437_017:0487b12": "壞之河山。睿德益昌。重揭大明之日月。挽回殺運。躋",
    "X72n1437_017:0487b13": "蒼生於仁壽之天。殲滅妖氛。轉鴻鈞於清寧之宇。某",
    "X72n1437_017:0487b14": "無任激切懇禱之至。",
    "X72n1437_017:0487b15": "崇禎皇帝遐升禮懺表",
    "X72n1437_017:0487b16": "伏以。天步多蹇。適值震驚之時。帝德難忘。益深孺慕",
    "X72n1437_017:0487b17": "之悃。隔幽明而寸心弗易。亘今古而大義不磨。思報",
    "X72n1437_017:0487b18": "德之無從。聊攄誠而致禱。臣某等。誠惶誠恐。稽首頓",
    "X72n1437_017:0487b19": "首上言。竊惟。貞元運變。古今之局何常。天澤分彰。上",
    "X72n1437_017:0487b20": "下之名素定。域中首崇三大。敢忘修敬之心。釋典尤",
    "X72n1437_017:0487b21": "重四恩。深懷報德之念。蜎飛蠕動。誰能背化日光天。",
    "X72n1437_017:0487b22": "澗草岩花。亦盡沾和風甘雨。普天在宥。易地歸仁。茲",
    "X72n1437_017:0487b23": "葢伏遇　皇帝陛下。神明天縱。英武性成。視民如傷。",
    "X72n1437_017:0487b24": "類周文之至德。律身以儉。同夏禹之丕謨。夫何。國運",
    "X72n1437_017:0487c01": "方衰。遂爾天災洊至。百千萬變拮据。惟屬於一人。一",
    "X72n1437_017:0487c02": "十七年焦勞。豈紓於半日。痛丁陽九之厄。苦遭龍亢",
    "X72n1437_017:0487c03": "之殃。禍起潢池。叛賊布袵金之網。機深社鼠。逆璫開",
    "X72n1437_017:0487c04": "鬻國之門。致使龍馭驟升。棄萬機而弗顧。天容益邈。",
    "X72n1437_017:0487c05": "悲九土之何依。某等田衣賤品。髠髮遺氓。痴蠢何知。",
    "X72n1437_017:0487c06": "出俗甘同於野鹿。貧寒苟活。無家實類於飄蓬。借潤",
    "X72n1437_017:0487c07": "恩波。愧寸長之無補。偷生草野。欲百贖而何從。徒有",
    "X72n1437_017:0487c08": "梵竺之科。少殫緇流之敬。上仗佛天之洪願。下集僧",
    "X72n1437_017:0487c09": "行之精誠。七日勤劬。演梁皇之懺法。午夜秘密。行古",
    "X72n1437_017:0487c10": "佛之瑜伽。用茲善因。上嚴聖駕。伏願。睿德日隆。天禧",
    "X72n1437_017:0487c11": "益盛。遊神金闕。還著佛日於諸天。毓德蓮臺。廣播皇",
    "X72n1437_017:0487c12": "仁於九有。再祈。勿靳宜炤之光。仍[田/廾]否傾之吉。廓清",
    "X72n1437_017:0487c13": "妖孽。重見宇宙之清寧。默鞏皇圖。共喜河山之帶礪。",
    "X72n1437_017:0487c14": "臣等無任瞻天仰聖激切屏營之至。謹具表稱上以",
    "X72n1437_017:0487c15": "聞。",
    "X72n1437_017:0487c16": "建州孫道臺請祈雨疏",
    "X72n1437_017:0487c17": "疏為祈降甘霈。以蘇民困事。今歲入夏以來。亢旱日",
    "X72n1437_017:0487c18": "久。本府道臺孫某。率諸僚屬。徧禱羣祀弗得雨。乃差",
    "X72n1437_017:0487c19": "官齎香入山。命某代請。某集闔山大眾。持誦大悲神",
    "X72n1437_017:0487c20": "呪。開壇之次。謹露心章以聞。伏以。國以民為本。牧養",
    "X72n1437_017:0487c21": "之政宜勤。民以食為天。稼穡之功難廢。必資雨澤之",
    "X72n1437_017:0487c22": "灌溉。豈容旱魃之焦枯。何當祝融司令之時。全無顓",
    "X72n1437_017:0487c23": "頊效靈之日。雲屏屏兮風使之漓。日皜皜兮雨無以",
    "X72n1437_017:0487c24": "至。已嘆其乾矣。如遭坐甑之炊。乏雨以潤之。孰慰望",
    "X72n1437_017:0488a01": "雲之想。維禾穟穟。漸悴豳野之黃。彼黍離離。將槁周",
    "X72n1437_017:0488a02": "原之白。種稻翻成畵餅。療饑那可蒸沙。乃籲覺皇。用",
    "X72n1437_017:0488a03": "宣秘典。大慈悲之妙應。必能轉彼天災。不思議之神",
    "X72n1437_017:0488a04": "功。庶可度茲民厄。伏願。頓起蛟龍之蟄。遠震雷電之",
    "X72n1437_017:0488a05": "威。靉靆雲興。掩蔽烏輪之虐炎。滂沱雨下。沾濡龜坼",
    "X72n1437_017:0488a06": "之良疇。既沛優渥之仁。豐亨兆慶。終収簡穰之利。大",
    "X72n1437_017:0488a07": "有書年。某不勝激切懇禱之至。謹疏。",
    "X72n1437_017:0488a08": "誕日薦親疏",
    "X72n1437_017:0488a09": "疏為恭修梵典。追報親恩事。某今歲行年七十。孟秋",
    "X72n1437_017:0488a10": "十九日。實為母難之辰。預於初一日。啟誦大方廣佛",
    "X72n1437_017:0488a11": "華嚴經二十四部。繼禮梁皇慈悲懺法二十四部。念",
    "X72n1437_017:0488a12": "五日告滿。仍於是夜。設放瑜伽法食一壇。白佛回向。",
    "X72n1437_017:0488a13": "專薦先考蔡雲津先妣張氏范氏各超苦海。共證無",
    "X72n1437_017:0488a14": "生者。伏以。精氣為物。必藉生育以成功。引滿受身。誰",
    "X72n1437_017:0488a15": "非陰陽之幻合。親恩允同三大。邈矣難量。孝道實首",
    "X72n1437_017:0488a16": "五倫。誠哉至德。釋門極果。皆由此而積成。孔氏為仁。",
    "X72n1437_017:0488a17": "先務茲而立本。乃在緇在素之所同遵。亦希聖希賢",
    "X72n1437_017:0488a18": "之所共勉。蠢茲賤品。徒抱凡軀。愧為荒谷之廢材。忝",
    "X72n1437_017:0488a19": "當法門之重寄。少遵魯誥。未達作聖之方。晚歸佛乘。",
    "X72n1437_017:0488a20": "久昧明心之旨。根塵互發。粘妄而難契無為。惑業交",
    "X72n1437_017:0488a21": "纏。執相而彌增有漏。虗此形骸之賦。負彼陶鑄之恩。",
    "X72n1437_017:0488a22": "永言之思。每因時而倍切。不孝之罪。直與歲而俱深。",
    "X72n1437_017:0488a23": "茲當昔日之懸弧。用作今秋之出否。恭崇聖典。恪轉",
    "X72n1437_017:0488a24": "圓詮。六相十玄。啟遮那之心印。七處九會。演法界之",
    "X72n1437_017:0488b01": "真宗。罪從心生。僕僕而專勤五悔。食由法布。兢兢而",
    "X72n1437_017:0488b02": "等運三檀。修茲寸善之微因。用嚴三親之樂土。伏願。",
    "X72n1437_017:0488b03": "毫光特照。金臂垂慈。立摧罪山。菡萏花中毓妙質。頓",
    "X72n1437_017:0488b04": "消惑障。頻伽聲內證無生。方盡寸草之心。聊酬罔極",
    "X72n1437_017:0488b05": "之德。更祈。有生咸脫苦輪。血屬同為淨侶。是僧是俗。",
    "X72n1437_017:0488b06": "共登般若妙門。亦步亦趨。同遊涅槃彼岸。庶圓學佛",
    "X72n1437_017:0488b07": "之初願。得暢利生之本懷。謹疏。",
    "X72n1437_017:0488b09": "永覺和尚廣錄卷第十七"
}