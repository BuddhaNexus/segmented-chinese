{
    "T55n2152_001:0367c23": "續古今譯經圖紀一卷",
    "T55n2152_001:0367c25": "開元庚午歲西崇福寺沙門智昇撰",
    "T55n2152_001:0367c26": "譯經圖紀者。本起於大慈恩寺翻經院之堂",
    "T55n2152_001:0367c27": "也。此堂圖畫古今傳譯緇素。首自迦葉摩騰",
    "T55n2152_001:0367c28": "終于大唐三藏。邁公因撰題之于壁。自茲厥",
    "T55n2152_001:0367c29": "後傳譯相仍。諸有藻繪無斯紀述。昇雖不敏",
    "T55n2152_001:0368a01": "敢輒讚揚。雖線麻之有殊冀相續而無絕。幸",
    "T55n2152_001:0368a02": "諸覽者無貽誚焉。",
    "T55n2152_001:0368a03": "大唐傳譯之餘",
    "T55n2152_001:0368a04": "沙門釋智通。律行精苦兼明經論。於總持門",
    "T55n2152_001:0368a05": "特所留意。通以隋大業年中出家。住京大總",
    "T55n2152_001:0368a06": "持寺。有遊方之志。遂於洛京翻經舘。學梵書",
    "T55n2152_001:0368a07": "語早通精奧。唐貞觀中有北天竺僧齎千臂",
    "T55n2152_001:0368a08": "千眼經梵本奉進。文帝勅通共梵僧對譯。名",
    "T55n2152_001:0368a09": "千眼千臂觀世音菩薩陀羅尼神呪經。一部",
    "T55n2152_001:0368a10": "(二卷)。後於天皇永徽四年癸丑。於總持寺又",
    "T55n2152_001:0368a11": "譯。千轉陀羅尼觀世音菩薩呪經(一卷)。觀自",
    "T55n2152_001:0368a12": "在菩薩隨心呪經(一卷)。清淨觀世音普賢陀羅",
    "T55n2152_001:0368a13": "尼經(一卷)。凡四部合五卷。",
    "T55n2152_001:0368a14": "沙門伽梵達摩。唐云尊法。西印度人也。譯千",
    "T55n2152_001:0368a15": "手千眼觀世音菩薩廣大圓滿無礙大悲心陀",
    "T55n2152_001:0368a16": "羅尼經(一卷)。然經題云西天竺伽梵達摩譯。不",
    "T55n2152_001:0368a17": "標年代。推其本末似是皇朝新譯。准千臂經",
    "T55n2152_001:0368a18": "序亦云智通共譯。",
    "T55n2152_001:0368a19": "沙門阿地瞿多。唐言無極高。中印度人。學窮",
    "T55n2152_001:0368a20": "滿字行潔圓珠。精練五明妙通三藏。以天皇",
    "T55n2152_001:0368a21": "永徽三年壬子正月廣將梵本來屆長安勅令",
    "T55n2152_001:0368a22": "慈恩寺安置。沙門大乘琮等一十六人。英公",
    "T55n2152_001:0368a23": "鄂公等一十二人。請高於慧日寺浮圖院。建",
    "T55n2152_001:0368a24": "陀羅尼普集會壇。緣壇所須並皆供辦。法成",
    "T55n2152_001:0368a25": "之日屢降靈異。京中道俗咸歎希逢。沙門玄",
    "T55n2152_001:0368a26": "楷等遂固請翻其法本。後以四年癸丑至五",
    "T55n2152_001:0368a27": "年甲寅。於慧日寺從金剛大道場經中撮要",
    "T55n2152_001:0368a28": "鈔譯集成一部。名陀羅尼集經(一十二卷)。沙門",
    "T55n2152_001:0368a29": "玄楷等筆受。于時有中印度大菩提寺僧阿",
    "T55n2152_001:0368b01": "難律木叉師迦葉師等。於經行寺譯功德天",
    "T55n2152_001:0368b02": "法。編在集經第十卷內故。不別存也。",
    "T55n2152_001:0368b03": "沙門那提。唐曰福生。具依梵言則云布如烏",
    "T55n2152_001:0368b04": "伐耶。以言煩多故此但訛略而云那提也。本",
    "T55n2152_001:0368b05": "中印度人。志氣雄遠弘道為懷。歷遊諸國務",
    "T55n2152_001:0368b06": "在開物。而善達聲明通諸詁訓。聞有涉悟不",
    "T55n2152_001:0368b07": "憚遠夷。曾往執師子國。又東南上楞伽山。南",
    "T55n2152_001:0368b08": "海諸國隨緣遊化。承支那東國盛轉大乘。佛",
    "T55n2152_001:0368b09": "法崇盛贍洲稱最。乃搜集大小乘經律論五",
    "T55n2152_001:0368b10": "百餘夾合一千五百餘部。以天皇永徽六年",
    "T55n2152_001:0368b11": "創達京師。有勅令於慈恩安置。所司供給。至",
    "T55n2152_001:0368b12": "顯慶元年。勅往崑崙諸國採取異藥。既至南",
    "T55n2152_001:0368b13": "海諸王歸敬。弘化之廣又倍於前。龍朔三年",
    "T55n2152_001:0368b14": "還返舊寺。所齎諸經並為奘將北出。意欲翻",
    "T55n2152_001:0368b15": "度莫有依憑。惟譯師子莊嚴王菩薩請問經",
    "T55n2152_001:0368b16": "(一卷一名八曼茶羅經)離垢慧菩薩所問禮佛法經(一卷)。阿",
    "T55n2152_001:0368b17": "吒那智呪經(一卷)。凡三部三卷。要約精最可常",
    "T55n2152_001:0368b18": "行學。禪林寺沙門慧澤譯語。豐德寺沙門道",
    "T55n2152_001:0368b19": "宣綴文并製序。",
    "T55n2152_001:0368b20": "沙門若那跋陀羅。唐云智賢。南海波淩(亦曰",
    "T55n2152_001:0368b21": "訶陵)國人也。善三藏學。往者麟德年中益府成",
    "T55n2152_001:0368b22": "都沙門會寧。故遊天竺觀禮聖跡。汎舶西逝",
    "T55n2152_001:0368b23": "路經波淩國。遂共智賢譯。大般涅槃經茶",
    "T55n2152_001:0368b24": "毘分一部(二卷)寄經達於交州。會寧方之天竺。",
    "T55n2152_001:0368b25": "後至儀鳳年初。交州都督梁難敵遣使附經",
    "T55n2152_001:0368b26": "入京三年戊寅大慈恩寺沙門靈會。於東宮",
    "T55n2152_001:0368b27": "啟請施行。",
    "T55n2152_001:0368b28": "沙門地婆訶羅。唐言日照。中印度人。洞明八",
    "T55n2152_001:0368b29": "藏博曉四含。戒行清高學業優贍。尤工呪術",
    "T55n2152_001:0368c01": "兼洞五明。志在利生來遊此國。以天皇儀鳳",
    "T55n2152_001:0368c02": "初至天后垂拱末。於兩京東京太原寺及西",
    "T55n2152_001:0368c03": "京弘福寺。譯方廣大莊嚴經一部(二十二卷)。大",
    "T55n2152_001:0368c04": "乘密嚴經一部(三卷)。大乘顯識經一部(二卷)。證",
    "T55n2152_001:0368c05": "契大乘經一部(二卷)。大方廣佛花嚴經續入法",
    "T55n2152_001:0368c06": "界品(一卷)。大乘離文字普光明藏經(一卷)。大",
    "T55n2152_001:0368c07": "乘遍照光明藏無字法門經(一卷)。大方廣師子",
    "T55n2152_001:0368c08": "吼經(一卷)。大乘百福相經(一卷)。大乘百福莊嚴",
    "T55n2152_001:0368c09": "相經(一卷)。大乘四法經(一卷)。菩薩修行四法經",
    "T55n2152_001:0368c10": "(一卷)。七俱胝佛大心准提陀羅尼經(一卷)。佛頂",
    "T55n2152_001:0368c11": "最勝陀羅尼經(一卷)。最勝佛頂陀羅尼淨除業",
    "T55n2152_001:0368c12": "障經(一卷)。造塔功德經(一卷)。金剛般若波羅蜜",
    "T55n2152_001:0368c13": "經破取著不壞假名論一部(二卷)。大乘廣五蘊",
    "T55n2152_001:0368c14": "論(一卷)。凡一十八部合三十四卷。沙門戰陀般",
    "T55n2152_001:0368c15": "若提婆譯。沙門慧智證梵語。勅召名德十",
    "T55n2152_001:0368c16": "人助其法化。沙門道成薄塵嘉尚圓測靈辯",
    "T55n2152_001:0368c17": "明恂懷度等證義。沙門思玄復禮等綴文筆",
    "T55n2152_001:0368c18": "受。天后親敷睿藻製序標首。光飾像教傳之",
    "T55n2152_001:0368c19": "不朽也。",
    "T55n2152_001:0368c20": "清信士杜行顗京兆人。儀鳳中任鴻臚寺典",
    "T55n2152_001:0368c21": "客署令。顗明天竺語兼有文藻。諸有翻傳妙",
    "T55n2152_001:0368c22": "參其選。于時有罽賓國僧佛陀波利。齎梵經",
    "T55n2152_001:0368c23": "一夾詣闕奉獻。天皇有詔令顗翻出。名為佛",
    "T55n2152_001:0368c24": "頂尊勝陀羅尼經(一卷)。寧遠將軍度婆。及中印",
    "T55n2152_001:0368c25": "度三藏法師地婆訶羅證譯。是時儀鳳四年",
    "T55n2152_001:0368c26": "正月五日也。此杜譯者有廟諱國諱皆隱而",
    "T55n2152_001:0368c27": "避之。即世尊為聖尊。世界為生界。大勢為大",
    "T55n2152_001:0368c28": "趣。救治為救除。譯訖奉進。上皇讀訖顧謂",
    "T55n2152_001:0368c29": "顗曰。既是聖言不須避諱。杜時奉詔以正屬。",
    "T55n2152_001:0369a01": "有故而寢焉。後日照三藏奉詔詳譯。名佛頂",
    "T55n2152_001:0369a02": "最勝陀羅尼也。",
    "T55n2152_001:0369a03": "沙門佛陀多羅。唐云覺救。北印度罽賓人",
    "T55n2152_001:0369a04": "也。於東都白馬寺。譯大方廣圓覺修多羅了",
    "T55n2152_001:0369a05": "義經(一卷)此經近出不委何年。且弘道為懷務",
    "T55n2152_001:0369a06": "甄詐妄。但真詮不謬豈假具知年月耶。",
    "T55n2152_001:0369a07": "沙門佛陀波利。唐言覺護。北印度罽賓國",
    "T55n2152_001:0369a08": "人。忘身徇道遍觀靈跡。聞文殊師利在清涼",
    "T55n2152_001:0369a09": "山。遠涉流沙躬來禮謁。以天皇儀鳳元年景",
    "T55n2152_001:0369a10": "子。杖錫五臺虔誠禮拜。悲泣雨淚望覩聖容。",
    "T55n2152_001:0369a11": "倏焉見一老翁從山中出來。作婆羅門語謂",
    "T55n2152_001:0369a12": "波利曰。師精誠懇惻何所求耶。波利答曰。聞",
    "T55n2152_001:0369a13": "文殊大士隱跡此山。從印度來欲求瞻禮。翁",
    "T55n2152_001:0369a14": "曰。師從彼國將佛頂尊勝陀羅尼經來不。此",
    "T55n2152_001:0369a15": "土眾生多造諸罪。出家之輩亦多有犯。佛頂",
    "T55n2152_001:0369a16": "神呪除罪祕方。若不將經徒來何益。縱見文",
    "T55n2152_001:0369a17": "殊何必能識。師可還西國取彼經來流傳此",
    "T55n2152_001:0369a18": "土。即是遍奉眾聖。廣利群生拯濟幽冥。報諸",
    "T55n2152_001:0369a19": "佛恩也。師取經來至此。弟子當示師文殊師",
    "T55n2152_001:0369a20": "利菩薩所在。波利聞此語已不勝喜躍。遂裁",
    "T55n2152_001:0369a21": "抑悲淚向山更禮。舉頭之頃忽不見老人。波",
    "T55n2152_001:0369a22": "利驚愕倍增虔敬。遂返歸本國取得經來。既",
    "T55n2152_001:0369a23": "達帝城便求進見。有司具狀聞奏。天皇賞其",
    "T55n2152_001:0369a24": "精誠崇斯祕典。遂詔鴻臚寺典客令杜行",
    "T55n2152_001:0369a25": "顗。及日照三藏於內共譯。譯訖儭絹三十",
    "T55n2152_001:0369a26": "匹。經留在內。波利因乃垂泣奏曰。委棄身命",
    "T55n2152_001:0369a27": "志在利人。請布流行是所誠望。帝愍其專至。",
    "T55n2152_001:0369a28": "遂留所譯之經。還其梵本任將流布。波利得",
    "T55n2152_001:0369a29": "經不勝喜躍。將向西明寺。訪得善梵語僧順",
    "T55n2152_001:0369b01": "貞。奏共翻譯。帝允其請。遂對翻經大德圓",
    "T55n2152_001:0369b02": "測共貞翻出。名佛頂尊勝陀羅尼經(一卷)波利",
    "T55n2152_001:0369b03": "所願已畢。持經梵本入於五臺。于今不出。莫",
    "T55n2152_001:0369b04": "知所之。比諸眾譯此最弘布(其經前序永昌已後有人述記校眾譯本",
    "T55n2152_001:0369b05": "年月參差具如開元釋教錄中所述)。",
    "T55n2152_001:0369b06": "沙門提雲般若。或云提雲陀若那。唐云天",
    "T55n2152_001:0369b07": "智。于闐國人。學通大小智兼真俗。以天后永",
    "T55n2152_001:0369b08": "昌元年來屆都邑。勅於魏國東寺翻經。從永",
    "T55n2152_001:0369b09": "昌元年己丑。至天授二年辛卯。譯大乘造像",
    "T55n2152_001:0369b10": "功德經一部(二卷)。大方廣佛花嚴經不思議佛",
    "T55n2152_001:0369b11": "境界分(一卷)。大方廣佛花嚴經修慈分(一卷)。智",
    "T55n2152_001:0369b12": "炬陀羅尼經(一卷)。諸佛集會陀羅尼經(一卷)。大",
    "T55n2152_001:0369b13": "乘法界無差別論(一卷)。凡六部合七卷沙門戰",
    "T55n2152_001:0369b14": "陀慧智等譯語。沙門處一等筆受。沙門復禮",
    "T55n2152_001:0369b15": "等綴文。沙門德感慧儼法明弘景等證義。",
    "T55n2152_001:0369b16": "沙門釋慧智。父印度人也。婆羅門種因使遊",
    "T55n2152_001:0369b17": "此而生於智。少而精銳善梵書語。三藏地婆",
    "T55n2152_001:0369b18": "訶羅提雲若那寶思惟等。所有翻譯皆召智",
    "T55n2152_001:0369b19": "為證。兼令度語。智以天后長壽二年癸巳。於",
    "T55n2152_001:0369b20": "東都佛授記寺自譯讚觀世音菩薩頌(一卷)。",
    "T55n2152_001:0369b21": "沙門實叉難陀。唐云學喜。于闐國人。智度",
    "T55n2152_001:0369b22": "弘曠利物為心。善大小乘。兼異學論。天后明",
    "T55n2152_001:0369b23": "揚佛日敬重大乘。以花嚴舊經處會未備。",
    "T55n2152_001:0369b24": "遠聞于闐有斯梵本。發使迎請并訪譯人。實",
    "T55n2152_001:0369b25": "叉與經同來赴洛。以天后證聖元年乙未。於",
    "T55n2152_001:0369b26": "東都大內遍空寺譯。大方廣佛花嚴經一部",
    "T55n2152_001:0369b27": "(八十卷)天后親臨法座煥發序文。自運仙毫首",
    "T55n2152_001:0369b28": "題名品。南印度沙門菩提流志沙門義淨同",
    "T55n2152_001:0369b29": "宣梵本。後付沙門復禮法藏等於佛授記寺",
    "T55n2152_001:0369c01": "譯。至聖曆二年己亥功畢。又至久視元年庚",
    "T55n2152_001:0369c02": "子。於三陽宮內。譯大乘入楞伽經一部(七卷)。",
    "T55n2152_001:0369c03": "及於西京清禪寺東都授記寺譯。文殊師利",
    "T55n2152_001:0369c04": "授記經一部(三卷)。大方廣入如來智德不思議",
    "T55n2152_001:0369c05": "經(一卷)。大方廣如來不思議境界經(一卷)。大方",
    "T55n2152_001:0369c06": "廣普賢所說經(一卷)。觀世音菩薩祕密藏神呪",
    "T55n2152_001:0369c07": "經(一卷)。妙臂印幢陀羅尼經(一卷)。百千印陀羅",
    "T55n2152_001:0369c08": "尼經(一卷)。救面然餓鬼陀羅尼神呪經(一卷)。右",
    "T55n2152_001:0369c09": "繞佛塔功德經(一卷)。大乘四法經(一卷)(與日照三藏譯者同",
    "T55n2152_001:0369c10": "名文意全別)。十善業道經(一卷)。大乘起信論一部(二卷)。",
    "T55n2152_001:0369c11": "摩訶般若隨心經(一卷)。大方廣不生不滅經(一",
    "T55n2152_001:0369c12": "卷)。大方廣如來難思議境界經(一卷)。離垢淨光",
    "T55n2152_001:0369c13": "陀羅尼經(一卷)。菩薩出生四法經(一卷)。凡一十",
    "T55n2152_001:0369c14": "九部合一百七卷。沙門波崙玄軌等筆受。沙",
    "T55n2152_001:0369c15": "門復禮等綴文。沙門法寶弘景等證義。太子",
    "T55n2152_001:0369c16": "中舍賈膺福監譯。",
    "T55n2152_001:0369c17": "婆羅門李無諂。北印度嵐波國人。識量聰敏",
    "T55n2152_001:0369c18": "內外該通。唐梵二言洞曉無滯。三藏阿儞真",
    "T55n2152_001:0369c19": "那菩提流志等。翻譯眾經並無謟度語。於天",
    "T55n2152_001:0369c20": "后代聖曆三年庚子。為新羅僧明曉。於佛授",
    "T55n2152_001:0369c21": "記寺翻經院。譯不空羂索陀羅尼經一卷。沙",
    "T55n2152_001:0369c22": "門波崙筆受并製序。",
    "T55n2152_001:0369c23": "沙門彌陀山。唐言寂友。覩貨邏國人也。少",
    "T55n2152_001:0369c24": "而捨家遊五印度學諸經論。於楞伽俱舍最",
    "T55n2152_001:0369c25": "為精妙。初共實叉難陀譯大乘入楞伽經。後",
    "T55n2152_001:0369c26": "於天后末年。共沙門法藏等。譯無垢淨光陀",
    "T55n2152_001:0369c27": "羅尼經(一卷)。",
    "T55n2152_001:0369c28": "沙門阿儞真那。唐云寶思惟。北印度迦濕蜜",
    "T55n2152_001:0369c29": "羅國人。剎帝利種。幼而捨家禪誦為業。進具",
    "T55n2152_001:0370a01": "之後專精律品。復慧解超群學兼真俗。以長",
    "T55n2152_001:0370a02": "壽二年屆于洛都。勅於天宮寺安置。即以天",
    "T55n2152_001:0370a03": "后長壽二年癸巳。至中宗神龍二年景午。於",
    "T55n2152_001:0370a04": "授記天宮福先等寺。譯不空羂索陀羅尼自",
    "T55n2152_001:0370a05": "在王呪經一部(三卷)。浴像功德經(一卷)。校量數",
    "T55n2152_001:0370a06": "珠功德經(一卷)。觀世音菩薩如意摩尼陀羅尼",
    "T55n2152_001:0370a07": "經(一卷)。文殊師利根本一字陀羅尼經(一卷)。大",
    "T55n2152_001:0370a08": "陀羅尼末法中一字心呪經(一卷)。隨求即得大",
    "T55n2152_001:0370a09": "自在陀羅尼神呪經(一卷)。凡七部合九卷罽賓",
    "T55n2152_001:0370a10": "沙門尸利難陀譯。沙門慧智等同證梵文婆",
    "T55n2152_001:0370a11": "羅門李無諂譯語。沙門德感直中書李無礙",
    "T55n2152_001:0370a12": "等筆受。",
    "T55n2152_001:0370a13": "沙門釋義淨齊州人。俗姓張。字文明。髫齓之",
    "T55n2152_001:0370a14": "年辭榮落彩。於是遍詢名匠廣探群籍。內外",
    "T55n2152_001:0370a15": "閑曉今古遍知。年十有五志遊西域。仰法顯",
    "T55n2152_001:0370a16": "之雅操。慕玄奘之高風。加以勤無棄時手不",
    "T55n2152_001:0370a17": "釋卷。弱冠登具逾厲堅貞。咸亨二年三十有",
    "T55n2152_001:0370a18": "七。方叶夙懷遂之廣府。初結誓同志數滿十",
    "T55n2152_001:0370a19": "人。洎乎汎舶餘皆退罷。唯淨堅心轉熾遂即",
    "T55n2152_001:0370a20": "孤行。備歷艱難漸達印度。所至之境皆洞言",
    "T55n2152_001:0370a21": "音。凡遇王臣咸蒙禮重。鷲峯雞足並親登陟。",
    "T55n2152_001:0370a22": "祇園鹿苑咸悉周遊。憩那爛陀禮菩提樹。遍",
    "T55n2152_001:0370a23": "師明匠學大小乘。所為事周還歸故里。凡所",
    "T55n2152_001:0370a24": "歷遊三十餘國。往來問道出二十年。以天后",
    "T55n2152_001:0370a25": "證聖之元乙未仲夏迴至河洛。將梵本經律論",
    "T55n2152_001:0370a26": "近四百部合五十萬頌。金剛座真容一鋪。舍",
    "T55n2152_001:0370a27": "利三百粒。天后敬法重人。親迎于上東門外。",
    "T55n2152_001:0370a28": "洛陽緇侶備設幢幡兼陳鼓樂在前導引。勅",
    "T55n2152_001:0370a29": "於佛授記寺安置。所將梵本並令翻譯。初共",
    "T55n2152_001:0370b01": "于闐三藏翻花嚴經。久視已後方自翻譯。即",
    "T55n2152_001:0370b02": "以久視元年庚子。至長安三年癸卯。於東都",
    "T55n2152_001:0370b03": "福先寺及西京西明寺。譯金光明最勝王經",
    "T55n2152_001:0370b04": "一部(十卷)。能斷金剛般若波羅蜜多經(一卷)。入",
    "T55n2152_001:0370b05": "定不定印經(一卷)。彌勒下生成佛經(一卷)。曼殊",
    "T55n2152_001:0370b06": "室利菩薩呪藏中一字呪王經(一卷)。莊嚴王陀",
    "T55n2152_001:0370b07": "羅尼呪經(一卷)。善夜經(一卷)。大乘流轉諸有經",
    "T55n2152_001:0370b08": "(一卷)。妙色王因緣經(一卷)。無常經(一卷)。八無暇有",
    "T55n2152_001:0370b09": "暇經(一卷)。長爪梵志請問經(一卷)。根本說一切",
    "T55n2152_001:0370b10": "有部毘奈耶一部(五十卷)。根本薩婆多部律攝",
    "T55n2152_001:0370b11": "一部(二十卷)。根本說一切有部尼陀那目得迦",
    "T55n2152_001:0370b12": "一部(十卷)。根本說一切有部百一羯磨一部(十",
    "T55n2152_001:0370b13": "卷)。掌中論(一卷)。取因假設論(一卷)。六門教授習",
    "T55n2152_001:0370b14": "定論(一卷)。龍樹菩薩勸誡王頌(一卷)。繕寫進內。",
    "T55n2152_001:0370b15": "天后製新翻聖教序令標經首。暨和帝龍興",
    "T55n2152_001:0370b16": "神龍元年乙巳。於東都內道場譯。大孔雀呪",
    "T55n2152_001:0370b17": "王經一部(三卷)又於大福先寺譯。佛為勝光天",
    "T55n2152_001:0370b18": "子說王法經(一卷)。香王菩薩陀羅尼呪經(一卷)。",
    "T55n2152_001:0370b19": "一切功德莊嚴王經(一卷)。和帝心崇釋典製序",
    "T55n2152_001:0370b20": "褒揚。號為大唐龍興三藏聖教序。帝御洛城",
    "T55n2152_001:0370b21": "西門宣示群辟。淨所新翻並令標引。二年景",
    "T55n2152_001:0370b22": "午隨駕歸京。勅於大薦福寺別置翻經院處",
    "T55n2152_001:0370b23": "之。三年丁未帝召入內。并同翻經沙門九旬",
    "T55n2152_001:0370b24": "坐夏。帝以昔居房部幽厄無歸。祈念藥師遂",
    "T55n2152_001:0370b25": "蒙降祉。賀茲往澤重闡洪猷。因命法徒更令",
    "T55n2152_001:0370b26": "翻譯。於佛光內寺譯。藥師琉璃光七佛本願",
    "T55n2152_001:0370b27": "功德經一部(二卷)帝御法筵手自筆受。又至景",
    "T55n2152_001:0370b28": "龍四年庚戌。於大薦福寺。譯佛為難陀說出",
    "T55n2152_001:0370b29": "家入胎經一部(一卷)。浴像功德經(一卷)。數珠功",
    "T55n2152_001:0370c01": "德經(一卷)。觀自在菩薩如意心陀羅尼呪經(一",
    "T55n2152_001:0370c02": "卷)。佛頂尊勝陀羅尼經(一卷)。拔除罪障呪王經",
    "T55n2152_001:0370c03": "(一卷)。五蘊皆空經(一卷)。三轉法輪經(一卷)。譬喻經",
    "T55n2152_001:0370c04": "(一卷)。療痔病經(一卷)。根本說一切有部苾芻尼",
    "T55n2152_001:0370c05": "毘奈耶一部(二十卷)。根本說一切有部毘奈耶",
    "T55n2152_001:0370c06": "雜事一部(四十卷)。根本說一切有部戒經(一卷)。",
    "T55n2152_001:0370c07": "根本說一切有部苾芻尼戒經(一卷)。根本說一",
    "T55n2152_001:0370c08": "切有部毘奈耶頌一部(五卷)。根本說一切有部",
    "T55n2152_001:0370c09": "毘奈耶雜事攝頌(一卷)。根本說一切有部尼陀",
    "T55n2152_001:0370c10": "那目得迦攝頌(一卷)。成唯識寶生論一部(五卷)。",
    "T55n2152_001:0370c11": "觀所緣論釋(一卷)。又至睿宗景雲二年辛亥復",
    "T55n2152_001:0370c12": "譯。稱讚如來功德神呪經(一卷)。佛為海龍王說",
    "T55n2152_001:0370c13": "法印經(一卷)。略教誡經(一卷)。能斷金剛般若波",
    "T55n2152_001:0370c14": "羅蜜多經論釋一部(三卷)。能斷金剛般若波羅",
    "T55n2152_001:0370c15": "蜜多經論頌(一卷)。因明正理門論(一卷)。觀總相",
    "T55n2152_001:0370c16": "論頌(一卷)。止觀門論頌(一卷)。手杖論(一卷)。一百",
    "T55n2152_001:0370c17": "五十讚佛頌(一卷)。法華論一部(五卷)。集量論一",
    "T55n2152_001:0370c18": "部(四卷)。合從天后久視元年庚子。至睿宗景",
    "T55n2152_001:0370c19": "雲二年辛亥。都譯五十六部總二百三十卷。",
    "T55n2152_001:0370c20": "北印度沙門阿儞真那吐火羅沙門達磨末磨",
    "T55n2152_001:0370c21": "等證梵義。罽賓沙門達摩難陀居士東印度",
    "T55n2152_001:0370c22": "首領伊舍羅等證梵文。沙門曷利末底烏帝",
    "T55n2152_001:0370c23": "提婆居士中印度李釋迦度頗多等讀梵本。",
    "T55n2152_001:0370c24": "居士東印度瞿曇金剛迦濕彌羅國王子阿順",
    "T55n2152_001:0370c25": "等證譯。沙門波崙復禮慧表玄傘等筆受。沙",
    "T55n2152_001:0370c26": "門法寶勝莊神英仁亮慧沼法藏等證義。修",
    "T55n2152_001:0370c27": "文館大學士特進趙國公李嶠兵部尚書逍遙",
    "T55n2152_001:0370c28": "公韋嗣立趙彥昭盧藏用張說李乂蘇頲徐",
    "T55n2152_001:0370c29": "堅等次文潤色。左僕射舒國公韋巨源右僕",
    "T55n2152_001:0371a01": "射許國公蘇環等監譯。駙馬都尉楊慎交嗣",
    "T55n2152_001:0371a02": "號王邕太常卿薛崇胤等前後監護。又別撰。",
    "T55n2152_001:0371a03": "大唐西域求法高僧傳一部(二卷)大唐南海寄",
    "T55n2152_001:0371a04": "歸內法傳一部(四卷)。別說罪要行法(一卷)。受用",
    "T55n2152_001:0371a05": "三水要法(一卷)。護命放生軌儀(一卷)。凡五部合",
    "T55n2152_001:0371a06": "九卷。又出說一切有部跋窣堵(即諸律中健度跋渠之類也梵",
    "T55n2152_001:0371a07": "音有楚夏耳)約七八十卷。但出直本未遑刪綴。遽",
    "T55n2152_001:0371a08": "入泥洹。其文遂寢淨又於一切有部律中。抄",
    "T55n2152_001:0371a09": "諸緣起別部流行。如摩竭魚因緣經等。四十",
    "T55n2152_001:0371a10": "二經四十九卷。既是別生抄經。不合為譯經",
    "T55n2152_001:0371a11": "正數(今載開元釋教別生錄中)淨雖遍翻三藏而偏功律部。",
    "T55n2152_001:0371a12": "譯綴之暇曲授學徒。凡所行事皆尚其急。濾",
    "T55n2152_001:0371a13": "漉滌穢特異常倫。學侶傳行遍於京洛。美哉",
    "T55n2152_001:0371a14": "亦遺法之盛事也。",
    "T55n2152_001:0371a15": "沙門菩提流志。本名達摩流支。唐言法希。",
    "T55n2152_001:0371a16": "天后改為菩提流志。唐云覺愛。南印度人。婆",
    "T55n2152_001:0371a17": "羅門種。姓迦葉氏。聰叡絕倫風神爽異。生年",
    "T55n2152_001:0371a18": "十二外道出家。師稟波羅奢羅學彼經術。遂",
    "T55n2152_001:0371a19": "洞曉聲明尤閑數論。陰陽曆數地理天文呪",
    "T55n2152_001:0371a20": "術醫方皆如指掌。年登耳順自謂孤行。撩僧",
    "T55n2152_001:0371a21": "論議[貝*為]以身事。時有大乘上座部三藏。厥號",
    "T55n2152_001:0371a22": "耶舍瞿沙。知其根熟遂與交論。未越幾關詞",
    "T55n2152_001:0371a23": "理俱屈。始知佛日高明匪螢燈並照。法海深",
    "T55n2152_001:0371a24": "廣豈涓渧等潤。於是沒身敬事專學佛乘。",
    "T55n2152_001:0371a25": "奉戒無虧志節高峻。崇慧有在解學寬深。未",
    "T55n2152_001:0371a26": "越五年通達三藏。天皇遠聞雅譽遣使往邀。",
    "T55n2152_001:0371a27": "未及使還白雲遽駕。暨天后御極方赴帝京。",
    "T55n2152_001:0371a28": "以長壽二年癸巳創達都邑。即以其年於佛",
    "T55n2152_001:0371a29": "授記寺譯。寶雨經一部(十卷)。中印度王使沙門",
    "T55n2152_001:0371b01": "梵摩同宣梵本。又於大周東寺及佛授記寺",
    "T55n2152_001:0371b02": "譯。文殊師利所說不思議佛境界經一部(二卷)。",
    "T55n2152_001:0371b03": "實相般若波羅蜜經(一卷)。大乘金剛髻珠菩薩",
    "T55n2152_001:0371b04": "修行分(一卷)。大乘伽耶山頂經(一卷)。六字神呪",
    "T55n2152_001:0371b05": "經(一卷)。護命法門神呪經(一卷)。有德女所問大",
    "T55n2152_001:0371b06": "乘經(一卷)。般若波羅蜜多那經(一卷)。妙慧童女",
    "T55n2152_001:0371b07": "所問經(一卷)。不空羂索呪心經(一卷)。妙德婆羅",
    "T55n2152_001:0371b08": "門女問佛轉何法輪經(一卷)。智猛長者問經(一",
    "T55n2152_001:0371b09": "卷)。佛入毘耶離除一切鬼病經(一卷)。那耶經(一",
    "T55n2152_001:0371b10": "卷)。大陀羅尼經(一卷)。文殊師利呪法藏經(一卷)。",
    "T55n2152_001:0371b11": "一字呪王經(一卷)。無迦略曳菩薩造廣大摩",
    "T55n2152_001:0371b12": "尼祕密善住經(一卷)。釋般若六字三句論(一卷)。",
    "T55n2152_001:0371b13": "已上二十部合三十卷。沙門行感等同譯。沙",
    "T55n2152_001:0371b14": "門戰陀婆羅門李無諂譯語。沙門慧智證譯",
    "T55n2152_001:0371b15": "語。沙門處一等筆受。沙門思玄等綴文。沙門",
    "T55n2152_001:0371b16": "圓測神英等證義。司賓寺丞孫辟監譯。後至",
    "T55n2152_001:0371b17": "和帝龍興神龍二年景午隨駕歸京。勅於西",
    "T55n2152_001:0371b18": "崇福寺安置譯大寶積經一部(一百二十卷)。此經",
    "T55n2152_001:0371b19": "都有四十九會(於中二十六會三十九卷流志新譯餘是舊經勘同編入)上代譯",
    "T55n2152_001:0371b20": "者摘會別翻而不終部帙。往者麟德元年玄",
    "T55n2152_001:0371b21": "奘法師於玉華寺。翻大般若竟。諸德慇懃請",
    "T55n2152_001:0371b22": "翻寶積。固請不已遂啟夾譯之。可得數行。乃",
    "T55n2152_001:0371b23": "嗟歎曰。此經與此土群生未有緣矣。余氣力",
    "T55n2152_001:0371b24": "衰竭不能辦也。因而遂輟。和帝命志續奘餘",
    "T55n2152_001:0371b25": "功。遂尋繹舊翻之經。考校新來之夾。上代",
    "T55n2152_001:0371b26": "譯者勘同即附。昔來未出按本具翻。兼復舊",
    "T55n2152_001:0371b27": "義擁迷詳文重譯。暨乎睿宗先天二年癸丑",
    "T55n2152_001:0371b28": "方始畢席。創發題日於大內佛光殿。和帝親",
    "T55n2152_001:0371b29": "御法筵筆受經旨。百僚侍坐妃后同觀。求之",
    "T55n2152_001:0371c01": "古人無以加也。逮睿宗嗣曆。復於北苑白蓮",
    "T55n2152_001:0371c02": "花亭及大內甘露等殿。別開會首亦親筆受。",
    "T55n2152_001:0371c03": "並沙門思忠。及東印度大首領伊舍羅。直中",
    "T55n2152_001:0371c04": "書度頗具等譯梵文。北印度沙門達摩。南印",
    "T55n2152_001:0371c05": "度沙門波若丘多等證梵義。沙門慧覺。宗",
    "T55n2152_001:0371c06": "一。普敬。履方等筆受。沙門勝莊。法藏。塵外。",
    "T55n2152_001:0371c07": "無著等證義。沙門承禮。神[目*柬]。雲觀。道本等",
    "T55n2152_001:0371c08": "次文。太子詹事東海郡公徐堅。邠王傅固安",
    "T55n2152_001:0371c09": "伯盧粲。尚書右丞東海男盧藏用。中書舍人",
    "T55n2152_001:0371c10": "野王男蘇[王*(普-(美-王-大))]。禮部郎中彭景。直左補闕祁縣",
    "T55n2152_001:0371c11": "男王[王*(普-(美-王-大))]。太府丞顏溫之。太常博士賀知章等",
    "T55n2152_001:0371c12": "潤色。中書侍郎平與侯陸象先侍中鉅鹿公",
    "T55n2152_001:0371c13": "魏知古等監譯。前太常卿薛崇胤通事舍人",
    "T55n2152_001:0371c14": "弘農男楊仲嗣監護。繕寫既了將本進內。睿",
    "T55n2152_001:0371c15": "宗外總萬方內崇三寶。御筆製序標於經首。",
    "T55n2152_001:0371c16": "於間又譯不空羂索神變真言經一部(三十卷)。",
    "T55n2152_001:0371c17": "一字佛頂輪王經一部(五卷)。廣大寶樓閣善住",
    "T55n2152_001:0371c18": "祕密陀羅尼經一部(三卷)。千手千眼觀世音菩",
    "T55n2152_001:0371c19": "薩姥陀羅尼身經(一卷)。如意輪陀羅尼經(一卷)。",
    "T55n2152_001:0371c20": "文殊師利寶藏陀羅尼經(一卷)。金剛光焰止風",
    "T55n2152_001:0371c21": "雨陀羅尼經(一卷)。已上七部。並弟子般若丘多",
    "T55n2152_001:0371c22": "助宣梵本。沙門雲觀等筆受。前後總譯二十",
    "T55n2152_001:0371c23": "八部一百九十二卷。",
    "T55n2152_001:0371c24": "沙門般剌蜜帝。唐云極量。中印度人也。懷",
    "T55n2152_001:0371c25": "道觀方隨緣濟度。展轉遊化達我支那(印度國俗呼廣",
    "T55n2152_001:0371c26": "府為支那名帝京為摩訶支那)乃於廣州制旨道場居止。眾知博",
    "T55n2152_001:0371c27": "達祈請亦多。利物為心敷斯祕賾。以神龍元",
    "T55n2152_001:0371c28": "年龍集乙巳五月己卯朔二十三日辛丑。遂",
    "T55n2152_001:0371c29": "於灌頂部中誦出一品。名大佛頂如來密因",
    "T55n2152_001:0372a01": "修證了義諸菩薩萬行首楞嚴經一部(十卷)。烏",
    "T55n2152_001:0372a02": "萇國沙門彌迦釋迦(釋迦稍訛正云鑠佉此曰雲峰)譯語。菩薩戒",
    "T55n2152_001:0372a03": "弟子前正諫大夫同中書門下平章事清河",
    "T55n2152_001:0372a04": "房融筆受。循州羅浮山南樓寺沙門懷迪證",
    "T55n2152_001:0372a05": "譯。其僧傳經事畢汎舶西歸。有因南使流通",
    "T55n2152_001:0372a06": "於此。",
    "T55n2152_001:0372a07": "沙門釋智嚴。于闐王之質子。姓尉持名樂",
    "T55n2152_001:0372a08": "(盧各反)唐授左領軍衛大將軍封金滿郡公。而",
    "T55n2152_001:0372a09": "立性淳質貞信居懷。固請出家冀酬玄澤。以",
    "T55n2152_001:0372a10": "景龍元年十一月五日。和帝生日捨家剃落。",
    "T55n2152_001:0372a11": "仍住南山至相寺蘭若修道。猶是虛心靜慮",
    "T55n2152_001:0372a12": "宴坐經行。精苦居懷幽棲積念。加以經明唐",
    "T55n2152_001:0372a13": "梵智照幽微。寶積真詮如來祕偈。莫不屢承。",
    "T55n2152_001:0372a14": "綸旨久預翻詳。頻奉綸言兼令證譯。常於石",
    "T55n2152_001:0372a15": "鼈谷居阿練若習頭陀行。以開元九年辛酉。",
    "T55n2152_001:0372a16": "於石鼈練若及奉恩寺。譯說妙法決定業障",
    "T55n2152_001:0372a17": "經(一卷)。出生無邊門陀羅尼經(一卷)。師子素馱",
    "T55n2152_001:0372a18": "娑王斷肉經(一卷)。大乘修行菩薩行門諸經",
    "T55n2152_001:0372a19": "要集一部(三卷)。",
    "T55n2152_001:0372a20": "凡四部合六卷。並文質相兼得其深趣。又譯",
    "T55n2152_001:0372a21": "尊勝陀羅尼呪(一首)。及法華經藥王菩薩等",
    "T55n2152_001:0372a22": "呪(六首)時有經本寫新呪入。幸勿怪之。",
    "T55n2152_001:0372a23": "沙門戍婆揭羅僧(仙蒸反)訶。唐音正翻云淨師",
    "T55n2152_001:0372a24": "子。以義譯之名善無畏。中印度摩伽陀國人。",
    "T55n2152_001:0372a25": "住王舍城那爛陀寺。姓剎帝利。貴族出家神",
    "T55n2152_001:0372a26": "氣清虛道業恢著。精通禪慧妙達總持。三藏",
    "T55n2152_001:0372a27": "教門一心遊入。五天諸國久播芳名。大悲利",
    "T55n2152_001:0372a28": "生有緣東漸。塗至北印度境響震摩訶支那。",
    "T55n2152_001:0372a29": "我皇搜集賢良發使迎接。以開元四年景辰",
    "T55n2152_001:0372b01": "大齎梵本來屆長安。初於興福寺南院安置。",
    "T55n2152_001:0372b02": "次後有勅令住西明。至五年丁巳於菩提院。",
    "T55n2152_001:0372b03": "譯虛空藏菩薩能滿諸願最勝心陀羅尼求聞",
    "T55n2152_001:0372b04": "持法(一卷)。沙門悉達譯語。沙門無著綴文筆",
    "T55n2152_001:0372b05": "受。其無畏所將梵本有勅並令進內。緣此未",
    "T55n2152_001:0372b06": "得廣譯諸經。曩時沙門無行西遊天竺學畢",
    "T55n2152_001:0372b07": "東歸。迴至北天不幸而卒。所將梵本有勅迎",
    "T55n2152_001:0372b08": "還。比在西京華嚴寺收掌。無畏與沙門一行",
    "T55n2152_001:0372b09": "於彼簡得數本梵經。並總持妙門先未曾譯。",
    "T55n2152_001:0372b10": "至十二年隨駕入洛。於大福先寺安置。遂為",
    "T55n2152_001:0372b11": "沙門一行譯大毘盧遮那成佛神變加持經一",
    "T55n2152_001:0372b12": "部(七卷)。其經具足梵本有十萬頌。今所出者撮",
    "T55n2152_001:0372b13": "其要耳。又譯蘇婆呼童子經一部(三卷)。蘇悉地",
    "T55n2152_001:0372b14": "羯羅經一部(三卷)。沙門寶月譯語。沙門一行筆",
    "T55n2152_001:0372b15": "受承旨兼刪綴詞理。文質相半妙諧深趣。前",
    "T55n2152_001:0372b16": "後總出四部一十四卷。無畏性愛恬簡靜慮",
    "T55n2152_001:0372b17": "怡神時開禪觀獎勸初學。慈悲作念接誘無",
    "T55n2152_001:0372b18": "虧。人或問疑剖析無滯。",
    "T55n2152_001:0372b19": "沙門跋曰羅菩(上聲)唐(地之上聲)唐云金剛",
    "T55n2152_001:0372b20": "智。南印度摩賴耶國人(此云光明國其國近觀音宮殿補陀落山)婆羅",
    "T55n2152_001:0372b21": "門種。幼而出家遊諸印度。雖內外博達而偏",
    "T55n2152_001:0372b22": "善總持。於此一門罕有其匹。隨緣遊化隨處",
    "T55n2152_001:0372b23": "利生。聞大支那佛法崇盛。遂汎舶東逝達于",
    "T55n2152_001:0372b24": "海隅。開元八年中方屆京邑。於是廣弘祕教",
    "T55n2152_001:0372b25": "建曼荼羅。依法作成皆感靈瑞。沙門一行欽",
    "T55n2152_001:0372b26": "斯祕法數就諮詢。智一指陳。復為立壇灌",
    "T55n2152_001:0372b27": "頂。一行敬受斯法請譯流通。以十一年癸亥",
    "T55n2152_001:0372b28": "於資聖寺。為譯金剛頂瑜伽中略出念誦法",
    "T55n2152_001:0372b29": "一部(四卷)。七俱胝佛母准泥大明陀羅尼經(一",
    "T55n2152_001:0372c01": "卷)。東印度婆羅門大首領直中書伊舍羅譯語。",
    "T55n2152_001:0372c02": "嵩岳沙門溫古筆受至十八年庚午於大薦福",
    "T55n2152_001:0372c03": "寺。又譯金剛頂經曼殊室利菩薩五字心陀",
    "T55n2152_001:0372c04": "羅尼品(一卷)。觀自在如意輪菩薩瑜伽法要(一",
    "T55n2152_001:0372c05": "卷)。沙門智藏譯語。凡四部合七卷。又於舊隨",
    "T55n2152_001:0372c06": "求中更續新呪。智執總持契所至皆驗。祕教",
    "T55n2152_001:0372c07": "流傳寔斯人矣(前紀所載依舊錄編中間乖殊未曾刪補若欲題壁請依開元釋教錄除",
    "T55n2152_001:0372c08": "此方撰集外餘為實錄矣)。",
    "T55n2152_001:0372c09": "續古今譯經圖紀一卷"
}