{
    "T52n2106_003:0423a15": "集神州三寶感通錄卷下",
    "T52n2106_003:0423a17": "唐麟德元年終南山釋道宣撰",
    "T52n2106_003:0423a18": "序曰。正法弘護其唯在人。故佛未降靈。法",
    "T52n2106_003:0423a19": "存而莫顯。僧初不至。徒聞而豈傳。是知事理",
    "T52n2106_003:0423a20": "因循義非沈隱。所以四依三品人依厥初。住",
    "T52n2106_003:0423a21": "法兩現畢資聖力。致使三洲聞道。終顯賓頭",
    "T52n2106_003:0423a22": "之功。六萬遐齡。教資羅漢之德。神僧聖寺。陳",
    "T52n2106_003:0423a23": "祥山海之間。香氣鍾聲。相顯幽明之際。列",
    "T52n2106_003:0423a24": "於視聽。良書筌而不窮。備諸古老。口實仰而",
    "T52n2106_003:0423a25": "無絕。故撮略所聞紀之云爾。",
    "T52n2106_003:0423a26": "初明聖寺　次明靈教　後列神僧",
    "T52n2106_003:0423a27": "臨海天台山石梁聖寺",
    "T52n2106_003:0423a28": "東海蓬萊山聖寺",
    "T52n2106_003:0423a29": "抱罕臨河唐述谷仙寺",
    "T52n2106_003:0423b01": "相州石鼓山竹林聖寺",
    "T52n2106_003:0423b02": "巖州林慮山靈隱聖寺",
    "T52n2106_003:0423b03": "晉陽冥寂山聖寺",
    "T52n2106_003:0423b04": "岱州五臺山太孚聖寺",
    "T52n2106_003:0423b05": "西域黑蜂山石窟聖寺",
    "T52n2106_003:0423b06": "雍州太一山九空仙寺",
    "T52n2106_003:0423b07": "終南山大秦嶺竹林寺",
    "T52n2106_003:0423b08": "梁州道子午關南獨聖寺",
    "T52n2106_003:0423b09": "終南山折谷炬明聖寺(庫谷緣附)",
    "T52n2106_003:0423b10": "東晉初天台山寺者。昔有沙門帛道猷。或云。",
    "T52n2106_003:0423b11": "竺姓者。銳涉山水窮括奇異。承天台石梁終",
    "T52n2106_003:0423b12": "古無度者。乃慷慨曰。彼何人斯獨無貞操。",
    "T52n2106_003:0423b13": "故使聖寺密爾對面千里。遂揭錫獨往徑趣",
    "T52n2106_003:0423b14": "石梁。周瞰崖險久之方獲。其山石梁非一聖",
    "T52n2106_003:0423b15": "寺亦多。將欲直度不惜形命。且虹梁亘谷下",
    "T52n2106_003:0423b16": "望萬尋。上闊尺許莓苔斜側。東邊似通西礙",
    "T52n2106_003:0423b17": "大石攀蹬路絕。猷乃別思異校。夜宿梁東。",
    "T52n2106_003:0423b18": "便聞西寺磬聲經唄唱薩。勇意相續通夕不",
    "T52n2106_003:0423b19": "安。又聞聲曰。却後十年當來此住。何須苦求。",
    "T52n2106_003:0423b20": "雖爾不息晨夕惋恨。結草為菴彌年禪觀。後",
    "T52n2106_003:0423b21": "試造梁。乃見橫石洞開梁道平正。因即得度。",
    "T52n2106_003:0423b22": "遂見棟宇宏壯圖塔瓌奇。神僧敘接宛同素",
    "T52n2106_003:0423b23": "識。中食既訖將陳住意。僧曰。却後十年自當",
    "T52n2106_003:0423b24": "至此。何勞早住。相送度梁。橫石已塞。至晉太",
    "T52n2106_003:0423b25": "元年終於山所。形似綠色端坐如生。王羲之",
    "T52n2106_003:0423b26": "聞之造焉。望崖仰挹。今有往者。雲迷其道。",
    "T52n2106_003:0423b27": "宋時朱齡石者。使往遼東還返失道。隨風泛",
    "T52n2106_003:0423b28": "海一月餘日。達于一島糧水俱竭。入島求泉",
    "T52n2106_003:0423b29": "漸深登山。乃見一寺。堂宇莊嚴非所曾覩。僧",
    "T52n2106_003:0423c01": "問所從。具說行事。設食飲水。問以去留。石",
    "T52n2106_003:0423c02": "曰。此乃聖居。非凡可住。僧曰。欲住任懷。石",
    "T52n2106_003:0423c03": "苦辭欲還。僧告曰。此間去都二十餘萬里。石",
    "T52n2106_003:0423c04": "等聞之驚怖曰。若爾何緣得達。僧曰。自當相",
    "T52n2106_003:0423c05": "送不勞致憂。又問曰。識杯度道人不。曰識之。",
    "T52n2106_003:0423c06": "便指壁上鉢袋曰。此是彼物。有小過罰在",
    "T52n2106_003:0423c07": "人中。便取鉢袋與石。并書一封上為書字然",
    "T52n2106_003:0423c08": "不可識。曰可以書鉢與之。令沙彌送勿從來",
    "T52n2106_003:0423c09": "道。此有直路疾至船所。須臾至海。沙彌以一",
    "T52n2106_003:0423c10": "竹杖著船頭。語曰。但閉眼聽往不勞帆也。",
    "T52n2106_003:0423c11": "於即依言。但聞颼颼風聲。有竊視者見船在",
    "T52n2106_003:0423c12": "空雲飛奔於山樹海上。數息間遂達揚都。大",
    "T52n2106_003:0423c13": "桁正見杯度騎桁欄。口云馬齡石既至書自",
    "T52n2106_003:0423c14": "飛上度手度驚曰。汝那得蓬萊道人書喚我",
    "T52n2106_003:0423c15": "歸耶。乃具說緣由。又將鉢與之。手捧曰。吾不",
    "T52n2106_003:0423c16": "見此鉢四千餘年。擲上入雲下還接取。太初",
    "T52n2106_003:0423c17": "中無故而死。事在別條。",
    "T52n2106_003:0423c18": "晉初河州唐述谷寺者。在今河州西北五十",
    "T52n2106_003:0423c19": "里。度風林津登長夷嶺。南望名積石山。即禹",
    "T52n2106_003:0423c20": "貢導之極地也。眾峯競出各有異勢。或如寶",
    "T52n2106_003:0423c21": "塔。或如層樓。松柏映巖丹青飾岫。自非造化",
    "T52n2106_003:0423c22": "神功。何因綺麗若此。南行二十里。得其谷焉。",
    "T52n2106_003:0423c23": "鑿山構室接梁通水。遶寺花藥果菜充滿。今",
    "T52n2106_003:0423c24": "有僧住。南有石門。濱於河上。鐫石文曰。晉太",
    "T52n2106_003:0423c25": "始年之所立也。寺東谷中有一天寺。窮討處",
    "T52n2106_003:0423c26": "所略無定指。常聞鍾聲。又有異僧。故號此谷",
    "T52n2106_003:0423c27": "名為唐述。羌云。鬼神也。所以古今諸人入積",
    "T52n2106_003:0423c28": "石者。每逢仙聖。行往恍惚現寺現僧。東北嶺",
    "T52n2106_003:0423c29": "上出於醴泉。甜而且白服者不老。",
    "T52n2106_003:0424a01": "高齊初有異僧。投鄴下寺中夏坐。與同房僧",
    "T52n2106_003:0424a02": "亡名欵曲意得。客僧患痢甚困。名以酒與之。",
    "T52n2106_003:0424a03": "客曰。不可也。名曰。但飲酒。雖是戒禁有患通",
    "T52n2106_003:0424a04": "開。客顰眉為飲。患損。夏滿辭還本寺。相送",
    "T52n2106_003:0424a05": "出都。客曰。頗聞鼓山竹林寺乎。名曰。聞之。",
    "T52n2106_003:0424a06": "古來虛傳竟無至者。客曰。無心相造。何由而",
    "T52n2106_003:0424a07": "至。一夏同房多相惱亂。患痢給酒乃是佳藥。",
    "T52n2106_003:0424a08": "本非所欲為患而飲。願不以此及人。山寺",
    "T52n2106_003:0424a09": "孤逈時可歷覽。想一登陟以副虛懷。名聞喜",
    "T52n2106_003:0424a10": "踊曰。必能導達夕死無恨。至九月間剋望尋",
    "T52n2106_003:0424a11": "展。幸賜提引不爾無由。客曰。若來可從鼓山",
    "T52n2106_003:0424a12": "東面而上。東度小谷又東北上。即至山寺。至",
    "T52n2106_003:0424a13": "期與好事者五六人直詣石窟寺。山僧曰。何",
    "T52n2106_003:0424a14": "以得來。曰欲往竹林道由於此。僧曰。世人可",
    "T52n2106_003:0424a15": "笑專聽妖言。此山東西我並遊涉。何處有寺。",
    "T52n2106_003:0424a16": "古有斯言。不勞往也。名曰。彼客致詞。極非孟",
    "T52n2106_003:0424a17": "浪。何有處也。只得尋之。尋而不獲非余咎也。",
    "T52n2106_003:0424a18": "石窟寺僧十數相隨。依言東上。度谷尋嶺。忽",
    "T52n2106_003:0424a19": "見一翁把钁斲地。又見一僧來至。鋤禾四邊",
    "T52n2106_003:0424a20": "把鋤曳钁曰。去年官寺道人。放馬食我禾盡。",
    "T52n2106_003:0424a21": "今年復來蹋我秋苗。舉钁趂僧。並皆返歸。",
    "T52n2106_003:0424a22": "唯名一人東北獨上。翁曰。放儞上山乞虫喫",
    "T52n2106_003:0424a23": "却。遂依東上林木深茂。聞南嶺上有吟詠聲。",
    "T52n2106_003:0424a24": "名曰。非往者客耶。曰是也。排榛而出。執手敘",
    "T52n2106_003:0424a25": "闊相將造寺。瞬目間忽見崇峯造日修竹干",
    "T52n2106_003:0424a26": "雲。重門洞開複殿基列。門外東西槽櫪飾以",
    "T52n2106_003:0424a27": "金鋪。似有馬蹤而無繫者。行至門首曰。且住",
    "T52n2106_003:0424a28": "此。入通和上去。須臾便出引入佛殿。前禮",
    "T52n2106_003:0424a29": "拜訖。西至廊下。和上可年九十許。眉長鼻高",
    "T52n2106_003:0424b01": "狀如西域。傍有官吏可三十人。執文簿有所",
    "T52n2106_003:0424b02": "判斷。舉手告曰。下里山寺殊無可觀。何能遠",
    "T52n2106_003:0424b03": "涉。名即禮拜十數。和上曰。行來疲頓可止。將",
    "T52n2106_003:0424b04": "至房去。便引西房。北東轉見。僧憑案讀經。",
    "T52n2106_003:0424b05": "名便禮拜。都不慰問。便引盡北行東出。至本",
    "T52n2106_003:0424b06": "客房中。歡笑通宵屢言永住。彼曰。一任和",
    "T52n2106_003:0424b07": "上不敢為礙。待明為諮。報曰。和上不許。乃",
    "T52n2106_003:0424b08": "至中食。不異鄴中臨別。和上曰。知欲永住知",
    "T52n2106_003:0424b09": "友情也。然出家人不可兩處安名。本寺受供",
    "T52n2106_003:0424b10": "可得乖否。必欲永住可除彼名。好去。便辭。送",
    "T52n2106_003:0424b11": "出執手悢悢既別。悽然行一里間。數數返顧。",
    "T52n2106_003:0424b12": "寺塔林竹依然滿目。更行二里。返顧一無。但",
    "T52n2106_003:0424b13": "是峰崖雜樹。行行西下。依隨本道。不見田苗",
    "T52n2106_003:0424b14": "亦無田父乃至石窟。備為諸僧說之。",
    "T52n2106_003:0424b15": "高齊初。沙門嵩公者。嵩山高棲士也。且從",
    "T52n2106_003:0424b16": "林慮向白鹿山。因迷失道。日將禺中。忽聞",
    "T52n2106_003:0424b17": "鍾聲。尋響而進。巖岫重阻登陟而趣。乃見一",
    "T52n2106_003:0424b18": "寺。獨據深林。三門正南赫奕暉煥。前至門",
    "T52n2106_003:0424b19": "所看額云。靈隱之寺。門外五六犬。其犬如",
    "T52n2106_003:0424b20": "牛。白毛黑喙。或踊或臥。以眼眄嵩。嵩怖將",
    "T52n2106_003:0424b21": "返。須臾梵僧外來。嵩喚不應。亦不迴顧。直入",
    "T52n2106_003:0424b22": "門內。犬亦隨入。良久嵩見無人漸入次門。屋",
    "T52n2106_003:0424b23": "宇四周房門並閉。進至講堂唯見床榻高座",
    "T52n2106_003:0424b24": "儼然。嵩入西南隅床上坐。久之忽聞棟間有",
    "T52n2106_003:0424b25": "聲仰視見開孔如口。大有比丘前後從孔飛",
    "T52n2106_003:0424b26": "下遂至五六十人。依位坐訖自相借問。今日",
    "T52n2106_003:0424b27": "齋時何處食來。或言。豫章成都長安隴西葪",
    "T52n2106_003:0424b28": "北嶺南。無處不至。動即千萬餘里。末後一僧",
    "T52n2106_003:0424b29": "從空而下。諸人競問。來何太遲。答曰。今日相",
    "T52n2106_003:0424c01": "州城東彼岸寺鑒禪師講會。各各竪義。大有",
    "T52n2106_003:0424c02": "後生聰俊。難問鋒起殊為可觀。不覺遂晚而",
    "T52n2106_003:0424c03": "至。嵩本事鑒。既聞此語。望得參話。希展上",
    "T52n2106_003:0424c04": "流。整衣將起。奄然失地。獨坐磐石柞木之",
    "T52n2106_003:0424c05": "下。向之寺宇一無所見。唯多巖谷禽鳥翔",
    "T52n2106_003:0424c06": "集。嵩出以問上統法師。法師曰。此寺石趙時。",
    "T52n2106_003:0424c07": "浮圖澄所造。年歲久遠。賢聖居之。或現或",
    "T52n2106_003:0424c08": "隱遷徙無定。今山行者猶聞鍾聲云云。",
    "T52n2106_003:0424c09": "高齊文宣在晉陽。使人騎白駱駝。向我寺取",
    "T52n2106_003:0424c10": "經函去。使問。不知何寺。帝曰。但任駝行。自",
    "T52n2106_003:0424c11": "知寺處。日晚出城駝行至急奄然如睡。忽至",
    "T52n2106_003:0424c12": "一山名為冥寂。山半有寺。群沙彌曰。高洋",
    "T52n2106_003:0424c13": "馲駝來也。便引入寺。見一老僧。拜已問曰。高",
    "T52n2106_003:0424c14": "洋作天子何似。答曰。聖明。問曰。爾來何為。",
    "T52n2106_003:0424c15": "曰令取經函。僧曰。洋在寺懶讀經。今北行東",
    "T52n2106_003:0424c16": "頭是其房。可取函與之。即乘駝而返。如睡如",
    "T52n2106_003:0424c17": "夢奄至晉陽。以函返命。不久帝行至谷口木",
    "T52n2106_003:0424c18": "井寺。有捨身癡人。不解語。忽語帝曰。我先去",
    "T52n2106_003:0424c19": "爾後可來。帝然之。是夜癡人死。不久帝於",
    "T52n2106_003:0424c20": "晉陽不豫。使劉桃枝負行鼻血淋瀝。是夜帝",
    "T52n2106_003:0424c21": "崩。",
    "T52n2106_003:0424c22": "岱州東南五臺山。古稱神仙之宅也。山方三",
    "T52n2106_003:0424c23": "百里。極巉巖崇峻。有五高臺。上不生草木",
    "T52n2106_003:0424c24": "松柏茂林森於谷底。其山極寒。南號清涼山。",
    "T52n2106_003:0424c25": "亦立清涼府。經中明文殊將五百仙人。往清",
    "T52n2106_003:0424c26": "涼雪山。即斯地也。所以古來求道之士。多遊",
    "T52n2106_003:0424c27": "此山。遺蹤靈窟奄然即目。不徒設也。中臺最",
    "T52n2106_003:0424c28": "高。去并州四百里。望如指掌。上有小石浮",
    "T52n2106_003:0424c29": "圖。其量千許。即魏文帝宏所立也。石上人",
    "T52n2106_003:0425a01": "馬迹宛然。有大泉。名曰太華。清澄如鏡。有二",
    "T52n2106_003:0425a02": "浮圖夾之。中有文殊師利像。人有至者。鍾",
    "T52n2106_003:0425a03": "聲香氣無日不有。神僧瑞像往往逢遇。龍朔",
    "T52n2106_003:0425a04": "已來。下勅令會昌寺僧會賾往彼修理寺塔。",
    "T52n2106_003:0425a05": "前後再返。亦遇靈感。中臺東南下三十里有",
    "T52n2106_003:0425a06": "大孚靈鷲寺。古傳漢明所造。見有東西二道",
    "T52n2106_003:0425a07": "場。像設猶在。南有花園三頃許。四時名花",
    "T52n2106_003:0425a08": "相續間發。貞觀中解脫禪師聚徒習定。自",
    "T52n2106_003:0425a09": "云。於花園北四度見文殊師利翼從滿空。群",
    "T52n2106_003:0425a10": "仙異聖不可勝紀。近有僧明禪師。居山三十",
    "T52n2106_003:0425a11": "餘載。亦遇仙聖飛空而去。唯留故皮南臺",
    "T52n2106_003:0425a12": "三十里內多是名花遍於峯岫俗號花山。中",
    "T52n2106_003:0425a13": "有聖寺。鍾聲時發。曾見異人形偉冠世言語",
    "T52n2106_003:0425a14": "之間。超騰遂遠其山甚近滯俗者罕登。登者",
    "T52n2106_003:0425a15": "必感勝緣。故述前來往者也。",
    "T52n2106_003:0425a16": "案別傳云。西域天竺黑峯山龍猛菩薩寺者。",
    "T52n2106_003:0425a17": "二十四依中此大士最為宏冠。威加異道德洽",
    "T52n2106_003:0425a18": "王臣。藝術智能無不通練。號佛滅度後一切",
    "T52n2106_003:0425a19": "智人也。王為立寺鑿石為龕。擬于終天不可",
    "T52n2106_003:0425a20": "改壞。龕各立像并一化主。經累年運功府藏。",
    "T52n2106_003:0425a21": "已竭而寺不成。王來拜曰。藏庫已空寺猶未",
    "T52n2106_003:0425a22": "立。徒有志願力不遂心如何。菩薩曰。王之德",
    "T52n2106_003:0425a23": "化無思不服。福報如影隨作有功。何慮財盡",
    "T52n2106_003:0425a24": "寺不成也。可案行寺側功用。若為菩薩先以",
    "T52n2106_003:0425a25": "要術為藥。筆即取點之無不成金。隨石小",
    "T52n2106_003:0425a26": "大。金塊亦爾。王依言尋果見金聚大悅。即以",
    "T52n2106_003:0425a27": "造寺。今猶見在。故西域出金名有多種。龍樹",
    "T52n2106_003:0425a28": "金者紫光外發。俗為第一。自餘諸金光色少",
    "T52n2106_003:0425a29": "減。昔菩薩長年七百餘歲。山寺來往無由固",
    "T52n2106_003:0425b01": "留。自隱已來將及千歲。俗知有之其道重阻。",
    "T52n2106_003:0425b02": "從地穴入方到其崖。近有一僧被召夏坐。遍",
    "T52n2106_003:0425b03": "歷龕像無不真金。所有經匣充牣崖窟。方知",
    "T52n2106_003:0425b04": "三寶住持幽明兩會也。夏滿欲持經出。寺人",
    "T52n2106_003:0425b05": "不許曰。本擬住法不得缺漏。空手入穴行經",
    "T52n2106_003:0425b06": "數里。乃得出焉。",
    "T52n2106_003:0425b07": "雍州鄠縣南繫頭山寺者。其山本舟人繫船",
    "T52n2106_003:0425b08": "其側。故以名焉。昔太一未分。山連太行王屋。",
    "T52n2106_003:0425b09": "白鹿河水停於此川。號為少海。及巨靈大人",
    "T52n2106_003:0425b10": "秦洪海者。患水浩蕩以左掌托太華。右足蹋",
    "T52n2106_003:0425b11": "中條。太一為之裂。河通地出山遂高顯。仍",
    "T52n2106_003:0425b12": "本號焉。張衡西京賦云。高掌遠蹠以流河",
    "T52n2106_003:0425b13": "曲者是也。古老傳云。繫頭南有九空仙寺。昔",
    "T52n2106_003:0425b14": "有人入山採樵。逼暮不知歸道。依林而宿。夜",
    "T52n2106_003:0425b15": "聞鍾聲在近。即尋之忽見一寺。僧眾百餘。但",
    "T52n2106_003:0425b16": "有行坐而不敘問。其人怪之。至明失寺。此來",
    "T52n2106_003:0425b17": "在近。無往尋者。余曾至山。但有層峰秀林不",
    "T52n2106_003:0425b18": "可登踐。又云。山有九窟仙人所居也。有藍",
    "T52n2106_003:0425b19": "田大谷伏羲城側歸義寺僧弘藏者有膽勇。",
    "T52n2106_003:0425b20": "聞而往尋。積日累夜巡遶山隒。止獲五窟甚",
    "T52n2106_003:0425b21": "圓淨如人所造。無缺漏似有居者。又光明寺",
    "T52n2106_003:0425b22": "了禪師。亦往尋覓。依窟一夏。今所謂照陽窟",
    "T52n2106_003:0425b23": "也。足為華望之大觀也。而仙寺終不見焉。",
    "T52n2106_003:0425b24": "子午關南大秦嶺竹林寺者。貞觀初採蜜人",
    "T52n2106_003:0425b25": "山行。聞鍾聲尋而至焉。寺舍二間。有人住處。",
    "T52n2106_003:0425b26": "傍大竹林可有二頃。其人斷二節竹以盛汁",
    "T52n2106_003:0425b27": "蜜。可得五斗許。兩人負下尋路而至大秦。戍",
    "T52n2106_003:0425b28": "具告防人。竹林至此可十五里。戍主利其大",
    "T52n2106_003:0425b29": "竹。將往伐取。遣人依言往覓。過小竹谷達于",
    "T52n2106_003:0425c01": "崖下。有鐵鎖長三丈許。防人曳鎖掣之大",
    "T52n2106_003:0425c02": "牢。上有二大虫。據崖頭向下大呼。其人怖急",
    "T52n2106_003:0425c03": "返走。又將十人重尋值大洪雨便返。藍田悟",
    "T52n2106_003:0425c04": "真寺僧歸真。少小山栖聞之。便往至小竹谷。",
    "T52n2106_003:0425c05": "北上望崖失道而歸。常以為言。真云。此竹林",
    "T52n2106_003:0425c06": "至關。可十五許里。",
    "T52n2106_003:0425c07": "子午關南。第一驛名三交。驛東有澗東南來",
    "T52n2106_003:0425c08": "南坡數十頃。是栗樹。素不知有僧住。屢聞鍾",
    "T52n2106_003:0425c09": "聲不以為奇。一時驛家婦女樵採入澗。忽值",
    "T52n2106_003:0425c10": "一僧獨坐石上縫衣傍無一物。此女有信",
    "T52n2106_003:0425c11": "心。白曰。不知師在此。日時欲至可驛食來。",
    "T52n2106_003:0425c12": "僧云。貧道山居。不得食驛家官食。女曰。自有",
    "T52n2106_003:0425c13": "私食。足以供養。僧曰。信心人食亦不可得。",
    "T52n2106_003:0425c14": "女恐時過絕走取食。及來尋之不見其迹。由",
    "T52n2106_003:0425c15": "是常令家人在近追之。永不可值而常有",
    "T52n2106_003:0425c16": "鍾聲。此寺去驛可五里許。",
    "T52n2106_003:0425c17": "又終南折谷內椶櫚寺者。近有人見一僧",
    "T52n2106_003:0425c18": "云。倩為擎襆向寺問寺在何處。云在折谷炬",
    "T52n2106_003:0425c19": "明東額頭。其人為荷襆。將至寺見一僧從南",
    "T52n2106_003:0425c20": "崖下。可長五十丈。相召來其人辭返語曰。君",
    "T52n2106_003:0425c21": "日日入山採柴。可於柴下取齋殘餅食之。不",
    "T52n2106_003:0425c22": "須道此得緣。便隨其言。日得其餅。妻怪窮",
    "T52n2106_003:0425c23": "之。不得已便說遂瘂。經年又見二僧入谷。其",
    "T52n2106_003:0425c24": "人手喚指口如是三返。便得語。其人近死。今",
    "T52n2106_003:0425c25": "入山者。至炬明額側。常聞鍾聲。亦往往見異",
    "T52n2106_003:0425c26": "僧。近有一僧聞之。遇見入谷見僧。疑是椶",
    "T52n2106_003:0425c27": "櫚寺。問云。大德不是椶櫚寺僧不。曰是欲隨",
    "T52n2106_003:0425c28": "大德去得不。曰可相隨來。但聞耳邊颼颼風",
    "T52n2106_003:0425c29": "聲。至急心思惟曰。此何必是聖。或入深山躓",
    "T52n2106_003:0426a01": "頓我也。竊生念時前僧便失。懊恨之甚。返",
    "T52n2106_003:0426a02": "迴三日方達谷口。乃於避世堡立精舍以候",
    "T52n2106_003:0426a03": "之。精舍見在。其僧不知所終。",
    "T52n2106_003:0426a04": "又終南山庫谷內西南。又名瓠盧谷。昔有人",
    "T52n2106_003:0426a05": "於山採斫遇見一寺。并石室石門。門內並寶",
    "T52n2106_003:0426a06": "器重大不可勝。然不見僧人是眾僧具度。其",
    "T52n2106_003:0426a07": "人徘徊顧眄記誌處所。以齎瓠盧掛於室",
    "T52n2106_003:0426a08": "樹下山。召村人往尋其谷內。樹上往往悉是",
    "T52n2106_003:0426a09": "瓠盧。莫知縱跡。今有尋山者云。石門扇在",
    "T52n2106_003:0426a10": "山崖旁。半入山下。其半雖出無人力開之。今",
    "T52n2106_003:0426a11": "其谷名庫。地名天藏。故谷口府坊皆名天藏。",
    "T52n2106_003:0426a12": "測其山中則彌勒下時。方現於俗耳。",
    "T52n2106_003:0426a13": "案別傳云。佛令九十九億大阿羅漢三明六",
    "T52n2106_003:0426a14": "通住持正法。於三千界四大洲中統通弘",
    "T52n2106_003:0426a15": "護。極人壽六萬歲時。雖遇三災諸聖暫隱。",
    "T52n2106_003:0426a16": "至壽百歲聖人還出。廣通佛法。如是漸增千",
    "T52n2106_003:0426a17": "歲萬歲終六萬歲方取涅槃。七萬歲時辟支",
    "T52n2106_003:0426a18": "佛現。八萬歲時慈佛方降。",
    "T52n2106_003:0426a19": "瑞經錄",
    "T52n2106_003:0426a20": "序曰。三寶弘護各有司存。佛僧兩位。表師資",
    "T52n2106_003:0426a21": "之有從。聲教一門。誠化道之靈府。故佛僧",
    "T52n2106_003:0426a22": "隨機識見之緣出沒。法為除惱滅結之候常",
    "T52n2106_003:0426a23": "臨。所以捨身偈句恒列於玄崖。遺法文言總",
    "T52n2106_003:0426a24": "會於龍殿。良是三聖敬重。藉顧復之劬勞。",
    "T52n2106_003:0426a25": "幽明荷恩。慶靜倒之良術。所以受持讀誦必",
    "T52n2106_003:0426a26": "降徵祥。如說修行無不通感。天竺往事固顯",
    "T52n2106_003:0426a27": "常談。震旦見緣紛綸恒有。士行投經於火聚。",
    "T52n2106_003:0426a28": "焰滅而不燋。賊徒盜葉於客堂。腕重而不舉。",
    "T52n2106_003:0426a29": "或合藏騰於天府。或單部瑞於王臣。或七難",
    "T52n2106_003:0426b01": "由之獲銷。或二求因之果遂。斯徒眾矣。不",
    "T52n2106_003:0426b02": "述難聞。敢隨代錄用呈諸後。經不云乎。為",
    "T52n2106_003:0426b03": "信者施。疑則不說。至如石開矢入心決致然。",
    "T52n2106_003:0426b04": "水流氷度情疑頓決。斯等尚為士俗常傳。況",
    "T52n2106_003:0426b05": "慧拔重空道超群有。心量所指窮數極微。因",
    "T52n2106_003:0426b06": "緣之遘若影隨形。祥瑞之徒有逾符契。義非",
    "T52n2106_003:0426b07": "隱默。故述而集之。然尋閱前事多出傳紀。志",
    "T52n2106_003:0426b08": "怪之與冥祥。旌異之與徵應。此等眾矣。備可",
    "T52n2106_003:0426b09": "攬之。恐難覩其文。固疏其三數。并以即曰",
    "T52n2106_003:0426b10": "所詳。示存感通之在數。",
    "T52n2106_003:0426b11": "初列感應名緣。",
    "T52n2106_003:0426b12": "曇無竭釋道安釋僧生釋道冏釋普",
    "T52n2106_003:0426b13": "明釋慧果釋惠進釋弘明孫敬德",
    "T52n2106_003:0426b14": "釋道琳釋志湛范陽僧并東看山",
    "T52n2106_003:0426b15": "魏閹官周經上天隋揚州僧釋道積",
    "T52n2106_003:0426b16": "釋寶瓊釋空藏釋遺俗史呵誓令",
    "T52n2106_003:0426b17": "狐元軌釋曇韻釋僧徹河東尼釋曇",
    "T52n2106_003:0426b18": "延釋道遜釋智苑嚴恭李山龍",
    "T52n2106_003:0426b19": "李思一陳公太夫人岑文本蘇長妾",
    "T52n2106_003:0426b20": "董雄益州空經高文崔義起",
    "T52n2106_003:0426b21": "高僧傳云。宋元初中。有黃龍沙彌曇無竭者。",
    "T52n2106_003:0426b22": "誦觀音經淨修苦行。與諸徒屬二十五人往",
    "T52n2106_003:0426b23": "尋佛國。備經荒險貞志彌堅。既達天竺舍衛。",
    "T52n2106_003:0426b24": "路逢山象一群。竭齎經誦念稱名歸命。有師",
    "T52n2106_003:0426b25": "子從林中出。象驚奔走。復有野牛一群鳴吼",
    "T52n2106_003:0426b26": "而來。將欲加害竭。又如初歸命。有大鷲飛來。",
    "T52n2106_003:0426b27": "牛便驚散。遂得剋免。",
    "T52n2106_003:0426b28": "又昔東晉孝武之前。恒山沙門釋道安者。經",
    "T52n2106_003:0426b29": "石趙之亂。避世于襄陽。注般若道行密迹",
    "T52n2106_003:0426c01": "諸經。折疑甄解二十餘卷。恐不合理。乃誓",
    "T52n2106_003:0426c02": "曰。若所說不違理者。當見瑞相。乃夢見胡",
    "T52n2106_003:0426c03": "道人頭白眉毛長。語安曰。君所注經殊合道",
    "T52n2106_003:0426c04": "理。我不得入泥洹。住在西域。當相助弘通。可",
    "T52n2106_003:0426c05": "時時設食也。後十誦至遠公云。昔和上所夢",
    "T52n2106_003:0426c06": "乃賓頭盧也。於是立坐飯之。遂成永則矣。",
    "T52n2106_003:0426c07": "又蜀郡沙門釋僧生者。出家以苦行致因。偽",
    "T52n2106_003:0426c08": "蜀三賢寺主。誦法花習定。甞山中誦經。虎",
    "T52n2106_003:0426c09": "蹲其前。竟部乃去。每至諷詠輒見左右四人",
    "T52n2106_003:0426c10": "為侍。年雖衰老而翹懃彌勵。遂終其業云云。",
    "T52n2106_003:0426c11": "又扶風釋道冏者。為師入河南霍山採鍾乳。",
    "T52n2106_003:0426c12": "四人入穴。數里三人溺死。炬火又亡。冏素",
    "T52n2106_003:0426c13": "誦法花憑誠乞濟。有頃見螢火追之。遂得出",
    "T52n2106_003:0426c14": "穴。頻作普賢行道。並見感應。或見胡僧入",
    "T52n2106_003:0426c15": "坐。或見騎馬人至。未及言次倐忽不見。後遊",
    "T52n2106_003:0426c16": "宋都以般舟為業。中夜入禪見四人御車呼",
    "T52n2106_003:0426c17": "冏上乘。不覺自身已在大路。見一人坐胡床",
    "T52n2106_003:0426c18": "侍衛數百人。見冏驚起曰。向令知處而已。何",
    "T52n2106_003:0426c19": "忽勞屈。法師遂拜別。令送還寺。扣門方開。房",
    "T52n2106_003:0426c20": "門亦閉。眾咸敬服焉。",
    "T52n2106_003:0426c21": "又宋孝建中。釋普明者。少出家稟性清純。",
    "T52n2106_003:0426c22": "蔬食布衣懺誦為業。誦法花維摩。若諷誦時",
    "T52n2106_003:0426c23": "有別衣別座。未常穢雜。每至勸發品。輒見",
    "T52n2106_003:0426c24": "普賢乘象立其前。誦維摩亦聞空中倡樂之",
    "T52n2106_003:0426c25": "聲云。",
    "T52n2106_003:0426c26": "又宋太始中。揚州瓦官寺釋慧果者。少以蔬",
    "T52n2106_003:0426c27": "素自節。誦法花十地。甞於圊廁一鬼致敬",
    "T52n2106_003:0426c28": "云。昔為眾僧作維那。小不如法墮在噉糞鬼",
    "T52n2106_003:0426c29": "中。法師慈悲願助拔濟。又昔有錢三千。埋在",
    "T52n2106_003:0427a01": "柿樹下。願取為福果因。告眾掘錢為造法花",
    "T52n2106_003:0427a02": "設會。後夢見鬼云。已得改生。大勝昔日之苦",
    "T52n2106_003:0427a03": "報也。",
    "T52n2106_003:0427a04": "前齊永明中。揚都高座寺釋慧進者。少雄",
    "T52n2106_003:0427a05": "勇遊俠。年四十忽悟非常。因出家蔬食布衣。",
    "T52n2106_003:0427a06": "誓誦法華用心勞苦。執卷便病。乃發願造百",
    "T52n2106_003:0427a07": "部以悔先障。始聚得一千六百文。賊來索物。",
    "T52n2106_003:0427a08": "進示經錢。賊慚而退。爾後遂成百部。故病亦",
    "T52n2106_003:0427a09": "損誦經既度情願又滿。迴此誦業願生安養。",
    "T52n2106_003:0427a10": "聞空中告曰。汝願已足必得往生。因無疾而",
    "T52n2106_003:0427a11": "卒。年八十餘矣。",
    "T52n2106_003:0427a12": "永明中。會稽釋弘明者。止雲門寺。誦法花",
    "T52n2106_003:0427a13": "經禮懺為業。每旦水瓶自滿實。諸天童子為",
    "T52n2106_003:0427a14": "給使也。又虎來入室伏床前。久之乃去。又見",
    "T52n2106_003:0427a15": "小兒來聽經云。昔是此寺沙彌。盜僧厨食。今",
    "T52n2106_003:0427a16": "墮圊廁中。聞上人誦經力故來聽。願助方便",
    "T52n2106_003:0427a17": "免斯累也。明為說法。領解方隱。後山精來惱",
    "T52n2106_003:0427a18": "明。乃捉取腰繩繫之。鬼謝遂放。因之永絕",
    "T52n2106_003:0427a19": "矣。",
    "T52n2106_003:0427a20": "昔元魏天平年中。定州勇士孫敬德。在防",
    "T52n2106_003:0427a21": "造觀音像。年滿將還在家禮事。後為賊所引。",
    "T52n2106_003:0427a22": "不堪拷楚。遂妄承罪。明日將決。其夜禮懺",
    "T52n2106_003:0427a23": "流淚。忽如睡夢見一沙門教誦救苦觀世音",
    "T52n2106_003:0427a24": "經。經有諸佛名。令誦千遍得免苦難。敬德忽",
    "T52n2106_003:0427a25": "覺。如夢所緣了無差錯。遂誦一百遍。有司",
    "T52n2106_003:0427a26": "執縛向市。且行且誦臨刑滿千遍。刀下斫之",
    "T52n2106_003:0427a27": "折為三段。皮肉不傷。易刀又斫。凡經三換刀",
    "T52n2106_003:0427a28": "折如初。監司問之。具陳本末。以狀聞丞相高",
    "T52n2106_003:0427a29": "歡。歡為表請免死。因此廣行世。所謂高王",
    "T52n2106_003:0427b01": "觀世音也。敬德還設齋迎像。乃見像項上有",
    "T52n2106_003:0427b02": "三刀㾗。見齊書。",
    "T52n2106_003:0427b03": "梁天監末。富陽縣泉林寺釋道琳者。少出家",
    "T52n2106_003:0427b04": "有戒節。誦淨名經。寺有鬼怪。自琳居之便歇。",
    "T52n2106_003:0427b05": "弟子為屋壓。頭陷入匃。琳為祈請。夜見兩",
    "T52n2106_003:0427b06": "胡僧拔出其頭。旦遂平復。琳又設聖僧齋。",
    "T52n2106_003:0427b07": "鋪新帛於床上。齋畢見帛上有人迹。皆長三",
    "T52n2106_003:0427b08": "尺。眾咸服其徵感。",
    "T52n2106_003:0427b09": "後魏末。齊州釋志湛者。住太山北人頭山",
    "T52n2106_003:0427b10": "邃谷中銜草寺。省事少言入鳥不亂。讀誦法",
    "T52n2106_003:0427b11": "花。人不測其素業。將終時神僧寶誌謂梁武",
    "T52n2106_003:0427b12": "曰。北方銜草寺須陀洹聖僧今日滅度。湛之",
    "T52n2106_003:0427b13": "亡也無惱而化。兩手各舒一指。有梵僧云。斯",
    "T52n2106_003:0427b14": "初果也。遂葬此山。後發看之唯舌如故。乃",
    "T52n2106_003:0427b15": "立塔表之。今塔存焉。鳥獸不敢陵踐。",
    "T52n2106_003:0427b16": "又范陽五侯寺僧失其名。誦法花為常業。初",
    "T52n2106_003:0427b17": "死權殮隄下。後改葬骸骨並枯。唯舌不壞。",
    "T52n2106_003:0427b18": "又雍州有僧。亦誦法花。隱白鹿山。感一童子",
    "T52n2106_003:0427b19": "供給。及死置屍巖下。餘骸並枯。唯舌如故。齊",
    "T52n2106_003:0427b20": "武陵世并東看山人掘土黃白。又見一物狀",
    "T52n2106_003:0427b21": "如兩脣。其中有舌鮮紅赤色。以事聞奏。帝問",
    "T52n2106_003:0427b22": "道俗。沙門法上曰。此持法花者六根不壞也。",
    "T52n2106_003:0427b23": "誦滿千遍其徵驗乎。乃集持法花者圍遶誦",
    "T52n2106_003:0427b24": "經。纔始發聲此靈脣舌一時鼓動。同見毛竪。",
    "T52n2106_003:0427b25": "以事奏聞。乃石函緘之。",
    "T52n2106_003:0427b26": "又魏高祖太和中。代京閹官自慨刑餘。奏乞",
    "T52n2106_003:0427b27": "入山修道　勅許之。乃齎花嚴晝夜讀誦禮",
    "T52n2106_003:0427b28": "懺不息。一夏不滿。至六月末髭鬚生得丈夫",
    "T52n2106_003:0427b29": "相。以狀聞奏。帝大驚重之。於是國敬花嚴。",
    "T52n2106_003:0427c01": "後尊恒曰。並見侯君素旌異記。",
    "T52n2106_003:0427c02": "又周祖滅法經籍從灰。以後年忽見空中如",
    "T52n2106_003:0427c03": "囷大者五六。飛上空中極目不見。一段隨風",
    "T52n2106_003:0427c04": "飄飄上下。朝宰立望不測是何。久乃翻下墮",
    "T52n2106_003:0427c05": "上土牆。視乃大品之十三也。",
    "T52n2106_003:0427c06": "隋開皇初。有揚州僧忘其名。誦通涅槃自矜",
    "T52n2106_003:0427c07": "為業。岐州東山下村中沙彌誦觀音經。二俱",
    "T52n2106_003:0427c08": "暴死。心下俱暖。同至閻王所。乃處沙彌金高",
    "T52n2106_003:0427c09": "座。甚恭敬之。處涅槃僧銀高座。敬心不重。事",
    "T52n2106_003:0427c10": "訖勘問。二僧餘壽皆放還。彼涅槃僧情大",
    "T52n2106_003:0427c11": "悢悢恃所誦多。問沙彌住處。於是兩辭各蘇",
    "T52n2106_003:0427c12": "所在。彼從南來至岐州訪得具問所由。沙彌",
    "T52n2106_003:0427c13": "言。初誦觀音。別衣別所燒香呪願。然後乃",
    "T52n2106_003:0427c14": "誦。斯法不怠更無他術。彼謝曰。吾罪深矣。所",
    "T52n2106_003:0427c15": "誦涅槃威儀不整。身口不淨救忘而已。古人",
    "T52n2106_003:0427c16": "遺言。多惡不如少善。於今取驗。悔往而返。",
    "T52n2106_003:0427c17": "釋道積。貞觀初住益州福成寺。誦通涅槃。",
    "T52n2106_003:0427c18": "淨衣澡沐自為恒度。慈愛兼濟固其深心。終",
    "T52n2106_003:0427c19": "于五月。炎氣赫然而屍不腐臭。百有餘日加",
    "T52n2106_003:0427c20": "坐如初。道俗莫不嘉賞也。",
    "T52n2106_003:0427c21": "時蜀川又有釋寶瓊者。綿竹人。出家貞素",
    "T52n2106_003:0427c22": "讀誦大品兩日一遍。無他方術。唯勸信佛為",
    "T52n2106_003:0427c23": "先。本邑連比十邡並是米族。初不奉佛。沙",
    "T52n2106_003:0427c24": "門不入其鄉。故老人女婦不識者眾。瓊思拔",
    "T52n2106_003:0427c25": "濟待其會眾。便往赴之不禮而坐。道黨咸曰。",
    "T52n2106_003:0427c26": "不禮天尊非沙門也。瓊曰。邪正道殊所奉各",
    "T52n2106_003:0427c27": "異。天尚禮我。我何得禮老君乎。眾議紛紜。瓊",
    "T52n2106_003:0427c28": "曰。吾若下禮必貽辱也。即禮一拜道像連座",
    "T52n2106_003:0427c29": "動搖不安。又禮一拜連座反倒狼藉在地。遂",
    "T52n2106_003:0428a01": "合眾禮瓊。一時迴信。乃召成都大德就而陶",
    "T52n2106_003:0428a02": "化。以貞觀八年終於所住。",
    "T52n2106_003:0428a03": "釋空藏者。貞觀時住京師會昌寺。誦經三百",
    "T52n2106_003:0428a04": "餘卷說化為業。遊涼川原有緣斯赴。昔往藍",
    "T52n2106_003:0428a05": "田負兒山誦經。齎麪六斗擬為月調。乃經三",
    "T52n2106_003:0428a06": "周日噉二升。猶不得盡。又感神鼎。不知何來。",
    "T52n2106_003:0428a07": "時至王泉以為終焉之地。時經亢旱泉竭。合",
    "T52n2106_003:0428a08": "寺將散。藏乃至心祈請。泉即應時涌溢。道俗",
    "T52n2106_003:0428a09": "動色驚嗟不已。貞觀十六年沒於京寺。還葬",
    "T52n2106_003:0428a10": "山所。",
    "T52n2106_003:0428a11": "釋遺俗者。不測所住。遊行醴泉山原。誦法花",
    "T52n2106_003:0428a12": "為業。乃數千遍。貞觀中固疾將終。告友人",
    "T52n2106_003:0428a13": "慧廓禪師曰。比雖誦經意望有驗。若生善道",
    "T52n2106_003:0428a14": "舌根不朽。可埋之十年發出。若舌朽滅知誦",
    "T52n2106_003:0428a15": "無功。若舌如初為起一塔生俗信敬。言訖而",
    "T52n2106_003:0428a16": "終。至十一年。依言發之。身肉都盡。唯舌不",
    "T52n2106_003:0428a17": "朽。一縣士女咸共戴仰。乃函盛舌本起塔於",
    "T52n2106_003:0428a18": "甘谷岸上云。",
    "T52n2106_003:0428a19": "又郊南福水之陰。有史村史呵誓者。誦法花",
    "T52n2106_003:0428a20": "經。名充令史。往還步涉生不乘騎。以依經云",
    "T52n2106_003:0428a21": "哀愍一切故也。病終本邑。香氣充村。並怪而",
    "T52n2106_003:0428a22": "莫測其緣。終後十年其妻又殞。乃發塚合葬。",
    "T52n2106_003:0428a23": "見其舌本如生。餘肉並朽。乃別收葬。斯徒眾",
    "T52n2106_003:0428a24": "矣。今且略之。更不多述。",
    "T52n2106_003:0428a25": "貞觀五年。有隆州巴西縣令令狐元軌者。信",
    "T52n2106_003:0428a26": "敬佛法。欲寫法華金剛般若涅槃等。無由自",
    "T52n2106_003:0428a27": "檢。憑彼土抗禪師檢校。抗乃為在寺如法潔",
    "T52n2106_003:0428a28": "淨。寫了下帙。還岐州莊所經留在莊。并老",
    "T52n2106_003:0428a29": "子五千文同在一處。忽為外火延燒。堂是草",
    "T52n2106_003:0428b01": "覆一時灰蕩。軌于時任憑翊。令家人相命",
    "T52n2106_003:0428b02": "撥灰取金銅經軸。既撥外灰。其內諸經宛然",
    "T52n2106_003:0428b03": "如故。黃色不改。唯箱帙成灰。又覓老子",
    "T52n2106_003:0428b04": "便從火化。乃收取諸經。鄉村嗟異。其金剛般",
    "T52n2106_003:0428b05": "若經一卷題字焦黑。訪問所由。乃初題經",
    "T52n2106_003:0428b06": "時。有州官能書。其人行急。不獲潔淨直爾立",
    "T52n2106_003:0428b07": "題。由是被焚。其人見在。瑞經亦存。京師西明",
    "T52n2106_003:0428b08": "寺主神察目驗說之。",
    "T52n2106_003:0428b09": "余曾於隰州有曇韻禪師。定州人行年七十。",
    "T52n2106_003:0428b10": "隋末喪亂隱于離石比干山。常誦法花經。欲",
    "T52n2106_003:0428b11": "寫其經。無人同志。如此積年。忽有書生無何",
    "T52n2106_003:0428b12": "而至云。所欲潔淨並能行之。於即清旦食訖",
    "T52n2106_003:0428b13": "入浴著淨衣。受八戒入淨室。口含檀香燒",
    "T52n2106_003:0428b14": "香懸幡寂然抄寫。至暮方出。明又如先。曾",
    "T52n2106_003:0428b15": "不告倦。及經寫了。如法嚫奉。相送出門斯",
    "T52n2106_003:0428b16": "須不見。乃至裝黃一如正法韻受持讀之。七",
    "T52n2106_003:0428b17": "重裹結一重一度。香水洗手初無暫廢。後遭",
    "T52n2106_003:0428b18": "胡賊。乃箱盛其經。置高巖上。經年賊靜。方尋",
    "T52n2106_003:0428b19": "不見。周慞窮覓。乃於巖下獲之。箱巾麋爛。撥",
    "T52n2106_003:0428b20": "朽見經如舊鮮好。余以貞觀十年。親自見",
    "T52n2106_003:0428b21": "之。",
    "T52n2106_003:0428b22": "絳州南孤山陷泉寺僧徹禪師。曾行遇癩者",
    "T52n2106_003:0428b23": "在穴中。徹引至山中。為鑿穴給食。令誦法花。",
    "T52n2106_003:0428b24": "素不識字。加又頑鄙。句句授之。終不辭倦。誦",
    "T52n2106_003:0428b25": "經向半。夢有教者。自後稍聰。得五六卷。瘡漸",
    "T52n2106_003:0428b26": "覺愈。一部既了。鬚眉平服膚色如常。故經云。",
    "T52n2106_003:0428b27": "病之良藥。斯誠驗矣。",
    "T52n2106_003:0428b28": "河東有練行尼。常誦法華。訪工書者寫之。價",
    "T52n2106_003:0428b29": "酬數倍。而潔淨翹勤有其餘者。一起一浴然",
    "T52n2106_003:0428c01": "香薰衣。筒中出息通於壁外。七卷之功八年",
    "T52n2106_003:0428c02": "乃就。龍門寺僧法端。集眾講說。借此尼經以",
    "T52n2106_003:0428c03": "為揩定。尼固不與。端責之。事不獲已。乃自送",
    "T52n2106_003:0428c04": "付端。端開讀之。唯見黃紙了無文字。餘卷亦",
    "T52n2106_003:0428c05": "爾。端愧悔送尼。尼悲泣受已。香水洗函頂戴",
    "T52n2106_003:0428c06": "繞佛七日不休。開視文字如故。即貞觀二年。",
    "T52n2106_003:0428c07": "端自說之。",
    "T52n2106_003:0428c08": "隋開皇初有河東曇延法師。初造疏解涅槃",
    "T52n2106_003:0428c09": "經。恐不合聖心。乃陳經及疏。於佛舍利塔前",
    "T52n2106_003:0428c10": "焚之啟告靈聖。若所解合理願垂神應。言訖",
    "T52n2106_003:0428c11": "涅槃經軸各放光明。舍利大塔亦放光明。上",
    "T52n2106_003:0428c12": "至空天傍照四遠。諸有道俗謂寺遭火崩騰",
    "T52n2106_003:0428c13": "驚赴。至乃知非。三日三夜騰焰不絕。隋祖重",
    "T52n2106_003:0428c14": "為戒師。迎入京。為建延興寺。門人見在。",
    "T52n2106_003:0428c15": "蒲州仁壽寺僧道遜者。即延之學士。講涅槃",
    "T52n2106_003:0428c16": "將百遍。有弘護正法心。四方所歸。無問客主",
    "T52n2106_003:0428c17": "將給之富。無有過者。貞觀四年崔義直為虞",
    "T52n2106_003:0428c18": "鄉令。遣人請遜講經及發題訖泣曰。去聖滋",
    "T52n2106_003:0428c19": "遠微言隱絕。庸鄙所傳不足師範。但以信心",
    "T52n2106_003:0428c20": "希向自發誠悟。今講止於師子品。日時既促",
    "T52n2106_003:0428c21": "願存心聽。既至其品無疾而終。道俗哀慟。",
    "T52n2106_003:0428c22": "義直徒跣扶柩送之南山。于時隆冬十一月。",
    "T52n2106_003:0428c23": "土地氷嚴。下屍於地。地生蓮花而小頭及手",
    "T52n2106_003:0428c24": "足各一。義直奇之令守。不覺盜折。明旦視",
    "T52n2106_003:0428c25": "之周身有花總五百莖。七日乃萎。",
    "T52n2106_003:0428c26": "幽州沙門釋智苑者。有學識。思造石經緘于",
    "T52n2106_003:0428c27": "西南山巖。以備法滅之護也。隋大業中。初構",
    "T52n2106_003:0428c28": "石室。四面鐫之。又取方石寫諸藏經。每一室",
    "T52n2106_003:0428c29": "滿以石錮之融鐵其縫。遠近公私無不送施。",
    "T52n2106_003:0429a01": "工匠既湊欲造佛堂食院。而山東無木可得。",
    "T52n2106_003:0429a02": "忽一夜暴雨雷震山崩。旦晴乃見大松柏數",
    "T52n2106_003:0429a03": "千株漂積道次。尋蹤遠自西山送來。此為神",
    "T52n2106_003:0429a04": "助即依而構造。頃之畢成。所造石經已滿七",
    "T52n2106_003:0429a05": "室。貞觀十三年苑卒。弟子等猶繼其業云云。",
    "T52n2106_003:0429a06": "隋開皇中。蔣州人嚴恭者。於郭下造精舍。寫",
    "T52n2106_003:0429a07": "法華經。清淨供養若紙若筆。必以淨心不行",
    "T52n2106_003:0429a08": "欺詐。信心而與不行乞覓。隨得便營如法經",
    "T52n2106_003:0429a09": "營。給書生歡喜。常有十人道俗送直。恭親",
    "T52n2106_003:0429a10": "檢校勞不告倦。甞有人從貸經錢一萬。恭不",
    "T52n2106_003:0429a11": "獲已與之。貸者得錢船載中覆。錢失人活。是",
    "T52n2106_003:0429a12": "日恭入錢庫見一萬錢濕如水洗怪之。後見",
    "T52n2106_003:0429a13": "所貸錢人。方知其沒溺。又有商人至宮亭",
    "T52n2106_003:0429a14": "湖。祭神上物。夜夢神云。倩君以物送與嚴",
    "T52n2106_003:0429a15": "恭法花。令經用也。及覺所上之物在前。又恭",
    "T52n2106_003:0429a16": "曾至市買紙少錢。忽有人持三千錢授恭曰。",
    "T52n2106_003:0429a17": "助君買紙。言己不見。又有漁人。夜見。江中",
    "T52n2106_003:0429a18": "火焰焰浮來。以船迎之。乃是經函。及明尋視。",
    "T52n2106_003:0429a19": "乃是嚴家經。其後發願。略云。無一字而不經",
    "T52n2106_003:0429a20": "眼。無一字而不用心。及大業末子孫猶傳經",
    "T52n2106_003:0429a21": "業。群盜相約不入其里。里人賴之至今。故業",
    "T52n2106_003:0429a22": "猶爾。",
    "T52n2106_003:0429a23": "右監門校尉憑翌李山龍。以武德中暴亡。心",
    "T52n2106_003:0429a24": "暖七日。乃蘇。云初至官庭前。有囚數千人。",
    "T52n2106_003:0429a25": "枷鎖檢繫。見一大官坐聽高座。問傍人何官。",
    "T52n2106_003:0429a26": "彼曰王也。因至階問。生平作何福業。龍云。",
    "T52n2106_003:0429a27": "鄉人設會恒施物同之。又曰。更作何善業。",
    "T52n2106_003:0429a28": "龍曰。誦法華兩卷。王曰大善。可昇階就東",
    "T52n2106_003:0429a29": "比高座誦之。便舉聲曰。妙法蓮華經序品",
    "T52n2106_003:0429b01": "第一。王曰。請法師止。向法師誦非唯自利。乃",
    "T52n2106_003:0429b02": "令庭中諸囚皆以聞法獲免。諸囚寂爾不見。",
    "T52n2106_003:0429b03": "乃放還。備見地獄五苦休息亦由聞經故止",
    "T52n2106_003:0429b04": "也。",
    "T52n2106_003:0429b05": "太廟丞趙郡李思一者。以貞觀二十年正月",
    "T52n2106_003:0429b06": "八日失瘖。至十三日死。經日乃蘇。自言備見",
    "T52n2106_003:0429b07": "冥官云。年十九時甞害生命。思一乃悟之",
    "T52n2106_003:0429b08": "曰。所害之時。在安州旻法師下聽涅槃。何緣",
    "T52n2106_003:0429b09": "於彼相害。官追旻法師有。答云。旻生金粟",
    "T52n2106_003:0429b10": "界不可追。且放還家。家近清禪寺。僧玄通素",
    "T52n2106_003:0429b11": "與往來。俄見其活又說冥事。因為懺悔受戒。",
    "T52n2106_003:0429b12": "并勸轉金剛般若五千遍。至日晚又死。明日",
    "T52n2106_003:0429b13": "還蘇。自云。見大官。遙見便大喜曰。還家大作",
    "T52n2106_003:0429b14": "福德。復見二僧。證云。旻法師遣來。官見驚",
    "T52n2106_003:0429b15": "懼迎之。僧曰思一昔時聽講。又不殺害。何緣",
    "T52n2106_003:0429b16": "妄錄耶。冥官曰。即放還僧。至家日淨心修",
    "T52n2106_003:0429b17": "善因遂活云云。",
    "T52n2106_003:0429b18": "陳公太夫人。豆廬氏。信福誦金剛般若。一紙",
    "T52n2106_003:0429b19": "未度。後日昏時頭痛四支不安。自念儻死",
    "T52n2106_003:0429b20": "經不終耶。即起強誦。而燈已滅。命婢然燭。厨",
    "T52n2106_003:0429b21": "中外院覓火俱絕。夫人深恨。忽見庭中有然",
    "T52n2106_003:0429b22": "火燭上階入堂。至床前三尺許。無人執而光",
    "T52n2106_003:0429b23": "明若晝。夫人驚喜所苦亦除。取經誦之。有頃",
    "T52n2106_003:0429b24": "家人鑽燧得火。燃燈入堂。堂中燭火即滅。便",
    "T52n2106_003:0429b25": "以此夜誦竟。因此日誦五遍為常云云。",
    "T52n2106_003:0429b26": "中書令岑文。本少信佛。誦法花經普門品。",
    "T52n2106_003:0429b27": "常乘船於吳江中。船壞人死文本亦沒水。聞",
    "T52n2106_003:0429b28": "有人言。但念佛必不死。如是三言。遂隨波出",
    "T52n2106_003:0429b29": "沒。須臾著岸云云。",
    "T52n2106_003:0429c01": "武德年中。都水使者蘇長。為巴州刺史。度嘉",
    "T52n2106_003:0429c02": "陵江。中流風起船沒。男女六十餘人皆溺死。",
    "T52n2106_003:0429c03": "唯有一妾。常讀法華經。及水入船妾頭戴經",
    "T52n2106_003:0429c04": "函。誓與俱死。乃隨波泛濫。頃之達岸。經函",
    "T52n2106_003:0429c05": "外濕內乾。于今尚在。",
    "T52n2106_003:0429c06": "貞觀中。河東董雄為大理丞。少來信敬。蔬",
    "T52n2106_003:0429c07": "食十數年。十四年中。坐連李仙童事。上大怒。",
    "T52n2106_003:0429c08": "使侍御韋悰鞫問甚急。囚禁數十人大理丞",
    "T52n2106_003:0429c09": "李敬玄與直王忻同連此坐。雄與同屋囚鎖。",
    "T52n2106_003:0429c10": "專念普門品。日得三千遍。夜坐誦經鎖忽自",
    "T52n2106_003:0429c11": "解落地。雄驚告忻玄。忻玄共視。鎖堅全在地。",
    "T52n2106_003:0429c12": "而鈎鎖相離數尺。即告守者。其夜監察御史",
    "T52n2106_003:0429c13": "張守一宿直。命吏開鎖火燭之。見鎖不開而",
    "T52n2106_003:0429c14": "相離甚怪。又重鎖紙封書上而去。雄如常誦",
    "T52n2106_003:0429c15": "經五更中鎖又解落有聲。雄又告忻玄等。至",
    "T52n2106_003:0429c16": "明告守一。守一來視之。封題如故。而鎖自相",
    "T52n2106_003:0429c17": "離。敬玄素不信佛法。其妻讀經。常謂曰。何為",
    "T52n2106_003:0429c18": "胡神所媚而讀此書耶及見雄此事。乃深悟",
    "T52n2106_003:0429c19": "不信之咎。方知佛為大聖也。時忻亦誦八菩",
    "T52n2106_003:0429c20": "薩名。滿三萬遍。晝鎖解落。視之如雄不異。其",
    "T52n2106_003:0429c21": "事臺中內外具皆聞見。不久俱脫云云。",
    "T52n2106_003:0429c22": "益州西南新繁縣西四十里許。有王李村。隋",
    "T52n2106_003:0429c23": "時有書生姓荀氏。在此教學。大工書而不顯",
    "T52n2106_003:0429c24": "迹。人欲其書。終不肯出。人乃敺之亦不出。遂",
    "T52n2106_003:0429c25": "以筆於前村東空中四面書般若經。數日便",
    "T52n2106_003:0429c26": "了。云此經擬諸天讀之。人初不覺其神也。後",
    "T52n2106_003:0429c27": "忽雷雨大注牧牛小兒於書經處住而不澆",
    "T52n2106_003:0429c28": "濕。其地乾燥。可有丈許自外流潦。及晴村人",
    "T52n2106_003:0429c29": "怪之。爾後每雨。小兒等常集其中。衣服不濕。",
    "T52n2106_003:0430a01": "武德年有非常僧。語村人曰。此地空中有般",
    "T52n2106_003:0430a02": "若經。村人莫污諸天。於上設蓋覆之。不可輕",
    "T52n2106_003:0430a03": "踐。因此四周施欄楯不許人畜往踐。于今雨",
    "T52n2106_003:0430a04": "時仍乾。齋日村人就供。每聞天樂聲繁會盈",
    "T52n2106_003:0430a05": "耳。",
    "T52n2106_003:0430a06": "又龍朔三年正月二十七日。有京師高表仁",
    "T52n2106_003:0430a07": "孫子。常讀法花經。乘馬從順義門出。有兩",
    "T52n2106_003:0430a08": "騎追之曰。今捉獲矣。其人問曰。卿是何人。",
    "T52n2106_003:0430a09": "答曰。我是閻王使者。故來追卿。其人惶忙走",
    "T52n2106_003:0430a10": "馬西出。欲投普光寺。使人曰。疾捉寺門勿令",
    "T52n2106_003:0430a11": "入。入即得脫。及至寺門乃見一騎捉門。又西",
    "T52n2106_003:0430a12": "走欲入開善寺。又令騎捉門。遂爾相從西奔",
    "T52n2106_003:0430a13": "欲還本宅。宅在化度寺東。恐道遠乃欲入醴",
    "T52n2106_003:0430a14": "泉坊。一騎在前。其人以拳擊之。鬼遂落馬。後",
    "T52n2106_003:0430a15": "鬼曰。此人大麁。急曳下挽却頭髮即被牽",
    "T52n2106_003:0430a16": "髮。如刀割狀。遙擲于地。亦隨落馬。家人舉",
    "T52n2106_003:0430a17": "還。至晚蘇云。備見閻王云。君何盜僧果子。何",
    "T52n2106_003:0430a18": "事說三寶過。遂依伏罪無敢厝言。王言。盜果",
    "T52n2106_003:0430a19": "之罪合吞鐵丸四百五十枚。四年受之方盡。",
    "T52n2106_003:0430a20": "說過之罪合耕其舌。因放令出。遂蘇。少時還",
    "T52n2106_003:0430a21": "終。口如吞物。遍身皰赤。有苦楚相纏。經日",
    "T52n2106_003:0430a22": "方醒云。經一年吞百餘丸。其苦難言。明日復",
    "T52n2106_003:0430a23": "爾。恰經四日吞丸亦盡。方欲拔舌耕之。拔而",
    "T52n2106_003:0430a24": "不出。勘案所由。乃云。曾讀法華。舌不可出。",
    "T52n2106_003:0430a25": "遂放令活。今見在化度寺圓滿師處。聽法懺",
    "T52n2106_003:0430a26": "悔云云。",
    "T52n2106_003:0430a27": "龍朔三年六月二十日。司元少常伯崔義起。",
    "T52n2106_003:0430a28": "大不信佛。妻父蕭鏗念善誦經法花般若數",
    "T52n2106_003:0430a29": "千遍。薰酒不入門。起妻以五月亡。為修三",
    "T52n2106_003:0430b01": "七齋。正食亡妻來。有婢素玉。見作夫人語。我",
    "T52n2106_003:0430b02": "生時雖聞地獄不大信。今受苦不可言。汝男",
    "T52n2106_003:0430b03": "女等不得不信。由汝為我轉經然燈功德蒙",
    "T52n2106_003:0430b04": "放暫歸。便向大眾陳悔。我至二十日。更來",
    "T52n2106_003:0430b05": "將素玉看我受罪。至期果至。將素玉去。見大",
    "T52n2106_003:0430b06": "城官府夫人入別院。須臾有火鑊鐵床總至。",
    "T52n2106_003:0430b07": "夫人受毒。忽見夫人父蕭公。坐蓮花臺語夫",
    "T52n2106_003:0430b08": "人。早放素玉。還又告素玉。我女生時不用",
    "T52n2106_003:0430b09": "我語。多瞋妬不信善惡。今受此苦。我無力可",
    "T52n2106_003:0430b10": "救。汝歸可語其夫兒女道令修功德。不久解",
    "T52n2106_003:0430b11": "脫。又見婆羅門僧從。空中下。教素玉誦金剛",
    "T52n2106_003:0430b12": "般若。又誦藥師法華一遍兩遍。並得改名",
    "T52n2106_003:0430b13": "為聲聞。又曰。閻浮提人不信佛。汝誦此經。聞",
    "T52n2106_003:0430b14": "婆羅門並解經語。婢死三日便蘇。家人良賤",
    "T52n2106_003:0430b15": "初如常遇。麟德元年正月。薛將軍宅設齋。",
    "T52n2106_003:0430b16": "迎婢請三道佛頂骨婆羅門僧令試。素玉乃",
    "T52n2106_003:0430b17": "昇座。長誦一無脫漏。皆合掌歎曰。如西國本",
    "T52n2106_003:0430b18": "不異。合眾驚訝希有奇事。薛將軍遂口奏。",
    "T52n2106_003:0430b19": "天子。大歎曰。百官亦有不信者。冥道若此何",
    "T52n2106_003:0430b20": "得不信。時朝貴聞者。咸生大信。司成館博士",
    "T52n2106_003:0430b21": "范叔元。又將僧二十人就翊善坊宅。召素玉",
    "T52n2106_003:0430b22": "令誦本經。梵音深妙令人樂聞。自云不忘故",
    "T52n2106_003:0430b23": "爾。◎",
    "T52n2106_003:0430b24": "◎神僧感通錄",
    "T52n2106_003:0430b25": "僧之真偽唯佛明之。自餘凡小卒未能辯。良",
    "T52n2106_003:0430b26": "由導俗化方適緣不壹。權道難謀變現隨俗。",
    "T52n2106_003:0430b27": "不可以威儀取。難得以事相求。通道為先。故",
    "T52n2106_003:0430b28": "無常准經云。云眾有三毒。又現邪見相。我",
    "T52n2106_003:0430b29": "弟子如是方便度眾生。所以二十四依。通三",
    "T52n2106_003:0430c01": "乘於季俗。一十六聖。窮六萬而弘持。又有",
    "T52n2106_003:0430c02": "九十九億二達真人七十四賢五通明士。冥",
    "T52n2106_003:0430c03": "通佛性顯益神功。遂使三有大洲釋門所統。",
    "T52n2106_003:0430c04": "四圍輪內同稟仁風。能使七眾歸依。碎四魔",
    "T52n2106_003:0430c05": "於身世。八部弘護。澄五翳於當時。固得代",
    "T52n2106_003:0430c06": "有澆淳時逢信毀。淳信之侶感淨果而高昇。",
    "T52n2106_003:0430c07": "澆毀之徒受濁報而下沒。斯並無辜起惡罔",
    "T52n2106_003:0430c08": "冐精靈。佛於爾無嫌。凡於佛有障。徒為謗",
    "T52n2106_003:0430c09": "訕終難絕之。故周魏兩武威服諸侯輕欺佛",
    "T52n2106_003:0430c10": "法。望使除滅自貽伊慼禍及其身。命窮政改",
    "T52n2106_003:0430c11": "吁嗟何已。尋沒興復更顯由來。斯則興亡",
    "T52n2106_003:0430c12": "在人。正法無沒良由前列。眾聖冥力住持",
    "T52n2106_003:0430c13": "存廢。自彼道無不在。豈得以百年之短壽。而",
    "T52n2106_003:0430c14": "岠六萬之修期乎。豈得以一國之局王。而",
    "T52n2106_003:0430c15": "擁三千之鴻化乎。豈得以人中之聖叡。而抗",
    "T52n2106_003:0430c16": "天表之正真乎。豈得以生死之形儀。而格金",
    "T52n2106_003:0430c17": "剛之寶質乎。以四據量殊不可也。彼周魏兩",
    "T52n2106_003:0430c18": "君明明后辟。知萬歲之焉有。審百年之不期。",
    "T52n2106_003:0430c19": "寶位由於非道。神識抱於愚蔽者。則自救無",
    "T52n2106_003:0430c20": "暇。焉能及人。皆謂常住萬邦。鄙三五而稱聖",
    "T52n2106_003:0430c21": "威。加四海蔑堯舜之獨失。遂使誅除佛化。非",
    "T52n2106_003:0430c22": "我誰能坐受天殃。賢愚同笑。故集僧中之道",
    "T52n2106_003:0430c23": "勝。為住持之臣證乎。依付法藏傳。佛以正法",
    "T52n2106_003:0430c24": "付大迦葉。令其護持。不使天魔龍鬼邪見王",
    "T52n2106_003:0430c25": "臣所有輕毀。既受囑已。結集三藏流布人",
    "T52n2106_003:0430c26": "天。迦葉以法囑累阿難。如是展轉乃至師子。",
    "T52n2106_003:0430c27": "合二十五人。並閻浮洲中六通聖者。大迦葉",
    "T52n2106_003:0430c28": "今在靈鷲山西峰巖中坐。入滅盡定。經五十",
    "T52n2106_003:0430c29": "六億七千萬歲。慈氏佛降。傳能仁佛所付大",
    "T52n2106_003:0431a01": "衣。然後涅槃。又于填國南二千里。沮渠國有",
    "T52n2106_003:0431a02": "三無學在山入定。無數年來卓然如生。至十",
    "T52n2106_003:0431a03": "五日外僧入山。為剃鬢髮。按諸經律。佛令大",
    "T52n2106_003:0431a04": "阿羅漢賓頭盧不得滅度。傳於佛法於三天",
    "T52n2106_003:0431a05": "下。福利群生令出生死。又入大乘論云。賓頭",
    "T52n2106_003:0431a06": "盧羅睺羅等十六無學。及九十九億羅漢。皆",
    "T52n2106_003:0431a07": "於佛前受籌住法。又依別傳。住在四大洲及",
    "T52n2106_003:0431a08": "小洲并天上。至人壽六萬歲時。中雖少隱後",
    "T52n2106_003:0431a09": "還興復。斯諸聖人冥為利益。故今山內聖寺",
    "T52n2106_003:0431a10": "神僧。鍾聲香氣往往值遇。皆不虛也。後明顯",
    "T52n2106_003:0431a11": "益略述如左。",
    "T52n2106_003:0431a12": "安世高朱士行耆域佛調揵陀",
    "T52n2106_003:0431a13": "勒抵世常閻公則滕並竺法進",
    "T52n2106_003:0431a14": "李恒佛圖澄釋道安單道開何充",
    "T52n2106_003:0431a15": "僧桓溫尼杜願僧廬山僧竺僧",
    "T52n2106_003:0431a16": "朗梁法相杯度釋道冏求那跋摩",
    "T52n2106_003:0431a17": "侖兩尼釋慧全劉凝之釋曇始釋",
    "T52n2106_003:0431a18": "慧遠釋慧明釋寶誌釋慧達",
    "T52n2106_003:0431a19": "余所討尋前後傳記備列如前。至於事條不",
    "T52n2106_003:0431a20": "可具歷。故總出之。",
    "T52n2106_003:0431a21": "宣驗記(劉度)幽明錄(宋臨川)冥祥傳(王琰)僧史",
    "T52n2106_003:0431a22": "(王巾)三寶記(蕭子良)高僧傳(裴子野)名僧傳(梁釋氏唱)",
    "T52n2106_003:0431a23": "續高僧傳(唐釋氏宣)徵應傳(祖台)搜神錄(陶元亮)",
    "T52n2106_003:0431a24": "旌異記(侯君素)冥報記(并拾遺唐氏釋)內典博要(虞孝",
    "T52n2106_003:0431a25": "敬)法寶聯壁(蕭綱)述異誌",
    "T52n2106_003:0431a26": "漢桓帝時。沙門安清字世高者。安息國王之",
    "T52n2106_003:0431a27": "太子也。捨位出家入於聖果。自云。過去曾至",
    "T52n2106_003:0431a28": "廣州值一昔怨。見便唾手以刀逐之。高曰。卿",
    "T52n2106_003:0431a29": "之宿忿猶未除也。其人曰。真得汝矣。便申頸",
    "T52n2106_003:0431b01": "受刃。於彼命終。今生為太子。即高身也。有一",
    "T52n2106_003:0431b02": "同學好施多瞋。高曰。卿明經好施不在吾後。",
    "T52n2106_003:0431b03": "然多瞋忿命報如何。彼曰。物來相惱誠難忍",
    "T52n2106_003:0431b04": "之。冀受報時希垂拯濟。高然之。彼命終已。便",
    "T52n2106_003:0431b05": "於此土為[邱-丘+共]亭湖神。威力所統上下千里。祈",
    "T52n2106_003:0431b06": "禱給福分風沿泝。高歷遊中原將往度之。寄",
    "T52n2106_003:0431b07": "載至湖。舟人奉牲請福。神曰。船上沙門可召",
    "T52n2106_003:0431b08": "來也。即召來至。神曰。吾昔與君本惟同學。",
    "T52n2106_003:0431b09": "但以多瞋故受神報。命在旦夕死入地獄。然",
    "T52n2106_003:0431b10": "此形骸恐污江湖。當徙於西岸。有布絹千匹",
    "T52n2106_003:0431b11": "并寶物。可用致福。高曰。故來相造敘昔舊緣。",
    "T52n2106_003:0431b12": "報至難免。長慨如何。可現真形。心願盡矣神",
    "T52n2106_003:0431b13": "曰。醜形可恥。如何示人。高曰。但出無損。神",
    "T52n2106_003:0431b14": "乃從座後出身。乃是大蟒。伸頸至高膝上。高",
    "T52n2106_003:0431b15": "見已淚出如泉。蟒亦下泣。便作胡唄三契",
    "T52n2106_003:0431b16": "為除。鱗內小虫又作胡語數百言已。蟒便漸",
    "T52n2106_003:0431b17": "隱。高命舟人盡取財寶。載往豫章舉帆西引。",
    "T52n2106_003:0431b18": "蟒又登山出身極望。夜宿江浦。有青衣者上",
    "T52n2106_003:0431b19": "船曰。蒙為興福得免苦趣極受安樂。高以其",
    "T52n2106_003:0431b20": "物為造東寺。明日江西澤中有一死蟒。頭尾",
    "T52n2106_003:0431b21": "相去極遠。今潯陽蛇頭蛇尾村是也。高重",
    "T52n2106_003:0431b22": "往廣州。問昔害身猶尚在。執手解仇為善知",
    "T52n2106_003:0431b23": "識。又曰。小債未償須往會稽至市亂鬪。妄被",
    "T52n2106_003:0431b24": "打死云云。",
    "T52n2106_003:0431b25": "魏廢帝。甘露五年。沙門朱士行者。講小品",
    "T52n2106_003:0431b26": "經。恨章句未盡。以此年往西域尋求獲之。",
    "T52n2106_003:0431b27": "彼有留難。不許東返。士行執經王庭曰。必",
    "T52n2106_003:0431b28": "大法不傳當從火化。便以葉經投火。一無所",
    "T52n2106_003:0431b29": "損。舉國敬異。便達東夏。即放光經是也。年八",
    "T52n2106_003:0431c01": "十亡。依法火焚而經日不壞。道俗異之。乃具",
    "T52n2106_003:0431c02": "呪曰。若真得道法應毀壞。便應聲摧碎。遂收",
    "T52n2106_003:0431c03": "而起塔云。",
    "T52n2106_003:0431c04": "晉武帝太康中。沙門耆域者。西域人。浮海",
    "T52n2106_003:0431c05": "東遊達于襄陽。寄載北渡。船人見胡人衣裳",
    "T52n2106_003:0431c06": "弊陋。輕而不載。比達北岸域已先上。兩虎",
    "T52n2106_003:0431c07": "弭耳逐之。域摩其頭。人問之。無所答。惠帝",
    "T52n2106_003:0431c08": "末。至洛陽誡諸僧服章華侈不以佛法為志。",
    "T52n2106_003:0431c09": "見洛宮曰。忉利天宮髣髴似此。上有千二百",
    "T52n2106_003:0431c10": "作具。本是天匠。當以道力成之。而以生死力",
    "T52n2106_003:0431c11": "作。不亦勤苦乎。見支法淵曰。好菩薩羊中",
    "T52n2106_003:0431c12": "來。見竺法興曰。好菩薩天中來云云。告人",
    "T52n2106_003:0431c13": "曰。聖人將去京師。贈遺億萬悉受。臨發封而",
    "T52n2106_003:0431c14": "留之。作大幡八百口。駱駝負而西返。又曰。",
    "T52n2106_003:0431c15": "此方後大造新罪。可哀如何。及晉亂鼎沸。斯",
    "T52n2106_003:0431c16": "言不朽。洛陽中食訖送者無數。耆域徐行而",
    "T52n2106_003:0431c17": "奔馬不及。後有西來賈客。於流沙北逢。計",
    "T52n2106_003:0431c18": "校其日乃初發洛陽日也。量其所行。蓋已萬",
    "T52n2106_003:0431c19": "里之外。",
    "T52n2106_003:0431c20": "晉初沙門佛調者。住常山。積年業尚純朴。獨",
    "T52n2106_003:0431c21": "行山林夜投虎窟。大雪。虎來橫臥其前。調曰。",
    "T52n2106_003:0431c22": "我奪汝舍。有愧如何。以手拂虎上雪。虎弭耳",
    "T52n2106_003:0431c23": "下山。從者駭怖。自剋亡日。近遠與訣曰。天地",
    "T52n2106_003:0431c24": "長久尚有崩壞。豈況人乎。若能盪除三垢則",
    "T52n2106_003:0431c25": "此為不朽耳。遂還房端坐而卒。後數年白衣",
    "T52n2106_003:0431c26": "弟子入山伐木。見調在巖上衣服鮮明。同輩",
    "T52n2106_003:0431c27": "八人驚曰。和上尚在耶。曰吾常在耳。具問知",
    "T52n2106_003:0431c28": "故。良久乃去。遂發其冡不見其屍云云。",
    "T52n2106_003:0431c29": "沙門健陀勒者。晉初遊洛數年。雖敬其風",
    "T52n2106_003:0432a01": "操。而不測其通照也。後語人曰。盤鵄山有古",
    "T52n2106_003:0432a02": "寺塔。能建立者其福不訾。眾人許之。依言",
    "T52n2106_003:0432a03": "發掘咸得礎臼。卒遂興復。以勒為寺主。去洛",
    "T52n2106_003:0432a04": "百里。至時食訖乞油一鉢擎以還寺。去來迅",
    "T52n2106_003:0432a05": "速其狀若飛。有能行者逐之。須臾遠失。勒笑",
    "T52n2106_003:0432a06": "曰。可捉我衣角。既持之不移晷而達寺也。",
    "T52n2106_003:0432a07": "抵世常者。晉太康中。富人居時禁晉人。作",
    "T52n2106_003:0432a08": "沙門常奉法。不懼憲網。潛於宅中。立精舍",
    "T52n2106_003:0432a09": "供養沙門。于法蘭亦在其中。比丘來者不憚。",
    "T52n2106_003:0432a10": "後有僧來姿形醜陋衣弊足泥。常逆作禮命",
    "T52n2106_003:0432a11": "奴洗足。僧曰。常自洗之。何用奴也。常曰。老",
    "T52n2106_003:0432a12": "病以奴自代。僧不許。常私罵而去。僧現八尺",
    "T52n2106_003:0432a13": "形容儀光偉偉飛行而去。常撫膺自撲。泥中",
    "T52n2106_003:0432a14": "家內僧尼行路五六十人。望見空中數十丈",
    "T52n2106_003:0432a15": "分明。奇香芬氣一月留宅云。",
    "T52n2106_003:0432a16": "閻公則者。趙人。恬放蕭然。惟勤法事。晉",
    "T52n2106_003:0432a17": "武時死于洛邑。同志為設會於白馬寺。其夕",
    "T52n2106_003:0432a18": "轉經空中聞唱薩聲。仰視一人形器光麗曰。",
    "T52n2106_003:0432a19": "我是閻公則也。生西方安樂界。與諸上人來",
    "T52n2106_003:0432a20": "此聽經。合堂驚出咸共見之。時衛士度汲郡",
    "T52n2106_003:0432a21": "苦行居士師於則母。亦篤信常飯僧。日將中。",
    "T52n2106_003:0432a22": "忽空中下鉢。正落母前。乃則鉢也。有飯盈滿",
    "T52n2106_003:0432a23": "香氣充堂。皆得飽滿七日不飢。士度有文章。",
    "T52n2106_003:0432a24": "見冥祥傳。",
    "T52n2106_003:0432a25": "東晉初南陽滕並舍之父也。家門信敬。每設",
    "T52n2106_003:0432a26": "會不逆請。隨來者而供之。後設會於路要僧。",
    "T52n2106_003:0432a27": "見一僧廕柳而坐。請入舍行食。淨人翻飯傾",
    "T52n2106_003:0432a28": "簟于地。罔然無計。僧曰。貧道鉢飯充足。一",
    "T52n2106_003:0432a29": "眾所作既畢。擲鉢空中極目乃滅。即刻木擬",
    "T52n2106_003:0432b01": "之。朝夕禮事。災禍則其像先到云云。",
    "T52n2106_003:0432b02": "西晉末。竺法進關度浮圖主也。多知聰達。",
    "T52n2106_003:0432b03": "值國欲亂將入山隱。眾人設會與別布香。有",
    "T52n2106_003:0432b04": "僧來處上座。衣服塵垢面目黃腫。進怪之。",
    "T52n2106_003:0432b05": "牽曳就下。復來如是至三不復見。眾坐食。忽",
    "T52n2106_003:0432b06": "暴風起揚沙。柈案俱覆。法進懺失。自責輕",
    "T52n2106_003:0432b07": "侮之過。",
    "T52n2106_003:0432b08": "李恒西晉末遇一僧曰。君福將至然後禍來。",
    "T52n2106_003:0432b09": "若守貧不仕者。殃減休至。若帶金紫極於三",
    "T52n2106_003:0432b10": "郡於一郡即止者善矣。恒性躁本寒門曰。且",
    "T52n2106_003:0432b11": "富貴何豫後患。此僧留宿夜視見滿一床。恒",
    "T52n2106_003:0432b12": "驚呼家人看之。又化為鳥峙梁上。天曉復形",
    "T52n2106_003:0432b13": "而去。恒送出忽不見。因此信佛。亦不能用其",
    "T52n2106_003:0432b14": "言。後為西陽江夏廬江太守。太興中錢鳳之",
    "T52n2106_003:0432b15": "亂被誅。斯僧言不謬云。",
    "T52n2106_003:0432b16": "西晉末。竺佛圖澄西域人。形貌似百歲者。左",
    "T52n2106_003:0432b17": "脇孔圍可四五寸。以帛塞之。齋日水邊抽腸",
    "T52n2106_003:0432b18": "胃出洗已內孔。夜則除帛光照一室。以讀書。",
    "T52n2106_003:0432b19": "雖未通群籍。與諸學士輒辯析無滯。莫不伏",
    "T52n2106_003:0432b20": "者。永嘉中遊洛下。時石勒屯兵河北。以殺戮",
    "T52n2106_003:0432b21": "為威。道俗遇害不少。澄往造軍門。預定吉凶。",
    "T52n2106_003:0432b22": "勒見每拜。澄化令奉佛減虐省。刑故中州",
    "T52n2106_003:0432b23": "免死者十而八九。勒與劉曜相拒搆隙。以問",
    "T52n2106_003:0432b24": "澄。澄曰。可生擒取何憂乎。麻油塗掌令視之。",
    "T52n2106_003:0432b25": "見曜被執以朱繩縛肘。後果獲之。如掌所",
    "T52n2106_003:0432b26": "見。至建平四年四月八日。勒至寺灌佛。微",
    "T52n2106_003:0432b27": "風吹鈴有聲。顧謂眾曰。解此鈴音不。鈴",
    "T52n2106_003:0432b28": "言國有大喪不出今年。至七月而勒死。石虎",
    "T52n2106_003:0432b29": "即位師奉過勒。錫以輿輦出入乘焉。所有祥",
    "T52n2106_003:0432c01": "感其相多矣。虎末年澄告弟子曰。禍將作矣。",
    "T52n2106_003:0432c02": "及期未至。吾且過世。至戊申年太子殺其母",
    "T52n2106_003:0432c03": "弟。虎怒誅及妻子。明年虎死。遂有冉閔之亂。",
    "T52n2106_003:0432c04": "葬於鄴西。一云澄死之日。商者見在流沙。",
    "T52n2106_003:0432c05": "虎聞開棺唯有衣鉢。澄在中原時。遭凶亂而",
    "T52n2106_003:0432c06": "能通暢仁化其德最高。非夫至聖何能救此",
    "T52n2106_003:0432c07": "塗炭。凡造寺九百八十餘所。通濟道俗者中",
    "T52n2106_003:0432c08": "分天下矣。",
    "T52n2106_003:0432c09": "釋道安姓衛氏。常山人。事澄公為弟子。澄與",
    "T52n2106_003:0432c10": "語終日而無歇。門人怪而問曰。和上道化既",
    "T52n2106_003:0432c11": "廣。當與先輩宿德通言。安非眾望。而與語終",
    "T52n2106_003:0432c12": "日。澄曰。此人有遠識非爾所知。及澄亡安",
    "T52n2106_003:0432c13": "與徒屬千餘。逃難王屋護澤諸山木食澗飲。",
    "T52n2106_003:0432c14": "南度河趣漢陰。夜行乘電過人家。令召林伯",
    "T52n2106_003:0432c15": "升。主人驚曰。素不行往何得知名。安曰。卿門",
    "T52n2106_003:0432c16": "馬[木*昂]中掛一篼可容一斛非百升耶。兩木夾",
    "T52n2106_003:0432c17": "之非林如何。然安手臂上有肉釧將可上下",
    "T52n2106_003:0432c18": "而不出腕。時俗號印手菩薩。羅什在龜茲。",
    "T52n2106_003:0432c19": "亦遙禮焉。既達荊襄大行道化。分眾四出所",
    "T52n2106_003:0432c20": "在流法。夜有異僧寄宿大堂。窓隙出入守者",
    "T52n2106_003:0432c21": "告安。安往禮曰。自顧罪重如何臨顧。僧曰。君",
    "T52n2106_003:0432c22": "殊無罪。當生兜率。即以手撝西北天際。重霄",
    "T52n2106_003:0432c23": "既收天宮奄現。又曰。當浴聖僧此果畢矣。安",
    "T52n2106_003:0432c24": "曰。浴具可辦。聖何由致。僧曰。但依浴法聖可",
    "T52n2106_003:0432c25": "致也。安便事之。至時果有非常小兒十數。入",
    "T52n2106_003:0432c26": "寺遊戲。須臾失之。但聞浴室用水聲。久之",
    "T52n2106_003:0432c27": "不見。開室而巾濕水減。及襄陽沒秦。安歸符",
    "T52n2106_003:0432c28": "氏。將平東晉。安苦諫不從。遂有淮南之敗。將",
    "T52n2106_003:0432c29": "終日。因早食先還。與僧大訣便卒。葬於五級",
    "T52n2106_003:0433a01": "寺中云云。",
    "T52n2106_003:0433a02": "沙門單道。開燉煌人。出家山居服練松柏三",
    "T52n2106_003:0433a03": "十年。後唯吞小石子。行步如飛。不耐人樂",
    "T52n2106_003:0433a04": "幽靜在抱罕多年。石虎時來自西平。日行七",
    "T52n2106_003:0433a05": "百。至鄴周行邑野救諸患苦。得財即散。徒行",
    "T52n2106_003:0433a06": "而已。石氏將末。與弟子來建業。又南造羅浮",
    "T52n2106_003:0433a07": "山。遂卒山舍。袁彥伯。興寧中登山禮其枯骸",
    "T52n2106_003:0433a08": "云云。",
    "T52n2106_003:0433a09": "東晉司空何充。弱而信法於齋立坐。數年以",
    "T52n2106_003:0433a10": "待神聖。設會於家。道俗甚盛。座中一僧容服",
    "T52n2106_003:0433a11": "垢污神色鄙陋。自眾昇座拱默而已。一堂怪",
    "T52n2106_003:0433a12": "之。謂在謬僻。充亦不平形於顏色。及行中食",
    "T52n2106_003:0433a13": "僧飯於坐。事畢提鉢而出堂。顧充曰。何俟勞",
    "T52n2106_003:0433a14": "精進耶。擲鉢空中陵虛而逝。充及道俗目",
    "T52n2106_003:0433a15": "送天際。追共惋恨。稽悔累旬云。",
    "T52n2106_003:0433a16": "晉大司馬桓溫。末年奉法。有尼失名。自遠來",
    "T52n2106_003:0433a17": "造。而才行不群。桓溫敬而不倦。每浴必移影。",
    "T52n2106_003:0433a18": "溫訝而私視見尼裸形。揮刀自割破腹出藏",
    "T52n2106_003:0433a19": "斷截身首支分臠切。溫駭而怖。有頃尼出室",
    "T52n2106_003:0433a20": "身如常。溫以情問尼曰。若遂陵居上形當",
    "T52n2106_003:0433a21": "如之。時溫方謀問鼎聞此悵然便止遂辭不",
    "T52n2106_003:0433a22": "測所之云云。",
    "T52n2106_003:0433a23": "晉太元三年。杜願涪人家巨富男。天保十歲",
    "T52n2106_003:0433a24": "暴亡。數月家養猪生五子。一最肥。官長新至。",
    "T52n2106_003:0433a25": "願將為禮。捉就欲殺。有僧忽至謂願曰。豚是",
    "T52n2106_003:0433a26": "天保。如何百日遂相忘耶。言竟不見。即四尋",
    "T52n2106_003:0433a27": "視乃在天。西騰空而去也。",
    "T52n2106_003:0433a28": "廬山七嶺。同會於東共成一峯。晉太元中。豫",
    "T52n2106_003:0433a29": "章大守范寧。遣人伐木此山。見一沙門陵虛",
    "T52n2106_003:0433b01": "直上踞峯。久之與雲俱隱。能文之士咸為之",
    "T52n2106_003:0433b02": "興詞。沙門曇諦賦此山曰。應真陵雲以據",
    "T52n2106_003:0433b03": "峯峯。眇翳景而入冥是也。",
    "T52n2106_003:0433b04": "沙門竺僧朗。戒行嚴明華戎敬異。常與諸徒",
    "T52n2106_003:0433b05": "受請行。於中道曰。吾竊有疑。寺有盜者。同伴",
    "T52n2106_003:0433b06": "反視果及偷焉。晉太康中卜於東嶽金輿",
    "T52n2106_003:0433b07": "谷。起寺列眾。符堅之末降斥道人。唯朗一",
    "T52n2106_003:0433b08": "眾不在毀例。信者由此高之。每有外來輒預",
    "T52n2106_003:0433b09": "為調。舊谷多虎。自朗居之如家犬焉。有井神",
    "T52n2106_003:0433b10": "異。女人臨之則竭。朗謝而復滿焉。燕主給以",
    "T52n2106_003:0433b11": "二縣祖。調拜為東齊王。魏主晉帝符秦並",
    "T52n2106_003:0433b12": "致書遠錫。至今三百餘年。寺像存焉。現有僧",
    "T52n2106_003:0433b13": "住。重其古迹。名為神通寺云云。",
    "T52n2106_003:0433b14": "沙門梁法相者。河東人。山居獨住禽獸馴其",
    "T52n2106_003:0433b15": "左右。太山祠大石函。以貯神物。相宿其廟。見",
    "T52n2106_003:0433b16": "一玄衣武冠。令相開函。蓋重千鈞。義非獨",
    "T52n2106_003:0433b17": "舉。試提之。飄若遊毛。遂取財寶以施貧窶。",
    "T52n2106_003:0433b18": "後渡江住越城寺。忽遨遊放達俳優干冐。鎮",
    "T52n2106_003:0433b19": "北司馬恬惡其不節。招而鴆之。頻傾三杯。",
    "T52n2106_003:0433b20": "神氣自若。年九十元興末卒。",
    "T52n2106_003:0433b21": "杯渡沙門不知何來。如前即蓬萊道人也。初",
    "T52n2106_003:0433b22": "在冀州年可七十。隱匿姓名不護細行。人不",
    "T52n2106_003:0433b23": "齒之。曾投人夜宿。家有金像。度持而出。主人",
    "T52n2106_003:0433b24": "奔馬追之。安行如故。騎走不及。至河以小杯",
    "T52n2106_003:0433b25": "在水。一足投中抃舞而過。因號。杯渡時在",
    "T52n2106_003:0433b26": "彭城荷簟而行。至食赴會便置簞當。道人嫌",
    "T52n2106_003:0433b27": "妨行移終不動。食訖持去不以為礙。永初中",
    "T52n2106_003:0433b28": "江南卒。羅什聞渡在彭城曰。吾與此子戲別",
    "T52n2106_003:0433b29": "已數百年。如何南度遂不面耶云云。",
    "T52n2106_003:0433c01": "沙門道冏。扶風馬氏。有學業。元嘉二年於洛",
    "T52n2106_003:0433c02": "作普賢齋。道俗四十餘人。已經七日。中食忽",
    "T52n2106_003:0433c03": "見一人著褐乘馬入至堂前。下馬禮佛。謂是",
    "T52n2106_003:0433c04": "常人。不甚禮異。便登馬揮鞭忽失所在。但見",
    "T52n2106_003:0433c05": "赤光洞天。良久乃滅。後三年末復作普賢齋。",
    "T52n2106_003:0433c06": "將竟之日。有二僧至。容服如凡。直來禮佛而",
    "T52n2106_003:0433c07": "出。有覺異者。出門送之。忽見飛直上天。失",
    "T52n2106_003:0433c08": "僧所在云。",
    "T52n2106_003:0433c09": "求那跋摩。西域人。宋初求遊揚都。多所開",
    "T52n2106_003:0433c10": "化。時咸謂得聖人也。以花布諸座下。諸僧",
    "T52n2106_003:0433c11": "花皆萎。唯摩鮮淨。及卒端坐叉手。或謂入",
    "T52n2106_003:0433c12": "深禪定。多日不起。於席下得遺偈三十餘行",
    "T52n2106_003:0433c13": "云。得二果時。夜集者二百餘人。咸見一物長",
    "T52n2106_003:0433c14": "如匹許。繞屍而西南去云云。",
    "T52n2106_003:0433c15": "宋元嘉元年。東官侖二女。姊十歲。妹九歲。里",
    "T52n2106_003:0433c16": "越愚蒙未知經法。忽其年二月八日。並失所",
    "T52n2106_003:0433c17": "在。三月而歸。粗說見佛。至九月十五日又",
    "T52n2106_003:0433c18": "失。一旬還。作外國語誦經梵書。見西域僧。便",
    "T52n2106_003:0433c19": "相問解。明年正月十五日又失。田作人見從",
    "T52n2106_003:0433c20": "風上天。父母哀哭。求神鬼。經月乃返。剃頭",
    "T52n2106_003:0433c21": "為尼。被服法衣持髮而歸。自說見佛及比丘",
    "T52n2106_003:0433c22": "尼。曰。汝宿緣為我弟子。手摩其頭。頭髮便",
    "T52n2106_003:0433c23": "落。與其法名。大曰法緣。小曰法綵。遣還曰。",
    "T52n2106_003:0433c24": "可作精舍當興經法。既達家即除鬼座立精",
    "T52n2106_003:0433c25": "舍。旦夕禮誦。每五色光流汎峯嶺。自此容",
    "T52n2106_003:0433c26": "止音調詮正有法。上京風規不能過也。刺史",
    "T52n2106_003:0433c27": "韋朗孔默。皆迎敬異云云。",
    "T52n2106_003:0433c28": "沙門慧全。涼州禪師也。門徒五百。中有一人",
    "T52n2106_003:0433c29": "性頗麁暴。全不齒錄。後忽自云。得那含果。",
    "T52n2106_003:0434a01": "全以無行永所不信。全有疾閉房。此弟子夜",
    "T52n2106_003:0434a02": "至問病。而門閉頗異之。全密重關而自靜。又",
    "T52n2106_003:0434a03": "至床前曰。闍梨可見信也。若命過當生婆羅",
    "T52n2106_003:0434a04": "門家。全曰。我一生坐禪。豈祈生彼耶。弟子",
    "T52n2106_003:0434a05": "曰。闍梨信道不篤外學未絕。雖有福業不能",
    "T52n2106_003:0434a06": "超詣。若作一會飯壹聖人可成道果。全即依",
    "T52n2106_003:0434a07": "辦弟子。又曰。可以僧伽梨施。須者勿擇。及會",
    "T52n2106_003:0434a08": "訖施衣。有沙彌就全取衣。謂是其弟子。曰。吾",
    "T52n2106_003:0434a09": "欲擬聖人那得與汝。復憶前囑不得擇人。便",
    "T52n2106_003:0434a10": "以歡施。他日問沙彌曰。先所得衣著不大耶。",
    "T52n2106_003:0434a11": "沙彌曰。何等衣也。此日他行。全方悟所取",
    "T52n2106_003:0434a12": "衣者聖所化也。弟子久乃過世。唯冡四邊。",
    "T52n2106_003:0434a13": "時有白光。元嘉末全猶在世。",
    "T52n2106_003:0434a14": "宋元嘉初。劉凝之在廣陵。逢一異僧曰。君將",
    "T52n2106_003:0434a15": "病氣。然不死。可作三百錢食飯僧則免此患。",
    "T52n2106_003:0434a16": "凝之素不敬信。聞之加忿。僧曰。勿怒但加敬。",
    "T52n2106_003:0434a17": "自得福也。二十步許忽不見。後經七日病發",
    "T52n2106_003:0434a18": "殆死。後在都下有僧。先不相識。直入戶曰。",
    "T52n2106_003:0434a19": "君有法緣。何不精進。因說前事。僧曰。此賓",
    "T52n2106_003:0434a20": "頭盧也。語已不知所之。凝之以十七年於廣",
    "T52n2106_003:0434a21": "陵。慧法精舍見幡蓋在空。久之滅矣。",
    "T52n2106_003:0434a22": "魏太武時。沙門曇始甚有神異。常坐五十餘",
    "T52n2106_003:0434a23": "年。足不躡履跣行泥中。奮足便淨色白於面。",
    "T52n2106_003:0434a24": "俗號白足阿練也。赫連昌破長安。始被白刃",
    "T52n2106_003:0434a25": "不傷。由是僧尼免死者眾。太武敬重。死十餘",
    "T52n2106_003:0434a26": "年形色不改。",
    "T52n2106_003:0434a27": "宋孝武時。江陵長沙寺沙門慧遠。本名黃",
    "T52n2106_003:0434a28": "遷。即禪師慧印之弟子也。印每入定。見遠是",
    "T52n2106_003:0434a29": "印之先師。雖應為蒼頭故度為弟子。常寄江",
    "T52n2106_003:0434b01": "陵楊家行般舟。勤苦歲餘頗有感變。一日十",
    "T52n2106_003:0434b02": "會。通見遠身而般舟之處。行道如故。自剋終",
    "T52n2106_003:0434b03": "日至期果卒。久之現形多寶寺。謂僧曇珣曰。",
    "T52n2106_003:0434b04": "明年二月二十三日。當與天人相迎。言已不",
    "T52n2106_003:0434b05": "見。珣於是日設大法會建捨身齋。其日苦氣",
    "T52n2106_003:0434b06": "自知必盡。三更中聞空中樂磬聲香煙甚異。",
    "T52n2106_003:0434b07": "珣曰。遠公之契至矣。尋爾神逝。",
    "T52n2106_003:0434b08": "宋大明四年。路太后於中興寺造普賢乘象",
    "T52n2106_003:0434b09": "事因設講會。忽有異僧。風貌秀舉。一堂異",
    "T52n2106_003:0434b10": "之。與語百餘。尋爾不見。初有一僧。前起問",
    "T52n2106_003:0434b11": "曰。不審上人從何而來。曰來自天安。不審",
    "T52n2106_003:0434b12": "何名。曰名慧朗也。",
    "T52n2106_003:0434b13": "宋末沙門寶誌者。遊於揚都。初無異相。後",
    "T52n2106_003:0434b14": "頗涉疑。分形赴供。人乃加異。齊氏受禪多有",
    "T52n2106_003:0434b15": "猜疑。刑加錐鋸誤犯者眾。聞誌有異長囚",
    "T52n2106_003:0434b16": "鎖于圓戶。誌任之曾無憂恚。召獄吏曰。門外",
    "T52n2106_003:0434b17": "兩輿食何不取來。及看乃是文惠文宣所送。",
    "T52n2106_003:0434b18": "行始至獲。後於市中巷內見誌徒行。有司白",
    "T52n2106_003:0434b19": "帝。帝令看獄中有無。見誌著械如故。往市搜",
    "T52n2106_003:0434b20": "捉。隨見隨滅。隱顯不定。預記未然萬無一失。",
    "T52n2106_003:0434b21": "時又浪言。亦無表次梁祖建運。下詔出云。",
    "T52n2106_003:0434b22": "任其往返無所拘礙。形如耆老被髮擎杖。懸",
    "T52n2106_003:0434b23": "鏡剪刀無所定泊。多來延賢寺僧寶意處。意",
    "T52n2106_003:0434b24": "以聖禮處之。時亢旱。誌白帝曰。雲能得雨",
    "T52n2106_003:0434b25": "可講勝鬘。即令法雲法師講之。當夜膏雨充",
    "T52n2106_003:0434b26": "洽。帝後時從容問曰。帝位更運。誰守百年。",
    "T52n2106_003:0434b27": "弟子既能奪他。故知他亦能奪。不知是誰當",
    "T52n2106_003:0434b28": "續梁後。誌張喉開口以手指之。初不委也。",
    "T52n2106_003:0434b29": "俟景事故。方知先及不久曰。聖人將去如是",
    "T52n2106_003:0434c01": "臥於空野。",
    "T52n2106_003:0434c02": "今慈州郭下安仁寺西劉薩何師廟者。昔",
    "T52n2106_003:0434c03": "西晉之末。此鄉本名文成郡。即晉文公避地",
    "T52n2106_003:0434c04": "之所也。州東南不遠。高平原上有人名薩何。",
    "T52n2106_003:0434c05": "姓劉氏。余至其廟備盡其緣。諸傳約略得一",
    "T52n2106_003:0434c06": "涯耳。初何在俗不異於凡。人懷殺害全不奉",
    "T52n2106_003:0434c07": "法。何亦同之。因患死。蘇曰。在冥道中見觀",
    "T52n2106_003:0434c08": "世音曰。汝罪重應受苦。念汝無知且放汝今",
    "T52n2106_003:0434c09": "洛下齊城丹陽會稽並有育王塔。可往禮拜。",
    "T52n2106_003:0434c10": "得免先罪。何得活已。改革前習土俗無佛。承",
    "T52n2106_003:0434c11": "郭下有之。便具問已。方便開喻通展仁風。稽",
    "T52n2106_003:0434c12": "胡專直信用其語。每年四月八日大會。平原",
    "T52n2106_003:0434c13": "各將酒餅及以淨供。從旦至中酣飲戲樂。即",
    "T52n2106_003:0434c14": "行淨供至中便止。過午已後共相讚佛歌詠",
    "T52n2106_003:0434c15": "三寶。乃至于曉。何遂出家。法名慧達。百姓仰",
    "T52n2106_003:0434c16": "之敬如日月。然表異迹生信愈隆。晝在高",
    "T52n2106_003:0434c17": "塔為眾說法。夜入繭中以自沈隱。旦從繭出",
    "T52n2106_003:0434c18": "初不寧舍。故俗名為蘇何聖。蘇何者稽胡名",
    "T52n2106_003:0434c19": "繭也。以從繭宿故以名焉。故今彼俗村村佛",
    "T52n2106_003:0434c20": "堂無不立。像名胡師佛也。今安仁寺廟立像",
    "T52n2106_003:0434c21": "極嚴。土俗乞願萃者不一。每年正月輿巡",
    "T52n2106_003:0434c22": "村落去住自在。不惟人功。欲往彼村兩人可",
    "T52n2106_003:0434c23": "舉。額文則開顏色和悅。其村一歲死衰則少。",
    "T52n2106_003:0434c24": "不欲去者十人不移。額文則合色貌憂慘。其",
    "T52n2106_003:0434c25": "村一歲必有災障。故俗至今常以為候俗。亦",
    "T52n2106_003:0434c26": "以為觀世音者假形化俗。故名惠達。有經",
    "T52n2106_003:0434c27": "一卷。俗中行之。純是胡語。讀者自解。余素",
    "T52n2106_003:0434c28": "聞之。親往二年周遊訪迹始末斯盡。故黃河",
    "T52n2106_003:0434c29": "左右慈隰嵐石丹延綏銀。八州之地無不奉",
    "T52n2106_003:0435a01": "者。皆有行事。如彼說之。然今諸原皆立土塔。",
    "T52n2106_003:0435a02": "上施柏剎繫以蠶繭。擬達之栖止也。何於本",
    "T52n2106_003:0435a03": "鄉既開佛法。東造丹陽諸塔禮事已訖。西趣",
    "T52n2106_003:0435a04": "涼州番(音槃)和御谷禮山出像。行出肅州酒泉",
    "T52n2106_003:0435a05": "郭西沙礰而卒。形骨小細狀如葵子。中皆有",
    "T52n2106_003:0435a06": "孔。可以繩連。故今彼俗有災障者。就礰覓之。",
    "T52n2106_003:0435a07": "得之凶亡不得吉喪。有人覓既不得。就左側",
    "T52n2106_003:0435a08": "觀音像上取之。至夜便失。明旦尋之。還在像",
    "T52n2106_003:0435a09": "手。故土俗以此尚之。",
    "T52n2106_003:0435a10": "齊周隋唐代有神異。事止百年見聞不少。備",
    "T52n2106_003:0435a11": "之僧傳。故闕而不載。略述感通之會。知僧",
    "T52n2106_003:0435a12": "中之有人焉。",
    "T52n2106_003:0435a13": "予以麟德元年夏六月二十日。於終南山北",
    "T52n2106_003:0435a14": "酆陰之清宮精舍集之。素有風氣之疾。兼以",
    "T52n2106_003:0435a15": "從心之年。恐奄忽泫露靈感沈沒。遂力疾出",
    "T52n2106_003:0435a16": "之直筆。而疏頗存大略而已。庶後有勝事。復",
    "T52n2106_003:0435a17": "寄導於吾賢乎。其餘不盡者。統在西明寺道",
    "T52n2106_003:0435a18": "律師新撰法苑珠林百卷內具顯之矣。",
    "T52n2106_003:0435a19": "集神州三寶感通錄卷下"
}