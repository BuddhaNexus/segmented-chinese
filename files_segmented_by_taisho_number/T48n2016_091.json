{
    "T48n2016_091:0910b02": "宗鏡錄卷第九十一",
    "T48n2016_091:0910b04": "慧日永明寺主智覺禪師延壽集",
    "T48n2016_091:0910b05": "夫凡聖之道。同一法身。彼此俱亡。物我咸絕。",
    "T48n2016_091:0910b06": "則心內無得。身外無餘。如何起應化之身。攝",
    "T48n2016_091:0910b07": "機宜之眾。答。只為眾生不了自他唯心。橫",
    "T48n2016_091:0910b08": "生彼此。若自達真空。則諸佛終不出世。菩薩",
    "T48n2016_091:0910b09": "亦無功夫。古德問云。若言自他俱是自心",
    "T48n2016_091:0910b10": "現。離心無實我人者。諸佛亦見有眾生。豈可",
    "T48n2016_091:0910b11": "有妄心未盡耶。答。諸佛見有眾生。俱是緣生",
    "T48n2016_091:0910b12": "幻有。不知謂實有我。所以造業受報。枉有輪",
    "T48n2016_091:0910b13": "迴。此由無實我。感諸佛慈悲。若實有我。非是",
    "T48n2016_091:0910b14": "妄有者。諸佛何故妄救眾生。以我實有。不可",
    "T48n2016_091:0910b15": "救故。今為救者。定知無我。妄計有也。故知眾",
    "T48n2016_091:0910b16": "生不離佛果。迷不覺知。華嚴經頌云。佛身",
    "T48n2016_091:0910b17": "非是化。亦復非非化。於無化法中。示有變",
    "T48n2016_091:0910b18": "化形。古釋云。此則依真起化。真化各有二義。",
    "T48n2016_091:0910b19": "初真中二者。一不變義。雖化而常湛然。則佛",
    "T48n2016_091:0910b20": "身非是化也。二隨緣義。謂不守自性。無不現",
    "T48n2016_091:0910b21": "時。則亦復非非化也。化中二者。一無體即空",
    "T48n2016_091:0910b22": "義。謂攬緣無性故。則於無化法中也。二從緣",
    "T48n2016_091:0910b23": "幻有義。則示有變化形也。以隨緣幻有。不異",
    "T48n2016_091:0910b24": "不變體空。是故現化紛然。未甞不寂。真性湛",
    "T48n2016_091:0910b25": "然。未曾不化。若不達此理。自尚未度。焉能化",
    "T48n2016_091:0910b26": "他。又以無緣慈。如石吸鐵。豈分能所之化。以",
    "T48n2016_091:0910b27": "同體悲。猶若虛空。誰見自他之身。故先德",
    "T48n2016_091:0910b28": "云。窮源莫二執迹多端。謂若據本以討源。則",
    "T48n2016_091:0910b29": "千途無異轍。若三江之浩渺。並源出於岷山",
    "T48n2016_091:0910c01": "也。乃窮源莫二若執迹多端。則據末以適本。",
    "T48n2016_091:0910c02": "不知多端是應迹耳。故光明覺品頌云。一身",
    "T48n2016_091:0910c03": "為無量。無量復為一。了知諸世間。現形遍一",
    "T48n2016_091:0910c04": "切。此身無所從。亦無所積聚。眾生分別故。見",
    "T48n2016_091:0910c05": "佛種種身。即其義也。但是一法身。義分二",
    "T48n2016_091:0910c06": "三四五乃至十身。且如說五身者。叡公維摩",
    "T48n2016_091:0910c07": "疏釋云。所謂法性生身。亦言功德法身。變化",
    "T48n2016_091:0910c08": "法身。實相法身。虛空法身。詳而辯之。一法身",
    "T48n2016_091:0910c09": "也。何者。言其生。則本之法性。故曰法性生身。",
    "T48n2016_091:0910c10": "推其因。則是功德所成。故言功德法身。就其",
    "T48n2016_091:0910c11": "應。則無感不形。則是變化法身。稱其大。則彌",
    "T48n2016_091:0910c12": "綸虛空。所謂虛空法身。語其妙。則無相無",
    "T48n2016_091:0910c13": "為。故曰實相法身。故知一體不動。名逐緣分",
    "T48n2016_091:0910c14": "矣。故云同時異處。決是多身。而是一身全現。",
    "T48n2016_091:0910c15": "故非多矣。其猶一月。一剎那中百川齊現。皆",
    "T48n2016_091:0910c16": "即一即多。又普現故非一。一月故非多。如智",
    "T48n2016_091:0910c17": "幢菩薩偈云。譬如淨滿月。普現一切水。影像",
    "T48n2016_091:0910c18": "雖無量。本月未曾二。是也。又經頌云。如來清",
    "T48n2016_091:0910c19": "淨妙法身。一切三界無倫疋。以出世間言語",
    "T48n2016_091:0910c20": "道。其性非有非無故。雖無所依無不往。雖",
    "T48n2016_091:0910c21": "無不至而不去。如空中劃夢所見。當於佛體",
    "T48n2016_091:0910c22": "如是觀。由非真非應。非一非多故。不可作真",
    "T48n2016_091:0910c23": "應一多等思也。故光明覺品頌云。佛見無",
    "T48n2016_091:0910c24": "生超戲論。非是蘊處差別法。故難思也。又云。",
    "T48n2016_091:0910c25": "皆是自他相作之身。能所共成之化。自他相",
    "T48n2016_091:0910c26": "作者。如華嚴經云。此菩薩能隨眾生心之所",
    "T48n2016_091:0910c27": "樂。能以自身。作國土身。眾生身。業報身。聲聞",
    "T48n2016_091:0910c28": "身。緣覺身。菩薩身。如來身。法身。智身。虛空",
    "T48n2016_091:0910c29": "身。此即自作他也。又隨眾生心之所樂。能",
    "T48n2016_091:0911a01": "以眾生身作自身。即他作自也。能所共成者。",
    "T48n2016_091:0911a02": "若無所化之機。則無能化之跡。又若無所應",
    "T48n2016_091:0911a03": "之身。亦無能感之事。自他能所。非一非異。緣",
    "T48n2016_091:0911a04": "起相由。成茲密旨。然緣起相由者。皆是自心",
    "T48n2016_091:0911a05": "為緣。終無心外法。能與心為緣。所以古德云。",
    "T48n2016_091:0911a06": "十方諸佛。皆我本師海印頓現。且法華分身。",
    "T48n2016_091:0911a07": "有多淨土。如來。何不指己淨土。而令別往彌",
    "T48n2016_091:0911a08": "陀妙喜。思之。故知賢首彌陀等佛。皆本師矣。",
    "T48n2016_091:0911a09": "復何怪哉。言賢首者。即壽量品中。過百萬阿",
    "T48n2016_091:0911a10": "僧祇剎。最後勝蓮華世界之如來也。經中偈",
    "T48n2016_091:0911a11": "云。或見蓮華勝妙剎。賢首如來住其中。若此",
    "T48n2016_091:0911a12": "不是歎本師者。說他如來在他國土。為何用",
    "T48n2016_091:0911a13": "耶。且如總持教中。亦說三十七尊。皆遮那一",
    "T48n2016_091:0911a14": "佛所現。謂毘盧遮那如來。內心證自受用。成",
    "T48n2016_091:0911a15": "於五智。從四智流出四如來。謂大圓鏡智。",
    "T48n2016_091:0911a16": "流出東方阿閦如來。平等性智。流出南方寶",
    "T48n2016_091:0911a17": "生如來。妙觀察智。流出西方無量壽如來。成",
    "T48n2016_091:0911a18": "所作智。流出北方不空成就如來。法界清淨",
    "T48n2016_091:0911a19": "智。即自當毘盧遮那如來。又問。若依此義。豈",
    "T48n2016_091:0911a20": "不違於平等意趣。若言即我者。依於平等意",
    "T48n2016_091:0911a21": "趣。而說。非即我身。如何皆說為本師耶。答。平",
    "T48n2016_091:0911a22": "等之言。乃是一義。唯識尚說。一切眾生中有",
    "T48n2016_091:0911a23": "屬多佛。多佛共化以為一佛。若屬一佛。佛能",
    "T48n2016_091:0911a24": "示現以為多身。十方如來。一一皆爾。今正一",
    "T48n2016_091:0911a25": "佛能為多身。依此而讚本師耳。如華嚴不思",
    "T48n2016_091:0911a26": "議解脫境界品頌云。佛智通達淨無礙。剎那",
    "T48n2016_091:0911a27": "普了三世法。皆從心識因緣現。生滅無常無",
    "T48n2016_091:0911a28": "自性。於一剎中成正覺。一切剎處悉亦然。一",
    "T48n2016_091:0911a29": "切入一一亦爾。隨眾生心而示現。大乘千鉢",
    "T48n2016_091:0911b01": "大教王經云。如是一切諸佛教化方便法智。",
    "T48n2016_091:0911b02": "我皆集在一心中。同金剛菩提聖性三摩地",
    "T48n2016_091:0911b03": "故。金光明最勝王經云。譬如日月無有分別。",
    "T48n2016_091:0911b04": "亦如水鏡無有分別。光明亦無分別。三種和",
    "T48n2016_091:0911b05": "合。得有影生。如是法如如。如如智。亦無分別。",
    "T48n2016_091:0911b06": "以願自在故。眾生有感。現應化身。如日月影。",
    "T48n2016_091:0911b07": "和合出現。如來者。無去無來。故云往應群機",
    "T48n2016_091:0911b08": "而不去。恒歸寂滅而不來。何者。依體起用故",
    "T48n2016_091:0911b09": "是去。以即體之用故不去。應機現前合是來。",
    "T48n2016_091:0911b10": "以應不離體如月之影故不來。又往應合故",
    "T48n2016_091:0911b11": "是去。應無應相故不去。恒歸寂滅合是來。滅",
    "T48n2016_091:0911b12": "不可得故不來。乃至一切法。皆無來去。如經",
    "T48n2016_091:0911b13": "偈云。一切法無來。是故無有生。然於無生法",
    "T48n2016_091:0911b14": "中現起悲化。所以大丈夫論云。菩薩思惟。一",
    "T48n2016_091:0911b15": "切眾生。能為我作端嚴業。不使一眾生作不",
    "T48n2016_091:0911b16": "端嚴意。菩薩作是思惟。言利他者。求他人之",
    "T48n2016_091:0911b17": "相。都不可得。都如自己。又云。菩薩思惟。使",
    "T48n2016_091:0911b18": "我悲猶如虛空。一切山河樹木。飛鳥走獸。皆",
    "T48n2016_091:0911b19": "依空住。一切眾生。一切時皆入我悲中。斯則",
    "T48n2016_091:0911b20": "以同體之大悲。何生而不度。起平等之大慧。",
    "T48n2016_091:0911b21": "何道而不成。如華嚴論云。無盡功德藏迴向",
    "T48n2016_091:0911b22": "者。此位明禪與智冥智與悲會。以無盡虛空",
    "T48n2016_091:0911b23": "為一道場。以無盡眾生無明行相而為佛事。",
    "T48n2016_091:0911b24": "身恒承事無盡諸佛。而遍周法界。化無盡眾",
    "T48n2016_091:0911b25": "生總成佛身。表裏相亡始終都盡。遍知諸法。",
    "T48n2016_091:0911b26": "不壞無心。無盡功德藏品云。於一毛孔。見阿",
    "T48n2016_091:0911b27": "僧祇諸佛出興於世。得入法無盡藏者。明心",
    "T48n2016_091:0911b28": "性本無。大小繫盡。身為智影。國土亦然。智",
    "T48n2016_091:0911b29": "淨影明。大小相入。如因陀羅網境界喻。是也。",
    "T48n2016_091:0911c01": "經云。以佛智力。觀一切法悉入一法者。明萬",
    "T48n2016_091:0911c02": "境雖多。皆一心而起。心亡境滅。萬境皆虛。如",
    "T48n2016_091:0911c03": "淨水中眾影也。水亡影滅。此約破有成無說。",
    "T48n2016_091:0911c04": "又以境約智生。智虛境幻。多相相入。不離一",
    "T48n2016_091:0911c05": "虛。幻不異虛。虛不異幻。幻虛無二一異總虛。",
    "T48n2016_091:0911c06": "此約以智幻虛自在無礙門說。此皆借法況",
    "T48n2016_091:0911c07": "說。如實所知。唯亡思者智會。其智會者。方可",
    "T48n2016_091:0911c08": "用。而常真。不惑心境。以大願力。隨智幻生等",
    "T48n2016_091:0911c09": "眾生數身。如應攝化。故名無盡功德藏。又云。",
    "T48n2016_091:0911c10": "法雲地菩薩。隨心念力。廣大微細。自他相入。",
    "T48n2016_091:0911c11": "一多大小互參。神通德用自在。皆隨自心念",
    "T48n2016_091:0911c12": "所成故。如一切眾生作用境界。皆是自心執",
    "T48n2016_091:0911c13": "業所成。人天地。獄。畜生餓鬼。善惡等報果。一",
    "T48n2016_091:0911c14": "依心造。如此十地菩薩。以無作法身大智之",
    "T48n2016_091:0911c15": "力。隨所心念。莫不十方一時自在。皆悉知見。",
    "T48n2016_091:0911c16": "以普光明智為體。為智體無依。稱性遍周法",
    "T48n2016_091:0911c17": "界。與虛空量等。周滿十方世界。以無性智。",
    "T48n2016_091:0911c18": "大用隨念。以不忘失智。隨念皆成。以具總別",
    "T48n2016_091:0911c19": "智。總別同異。成壞俱作。以廣狹大小自在智。",
    "T48n2016_091:0911c20": "化通無礙。以與一切眾生同體智。能變一切",
    "T48n2016_091:0911c21": "眾生境界。純為淨土之剎。以自他無二智。一",
    "T48n2016_091:0911c22": "身而作多身。多身而作一身。以法身無大小",
    "T48n2016_091:0911c23": "離量之智。能以毛孔廣容佛剎。以等虛空無",
    "T48n2016_091:0911c24": "邊無方之智。而一念現生。滿十方而無去來。",
    "T48n2016_091:0911c25": "以如響智。而能響應。對現。等眾生應形。以是",
    "T48n2016_091:0911c26": "具足圓滿福德智。而恒居妙剎。常與一切眾",
    "T48n2016_091:0911c27": "生同居。若非聖所加持力。而眾生不見。又問",
    "T48n2016_091:0911c28": "曰。云何見佛出興。答曰。當見自身。無身無",
    "T48n2016_091:0911c29": "心。無出無沒。無內無外。不動不寂。無思無",
    "T48n2016_091:0912a01": "求。世及出世。都無住處。無心所法。無心心法。",
    "T48n2016_091:0912a02": "心法無依。性無始末。以無依住智。說如斯法。",
    "T48n2016_091:0912a03": "教化眾生。皆令悟入。是名見佛出興。如光明",
    "T48n2016_091:0912a04": "覺品文殊師利頌云。世及出世見。一切皆超",
    "T48n2016_091:0912a05": "越。而能善知法。當成大光耀。若於一切智。發",
    "T48n2016_091:0912a06": "生迴向心。見心無所生。當獲大名稱。眾生無",
    "T48n2016_091:0912a07": "所生。亦復無有壞。若得如是知。當成無上道。",
    "T48n2016_091:0912a08": "又大乘大集經云。佛告賢護。如火未生。或",
    "T48n2016_091:0912a09": "時有人發如是言。我於今日。先滅是火。賢護。",
    "T48n2016_091:0912a10": "於意云何。彼人是語。為誠實不。賢護答言。不",
    "T48n2016_091:0912a11": "也世尊。佛告賢護。如是諸法。從本以來。畢竟",
    "T48n2016_091:0912a12": "無得。云何於今。乃作斯說。我能證知一切諸",
    "T48n2016_091:0912a13": "法。我能了達一切諸法。我能覺悟一切諸法。",
    "T48n2016_091:0912a14": "我能度脫一切眾生於生死中。此非正言。所",
    "T48n2016_091:0912a15": "以者何。彼法界中。本無諸法。亦無眾生。云何",
    "T48n2016_091:0912a16": "言度。但世諦中因緣度耳。故知心外無法。何",
    "T48n2016_091:0912a17": "所得耶。佛身無為。但隨緣現。如肇論云。放",
    "T48n2016_091:0912a18": "光云。佛如虛空。無去無來。應緣而現。無有",
    "T48n2016_091:0912a19": "方所。然則聖人之在天下也。寂寞虛無。無執",
    "T48n2016_091:0912a20": "無競。導而弗先。感而後應。譬猶幽谷之響。明",
    "T48n2016_091:0912a21": "鏡之像。對之不知其所以來。隨之罔識其所",
    "T48n2016_091:0912a22": "以往。恍焉而有。惚焉而亡。動而逾寂。隱而",
    "T48n2016_091:0912a23": "彌彰。出幽入冥。變化無常。其為稱也。因應",
    "T48n2016_091:0912a24": "而作。顯迹為生。息迹為滅。生名有餘。滅名",
    "T48n2016_091:0912a25": "無餘。然則有無之稱。本乎無名。無名之道。于",
    "T48n2016_091:0912a26": "何不名。是以聖人。居方而方。止圓而圓。在",
    "T48n2016_091:0912a27": "天而天。處人而人。原夫能天能人者。豈天",
    "T48n2016_091:0912a28": "人之所能哉。果以非天非人故。能天能人耳。",
    "T48n2016_091:0912a29": "是以明鏡無形。能現萬形。聖人無心。能應萬",
    "T48n2016_091:0912b01": "心。隱不韜光。顯不現迹。故論云。聖人寂怕",
    "T48n2016_091:0912b02": "無兆。隱顯同原。存不為有。亡不為無。何者。",
    "T48n2016_091:0912b03": "佛言。吾無生不生。雖生不生。無形不形。雖",
    "T48n2016_091:0912b04": "形不形。問。如來法身。即真心性。如來報身。",
    "T48n2016_091:0912b05": "依真而起。若如來化身。還有心否。答。若約",
    "T48n2016_091:0912b06": "體亦不離。若約事即分。如深密經云。曼殊",
    "T48n2016_091:0912b07": "室利菩薩復白佛言。世尊。如來化身。當言",
    "T48n2016_091:0912b08": "有心。為無心耶。佛告曼殊室利菩薩曰。善男",
    "T48n2016_091:0912b09": "子。非是有心亦非無心。何以故。無自依心",
    "T48n2016_091:0912b10": "故。有依他心故。問。經云菩薩關閉一切",
    "T48n2016_091:0912b11": "諸惡趣門者。夫一切眾生。隨自心業。各受苦",
    "T48n2016_091:0912b12": "報。所以經偈云。假使百千劫。所作業不亡。",
    "T48n2016_091:0912b13": "因緣會遇時。果報還自受。云何菩薩能關",
    "T48n2016_091:0912b14": "一切惡趣門。答。只約自心常開。六識門。何",
    "T48n2016_091:0912b15": "曾暫閉。日夜計校。緣想一切不善事。遍諸境",
    "T48n2016_091:0912b16": "界。念念恒造生死地獄。經云。集起心想。名",
    "T48n2016_091:0912b17": "為地獄。若能觀自心識性無所有。即是開善",
    "T48n2016_091:0912b18": "趣門。若不起心想。即是閉惡趣門。若得自在",
    "T48n2016_091:0912b19": "智現前。即現身生五道。入地獄餓鬼畜生等",
    "T48n2016_091:0912b20": "界。救苦眾生。故禪門中立無念為宗。以為",
    "T48n2016_091:0912b21": "要學。故經偈云。勤念於無念。佛法不難得。何",
    "T48n2016_091:0912b22": "謂不難得。以無念故。萬境不生。當處解脫。若",
    "T48n2016_091:0912b23": "有念起。非獨開惡趣之門。二十五有。一時俱",
    "T48n2016_091:0912b24": "現。故知萬質皆從念異。十二之類縱橫。千差",
    "T48n2016_091:0912b25": "盡逐想生。八萬之門競起。如信心銘云。眼",
    "T48n2016_091:0912b26": "若不睡。諸夢自除。心若不異。萬法一如。以",
    "T48n2016_091:0912b27": "諸法無體。從自心生。心若不生。外境常寂。故",
    "T48n2016_091:0912b28": "云萬法本閑而人自鬧。所以肇論云。是以聖",
    "T48n2016_091:0912b29": "人。乘真心以履順。則無滯而不通。審一氣以",
    "T48n2016_091:0912c01": "觀化。故所遇而順適。無滯而不通。故能渾",
    "T48n2016_091:0912c02": "雜致。純所遇而順適。則觸物而一。如此則萬",
    "T48n2016_091:0912c03": "象雖殊。而不能自異。不能自異。故知象非真",
    "T48n2016_091:0912c04": "象。象非真象。則雖象而非象。然則物我同根。",
    "T48n2016_091:0912c05": "是非一氣。潛微幽隱。殆非群情之所盡。故知",
    "T48n2016_091:0912c06": "乘一心而履踐。則何往而不真如。稟一氣而",
    "T48n2016_091:0912c07": "化行。則何物而不順。如莊子云。天地一氣。",
    "T48n2016_091:0912c08": "而能萬化。老子云。天得一以清。地得一以",
    "T48n2016_091:0912c09": "寧。神得一以靈。萬物得一以生。故聖人以",
    "T48n2016_091:0912c10": "一真心而觀萬境。則所遇而順適。觸物而冥",
    "T48n2016_091:0912c11": "一矣。是知諸法無體。緣假相依。似有差殊。不",
    "T48n2016_091:0912c12": "能自異。何者。長無長相。且自不言我長。短無",
    "T48n2016_091:0912c13": "短相。亦自不言我短。皆是隨念計度分別。遍",
    "T48n2016_091:0912c14": "計執著情生。則知萬物本虛。即象而無象也。",
    "T48n2016_091:0912c15": "問。如上所說。眾生自心造業。自受苦報。又",
    "T48n2016_091:0912c16": "云何說。代一切眾生苦。答。約古德釋代苦",
    "T48n2016_091:0912c17": "有七意。一起悲意樂。事未必能。二修諸苦行。",
    "T48n2016_091:0912c18": "能與物為增上緣。即名代苦。三留惑潤生。受",
    "T48n2016_091:0912c19": "有苦身。為物說法。令不造惡。因亡果喪。即名",
    "T48n2016_091:0912c20": "代苦。四若見眾生造無間業。當受大苦。無畏",
    "T48n2016_091:0912c21": "方便。要須斷命自墮地獄。令彼脫苦。五由初",
    "T48n2016_091:0912c22": "發心。常處惡道。乃至飢世身為大魚。即名為",
    "T48n2016_091:0912c23": "代。六大願與苦。皆同真性。今以即真之大願。",
    "T48n2016_091:0912c24": "潛至即真之苦。七法界為身。自他無異。眾生",
    "T48n2016_091:0912c25": "受苦。即是菩薩。初唯意樂。次二為緣。次二實",
    "T48n2016_091:0912c26": "代。後二理觀。然約有緣。方能代耳。還原觀云。",
    "T48n2016_091:0912c27": "普代眾生受苦德者。謂菩薩修諸行法。不為",
    "T48n2016_091:0912c28": "自身。但欲廣益群生。怨親平等。普令斷惡。備",
    "T48n2016_091:0912c29": "修萬行。速證菩提。又是菩薩。本行菩薩道時。",
    "T48n2016_091:0913a01": "大悲大願。以身為質。於三惡趣。救贖一切受",
    "T48n2016_091:0913a02": "苦眾生。要令得樂。盡未來際。心無退屈。不於",
    "T48n2016_091:0913a03": "眾生希望毛髮報恩之心也。經頌云。廣大悲",
    "T48n2016_091:0913a04": "雲遍一切。捨身無量等剎塵。以昔劫海修諸",
    "T48n2016_091:0913a05": "行。令此世界無諸垢。謂眾生妄執念念遷流。",
    "T48n2016_091:0913a06": "名之為苦。菩薩教令了蘊空寂。自性本空。故",
    "T48n2016_091:0913a07": "言離苦。問曰。眾生無邊。苦業亦無邊。云何",
    "T48n2016_091:0913a08": "菩薩而能代受。答曰。菩薩代眾生受苦者。由",
    "T48n2016_091:0913a09": "大悲方便力故。但以眾生妄執。不了業體。",
    "T48n2016_091:0913a10": "從妄而生。無由出苦。菩薩教令修行止觀兩",
    "T48n2016_091:0913a11": "門。心無暫替。因亡果喪苦無由生。但令不入",
    "T48n2016_091:0913a12": "三塗。名為代眾生受苦也。是以三界生死之",
    "T48n2016_091:0913a13": "苦者。皆是眾生妄受。以不了根塵無性。本末",
    "T48n2016_091:0913a14": "常空。於畢竟無中。執成究竟之有。因茲貪",
    "T48n2016_091:0913a15": "取。結業受生。於無量劫來受輪迴苦。無明所",
    "T48n2016_091:0913a16": "罩莫省莫知。菩薩於是垂大悲心。愍茲顛倒。",
    "T48n2016_091:0913a17": "說性空之法藥。破情有之病根。則達苦無生。",
    "T48n2016_091:0913a18": "不造惡業。知諸受互起。能破惑因。妄受之苦",
    "T48n2016_091:0913a19": "既空。對治之樂自絕。所以先德云。苦是樂。樂",
    "T48n2016_091:0913a20": "是苦。只箇修行斷門戶。亦無苦。亦無樂。本來",
    "T48n2016_091:0913a21": "自性無繩索。以茲妙悟。入一際門。遂得人法",
    "T48n2016_091:0913a22": "俱空。不為心境所縛。當處解脫。永出苦源。豈",
    "T48n2016_091:0913a23": "非代苦。乎。又經云。說法是大神變。能令即",
    "T48n2016_091:0913a24": "凡成聖。變禍為祥。於地獄火輪之中。踊淨剎",
    "T48n2016_091:0913a25": "蓮臺之上。豈非神變耶。問。一切境界。因心",
    "T48n2016_091:0913a26": "分別。若有分別。即屬無明。故云。無心分別。一",
    "T48n2016_091:0913a27": "切法正。有心分別。一切法邪。諸佛如來。已斷",
    "T48n2016_091:0913a28": "無明。無有心相。云何能知真俗差別之境。名",
    "T48n2016_091:0913a29": "一切種智。答。以法無自體故。即分別無分",
    "T48n2016_091:0913b01": "別。以體不礙緣故。無分別即分別。如起信論",
    "T48n2016_091:0913b02": "云。自體顯照故。名為覺者。謂有難言。若無別",
    "T48n2016_091:0913b03": "體。何能普現眾生心行。故答云。自體顯現。如",
    "T48n2016_091:0913b04": "珠有光。自照珠體。珠體喻心。光喻於智。心之",
    "T48n2016_091:0913b05": "體性。即諸法性。照諸法時。是自照耳。故論文",
    "T48n2016_091:0913b06": "甚分明。然論中問曰。虛空無邊故。世界無邊。",
    "T48n2016_091:0913b07": "世界無邊故。眾生無邊。眾生無邊故。心行差",
    "T48n2016_091:0913b08": "別亦復無邊。如是境界。不可分劑。難知難解。",
    "T48n2016_091:0913b09": "若無明斷。無有心想。云何能了。名一切種智。",
    "T48n2016_091:0913b10": "答曰。一切境界。本來一心。離於想念。以眾生",
    "T48n2016_091:0913b11": "妄見境界。故心有分劑。以妄起想念。不稱法",
    "T48n2016_091:0913b12": "性。故不能決了。諸佛如來。離於見想。無所不",
    "T48n2016_091:0913b13": "遍。心真實故。即是諸法之性。自體顯照一切",
    "T48n2016_091:0913b14": "妄法。有大智用。無量方便。隨諸眾生。所應得",
    "T48n2016_091:0913b15": "解。皆能開示種種法義。是故得名一切種智。",
    "T48n2016_091:0913b16": "釋云。心真實故。則是諸法之性。佛心離想。體",
    "T48n2016_091:0913b17": "一心原。離妄想故。名心真實。體一心故。為諸",
    "T48n2016_091:0913b18": "法性。是則佛心為諸妄法之體。一切妄法皆",
    "T48n2016_091:0913b19": "是佛一心相。相現於自體。自體照其相。如",
    "T48n2016_091:0913b20": "是了知。有何為難。故能自體顯照一切妄法。",
    "T48n2016_091:0913b21": "是謂無所見故無所不見之由也。鈔云。以內",
    "T48n2016_091:0913b22": "迷真理。識外見塵故。於如量之境。不能隨順",
    "T48n2016_091:0913b23": "種種知也。如人動目。天地傾搖。故不能如實",
    "T48n2016_091:0913b24": "知也。是知心海波停。萬像齊鑒。澄潭浪起。諸",
    "T48n2016_091:0913b25": "境皆昏。",
    "T48n2016_091:0913b26": "宗鏡錄卷第九十一",
    "T48n2016_091:0913b27": "　　　　　　戊申歲分司大藏都監開板"
}