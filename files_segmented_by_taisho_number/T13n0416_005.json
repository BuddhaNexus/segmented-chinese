{
    "T13n0416_005:0892a15": "大乘大集經賢護分卷第五",
    "T13n0416_005:0892a17": "隋天竺三藏闍那崛多譯",
    "T13n0416_005:0892a18": "13 現前三昧中十法品現前三昧中十法品第十三",
    "T13n0416_005:0892a19": "爾時，世尊復告賢護菩薩言：「賢護！若有比丘",
    "T13n0416_005:0892a20": "樂欲修習此三昧者，先當思惟彼無相想；既",
    "T13n0416_005:0892a21": "思惟已，我慢不生。「賢護！除慢高已，心意泰然，",
    "T13n0416_005:0892a22": "遠離眾相。爾時即應為他宣說如是三昧，不",
    "T13n0416_005:0892a23": "應起諍。是中云何名為諍也？所謂妄想、誹毀，",
    "T13n0416_005:0892a24": "即謗於空名為諍也。賢護！是故，彼比丘以無",
    "T13n0416_005:0892a25": "諍故，當能修學、為他宣說此三昧也。「賢護！有",
    "T13n0416_005:0892a26": "諸善男子、善女人，若欲修學、為他解釋此三",
    "T13n0416_005:0892a27": "昧者，應當具足成就十法，然後為他解斯三",
    "T13n0416_005:0892a28": "昧。何等為十？所謂：一者、彼諸善男子、善女人",
    "T13n0416_005:0892a29": "先摧我慢，起恭敬心；二者、知恩不忘，心常念",
    "T13n0416_005:0892b01": "報；三者、心無倚著，亦無嫉妬；四者、除斷疑惑",
    "T13n0416_005:0892b02": "及諸障礙；五者、深信不壞，繫念思惟；六者、精",
    "T13n0416_005:0892b03": "進勤求，經行無倦；七者、常行乞食，不受別請；",
    "T13n0416_005:0892b04": "八者、少欲知足，調伏諸根；九者、正信甚深無",
    "T13n0416_005:0892b05": "生法忍；十者、常念：『誰所有是三昧？』即於彼師",
    "T13n0416_005:0892b06": "生諸佛想，然後修習如是三昧。賢護！是為彼",
    "T13n0416_005:0892b07": "善男子、善女人具足如上十種法已，應當修",
    "T13n0416_005:0892b08": "習如是三昧、亦令他人受持、讀誦。「如是行者",
    "T13n0416_005:0892b09": "當得八事。何等為八？一者、畢竟清淨，於諸禁",
    "T13n0416_005:0892b10": "戒無毀犯故；二者、知見清淨，智慧和合，不與",
    "T13n0416_005:0892b11": "餘相應故；三者、智慧清淨，更不復受諸後有",
    "T13n0416_005:0892b12": "故；四者、施與清淨，不願一切諸行果報故；五",
    "T13n0416_005:0892b13": "者、多聞清淨，既聞法已畢竟不忘故；六者、精",
    "T13n0416_005:0892b14": "進清淨，於一切時求佛菩提故；七者、遠離清",
    "T13n0416_005:0892b15": "淨，於一切名利不染著故；八者、不退清淨，當",
    "T13n0416_005:0892b16": "得阿耨多羅三藐三菩提初不動搖故。賢護！",
    "T13n0416_005:0892b17": "是為彼善男子、善女人所獲八法也。」爾時，世",
    "T13n0416_005:0892b18": "尊為重明此義，以說偈曰：",
    "T13n0416_005:0892b19": "「智人不起有相想，　　亦當除慢及我心，",
    "T13n0416_005:0892b20": "於深忍中無取著，　　彼能速宣此三昧；",
    "T13n0416_005:0892b21": "空中本來滅諍根，　　涅槃無相大寂定，",
    "T13n0416_005:0892b22": "於佛無嫌不謗法，　　彼能速宣此三昧。",
    "T13n0416_005:0892b23": "智者不興妬嫉意，　　念佛知恩及法、僧，",
    "T13n0416_005:0892b24": "所生降伏無遷移，　　如是寂靜持三昧；",
    "T13n0416_005:0892b25": "無有嫉妬亦無疑，　　思惟深法真實信，",
    "T13n0416_005:0892b26": "精進不懈離諸欲，　　彼能如是得三昧。",
    "T13n0416_005:0892b27": "常行比丘乞食法，　　捨諸別請況求財，",
    "T13n0416_005:0892b28": "斷除垢染證真如，　　彼能如是得三昧。",
    "T13n0416_005:0892b29": "誰能有此三摩提？　　我應聽受廣流布，",
    "T13n0416_005:0892c01": "於教師所起佛想，　　彼能如是得三昧。",
    "T13n0416_005:0892c02": "若人修行此三昧，　　當具功德超世間，",
    "T13n0416_005:0892c03": "彼應速受八種法，　　稱諸佛心淨無垢。",
    "T13n0416_005:0892c04": "持戒清淨無有邊、　　三昧菩提及勝見，",
    "T13n0416_005:0892c05": "彼能清淨諸有中、　　住以最妙功德聚。",
    "T13n0416_005:0892c06": "智慧清淨不受有，　　布施離垢入無為，",
    "T13n0416_005:0892c07": "得彼多聞未曾忘，　　其為智人功德藏。",
    "T13n0416_005:0892c08": "勇猛精進得菩提，　　於世名利不貪染，",
    "T13n0416_005:0892c09": "若諸智者善行此，　　彼入無上深妙禪。」",
    "T13n0416_005:0892c10": "14 不共功德品大集經賢護分不共功德品第十四",
    "T13n0416_005:0892c11": "爾時，世尊復告賢護菩薩摩訶薩言：「賢護！彼",
    "T13n0416_005:0892c12": "諸菩薩摩訶薩復當成就十八不共法。何等",
    "T13n0416_005:0892c13": "名為不共法也？所謂如來初成阿耨多羅三藐",
    "T13n0416_005:0892c14": "三菩提乃至般涅槃，於其中間如來所有三",
    "T13n0416_005:0892c15": "業智慧為首，一切身業隨智慧行、一切口業",
    "T13n0416_005:0892c16": "隨智慧行、一切意業隨智慧行；又，諸如來知",
    "T13n0416_005:0892c17": "見過去無有障礙、知見未來無有障礙、知見",
    "T13n0416_005:0892c18": "現在無有障礙；又，諸如來所為無有錯誤、言",
    "T13n0416_005:0892c19": "無漏失、意無忘念、無別異想、常在三昧、無不",
    "T13n0416_005:0892c20": "知已捨；又，諸如來意欲無減、精進無減、禪定",
    "T13n0416_005:0892c21": "無減、智慧無減、解脫無減、解脫知見無減。賢",
    "T13n0416_005:0892c22": "護！是為如來十八不共法，彼菩薩摩訶薩當",
    "T13n0416_005:0892c23": "應修習、具足成滿。",
    "T13n0416_005:0892c24": "「復次，賢護！若菩薩摩訶薩成就具足甚深",
    "T13n0416_005:0892c25": "難見、攝受正法、即欲宣說是三昧者，應當",
    "T13n0416_005:0892c26": "更受十種勝法。何等為十？所謂如來十力。",
    "T13n0416_005:0892c27": "云何十力？賢護！是中如來是處非處力者，",
    "T13n0416_005:0892c28": "如來於諸處非處事，能以正智如實知故。賢",
    "T13n0416_005:0892c29": "護！如是，處非處事，如來能以正智如實知",
    "T13n0416_005:0893a01": "者，此則如來處非處力。如來得此力已知",
    "T13n0416_005:0893a02": "真實處，於大眾中作師子吼、轉大梵輪——昔",
    "T13n0416_005:0893a03": "所未轉——若有沙門、婆羅門，若天、若梵、若魔、若",
    "T13n0416_005:0893a04": "人，一切世間終無有能如是轉者。賢護！是",
    "T13n0416_005:0893a05": "為如來第一智力，菩薩摩訶薩應當修學、具",
    "T13n0416_005:0893a06": "足成滿。",
    "T13n0416_005:0893a07": "「復次，賢護！是中如來一切至處道力者，如來",
    "T13n0416_005:0893a08": "於一切處道差別，皆以正智如實知故。賢護！",
    "T13n0416_005:0893a09": "如是，一切至處道事如來能以正智如實知",
    "T13n0416_005:0893a10": "者，此則如來至處道力也。如來得此力已知",
    "T13n0416_005:0893a11": "真實處，於大眾中作師子吼、轉大梵輪——昔所",
    "T13n0416_005:0893a12": "未轉——若諸世間沙門、婆羅門、若天、若梵、若魔、",
    "T13n0416_005:0893a13": "若人，終無有能如是轉者。賢護！是為如來第",
    "T13n0416_005:0893a14": "二智力，菩薩摩訶薩應當修學、具足成滿。「復",
    "T13n0416_005:0893a15": "次，賢護！是中如來世間種種界力者，如來於",
    "T13n0416_005:0893a16": "世間種種諸界無量差別，能以正智如實知",
    "T13n0416_005:0893a17": "故。賢護！如是，世間種種界事如來皆以正智",
    "T13n0416_005:0893a18": "如實知者，此則如來世間界力也。如來得此",
    "T13n0416_005:0893a19": "力已知真實處，於大眾中作師子吼、轉大梵",
    "T13n0416_005:0893a20": "輪——昔所未轉——若諸世間沙門、婆羅門、若天、若",
    "T13n0416_005:0893a21": "梵、若魔、若人，終無有能如斯轉者。賢護！是為",
    "T13n0416_005:0893a22": "如來第三智力，菩薩摩訶薩應當修學、具足",
    "T13n0416_005:0893a23": "成滿。",
    "T13n0416_005:0893a24": "「復次，賢護！是中如來心行力者，如來於諸眾",
    "T13n0416_005:0893a25": "生種種心行無量差別，皆以正智如實知故。",
    "T13n0416_005:0893a26": "賢護！如是，眾生種種心行無量差別如來能",
    "T13n0416_005:0893a27": "以正智如實知者，此則如來知心行力也。如",
    "T13n0416_005:0893a28": "來得此力已知真實處，於大眾中作師子吼、",
    "T13n0416_005:0893a29": "轉大梵輪——昔所未轉——若諸世間沙門、婆羅門、",
    "T13n0416_005:0893b01": "若天、若梵、若魔、若人，終無有能如是轉者。賢",
    "T13n0416_005:0893b02": "護！是為如來第四智力，菩薩摩訶薩應當修",
    "T13n0416_005:0893b03": "學、具足成滿。",
    "T13n0416_005:0893b04": "「復次，賢護！如來知眾生諸根差別力者，如來",
    "T13n0416_005:0893b05": "於眾生諸根種種差別皆以正智如實知故。",
    "T13n0416_005:0893b06": "賢護！如是，眾生諸根種種差別如來皆以正",
    "T13n0416_005:0893b07": "智如實知者，是則如來諸根差別力也。如來",
    "T13n0416_005:0893b08": "得此力已知真實處，於大眾中作師子吼、轉",
    "T13n0416_005:0893b09": "大梵輪——昔所未轉——若諸世間沙門、婆羅門、若",
    "T13n0416_005:0893b10": "天、若梵、若魔、若人，終無有能如是轉者。賢護！",
    "T13n0416_005:0893b11": "是為如來第五智力，菩薩摩訶薩應當修學、",
    "T13n0416_005:0893b12": "具足成滿。",
    "T13n0416_005:0893b13": "「復次，賢護！是中如來禪定力者，如來於一切",
    "T13n0416_005:0893b14": "禪定解脫、三昧生起煩惱及以滅除，斯以正",
    "T13n0416_005:0893b15": "智如實知故。賢護！如是，一切禪定解脫、三摩",
    "T13n0416_005:0893b16": "跋提生起煩惱乃至清淨，如來皆以正智如",
    "T13n0416_005:0893b17": "實知者，是則如來禪定力也。如來得已知真",
    "T13n0416_005:0893b18": "正處，於大眾中作師子吼、轉大梵輪——先所未",
    "T13n0416_005:0893b19": "轉——若彼世間沙門、婆羅門、若天、若梵、若魔、若",
    "T13n0416_005:0893b20": "人，終無有能如是轉者。賢護！是為如來第六",
    "T13n0416_005:0893b21": "智力，菩薩摩訶薩應當修學、具足成滿。",
    "T13n0416_005:0893b22": "「復次，賢護！如來業力者，如來於彼一切諸業",
    "T13n0416_005:0893b23": "種種差別，及彼未來和合得報亦無量差別，",
    "T13n0416_005:0893b24": "如來斯以正智如實知故。賢護！如是諸業種",
    "T13n0416_005:0893b25": "種差別、未來得果亦復差別，如來皆以正智",
    "T13n0416_005:0893b26": "如實知者，斯則如來知業力也。如來得已知",
    "T13n0416_005:0893b27": "真實處，於大眾中作師子吼、轉大梵輪——先所",
    "T13n0416_005:0893b28": "未轉——若彼世間若沙門、婆羅門、若天、若梵、若",
    "T13n0416_005:0893b29": "魔、若人，終無有能如斯轉者。賢護！是為如來",
    "T13n0416_005:0893c01": "第七業力，菩薩摩訶薩應當修學、具足成滿。",
    "T13n0416_005:0893c02": "「復次，賢護！如來天眼力者，如來常以清淨天",
    "T13n0416_005:0893c03": "眼過於人眼見彼未來諸眾生輩死此生彼，",
    "T13n0416_005:0893c04": "其所受身或美、或醜、或善、或惡，所得諸色或",
    "T13n0416_005:0893c05": "好、或惡、或妙、或麁，或生善道、或生惡趣，又見",
    "T13n0416_005:0893c06": "眾生所作諸業或善、或惡。有諸眾生具身惡",
    "T13n0416_005:0893c07": "業、具口惡業、具意惡業、訶罵聖人、誹謗正法、",
    "T13n0416_005:0893c08": "壞和合僧，具足如是諸惡業故，身壞命終生",
    "T13n0416_005:0893c09": "於惡道；又，諸眾生具身善業、具口善業、具意",
    "T13n0416_005:0893c10": "善業、恭敬聖人、尊重正法、供養眾僧，具行如",
    "T13n0416_005:0893c11": "是諸善業故，命終得生人天善趣；如是等事",
    "T13n0416_005:0893c12": "皆如實知。賢護！如來以淨天眼見諸眾生死",
    "T13n0416_005:0893c13": "此生彼，乃至命終生於天上，是則如來生死",
    "T13n0416_005:0893c14": "智力。得是力已知真實處，於大眾中作師子",
    "T13n0416_005:0893c15": "吼、轉大梵輪——昔所未轉——若彼世間若沙門、婆",
    "T13n0416_005:0893c16": "羅門、若天、若梵、若魔、若人，終無有能若斯轉",
    "T13n0416_005:0893c17": "者。賢護！是為如來第八智力，菩薩摩訶薩應",
    "T13n0416_005:0893c18": "當修學、具足成滿。",
    "T13n0416_005:0893c19": "「復次，賢護！如來宿命智力者，如來能以諸宿",
    "T13n0416_005:0893c20": "命智知於過去諸宿命事，所謂眾生生此死",
    "T13n0416_005:0893c21": "彼，或於一處初受一生，或二、或三、或五、或十、或",
    "T13n0416_005:0893c22": "百、或千，乃至或受無量百生、無量千生、無量百",
    "T13n0416_005:0893c23": "千生，如是，乃至無量轉劫、無量定劫、無量轉",
    "T13n0416_005:0893c24": "不轉劫等皆如實知。又，於彼所生趣如是處、",
    "T13n0416_005:0893c25": "如是家、如是種姓、如是名字、如是相貌、如是",
    "T13n0416_005:0893c26": "生中、如是服食、如是所作、如是善惡、如是憂",
    "T13n0416_005:0893c27": "喜、如是苦樂，乃至若干壽命等亦如實知。又，",
    "T13n0416_005:0893c28": "於某處捨彼身已復生某處、如是身相、如是",
    "T13n0416_005:0893c29": "所說、如是所經，乃至壽命諸過去事皆悉知",
    "T13n0416_005:0894a01": "故。賢護！如來能以種種無量諸宿命智知彼",
    "T13n0416_005:0894a02": "眾生宿命所經，始自一生及無量生，乃至壽命",
    "T13n0416_005:0894a03": "諸過去事如實知者，是則如來宿命智力也。",
    "T13n0416_005:0894a04": "得是力已，處大眾中作師子吼、轉大梵輪——昔",
    "T13n0416_005:0894a05": "所未轉——若彼世間沙門、婆羅門、若天、若梵、若",
    "T13n0416_005:0894a06": "魔、若人，終無有能若斯轉者。賢護！是為如來",
    "T13n0416_005:0894a07": "第九智力，菩薩摩訶薩應當修學、具足成滿。",
    "T13n0416_005:0894a08": "「復次，賢護！如來漏盡力者，如來能盡一切諸",
    "T13n0416_005:0894a09": "有，無復諸漏。心慧解脫自覺法已，是故唱言：",
    "T13n0416_005:0894a10": "『我生已盡，梵行已立，所作已辦，不受後有。』賢",
    "T13n0416_005:0894a11": "護！如來如是能盡諸漏，心慧明脫自證知故，",
    "T13n0416_005:0894a12": "故言：『我生已盡，乃至不受後有。』如實知者，是",
    "T13n0416_005:0894a13": "則如來漏盡智力也。如來得已，處大眾中作",
    "T13n0416_005:0894a14": "師子吼、轉大梵輪——昔所未轉——若彼世間沙門、",
    "T13n0416_005:0894a15": "婆羅門、若天、若梵、若魔、若人，終無有能若斯",
    "T13n0416_005:0894a16": "轉者。賢護！是為如來第十智力，菩薩摩訶薩",
    "T13n0416_005:0894a17": "當應修學、具足成滿。「賢護！若諸菩薩摩訶薩",
    "T13n0416_005:0894a18": "讀誦、受持、思惟、修習是三昧者，則能攝受如",
    "T13n0416_005:0894a19": "來十力也。」爾時，世尊為重明此義，以偈頌",
    "T13n0416_005:0894a20": "曰：",
    "T13n0416_005:0894a21": "「十八不共等覺法、　　十力明智諸佛同，",
    "T13n0416_005:0894a22": "菩薩修習此妙禪，　　自然成就斯二種。」",
    "T13n0416_005:0894a23": "15 隨喜功德品大集經賢護分隨喜功德品第十五",
    "T13n0416_005:0894a24": "爾時，世尊復告賢護菩薩言：「賢護！若菩薩摩",
    "T13n0416_005:0894a25": "訶薩具足成就四隨喜故，即當得斯現前三",
    "T13n0416_005:0894a26": "昧，速疾成滿阿耨多羅三藐三菩提。「何等名",
    "T13n0416_005:0894a27": "為四種隨喜也？所謂彼菩薩摩訶薩應作如",
    "T13n0416_005:0894a28": "是念：『如彼過去一切諸如來、應供、等正覺，各",
    "T13n0416_005:0894a29": "於往昔行菩薩時，皆因隨喜得是三昧，因三",
    "T13n0416_005:0894b01": "昧故具足多聞，由多聞故速疾成就阿耨多",
    "T13n0416_005:0894b02": "羅三藐三菩提；如我今日亦應如是，依因隨",
    "T13n0416_005:0894b03": "喜得是三昧，因三昧故具足多聞，由多聞故",
    "T13n0416_005:0894b04": "速得成就無上菩提。』賢護！是為菩薩摩訶薩",
    "T13n0416_005:0894b05": "第一隨喜功德聚也。「賢護！彼菩薩摩訶薩復",
    "T13n0416_005:0894b06": "應如是念：『如彼當來一切諸如來、應供、等正",
    "T13n0416_005:0894b07": "覺行菩薩時，皆因隨喜得是三昧，因此三昧",
    "T13n0416_005:0894b08": "故具足多聞，由多聞故速疾成就阿耨多羅",
    "T13n0416_005:0894b09": "三藐三菩提；如我今日亦應如是，當因隨喜",
    "T13n0416_005:0894b10": "得是三昧，歸憑三昧求滿多聞，由多聞故速",
    "T13n0416_005:0894b11": "疾成彼無上菩提。』賢護！是為菩薩摩訶薩第",
    "T13n0416_005:0894b12": "二隨喜功德聚也。「賢護！是菩薩摩訶薩復應",
    "T13n0416_005:0894b13": "如是念：『而今現在無量無邊阿僧祇諸世界",
    "T13n0416_005:0894b14": "中一切諸如來、應供、等正覺，各於往昔行菩",
    "T13n0416_005:0894b15": "薩時，亦因隨喜得是三昧，因是三昧具足多",
    "T13n0416_005:0894b16": "聞，由多聞故現皆得成無上菩提；然我今日",
    "T13n0416_005:0894b17": "亦應隨喜，乃至為欲速成無上菩提故。』賢護！",
    "T13n0416_005:0894b18": "是為菩薩第三隨喜功德聚也。「復次，賢護！彼",
    "T13n0416_005:0894b19": "菩薩摩訶薩復應如是念：『我今已得仰學三",
    "T13n0416_005:0894b20": "世一切諸如來本於過去行菩薩時，皆因隨",
    "T13n0416_005:0894b21": "喜得是三昧，皆因三昧具足多聞，皆由多聞",
    "T13n0416_005:0894b22": "而得成佛；今我以此隨喜功德願與一切眾",
    "T13n0416_005:0894b23": "生共之，同生隨喜、同獲三昧、同具多聞、同悉",
    "T13n0416_005:0894b24": "成就阿耨多羅三藐三菩提。』賢護！是為菩薩",
    "T13n0416_005:0894b25": "摩訶薩第四隨喜功德聚也。「復次，賢護！而彼",
    "T13n0416_005:0894b26": "菩薩既得成就如是隨喜、如是三昧、如是多",
    "T13n0416_005:0894b27": "聞、如是速疾成就菩提，以是功德悉與眾生，",
    "T13n0416_005:0894b28": "共同迴向阿耨多羅三藐三菩提。如是功德",
    "T13n0416_005:0894b29": "難可稱量，我今為汝略開少分，汝宜諦聽，善",
    "T13n0416_005:0894c01": "思念之。「賢護！譬如有人定壽百歲，身輕氣猛、",
    "T13n0416_005:0894c02": "行駿若飛。是人生已便即能行一世界，先行",
    "T13n0416_005:0894c03": "東方盡世界邊；如是次第行於南、西、北方、四",
    "T13n0416_005:0894c04": "維、上、下，周旋十方窮極地際。賢護！於意云何？",
    "T13n0416_005:0894c05": "假使有人聰明出世、善通算術，能計是人所",
    "T13n0416_005:0894c06": "行地界道路近遠、長短耶？」賢護白言：「不也。」「又",
    "T13n0416_005:0894c07": "能稱量耶？」「不也。」「又能觀察耶？」「不也。」「亦能思",
    "T13n0416_005:0894c08": "惟耶？」「不也。世尊！」「賢護！且置初行。即使是人滿",
    "T13n0416_005:0894c09": "足百年，速疾往返遍至十方無量世界，彼明",
    "T13n0416_005:0894c10": "算人復能知否？」賢護報言：「不也，世尊！彼明",
    "T13n0416_005:0894c11": "算人尚不能知初時所行地界近遠，云何能",
    "T13n0416_005:0894c12": "計是人一世盡力飛行周遍十方無數世界",
    "T13n0416_005:0894c13": "道路由旬其數多少？若欲的知，唯獨世尊及",
    "T13n0416_005:0894c14": "大弟子舍利弗與彼不退諸大菩薩等乃能知",
    "T13n0416_005:0894c15": "耳。」佛告賢護：「如是如是。我今語汝，若有善男",
    "T13n0416_005:0894c16": "子、善女人起信敬心，於彼風行壯人所經世",
    "T13n0416_005:0894c17": "界盛滿珍寶持用奉獻十方諸佛，其所獲福",
    "T13n0416_005:0894c18": "雖曰極多，然尚不如隨喜三昧功德少分。何",
    "T13n0416_005:0894c19": "以故？賢護！由彼菩薩摩訶薩修此三昧、具足",
    "T13n0416_005:0894c20": "如上四大隨喜，迴向阿耨多羅三藐三菩提，",
    "T13n0416_005:0894c21": "為求多聞成正覺故。賢護！以是因緣，持彼施",
    "T13n0416_005:0894c22": "福望前隨喜所獲功德，百分不及一、千分不",
    "T13n0416_005:0894c23": "及一、百千萬分不及一、億百千分不及一，乃",
    "T13n0416_005:0894c24": "至算數譬喻所不能及。「賢護！汝今當知諸菩",
    "T13n0416_005:0894c25": "薩等隨喜迴向所得功德，是故，我今更為汝",
    "T13n0416_005:0894c26": "說菩薩隨喜功德少分，汝宜諦聽也。賢護！我",
    "T13n0416_005:0894c27": "念往昔過於無量無邊阿僧祇劫，爾時有佛",
    "T13n0416_005:0894c28": "號師子意如來、應供、等正覺、明行足、善逝、世間",
    "T13n0416_005:0894c29": "解、無上士、調御丈夫、天人師、佛、世尊，出現於",
    "T13n0416_005:0895a01": "世。賢護！時此世界閻浮提中，人民熾盛，多饒",
    "T13n0416_005:0895a02": "財寶，豐樂安隱，甚可愛樂。賢護！爾時，此閻浮",
    "T13n0416_005:0895a03": "提其地弘廣，具足一萬八千由旬；其間城郭",
    "T13n0416_005:0895a04": "聚落乃有一萬八千，一切皆以七寶所成；其",
    "T13n0416_005:0895a05": "城縱廣十二由旬，於諸城內城別皆有九",
    "T13n0416_005:0895a06": "億民家。「賢護！",
    "T13n0416_005:0895a07": "爾時大城名曰賢作，城中居民有六十億，彼",
    "T13n0416_005:0895a08": "城即是師子意如來現生處也。賢護！爾時，師",
    "T13n0416_005:0895a09": "子意如來初會說法，有九十億人證阿羅漢",
    "T13n0416_005:0895a10": "果；過七日已，於第二會復有九十億人得阿",
    "T13n0416_005:0895a11": "羅漢果；過第二會，第三會中復有九十億人",
    "T13n0416_005:0895a12": "得阿羅漢果；過三會已，復有九十億人咸從",
    "T13n0416_005:0895a13": "他方而來大集——悉是清淨諸菩薩眾——自後彼",
    "T13n0416_005:0895a14": "佛恒有無量阿僧祇諸聲聞眾。「賢護！爾時，人",
    "T13n0416_005:0895a15": "民行十善業，如彼未來彌勒佛世教諸眾生",
    "T13n0416_005:0895a16": "具足成就十種業行。爾時，人壽八萬四千，如",
    "T13n0416_005:0895a17": "彌勒時人壽無異。「賢護！時彼大城有轉輪王",
    "T13n0416_005:0895a18": "名曰勝遊，如法治世，具足七寶——所謂金輪寶、",
    "T13n0416_005:0895a19": "象寶、馬寶、摩尼寶、女寶、長者寶、主兵寶，是為",
    "T13n0416_005:0895a20": "七寶——滿足千子，身相端嚴，成就威雄，降伏怨",
    "T13n0416_005:0895a21": "敵。彼王所統盡世界邊，不用刀兵，亦無威迫，",
    "T13n0416_005:0895a22": "無所稅斂，眾具自然。時勝遊王詣師子意如",
    "T13n0416_005:0895a23": "來、應供、等正覺所，頂禮尊足，然後退坐。「爾時，",
    "T13n0416_005:0895a24": "師子意如來知勝遊王渴仰心已，即為廣宣",
    "T13n0416_005:0895a25": "現前三昧。時彼王既聞如是三昧，深自慶幸，",
    "T13n0416_005:0895a26": "發隨喜心，以一把寶奉散佛上。彼王緣此隨",
    "T13n0416_005:0895a27": "喜善根，命終之後還生閻浮，為彼王子名曰",
    "T13n0416_005:0895a28": "梵德，復紹王位，如法治化。彼佛滅後，於正法",
    "T13n0416_005:0895a29": "中有一比丘其名曰寶，聰明精進，常為四眾",
    "T13n0416_005:0895b01": "宣揚廣說如是經典。「賢護！爾時，彼梵德王於",
    "T13n0416_005:0895b02": "比丘所聞三昧已，得深淨信、起隨喜心，持上",
    "T13n0416_005:0895b03": "妙衣——價直百千——覆比丘上。賢護！又，梵德王從",
    "T13n0416_005:0895b04": "比丘所聞三昧已，即發阿耨多羅三藐三菩",
    "T13n0416_005:0895b05": "提心，為愛法故，捨家出家，剃除鬚髮，被服袈",
    "T13n0416_005:0895b06": "裟。是時亦有百千人眾成就信心，即隨彼王",
    "T13n0416_005:0895b07": "法服出家，亦為如是三昧經故。「時彼梵德比",
    "T13n0416_005:0895b08": "丘與彼百千諸比丘眾，經八千歲供養承事",
    "T13n0416_005:0895b09": "彼寶比丘無有疲倦，終不能得如是三昧，唯",
    "T13n0416_005:0895b10": "除一聞。聞已隨喜，具以四種隨喜功德迴向",
    "T13n0416_005:0895b11": "阿耨多羅三藐三菩提，如初隨喜如是廣行。",
    "T13n0416_005:0895b12": "「然後梵德比丘及百千眾，緣此善根尋得值",
    "T13n0416_005:0895b13": "遇六萬八千諸佛、世尊，凡所生處常得為眾",
    "T13n0416_005:0895b14": "頒宣廣說如是三昧。彼王比丘因彼善根，復",
    "T13n0416_005:0895b15": "更值遇六萬八千億數諸佛，如是次第種諸",
    "T13n0416_005:0895b16": "善根得此三昧，具足圓滿助菩提法已，尋得",
    "T13n0416_005:0895b17": "成就阿耨多羅三藐三菩提，號曰堅固精進",
    "T13n0416_005:0895b18": "如來、應供、等正覺、明行足、善逝、世間解、無上士、",
    "T13n0416_005:0895b19": "調御丈夫、天人師、佛、世尊。而彼百千諸比丘",
    "T13n0416_005:0895b20": "眾得此三昧，亦能成就助道法故，皆已成於",
    "T13n0416_005:0895b21": "阿耨多羅三藐三菩提，名曰堅勇如來、應供、",
    "T13n0416_005:0895b22": "等正覺，復令無量百千眾生住於阿耨多羅",
    "T13n0416_005:0895b23": "三藐三菩提。「賢護！彼但耳聞尚獲如是，何況",
    "T13n0416_005:0895b24": "菩薩聞受三昧，讀誦、憶持、為他廣說、復勤思",
    "T13n0416_005:0895b25": "行而不得也？賢護！以此義故，諸菩薩等聞是",
    "T13n0416_005:0895b26": "三昧，誰不隨喜？誰不讀誦？誰不受持？誰不修",
    "T13n0416_005:0895b27": "習？誰不廣說？何以故？賢護！以彼菩薩聞是三",
    "T13n0416_005:0895b28": "昧即得成就助道法等，速疾成於阿耨",
    "T13n0416_005:0895b29": "多羅三藐三菩提故。「賢護！以是因緣，吾今語",
    "T13n0416_005:0895c01": "汝，若人正信淨心欲求阿耨多羅三藐三菩",
    "T13n0416_005:0895c02": "提者，要先至心求此三昧。菩薩若聞百由旬",
    "T13n0416_005:0895c03": "內有此甚深三昧經者，菩薩即應躬自往詣",
    "T13n0416_005:0895c04": "聽是經典；聞已，即應讀誦、受持、修習、思惟、為",
    "T13n0416_005:0895c05": "他廣說。「賢護！且置百由旬內當往聽受，又彼",
    "T13n0416_005:0895c06": "菩薩若聞二百由旬、三百、四百、五百，乃至千",
    "T13n0416_005:0895c07": "由旬內有是三昧在某都城、某聚落所，菩薩",
    "T13n0416_005:0895c08": "即應躬往聽受、習誦、受持。何以故？賢護！以是",
    "T13n0416_005:0895c09": "菩薩清淨信心，為求成就阿耨多羅三藐三",
    "T13n0416_005:0895c10": "菩提故。是故，菩薩不應起懈怠心、生懶惰心、起",
    "T13n0416_005:0895c11": "散亂心，當更發精進心、發猛利心，應當為是",
    "T13n0416_005:0895c12": "三昧速至千由旬所，乃至但得聞是三昧，何",
    "T13n0416_005:0895c13": "況讀誦、受持、思惟、解說？何以故？賢護！以是三",
    "T13n0416_005:0895c14": "昧能攝一切助道法故。「復次，賢護！是中若有",
    "T13n0416_005:0895c15": "菩薩以純淨心為求菩提，應當往詣千由旬",
    "T13n0416_005:0895c16": "所。為聽如是三昧法時，菩薩應當承事供養",
    "T13n0416_005:0895c17": "彼說法師，一切眾具悉皆奉上，常當隨逐法",
    "T13n0416_005:0895c18": "師而行——或時一年、或復二年、或十、二十、或經",
    "T13n0416_005:0895c19": "百年，乃至盡壽隨逐法師，不得捨離——乃至但",
    "T13n0416_005:0895c20": "求聞是三昧，何況能得讀誦、受持、思惟義理、",
    "T13n0416_005:0895c21": "為他解釋？如是，菩薩隨法師時，當捨自心諸",
    "T13n0416_005:0895c22": "所為事，常當隨順彼阿闍梨法師意行，謹心",
    "T13n0416_005:0895c23": "承事不得違教，起尊敬心及重愛心，除捨一",
    "T13n0416_005:0895c24": "切無愛敬事，於法師所發善知識想，乃至當",
    "T13n0416_005:0895c25": "起如諸佛心。「賢護！彼菩薩於是法師阿闍梨",
    "T13n0416_005:0895c26": "所能生如是敬愛心已，若當不得讀誦、受持、",
    "T13n0416_005:0895c27": "思惟廣說，乃至聽聞是三昧者，終無是事——唯",
    "T13n0416_005:0895c28": "除往昔誹謗如是甚深經典，業時已熟，定墮惡",
    "T13n0416_005:0895c29": "道，業不淨耳。「復次，賢護！假彼菩薩或欲須離",
    "T13n0416_005:0896a01": "彼法師者，常當知恩、常當念恩、常當報恩。何",
    "T13n0416_005:0896a02": "以故？賢護！以是法師宣講因緣，令斯經典久",
    "T13n0416_005:0896a03": "住不沒。",
    "T13n0416_005:0896a04": "「復次，賢護！若有菩薩為是三昧尚當應往千",
    "T13n0416_005:0896a05": "由旬處，況復隨近城都、國邑、聚落、空處或山",
    "T13n0416_005:0896a06": "野中而當不往聽受、讀誦、思惟義理、為他廣",
    "T13n0416_005:0896a07": "說也？「復次，賢護！我今語汝，若有菩薩為三昧",
    "T13n0416_005:0896a08": "故即能往至千由旬所乃至不得聞是三昧，",
    "T13n0416_005:0896a09": "而彼菩薩雖復不得聞是三昧，於是法中念",
    "T13n0416_005:0896a10": "求善根，當發精進，莫即懈惰。汝應當知，如是",
    "T13n0416_005:0896a11": "之人則為已得不退轉於阿耨多羅三藐三",
    "T13n0416_005:0896a12": "菩提，何況聽聞、受持、讀誦、思惟修習、為他廣",
    "T13n0416_005:0896a13": "宣？「賢護！汝今當觀彼菩薩輩聞此三昧已而",
    "T13n0416_005:0896a14": "能受持、思惟、修行，即得爾許大功德聚；乃至",
    "T13n0416_005:0896a15": "求已不能得聞，亦當具足幾大善根。若聞不",
    "T13n0416_005:0896a16": "聞，皆為已住不退轉地，畢竟成就阿耨多",
    "T13n0416_005:0896a17": "羅三藐三菩提，何況聞已讀誦、受持、思惟",
    "T13n0416_005:0896a18": "修習、廣為他說，亦令多人聞已誦持、修習、思",
    "T13n0416_005:0896a19": "惟、熾然流布也？」爾時，世尊為重明此義，以偈",
    "T13n0416_005:0896a20": "頌曰：",
    "T13n0416_005:0896a21": "「我念過去有如來，　　號師子意人中上，",
    "T13n0416_005:0896a22": "彼時有王為眾首，　　親往詣佛求三昧。",
    "T13n0416_005:0896a23": "時大智王得聞已，　　歡喜遍滿不可宣，",
    "T13n0416_005:0896a24": "以手持寶奉散之，　　供養人尊師子意。",
    "T13n0416_005:0896a25": "內心思惟發是言：　　『我今歸依無上覺，",
    "T13n0416_005:0896a26": "為諸世間作饒益，　　唯願善說三摩提。』",
    "T13n0416_005:0896a27": "時王興建此業已，　　捨身還生於彼宮，",
    "T13n0416_005:0896a28": "尋得值遇寶比丘，　　大德名聞滿十方。",
    "T13n0416_005:0896a29": "彼聞比丘善說時，　　心生歡喜無稱量，",
    "T13n0416_005:0896b01": "即以勝妙眾寶服，　　答彼比丘為菩提。",
    "T13n0416_005:0896b02": "復與數千眾出家，　　供養承事彼比丘，",
    "T13n0416_005:0896b03": "經歷滿於八千歲，　　為求如是三昧故。",
    "T13n0416_005:0896b04": "彼唯一說不再宣，　　聞受深妙如大海，",
    "T13n0416_005:0896b05": "爾時心智都無倦，　　求此如實勝寂禪。",
    "T13n0416_005:0896b06": "彼輩如是修行已，　　值遇諸佛大威雄，",
    "T13n0416_005:0896b07": "具滿六萬有八千，　　其間亦聞此三昧。",
    "T13n0416_005:0896b08": "餘世供養復承事，　　六萬八千億世尊，",
    "T13n0416_005:0896b09": "所聞深妙悉隨喜，　　斯由師子如來故。",
    "T13n0416_005:0896b10": "彼王如是具修行，　　終得成佛號堅進，",
    "T13n0416_005:0896b11": "教化眾生無量數，　　所在生死皆遠塵；",
    "T13n0416_005:0896b12": "從王出家數千眾，　　亦同得佛名堅勇，",
    "T13n0416_005:0896b13": "德聲遍滿於十方，　　聞三昧名證大覺。",
    "T13n0416_005:0896b14": "何況復能為他說，　　不染著彼諸世界？",
    "T13n0416_005:0896b15": "當更廣顯妙思惟，　　若斯三昧諸佛演。",
    "T13n0416_005:0896b16": "若知三昧百由旬，　　為求菩提詣彼聽，",
    "T13n0416_005:0896b17": "於言教中莫辭倦，　　聞者功德不可量。",
    "T13n0416_005:0896b18": "若至於彼不得聞，　　尚獲若干諸福聚，",
    "T13n0416_005:0896b19": "何況聞已思說者？　　唯當速求此三昧。",
    "T13n0416_005:0896b20": "當念彼具梵德人，　　親近承事勿生厭，",
    "T13n0416_005:0896b21": "誰比丘所有此經，　　即當詣彼修供養。」",
    "T13n0416_005:0896b22": "16 覺寤品大集經賢護分覺寤品第十六",
    "T13n0416_005:0896b23": "爾時，世尊復告賢護菩薩言：「賢護！我念往昔",
    "T13n0416_005:0896b24": "過多無量阿僧祇劫有佛出世，名薩遮那摩",
    "T13n0416_005:0896b25": "如來、應供、等正覺，十號具足。時有比丘名曰",
    "T13n0416_005:0896b26": "和輪，於佛滅後稱揚廣說是三昧經。我於",
    "T13n0416_005:0896b27": "爾時為大國王，一心專求是妙三昧，即於夢",
    "T13n0416_005:0896b28": "中聞有告言是三昧處。既覺寤已，遂便躬詣",
    "T13n0416_005:0896b29": "比丘師所求是三昧，因請法師剃髮出家，為",
    "T13n0416_005:0896c01": "求聽受是三昧故。躬用承事和輪法師備經",
    "T13n0416_005:0896c02": "三萬有六千歲，天魔障蔽竟不得聞。」時佛復",
    "T13n0416_005:0896c03": "告諸比丘、比丘尼、優婆塞、優婆夷言：「我今語",
    "T13n0416_005:0896c04": "汝，汝等當應急疾聽受是三昧王，無得賒遲、",
    "T13n0416_005:0896c05": "亦無忘失，善承事師，無令失所。求是三昧，以",
    "T13n0416_005:0896c06": "得為期，若經一劫乃至百千不生懈心，無不",
    "T13n0416_005:0896c07": "得也。「賢護！若人一心求是三昧，常隨逐師，不",
    "T13n0416_005:0896c08": "得遠離，當設供養——所謂湯藥、飲食、衣服、床敷、",
    "T13n0416_005:0896c09": "種種眾具、及以一切金、銀、珍寶，凡是資用盡",
    "T13n0416_005:0896c10": "奉於師，無所愛惜——如其自無，乞求而與，趣得",
    "T13n0416_005:0896c11": "三昧，勿生厭心。「賢護！且置如斯尋常供具。夫",
    "T13n0416_005:0896c12": "求法者，師若有須，乃至應當自割其身、肌膚、",
    "T13n0416_005:0896c13": "肢體供奉於師；師若須命尚無愛惜，況餘外",
    "T13n0416_005:0896c14": "物而不奉師？「賢護！其求法者，承事法師將護",
    "T13n0416_005:0896c15": "隨順，其事若此。又，承事師如奴隨主、如臣事",
    "T13n0416_005:0896c16": "君，事師亦爾。斯人如是疾得三昧，得三昧已",
    "T13n0416_005:0896c17": "當念憶持，常念師恩、恒思報答。「賢護！是三昧",
    "T13n0416_005:0896c18": "寶不易可聞，正使有人過百千劫但求聞名",
    "T13n0416_005:0896c19": "尚不得聞，何況聞已書寫、誦持、轉復為他分",
    "T13n0416_005:0896c20": "別說也？「賢護！假使恒河沙數諸佛世界盛滿",
    "T13n0416_005:0896c21": "珍寶，持以行檀，其福雖多，猶亦不如聞此經",
    "T13n0416_005:0896c22": "名、書寫一偈所獲功德無可校量。」爾時，世",
    "T13n0416_005:0896c23": "尊為重明此義，以偈頌曰：",
    "T13n0416_005:0896c24": "「我念過去無量時，　　具足數滿六千歲，",
    "T13n0416_005:0896c25": "常隨法師不蹔捨，　　初不聞是三昧名。",
    "T13n0416_005:0896c26": "有佛厥號為至誠，　　時彼比丘名和輪，",
    "T13n0416_005:0896c27": "其於世尊滅度後，　　比丘廣說是三昧。",
    "T13n0416_005:0896c28": "我時為彼天下王，　　夢中聞告三昧處，",
    "T13n0416_005:0896c29": "和輪比丘常宣轉，　　王當聽受是妙經。",
    "T13n0416_005:0897a01": "從夢寤已即推求，　　躬詣比丘請三昧，",
    "T13n0416_005:0897a02": "遂捨王位而出家，　　恭敬供養不暫休。",
    "T13n0416_005:0897a03": "經歷三萬六千年，　　但願得逢彼宣流，",
    "T13n0416_005:0897a04": "常為天魔來固擾，　　終竟未果一聽聞。",
    "T13n0416_005:0897a05": "是故，比丘、比丘尼、　　諸優婆塞、優婆夷，",
    "T13n0416_005:0897a06": "吾故誡汝此誠言：　　汝當趣持是三昧。",
    "T13n0416_005:0897a07": "其欲敬承彼法師，　　若經一劫及多劫，",
    "T13n0416_005:0897a08": "備奉藥湯、諸妙膳，　　求聞如是三昧經；",
    "T13n0416_005:0897a09": "又辦億數眾衣服、　　床敷、燈燭及諸珍，",
    "T13n0416_005:0897a10": "精勤如是不覺疲，　　為聽如是妙三昧。",
    "T13n0416_005:0897a11": "比丘自無當乞奉，　　乃至身命無悋情，",
    "T13n0416_005:0897a12": "何況餘物有惜心？　　如是求者得三昧。",
    "T13n0416_005:0897a13": "受恩常念思報恩，　　智人聞已應廣說，",
    "T13n0416_005:0897a14": "億那由劫專精求，　　斯妙三昧爾乃聞。",
    "T13n0416_005:0897a15": "假使恒沙諸世界，　　盛滿珍寶用行檀，",
    "T13n0416_005:0897a16": "能於是中說一偈，　　此人功德過於彼。",
    "T13n0416_005:0897a17": "正言宣說一偈者，　　過於諸劫那由他，",
    "T13n0416_005:0897a18": "何況聞已能廣傳？　　斯人功德不可說。",
    "T13n0416_005:0897a19": "若人樂行於菩提，　　當為一切求是法，",
    "T13n0416_005:0897a20": "必能正覺無上道，　　聞已安住斯定中。」",
    "T13n0416_005:0897a21": "17 囑累品大集經賢護分囑累品第十七",
    "T13n0416_005:0897a22": "爾時，世尊告賢護菩薩言：「賢護！是故，彼善男",
    "T13n0416_005:0897a23": "子有淨信者，常當精勤聽此三昧；既聞受已，",
    "T13n0416_005:0897a24": "讀誦、總持、思惟其義、廣為世間分別演說、宜",
    "T13n0416_005:0897a25": "善書寫安置藏中。所以者何？賢護！於我滅後",
    "T13n0416_005:0897a26": "當來之世，有諸菩薩摩訶薩輩淨信心者，為",
    "T13n0416_005:0897a27": "眾生故當求多聞；求多聞故當詣諸方聽受",
    "T13n0416_005:0897a28": "正法。賢護！是故，彼諸善男子有欲樂者、具足",
    "T13n0416_005:0897b01": "信心者、攝受正法者、愛樂正法者、總持修多",
    "T13n0416_005:0897b02": "羅者，為如是等廣宣說故、以如來力加持故，",
    "T13n0416_005:0897b03": "書寫如是大乘經典，以如來印印封之已，然",
    "T13n0416_005:0897b04": "後安置於匣藏中。「賢護！是中何等為如來印？",
    "T13n0416_005:0897b05": "所謂一切諸行無造、無作。無造作者，未曾有",
    "T13n0416_005:0897b06": "無為、無相、無想、無依、無攝、無取、無住。一切諸行",
    "T13n0416_005:0897b07": "盡，苦因盡；有盡，一切煩惱盡。無生、無滅，無道、",
    "T13n0416_005:0897b08": "無道果，一切諸聖無有覆藏，愚癡所毀、智者",
    "T13n0416_005:0897b09": "所稱、巧者能受。」如來、世尊說此經時，無量眾",
    "T13n0416_005:0897b10": "生皆於阿耨多羅三藐三菩提種諸善根。彼",
    "T13n0416_005:0897b11": "恒河沙等諸佛世界有無量阿僧祇諸菩薩",
    "T13n0416_005:0897b12": "摩訶薩眾，皆從本國發來至此，咸為聽受是",
    "T13n0416_005:0897b13": "三昧者，彼輩皆得不退轉於阿耨多羅三藐",
    "T13n0416_005:0897b14": "三菩提。時此三千大千世界一切大地六種",
    "T13n0416_005:0897b15": "震動——所謂動、大動、等遍動，涌、大涌、等遍",
    "T13n0416_005:0897b16": "涌，起、大起、等遍起，震、大震、等遍震，吼、大吼",
    "T13n0416_005:0897b17": "等、遍吼，覺、大覺、等遍覺——乃至邊涌中沒、中涌",
    "T13n0416_005:0897b18": "邊沒，時此世界如是大動。",
    "T13n0416_005:0897b19": "爾時，世尊告尊者摩訶迦葉、尊者舍利弗、尊",
    "T13n0416_005:0897b20": "者目揵連、尊者阿難，及賢護菩薩、寶德離車",
    "T13n0416_005:0897b21": "子、商主長者、星德長者子、偉德摩納、水天長",
    "T13n0416_005:0897b22": "者等五百人眾，并餘諸天、世人四部眾等言：",
    "T13n0416_005:0897b23": "「迦葉！我今以是三大阿僧祇劫修成阿耨多羅",
    "T13n0416_005:0897b24": "三藐三菩提法付囑汝等，如是等義一切世",
    "T13n0416_005:0897b25": "間所不能信。何以故？如來所說修多羅最勝",
    "T13n0416_005:0897b26": "微妙、第一甚深，於當來世能與一切眾生阿",
    "T13n0416_005:0897b27": "耨多羅三藐三菩提。是故，我今慇懃囑汝，汝",
    "T13n0416_005:0897b28": "當聽受、汝當讀誦、汝當憶持、汝當思惟、汝當",
    "T13n0416_005:0897c01": "修行、汝當開發、汝當廣宣、汝當解釋、汝當盡",
    "T13n0416_005:0897c02": "善、汝當流布勿令斷絕。「復次，阿難！若有諸",
    "T13n0416_005:0897c03": "善男子、善女人念欲修習此三昧經者、欲讀",
    "T13n0416_005:0897c04": "誦者、欲受持者、欲思惟者、欲開示者、欲廣說",
    "T13n0416_005:0897c05": "者，當應令他生正信故、令他讀誦故、令他受",
    "T13n0416_005:0897c06": "持故、令他思惟故、令他開示故、令他廣說故。",
    "T13n0416_005:0897c07": "我今為彼安住大乘諸善男子、善女人輩廣",
    "T13n0416_005:0897c08": "開發已，當如是學，常當念我如斯教勅。」爾時，",
    "T13n0416_005:0897c09": "世尊說是經已，尊者摩訶迦葉、舍利弗、大目",
    "T13n0416_005:0897c10": "揵連、阿難，自餘一切諸大聲聞，及彼賢護、寶",
    "T13n0416_005:0897c11": "德、善商主、星德、偉德、水天長者等五百優婆塞",
    "T13n0416_005:0897c12": "眾，及彼從十方他佛國土諸來菩薩摩訶薩",
    "T13n0416_005:0897c13": "眾，乃至一切天、龍、鬼神、人非人等，聞如來說，",
    "T13n0416_005:0897c14": "皆大歡喜，奉教修行。",
    "T13n0416_005:0897c15": "賢護菩薩所問經卷第五"
}