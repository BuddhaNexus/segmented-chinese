{
    "X86n1607_002:0592c16": "居士分燈錄卷下",
    "X86n1607_002:0592c18": "雲間　心空　朱時恩　輯",
    "X86n1607_002:0592c19": "同郡　心岫　王元瑞　閱",
    "X86n1607_002:0592c20": "李端愿(達觀曇頴禪師法嗣)",
    "X86n1607_002:0592c21": "節使李端愿。兒時在舘舍常閱禪書。長雖婚宦。然篤",
    "X86n1607_002:0592c22": "志祖道。遂於後圃築室類蘭若。邀曇頴禪師處之。朝",
    "X86n1607_002:0592c23": "夕咨參。至忘寢食。頴一日視愿曰。非示現力。豈致爾",
    "X86n1607_002:0592c24": "耶。柰無箇所入何。愿問曰。天堂地獄。畢竟是有是無。",
    "X86n1607_002:0593a01": "頴曰。諸佛向無中說有。眼見空華。太尉就有裏尋無。",
    "X86n1607_002:0593a02": "手[搘-日+且]水月。堪笑眼前。見牢獄不避心外。聞天堂欲生",
    "X86n1607_002:0593a03": "殊。不知忻怖在心。善惡成境。太尉但了自心。自然無",
    "X86n1607_002:0593a04": "惑。曰。心如何了。曰。善惡都莫思量。曰。不思量後。心歸",
    "X86n1607_002:0593a05": "何所。曰。且請太尉歸宅。又問。人死。心歸何處。曰。未知",
    "X86n1607_002:0593a06": "生。焉知死。曰。生則端愿已知。曰。生從何來。愿擬議。頴",
    "X86n1607_002:0593a07": "揕其胸曰。祇在這裏。思量箇甚麼。曰。會也。曰。作麼生",
    "X86n1607_002:0593a08": "會。曰。只知貪程。不覺蹉路。頴拓開曰。百年一夢。今朝",
    "X86n1607_002:0593a09": "方省。愿說偈曰。三十八歲。懵然無知。及其有知。何異",
    "X86n1607_002:0593a10": "無知。滔滔汴水。隱隱隋堤。師其歸矣。箭浪東馳。",
    "X86n1607_002:0593a11": "贊曰。有知無知。木馬夜嘶。",
    "X86n1607_002:0593a12": "趙抃(佛慧法泉禪師法嗣)",
    "X86n1607_002:0593a13": "趙抃。字悅道。自號知非子。晝之所為。夜必焚香告天。",
    "X86n1607_002:0593a14": "宋至和中為侍御。彈劾不避貴戚。居甞以一琴一鶴",
    "X86n1607_002:0593a15": "自隨。有僧上詩曰。須向維摩頂上行。嗣後擯去聲色。",
    "X86n1607_002:0593a16": "繫心宗教。從天鉢寺重元禪師問道。會佛慧法泉居",
    "X86n1607_002:0593a17": "衢之南禪。抃日參扣。泉未嘗容措一詞。後牧青州政",
    "X86n1607_002:0593a18": "事之餘。多宴坐。忽大雷震。即契悟作偈曰。默坐公堂",
    "X86n1607_002:0593a19": "虗隱几。心源不動湛如水。一聲霹靂頂門開。喚起從",
    "X86n1607_002:0593a20": "前自家底。舉頭蒼蒼喜復喜。剎剎塵塵無不是。中下",
    "X86n1607_002:0593a21": "之人不得聞。妙用神通而已矣。泉聞笑曰。趙悅道撞",
    "X86n1607_002:0593a22": "彩耳富。鄭公弼。初於宗門。未有所趣。抃勉之。書曰。抃",
    "X86n1607_002:0593a23": "思西方聖人教外別傳之法。不為中下根機之所設",
    "X86n1607_002:0593a24": "也。上智則頓悟而入。一得永得。愚者則迷。而不復千",
    "X86n1607_002:0593b01": "差萬別。惟佛與祖以心傳心。其利生接物。而不得已",
    "X86n1607_002:0593b02": "者。遂有棒喝拳指。揚眉瞬目。拈椎竪拂。語言文字種",
    "X86n1607_002:0593b03": "種方便。去聖逾遠。諸方學徒。忘本逐末。棄源隨波。滔",
    "X86n1607_002:0593b04": "滔皆是。斯所謂可憐憫者矣。抃不侫。去年秋。初在青",
    "X86n1607_002:0593b05": "州。因有所感。既已稍知本性無欠無餘。古人謂安樂",
    "X86n1607_002:0593b06": "法門。信不誣也。比蒙太傅侍中。俾求禪錄。抃素出恩",
    "X86n1607_002:0593b07": "紀。聞之喜快。不覺手舞而足蹈。伏惟執事。富貴如是",
    "X86n1607_002:0593b08": "之極。道德如是之盛。福壽康寧如是之備。退休閒逸",
    "X86n1607_002:0593b09": "如是之高。其所未甚留意者。如來一大事因緣而已。",
    "X86n1607_002:0593b10": "今茲又復於真性有所悟入。抃敢為賀於門下也。年",
    "X86n1607_002:0593b11": "七十二致仕歸三衢。與山僧野老往來無間。名所居",
    "X86n1607_002:0593b12": "為高齋。題偈曰。腰佩黃金已退藏。箇中消息也尋常。",
    "X86n1607_002:0593b13": "時人要識高齋老。只是柯村趙四郎。復曰。切忌錯認",
    "X86n1607_002:0593b14": "臨終遺泉書。曰非老師平日警誨。至此必不得力矣。",
    "X86n1607_002:0593b15": "遂徧辭親友。其子[山*几]問後事。抃厲聲叱之。少頃語如",
    "X86n1607_002:0593b16": "平時。趺坐而化。壽七十七。諡清獻。泉悼以偈曰。仕也",
    "X86n1607_002:0593b17": "邦為瑞。歸歟世作程。人間金粟去。天上玉樓成。慧劍",
    "X86n1607_002:0593b18": "無纖缺。氷壺徹底清。春風瀫水路。孤月照雲明。",
    "X86n1607_002:0593b19": "贊曰。霹靂頂門開。有麼有麼喚。起自家底作麼作麼。",
    "X86n1607_002:0593b20": "趙悅道撞彩。却較些子。雖然如是。放過則不可。扇子",
    "X86n1607_002:0593b21": "[跳-兆+孛]跳上三十三天。築著帝釋鼻孔。東海鯉魚打一棒。",
    "X86n1607_002:0593b22": "雨似盆傾。",
    "X86n1607_002:0593b23": "富弼(華嚴修顒禪師法嗣)",
    "X86n1607_002:0593b24": "富弼。字彥國。河南人。慶曆中。與文彥博竝相。封鄭國",
    "X86n1607_002:0593c01": "公。繇趙清獻策勵之。後晝夜精進。方鎮亳州。時聞修",
    "X86n1607_002:0593c02": "顒法席之盛。往質所疑。見顒登座。顧視如象王。回旋",
    "X86n1607_002:0593c03": "已微有得。因執弟子禮。請為入室。顒見即曰。相公已",
    "X86n1607_002:0593c04": "入來。富弼猶在外。弼聞汗流浹背。即大悟。尋以偈寄",
    "X86n1607_002:0593c05": "圓照本曰。一見顒公悟入深。因緣傳得老師心。江山",
    "X86n1607_002:0593c06": "千里雖云隔。目對靈光與妙音。又迎顒館於州治。咨",
    "X86n1607_002:0593c07": "以心法。別後答顒書有曰。弼遭遇和尚。即無始以來",
    "X86n1607_002:0593c08": "忘失事。一旦認得此後。定須拔出生死海。不是尋常",
    "X86n1607_002:0593c09": "恩。知雖盡力道斷道。不出也。每念古尊宿。始初在本",
    "X86n1607_002:0593c10": "師處。動是三二十年。少者亦是十數年。日夕侍奉。聞",
    "X86n1607_002:0593c11": "道聞法。方得透頂透底。却思弼兩次蒙和尚垂顧。共",
    "X86n1607_002:0593c12": "得兩箇月請益。更作聰明過人。能下得多少工夫。若",
    "X86n1607_002:0593c13": "非和尚巧設方便。著力摘發。何繇見箇涯岸。復寄書",
    "X86n1607_002:0593c14": "本曰。弼留心祖道。為日已久。常恨不遇明眼人開發。",
    "X86n1607_002:0593c15": "蒙陋昨幸守毫。與頴州接境。請得顒師下訪相聚。幾",
    "X86n1607_002:0593c16": "月以慈悲方便之力。令有悟處。會結夏逼日。四月初。",
    "X86n1607_002:0593c17": "遽且歸頴。其於揩磨淘汰。則殊未有功。衰病相。仍昏",
    "X86n1607_002:0593c18": "鈍難入。昔古靈師所謂不期臨老。得聞極則事見之。",
    "X86n1607_002:0593c19": "於弼今日矣。弼雖得法顒師。然本源繇老和尚而來。",
    "X86n1607_002:0593c20": "宗派甚的必須。亦欲成持。更望垂慈攝受。遠賜接引。",
    "X86n1607_002:0593c21": "未至令至。則為南嶽下龐蘊。百丈下裴休也。後奏署",
    "X86n1607_002:0593c22": "顒師。號顒上堂。謝語有曰。彼一期之悞。我亦將錯而",
    "X86n1607_002:0593c23": "就錯。弼作偈贊曰。萬木千花欲向榮。臥龍猶未出滄",
    "X86n1607_002:0593c24": "溟。彤雲彩霧呈嘉瑞。依舊南山一色青。",
    "X86n1607_002:0594a01": "文彥博字寬夫。介休人。歷事四朝。出入將相五十餘",
    "X86n1607_002:0594a02": "年。官至太師。封潞國公。守洛陽。日嘗致齋往龍安寺",
    "X86n1607_002:0594a03": "瞻禮聖像。忽見像壞墮地。略不加敬。但瞻視而出。旁",
    "X86n1607_002:0594a04": "有僧曰。何不作禮。博曰。像既壞。吾將何禮。僧曰。譬如",
    "X86n1607_002:0594a05": "官路土人。掘以為像。智者知路土。凡人謂像。生後來",
    "X86n1607_002:0594a06": "官。欲行。還將像填路。像本不生滅。路亦無新故。博聞",
    "X86n1607_002:0594a07": "之有省。以使相鎮北京時。與天鉢寺重元禪師善。一",
    "X86n1607_002:0594a08": "日元來謁別。博曰。師老矣。復何往。元曰。入滅去。博笑",
    "X86n1607_002:0594a09": "謂其戲語。躬自送之歸。與師弟言其道韻深穩。談笑",
    "X86n1607_002:0594a10": "有味。非常僧也。使人視之。果已坐脫。大驚嘆異。時方",
    "X86n1607_002:0594a11": "盛暑。香風襲人。久之闍維。烟色白瑩。舍利無數。博親",
    "X86n1607_002:0594a12": "往臨觀。執上所賜白瑠璃瓶。置座前祝曰。佛法果靈。",
    "X86n1607_002:0594a13": "願舍利填吾缾。言卒烟自空而降。布入瓶中。烟滅舍",
    "X86n1607_002:0594a14": "利如所願。博自是慕道益力。恨知之暮。專念阿彌陀",
    "X86n1607_002:0594a15": "佛。晨香夜坐。未嘗少懈。每發願曰。願我常精進。勤修",
    "X86n1607_002:0594a16": "一切善。願我了心宗。廣度諸含識。乃與淨嚴法師集",
    "X86n1607_002:0594a17": "十萬人為淨土會。如如居士有頌贊曰。知君膽氣大",
    "X86n1607_002:0594a18": "如天。願結西方十萬緣。不為一身求活計。大家齊上",
    "X86n1607_002:0594a19": "渡頭船。臨終安然念佛而化。壽九十二。",
    "X86n1607_002:0594a20": "歐陽修字永叔。廬陵人。初不信佛。嘉祐六年。為參知",
    "X86n1607_002:0594a21": "政事。兼譯經潤文。使既登二府。多病。嘗夢至一所。十",
    "X86n1607_002:0594a22": "人冠冕環坐。一人曰。參政安得至此。宜速返舍。修出",
    "X86n1607_002:0594a23": "門數步。復往問曰。君等豈非釋氏。所謂十王者耶。曰。",
    "X86n1607_002:0594a24": "然。因問。世人飯僧造經。果有益乎。曰。安得無。既窹。病",
    "X86n1607_002:0594b01": "良已。自是始生信心。居洛時。遊嵩山。却僕吏。放意而",
    "X86n1607_002:0594b02": "往。至一寺。修竹滿軒。風物鮮美。修休於殿內。旁有老",
    "X86n1607_002:0594b03": "僧閱經自若。修問。誦何經。曰。法華。修曰。古之高僧臨",
    "X86n1607_002:0594b04": "死生之際。類皆談笑脫去。何道致之。曰。定慧力耳。又",
    "X86n1607_002:0594b05": "問。今何寂寥無有。曰。古人念念定慧。臨終安得散亂。",
    "X86n1607_002:0594b06": "今人念念散亂。臨終安得定慧。修大嘆服。後以太子",
    "X86n1607_002:0594b07": "少師致仕。居頴州因頴守極。道修顒禪師德業。乃備",
    "X86n1607_002:0594b08": "饌延顒。既至。修遽問曰。浮圖之教何為者。顒乃欵論。",
    "X86n1607_002:0594b09": "指妙揮微。優游於華藏法界之都。從容於帝網明珠",
    "X86n1607_002:0594b10": "之內。修竦然曰。吾初不知佛書其妙至此。易簀時。召",
    "X86n1607_002:0594b11": "子弟切誡曰。吾生以文章名當世。力詆浮圖。今此衰",
    "X86n1607_002:0594b12": "殘。忽聞奧義。方將研究命也。柰何。汝等勉旃無蹈後",
    "X86n1607_002:0594b13": "悔。於是捐酒肉。徹聲色。灰心默坐。令老兵近寺。借華",
    "X86n1607_002:0594b14": "嚴經。讀至八卷。乃安坐而逝。",
    "X86n1607_002:0594b15": "范鎮字景仁。累官翰林學士。或問。鎮何以不信佛。鎮",
    "X86n1607_002:0594b16": "曰。爾必待我合掌膜拜。然後為信耶。黃庭堅一日過。",
    "X86n1607_002:0594b17": "鎮終日相對正身端坐。未嘗回顧。亦無倦色。鎮曰。吾",
    "X86n1607_002:0594b18": "二十年來。胸中未嘗起一思慮。二三年來。不甚觀書。",
    "X86n1607_002:0594b19": "若無賓客。終日獨坐。夜分方睡。雖兒曹歡呼。咫尺皆",
    "X86n1607_002:0594b20": "不聞。堅曰。公却是學佛作家。",
    "X86n1607_002:0594b21": "司馬光字君實。封溫國公。初不喜禪。自富韓問法於",
    "X86n1607_002:0594b22": "圓照。後忽有所契。范鎮以為譏光曰。吾豈謂天下無",
    "X86n1607_002:0594b23": "禪。但吾儒所聞。有不必捨我而從其書耳。後因鎮論",
    "X86n1607_002:0594b24": "空相。遂以詩戲曰。不須天女散。已解動禪心。鎮不納。",
    "X86n1607_002:0594c01": "復戲之曰。賤子悟已久。景仁今復迷。又曰。到岸何須",
    "X86n1607_002:0594c02": "筏。揮鋤不用金。浮雲任來往。明月在天心。作解禪六",
    "X86n1607_002:0594c03": "偈曰。忿怒如烈火。利欲如銛鋒。終朝長戚戚。是名阿",
    "X86n1607_002:0594c04": "鼻獄。顏回安陋巷。孟軻養浩然。富貴如浮雲。是名極",
    "X86n1607_002:0594c05": "樂國。孝弟通神明。忠信行蠻貊。積善降百祥。是名作",
    "X86n1607_002:0594c06": "因果。言為百世師。行為天下法。久久不可掩。是名不",
    "X86n1607_002:0594c07": "壞身。仁人之安宅。義人之正路。行之誠且久。是名光",
    "X86n1607_002:0594c08": "明藏。道義修一身。功德被萬物。為賢為大聖。是名佛",
    "X86n1607_002:0594c09": "菩薩。",
    "X86n1607_002:0594c10": "邵雍字堯夫。范陽人。居洛四十年。安貧樂道。冬不爐",
    "X86n1607_002:0594c11": "夏不扇。夜不就席者數年。有學佛吟曰。飽食豐衣不",
    "X86n1607_002:0594c12": "易過。日長時節柰愁何。求名壯歲投宣聖。怕死老年",
    "X86n1607_002:0594c13": "親釋迦。妄欲斷緣緣愈重。邀求去病病還多。長江一",
    "X86n1607_002:0594c14": "片平如練。幸自無風又起波。",
    "X86n1607_002:0594c15": "呂公著字晦叔。與司馬光竝相。光初不喜佛。著勸之",
    "X86n1607_002:0594c16": "曰。佛學心術簡要。掇其至要。而識之大率以正心。無",
    "X86n1607_002:0594c17": "念為宗。非必事事服習。為方外人也。光然之。一日帝",
    "X86n1607_002:0594c18": "從容問治道。遂及釋老。著問曰。堯舜知此道乎。帝曰。",
    "X86n1607_002:0594c19": "堯舜豈不知。著曰。堯舜知此。而惟以知人。安民為急。",
    "X86n1607_002:0594c20": "所以為堯舜也。屬纊時。雖子孫滿前。親朋遝至。初不",
    "X86n1607_002:0594c21": "談及身世事。",
    "X86n1607_002:0594c22": "贊曰。富鄭公嘗追念古尊宿。奉侍本師。動是三二十",
    "X86n1607_002:0594c23": "年。方得透頂透底。而自恨其請益日淺。此豈空腹高",
    "X86n1607_002:0594c24": "心。認鍮作金者哉。所謂研窮至理。以悟為則。生生居",
    "X86n1607_002:0595a01": "學地。而自鍛鍊者。殆其人矣。古德云。百尺竿頭須進",
    "X86n1607_002:0595a02": "步。十方世界是全身。予於鄭公。不能無低徊焉。",
    "X86n1607_002:0595a03": "又贊曰。文潞公歐陽永叔。范景仁司馬君實。邵堯夫。",
    "X86n1607_002:0595a04": "呂晦叔。皆焜燿史冊振世人豪也。乃考其生平。靡不",
    "X86n1607_002:0595a05": "洞明佛理。無異作家禪客。永叔始雖力排。終能開悟。",
    "X86n1607_002:0595a06": "又詎可與淺根者同日道哉。",
    "X86n1607_002:0595a07": "潘興嗣(黃龍慧南禪師法嗣)",
    "X86n1607_002:0595a08": "潘興嗣。字延之。南州人。初調德化縣。尉同郡許瑊。始",
    "X86n1607_002:0595a09": "拜江州守。嗣往見之瑊。不為禮。遂懷刺歸。竟不之官。",
    "X86n1607_002:0595a10": "問道於慧南。獲其印可。嘗曰。我清世之逸民。故自號",
    "X86n1607_002:0595a11": "清逸居士。當是時黃龍法道大振。四方學徒竭蹷恐",
    "X86n1607_002:0595a12": "後。雖自謂飽參者。至則撫然。就弟子之列。嗣問其故。",
    "X86n1607_002:0595a13": "南曰。父嚴則子孝。今日之訓。後日之範也。譬諸地隆",
    "X86n1607_002:0595a14": "者下之。窪者平之。彼將登於千仞之上。吾亦與之俱",
    "X86n1607_002:0595a15": "困。而極於九淵之下。吾亦與之俱伎。之窮則妄盡。而",
    "X86n1607_002:0595a16": "自釋也。又曰。姁之嫗之春夏之。所以生育也。霜之雪",
    "X86n1607_002:0595a17": "之秋冬之。所以成熟也。吾欲無言得乎。南又嘗以佛",
    "X86n1607_002:0595a18": "手．驢脚．生緣三語勘問學者。莫能契其旨。天下叢林",
    "X86n1607_002:0595a19": "目為黃龍三關。脫有詶者。南無可否。斂目危坐。人莫",
    "X86n1607_002:0595a20": "涯其意。嗣又問其故。南曰。已過關者。掉臂徑去。安知",
    "X86n1607_002:0595a21": "有關。吏從吏問可否。此未透關者也。嗣自嘉祐以來。",
    "X86n1607_002:0595a22": "公卿交薦章數十上。堅不就隱。居豫章東湖。琴書自",
    "X86n1607_002:0595a23": "娛。一日潛菴源來訪。見其拂琴次。源曰。老老大大。猶",
    "X86n1607_002:0595a24": "弄箇線索在。嗣曰。也要彈教響。源曰。也不少。嗣曰。知",
    "X86n1607_002:0595b01": "心能幾人。",
    "X86n1607_002:0595b02": "贊曰。覺範題公畵像云。毗盧無生之藏。震旦有道之",
    "X86n1607_002:0595b03": "器。談妙義借身為舌。擎大千以手為地。機鋒不減龐",
    "X86n1607_002:0595b04": "蘊。而解文字禪。行藏大類孺子。而值休明世。舒王疆",
    "X86n1607_002:0595b05": "之而不可。神考致之而不起。此天下士大夫所共。聞",
    "X86n1607_002:0595b06": "然公豈止於是而已哉。噫。豈止於是四箇字。分明畵",
    "X86n1607_002:0595b07": "出潘延之。",
    "X86n1607_002:0595b08": "張商英(兜率從悅禪師法嗣)",
    "X86n1607_002:0595b09": "張商英。字天覺。號無盡居士。童兒日記萬言年。十九",
    "X86n1607_002:0595b10": "應舉入京。道經向氏。先一夕向夢神告。明日接相公",
    "X86n1607_002:0595b11": "英至。向異之。遂妻以女。一日遊僧舍。見藏經裝演嚴",
    "X86n1607_002:0595b12": "麗。怫然曰。我孔聖之書。乃不及胡人。歸坐書室。吟哦",
    "X86n1607_002:0595b13": "至三鼓。向氏曰。夜深何不睡去。英遂以前意對曰。正",
    "X86n1607_002:0595b14": "此著無佛論。向氏應聲曰。既是無佛何論之有。須著",
    "X86n1607_002:0595b15": "有佛論始得。英疑其言。乃止。後訪一同列。見佛龕前",
    "X86n1607_002:0595b16": "維摩經。信手探閱。到此病非地大。亦不離地大處。輒",
    "X86n1607_002:0595b17": "嘆曰。胡人之言亦能爾耶。遂借歸閱次。向氏問。讀何",
    "X86n1607_002:0595b18": "書。曰。維摩經。曰。可熟讀此經。然後著無佛論也。英悚",
    "X86n1607_002:0595b19": "然異其言。於是深信佛乘。留心祖道。元祐七年。漕江",
    "X86n1607_002:0595b20": "西。首謁東林總。總詰英所。得見與己符合。因印可之。",
    "X86n1607_002:0595b21": "且曰。吾有得法弟子住玉溪。可與語。暨英按部過分",
    "X86n1607_002:0595b22": "寧。諸禪迓之。先致敬玉溪。最後問兜率從悅。悅為人",
    "X86n1607_002:0595b23": "短小。英曾見龔德莊說其聰明可人。乃曰。聞師聰敏。",
    "X86n1607_002:0595b24": "善文章。悅笑曰。運使失却一隻眼也。從悅。臨濟九世",
    "X86n1607_002:0595c01": "孫。若以聰敏對運使論文章政。如運使對從悅論禪",
    "X86n1607_002:0595c02": "也。英默識之。乃遊兜率。悅謂首座曰。張運使過此。吾",
    "X86n1607_002:0595c03": "當深錐痛劄。若肯回頭。則吾門幸甚。座曰。今之士大",
    "X86n1607_002:0595c04": "夫受人取奉慣。恐其惡發。別生事也。悅曰。正使煩惱。",
    "X86n1607_002:0595c05": "祇退得我院也。別無事。英與語至更深。論及宗門事。",
    "X86n1607_002:0595c06": "悅曰。東林既印可運使。運使於佛祖言教。有少疑否。",
    "X86n1607_002:0595c07": "曰。比看傳燈錄尊宿機緣。惟疑香嚴獨脚頌德山托",
    "X86n1607_002:0595c08": "鉢話。悅曰。既於此有疑。其餘則是心思意解。何嘗至",
    "X86n1607_002:0595c09": "大安樂境界。且如巖頭言末後句。是有耶。是無耶。曰。",
    "X86n1607_002:0595c10": "有。悅大笑。歸方丈閉却門。英一夜睡不穩。至五更下",
    "X86n1607_002:0595c11": "床。趯翻溺器。忽大省。發喜甚。即扣方丈門曰。已捉得",
    "X86n1607_002:0595c12": "賊了也。悅曰。贓在甚麼處。英無語。悅曰。都運且去。來",
    "X86n1607_002:0595c13": "日相見。翼日。遂獻頌曰。鼓寂鐘沉托鉢回。巖頭一拶語",
    "X86n1607_002:0595c14": "如雷。果然只得三年活。莫是遭他授記來。悅曰。參禪",
    "X86n1607_002:0595c15": "祇為命根不斷。依語生解。如是之說。公已深悟。然至",
    "X86n1607_002:0595c16": "極微細處。使人不覺不知。墮在區宇。乃作頌證之曰。",
    "X86n1607_002:0595c17": "等閑行處。步步皆如。雖居聲色。寧滯有無。一心靡異。",
    "X86n1607_002:0595c18": "萬法非殊。休分體用。莫擇精麤。臨機不礙。應物無拘。",
    "X86n1607_002:0595c19": "是非情盡。凡聖皆除。誰得誰失。何親何疎。拈頭作尾。",
    "X86n1607_002:0595c20": "指實為虗。翻身魔界。轉脚邪塗。了無逆順。不犯工夫。",
    "X86n1607_002:0595c21": "悅室中。嘗設三語以驗學者。一曰。撥草瞻風。祇圖見",
    "X86n1607_002:0595c22": "性。即今上人性在甚麼處。二曰。識得自性。方脫生死。",
    "X86n1607_002:0595c23": "眼光落地時作麼生脫。三曰。脫得生死。便知去處。四",
    "X86n1607_002:0595c24": "大分離向甚麼處去。英各答之頌。一曰。陰森夏木杜",
    "X86n1607_002:0596a01": "鵑鳴。日破浮雲宇宙清。莫對曾參問曾晳。從來孝子",
    "X86n1607_002:0596a02": "諱爺名。二曰。人間鬼使符來取。天上花冠色正萎。好",
    "X86n1607_002:0596a03": "箇轉身時節子。莫教閻老等閑知。三曰。鼓合東村李",
    "X86n1607_002:0596a04": "大妻。西風曠野淚沾衣。碧蘆紅蓼江南岸。却作張三",
    "X86n1607_002:0596a05": "坐釣磯。未幾悅入滅。英拜相奏。諡真寂。出知河南府。",
    "X86n1607_002:0596a06": "圓悟克勤謁之。於荊南劇談華嚴旨要。曰。華嚴現量",
    "X86n1607_002:0596a07": "境界。理事全真。所以即一而萬。了萬為一。一復一。萬",
    "X86n1607_002:0596a08": "復萬。浩然莫窮。心佛眾生三無差別。卷舒自在。無礙",
    "X86n1607_002:0596a09": "圓融。此雖極則。終是無風匝匝之波。英於是不覺促",
    "X86n1607_002:0596a10": "榻。悟遂問曰。到此與祖師西來意為同。為別。曰。同矣。",
    "X86n1607_002:0596a11": "悟曰。且得沒交涉。英有慍色。悟曰。不見雲門道。山河",
    "X86n1607_002:0596a12": "大地無絲毫。過患猶是轉句。直得不見一色。始是半",
    "X86n1607_002:0596a13": "提。更須知有向上全提時節。彼德山臨濟。豈非全提",
    "X86n1607_002:0596a14": "乎。英乃首肯。翼日。復舉事法界．理法界至理事無礙",
    "X86n1607_002:0596a15": "法界。悟又問。此可說禪乎。曰。正好說禪也。悟笑曰。不",
    "X86n1607_002:0596a16": "然。正是法界量裏在。蓋法界量未滅。若到事事無礙",
    "X86n1607_002:0596a17": "法界。法界量滅。始好說禪。如何是佛乾屎橛。如何是",
    "X86n1607_002:0596a18": "佛麻三斤。是故真淨偈曰。事事無礙。如意自在。手把",
    "X86n1607_002:0596a19": "猪頭。口誦淨戒。趂出淫坊。未還酒債。十字街頭。解開",
    "X86n1607_002:0596a20": "布袋。英嘆曰。美哉之論。豈易得聞乎。覺範慧洪會英",
    "X86n1607_002:0596a21": "於峽之善溪。英自謂得龍安悅禪師末後句。叢林畏",
    "X86n1607_002:0596a22": "與語。因夜話及之曰。可惜。雲菴不知此事。洪問所以。",
    "X86n1607_002:0596a23": "英曰。商英頃自金陵酒官。移知豫章。過歸宗見之。欲",
    "X86n1607_002:0596a24": "為點破。方敘悅末後句。未卒。此老大怒。罵曰。此吐血",
    "X86n1607_002:0596b01": "禿丁。脫空妄語。不得信。既見其盛怒。更不欲敘之。洪",
    "X86n1607_002:0596b02": "笑曰。相公但識龍安口傳末後句。而真藥現前不能",
    "X86n1607_002:0596b03": "辨也。英大驚。起執洪手曰。老師真有此意耶。洪曰。疑",
    "X86n1607_002:0596b04": "則別參。乃取家藏雲菴頂相展拜贊之。書以授洪。其",
    "X86n1607_002:0596b05": "詞曰。雲菴綱宗。能用能照。天鼓希聲。不落凡調。冷面",
    "X86n1607_002:0596b06": "嚴眸。神光獨耀。孰傳其真。覿面為肖。前悅後洪。如融",
    "X86n1607_002:0596b07": "如肇。宣和二年春。館大慧宗杲於府第西。齋為法喜",
    "X86n1607_002:0596b08": "遊。一日語杲曰。余頃在江寧戒壇院寓居。再閱雪竇",
    "X86n1607_002:0596b09": "拈古。至百丈再參馬祖因緣。雪竇云。大冶精金。應無",
    "X86n1607_002:0596b10": "變色。投卷曰。審如是。豈得有臨濟今日耶。遂作一頌",
    "X86n1607_002:0596b11": "曰。馬師一喝大雄峯。深入髑髏三日聾。黃檗聞之驚",
    "X86n1607_002:0596b12": "吐舌。江西從此立宗風。因舉似平禪師。平後致書云。",
    "X86n1607_002:0596b13": "去夏閱臨濟宗派。知居士得大機大用。愍諸方學語",
    "X86n1607_002:0596b14": "之流。來求頌本。乃成頌寄之曰。吐舌耳聾師已曉。搥",
    "X86n1607_002:0596b15": "胸祇得哭蒼天。盤山會裏翻筋斗。到此方知普化顛。",
    "X86n1607_002:0596b16": "今又數年諸方往。往以余為聰明博記少知。余者。公",
    "X86n1607_002:0596b17": "自江西法窟。來必辨優劣。試為老夫言之。杲曰。居士",
    "X86n1607_002:0596b18": "見處。與真淨死心合。近世得此機用。獨二老矣。曰。何",
    "X86n1607_002:0596b19": "謂也。杲乃舉真淨頌曰。客情步步隨人轉。有大威光",
    "X86n1607_002:0596b20": "不能現。突然一喝雙耳聾。那叱眼開黃檗面。死心拈",
    "X86n1607_002:0596b21": "曰。雲巖要問雪竇。既是大冶精金。應無變色。為甚却",
    "X86n1607_002:0596b22": "三日耳聾。諸人要知麼。從前汗馬無人識。祇要重論",
    "X86n1607_002:0596b23": "蓋代功。英躍然撫几曰。不因公語爭見。真淨死心用",
    "X86n1607_002:0596b24": "處。若非二老難顯雪竇馬師。乃述偈曰。馬師喝下立",
    "X86n1607_002:0596c01": "宗風。嗟我三人見處同。海上六鰲吞餌去。棲蘆誰更",
    "X86n1607_002:0596c02": "問漁翁。杲別去。英囑必見圓悟。遂津。致行李到京。一",
    "X86n1607_002:0596c03": "見便授大法。宣和四年十一月黎明。口占遺表。命子",
    "X86n1607_002:0596c04": "弟書之。作偈曰。幻質朝章八十一。漚生漚滅無人識。",
    "X86n1607_002:0596c05": "撞破虗空歸去來。鐵牛入海無消息。言訖取枕擲門",
    "X86n1607_002:0596c06": "窓上。聲如雷震。眾視之。已逝矣。有頌古行於世。",
    "X86n1607_002:0596c07": "贊曰。張無盡欲造無佛論。自向氏激發。始知留意宗",
    "X86n1607_002:0596c08": "乘。然當其受印可於東林。猶未廓然也。迨參龍安。得",
    "X86n1607_002:0596c09": "末後句。復與勤巴子。理會華嚴四無礙。而鼻孔依然",
    "X86n1607_002:0596c10": "向下垂矣。此時若喚作無佛。一莖草忽現丈六金身。",
    "X86n1607_002:0596c11": "若喚作有佛。丈六金身又現一莖草。畢竟如何。龜毛．",
    "X86n1607_002:0596c12": "拂子．兔角．拄杖。",
    "X86n1607_002:0596c13": "往生集云。商英嘗著發願文云。思此世界五濁亂",
    "X86n1607_002:0596c14": "心。無正觀力。無了因力。自性惟心。不能悟達。謹遵",
    "X86n1607_002:0596c15": "釋迦世尊金口之教。專念阿彌陀佛。求彼世尊願",
    "X86n1607_002:0596c16": "力攝受。待報滿時往生極樂如順水乘舟不勞自",
    "X86n1607_002:0596c17": "力而至矣。蓮池本師贊曰。無盡悟禪宗於兜率。悅",
    "X86n1607_002:0596c18": "公而拳拳乎。安養是念。其為計審矣。雖西方瑞應。",
    "X86n1607_002:0596c19": "史未詳錄。而據因以考果。不生西方將奚生哉。",
    "X86n1607_002:0596c20": "蘇軾(東林常總禪師法嗣)",
    "X86n1607_002:0596c21": "蘇子瞻。眉山人。名軾。號東坡。初母程氏方娠。夢一僧",
    "X86n1607_002:0596c22": "至門。瘠而眇。後弟轍官高安時。真淨文聖壽聰時時",
    "X86n1607_002:0596c23": "相過從。一夕三人同夢迎五祖戒。俄而軾至。理夢事。",
    "X86n1607_002:0596c24": "軾曰。某年七八歲。嘗夢身是僧。往來陝右。真淨曰。戒",
    "X86n1607_002:0597a01": "禪師陝右人也。暮年棄五祖。來遊高安。終於大愚逆",
    "X86n1607_002:0597a02": "數。蓋五十年。而軾時年四十九。又戒眇一目。乃悟。軾",
    "X86n1607_002:0597a03": "前身即戒和尚云。嘉祐初。登進士直史館。元豐三年。",
    "X86n1607_002:0597a04": "謫黃州時。佛印了元住歸宗。軾與酬酢妙句。烟雲爭",
    "X86n1607_002:0597a05": "麗。自黃徙汝因遊廬山宿東林。與照覺．常總論無情",
    "X86n1607_002:0597a06": "話有省。黎明獻偈曰。溪聲便是廣長舌。山色豈非清",
    "X86n1607_002:0597a07": "淨身。夜來八萬四千偈。他日如何舉似人。又曰。橫看",
    "X86n1607_002:0597a08": "成嶺側成峰。遠近看山了不同。不識廬山真面目。祇",
    "X86n1607_002:0597a09": "緣身在此山中。抵荊南。聞玉泉承皓機鋒不可觸擬。",
    "X86n1607_002:0597a10": "抑之。即微服求見。皓問。尊官高姓。軾曰。姓秤。乃秤天",
    "X86n1607_002:0597a11": "下長老底秤。皓喝曰。且道這一喝重多少。軾無對。自",
    "X86n1607_002:0597a12": "此益重禪宗。未幾歸陽羨舟次。瓜步以書抵金山。了",
    "X86n1607_002:0597a13": "元曰。不必出山。當學趙州上等接人。元得書徑來。軾",
    "X86n1607_002:0597a14": "迎笑問之。即說偈曰。趙州當日少謙光。不出山門見",
    "X86n1607_002:0597a15": "趙王。爭似金山無量相。大千都是一禪床。軾拊掌稱",
    "X86n1607_002:0597a16": "善。知登州石塔。戒來迎軾。軾曰。吾欲一見石塔。以行",
    "X86n1607_002:0597a17": "速不及也。戒起曰。看這箇是磚浮圖耶。軾曰。有縫。柰",
    "X86n1607_002:0597a18": "何。戒曰。若無縫。爭解容得世間螻蟻。軾為首肯。元祐",
    "X86n1607_002:0597a19": "丙寅。除翰林學士己。巳出知杭州。復過金山。謁了元",
    "X86n1607_002:0597a20": "留數月。元所居方丈名妙高臺。軾有詩曰。我欲乘飛",
    "X86n1607_002:0597a21": "車。東訪赤松子。蓬萊不可到。弱水三萬里。不如金山",
    "X86n1607_002:0597a22": "去。清風半帆耳。中有妙高臺。雲峯自孤起。仰觀初無",
    "X86n1607_002:0597a23": "路。誰信平如砥。臺中老比丘。碧眼照窓几。巉巉玉為",
    "X86n1607_002:0597a24": "骨。凜凜霜入齒。機鋒不可觸。千偈如翻水。何須尋德",
    "X86n1607_002:0597b01": "雲。只此比丘是。長生未暇學。請學長不死。壬申知揚",
    "X86n1607_002:0597b02": "州。一日石塔遣侍者求解院事。軾問。長老何往。對。欲",
    "X86n1607_002:0597b03": "歸西湖。遂率僚佐。同至石塔。令擊鼓。袖中出疏。使晁",
    "X86n1607_002:0597b04": "無咎讀之曰。大士何曾說法。誰作金毛之聲。眾生各",
    "X86n1607_002:0597b05": "自開堂。何關石塔之事。去無作相。住亦隨緣。惟戒公",
    "X86n1607_002:0597b06": "長老。開不二門。施無盡藏。念西湖之久別。亦是偶然",
    "X86n1607_002:0597b07": "為東坡而少留。無不可者。一時稽首重聽。白槌渡口。",
    "X86n1607_002:0597b08": "船迴依舊。雲山之色。秋來雨過。一新鐘鼓之音。九月",
    "X86n1607_002:0597b09": "召為禮部尚書。兼端明侍讀學士。甲戌。安置惠州。舟",
    "X86n1607_002:0597b10": "次金陵。阻風江滸。迎蔣山泉萬卷。至問曰。如何是智",
    "X86n1607_002:0597b11": "海之燈。泉以偈對曰。指出明明是甚麼。舉頭鷂子穿",
    "X86n1607_002:0597b12": "雲過。從來這盌最希奇。解問燈人能幾箇。軾欣然亦",
    "X86n1607_002:0597b13": "作偈曰。今日江頭天色惡。砲車雲起風欲作。獨望鐘",
    "X86n1607_002:0597b14": "山喚寶公。林間白塔如孤鶴。寶公骨冷喚不應。却有",
    "X86n1607_002:0597b15": "老泉來喚人。電眸虎齒霹靂舌。為余吹散千峰雲。南",
    "X86n1607_002:0597b16": "來萬里亦何事。一酌曹溪知水味。他年若畵蔣山圖。",
    "X86n1607_002:0597b17": "仍作泉公喚居士。泉說偈曰。脚下曹溪去路通。登堂",
    "X86n1607_002:0597b18": "無復問旛風。好將鍾阜臨岐句。說似當年踏碓翁。軾",
    "X86n1607_002:0597b19": "在惠州。了元致書云。子瞻中大科。登金門。上玉堂。遠",
    "X86n1607_002:0597b20": "放寂寞之濵。權臣忌子瞻為宰相耳。人生一世間。如",
    "X86n1607_002:0597b21": "白駒過隙。三十年功名富貴。轉[耳*兮]成空。何不一筆勾",
    "X86n1607_002:0597b22": "斷。尋取自家本來面目。萬劫常住永無墮落。昔有問",
    "X86n1607_002:0597b23": "師佛法在甚處。師曰。在行住坐臥處。著衣喫飯處。屙",
    "X86n1607_002:0597b24": "屎撒尿處。沒理沒會處。死活不得處。子瞻胸中有萬",
    "X86n1607_002:0597c01": "卷書。下筆無一點塵。到這地位。不知性命所在。一生",
    "X86n1607_002:0597c02": "聦明。要做甚麼三世佛。則是一箇有血性的漢子。子",
    "X86n1607_002:0597c03": "瞻若能脚下承當。把三二十年富貴功名賤如泥土。",
    "X86n1607_002:0597c04": "努力向前。珍重。珍重。庚辰復朝奉郎。辛巳度嶺北。歸",
    "X86n1607_002:0597c05": "中止常州。請老。以本官致仕。南遷。日携阿彌陀佛像",
    "X86n1607_002:0597c06": "一軸。曰。此軾生西方公據也。至是疾。革徑山惟琳來",
    "X86n1607_002:0597c07": "候。曰。端明勿忘西方。軾曰。西方不無。但箇裡著力不",
    "X86n1607_002:0597c08": "得。語畢而逝。甞題自己照容曰。心似已灰之木。身如",
    "X86n1607_002:0597c09": "不繫之舟。問汝平生功業。黃州惠州瓊州。",
    "X86n1607_002:0597c10": "贊曰。坡公出世一番。與佛印法泉諸老宿互相提唱。",
    "X86n1607_002:0597c11": "闡揚佛法。紫栢云。東坡老賊。以文字為綠林。出沒於",
    "X86n1607_002:0597c12": "峰前。路口荊棘。叢中窩弓．藥箭。無處不藏。專候殺人",
    "X86n1607_002:0597c13": "不眨眼。索性漢一觸其機。刀箭齊發。尸橫血濺。碧流",
    "X86n1607_002:0597c14": "成赤。你且道他是賊。不是賊。試辨驗看。若辨得。管取",
    "X86n1607_002:0597c15": "從來攔路石。沸湯潑雪。",
    "X86n1607_002:0597c16": "又贊曰。古德云。東坡門外漢耳。夫以坡公見地猶在",
    "X86n1607_002:0597c17": "門外。則佛法豈易言乎。雖然千載而下讀公之文。因",
    "X86n1607_002:0597c18": "而知有佛法。公殆以文章作佛事。也意其人亦。乘願",
    "X86n1607_002:0597c19": "而來。乘願而往者耶。是又惡容輕置喙矣。",
    "X86n1607_002:0597c20": "蓮池本師贊曰。老泉為薦先亡。曾於極樂院造六",
    "X86n1607_002:0597c21": "菩薩像。而子由往來法門亦甚密邇。蓋蘇氏之皈",
    "X86n1607_002:0597c22": "心三寶素矣。世有刻西方公。據者增以俚語。謂出",
    "X86n1607_002:0597c23": "自坡公。此誣也。具眼者勿因偽而併棄其真。師又",
    "X86n1607_002:0597c24": "曰。愚聞之古德云。士大夫英敏過人者多自僧中",
    "X86n1607_002:0598a01": "來。然甞疑之。迷而不返者什九。不負宿因者什一。",
    "X86n1607_002:0598a02": "其故何也。五濁惡世多諸退緣。賢者所難免也。故",
    "X86n1607_002:0598a03": "戒禪師後身為東坡。青禪師後身為曾魯公。喆禪",
    "X86n1607_002:0598a04": "師後身耽富貴多憂苦。夫東坡最為親近法門。而",
    "X86n1607_002:0598a05": "曾公已不之。及彼喆老之後身。其迷抑又甚矣。古",
    "X86n1607_002:0598a06": "今知識所以勸人捨五濁而求淨土也。然則劉遺",
    "X86n1607_002:0598a07": "民而下諸君子所得不既多乎。",
    "X86n1607_002:0598a08": "黃庭堅(黃龍祖心禪師法嗣)",
    "X86n1607_002:0598a09": "太史黃庭堅。字魯直。號山谷。以般若夙習。雖膴仕。澹",
    "X86n1607_002:0598a10": "如也。出入宗門。未有所向。好作艶詞。人爭傳之。嘗謁",
    "X86n1607_002:0598a11": "圓通秀。秀呵曰。大丈夫翰墨之妙。甘施於此乎。秀方",
    "X86n1607_002:0598a12": "戒李伯時畵馬事。堅笑曰。又當置我於馬腹中耶。秀",
    "X86n1607_002:0598a13": "曰。汝以艶語動天下人婬心。不止馬腹中。正恐生泥",
    "X86n1607_002:0598a14": "犂耳。堅悚然悔謝。繇是絕筆。惟孳孳於道。著發願文。",
    "X86n1607_002:0598a15": "痛戒酒色。日止朝粥午飯而已。元祐間。丁家艱館黃",
    "X86n1607_002:0598a16": "龍山。參晦堂祖心。乞指徑捷處。堂曰。祇如仲尼道二",
    "X86n1607_002:0598a17": "三子。以我為隱乎。吾無隱乎。爾太史居常如何理論。",
    "X86n1607_002:0598a18": "堅開口便道。不是。不是。正窘迫次。適有一人至。堂問。",
    "X86n1607_002:0598a19": "誰遣汝來。其人曰。大林葉秀才。又問。有書否。曰。有。又",
    "X86n1607_002:0598a20": "問。書何在。其人即引手背。抽衣領。舉書呈堂。堂曰。學",
    "X86n1607_002:0598a21": "道到此人田地方可。堅有愧色。一日侍堂山行次。時",
    "X86n1607_002:0598a22": "巖桂盛開。堂曰。聞木樨花香麼。曰。聞。堂曰。吾無隱乎。",
    "X86n1607_002:0598a23": "爾堅欣然領解。即拜曰。和尚得恁麼老婆心切。堂笑",
    "X86n1607_002:0598a24": "曰。祇要公到家耳。時與堂高弟死心悟新．靈源．惟清。",
    "X86n1607_002:0598b01": "尤篤方外契久之。謁心於雲巖。隨眾入室。心見張目",
    "X86n1607_002:0598b02": "問曰。新長老死。學士死。燒作兩堆灰。向甚麼處相見。",
    "X86n1607_002:0598b03": "堅無語。心約出曰。晦堂處參得底。使未著在。後左官",
    "X86n1607_002:0598b04": "黔南道。力愈勝於無思念中。頓明死心所問。報以書",
    "X86n1607_002:0598b05": "曰。往日嘗蒙苦口提撕。長如醉夢。依稀在光影中。蓋",
    "X86n1607_002:0598b06": "疑情不盡。命根不斷故。望崖而退耳。謫官在黔南道",
    "X86n1607_002:0598b07": "中。晝臥覺來。忽然廓爾。尋思平生被天下老和尚謾",
    "X86n1607_002:0598b08": "了多少。惟有死心道人不肯。乃是第一相為也。靈源",
    "X86n1607_002:0598b09": "寄以偈曰。昔日對面隔千里。如今萬里彌相親。寂寥",
    "X86n1607_002:0598b10": "滋味同齋粥。快活談諧契主賓。室內許誰參化女。眼",
    "X86n1607_002:0598b11": "中休去覔瞳人。東西南北難藏處。金色頭陀笑轉新。",
    "X86n1607_002:0598b12": "堅和曰。石工來斵鼻端塵。無手人來斧始親。白牯狸",
    "X86n1607_002:0598b13": "奴心即佛。龍睛虎眼主中賓。自携瓶去沽村酒。却著",
    "X86n1607_002:0598b14": "衫來作主人。萬里相看常對面。死心寮裏有清新。堂",
    "X86n1607_002:0598b15": "入寂。堅作塔銘。復弔以偈曰。海風吹落楞伽山。四海",
    "X86n1607_002:0598b16": "禪徒著眼看。一把柳絲收不得。和烟搭在玉欄干。甞",
    "X86n1607_002:0598b17": "以書勉胡少汲曰。公道學頗得力耶。治病之方當深",
    "X86n1607_002:0598b18": "求。禪悅照破生死之根。則憂畏淫怒無處安脚。病既",
    "X86n1607_002:0598b19": "無根。枝葉安能為害。投子聰老．海會演老。道行不媿",
    "X86n1607_002:0598b20": "古人。皆可親近殊勝。從文章之士學妄言綺語。增長",
    "X86n1607_002:0598b21": "無明種子也。聰老猶喜接高明士大夫。開卷論說。便",
    "X86n1607_002:0598b22": "穿諸儒鼻孔。若於義理得宗趣。却觀舊所讀書。境界",
    "X86n1607_002:0598b23": "廓然。六通四闢。極省心力。然有道之士。須以志誠懇",
    "X86n1607_002:0598b24": "惻。歸向古人所謂下人不精不得其真。此非虗語。",
    "X86n1607_002:0598c01": "侍郎韓宗古甞以書問晦堂曰。昔聞和尚開悟。曠然",
    "X86n1607_002:0598c02": "無疑。但無始以來。煩惱習氣未能頓盡。為之奈何。堂",
    "X86n1607_002:0598c03": "答曰。敬承中書諭及昔時開悟曠然無疑。但無始以",
    "X86n1607_002:0598c04": "來煩惱習氣未能頓盡。然心外無剩法者。不知煩惱",
    "X86n1607_002:0598c05": "習氣是何物。而欲盡之。若起此心翻成。認賊為子也。",
    "X86n1607_002:0598c06": "從上以來。但有言說。乃是隨病設藥。縱有煩惱習氣。",
    "X86n1607_002:0598c07": "但以如來知見治之。皆是善巧方便。誘引之說。若是",
    "X86n1607_002:0598c08": "定有習氣可治。却是心外有法。而可盡之。譬如靈龜",
    "X86n1607_002:0598c09": "曳尾。於塗拂迹迹生。可謂將心用心。轉見病深。苟能",
    "X86n1607_002:0598c10": "明達心外無法。法外無心。心法既無。更欲教誰頓盡",
    "X86n1607_002:0598c11": "耶。",
    "X86n1607_002:0598c12": "九江守彭器資每見尊宿。必問。道人命終多自繇。或",
    "X86n1607_002:0598c13": "云。自有旨決可聞乎。往往有妄言之者。器資竊笑之。",
    "X86n1607_002:0598c14": "暮年守湓江。延晦堂至郡齋。日夕問道從容。問曰。臨",
    "X86n1607_002:0598c15": "終果有旨訣乎。曰。有之。曰。願聞其說。曰。待公死時即",
    "X86n1607_002:0598c16": "說。器資不覺起立曰。此事須是和尚始得。洪覺範嘆",
    "X86n1607_002:0598c17": "賞其言。作偈曰。馬祖有伴則來。彭公死時即道。睡裏",
    "X86n1607_002:0598c18": "虱子咬人。信手摸得革蚤。",
    "X86n1607_002:0598c19": "王正言問死心悟新曰嘗聞三緣和合而生。又聞即",
    "X86n1607_002:0598c20": "死即生。何故有奪胎而生者。新曰。如正言作漕使。隨",
    "X86n1607_002:0598c21": "所住處。即居其位。還疑否。曰。不疑。新曰。復何疑也。王",
    "X86n1607_002:0598c22": "於言下領解。",
    "X86n1607_002:0598c23": "顯謨朱世英問真淨克文佛法大意。文以書答曰。辱",
    "X86n1607_002:0598c24": "書以佛法。為問佛法。至妙無二。但未至於妙。則互有",
    "X86n1607_002:0599a01": "長短。苟至於妙。則悟心之人。如實知自心。究竟本來",
    "X86n1607_002:0599a02": "成佛。如實自在。如實安樂。如實解脫。如實清淨。而日",
    "X86n1607_002:0599a03": "用惟用自心。自心變化。把得便用。莫問是非。擬心思",
    "X86n1607_002:0599a04": "量已不是。也不擬心。一一天真。一一明妙。一一如蓮",
    "X86n1607_002:0599a05": "花不著水。所以迷自心故作眾生。悟自心故成佛。而",
    "X86n1607_002:0599a06": "眾生即佛。佛即眾生。繇迷悟故有彼此也。如今學者。",
    "X86n1607_002:0599a07": "多不信自心。不悟自心。不得自心明妙受用。不得自",
    "X86n1607_002:0599a08": "心安樂解脫。心外妄有禪道。妄立奇特。妄生取捨。縱",
    "X86n1607_002:0599a09": "修行。落外道二乘禪寂斷見境界。英得書有省後。覺",
    "X86n1607_002:0599a10": "範至臨川。與英遊相好。俄上藍長老至謂英曰。覺範",
    "X86n1607_002:0599a11": "聞工詩耳。禪則其師。猶錯矧弟子耶。英笑曰。師能勘",
    "X86n1607_002:0599a12": "驗之乎。上藍曰。諾。居一日。同遊疎山。飯於逆旅。上藍",
    "X86n1607_002:0599a13": "以手畫案。謂洪曰。經軸之上必題。[米-木+八]字是何義。洪即",
    "X86n1607_002:0599a14": "畫圓相。橫一畫曰。是此義也。上藍愕然。洪為作偈曰。",
    "X86n1607_002:0599a15": "以字不成八不是。法身睡著無遮蔽。衲僧對面不知",
    "X86n1607_002:0599a16": "名。百眾人前呼不起。上藍歸舉似英。英拊手曰。孰謂",
    "X86n1607_002:0599a17": "詩僧。亦能識字義乎。",
    "X86n1607_002:0599a18": "衛州王大夫遺其名。以喪偶厭世。相遂參元豐清滿。",
    "X86n1607_002:0599a19": "言下知歸。滿一日謂曰。子乃今之陸亘也。王便掩耳。",
    "X86n1607_002:0599a20": "既而回壇山之陽。縛茅自處者三載。偶歌曰。壇山裏。",
    "X86n1607_002:0599a21": "日何長。青松嶺。白雲鄉。吟鳥啼猿作道場。散髮采薇",
    "X86n1607_002:0599a22": "歌又笑。從教人道野夫狂。",
    "X86n1607_002:0599a23": "贊曰。黃山谷護戒。如護明珠。參禪如參鐵壁。事師友",
    "X86n1607_002:0599a24": "不啻事父兄。勸同志不啻勸子弟。現宰官身續佛慧",
    "X86n1607_002:0599b01": "命。若而人者。庶幾無愧。",
    "X86n1607_002:0599b02": "又贊曰。韓宗古。彭器資。王正言。朱世英。各有入頭處。",
    "X86n1607_002:0599b03": "且道衛州王大夫掩耳。是有語。是無語。",
    "X86n1607_002:0599b04": "吳恂(黃龍祖心禪師法嗣)",
    "X86n1607_002:0599b05": "吳恂。字德夫。興元府人任豫章法曹。時郡帥王韶迎",
    "X86n1607_002:0599b06": "晦堂入城。咨決心要。恂亦往參堂曰。公平生學解。記",
    "X86n1607_002:0599b07": "憶多聞。即不問父母未生已前。道將一句來。恂窘無",
    "X86n1607_002:0599b08": "以對。遂日夕提撕此語。忽自知有。而機未發。偶閱鄧",
    "X86n1607_002:0599b09": "隱峯傳。見其倒卓化去。衣亦順身不褪。忽疑曰。彼化",
    "X86n1607_002:0599b10": "之異固莫測。而衣亦順之。何也。趨問堂。堂曰。公今侍",
    "X86n1607_002:0599b11": "立。是順。是逆。曰。是順。曰。還疑否。曰。不疑。曰。自既不疑。",
    "X86n1607_002:0599b12": "何疑於彼。恂言下開解。連呈三偈曰。中無門戶四無",
    "X86n1607_002:0599b13": "旁。學者徒勞捉影忙。珍重故園千古月。夜來依舊不",
    "X86n1607_002:0599b14": "曾藏。廬峯居士舊門人。邈得師真的的親。大地撮來",
    "X86n1607_002:0599b15": "成箇眼。翻騰別是一般新。咄。這多知俗漢。咬盡古今",
    "X86n1607_002:0599b16": "公案。忽於狼藉堆頭。拾得蜣蜋糞彈。明明不直分文。",
    "X86n1607_002:0599b17": "萬兩黃金不換。等閑拈出示人。祇為走盤難看。(咦)。堂",
    "X86n1607_002:0599b18": "答偈曰。水中得火世還稀。看著令人特地疑。自古不",
    "X86n1607_002:0599b19": "存師弟子。如今却許老胡知。後別去。堂又送偈曰。海",
    "X86n1607_002:0599b20": "門山險絕行蹤。蹈斷牢關信已通。自有太平基業在。",
    "X86n1607_002:0599b21": "不論南北與西東。",
    "X86n1607_002:0599b22": "王韶(晦堂祖心禪師法嗣)",
    "X86n1607_002:0599b23": "學士王韶。字子淳。帥西塞。自以殺業重。祈為澡雪。請",
    "X86n1607_002:0599b24": "佛印了元說法。上藍印炷香曰。此香為殺人不眨眼。",
    "X86n1607_002:0599c01": "將軍立地成佛。大居士眾稱善。韶亦悠然意消。出刺",
    "X86n1607_002:0599c02": "洪州時。延晦堂問道。默有所契。因述投機頌曰。晝曾",
    "X86n1607_002:0599c03": "忘食夜忘眠。捧得驪珠欲上天。却向自身都放下。四",
    "X86n1607_002:0599c04": "稜榻地恰團圓。呈堂。堂深肯之。",
    "X86n1607_002:0599c05": "合贊曰。吳德夫拾得蜣蜋糞彈後不直分文。王子淳",
    "X86n1607_002:0599c06": "却向自身放下。時驪珠何在。心空要斷這不平公案。",
    "X86n1607_002:0599c07": "各各放伊三頓痛棒。且道是賞伊。是罰伊。",
    "X86n1607_002:0599c08": "郭祥正(白雲守端禪師法嗣)",
    "X86n1607_002:0599c09": "郭祥正。字功甫。母夢李白而生。皇祐四年。守端寓歸",
    "X86n1607_002:0599c10": "宗時。正任星子主簿。往叩心法。迨端住承天遷圓通。",
    "X86n1607_002:0599c11": "正復尉於德化。往來尤密。端移白雲海會。正自當途。",
    "X86n1607_002:0599c12": "往謁端曰。牛醇乎。曰。醇矣。端厲聲叱之。正不覺拱而",
    "X86n1607_002:0599c13": "立。端曰。醇乎。醇乎。南泉大溈無異此也於是鳴鼓陞",
    "X86n1607_002:0599c14": "座曰。牛來山中。水足草足。牛出山去。東觸西觸。夜來",
    "X86n1607_002:0599c15": "枕上。作得箇山頌。謝功甫大儒。廬山二十年之舊。今",
    "X86n1607_002:0599c16": "日遠訪白雲之勤請。已後分明。舉似諸方。直要與天",
    "X86n1607_002:0599c17": "下有鼻孔衲僧脫却着肉汗衫。莫言不道。乃曰。上大",
    "X86n1607_002:0599c18": "人丘乙己化三千七十士。爾小生八九子佳。作仁可",
    "X86n1607_002:0599c19": "知禮也。正切疑。後聞小兒誦之。忽有省。以書報端。端",
    "X86n1607_002:0599c20": "答偈曰。藏身不用縮頭。斂跡何須收脚。金烏半夜撩",
    "X86n1607_002:0599c21": "天。玉兔趕他不着。元祐中。往衢之南禪。謁泉萬卷。請",
    "X86n1607_002:0599c22": "陞座。正趨前拈香曰。海邊枯木入手成香。爇香爐中。",
    "X86n1607_002:0599c23": "橫穿香積如來鼻孔。作此大事須是。對眾白。過始得",
    "X86n1607_002:0599c24": "雲居老人。有箇無縫布衫分付南禪。禪師着得。不長",
    "X86n1607_002:0600a01": "不短。進前則諸佛護位。退步則海水澄波。今日嚬呻",
    "X86n1607_002:0600a02": "六種震動。遂召曰。大眾還委悉麼。有意氣時添意氣。",
    "X86n1607_002:0600a03": "不風流處也風流。泉曰。遞相鈍置。正曰。因誰致得。崇",
    "X86n1607_002:0600a04": "寧初到五祖請法。演陞座。正趨前拈香曰。此一瓣香。",
    "X86n1607_002:0600a05": "爇向爐中。供養我堂頭法兄禪師。伏願於方廣座上。",
    "X86n1607_002:0600a06": "劈開面門。放出先師頂相與他諸人。描邈何以如此。",
    "X86n1607_002:0600a07": "白雲巖畔舊相逢。往日今朝事不同。夜靜水寒魚不",
    "X86n1607_002:0600a08": "食。一爐香散白蓮峯。演遂曰。曩謨薩怛哆鉢囉野。恁",
    "X86n1607_002:0600a09": "麼恁麼。幾度白雲谿上望黃梅。花向雪中開。不恁麼",
    "X86n1607_002:0600a10": "不恁麼。嫩柳垂金線。且要應時來。不見龐居士問馬",
    "X86n1607_002:0600a11": "大師云。不與萬法為侶者是甚麼人。大師云。待汝一",
    "X86n1607_002:0600a12": "口吸盡西江水。即向汝道。大眾。一口吸盡西江水。萬",
    "X86n1607_002:0600a13": "丈深潭窮到底。略彴不是趙州橋。明月清風安可比。",
    "X86n1607_002:0600a14": "又到雲居請了元陞座。正拈香曰。覺地相逢一何早。",
    "X86n1607_002:0600a15": "鶻臭布衫今脫了。要識雲居一句玄。珍重後園驢喫",
    "X86n1607_002:0600a16": "草。召大眾曰。此一瓣香薰天炙地去也。元曰。今日不",
    "X86n1607_002:0600a17": "着。便被這漢當面塗糊。便打。乃曰。謝公千里來相訪。",
    "X86n1607_002:0600a18": "共話東山竹徑。深借與一龍騎出洞。若逢天旱便為",
    "X86n1607_002:0600a19": "霖。擲拄杖下座。正拜起。元曰。収得龍麼。曰。已在這裏。",
    "X86n1607_002:0600a20": "元曰。作麼生騎。正擺手作舞便行。元拊掌曰。祇有這",
    "X86n1607_002:0600a21": "漢猶較些子。正隱青山。所著有醉吟菴詩。文三十卷。",
    "X86n1607_002:0600a22": "號青山集。",
    "X86n1607_002:0600a23": "贊曰。無影樹。無縫塔。從何處描邈。",
    "X86n1607_002:0600a24": "周敦頤(佛印了元禪師法嗣)",
    "X86n1607_002:0600b01": "周敦頥。字茂叔。舂陵人。初見晦堂心。問教外別傳之",
    "X86n1607_002:0600b02": "旨。心諭之曰。只消向你自家屋裏打點。孔子謂朝聞",
    "X86n1607_002:0600b03": "道夕死可矣。畢竟以何為道夕死可耶。顏子不改其",
    "X86n1607_002:0600b04": "樂。所樂何事。但於此究竟。久久自然有箇契合處。又",
    "X86n1607_002:0600b05": "扣東林總禪師。總曰。吾佛謂。實際理地即真實。無妄",
    "X86n1607_002:0600b06": "誠也。大哉。乾元萬物資始。資此實理乾道變化。各正",
    "X86n1607_002:0600b07": "性命。正此實理。天地聖人之道至誠而已。必要着一",
    "X86n1607_002:0600b08": "路實地工夫。直至於一旦豁然悟入。不可只在言語",
    "X86n1607_002:0600b09": "上會。又嘗與總論性及理法界。事法界。至於理事交",
    "X86n1607_002:0600b10": "徹。冷然獨會。遂著太極圖說。語語出自東林口訣。因",
    "X86n1607_002:0600b11": "遊廬山。樂其幽勝。遂築室焉。時佛印了元寓鸞溪。頥",
    "X86n1607_002:0600b12": "謁之。相與講道。問曰。天命之謂性。率性之謂道。禪門",
    "X86n1607_002:0600b13": "何謂無心是道。元曰。疑則別參。頥曰。參則不無。畢竟",
    "X86n1607_002:0600b14": "以何為道。元曰。滿目青山一任看。頥豁然有省。一日",
    "X86n1607_002:0600b15": "忽見窓前草生。乃曰。與自家意思一般。以偈呈元曰。",
    "X86n1607_002:0600b16": "昔本不迷今不悟。心融境會豁幽潛。草深窓外松當",
    "X86n1607_002:0600b17": "道。盡日令人看不厭。遂請元作青松社主。以[媲-囟+(色-巴+囚)]白蓮",
    "X86n1607_002:0600b18": "故事。頥嘗嘆曰。吾此妙心。實啟廸於黃龍。發明於佛",
    "X86n1607_002:0600b19": "印。然易理廓達。自非東林開遮。拂拭無繇。表裏洞然。",
    "X86n1607_002:0600b20": "頥後倡明道學。學者稱為濂溪先生。",
    "X86n1607_002:0600b21": "程顥字伯淳。洛陽人。神宗朝進士。以道學為己任。世",
    "X86n1607_002:0600b22": "稱明道先生。嘗曰。佛說光明變現。初莫測其旨。近看",
    "X86n1607_002:0600b23": "華嚴合論。却說得分曉。應機破惑。名之為光心垢解",
    "X86n1607_002:0600b24": "脫。名之為明。只是喻自心光明。便能教化得人。光照",
    "X86n1607_002:0600c01": "無盡世界。只在聖人一心之明。所以諸經之先。皆說",
    "X86n1607_002:0600c02": "放光一事。顥每見釋子讀佛書。端莊整肅。乃語學者",
    "X86n1607_002:0600c03": "曰。凡看經書。必當如此。今之讀書者。形容先自怠惰",
    "X86n1607_002:0600c04": "了。如何存主得。一日過定林寺。偶見眾僧入堂周旋。",
    "X86n1607_002:0600c05": "步武威儀濟濟。一坐一起竝準清規。乃嘆曰。三代禮",
    "X86n1607_002:0600c06": "樂。盡在是矣。侯世與問。孟子必有事焉。而勿正心。勿",
    "X86n1607_002:0600c07": "忘。勿助長也。顥引禪語曰。心則不有。事則不無。侯當",
    "X86n1607_002:0600c08": "下有省。又問。儒佛同異。顥曰。公本來處。還有儒佛否。",
    "X86n1607_002:0600c09": "顥弟程頥伊川先生。或問。佛說生死事如何。頥曰。譬",
    "X86n1607_002:0600c10": "如水上漚。又問。佛說生死輪迴可否。頥曰。此事說有",
    "X86n1607_002:0600c11": "無皆難。須自見得。聖人只一句斷盡了。曰。未知生。焉",
    "X86n1607_002:0600c12": "知死。",
    "X86n1607_002:0600c13": "游酢字定夫。官監察御史。師事二程。嘗致書開福寧",
    "X86n1607_002:0600c14": "禪師曰。儒者執五常。欲各盡其分。釋氏謂世間虗妄。",
    "X86n1607_002:0600c15": "要人反常合道。旨殊用異何歟。寧答曰。人溺情塵愛",
    "X86n1607_002:0600c16": "網。晝思夜度。無一息之停。須力與之决。收其放心。死",
    "X86n1607_002:0600c17": "生乃可出。若只括其同異。揭揭焉盡分於郛廓之間。",
    "X86n1607_002:0600c18": "我習內薰愛緣。外染於道。何能造。合能反。厥常則心",
    "X86n1607_002:0600c19": "自通。道自合。不然難以口舌爭也。又問。造道必有要",
    "X86n1607_002:0600c20": "法。寧曰。道不在說與示也。說示者方便耳。須用就己",
    "X86n1607_002:0600c21": "知歸。外求有相佛。與汝不相似也。酢默然。呂居仁以",
    "X86n1607_002:0600c22": "書問酢曰。定夫既從二程學後。又從諸禪遊。則儒釋",
    "X86n1607_002:0600c23": "兩家必無滯閡。敢問所以不同何也。酢答曰。佛書所",
    "X86n1607_002:0600c24": "說。世儒亦未深考。往年嘗見伊川云。吾之所攻者。迹",
    "X86n1607_002:0601a01": "也。然迹安所從出哉。此事須親到此地。方能辨其同",
    "X86n1607_002:0601a02": "異。前輩往往不曾看佛書。故詆此如此。而其所以破",
    "X86n1607_002:0601a03": "佛者。乃佛書正不以為然者也。",
    "X86n1607_002:0601a04": "謝良佐字顯道。上蔡人。與游酢．楊時．呂大臨在二程",
    "X86n1607_002:0601a05": "之門。號四先生。有問。求仁如何下工夫。佐曰。如曾子",
    "X86n1607_002:0601a06": "顏色容貌辭氣上做。亦得出。辭氣者。猶佛所謂從此",
    "X86n1607_002:0601a07": "心中流出。今人唱一喏。不從心中出。便是不仁。不識",
    "X86n1607_002:0601a08": "痛癢了也。時呂大忠理會仁字不透。佐曰。世人說仁。",
    "X86n1607_002:0601a09": "只管著愛上。怎生見得仁。只如力行。近乎仁力。行關",
    "X86n1607_002:0601a10": "愛甚事。忠起立悟曰。公說仁字。正與尊宿談禪一般。",
    "X86n1607_002:0601a11": "楊時字中立。從二程游。得河洛之傳世。號龜山先生。",
    "X86n1607_002:0601a12": "甞曰。微生高乞醯與人。孔子以為不直。維摩經云。直",
    "X86n1607_002:0601a13": "心是道場。儒佛至此。實無二理。時與東林總禪師友",
    "X86n1607_002:0601a14": "善。謂總曰。禪學雖高。却於儒道未有所得。總曰。儒道",
    "X86n1607_002:0601a15": "要緊處。也記得些子。且道君子無入而不自得。得箇",
    "X86n1607_002:0601a16": "甚麼。時默然。甞論形色天性一章曰。此與釋氏色空",
    "X86n1607_002:0601a17": "之論何異。一日過詹季魯家。魯問易時。取紙畫一圈",
    "X86n1607_002:0601a18": "於上曰。此便是易。又和陳瑩中絕句曰。畫前有易方",
    "X86n1607_002:0601a19": "知易。曆上求玄恐未玄。白首紛如成底事。蠧魚徒自",
    "X86n1607_002:0601a20": "老青編。又曰。盈科日進幾時休。到海方能止眾流。只",
    "X86n1607_002:0601a21": "恐達多狂未歇。坐馳還愛鏡中頭。",
    "X86n1607_002:0601a22": "贊曰。濂溪開伊洛之傳。而考其淵源。實自佛印。黃龍",
    "X86n1607_002:0601a23": "點破所著太極圖。亦得之東林。至於兩程。師弟靡不",
    "X86n1607_002:0601a24": "從禪門中印證。然則佛氏何負於儒。而儒者乃忍為",
    "X86n1607_002:0601b01": "入室之戈耶。善乎。伊川之言曰。吾所攻者迹也。然迹",
    "X86n1607_002:0601b02": "安所從出哉。知此可與談儒釋一貫宗趣矣。",
    "X86n1607_002:0601b03": "戴道純(靈源惟清禪師法嗣)",
    "X86n1607_002:0601b04": "戴道純。字孚中。官寺丞。一日咨扣靈源惟清有省。乃",
    "X86n1607_002:0601b05": "呈偈曰。杳冥源底全機處。一片心花露印文。知是幾",
    "X86n1607_002:0601b06": "生曾供養。時時微笑動香雲。",
    "X86n1607_002:0601b07": "高世則(芙蓉道楷禪師法嗣)",
    "X86n1607_002:0601b08": "高世則。字仲貽。號無功。以節度使判溫州。參芙蓉道",
    "X86n1607_002:0601b09": "楷。一日忽造微密。呈偈曰。懸崖撒手任縱橫。大地虗",
    "X86n1607_002:0601b10": "空自坦平。照壑輝巖不借月。菴頭別有一簾明。",
    "X86n1607_002:0601b11": "合贊曰。心花印文。虗空坦平。洞山臨濟。是一是二。",
    "X86n1607_002:0601b12": "陳瓘(靈源惟清禪師法嗣)",
    "X86n1607_002:0601b13": "陳瓘。字瑩中。號了翁。又號華嚴居士。立朝骨鯁剛正。",
    "X86n1607_002:0601b14": "有古人風烈。留神內典議論。奪席獨參禪。未大發明。",
    "X86n1607_002:0601b15": "禪宗因緣多以意解。酷愛南禪師語錄。詮釋殆盡。惟",
    "X86n1607_002:0601b16": "金剛與泥人揩背注解不行。甞語人曰。此必有出處。",
    "X86n1607_002:0601b17": "但未有知之者。諺云。大智慧人面前有三尺暗果。不",
    "X86n1607_002:0601b18": "誣也。後謁靈源惟清。執聞見以求解會。清曰。執解為",
    "X86n1607_002:0601b19": "宗何。日。偶諧瓘。乃開悟。寄清偈曰。書堂兀兀萬幾休。",
    "X86n1607_002:0601b20": "日暖風柔草木幽。誰識二千年底事。如今只在眼睛",
    "X86n1607_002:0601b21": "頭。",
    "X86n1607_002:0601b22": "劉安世字器之。號元城。從司馬光受學。嘗曰。老先生",
    "X86n1607_002:0601b23": "於佛法極通曉。但不言耳。又嘗曰。孔子佛氏之言。相",
    "X86n1607_002:0601b24": "為終始。孔子之言毋意毋必毋固毋我。佛之言無我",
    "X86n1607_002:0601c01": "無人無眾生無壽者。其言次第。若出一人。但孔子以",
    "X86n1607_002:0601c02": "三綱五常為道。故色色空空之說。微開其端。令人自",
    "X86n1607_002:0601c03": "得耳。孔子之心佛心也。假若天下無三綱五常則禍",
    "X86n1607_002:0601c04": "亂。又作人無噍類矣。豈佛之心乎。故儒釋道其心皆",
    "X86n1607_002:0601c05": "一。門庭施設不同耳。嘗謂弟子馬永卿曰。禪之一字。",
    "X86n1607_002:0601c06": "於六經中亦有此理。但佛法既敝人皆認著色相。達",
    "X86n1607_002:0601c07": "磨西來。直指人心。見性成佛。上根聰悟。多喜其說。故",
    "X86n1607_002:0601c08": "禪道大行。若渠不來。佛法之滅久矣。予之南遷。雖平",
    "X86n1607_002:0601c09": "日於吾儒喫緊處得力。然亦不可謂此事不得力。世",
    "X86n1607_002:0601c10": "間事有大於死生者乎。而此事獨一味。理會生死有",
    "X86n1607_002:0601c11": "箇見處。則於貴賤禍福輕矣。又嘗取楞嚴經示永卿",
    "X86n1607_002:0601c12": "曰。觀音大士熏聞成聞六根銷。復同於聲聽。能令眾",
    "X86n1607_002:0601c13": "生臨當被害。其兵戈猶如割水。亦如吹光。性無動搖。",
    "X86n1607_002:0601c14": "蓋割水吹光。而水火之性不動搖耳。猶如遇害。而吾",
    "X86n1607_002:0601c15": "性湛然。此觀音無畏之力也。又云。音性圓銷。觀聽返",
    "X86n1607_002:0601c16": "入。離諸塵妄。能令眾生禁繫枷鎻。所不能著。謂人得",
    "X86n1607_002:0601c17": "無畏力。則枷鎻不能為害。吾友可以此理諭人。使後",
    "X86n1607_002:0601c18": "人不至謗佛。",
    "X86n1607_002:0601c19": "贊曰。了翁了翁。執解為宗。若非靈源點破。一生狂走",
    "X86n1607_002:0601c20": "鏡中頭。",
    "X86n1607_002:0601c21": "又曰。李屏山鳴道集說曰。劉元城謂司馬溫公極通",
    "X86n1607_002:0601c22": "佛理。但不言耳。所以然者。蓋為孔子地也。吾謂佛書",
    "X86n1607_002:0601c23": "精微幽隱之。妙合於世典者。亦惟世儒能發揮之。與",
    "X86n1607_002:0601c24": "其秘而不言。不若從其原本合一處盡力闡揚。使天",
    "X86n1607_002:0602a01": "下萬世咸知六經中有禪。而吾聖人已為佛也。其為",
    "X86n1607_002:0602a02": "孔子地不亦大乎。屏山此論最高。人莫之及。",
    "X86n1607_002:0602a03": "蘇轍(洪州順禪師法嗣)",
    "X86n1607_002:0602a04": "蘇轍。字子由。號頴濵。累官翰林學士門下侍郎。佛印",
    "X86n1607_002:0602a05": "住金山。轍獻偈曰。麤沙印佛佛欣受。怪石供僧僧不",
    "X86n1607_002:0602a06": "嫌。空手遠來還要否。更無一物可增添。印答曰。空手",
    "X86n1607_002:0602a07": "持來放下難。三賢十聖聚頭看。此般供養能歆享。木",
    "X86n1607_002:0602a08": "馬泥牛亦喜歡。元豐三年。轍謫高安。會黃檗全於城",
    "X86n1607_002:0602a09": "寺。全熟視曰。君靜而慧。苟留心宗門。何患不成此道。",
    "X86n1607_002:0602a10": "轍識之。因習坐。數求決於全。無契。後省聰居壽聖。轍",
    "X86n1607_002:0602a11": "以此事往問。聰不答。轍又問聰。徐曰。圓照未嘗以道",
    "X86n1607_002:0602a12": "語人。吾今亦無以語子。轍於是得言外之旨。又嘗咨",
    "X86n1607_002:0602a13": "心法於洪州順。順示以搐鼻因緣。轍言下大悟。作偈",
    "X86n1607_002:0602a14": "呈曰。中年聞道覺是非。邂逅相逢老順師。搐鼻徑參",
    "X86n1607_002:0602a15": "真面目。掉頭不受別鉗鎚。枯藤破衲公何事。白酒青",
    "X86n1607_002:0602a16": "鹽我是誰。慚愧東軒殘月上。一杯甘露滑如飴。",
    "X86n1607_002:0602a17": "贊曰。溪聲山色白酒青鹽。難為兄。難為弟。",
    "X86n1607_002:0602a18": "胡安國(上封秀禪師法嗣)",
    "X86n1607_002:0602a19": "胡安國。字康侯。崇安人。紹聖中進士。累官給事中。幼",
    "X86n1607_002:0602a20": "時便有出塵之趣。彊學力行。以聖人為標的。久參上",
    "X86n1607_002:0602a21": "封秀。得言外之旨。崇寧中。過藥山。有禪人舉南泉斬",
    "X86n1607_002:0602a22": "猫話問安國。安國以偈答曰。手握乾坤殺活機。縱橫",
    "X86n1607_002:0602a23": "施設在臨時。玉堂兔馬非龍象。大用堂堂總不知。又",
    "X86n1607_002:0602a24": "寄上封有曰。祝融峰似杜城天。萬古江山在目前。須",
    "X86n1607_002:0602b01": "信死心元不死。夜來秋月又團圓。馮當世京晚年好",
    "X86n1607_002:0602b02": "佛。嘗以書寄安國曰。并州歌舞妙麗。閉目不窺日。以",
    "X86n1607_002:0602b03": "談禪為上。安國曰。若如所論。未達禪理。閉目不窺。已",
    "X86n1607_002:0602b04": "是一重公案。",
    "X86n1607_002:0602b05": "贊曰。識塵中主得教外傳。死心不死。安國常安。",
    "X86n1607_002:0602b06": "范冲(圓通旻禪師法嗣)",
    "X86n1607_002:0602b07": "范冲。字謙叔。一字致虗。繇翰苑。守豫章。過圓通謁旻",
    "X86n1607_002:0602b08": "禪師。茶罷曰。某宿世作何福業。今生墮在金紫行中。",
    "X86n1607_002:0602b09": "去此事遠稍。旻呼。內翰。冲應諾。旻曰。何遠之有。冲躍",
    "X86n1607_002:0602b10": "然曰。乞師再垂指示。旻曰。此去洪都有四程。冲佇思。",
    "X86n1607_002:0602b11": "旻曰。見即便見。擬思即差。冲豁然有省。",
    "X86n1607_002:0602b12": "吳居厚",
    "X86n1607_002:0602b13": "樞密吳居厚。擁節。歸鍾陵。謁旻曰。某往赴省試。過趙",
    "X86n1607_002:0602b14": "州關。因問前住訥老透關底事如何。訥曰。且去做官。",
    "X86n1607_002:0602b15": "今不覺五十餘年。旻曰。曾明得麼。曰。八次經過。常存",
    "X86n1607_002:0602b16": "此念。然未甚脫灑在。旻度扇與之曰。請使扇。吳即揮",
    "X86n1607_002:0602b17": "扇。旻曰。有甚不脫灑處。吳忽有省曰。便請末後句。旻",
    "X86n1607_002:0602b18": "揮扇兩下。吳曰。親切。親切。旻曰。吉獠舌頭三千里。",
    "X86n1607_002:0602b19": "彭汝霖",
    "X86n1607_002:0602b20": "諫議彭汝霖。手寫觀音經施旻。旻拈起曰。這是觀音",
    "X86n1607_002:0602b21": "經。那箇是諫議經。曰。此是某親寫。曰。寫底是字。那箇",
    "X86n1607_002:0602b22": "是經。霖笑曰。却了不得也。曰。即現宰官身而為說法。",
    "X86n1607_002:0602b23": "曰。人人有分。曰。莫謗經好。曰。如何即是。旻舉經示之。",
    "X86n1607_002:0602b24": "霖拊掌大笑曰。嘎。旻曰。又道了不得。霖禮拜。",
    "X86n1607_002:0602c01": "盧航",
    "X86n1607_002:0602c02": "中丞盧航。與旻擁爐次。航問。諸家因緣不勞拈出。直",
    "X86n1607_002:0602c03": "截一句。請師指示。旻厲聲揖曰。看火。航急撥衣。忽大",
    "X86n1607_002:0602c04": "悟。謝曰。灼然佛法無多子。旻喝曰。放下著。航應諾諾。",
    "X86n1607_002:0602c05": "都貺",
    "X86n1607_002:0602c06": "左司都貺問旻曰。是法非思量分別之所能解。如何",
    "X86n1607_002:0602c07": "湊泊。旻曰。全身入火聚。曰。畢竟如何會。旻曰。驀直去。",
    "X86n1607_002:0602c08": "貺沈吟。旻曰。可更喫茶麼。曰。不必。旻曰。何不甚麼會。",
    "X86n1607_002:0602c09": "貺契旨曰。元來太近。旻曰。十萬八千。貺占偈曰。不可",
    "X86n1607_002:0602c10": "思議是大火聚。便恁麼去。不離當處。旻曰。咦。猶有這",
    "X86n1607_002:0602c11": "箇在。貺曰。乞師再垂指示。旻曰。便恁麼去。鐺是鐵鑄。",
    "X86n1607_002:0602c12": "貺頓首謝之。",
    "X86n1607_002:0602c13": "合贊曰。可惜五箇赤梢鯉魚。向圓通虀甕裡醃殺。",
    "X86n1607_002:0602c14": "徐俯(圓悟克勤禪師法嗣)",
    "X86n1607_002:0602c15": "樞密徐俯。字師川。號東湖居士。每侍其父龍圖禧謁",
    "X86n1607_002:0602c16": "法昌及靈源。語論終日。俯聞之藐如也。迨法昌歸寂。",
    "X86n1607_002:0602c17": "在笑談間。俯異之。始篤信此道。後丁父憂。念無以報。",
    "X86n1607_002:0602c18": "罔極請源至孝址說法。源登座問答已。乃曰。諸仁者",
    "X86n1607_002:0602c19": "只如龍圖讀萬卷書。如水傳器。涓滴不遺。且道尋常",
    "X86n1607_002:0602c20": "著在甚麼處。而今捨識之後。這著萬卷書底又却向",
    "X86n1607_002:0602c21": "甚麼處著。俯聞灑然有得。遂曰。吾無憾矣。源下座問",
    "X86n1607_002:0602c22": "曰。學士適來見箇什麼便恁麼道。俯曰。若有所見。則",
    "X86n1607_002:0602c23": "鈍置和尚去也。源曰。恁麼則老僧不如。俯曰。和尚是",
    "X86n1607_002:0602c24": "何心行。源大笑。靖康初。為尚書外郎。與朝士同志者",
    "X86n1607_002:0603a01": "挂鉢於天寧寺之擇木堂。力參圓悟克勤。悟亦喜其",
    "X86n1607_002:0603a02": "見地超邁。一日至書記寮。指悟頂相曰。這老漢脚跟",
    "X86n1607_002:0603a03": "猶未點地在。悟䫌面曰。甕裡何曾走却鱉。俯曰。且喜",
    "X86n1607_002:0603a04": "老漢脚跟點地。悟曰。莫謗他好。俯休去。",
    "X86n1607_002:0603a05": "贊曰。徐師川悟旨於靈源。而又挂鉢於圓悟。脚跟猶",
    "X86n1607_002:0603a06": "未點地在。",
    "X86n1607_002:0603a07": "趙令衿(克勤禪師法嗣)",
    "X86n1607_002:0603a08": "郡王趙令衿。字表之。號超然。初任南康。多與禪衲游。",
    "X86n1607_002:0603a09": "公堂間為摩詰丈室。適圓悟居歐阜。衿往參。欣然就",
    "X86n1607_002:0603a10": "其鑪錘。悟不少假。衿固請悟曰。此事要得相。應直須",
    "X86n1607_002:0603a11": "是死一回始得。衿默契。甞自疏略曰。家貧遭劫。誰知",
    "X86n1607_002:0603a12": "盡底不存。空室無人。幾度賊來亦打。悟見囑令加護。",
    "X86n1607_002:0603a13": "謁大慧。慧聞令擊鼓入室。衿袖香趨之。慧曰。趙州洗",
    "X86n1607_002:0603a14": "鉢盂話。居士如何會。衿曰。討甚麼椀。拂袖便出。慧起",
    "X86n1607_002:0603a15": "搊住曰。古人向這裡悟去。你為甚不悟。衿擬對。慧[打-丁+於]",
    "X86n1607_002:0603a16": "之曰。討甚麼椀。衿曰。還這老漢始得悟。嘗示法語曰。",
    "X86n1607_002:0603a17": "曹山辭悟本問。向甚處去。云。不變易處去。不變異處",
    "X86n1607_002:0603a18": "豈有去耶。云。去亦不變異。自非脚蹈實地。安能透徹",
    "X86n1607_002:0603a19": "如此。豈以語言機思所可測量哉。蓋履踐深極到無",
    "X86n1607_002:0603a20": "可滲漏之致。然後羅籠不住。學道之士立志外形骸。",
    "X86n1607_002:0603a21": "一死生。混古今。絕來去。要須攀上流造詣。至真諦實",
    "X86n1607_002:0603a22": "淵奧閫域打辦自己。脫白露淨。無絲毫意想墮在塵",
    "X86n1607_002:0603a23": "緣。直下心如枯木朽株。如大死人無些氣息。心心無",
    "X86n1607_002:0603a24": "知。念念無住。千聖出來移換不得。乃可以向枯木上",
    "X86n1607_002:0603b01": "生華。發大機起大用。興慈運悲。乃無功之功。無作之",
    "X86n1607_002:0603b02": "作。豈落得失是非哉。纔留一毫毛。則抵捂於生死界。",
    "X86n1607_002:0603b03": "自己未能度。安能度人。維摩大士不住金粟。住入酒",
    "X86n1607_002:0603b04": "肆淫坊。作大解脫佛事。龐老子補處應身。不住兜率",
    "X86n1607_002:0603b05": "陀。棄却珍寶漢江織笊籬。與大宗師擊揚與奪。此段",
    "X86n1607_002:0603b06": "從上體裁。莫不皆爾。要須滴水滴凍。不拘朝野。陶冶",
    "X86n1607_002:0603b07": "煅煉。如曹山．摩詰．老龐。乃可以不廢悲願。不亦宜乎。",
    "X86n1607_002:0603b08": "自餘人間世紛紜。塵坌何足置胸次哉。",
    "X86n1607_002:0603b09": "贊曰。心空敢問超然。既是空室。無人喚誰作賊。賊來",
    "X86n1607_002:0603b10": "要打底又是誰。",
    "X86n1607_002:0603b11": "李彌遜(克勤禪師法嗣)",
    "X86n1607_002:0603b12": "侍郎李彌遜。號普現居士。少時讀書。五行俱下。年十",
    "X86n1607_002:0603b13": "八中鄉舉。登第京師。旋歷華要。至二十八歲。為中書",
    "X86n1607_002:0603b14": "舍人。參圓悟。一日蚤朝回至天津橋。馬躍。忽有省。通",
    "X86n1607_002:0603b15": "身汗流。直造天寧。適悟出門。遙見便喚曰。居士且喜",
    "X86n1607_002:0603b16": "大事了畢。遜厲聲曰。和尚眼花作麼。悟便喝。遜亦喝。",
    "X86n1607_002:0603b17": "於是機鋒迅捷。凡與悟問答。當機不讓。及遷吏部。方",
    "X86n1607_002:0603b18": "在壯歲。遽乞詞祿。歸閩連江。築庵自娛。一日示微恙。",
    "X86n1607_002:0603b19": "索湯沐浴畢。趺坐。作偈曰。謾說從來牧護。今日分明",
    "X86n1607_002:0603b20": "呈露。虗空拶倒須彌。說甚向上一路。擲筆而逝。",
    "X86n1607_002:0603b21": "贊曰。見馬躍而有省。不是和尚眼花。却是侍郎眼花。",
    "X86n1607_002:0603b22": "直饒拶倒須彌也。是眼中金屑。",
    "X86n1607_002:0603b23": "張浚(克勤禪師法嗣)",
    "X86n1607_002:0603b24": "張魏公浚。字德遠。南軒之父。官右僕射。兼知樞密院",
    "X86n1607_002:0603c01": "事。嘗問道於圓悟。悟曰。巖頭云。却物為上。逐物為下。",
    "X86n1607_002:0603c02": "若能於物上轉得疾。一切立在下風。復示偈曰。收光",
    "X86n1607_002:0603c03": "攝彩信天真。事事圓成物物新。內若有心還有物。何",
    "X86n1607_002:0603c04": "能移步出通津。浚伏膺投偈曰。教外單傳佛祖機。本",
    "X86n1607_002:0603c05": "來無悟亦無迷。浮雲散盡青天在。日出東方夜落西。",
    "X86n1607_002:0603c06": "贊曰。國一禪師云。出家乃大丈夫之事。非將相之所",
    "X86n1607_002:0603c07": "能為。張德遠出將入相。而又與聞單傳之旨。非大丈",
    "X86n1607_002:0603c08": "夫而何。雖然向上一著。還曾夢見也未。",
    "X86n1607_002:0603c09": "馮楫(佛眼清遠禪師法嗣)",
    "X86n1607_002:0603c10": "馮楫。字濟川。遂寧人。壯歲徧參。後依佛眼遠。一日同",
    "X86n1607_002:0603c11": "眼經行法堂。偶童子趨庭。吟曰。萬象之中獨露身。眼",
    "X86n1607_002:0603c12": "拊楫背曰。好聻楫於是契入。紹興丁巳除給事。會大",
    "X86n1607_002:0603c13": "慧就明慶開堂。慧下座。楫挽之曰。和尚每言於士大",
    "X86n1607_002:0603c14": "夫前曰。此生決不作這蟲豸。今日因甚却納敗闕。慧",
    "X86n1607_002:0603c15": "曰。盡大地是箇杲上座。你向甚處見他。楫擬對。慧便",
    "X86n1607_002:0603c16": "掌楫曰。是我招得。時群寮失色。楫大笑曰。長老與楫",
    "X86n1607_002:0603c17": "佛法相見。越月。特丐祠坐夏。徑山榜其室曰。不動軒。",
    "X86n1607_002:0603c18": "一日。慧陞座。舉藥山問石頭曰。三乘十二分教。某甲",
    "X86n1607_002:0603c19": "麤知。承聞南方直指人心。見性成佛。實未明了。伏望",
    "X86n1607_002:0603c20": "慈悲示誨。頭曰。恁麼也不得。不恁麼也不得。恁麼不",
    "X86n1607_002:0603c21": "恁麼總不得。儞作麼生。山罔措。頭曰。子緣不在此。可",
    "X86n1607_002:0603c22": "往江西見馬大師去。山至馬祖處。亦如前問。祖曰。有",
    "X86n1607_002:0603c23": "時教伊揚眉瞬目。有時不教伊揚眉瞬目。有時教伊",
    "X86n1607_002:0603c24": "揚眉瞬目者是。有時教伊揚眉瞬目者不是。山大悟。",
    "X86n1607_002:0604a01": "慧拈罷。楫隨至方丈曰。適來和尚所舉底因緣。某理",
    "X86n1607_002:0604a02": "會得了。曰。你如何會。曰。恁麼也不得。囌嚧娑婆訶不",
    "X86n1607_002:0604a03": "恁麼也不得。[口*悉]唎娑婆訶恁麼不恁麼總不得。囌嚧",
    "X86n1607_002:0604a04": "[口*悉]唎娑婆訶。慧印之以偈曰。梵語唐言打成一塊。咄",
    "X86n1607_002:0604a05": "哉。俗人。得此三昧。楫後知卭州。所至宴晦無倦。甞自",
    "X86n1607_002:0604a06": "詠曰。公事之餘喜坐禪。少曾將脇到床眠。雖然現出",
    "X86n1607_002:0604a07": "宰官相。長老之名四海傳。二十三年秋。預報親知期。",
    "X86n1607_002:0604a08": "以十月三日報終。至日令後廳置高座。見客如平時。",
    "X86n1607_002:0604a09": "辰巳間。降階望闕。肅拜請漕。使攝卭事。著僧衣。履踞",
    "X86n1607_002:0604a10": "高座。囑官吏道俗。各宜向道。扶持教門。建立法幢。漕",
    "X86n1607_002:0604a11": "使請曰。安撫去住如此自繇。何不留一頌以表罕聞。",
    "X86n1607_002:0604a12": "楫張目。索筆書曰。初三十一中九下七老人言。盡龜",
    "X86n1607_002:0604a13": "哥眼赤。書畢。拈拄杖按膝而化。楫甞以建炎後名剎。",
    "X86n1607_002:0604a14": "教藏多燬於兵。給俸補印。凡一百二十八藏。有偈曰。",
    "X86n1607_002:0604a15": "我賦躭痴癖。視財等虗空。不作子孫計。不為聲色娛。",
    "X86n1607_002:0604a16": "所得月俸給。惟將贖梵書。庶使披閱者。咸得入無餘。",
    "X86n1607_002:0604a17": "古佛為半偈。尚乃捨全軀。是以不惜財。開示諸迷途。",
    "X86n1607_002:0604a18": "借問惜財者。終日較錙銖。無常忽到日。寧免生死無。",
    "X86n1607_002:0604a19": "贊曰。馮濟川。不動軒。千尋雪嶺萬丈寒潭。咦。著甚來",
    "X86n1607_002:0604a20": "繇佛眼。會中竊得些小活計。一齊斷送徑山老漢。",
    "X86n1607_002:0604a21": "往生集云。馮楫初訪道禪林。晚年專崇淨業。作西",
    "X86n1607_002:0604a22": "方文彌陀懺儀。初帥瀘南。率道俗作繫念會蓮池",
    "X86n1607_002:0604a23": "本師。贊曰。傳燈錄載公初參龍門遠。次參妙喜。各",
    "X86n1607_002:0604a24": "有證悟。臨終刻期陞座拈拄杖按膝脫去。其自在",
    "X86n1607_002:0604b01": "顯赫宛有宗門諸大老操略。然都不言念佛往生。",
    "X86n1607_002:0604b02": "何也。良繇著述家彼此立義為門不同各隨所重",
    "X86n1607_002:0604b03": "而已。彼重直指人心。自應專取了明心地而略淨",
    "X86n1607_002:0604b04": "土。如懷玉金臺再至圓照蓮蕋標名皆不錄是也。",
    "X86n1607_002:0604b05": "此重指歸淨土。故詳其生平念佛報盡往生而了",
    "X86n1607_002:0604b06": "明心性自在。其中如所謂既得見彌陀何愁不開",
    "X86n1607_002:0604b07": "悟是也。喻如重德則顏子列德行之科而不言政",
    "X86n1607_002:0604b08": "事。重才則顏子具王佐之器而不言德行。亦為門",
    "X86n1607_002:0604b09": "不同耳。淨業人願篤信無惑。",
    "X86n1607_002:0604b10": "王古字敏仲。官侍郎。甞參黃龍晦堂翠巖楊岐。又",
    "X86n1607_002:0604b11": "悟淨土法門。古祖父七世不殺又好放生。至古乃",
    "X86n1607_002:0604b12": "自生疑問小法華曰。不殺不放一切付之無心可",
    "X86n1607_002:0604b13": "乎。華勵聲曰。公大錯。豈作空解耶。面前露柱亦自",
    "X86n1607_002:0604b14": "無心。著幾箇露柱能救得世間一箇苦惱眾生。古",
    "X86n1607_002:0604b15": "始發心放一百萬命。平生精勤。念佛數珠未嘗去",
    "X86n1607_002:0604b16": "手。行住坐臥悉觀想西方。有僧神遊淨土見古與",
    "X86n1607_002:0604b17": "葛蘩在焉。",
    "X86n1607_002:0604b18": "張九成(妙喜宗杲禪師法嗣)",
    "X86n1607_002:0604b19": "張九成。字子韶。錢塘人。幼時父積書。坐旁。命客就試。",
    "X86n1607_002:0604b20": "成置卷斂袵曰。精麤本末初無二致。勿謂紙上語不",
    "X86n1607_002:0604b21": "足。多下學上達。某敢以聖賢為法。諸老驚嘆曰。真奇",
    "X86n1607_002:0604b22": "童子也。十四遊郡庠。閉閤終日。寒折膠暑爍金。不越",
    "X86n1607_002:0604b23": "戶。限比舍生穴隙視之。則斂膝危坐。對寘大編。若與",
    "X86n1607_002:0604b24": "神明。伍乃相驚服。而師尊之遊京師。從龜山楊時學。",
    "X86n1607_002:0604c01": "然心慕楊文公．呂微仲諸名儒。所造精妙皆從禪學",
    "X86n1607_002:0604c02": "中來。於是往謁寶印楚明。請問入道之要。明曰。此事",
    "X86n1607_002:0604c03": "惟念念不捨。久久純熟。時節一到。自然證入。復舉趙",
    "X86n1607_002:0604c04": "州栢樹子話。令時時提撕。久之無省。辭謁善權清。成",
    "X86n1607_002:0604c05": "問。此事人人有分。箇箇圓成。是否。清曰。然。成曰。為甚",
    "X86n1607_002:0604c06": "麼成無箇入處。清出袖中數珠示曰。此是誰底。成俛",
    "X86n1607_002:0604c07": "仰無對。清復袖曰。是汝底則拈取去。纔涉思惟即不",
    "X86n1607_002:0604c08": "是汝底。成悚然。未幾留蘇氏舘。一夕如廁。因思惻隱",
    "X86n1607_002:0604c09": "之心乃仁之端。忽聞蛙鳴。豁然契悟。不覺自舉云。如",
    "X86n1607_002:0604c10": "何是祖師西來意。庭前栢樹子。不覺大笑。汗下被體。",
    "X86n1607_002:0604c11": "述偈曰。春天月夜一聲蛙。撞破乾坤共一家。正恁麼",
    "X86n1607_002:0604c12": "時誰會得。嶺頭脚痛有玄沙。紹興初。成狀元及第。授",
    "X86n1607_002:0604c13": "鎮東軍簽判。遷著作郎。未幾。除宗正少卿兼刑部侍",
    "X86n1607_002:0604c14": "郎。趙鼎罷相。成因再章求去。丁巳秋。大慧宗杲說法",
    "X86n1607_002:0604c15": "於徑山。成閱其語要。嘆曰。是知宗門有人。恨不一見。",
    "X86n1607_002:0604c16": "遂往謁。一日問格物之旨。杲曰。公只知有格物。而不",
    "X86n1607_002:0604c17": "知有物格。成聞之頓領微旨。題於壁曰。子韶格物。妙",
    "X86n1607_002:0604c18": "喜物格。欲識一貫。兩箇五百。從是參叩擊揚。得法自",
    "X86n1607_002:0604c19": "在。號無垢居士。辛酉因飯僧。徑山杲以無垢禪如神",
    "X86n1607_002:0604c20": "臂弓。遂說偈曰。神臂弓一發。透過千重甲。仔細拈來",
    "X86n1607_002:0604c21": "看。當甚臭皮韈。秦檜疑其議。己令言官論列。杲追牒",
    "X86n1607_002:0604c22": "責衡州。成編置南安軍。既謫居。談經自若。手不停披",
    "X86n1607_002:0604c23": "庭石。歲久。足蹟依然。丙子春。蒙旨守永嘉。杲亦放還。",
    "X86n1607_002:0604c24": "相會於灨川。留連欵語。聯舟東下。劇談宗要。未嘗及",
    "X86n1607_002:0605a01": "往事。成嘗令甥于憲拜杲。憲曰。素不拜僧。成曰。汝姑",
    "X86n1607_002:0605a02": "叩之。憲遂舉天命之謂性三句問杲。杲曰。凡人不知",
    "X86n1607_002:0605a03": "本命。元辰下落。又要牽好人入火坑。如何於聖賢打",
    "X86n1607_002:0605a04": "頭一著不鑿破。憲曰。吾師能為聖賢鑿破否。杲曰。天",
    "X86n1607_002:0605a05": "命之謂性。便是清淨法身。率性之謂道。便是圓滿報",
    "X86n1607_002:0605a06": "身。修道之謂教。便是千百億化身。憲以告成。成曰。子",
    "X86n1607_002:0605a07": "拜何辭。戊寅。杲復領徑山。成曰。某每於夢中。必誦語",
    "X86n1607_002:0605a08": "孟。何也。杲舉圓覺經曰。繇寂靜故。十方世界諸如來",
    "X86n1607_002:0605a09": "心於中顯現。如鏡中像。成曰。非老師莫聞此論也。成",
    "X86n1607_002:0605a10": "後設心六度。不為子孫計。因取華嚴善知識。日供其",
    "X86n1607_002:0605a11": "二回食。以飯緇流。又嘗供十六大天。而諸供茶盃。悉",
    "X86n1607_002:0605a12": "變為乳。作偈曰。稽首十方佛法僧。稽首一切護法天。",
    "X86n1607_002:0605a13": "我今供養三寶天。如海一滴牛一毛。有何妙術能感",
    "X86n1607_002:0605a14": "格。試借意識為汝說。我心與佛天無異。一塵纔起大",
    "X86n1607_002:0605a15": "地隔儻。或塵銷覺圓淨。是故佛天來降臨。我欲供佛",
    "X86n1607_002:0605a16": "佛即現。我欲供天天亦現。佛子若或生狐疑。試問此",
    "X86n1607_002:0605a17": "乳何處來。狐疑即塵塵即疑。終與佛天不相似。我今",
    "X86n1607_002:0605a18": "為汝掃狐疑。如湯沃雪火消氷。汝今微有疑與惑。鷂",
    "X86n1607_002:0605a19": "子便到新羅國。甞頌黃龍三關曰。我手何似佛手。天",
    "X86n1607_002:0605a20": "下衲僧無口縱。饒撩起便行。也是鬼窟裡走(諱不得)。我",
    "X86n1607_002:0605a21": "脚何似驢脚。又被黐膠粘著。翻身直上兜率天。已是",
    "X86n1607_002:0605a22": "遭他老鼠藥(吐不出)。人人有箇生緣處。鐵圍山下幾千",
    "X86n1607_002:0605a23": "年。三災直到四禪天。這驢猶自在旁邊(煞得工夫)。",
    "X86n1607_002:0605a24": "贊曰。妙喜。云無垢禪如神臂弓。神臂弓一發。透過千",
    "X86n1607_002:0605b01": "重甲。又曰。無垢老子一點也瞞他不得。然考當日。參",
    "X86n1607_002:0605b02": "尋良亦勤苦。初參寶印。再參善權。至月夜蛙鳴。恍然",
    "X86n1607_002:0605b03": "契悟。而猶未也。推倒臺盤掣去火抄。而猶未也。格物",
    "X86n1607_002:0605b04": "物格領微旨。於畵像入佛入魔得自在。於料揀始自",
    "X86n1607_002:0605b05": "肯。云九成了末後大事。實在徑山老人處。故曰。不入",
    "X86n1607_002:0605b06": "驚人浪。難逢稱意魚。",
    "X86n1607_002:0605b07": "李邴(宗杲禪師法嗣)",
    "X86n1607_002:0605b08": "李邴。字漢老。任城人。崇寧中。官翰林學士。後拜參知",
    "X86n1607_002:0605b09": "政事。邴醉心祖道有年。聞大慧杲力排默照為邪禪。",
    "X86n1607_002:0605b10": "心疑且怒。過慧觀聽。值慧方示眾。舉趙州栢樹子話",
    "X86n1607_002:0605b11": "垂語曰。庭前栢樹子。今日重新舉打破趙州關。特地",
    "X86n1607_002:0605b12": "尋言語。敢問大眾既是打破趙州關。為什麼特地尋",
    "X86n1607_002:0605b13": "言語。良久。曰。當初只道茆長短。燒了方知地不平。邴",
    "X86n1607_002:0605b14": "忽領悟。謂慧曰。無老師後語。幾蹉過。別後。以書咨決",
    "X86n1607_002:0605b15": "曰。某近扣籌室。承擊發蒙滯。忽有省入。顧惟根識暗",
    "X86n1607_002:0605b16": "鈍。平生學解盡落情見。一取一捨如衣壞絮行。草棘",
    "X86n1607_002:0605b17": "中適自纏繞。今一笑頓釋所疑。欣幸可量。非大宗匠",
    "X86n1607_002:0605b18": "委曲垂慈。何以致此。慧答書曰。示諭自到城中。著衣",
    "X86n1607_002:0605b19": "喫飯。抱子弄孫。色色仍舊。既亡拘滯之情。亦不作奇",
    "X86n1607_002:0605b20": "特之想。宿習舊障。亦稍輕微。三復斯語。歡喜踊躍。此",
    "X86n1607_002:0605b21": "乃學佛之驗也。儻非過量大人。於一笑中百了千當。",
    "X86n1607_002:0605b22": "則不能知吾家果有不傳之妙。若不爾者。疑怒二字",
    "X86n1607_002:0605b23": "法門。盡未來際終不能壞。使太虗空為雲門口。草木",
    "X86n1607_002:0605b24": "瓦石皆發光明。助說道理亦不奈何。方信此段因緣",
    "X86n1607_002:0605c01": "不可傳。不可學。須是自證自悟。自肯自休。方始徹頭。",
    "X86n1607_002:0605c02": "公今一笑頓亡所得。夫復何言。又曰。此事極不容易。",
    "X86n1607_002:0605c03": "須生慚愧始得。往往利根上智者。得之不費力。遂生",
    "X86n1607_002:0605c04": "容易心。便不修行。多被目前境界奪將去。作主宰不",
    "X86n1607_002:0605c05": "得。日久月深迷而不返道。力不能勝業力。魔得其便。",
    "X86n1607_002:0605c06": "定為魔所攝。持臨命終時。亦不得力。千萬記取前日",
    "X86n1607_002:0605c07": "之語。理則頓悟。乘悟并銷。事非頓除。因次第盡。行住",
    "X86n1607_002:0605c08": "坐臥。切不可忘了。其餘古人差別言句。皆不可以為",
    "X86n1607_002:0605c09": "實。然亦不可以為虗。久久純熟。自然默默契自本心",
    "X86n1607_002:0605c10": "矣。不必別求殊勝奇特也。邴又具書曰。比蒙誨答。備",
    "X86n1607_002:0605c11": "悉深旨。邴自驗者三。一事無逆順。隨緣即應。不留胸",
    "X86n1607_002:0605c12": "中。二夙習濃厚。不加排遣。自爾輕微。三古人公案。舊",
    "X86n1607_002:0605c13": "所茫然。時復瞥地。此非自昧者。慧又答曰。不識日來",
    "X86n1607_002:0605c14": "隨緣放曠。如意自在否。四威儀中不為塵勞所勝否。",
    "X86n1607_002:0605c15": "寤寐二邊得一如否。於仍舊處無走作否。於生死心",
    "X86n1607_002:0605c16": "不相續否。但盡凡情。別無聖解。公既一笑。豁開正眼。",
    "X86n1607_002:0605c17": "消息頓忘。得力不得力。如人飲水冷煖自知矣。然日",
    "X86n1607_002:0605c18": "用之間。當依黃面老子所言刳其正性。除其助因。違",
    "X86n1607_002:0605c19": "其現業。此乃了事漢。無方便中真方便。無修證中真",
    "X86n1607_002:0605c20": "修證。無取捨中真取捨也。後邴病將革。以偈寄彌光",
    "X86n1607_002:0605c21": "曰。曩歲曾經渡厄津。深將法力荷雲門。如今稍覺神",
    "X86n1607_002:0605c22": "明復。擬欲酬師不報恩。光答曰。胡床穩坐已通津。何",
    "X86n1607_002:0605c23": "處還尋不二門。八苦起時全體現。不知誰解報深恩。",
    "X86n1607_002:0605c24": "邴得報。閱罷而逝。",
    "X86n1607_002:0606a01": "贊曰。一笑頓亡所得。那裡有什麼正性可刳。助因可",
    "X86n1607_002:0606a02": "除。現業可違。妙喜老人只管扶人上壁。不知自己脚",
    "X86n1607_002:0606a03": "跟下泥深數丈。",
    "X86n1607_002:0606a04": "吳偉明(宗杲禪師法嗣)",
    "X86n1607_002:0606a05": "吳偉明。字元昭。邵武人。久參真歇。得自用三昧為極",
    "X86n1607_002:0606a06": "致。甞跋華嚴梵行。品自言於梵行品有悟入處。大慧",
    "X86n1607_002:0606a07": "見之笑曰。此人只悟得箇無梵行而已。已被邪師印",
    "X86n1607_002:0606a08": "破面門了也。雲門若見須盡力救他。明遂至長樂。隨",
    "X86n1607_002:0606a09": "眾入室。慧曰。公所悟者。永嘉所謂豁達空撥因果。莾",
    "X86n1607_002:0606a10": "莾蕩蕩。招殃禍耳。遂為引梵行品中錯證據處。曰。若",
    "X86n1607_002:0606a11": "依此引證。謂無梵行是真梵行。則是謗大般若。入地",
    "X86n1607_002:0606a12": "獄如箭射。又今諸方邪說。各各自言得無上道。欺胡",
    "X86n1607_002:0606a13": "謾漢。將古人入道因緣妄生穿鑿。又有一般於座主",
    "X86n1607_002:0606a14": "處作短販。逴得一言半句。狐媚聾俗。臨濟曰。有一般",
    "X86n1607_002:0606a15": "瞎禿兵。向教乘中取意度。商量成於句義。如將屎塊",
    "X86n1607_002:0606a16": "子口中含了。却吐與別人。明聞之心疑。當晚入室。慧",
    "X86n1607_002:0606a17": "舉狗子無佛性話問之。纔擬答。慧便打。遂留咨參。一",
    "X86n1607_002:0606a18": "日慧曰。不須呈伎倆。直須啐地折嚗地斷。方敵得生",
    "X86n1607_002:0606a19": "死。若只呈伎倆。有其了期。即辭去。道次延平。忽然契",
    "X86n1607_002:0606a20": "悟。連書數頌寄慧。皆室中所聞者。有曰。不是心不是",
    "X86n1607_002:0606a21": "佛。不是物。通身一串金鎻骨。趙州親見老南泉。解道",
    "X86n1607_002:0606a22": "鎮州出蘿蔔。慧證偈曰。通身一串金鎻骨。堪與人天",
    "X86n1607_002:0606a23": "為軌則。要識臨濟小廝兒。便是當年白拈賊。",
    "X86n1607_002:0606a24": "吳潛字毅夫。號履齋。理宗朝。拜相。參禪有得。嘗作大",
    "X86n1607_002:0606b01": "慧正法眼藏序曰。此事亘古亘今。漫天漫地。端視側",
    "X86n1607_002:0606b02": "視。直視橫視。開視闔視。明視暗視。無不視。亦無所視。",
    "X86n1607_002:0606b03": "亦無無不視。無所視。直敢道。謂正即離。謂法即塵。謂",
    "X86n1607_002:0606b04": "眼即鑿。謂藏即塞。是故這四箇字。直須撇向大洋海",
    "X86n1607_002:0606b05": "裡。方免擔枷帶索。受人圈[袖-由+貴]。然雖如此。初機鈍根。也",
    "X86n1607_002:0606b06": "要得一則半則胡言漢語。覰來覰去。綻些光景。此時",
    "X86n1607_002:0606b07": "正好[拚-ㄙ+ㄊ]命捨身。單鎗直進。如老鼠入牛角。挨墻拶壁。",
    "X86n1607_002:0606b08": "更無去處。正迷悶中。猛忽地頭破額裂。通身流汗。得",
    "X86n1607_002:0606b09": "箇休歇。始知法眼．慧眼．天眼．佛眼。只是一雙凡眼。到",
    "X86n1607_002:0606b10": "這裡說道學人事畢也。且未在履齋老子。即說偈言。",
    "X86n1607_002:0606b11": "若以色見我。以音聲求我。是人行邪道。不能見如來。",
    "X86n1607_002:0606b12": "潛後為賈似道所排謫。循州宿楓亭接待寺。語僧曰。",
    "X86n1607_002:0606b13": "昔文殊告世尊曰。我初入不思議三昧。繫心一緣。所",
    "X86n1607_002:0606b14": "謂繫心一緣。如日觀。月觀。眉間毫相與鼻準白之類。",
    "X86n1607_002:0606b15": "事雖淺近。理實幽微。如趙州云。老僧十二時惟粥飯。",
    "X86n1607_002:0606b16": "二時是雜用心。溈山問懶安云。汝十二時當作何務。",
    "X86n1607_002:0606b17": "安云。牧牛。溈云。作麼生牧。安曰。一回入草去。驀鼻拽",
    "X86n1607_002:0606b18": "將來。此皆繫心一緣也。自後尊宿又生巧妙方便。令",
    "X86n1607_002:0606b19": "學者看箇話頭。如狗子佛性。麻三斤。乾屎橛。青州布",
    "X86n1607_002:0606b20": "衫。庭前栢子之類。都是理路不通處。教人取次看。一",
    "X86n1607_002:0606b21": "則看來看去。疑來疑去。十二時中。常不放捨。忽然鼻",
    "X86n1607_002:0606b22": "孔噴地一下。即是當人安身立命處。此皆繫心一緣",
    "X86n1607_002:0606b23": "之證據也。潛於法門得大自在。其在循州。預知亡日。",
    "X86n1607_002:0606b24": "語人曰。吾將逝矣。夜必雷雨。已而果然。作詩端坐而",
    "X86n1607_002:0606c01": "逝。",
    "X86n1607_002:0606c02": "呂正己官顯謨學士。參長蘆仁禪師。問。衣裡藏珠是",
    "X86n1607_002:0606c03": "甚麼人。仁起抖擻曰。一物也無己唯唯。仁贈偈曰。君",
    "X86n1607_002:0606c04": "今親切到長蘆。抖擻衣衫一物無。此去逢人如有問。",
    "X86n1607_002:0606c05": "但云風急浪花麤。己答偈曰。鍼芥相投夙有緣。千年",
    "X86n1607_002:0606c06": "孤立雪庭寒。禪人若問前程事。萬里長安到不難。仁",
    "X86n1607_002:0606c07": "肯之。",
    "X86n1607_002:0606c08": "張鎡。號約齋。官直秘閣學士。聞鐘聲悟道。偈曰。鐘一",
    "X86n1607_002:0606c09": "擊耳根塞。赤肉團邊去箇賊。有人問我解何宗。舜若",
    "X86n1607_002:0606c10": "多神面門黑。",
    "X86n1607_002:0606c11": "呂本中字居仁。官侍讀。嘗致書問大慧禪要。慧答書",
    "X86n1607_002:0606c12": "曰。千疑萬疑只是一疑。話頭上疑破則千疑萬疑一",
    "X86n1607_002:0606c13": "時破。若一向問人佛語如何。祖語又如何。諸方老宿",
    "X86n1607_002:0606c14": "語又如何。永劫無悟時也。中自是有省。",
    "X86n1607_002:0606c15": "陸游字務觀。自號放翁。官待制。嘗問松源嶽禪師曰。",
    "X86n1607_002:0606c16": "心傳之學可得聞乎。嶽曰。既是心傳。豈從聞得。游領",
    "X86n1607_002:0606c17": "解呈偈曰。幾度驅車入帝京。逢僧一例眼雙青。今朝",
    "X86n1607_002:0606c18": "始覺禪家別。說有談空要眼聽。",
    "X86n1607_002:0606c19": "尤袤字延之。梁谿人。紹興中進士。聞釋氏出世之法。",
    "X86n1607_002:0606c20": "見歸宗禪師。欲謀隱計。朱元晦寄詩。有逃禪公勿遽。",
    "X86n1607_002:0606c21": "且畢區中緣之句。出守台州。孝宗臨軒。親遣曰。南台",
    "X86n1607_002:0606c22": "有何勝。槩曰。太平洪福。國清萬年。上曰。聞石橋應真",
    "X86n1607_002:0606c23": "是五百強漢。時忽出現。卿以何法處之。袤執拳曰。臣",
    "X86n1607_002:0606c24": "有金剛王寶劒在。上喜。書遂初老人四字賜之。到台。",
    "X86n1607_002:0607a01": "一以慈愛蒞民。官至禮部尚書。諡文簡。",
    "X86n1607_002:0607a02": "葉適字則正。號水心。官寶謨學士。甞以佛書條項多",
    "X86n1607_002:0607a03": "相。反處亦不少。往問石巖璉。璉曰。佛以戒定慧為宗。",
    "X86n1607_002:0607a04": "心境不感諸緣。水流花開。鳶飛魚躍。皆吾性真。要在",
    "X86n1607_002:0607a05": "千差一照。事理渾融。日久月深。真空妙智自印本心",
    "X86n1607_002:0607a06": "矣。若能收視返聽。心外原無別物。不必問條項多。言",
    "X86n1607_002:0607a07": "相反也。適繇是知歸。",
    "X86n1607_002:0607a08": "陳貴謙官樞密使。答真西山問禪書。略曰所問。話頭",
    "X86n1607_002:0607a09": "合看與否。予謂一念無生。全體是佛。何處更有話頭。",
    "X86n1607_002:0607a10": "祇因背覺合塵。念念生滅。佛祖方便。令咬嚼無義味",
    "X86n1607_002:0607a11": "語。然須徹見自己本地風光。方為究竟。此雖人人本",
    "X86n1607_002:0607a12": "有。但妄想所覆。若不痛加煆煉。終不明淨。",
    "X86n1607_002:0607a13": "贊曰。一串金鎻骨。正眼看來也是屎塊子。○吳履齋．",
    "X86n1607_002:0607a14": "呂居仁．呂正己．張約齋．陸放翁．尤延之．葉水心．陳貴",
    "X86n1607_002:0607a15": "謙。皆出入儒佛。宋以後。何示現說法者之多耶。",
    "X86n1607_002:0607a16": "劉彥修(宗杲禪師法嗣)",
    "X86n1607_002:0607a17": "劉子羽。字彥修。出知永嘉。問道大慧。慧曰。僧問趙州",
    "X86n1607_002:0607a18": "狗子還有佛性也無。趙州道無。但恁麼看。羽後乃於",
    "X86n1607_002:0607a19": "栢樹子上發明。頌曰。趙州栢樹太無端。境上追尋也",
    "X86n1607_002:0607a20": "大難。處處綠楊堪繫馬。家家門首透長安。慧甞答書",
    "X86n1607_002:0607a21": "曰。老龐云心如境。亦如無實亦無虗。有亦不管無亦",
    "X86n1607_002:0607a22": "不拘。不是聖賢了事。凡夫若真箇作得箇了事凡夫。",
    "X86n1607_002:0607a23": "釋迦達磨是甚麼泥團土塊。三乘十二分教是甚麼",
    "X86n1607_002:0607a24": "熱椀鳴聲。公既於此門中自信不疑。不是小事。要須",
    "X86n1607_002:0607b01": "生處放教熟。熟處放教生。始與此事少分相應耳。往",
    "X86n1607_002:0607b02": "往士大夫多於不如意中得箇瞥地處。却於如意中",
    "X86n1607_002:0607b03": "打失了。不可不使公知。在如意中須時時以不如意",
    "X86n1607_002:0607b04": "中時節在念。切不可暫忘也。但得本莫愁末。但知作",
    "X86n1607_002:0607b05": "佛莫愁佛不解語。這一著子。得易守難。切不可忽。須",
    "X86n1607_002:0607b06": "教頭正尾正。擴而充之。然後推己之餘以及物。",
    "X86n1607_002:0607b07": "黃彥節(宗杲禪師法嗣)",
    "X86n1607_002:0607b08": "黃彥節。字節夫。號妙德。於大慧一喝下疑情頓脫。慧",
    "X86n1607_002:0607b09": "以衣付之。甞舉首山竹篦話。至葉縣近前奪得。拗折",
    "X86n1607_002:0607b10": "擲向堦下。曰。是甚麼。山曰。瞎節。曰。妙德到這裏。百色",
    "X86n1607_002:0607b11": "無能但記得。曾作蠟梅絕句曰。擬嚼枝頭蠟。驚香却",
    "X86n1607_002:0607b12": "肖蘭。前村深雪裏。莫作嶺梅看。",
    "X86n1607_002:0607b13": "合贊曰。劉子羽綠楊繫馬。黃節夫深雪嶺梅。趙州栢",
    "X86n1607_002:0607b14": "樹話。首山竹篦話。且將這一絡索分付來日。待心空",
    "X86n1607_002:0607b15": "瞌睡起來。再商量看。",
    "X86n1607_002:0607b16": "錢端禮(景元禪師法嗣)",
    "X86n1607_002:0607b17": "錢端禮。字處和。號松牕。仕至參政。甞參護國景元。發",
    "X86n1607_002:0607b18": "明己事。後於宗門旨趣。一一極之。淳熙丙申冬。簡堂",
    "X86n1607_002:0607b19": "行。機歸住平田。遂與往來。丁酉秋示微恙。修書召機。",
    "X86n1607_002:0607b20": "及國清瑞巖主僧。有訣別之語。機與二禪詣榻次。禮",
    "X86n1607_002:0607b21": "起趺坐言笑。移時即喜曰。浮世虗幻。本無去來。四大",
    "X86n1607_002:0607b22": "五蘊。必歸終盡。雖佛祖具大威德力。亦不能免這一",
    "X86n1607_002:0607b23": "著子。天下老和尚一切善知識。還有跳得過者無。蓋",
    "X86n1607_002:0607b24": "為地水火風因緣和合。暫時湊泊。不可錯認為己有。",
    "X86n1607_002:0607c01": "大丈夫磊磊落落。當用處把定。立處皆真。順風使帆。",
    "X86n1607_002:0607c02": "上下水皆可因齋慶贊。去留自在。此是上來諸聖。開",
    "X86n1607_002:0607c03": "大解脫一路涅槃門。本來清淨空寂境界。無為之大",
    "X86n1607_002:0607c04": "道也。今吾如是。豈不快哉。塵勞外緣。一時掃盡。荷諸",
    "X86n1607_002:0607c05": "山垂顧。咸願證明。伏惟珍重。置筆顧機曰。某坐去好。",
    "X86n1607_002:0607c06": "臥去好。機曰。相公去便了。理會甚坐與臥耶。禮笑曰。",
    "X86n1607_002:0607c07": "法兄當為祖道自愛。遂斂目而逝。",
    "X86n1607_002:0607c08": "錢象祖(景元禪師法嗣)",
    "X86n1607_002:0607c09": "錢象祖。字公相。號止菴。錢塘人。參護國景元。元曰。欲",
    "X86n1607_002:0607c10": "究此事。須得心法兩忘乃可。法執未忘。契理亦非悟",
    "X86n1607_002:0607c11": "也。祖曰。纔涉唇吻。便落意思如何。元曰。本自無瘡。勿",
    "X86n1607_002:0607c12": "傷之也。祖渙然有得。守金陵。日以淨土真修為念。常",
    "X86n1607_002:0607c13": "於鄉州建接待十處。皆以淨土極樂等名之。創止菴",
    "X86n1607_002:0607c14": "高僧寮。為延僧談道之所。自左相辭歸。益進淨業。嘉",
    "X86n1607_002:0607c15": "定四年二月微疾。書偈曰。菡萏香從佛國來。琉璃地",
    "X86n1607_002:0607c16": "上絕纖埃。我心清淨超於彼。今日遙知一朵開。僧有",
    "X86n1607_002:0607c17": "問疾者。祖曰。我不貪生不怕死。不生天不為人。惟求",
    "X86n1607_002:0607c18": "生淨土耳。言訖跏趺而逝。後有人夢空中云。錢丞相",
    "X86n1607_002:0607c19": "已生西方蓮宮。為慈濟菩薩。",
    "X86n1607_002:0607c20": "贊曰。兩錢公皆元和尚法門高弟。一辭相位修淨業。",
    "X86n1607_002:0607c21": "親近極樂世尊。一臨寂時召簡堂。囑以宗門大事。談",
    "X86n1607_002:0607c22": "笑而去。且道二老漢是同。是別。咄。切忌錯認。",
    "X86n1607_002:0607c23": "潘良貴(守珣禪師法嗣)",
    "X86n1607_002:0607c24": "潘良貴。字義榮。金華人。官龍圖。年四十回心祖闈。所",
    "X86n1607_002:0608a01": "至挂鉢。隨眾參叩。後依佛燈守珣。久之不契。因訴曰。",
    "X86n1607_002:0608a02": "良貴只欲知死去時如何。珣曰。好箇封皮。且留著使",
    "X86n1607_002:0608a03": "用。而今不了不當。忽被他換却封皮。卒無整理處。又",
    "X86n1607_002:0608a04": "以南泉斬猫兒話問曰。某看此甚久。終未透徹。告和",
    "X86n1607_002:0608a05": "尚慈悲。珣曰。你只管理會別人家猫兒。不知走却自",
    "X86n1607_002:0608a06": "家狗子。貴於言下如醉而醒。珣復曰。不易公進此一",
    "X86n1607_002:0608a07": "步。更須知有向上事始得。如今士大夫說禪說道。只",
    "X86n1607_002:0608a08": "依著義理。便快活大率。似將錢買油餈。喫了便不飢。",
    "X86n1607_002:0608a09": "其餘便道是瞞他。亦可笑也。貴唯唯。",
    "X86n1607_002:0608a10": "贊曰。南泉猫。趙州狗。一有多種。二無兩般。潘公既會",
    "X86n1607_002:0608a11": "自家狗子。豈獨不會別人猫兒。如何是別人猫兒。路",
    "X86n1607_002:0608a12": "逢死蛇莫打殺。無底籃子盛將歸。",
    "X86n1607_002:0608a13": "曾開(慧遠禪師法嗣)",
    "X86n1607_002:0608a14": "曾開。字天游。久參圓悟大慧之門。紹興辛未。佛海慧",
    "X86n1607_002:0608a15": "遠補三衢光孝。開與趙令衿同訪之。問曰。如何是善",
    "X86n1607_002:0608a16": "知識。遠曰。燈籠露柱。猫兒狗子。門曰。為甚麼贊即歡",
    "X86n1607_002:0608a17": "喜。毀即煩惱。遠曰。侍郎曾見善知識否。開曰。某三十",
    "X86n1607_002:0608a18": "年參問。何言不見。遠曰。向歡喜處見。煩惱處見。開擬",
    "X86n1607_002:0608a19": "議。遠震聲便喝。開擬對。遠曰。開口底不是公。開罔然。",
    "X86n1607_002:0608a20": "遠召曰。侍郎向甚麼處去也。開猛省。遂點頭說偈曰。",
    "X86n1607_002:0608a21": "咄哉瞎驢。叢林妖孽。震地一聲。天機漏泄。有人更問",
    "X86n1607_002:0608a22": "意如何。拈起拂子劈口截。遠曰也祇得一橛。",
    "X86n1607_002:0608a23": "葛郯(慧遠禪師法嗣)",
    "X86n1607_002:0608a24": "葛郯。字謙問。號信齋。少擢上第。志慕禪宗。首謁無菴",
    "X86n1607_002:0608b01": "全。全令究即心即佛。久無契入。請曰。師有何方便。使",
    "X86n1607_002:0608b02": "某得入。全曰。居士太無厭生。已而慧遠來居劍池。郯",
    "X86n1607_002:0608b03": "因從游。乃舉全之所示語。請為眾普。請遠發揮之。曰。",
    "X86n1607_002:0608b04": "即心即佛眉拖地。非心非佛雙眼橫。蝴蝶夢中家萬",
    "X86n1607_002:0608b05": "里。子規枝上月三更。留旬日而後返。一日舉不是心",
    "X86n1607_002:0608b06": "不是佛不是物。豁然有省。說偈曰。非心非佛亦非物。",
    "X86n1607_002:0608b07": "五鳳樓前山突兀。艶陽影裏倒翻身。野狐跳入金毛",
    "X86n1607_002:0608b08": "窟。全肯之。即遣書頌呈遠。遠報曰。此事非紙墨可。既",
    "X86n1607_002:0608b09": "居士能過我。當有所聞也。遂復至虎丘。遠迎之曰。居",
    "X86n1607_002:0608b10": "士見處。止可入佛境界。入魔境界猶未得在。郯禮拜。",
    "X86n1607_002:0608b11": "遠正容曰。何不道金毛跳入野狐窟。郯乃頓領。淳熈",
    "X86n1607_002:0608b12": "六年守臨川。八月感微疾。索筆大書曰。大洋海裏打",
    "X86n1607_002:0608b13": "皷。須彌山上聞鐘。業鏡忽然撲破。翻身跳出虗空。召",
    "X86n1607_002:0608b14": "僚屬曰。生之與死。如晝與夜。無足怪者。若以道論。安",
    "X86n1607_002:0608b15": "得生死。若作生死會。則去道遠矣。語畢端坐而化。",
    "X86n1607_002:0608b16": "贊曰。曾天游久參圓悟父子。葛信齋久參無菴和尚。",
    "X86n1607_002:0608b17": "却於佛海會下打失鼻孔。要知端的。意北斗面南看。",
    "X86n1607_002:0608b18": "莫將(元靜禪師法嗣)",
    "X86n1607_002:0608b19": "尚書莫將。字少虗。豫章分寧人。官西蜀時。謁南堂元",
    "X86n1607_002:0608b20": "靜。咨決心要。堂使其向好處提撕。適如廁。聞穢氣。急",
    "X86n1607_002:0608b21": "以手掩鼻。遂有省。即呈偈曰。從來姿韻愛風流。幾笑",
    "X86n1607_002:0608b22": "時人向外求。萬別千差無覔處。得來元在鼻尖頭。堂",
    "X86n1607_002:0608b23": "答曰。一法纔通法法周。縱橫妙用更何求。青蛇出匣",
    "X86n1607_002:0608b24": "魔軍伏。碧眼胡僧笑點頭。",
    "X86n1607_002:0608c01": "王簫(元靜禪師法嗣)",
    "X86n1607_002:0608c02": "龍圖王簫。字觀復。留照覺。日聞開靜板聲有省。問南",
    "X86n1607_002:0608c03": "堂曰。某有箇見處。纔被人問。却開口不得。未審過在",
    "X86n1607_002:0608c04": "甚處。堂曰。過在有箇見處。堂却問。朝斾幾時到任。簫",
    "X86n1607_002:0608c05": "曰。去年八月四日。堂曰。自按察幾時離衙。簫曰。前月",
    "X86n1607_002:0608c06": "二日。堂曰。為甚麼道開口不得。簫乃契悟。",
    "X86n1607_002:0608c07": "贊曰。兩箇俗漢。一人病在鼻孔裏。一人病在舌頭上。",
    "X86n1607_002:0608c08": "只消南堂一味藥。管取兩箇面目如舊。不見道此藥",
    "X86n1607_002:0608c09": "亦能殺人。亦能活人。",
    "X86n1607_002:0608c10": "張栻(道顏禪師法嗣)",
    "X86n1607_002:0608c11": "張栻。字敬夫。累官吏部侍郎。嘗問道於道顏曰。見即",
    "X86n1607_002:0608c12": "便見。擬思即差。又作麼生。顏曰。還問不知有。栻曰。政",
    "X86n1607_002:0608c13": "當知有時如何。顏曰。聞聲見色只如常。栻豁然有省。",
    "X86n1607_002:0608c14": "乃留偈曰。聞聲見色只如常。熟察精麤理自彰。脫似",
    "X86n1607_002:0608c15": "虗空藏碧落。曾無少剩一毫芒。顏然之。後方病革。定",
    "X86n1607_002:0608c16": "叟求教。栻曰。蟬蛻人欲之私。春融天理之妙。語訖而",
    "X86n1607_002:0608c17": "逝。栻平生潛心經史。動以古聖賢自期。所著有論孟．",
    "X86n1607_002:0608c18": "太極諸書。學者稱為南軒先生。",
    "X86n1607_002:0608c19": "贊曰。碧落虗空。蟬蛻春融。點顏川眼。挺濂溪松。且道",
    "X86n1607_002:0608c20": "是禪學。是聖學。一任天下人摸索。",
    "X86n1607_002:0608c21": "李浩(天童曇華禪師法嗣)",
    "X86n1607_002:0608c22": "侍郎李浩。字德遠。號正信。建昌人。紹興中進士。嘗閱",
    "X86n1607_002:0608c23": "楞嚴經。如游舊國。應菴曇華說法於衢之明果。浩投",
    "X86n1607_002:0608c24": "誠入室。華揕其胸曰。侍郎死後向甚麼處去。浩駭然",
    "X86n1607_002:0609a01": "汗下。華喝出。浩退。參不旬日。竟躋堂奧。以偈寄同參",
    "X86n1607_002:0609a02": "嚴康曰。門有孫臏鋪。家存甘贄妻。夜眠還蚤起。誰悟",
    "X86n1607_002:0609a03": "復誰迷。菴見之稱善。有鬻胭脂者。亦久參應菴。頗自",
    "X86n1607_002:0609a04": "負。浩贈偈曰。不塗紅粉自風流。往往禪徒到此休。透",
    "X86n1607_002:0609a05": "過古今圈繢後。却來這裡喫拳頭。",
    "X86n1607_002:0609a06": "吳十三(道謙禪師法嗣)",
    "X86n1607_002:0609a07": "建寧府仙州山吳十三道人。每以己事扣諸禪。及開",
    "X86n1607_002:0609a08": "善謙。歸結茅於其左。遂行給侍。一夕忽然啟悟。占偈",
    "X86n1607_002:0609a09": "呈善曰。元來無縫罅。觸著便光輝。既是千金寶。何須",
    "X86n1607_002:0609a10": "彈雀兒。善答曰。啐地折時真慶快。死生凡聖盡平沈。",
    "X86n1607_002:0609a11": "仙州山下呵呵笑。不負相期宿昔心。",
    "X86n1607_002:0609a12": "合贊曰。無悟迷。無縫罅。新婦騎驢阿家牽。",
    "X86n1607_002:0609a13": "朱熹(道謙禪師法嗣)",
    "X86n1607_002:0609a14": "朱熹。字元晦。號晦菴。婺源人。少年不樂讀時文。因聽",
    "X86n1607_002:0609a15": "一尊宿談禪。直指本心。遂悟照照靈靈一著。年十八。",
    "X86n1607_002:0609a16": "從劉屏山游。山意其留心舉業。搜之篋中。惟大慧語",
    "X86n1607_002:0609a17": "錄一帙而已。熹嘗致書道謙曰。向蒙妙喜開示。從前",
    "X86n1607_002:0609a18": "記持文字。心識計較不得。置絲毫許在胸中。但以狗",
    "X86n1607_002:0609a19": "子話時時提撕。願投一語。警所不逮。謙答曰。某二十",
    "X86n1607_002:0609a20": "年不能到無疑之地。後忽知非勇猛直前。便是一刀",
    "X86n1607_002:0609a21": "兩段。把這一念提撕。狗子話頭不要商量。不要穿鑿。",
    "X86n1607_002:0609a22": "不要去知見。不要強承當。熹於言下有省。有齋居誦",
    "X86n1607_002:0609a23": "經詩曰。端居獨無事。聊披釋氏書。暫息塵累牽。超然",
    "X86n1607_002:0609a24": "與道居。門掩竹林幽。禽鳴山雨餘。了此無為法。身心",
    "X86n1607_002:0609b01": "同晏如。又曰。佛氏之學與吾儒甚相似。如云。有物先",
    "X86n1607_002:0609b02": "天地。無形本寂寥。能為萬象主。不逐四時凋。樸落非",
    "X86n1607_002:0609b03": "他物。縱橫不是塵。山河及大地。全露法王身。看他是",
    "X86n1607_002:0609b04": "甚麼見識。又曰。佛家有三門。曰教．曰律．曰禪。禪家不",
    "X86n1607_002:0609b05": "立文字。直下識心見性。律法甚嚴。毫髮不容罪過。教",
    "X86n1607_002:0609b06": "有三項。曰天台教．曰慈恩教．曰延壽教。延壽教南方",
    "X86n1607_002:0609b07": "無傳。其學近禪。天台教專理會講解。慈恩教亦只是",
    "X86n1607_002:0609b08": "講解。吾儒若見得道理。透就自己。心上理會得。本領",
    "X86n1607_002:0609b09": "便是。兼得禪的講說。辨訂便是。兼得教的動繇。規矩",
    "X86n1607_002:0609b10": "便是。兼得律的看來。今人多言為事所奪。有妨講學。",
    "X86n1607_002:0609b11": "此皆是不能使船。嫌溪曲耳。遇富貴就富貴上做工",
    "X86n1607_002:0609b12": "夫。遇貧賤就貧賤上做工夫。語有之。假使鐵輪頂上",
    "X86n1607_002:0609b13": "旋定慧圓明。終不失世間萬事顛倒迷妄。躭嗜戀著。",
    "X86n1607_002:0609b14": "無一不是戲劇。真不堪著眼也。瑞巖和尚每日間。常",
    "X86n1607_002:0609b15": "自問主人公惺惺否。又自答曰惺惺。今時學者却不",
    "X86n1607_002:0609b16": "如此。",
    "X86n1607_002:0609b17": "陸九淵字子靜。金谿人。生三四歲。問其父曰。天地何",
    "X86n1607_002:0609b18": "所窮際。父笑而不答。遂深思至忘寢食。乾道中進士。",
    "X86n1607_002:0609b19": "官至知荊門軍。居象山教授。生徒數十百人。學者稱",
    "X86n1607_002:0609b20": "為象山先生。嘗謂。孔子攻乎異端。斯害也。已今世類。",
    "X86n1607_002:0609b21": "指佛老為異端。不知當孔子時。佛教未入中國。雖有",
    "X86n1607_002:0609b22": "老子其說。未著苟術與。吾儒不類。即是異端。非指佛",
    "X86n1607_002:0609b23": "老也。一日門人朱季繹云。近日異端邪說害道。使人",
    "X86n1607_002:0609b24": "不知本淵。曰。如何。繹曰。如禪家之學人。皆以為不可",
    "X86n1607_002:0609c01": "無者。又以謂形而上者。所以害道。使人不知本淵。曰。",
    "X86n1607_002:0609c02": "吾友且道。甚底是本。又害了吾友甚底來。自不知己",
    "X86n1607_002:0609c03": "之害。又烏知人之害。包顯道嘗云。人皆謂禪是人不",
    "X86n1607_002:0609c04": "可無者。今吾友又云害道。兩箇却好縛作一束。今之",
    "X86n1607_002:0609c05": "所以害道者。却是這閑言語。又劉淳叟參禪。其友周",
    "X86n1607_002:0609c06": "姓者問之曰。何故捨吾儒之道而參禪淳。叟曰。譬之",
    "X86n1607_002:0609c07": "於手。釋氏是把鋤頭。儒者是把斧頭。所把雖不同。然",
    "X86n1607_002:0609c08": "却皆是這手。我今只要就他明此手。周答曰。若如淳",
    "X86n1607_002:0609c09": "叟所言。我只就把斧頭處明此手。不願就把鋤頭處",
    "X86n1607_002:0609c10": "明此手。淵曰。淳叟亦善喻。周友亦可謂善對。(心空曰。人有兩",
    "X86n1607_002:0609c11": "手。屈伸在我。要把鋤頭。便把鋤頭。要把斧頭。便把斧頭。何用明他。明他何用。今有病夫。兩手俱廢。蓋世明醫咸不能治。忽遇",
    "X86n1607_002:0609c12": "仙人來遊。人間授以靈丹。還復如故。就此就彼。自然明白。淳叟亦不善喻。周亦可謂不善對。)淵嘗終",
    "X86n1607_002:0609c13": "日默坐。阜民一見謂曰。子以何束縛如此。淵因自吟",
    "X86n1607_002:0609c14": "曰。翼乎。如鴻毛遇順風。沛乎。若巨魚縱大壑。趙東山",
    "X86n1607_002:0609c15": "贊淵曰。儒者曰汝學似禪。佛者曰我法無是超然。獨",
    "X86n1607_002:0609c16": "契本心。以俟聖人。百世卒。諡文安。有詩文語錄傳世。",
    "X86n1607_002:0609c17": "真德秀字景元。浦城人。四歲受書。過目成誦。慶元中",
    "X86n1607_002:0609c18": "第進士。累官參知政事。世稱西山先生。儒以朱文公",
    "X86n1607_002:0609c19": "為宗。慨然以斯文自任。又深於禪學。嘗謂遺教經以",
    "X86n1607_002:0609c20": "端心正念為首。而深言持戒為智慧之本。至謂制心",
    "X86n1607_002:0609c21": "之道。如牧牛。如御馬。不使縱逸。去瞋止妄息欲寡求。",
    "X86n1607_002:0609c22": "然後繇禪定造智慧。又云。予讀楞嚴經。觀世音以聞",
    "X86n1607_002:0609c23": "思修為圓通第一。其曰。初於聞中入流亡所。所入既",
    "X86n1607_002:0609c24": "寂。動靜二相。了然不生。如是漸增。聞所聞盡。盡聞不",
    "X86n1607_002:0610a01": "住。覺所覺空。空覺極圓。空所空滅。生滅既滅。寂滅現",
    "X86n1607_002:0610a02": "前。若能如是。圓㧞一根。則諸根皆脫。於一彈指頃。徧",
    "X86n1607_002:0610a03": "歷三空。即與諸佛無異矣。又讀金剛經至四果。乃廢",
    "X86n1607_002:0610a04": "經而嘆曰。須陀洹所證。則觀世音所謂初於聞中。入",
    "X86n1607_002:0610a05": "流亡所者耶。入流非有法也。惟不入六塵。安然常住。",
    "X86n1607_002:0610a06": "斯入流矣。至於斯陀含名一往來。而實無往來。阿那",
    "X86n1607_002:0610a07": "含名為不來。而實無不來。蓋往則入塵。來則返本。斯",
    "X86n1607_002:0610a08": "陀含雖能來矣。而未能無往。阿那含非徒不往。而亦",
    "X86n1607_002:0610a09": "無來。至阿羅漢。則往來意盡。無法可得。然則名雖四",
    "X86n1607_002:0610a10": "果。實一法也。但歷三空。有淺深之異耳。又跋蓮經普",
    "X86n1607_002:0610a11": "門品曰。予自少讀普門品。雖未能深解其義。然嘗以",
    "X86n1607_002:0610a12": "意測之。昔唐李文公問藥山儼禪師。如何是惡風吹",
    "X86n1607_002:0610a13": "船。飄落鬼國。師曰。李翱小子。問此何為。文公惕然怒",
    "X86n1607_002:0610a14": "形於色。師笑曰。發此瞋恚心。便是黑風吹船。飄入鬼",
    "X86n1607_002:0610a15": "國也。吁藥山可謂善啟發人矣。以是推之。則知利欲",
    "X86n1607_002:0610a16": "熾然。即是火坑。貪愛沈溺。便是苦海。一念清淨。烈焰",
    "X86n1607_002:0610a17": "成池。一念儆覺。船到彼岸。災患纏縛。隨處而安。我無",
    "X86n1607_002:0610a18": "怖畏。如械自脫。惡人侵凌。待他橫逆。我無忿嫉。如獸",
    "X86n1607_002:0610a19": "自奔。讀此經者。作如是觀。則知補陀大士。真實為人。",
    "X86n1607_002:0610a20": "非浪語也。(黑風吹船是于頔事)",
    "X86n1607_002:0610a21": "贊曰。紫陽闢佛。人爭效顰。殊不知紫陽見地雖未直",
    "X86n1607_002:0610a22": "捷。而平生問學靡不暗通佛理。況最初入道。原得之",
    "X86n1607_002:0610a23": "禪門。而晚年又有六祖真聖人之嘆。則非闢佛。乃闢",
    "X86n1607_002:0610a24": "其捨自心佛而外求有相佛者也。陸象山渾身是禪。",
    "X86n1607_002:0610b01": "真西山全體是教。三公之於佛門。雖隱顯讚揚不同。",
    "X86n1607_002:0610b02": "而極力崇護則一。雖然向上一著。猶未夢見在。",
    "X86n1607_002:0610b03": "放牛居士(無門開禪師法嗣)",
    "X86n1607_002:0610b04": "放牛余居士。古杭人。宋淳祐間。參無門開道者。豁然",
    "X86n1607_002:0610b05": "大悟。嘗曰。佛法如海皆。從細流而入。如人破竹。纔透",
    "X86n1607_002:0610b06": "一節。其餘皆迎刃而解。不勞餘力。予自小便有此志。",
    "X86n1607_002:0610b07": "參訪名人。與諸方禪者。打一世口鼓。自謂佛法止如",
    "X86n1607_002:0610b08": "此。便都放倒了。後參無門開公佛眼禪師。凡開口。便",
    "X86n1607_002:0610b09": "被他劈面門截住。連道不是。不是。退而思之。許多年",
    "X86n1607_002:0610b10": "下工夫。豈無歡喜處也。曾零零碎碎悟來。終不服無",
    "X86n1607_002:0610b11": "門。道不是。不是。及見臭菴。遂叩之。吾師得無門甚麼",
    "X86n1607_002:0610b12": "見解。敢對人天顛倒是非。臭菴曰。我在無門座下。無",
    "X86n1607_002:0610b13": "法可得。無道可傳。只得兩箇字。予問。兩字如何說。曰。",
    "X86n1607_002:0610b14": "不是。不是。予因此而知。無門老人為人處。一點惡水",
    "X86n1607_002:0610b15": "不曾輕灑著人。予雖不敏。被臭菴連狀領過。抱屈不",
    "X86n1607_002:0610b16": "少。因述是非關曰。直指人心。見性成佛。回光返照。逈",
    "X86n1607_002:0610b17": "絕遮攔。纔擬思量。白雲萬里。逢人品藻。遇物雌黃。重",
    "X86n1607_002:0610b18": "古輕今。貴耳賤目。任伊卜度。沈吟未夢。見是非關在。",
    "X86n1607_002:0610b19": "作麼生透。且看安吉州沈道婆問。有因果否。曰。有。曰。",
    "X86n1607_002:0610b20": "參學人實無悟處。師家故言不是。有因果否。曰。佛法",
    "X86n1607_002:0610b21": "不順人情。豈無因果。百丈錯答一轉語。五百生墮野",
    "X86n1607_002:0610b22": "狐。佛說一切法。為度一切心。我無一切心。何用一切",
    "X86n1607_002:0610b23": "法。曰。是非關有幾句。曰。有四句。曰。四句樣麼生。舉曰。",
    "X86n1607_002:0610b24": "第一句有是有非則不可。第二句無是無非又不可。",
    "X86n1607_002:0610c01": "第三句是是非非也不可。第四句非是是非亦不可。",
    "X86n1607_002:0610c02": "若得離此四句。始見本地風光。曰。我離得否。曰。你離",
    "X86n1607_002:0610c03": "不得。曰。人人有分。我何離不得。曰。嫁鷄逐鷄飛。嫁狗",
    "X86n1607_002:0610c04": "隨狗走。曰。如何是本地風光。曰。月子灣灣照幾州。幾",
    "X86n1607_002:0610c05": "人歡樂幾人愁。曰。不問這箇風光。曰。問那箇本地風",
    "X86n1607_002:0610c06": "光。曰。無男女相底。曰。既無男女相底。問甚是非關。曰。",
    "X86n1607_002:0610c07": "別有向上事也無。曰。有。曰。如何是向上事。曰。馬蝗丁",
    "X86n1607_002:0610c08": "住鷺鶿脚。你上天時我上天。",
    "X86n1607_002:0610c09": "王日休字虗中。號龍舒居士。端靜簡潔。博極經史。一",
    "X86n1607_002:0610c10": "日捐之曰。是皆業習。非究竟法。吾其為西方之歸。自",
    "X86n1607_002:0610c11": "是精進念佛。年六十。布衣蔬食。日課千拜。夜分乃寢。",
    "X86n1607_002:0610c12": "作淨土文勸世。將卒。三日前徧別親識。有此後不復",
    "X86n1607_002:0610c13": "再見之語。至期讀書罷。如常禮念。忽厲聲稱阿彌陀",
    "X86n1607_002:0610c14": "佛。唱言。佛來迎我。屹然立化。如植木然。邦人有夢二",
    "X86n1607_002:0610c15": "青衣引向西行者。自是家家供事。云蓮師。贊曰。龍舒",
    "X86n1607_002:0610c16": "勸發西方最為激切。懇到非徒言之。亦允蹈之。至於",
    "X86n1607_002:0610c17": "臨終之際。殊勝奇特。照耀千古。嗚呼。豈非淨土聖賢",
    "X86n1607_002:0610c18": "入廛垂手者耶。",
    "X86n1607_002:0610c19": "贊曰。甚矣。參禪之難。不難於口鼓。而難於心悟也。昔",
    "X86n1607_002:0610c20": "香嚴參溈山。問一答十。問十答百。山皆不許。一日山",
    "X86n1607_002:0610c21": "謂曰。不問汝平生學解。汝未出胞胎時本分事。道將",
    "X86n1607_002:0610c22": "一句來。嚴茫然無對。後因擊竹省悟。遂遙禮山曰。和",
    "X86n1607_002:0610c23": "尚大悲。恩踰父母。當時若為我說却。何有今日事耶。",
    "X86n1607_002:0610c24": "放牛居士與諸方打一世口鼓。及參無門開口。便道",
    "X86n1607_002:0611a01": "不是。復見臭菴。始豁然得自在法門。今是非關現在",
    "X86n1607_002:0611a02": "口鼓耶。心悟耶。咦。爛泥裏有刺。",
    "X86n1607_002:0611a03": "又贊曰。是非關千波競起。淨土文一亘晴空。且道兩",
    "X86n1607_002:0611a04": "者是同是別。若道是同。顢頇佛性。儱侗真如。若道是",
    "X86n1607_002:0611a05": "別。徐六擔板。各見一邊。恁麼也不得。不恁麼也不得。",
    "X86n1607_002:0611a06": "恁麼不恁麼總不得。畢竟如何。看取其下註脚。",
    "X86n1607_002:0611a07": "宋濂(千巖元長禪師法嗣)",
    "X86n1607_002:0611a08": "宋濂。金華人。母夢一異僧。手寫華嚴經來謂母曰。吾",
    "X86n1607_002:0611a09": "乃永明延壽。願假一室。以終此卷。覺已。濂即生。因名",
    "X86n1607_002:0611a10": "曰壽。後更名濂。字景濂。別號無相居士。六歲日記二",
    "X86n1607_002:0611a11": "千餘言。九歲能詩。入青蘿山。三閱大藏。甞往謁千巖",
    "X86n1607_002:0611a12": "元長。長吐言如奔雷。濂欲屈之。相與詰難。數千言不",
    "X86n1607_002:0611a13": "契而退。越二年。又謁長。長曰。聞君閱盡一大藏經。有",
    "X86n1607_002:0611a14": "諸。曰。然。曰。君耳閱乎。抑目觀也。曰。亦目觀耳。曰。使目",
    "X86n1607_002:0611a15": "之能觀者。君謂誰耶。濂揚眉向之。於是相視一笑。長",
    "X86n1607_002:0611a16": "初答濂書曰。前日承一宿山中。今日有書來報云云。",
    "X86n1607_002:0611a17": "無明讀一過。不覺失笑。笑箇什麼。笑景濂坐井觀天。",
    "X86n1607_002:0611a18": "又如貧兒拾得錫。說與人要作銀子賣。只是自不識",
    "X86n1607_002:0611a19": "貨。教別人不識貨。則不可。何以故。景濂嘗在塵勞聲",
    "X86n1607_002:0611a20": "色境界中。輥得爛骨地熟了。思量計較文字語言。弄",
    "X86n1607_002:0611a21": "聰明。業識多了。乍聞吾輩說一箇放下。可以做寂靜",
    "X86n1607_002:0611a22": "工夫。透脫生死。暫時起一念厭離心。回頭乃見無思",
    "X86n1607_002:0611a23": "量．無語言處。便錯認作法身。喻如玲瓏八面窓。喻如",
    "X86n1607_002:0611a24": "須彌山。言說不得。這箇只是暫時岐路。如何便罵得。",
    "X86n1607_002:0611b01": "佛贊得。祖贊得。無明耶。贊罵。憎愛心不除。但增長我",
    "X86n1607_002:0611b02": "見。我見未忘。目前只見別人過失。不知自家過失。要",
    "X86n1607_002:0611b03": "成辦透脫生死大事。難矣。景濂果欲辦這件事。只向",
    "X86n1607_002:0611b04": "無思量無言語處。便好仔細推窮。不用說向人驀。忽",
    "X86n1607_002:0611b05": "命根斷。偷心絕。絕後更甦。欺君不得。却來求印可亦",
    "X86n1607_002:0611b06": "不遲。他日又答書曰。承敘。自幼讀佛書。領其要旨。出",
    "X86n1607_002:0611b07": "入有無空假中。中至於中。且不有。有無何在。三復斯",
    "X86n1607_002:0611b08": "言。此今之士夫。執有執無。離邊離中。分彼此。儒釋之",
    "X86n1607_002:0611b09": "異如左右。儒釋一貫者。能有幾人。人言為不虗矣。張",
    "X86n1607_002:0611b10": "無盡云。余因學佛。然後知儒。古德云。居無為界中。不",
    "X86n1607_002:0611b11": "斷滅有為之法。居有為界中。不分別無為之相。暗合",
    "X86n1607_002:0611b12": "道妙。不易。不易。審如是。則有為底便是無為底。左右",
    "X86n1607_002:0611b13": "已百了千當。何處更有身心之慮。未祛事物之來未",
    "X86n1607_002:0611b14": "息。又何處更有真實工夫可做。而後出離有為。了生",
    "X86n1607_002:0611b15": "死大事耶。只如左右未動念。未操觚拂紙。未陳一言。",
    "X86n1607_002:0611b16": "及寫在紙上。了是有為。是無為。是生。是死。是生死法。",
    "X86n1607_002:0611b17": "是出生死法。這些子直是誵訛。故孔子謂子路曰。未",
    "X86n1607_002:0611b18": "知生。焉知死。孔子底說話。莫道子路不知落處。盡大",
    "X86n1607_002:0611b19": "地人。都不知落處。豈不見黃山谷訪死心。死心云。我",
    "X86n1607_002:0611b20": "有一問問公。公試答看。彼此燒作一堆灰。在甚處相",
    "X86n1607_002:0611b21": "見。山谷茫然。後參晦堂。示吾無隱。乎爾一言。聞桂花",
    "X86n1607_002:0611b22": "香。打破漆桶。鼻孔撩天。大丈夫欲成辦箇事。自有箇",
    "X86n1607_002:0611b23": "般時節。山谷雖是一塊精金。須是死心。晦堂作家。爐",
    "X86n1607_002:0611b24": "鞴惡辣。鉗鎚始得。這一隊漢。若到無門明下。更須一",
    "X86n1607_002:0611c01": "一勘過。何也。不是弄潮人。休入洪波裡。濂又嘗慕楚",
    "X86n1607_002:0611c02": "石琦。參見護龍河。相與談玄。因出賸語一編求正。琦",
    "X86n1607_002:0611c03": "覧已。嘆曰。不意儒者所造直至於此。善自護持。濂初",
    "X86n1607_002:0611c04": "見　太祖。即勸不嗜殺人。及佐　太祖定太平。興禮",
    "X86n1607_002:0611c05": "樂。靡不原本一大事因緣。而佛法遂賴以重光。夔江",
    "X86n1607_002:0611c06": "坐脫。後百餘年。有見之終南山者。文集八十二卷。撰",
    "X86n1607_002:0611c07": "塔銘三十餘篇。堪續傳燈。嘗作永明。贊曰。我與導師",
    "X86n1607_002:0611c08": "有宿因。般若光中無去來。今觀遺像重作禮。忽悟三",
    "X86n1607_002:0611c09": "世了如幻。靈山一會猶儼然。願證如如大圓智。",
    "X86n1607_002:0611c10": "贊曰。蓮池本師頌云。至人無己。妙應斯圓。一鏡虗明。",
    "X86n1607_002:0611c11": "萬象畢現。以此知宋文憲真不可測地位中人也。公",
    "X86n1607_002:0611c12": "方墮地時。母夢異僧。手寫華嚴而曰。我乃永明延壽。",
    "X86n1607_002:0611c13": "願假一室以終此卷。噫。豈真舐筆和墨。然後謂之寫",
    "X86n1607_002:0611c14": "經。蓋永明傳佛心印以後。一生行華嚴行。而殘燈欲",
    "X86n1607_002:0611c15": "燼之時。菩薩度生尤急。則昔現比丘。今現宰官。昔現",
    "X86n1607_002:0611c16": "拄杖鉢囊。今現婬坊酒肆。正華嚴事事無礙法界耳。",
    "X86n1607_002:0611c17": "或者以善公血書之事。當之誤矣。雖然塵剎無盡。眾",
    "X86n1607_002:0611c18": "生無盡。寫經無盡。而此假室以終卷者亦無盡。",
    "X86n1607_002:0611c19": "青蓮居士對",
    "X86n1607_002:0611c21": "居士分燈錄下卷(終)",
    "X86n1607_002:0612a04": "分燈錄補遺",
    "X86n1607_002:0612a06": "呂巖真人(黃龍誨機禪師法嗣)",
    "X86n1607_002:0612a07": "呂巖。字洞賓。京兆人也。唐末。三舉不第。偶於長安酒",
    "X86n1607_002:0612a08": "肆遇鍾離權。授以延命術。自爾人莫之究。嘗遊廬山",
    "X86n1607_002:0612a09": "歸宗。書鐘樓壁曰。一日清閑自在身。六神和合報平",
    "X86n1607_002:0612a10": "安。丹田有寶休尋道。對境無心莫問禪。未幾道經黃",
    "X86n1607_002:0612a11": "龍山。覩紫雲成蓋。疑有異人。乃入謁。值誨機禪師擊",
    "X86n1607_002:0612a12": "鼓陞堂。機見知是呂公也。欲誘而進厲聲曰。座傍有",
    "X86n1607_002:0612a13": "竊法者。巖毅然出曰。雲水道人。機曰。忽遇雲盡水乾",
    "X86n1607_002:0612a14": "時如何。巖無對。求代語。巖如前問機曰。黃龍出現。巖",
    "X86n1607_002:0612a15": "曰。一粒粟中藏世界。半升鐺內煑山川。且道此意如",
    "X86n1607_002:0612a16": "何。機指曰。這守屍鬼。巖曰。爭奈囊有長生不死藥。機",
    "X86n1607_002:0612a17": "曰。饒經八萬劫。終是落空亡。巖薄訝。飛劒脇之。劍不",
    "X86n1607_002:0612a18": "能入。遂再拜求指歸。機詰曰。半升鐺內煑山川即不",
    "X86n1607_002:0612a19": "問。如何是一粒粟中藏世界。巖於言下頓契。作偈曰。",
    "X86n1607_002:0612a20": "棄却瓢囊摵碎琴。如今不戀汞中金。自從一見黃龍",
    "X86n1607_002:0612a21": "後。始覺從前錯用心。機囑令加護。後謁潭州智度覺",
    "X86n1607_002:0612a22": "禪師。有曰。余遊韶[邱-丘+村]。東下湘江。今見覺公。觀其禪學",
    "X86n1607_002:0612a23": "精明。性源淳潔。促膝靜坐。收光內照。一衲之外無餘",
    "X86n1607_002:0612a24": "衣。一鉢之外無餘食。遠生死岸。破煩惱殻。方今佛衣",
    "X86n1607_002:0612b01": "寂寂兮無傳。禪理懸懸兮幾絕。扶而興者。其在吾師",
    "X86n1607_002:0612b02": "乎。聊作一絕奉記。達者推心方濟物。聖賢傳法不離",
    "X86n1607_002:0612b03": "真。請師開說西來意。七祖如今未有人。",
    "X86n1607_002:0612b04": "張伯端字平叔。天台人。得仙道。作悟真篇。又徧參禪",
    "X86n1607_002:0612b05": "門。有省。後讀祖英集頓明心地。乃曰。獨修金丹不悟",
    "X86n1607_002:0612b06": "佛理。即同楞嚴十種仙趣。又詞云。丹是色身至寶。鍊",
    "X86n1607_002:0612b07": "成變化無窮。更能性上悟真宗。決了無生妙用。後趺",
    "X86n1607_002:0612b08": "坐而逝。火化得舍利千百粒。既而又有人見之者。",
    "X86n1607_002:0612b09": "贊曰。首楞嚴經云。有十種仙。皆於人中。鍊心不修正",
    "X86n1607_002:0612b10": "覺。別得生理。壽千萬歲。休止深山。或大海島。絕於人",
    "X86n1607_002:0612b11": "境。斯亦輪迴妄想。不修三昧。報盡還來。散入諸趣。夫",
    "X86n1607_002:0612b12": "報盡則非無量。還來則非常住地行絕行。安知其不",
    "X86n1607_002:0612b13": "為螻蟻蚊蝱。三島十洲。安知其不為鐵床銅柱。何以",
    "X86n1607_002:0612b14": "故。迷正覺故。或有人問。洞賓參黃龍而悟道。平叔讀",
    "X86n1607_002:0612b15": "祖英而明心。此又如何。但對他道。蟠桃三千年一熟。",
    "X86n1607_002:0612b16": "還會麼。若也不會。問取西漢東方朔。",
    "X86n1607_002:0612b18": "居士分燈錄補遺卷終",
    "X86n1607_002:0612b21": "分燈錄後序",
    "X86n1607_002:0612b23": "唐世豪傑之士皆去而主法席。非但儒門淡泊。收拾",
    "X86n1607_002:0612b24": "不住也。當其時。內而妖牝雄貂。外則叛藩悍將。皆手",
    "X86n1607_002:0612c01": "懸富貴以鼻息籠天下士。士之無識者爭趨焉。顧可",
    "X86n1607_002:0612c02": "以笯龍檻象乎。趙州臨濟諸人皆具王侯將相之才",
    "X86n1607_002:0612c03": "而息心歸佛。大機大用殺活自繇。無俟外學相助也。",
    "X86n1607_002:0612c04": "五季以後辨藻轉高。然往往從義理窟中翻駁而出。",
    "X86n1607_002:0612c05": "是衲子反帶書生氣矣。宋世諸公則又以儒者操衲",
    "X86n1607_002:0612c06": "子之戈。陰咀其腴。陽樹為敵。試問晦翁科舉擔中所",
    "X86n1607_002:0612c07": "挾何牘。而齗齗異教不止。末後一著遷化露奇。又向",
    "X86n1607_002:0612c08": "何地歸宿也。當其時不昧本領直舉家風者固自有",
    "X86n1607_002:0612c09": "人。如劉元城謂。孔佛之言相為終始。投荒之日得力",
    "X86n1607_002:0612c10": "此事了不自諱。張子韶格物明遜妙喜物格。至謂必",
    "X86n1607_002:0612c11": "學佛然後知儒。及撞破乾坤推倒食案。叢林欽服無",
    "X86n1607_002:0612c12": "敢相謾。何其光明偉烈也。末法陵夷孤燈絕照。而分",
    "X86n1607_002:0612c13": "其枝影代不乏人。夫體權應道薰學尊聞。巋列金湯",
    "X86n1607_002:0612c14": "廣施津筏。雨花室裏不礙維摩。雲黃山中詎掩大士。",
    "X86n1607_002:0612c15": "源流承接髓血貫通。吾讀分燈一錄而顯密證現。道",
    "X86n1607_002:0612c16": "藉人弘果無憾矣。或謂心空居士家視樂邦神怡蓮",
    "X86n1607_002:0612c17": "乘。既括萬善之旨。盡歇諸方之狂。而意存該綜條分",
    "X86n1607_002:0612c18": "指授。豈持名反念而外又別有正法眼藏在乎。余曰。",
    "X86n1607_002:0612c19": "居士舉無義味話。演出從上綱宗。不說義理禪教壞",
    "X86n1607_002:0612c20": "人家兒女。唐宋以來精靈果位處處逢著亦言言印",
    "X86n1607_002:0612c21": "著。即謂七十二家隨身竿木皆資淨土舟航可也。若",
    "X86n1607_002:0612c22": "猶帶水拖泥則九品不生。即使擊石敲火而五燈亦",
    "X86n1607_002:0612c23": "終暗矣。必如居士脚蹈實地口宣妙音。乃謂之不昧",
    "X86n1607_002:0612c24": "本領。乃謂之大闡宗風。慎勿向靈知分段際錯認其",
    "X86n1607_002:0613a01": "婆心所寄也。　　壬申仲秋　　許經　謹識",
    "X86n1607_002:0613a04": "分燈錄跋",
    "X86n1607_002:0613a06": "自廬山諸賢以還。開士棲托耽玄味勝。蓋亦代不乏",
    "X86n1607_002:0613a07": "人已。第不過逸情遠韻翛然埃壒之外焉爾。迨柳州",
    "X86n1607_002:0613a08": "臨川涪翁無咎輩始暢發西方宗旨。而眉山公尤縱",
    "X86n1607_002:0613a09": "橫解脫掀翻寶藏光流電駴。然人亦厪以文言悅之。",
    "X86n1607_002:0613a10": "不必於心性領入也。惟陶元亮晁明遠差得輕安境",
    "X86n1607_002:0613a11": "地。廼如裴公美之為相。趙閱道之為執政。元城橫浦",
    "X86n1607_002:0613a12": "之為碩儒。而孟無菴之為大將。所謂實修寔證不捨",
    "X86n1607_002:0613a13": "塵勞而圓通應現者安在。夫動寂異源而緇白殊塗",
    "X86n1607_002:0613a14": "也哉。社兄朱我沾氏三明八解夙契鍼水。顧以引掖",
    "X86n1607_002:0613a15": "同志為拳拳而又[賏/心]眎為口頭禪已也。尚友[遄-而+王]喆勘",
    "X86n1607_002:0613a16": "辯根乘必取傳授昭灼依歸的切者。方許分般若一",
    "X86n1607_002:0613a17": "燈。堪竪人天榜樣。若覽者膚剽瀋拾止作一番義學",
    "X86n1607_002:0613a18": "理會。即七十二大德總未夢見在。",
    "X86n1607_002:0613a19": "偶諧居士　黃廷鵠　題",
    "X86n1607_002:0613a22": "居士分燈錄勸緣引",
    "X86n1607_002:0613a24": "宋洪覺範禪師著僧寶傳林間錄智證傳三書。昔人",
    "X86n1607_002:0613b01": "比之貫高程嬰公孫杵臼之用心。茲朱心空居士力",
    "X86n1607_002:0613b02": "扶正法猛發弘願。自庚戌迄今越二十年許纂就",
    "X86n1607_002:0613b03": "佛祖綱目四十一卷。擬照藏板募梓流通。又輯分燈",
    "X86n1607_002:0613b04": "錄二卷。今先付剞劂。凡居士七十二人。俱師承有據",
    "X86n1607_002:0613b05": "及應化再來者。仍請七十二位居士各捐貲五錢或",
    "X86n1607_002:0613b06": "三錢助刻此錄。即註姓氏。庶符往哲共續禪燈。其用",
    "X86n1607_002:0613b07": "心更勤且苦矣。僭為勸緣。敢云導引。",
    "X86n1607_002:0613b08": "崇禎辛未一陽生日勸緣友末章台鼎頓首拜啟",
    "X86n1607_002:0613b12": "中峰和尚閱林間錄有感而說偈曰。林間編此錄。深",
    "X86n1607_002:0613b13": "夜剔殘燈。慧命微如線。人心冷似氷。祖庭空積雪。古",
    "X86n1607_002:0613b14": "路不逢僧。追跂前賢轍。思歸一念增。噫嘻可勝嘆哉。",
    "X86n1607_002:0613b15": "今不侫之輯分燈也。特竭微誠。敢有禱於居士。夫繹",
    "X86n1607_002:0613b16": "孔孟之微言。窺佛祖之命脈。原無二道。豈有兩心。第",
    "X86n1607_002:0613b17": "直探本根而剪除纏蔽之荊棘。深窮教典而運出自",
    "X86n1607_002:0613b18": "己之家珍。提獎實心實行緇流。而使空門不至冷落。",
    "X86n1607_002:0613b19": "魔外不至充盈。則在今日尤為急務耳。一時助梓宰",
    "X86n1607_002:0613b20": "官居士。例得並書以植殊因。",
    "X86n1607_002:0613b21": "張所望　陳繼儒　張翼軫　黃廷鵠　徐兆禎",
    "X86n1607_002:0613b22": "　王元瑞　李凌雲　莊元禎　馮明玠　沈匡濟",
    "X86n1607_002:0613b23": "　王獻吉　姚士芳　葉師曾　章台鼎　杜麟徵",
    "X86n1607_002:0613b24": "　鄒孟仁　章輔世　許經　陸景暉　徐爾鉉",
    "X86n1607_002:0613c01": "　董祖和　馮鼎弼　唐允諧　馮鼎位　葉有英",
    "X86n1607_002:0613c02": "　吳蹈昌　張天彝　陵慶麟　陸慶紹　鄒孟浩",
    "X86n1607_002:0613c03": "　屠旭(以上各捐貲五錢)",
    "X86n1607_002:0613c04": "蔣日華　唐允恭　徐仕傑　張方陽　屠洪謨",
    "X86n1607_002:0613c05": "　章台鉉　姚世祥　沉鳴鐘　李中梓　唐允懷",
    "X86n1607_002:0613c06": "　馮鼎鐘　章闇　陸景象　章簡　陸景行",
    "X86n1607_002:0613c07": "　張安苞　李是楫　褚璜　章　甲　陸景俊",
    "X86n1607_002:0613c08": "　陸慶裕　楊方榮　唐國讚　董文洪　周孔易",
    "X86n1607_002:0613c09": "　高孟弢　馮鼎祿　馮鼎彥　馮鼎芬　陸慶期",
    "X86n1607_002:0613c10": "　陸慶頥　陸慶恒　陸慶泰　吳汝昌　大烱",
    "X86n1607_002:0613c11": "　王乃欽　王行弘　張駿聲　張鴻聲　唐居仁",
    "X86n1607_002:0613c12": "　陳有年　朱時恩(以上各捐貲三錢)",
    "X86n1607_002:0613c13": "崇禎壬申八月朔日心空居士朱時恩謹識"
}