{
    "T11n0320_020:0974a05": "父子合集經卷第二十",
    "T11n0320_020:0974a07": "西天譯經三藏朝散大夫",
    "T11n0320_020:0974a08": "試鴻臚卿宣梵大師賜紫",
    "T11n0320_020:0974a09": "沙門臣日稱等奉　詔譯",
    "T11n0320_020:0974a10": "淨飯王信解品第二十七之二",
    "T11n0320_020:0974a11": "佛言：「大王！我今復說，往古世時有轉輪王名",
    "T11n0320_020:0974a12": "曼達多，有大威勢，具大福德，從彼父王頂上",
    "T11n0320_020:0974a13": "而生。已於先世久修梵行，曾值無量百千俱",
    "T11n0320_020:0974a14": "胝那由他佛，於彼佛所植眾德本。繼嗣父王",
    "T11n0320_020:0974a15": "灌頂之位，統四天下豪富自在。於閻浮提出",
    "T11n0320_020:0974a16": "現治化，五欲娛樂，殊勝第一。安隱豐饒，人民",
    "T11n0320_020:0974a17": "熾盛。聚落城邑鷄飛相至，大地無有瓦礫荊",
    "T11n0320_020:0974a18": "棘，設有山阜多產金寶。園林泉池莊嚴國界，",
    "T11n0320_020:0974a19": "所都大城名阿瑜闍。其城東西十二由旬，南",
    "T11n0320_020:0974a20": "北修廣各七由旬，寶網寶鈴遍覆其上。王多",
    "T11n0320_020:0974a21": "眷屬恭敬圍遶，猶如帝釋妙見大城。彼曼達",
    "T11n0320_020:0974a22": "多王造三時殿：一名月光，當熱際時王居其",
    "T11n0320_020:0974a23": "中。二瑠璃藏，於雨際時王居其中。三曰日光，",
    "T11n0320_020:0974a24": "於寒際時王居其中。若王入彼月光殿時，王",
    "T11n0320_020:0974a25": "與后妃采女眷屬，前後圍遶，身得清涼。譬如",
    "T11n0320_020:0974a26": "牛頭旃檀之香以塗其身，王體安和亦復如",
    "T11n0320_020:0974a27": "是，亦如帝釋與諸天子在廣勝殿受上妙樂。",
    "T11n0320_020:0974a28": "若雨際時，王與眷屬入瑠璃殿，譬如以彼多",
    "T11n0320_020:0974a29": "摩羅跋怛囉香以塗其身，王意適悅亦復如",
    "T11n0320_020:0974b01": "是。若寒際時，王與眷屬入日光殿，如沈水香",
    "T11n0320_020:0974b02": "用塗其身，王體溫暖亦復如是。大王！彼曼達",
    "T11n0320_020:0974b03": "多王隨其時節，所至宮殿皆生樂觸，或出涼",
    "T11n0320_020:0974b04": "風，或降香雨，或奏伎樂，皆得如意。「大王！彼曼",
    "T11n0320_020:0974b05": "達多王忽自宮內，七日之中雨諸金寶，滿七",
    "T11n0320_020:0974b06": "日已，王歎希有，清淨福業，感報若此。王住治",
    "T11n0320_020:0974b07": "化經無量歲。時曼達多王作是思惟：『我聞西",
    "T11n0320_020:0974b08": "有大牛貨洲。』作是念已，與四兵眾，上陞虛空，",
    "T11n0320_020:0974b09": "從閻浮提，漸至彼所。王到彼已，受用最上飲",
    "T11n0320_020:0974b10": "食資具，國土人民安隱豐樂。於王宮內七日",
    "T11n0320_020:0974b11": "雨寶，與閻浮提等無有異，王於彼住百千萬",
    "T11n0320_020:0974b12": "歲。時曼達多王復更思惟：『我聞東有大勝身",
    "T11n0320_020:0974b13": "洲。』作是念已，與四兵眾上陞虛空，從牛貨洲",
    "T11n0320_020:0974b14": "漸至彼所。王到彼已，受用美妙最上飲食，化",
    "T11n0320_020:0974b15": "治人民安隱豐樂，亦於宮內七日雨寶，與牛",
    "T11n0320_020:0974b16": "貨洲等無有異，王住於彼經百千歲。大王！彼",
    "T11n0320_020:0974b17": "曼達多王復自思惟：『我聞北有大俱盧洲，其",
    "T11n0320_020:0974b18": "中人民不生分別我我所想，今當往彼而試",
    "T11n0320_020:0974b19": "驗之。』作是念已，與四兵眾俱乘虛空，從勝身",
    "T11n0320_020:0974b20": "洲即至其所。王到彼已，驗其眷屬乃知實爾，",
    "T11n0320_020:0974b21": "受上妙樂經無量歲。「大王！彼曼達多王復更",
    "T11n0320_020:0974b22": "思惟：『我曾聞有三十三天，在須彌頂各各安",
    "T11n0320_020:0974b23": "住，我今當往躬自觀之。』作是念已，與四兵眾",
    "T11n0320_020:0974b24": "乘空而往，從俱盧洲，即至其處。時彼天主與",
    "T11n0320_020:0974b25": "諸天子，集妙法堂，論天中事。時帝釋天主見",
    "T11n0320_020:0974b26": "曼達多王自遠而來，即出迎之，作如是言：『善",
    "T11n0320_020:0974b27": "來！大王！遠至於此。』乃分半座，命王同坐。曼達",
    "T11n0320_020:0974b28": "多王就彼坐時，有十種事，勝彼天主：一者、壽",
    "T11n0320_020:0974b29": "命。二者、容儀。三者、名稱。四者、快樂。五者、自",
    "T11n0320_020:0974c01": "在。六者、端正。七者、音聲。八者：身香。九者、食",
    "T11n0320_020:0974c02": "味。十者、細觸。時曼達多王與彼天主，形色受",
    "T11n0320_020:0974c03": "用悉皆相似，唯目瞬動為其別也。而諸天子，",
    "T11n0320_020:0974c04": "以此辯知天主人王二種有異。」佛言：「大王！曼",
    "T11n0320_020:0974c05": "達多王生於人間，與其天主形儀一等，殊勝",
    "T11n0320_020:0974c06": "福報未曾有也，住彼天中經無量歲，得為最",
    "T11n0320_020:0974c07": "勝自在天主。於四天下富樂獨尊，帝釋分治，",
    "T11n0320_020:0974c08": "心猶未足。時曼達多王忽於一時而起異意：",
    "T11n0320_020:0974c09": "『我今自可獨為天主，何須帝釋？宜應退之。』作",
    "T11n0320_020:0974c10": "是念已，王與四兵從天而墮於閻浮提阿瑜",
    "T11n0320_020:0974c11": "闍城最勝園中。當退沒時，王之威光遍閻浮",
    "T11n0320_020:0974c12": "提普皆照曜，而能映奪日月光明。時彼人民",
    "T11n0320_020:0974c13": "出城遊觀，見是事已怪未曾有，即入城中而",
    "T11n0320_020:0974c14": "唱是言：『今有天人并四兵眾，從空退墮最勝",
    "T11n0320_020:0974c15": "園中。』大王！爾時城中王及人民，即辦種種塗",
    "T11n0320_020:0974c16": "香、末香、歌舞、伎樂、寶幢、幡蓋、華鬘、瓔珞嚴身之",
    "T11n0320_020:0974c17": "具，速疾詣彼最勝園中。「大王！彼曼達多王初",
    "T11n0320_020:0974c18": "墮人間，地六震動，是時人民所有一切殊勝",
    "T11n0320_020:0974c19": "莊嚴最上妙香，各各持至最勝園中，用塗王",
    "T11n0320_020:0974c20": "身而為供養。時曼達多王久受天宮上妙快",
    "T11n0320_020:0974c21": "樂，不能堪任人中資具，譬若酥油置熱砂上，",
    "T11n0320_020:0974c22": "身肢疲頓，略無暫安。時城中王乃問之曰：『天",
    "T11n0320_020:0974c23": "為是誰，而墮於此？』彼即告言：『汝昔曾聞有轉",
    "T11n0320_020:0974c24": "輪王名曼達多？』王及人民咸皆答曰：『曾聞有",
    "T11n0320_020:0974c25": "王名曼達多，有大威德，統四天下，不離人趣，",
    "T11n0320_020:0974c26": "與四兵眾，而能上陞三十三天。』時退墮天即",
    "T11n0320_020:0974c27": "告之曰：『昔曼達多王者，我身是也，由無厭故",
    "T11n0320_020:0974c28": "而至于此。誰於福報而止足耶？』「時城中王及",
    "T11n0320_020:0974c29": "諸臣民，以偈問曰：",
    "T11n0320_020:0975a01": "「『我聞耆舊說，　　昔有轉輪王，",
    "T11n0320_020:0975a02": "　　名曰曼達多，　　具廣大威勢。",
    "T11n0320_020:0975a03": "　　與四兵眷屬，　　陞三十三天，",
    "T11n0320_020:0975a04": "　　教化諸天人，　　為說於正法。",
    "T11n0320_020:0975a05": "　　彼曼達多王，　　捨天樂受苦，",
    "T11n0320_020:0975a06": "　　無常力所加，　　由心無足故。』",
    "T11n0320_020:0975a07": "　　人民皆合掌，　　頂禮大王足：",
    "T11n0320_020:0975a08": "　『王遺何善言，　　未來我當說？』",
    "T11n0320_020:0975a09": "　　時曼達多王，　　乃語眾人曰：",
    "T11n0320_020:0975a10": "　『我由著樂故，　　從天而墮落。",
    "T11n0320_020:0975a11": "　　有大威德力，　　統領四天下，",
    "T11n0320_020:0975a12": "　　受欲樂無足，　　從天而墮落。",
    "T11n0320_020:0975a13": "　　昔於自宮內，　　七日雨珍寶，",
    "T11n0320_020:0975a14": "　　受欲樂無足，　　從天而墮落。",
    "T11n0320_020:0975a15": "　　彼帝釋天主，　　分半座同治，",
    "T11n0320_020:0975a16": "　　惡覺所惱亂，　　從天而退墮。",
    "T11n0320_020:0975a17": "　　於欲樂無厭，　　不信受佛語，",
    "T11n0320_020:0975a18": "　　破壞自福業，　　流轉輪迴海。",
    "T11n0320_020:0975a19": "　　世有大智者，　　能離欲癡暗，",
    "T11n0320_020:0975a20": "　　亦能教他人，　　止足善觀察。",
    "T11n0320_020:0975a21": "　　若住正思惟，　　隨順諸善法，",
    "T11n0320_020:0975a22": "　　破壞輪迴行，　　及生老死厄。",
    "T11n0320_020:0975a23": "　　觀觸如熾火，　　觀受亦復然，",
    "T11n0320_020:0975a24": "　　如是善了知，　　則於貪不起。",
    "T11n0320_020:0975a25": "　　愚人著境界，　　如聞音樂聲，",
    "T11n0320_020:0975a26": "　　了根境本空，　　知法離自性。",
    "T11n0320_020:0975a27": "　　六處不寂靜，　　唯遍計分別，",
    "T11n0320_020:0975a28": "　　若了色等空，　　則不生貪著。",
    "T11n0320_020:0975a29": "　　智者善防護，　　厭怖輪迴苦，",
    "T11n0320_020:0975b01": "　　慧眼常照明，　　得離諸過患。』」",
    "T11n0320_020:0975b02": "佛言：「大王！爾時曼達多王豈異人乎？勿作異",
    "T11n0320_020:0975b03": "觀，我身是也。由恃威德福力自在，貪無厭故，",
    "T11n0320_020:0975b04": "而取終歿。是故，大王！應捨豪富憍慢自在，安",
    "T11n0320_020:0975b05": "住淨心莫生放逸。若離放逸利益自他，生諸",
    "T11n0320_020:0975b06": "善根住平等理，則能證入真如法性。大王！當",
    "T11n0320_020:0975b07": "知若有為界、若無為界二種平等，非有男相",
    "T11n0320_020:0975b08": "亦非女相，亦非過去現在未來，當於此法安",
    "T11n0320_020:0975b09": "住自心，決定正觀，勿隨他教。「大王！往昔有王",
    "T11n0320_020:0975b10": "名曰昵彌，出現世間正法治化，心常寂靜不",
    "T11n0320_020:0975b11": "生放逸，於彼彼處離放逸行，怖彼罪惡故不",
    "T11n0320_020:0975b12": "復作。大王！彼昵彌王志意堅固，常住觀察三",
    "T11n0320_020:0975b13": "世平等，觀彼過去一切諸法，住平等理、本離",
    "T11n0320_020:0975b14": "自性，現在未來一切諸法離於自性，亦復如",
    "T11n0320_020:0975b15": "是。大王！彼昵彌王觀三世法平等平等，不生",
    "T11n0320_020:0975b16": "取著。復觀世間一切眾生，為四顛倒之所惑",
    "T11n0320_020:0975b17": "著，於不淨中而作淨想，於逼迫中而生樂想，",
    "T11n0320_020:0975b18": "於無常中而起常想，於無我中而為我想。時",
    "T11n0320_020:0975b19": "昵彌王即作是念：『世間愚夫深可悲愍，一切",
    "T11n0320_020:0975b20": "諸法自性空寂，癡妄所覆而不覺知，當設方",
    "T11n0320_020:0975b21": "便以四攝事，化諸有情令生信順。』即語彼言：",
    "T11n0320_020:0975b22": "『汝當了知，一切諸法本離自性，若法離自性",
    "T11n0320_020:0975b23": "者，當知彼法即非過去現在未來。何以故？以",
    "T11n0320_020:0975b24": "一切法自性空故。若法自性空者，則不可分",
    "T11n0320_020:0975b25": "別說為過去現在未來。』「大王！彼昵彌王顯示",
    "T11n0320_020:0975b26": "三世平等法已，是時眾會百千俱胝那由他",
    "T11n0320_020:0975b27": "眾生，聞法悟解得無生法忍。爾時三十三天",
    "T11n0320_020:0975b28": "諸天子等，集妙法堂，共相議論，天眼遙見閻",
    "T11n0320_020:0975b29": "浮提中，有昵彌王十善治化，一切人民獲得",
    "T11n0320_020:0975c01": "法利，善巧方便饒益眾生。是時帝釋天主在",
    "T11n0320_020:0975c02": "於餘處，以淨天耳聞如上說。時彼天主來會",
    "T11n0320_020:0975c03": "中坐，問諸天子：『向說何事？』彼即對曰：『閻浮提",
    "T11n0320_020:0975c04": "人快得法利，有昵彌王深達諸法，善巧方便",
    "T11n0320_020:0975c05": "攝化眾生，住顛倒者令離顛倒，前所論者乃",
    "T11n0320_020:0975c06": "此事耳。』時彼天主謂天子曰：『此昵彌王宿植",
    "T11n0320_020:0975c07": "德本，具足成就威神之力。汝欲見彼昵彌王",
    "T11n0320_020:0975c08": "不？』諸天咸曰：『我等願見。』「是時帝釋即勅御者",
    "T11n0320_020:0975c09": "名摩多黎：『汝當嚴飾千輻寶車，并諸營從，詣",
    "T11n0320_020:0975c10": "閻浮提昵彌王所，作如是說：「大王！此是帝釋",
    "T11n0320_020:0975c11": "千輻寶車遣來迎王，唯願乘此，勿生怖也。彼",
    "T11n0320_020:0975c12": "諸天子願覩聖王。」』御者白言：『王今陞天，有二",
    "T11n0320_020:0975c13": "道往，為從顛倒眾生道去？從不顛倒眾生道",
    "T11n0320_020:0975c14": "去？』王即報言：『汝可將我，於彼二道中間而去。』",
    "T11n0320_020:0975c15": "時彼御者摩多黎言，隨王教勅中道而進。王",
    "T11n0320_020:0975c16": "復告曰：『汝可停車，暫憩少時；我當觀彼顛倒",
    "T11n0320_020:0975c17": "眾生所住之處。』時昵彌王以慈願力，於須臾",
    "T11n0320_020:0975c18": "頃，令無量眾生各各獲得寂靜神通遊戲三",
    "T11n0320_020:0975c19": "摩地及無生法忍。彼昵彌王於此少時，能成",
    "T11n0320_020:0975c20": "大利。所以者何？由彼積習不放逸行，善巧方",
    "T11n0320_020:0975c21": "便利樂眾生。「時摩多黎漸次前進，復將王至",
    "T11n0320_020:0975c22": "須彌山頂。王初遙見林木青茂，謂御者曰：『此",
    "T11n0320_020:0975c23": "中定是不顛倒眾生所住之處。』御者答曰：『此",
    "T11n0320_020:0975c24": "林乃是三十三天，彼諸天子於妙法堂，一心",
    "T11n0320_020:0975c25": "瞻仰欲見大王，願勿疑怖，當陞此堂。』時昵彌",
    "T11n0320_020:0975c26": "王容儀和悅，身心不動，帝釋遙見，即起奉迎：",
    "T11n0320_020:0975c27": "『善來！大王！遠屈威神，無至疲極。』乃分半座而",
    "T11n0320_020:0975c28": "奉彼王，共相慰問，王乃就坐：『善哉！大王！快得",
    "T11n0320_020:0975c29": "善利，能令佛法熾然增長。』帝釋乃謂諸天子",
    "T11n0320_020:0976a01": "言：『此昵彌王久植善根，成就不可思議功德。",
    "T11n0320_020:0976a02": "善巧方便於少時間，教化八十俱胝有情離",
    "T11n0320_020:0976a03": "顛倒地安住佛法，彼摩多黎都不覺知。』「時昵",
    "T11n0320_020:0976a04": "彌王為諸天子廣說法要，白天主言：『我今當",
    "T11n0320_020:0976a05": "還於閻浮提。所以者何？為欲護持佛正法故。』",
    "T11n0320_020:0976a06": "天主乃曰：『願王隨意。』」佛言：「大王！往昔昵彌王",
    "T11n0320_020:0976a07": "者，我身是也。不放逸力不可思議。帝釋分座，",
    "T11n0320_020:0976a08": "尚無貪著。是故當知於佛法中勤加精進，住",
    "T11n0320_020:0976a09": "不放逸。大王！何謂佛法？一切諸法皆是佛法。」",
    "T11n0320_020:0976a10": "時淨飯王聞是說已，白言：「世尊！若一切法皆",
    "T11n0320_020:0976a11": "佛法者，一切眾生皆應是佛。」佛言：「大王！眾生",
    "T11n0320_020:0976a12": "不住顛倒見者，即是佛也！大王！所言佛者，或",
    "T11n0320_020:0976a13": "名真如，或名實際，或名法界，但依俗諦推求",
    "T11n0320_020:0976a14": "詮表，非勝義諦作是說也。大王！一切諸法本",
    "T11n0320_020:0976a15": "無生滅，此名阿字陀羅尼門：無自性，無造作，",
    "T11n0320_020:0976a16": "無相貌，無因緣，無去來，無眾生，無壽者，無養",
    "T11n0320_020:0976a17": "者，無補特伽羅，無戲論，無形狀，無邊際，無染",
    "T11n0320_020:0976a18": "污，無餘習，無使者，無斷者，無縛無解，無進無",
    "T11n0320_020:0976a19": "退，無勝無劣，無散亂無妄失，無知無不知，非",
    "T11n0320_020:0976a20": "見非無見，非戒非無戒，非悔非離悔，非喜非",
    "T11n0320_020:0976a21": "無喜，非愛非無愛，非安非無安，非定非無定，",
    "T11n0320_020:0976a22": "非靜非無靜，非貪非離貪，非脫非離脫，非智",
    "T11n0320_020:0976a23": "非無智，非作非無作，非報非無報。大王！若能",
    "T11n0320_020:0976a24": "入解此阿字門，則能入解一切諸法。「大王！色",
    "T11n0320_020:0976a25": "離自性，非已有、非現有、非當有，受、想、行、識離",
    "T11n0320_020:0976a26": "彼自性，三世不有，亦復如是。大王！譬如谷響",
    "T11n0320_020:0976a27": "非已有、非現有、非當有；色乃至識，三世不有，",
    "T11n0320_020:0976a28": "亦復如是。大王！譬如陽焰非已有、非現有、非",
    "T11n0320_020:0976a29": "當有；色乃至識，三世不有，亦復如是。大王。譬",
    "T11n0320_020:0976b01": "如聚沫非已有、非現有、非當有；色乃至識，三",
    "T11n0320_020:0976b02": "世不有，亦復如是。大王！譬如石女夢已生子，",
    "T11n0320_020:0976b03": "非已有、非現有、非當有；色乃至識，三世不有，",
    "T11n0320_020:0976b04": "亦復如是。大王！虛空無依，色乃至識亦無所",
    "T11n0320_020:0976b05": "依。大王！色無有生，乃至識亦無生。大王！色無",
    "T11n0320_020:0976b06": "有滅，乃至識亦無滅。大王！涅槃界無生滅，色",
    "T11n0320_020:0976b07": "乃至識亦無生滅。大王！法界無生滅，色乃至",
    "T11n0320_020:0976b08": "識亦無生滅。大王！此法乃是如來所行，不可",
    "T11n0320_020:0976b09": "思議微妙境界，非取非捨，非得非失，非諸聲",
    "T11n0320_020:0976b10": "聞及辟支佛、凡夫異生之所能及。何以故？大",
    "T11n0320_020:0976b11": "王！一切諸法本無自性，若取若捨皆不可得。",
    "T11n0320_020:0976b12": "王於此法好自安意，正念觀察，勿隨他教。」時",
    "T11n0320_020:0976b13": "淨飯王聞是說已，明了通達，乃知無有少法",
    "T11n0320_020:0976b14": "可得不可得，時此說名佛說是法。時淨飯王",
    "T11n0320_020:0976b15": "與七萬釋種，各各獲得無生法忍。爾時世尊",
    "T11n0320_020:0976b16": "知淨飯王悟此法已，深心決定，即於口中放",
    "T11n0320_020:0976b17": "種種光，遍照無量無邊世界超過梵世，復從",
    "T11n0320_020:0976b18": "如來頂門而入。時尊者馬勝從座而起，偏袒",
    "T11n0320_020:0976b19": "右肩，右膝著地，合掌作禮，以偈問佛：",
    "T11n0320_020:0976b20": "「勇猛大聖尊，　　現此希有事，",
    "T11n0320_020:0976b21": "　普放淨光明，　　遍照於梵世。",
    "T11n0320_020:0976b22": "　一切智導師，　　何故現斯瑞？",
    "T11n0320_020:0976b23": "　願說其因由，　　除我等疑惑。",
    "T11n0320_020:0976b24": "　如來成道已，　　廣饒益眾生，",
    "T11n0320_020:0976b25": "　為度釋種故，　　令人天歡喜。",
    "T11n0320_020:0976b26": "　如來放光明，　　覺悟諸佛子，",
    "T11n0320_020:0976b27": "　如法而修行，　　當得無上智。",
    "T11n0320_020:0976b28": "　佛為三界主，　　最勝無與比，",
    "T11n0320_020:0976b29": "　能破諸群疑，　　清淨心安隱。」",
    "T11n0320_020:0976c01": "爾時世尊為馬勝比丘說伽陀曰：",
    "T11n0320_020:0976c02": "「馬勝當諦聽，　　今放淨光明，",
    "T11n0320_020:0976c03": "　為利樂釋種，　　令見真實智。",
    "T11n0320_020:0976c04": "　彼等善了達，　　諸法不可得，",
    "T11n0320_020:0976c05": "　於我正法中，　　寂靜心安住。",
    "T11n0320_020:0976c06": "　釋種大名稱，　　了法無所依，",
    "T11n0320_020:0976c07": "　得離彼疑心，　　未來當作佛。",
    "T11n0320_020:0976c08": "　從此最後身，　　得生極樂國，",
    "T11n0320_020:0976c09": "　於蓮華化生，　　奉覲無量壽。",
    "T11n0320_020:0976c10": "　安住彼佛剎，　　精進無退轉，",
    "T11n0320_020:0976c11": "　遊化於十方，　　承事俱胝佛。",
    "T11n0320_020:0976c12": "　於一一世界，　　興種種供養，",
    "T11n0320_020:0976c13": "　為利諸有情，　　勤求無上道。",
    "T11n0320_020:0976c14": "　經一一佛剎，　　建立諸佛事，",
    "T11n0320_020:0976c15": "　如來所加持，　　勇悍心堅固。",
    "T11n0320_020:0976c16": "　於無量億劫，　　嚴持妙香花，",
    "T11n0320_020:0976c17": "　奉獻諸世尊，　　後當成正覺。",
    "T11n0320_020:0976c18": "　於彼彼佛所，　　宣揚助法化，",
    "T11n0320_020:0976c19": "　成熟諸有情，　　皆得心明悟。",
    "T11n0320_020:0976c20": "　又彼諸佛土，　　無緣覺聲聞，",
    "T11n0320_020:0976c21": "　唯有住大乘，　　清淨菩薩眾。",
    "T11n0320_020:0976c22": "　一一佛壽量，　　無量俱胝歲，",
    "T11n0320_020:0976c23": "　說化利眾生，　　緣盡如燈滅。",
    "T11n0320_020:0976c24": "　彼佛滅度已，　　住持諸佛子，",
    "T11n0320_020:0976c25": "　安住於世間，　　善宣空寂法。",
    "T11n0320_020:0976c26": "　如是弟子眾，　　攝化諸眾生，",
    "T11n0320_020:0976c27": "　調伏於自心，　　於空法得證。",
    "T11n0320_020:0976c28": "　住不放逸行，　　觀法自性空，",
    "T11n0320_020:0976c29": "　如理善修作，　　當成一切智。",
    "T11n0320_020:0977a01": "　此諸釋種等，　　聞法悉開悟，",
    "T11n0320_020:0977a02": "　諸天及世人，　　心生大欣慶。」",
    "T11n0320_020:0977a03": "爾時世尊，語尊者舍利子：「我今說此見真實",
    "T11n0320_020:0977a04": "性妙三摩地，若諸菩薩聞是法已，速能覺悟",
    "T11n0320_020:0977a05": "到於彼岸。何以故？此三摩地，明一切法自性",
    "T11n0320_020:0977a06": "非有無，補特伽羅無少法可得。若有所得，彼",
    "T11n0320_020:0977a07": "非覺悟；若無覺悟，彼則無說；若無說者，則無",
    "T11n0320_020:0977a08": "了知；若無了知，則是三世諸佛之法。舍利子！",
    "T11n0320_020:0977a09": "我今以此見真實性三摩地門，付囑於汝，汝",
    "T11n0320_020:0977a10": "等應當受持讀誦廣為他說。舍利子！若善男",
    "T11n0320_020:0977a11": "子、善女人安住大乘，於十劫中行五波羅蜜，",
    "T11n0320_020:0977a12": "除般若波羅蜜。若人於此見真實性三摩地",
    "T11n0320_020:0977a13": "門，親近聽受，所得功德復過於彼。又，舍利子！",
    "T11n0320_020:0977a14": "若復有人於十劫中聞是法已，乃至能為一",
    "T11n0320_020:0977a15": "人解說，所得功德復過於彼。又，舍利子！若復",
    "T11n0320_020:0977a16": "有人於十劫中聞是法已，為他人說，不如有",
    "T11n0320_020:0977a17": "人於剎那頃修習觀察，所得功德復過於彼。",
    "T11n0320_020:0977a18": "舍利子！汝當一心為諸菩薩分別開示，使不",
    "T11n0320_020:0977a19": "斷絕。何以故？若能證此三摩地者，速能證得",
    "T11n0320_020:0977a20": "無生法忍，當得阿耨多羅三藐三菩提。」說是",
    "T11n0320_020:0977a21": "法時，尊者舍利子等諸比丘，淨飯王等，釋梵",
    "T11n0320_020:0977a22": "諸天，阿修羅、乾闥婆、人非人等，聞佛所說，皆",
    "T11n0320_020:0977a23": "大歡喜，信受奉行。",
    "T11n0320_020:0977a24": "父子合集經卷第二十"
}