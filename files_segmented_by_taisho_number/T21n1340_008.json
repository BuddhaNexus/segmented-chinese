{
    "T21n1340_008:0693b10": "大法炬陀羅尼經卷第八",
    "T21n1340_008:0693b12": "隋天竺三藏法師闍那崛多等譯",
    "T21n1340_008:0693b13": "證涅槃品之餘",
    "T21n1340_008:0693b14": "勸證品第十九",
    "T21n1340_008:0693b15": "證涅槃品之餘",
    "T21n1340_008:0693b16": "爾時魔王及其眷屬。不覺不知菩薩已證阿",
    "T21n1340_008:0693b17": "耨多羅三藐三菩提。亦既成道。彼十八億諸",
    "T21n1340_008:0693b18": "眾生等及魔王眾咸來佛所頂禮佛足右繞三",
    "T21n1340_008:0693b19": "匝。一心合掌住如來前。時放光佛告栴檀那",
    "T21n1340_008:0693b20": "言。於是寶觀如來思惟十八億諸眾生等。信",
    "T21n1340_008:0693b21": "根增微煩惱厚薄。如是知已次第為說。彼佛",
    "T21n1340_008:0693b22": "說法經三百年。於此三種言教業藏中。說一",
    "T21n1340_008:0693b23": "法句門。所謂一百。何者一百。彼佛告言。汝等",
    "T21n1340_008:0693b24": "今當思惟觀察此百門義。何故名百。何者是",
    "T21n1340_008:0693b25": "百。為是現在。為是未來。為是過去。為長為",
    "T21n1340_008:0693b26": "短。為白為黑。栴檀那。爾時彼十八億諸眾",
    "T21n1340_008:0693b27": "生等。聞此法已。於山林間思惟此義。云何言",
    "T21n1340_008:0693b28": "百。說百者誰。如是百義從何處來。彼諸眾生",
    "T21n1340_008:0693b29": "經四十歲。思惟此義。然後證知。云何名百及",
    "T21n1340_008:0693c01": "百來處。從何生滅。證得法已名曰八分圓滿",
    "T21n1340_008:0693c02": "解義辯才。於此三種言教業藏方便門中。得",
    "T21n1340_008:0693c03": "證知已。還來至彼寶觀佛前。如所證知向",
    "T21n1340_008:0693c04": "佛宣說。栴檀那。爾時彼佛復告十八億諸眾",
    "T21n1340_008:0693c05": "生言。摩那婆。汝等初時於此三教業藏門中。",
    "T21n1340_008:0693c06": "得此法句名曰分門。既得知已。即能受持六",
    "T21n1340_008:0693c07": "十億言教方便法門。猶是前言一百義者。譬",
    "T21n1340_008:0693c08": "如小兒初學受章。始解初板。如是次第乃至",
    "T21n1340_008:0693c09": "大解。更能教人從一字句至多字句。乃至義",
    "T21n1340_008:0693c10": "味如是具演。從十四音乃至無量字門悉皆",
    "T21n1340_008:0693c11": "通達。摩那婆。汝等於中應當正思百法門義。",
    "T21n1340_008:0693c12": "栴檀那。汝當如彼十八億數諸眾生等。正念",
    "T21n1340_008:0693c13": "百義。不久當得果報住處。於此最初阿字相",
    "T21n1340_008:0693c14": "中。名字音聲是百義方便。於十四音法為眷",
    "T21n1340_008:0693c15": "屬。汝等於後復當得知。此迦字相及二十一",
    "T21n1340_008:0693c16": "字。亦為眷屬復當證知於後那字及彼七句。",
    "T21n1340_008:0693c17": "亦為眷屬。更取前二十一句。以後七句。成二",
    "T21n1340_008:0693c18": "十八句。知此二十八句已。得入百億門。次第",
    "T21n1340_008:0693c19": "即能明了證知此方便學。於百億數中集諸",
    "T21n1340_008:0693c20": "法句。能問能答終無恐怖。又於百億眾中最",
    "T21n1340_008:0693c21": "為尊勝。世間疑惑皆能斷除。摩那婆。是為菩",
    "T21n1340_008:0693c22": "薩摩訶薩所當荷負大重擔也。何者是擔。所",
    "T21n1340_008:0693c23": "謂一切世間出世間智。汝等學已。當為世間",
    "T21n1340_008:0693c24": "諸眾生等作大論師。凡是疑諍皆乘此智而",
    "T21n1340_008:0693c25": "為除斷。如是菩薩於阿字門世無過者。摩那",
    "T21n1340_008:0693c26": "婆。若諸菩薩欲求是智。應勤修習莫生疲倦。",
    "T21n1340_008:0693c27": "遠離怖畏勿捨重擔。摩那婆。當知如來欲為",
    "T21n1340_008:0693c28": "汝等作大利益。摩那婆。汝等亦應為諸眾生",
    "T21n1340_008:0693c29": "而作利益。云何利益。汝於是中當為一切眾",
    "T21n1340_008:0694a01": "生。斷一切惡一切諸苦一切貪愛一切生死。",
    "T21n1340_008:0694a02": "復應精勤為一切眾生斷除一切無明黑闇。",
    "T21n1340_008:0694a03": "汝等復應作如是念。云何當令一切眾生滅",
    "T21n1340_008:0694a04": "無明闇。云何當令一切眾生成就種智。云何",
    "T21n1340_008:0694a05": "當令一切眾生得安隱樂。云何當令一切眾",
    "T21n1340_008:0694a06": "生至無畏地。云何當令一切眾生得畢竟心。",
    "T21n1340_008:0694a07": "安置如是諸眾生已。求佛正道如聞奉行。以",
    "T21n1340_008:0694a08": "是因緣能破百千億數魔軍。及諸外道一切",
    "T21n1340_008:0694a09": "論師所有語義。雖為勝事而終不起憍慢之",
    "T21n1340_008:0694a10": "心。我能破魔我摧外道。我能論義。又亦不生",
    "T21n1340_008:0694a11": "分別之想。佛法魔法世間出世間。是正是邪",
    "T21n1340_008:0694a12": "無相雜亂。於聽說時無勝負心。乃至一切都",
    "T21n1340_008:0694a13": "無障礙。摩那婆。汝等應當荷此重擔。如是擔",
    "T21n1340_008:0694a14": "者。要須勇猛精進莊嚴。眾行具備方能荷負。",
    "T21n1340_008:0694a15": "非懈怠者之所堪任以是因緣汝等常應攝心",
    "T21n1340_008:0694a16": "不亂。先須為物起憐愍意住於大慈。亦常哀",
    "T21n1340_008:0694a17": "愴諸苦眾生。發救拔心住於大悲。若於眾中",
    "T21n1340_008:0694a18": "有行貪等三毒惡眾生者。汝當成熟除滅彼",
    "T21n1340_008:0694a19": "等愚癡心故。若有我慢疑惑心者教發善心。",
    "T21n1340_008:0694a20": "決定令其讀誦受持成就行業。汝當一心精",
    "T21n1340_008:0694a21": "勤修學。摩那婆如上所說汝等應當不辭勞",
    "T21n1340_008:0694a22": "倦。為諸眾生荷是重擔歡喜奉行。摩那婆。若",
    "T21n1340_008:0694a23": "有菩薩但欲捨身速入涅槃。假為眾生分受",
    "T21n1340_008:0694a24": "諸苦。雖有修業不能普為無量眾生。非是希",
    "T21n1340_008:0694a25": "有不思議也。摩那婆。菩薩摩訶薩常懷悲愍。",
    "T21n1340_008:0694a26": "但為利益一切眾生故。躬自荷負鎧甲重擔。",
    "T21n1340_008:0694a27": "是為希有大不思議。摩那婆。汝當知此大鎧",
    "T21n1340_008:0694a28": "重甲。爾時栴檀那菩薩復白放光佛言。世尊。",
    "T21n1340_008:0694a29": "我當云何而著鎧甲佛言。摩那婆。汝今應著",
    "T21n1340_008:0694b01": "如是鎧甲。著此鎧已假使三千大千世界一",
    "T21n1340_008:0694b02": "切所有。若人若非人若天若龍若夜叉若乾",
    "T21n1340_008:0694b03": "闥婆阿修羅迦樓羅緊那羅摩睺羅伽如是等",
    "T21n1340_008:0694b04": "眾。及諸外道世智辯才。乃至一切眾生。如是",
    "T21n1340_008:0694b05": "等眾皆懷惡心。欲相降伏欲相折挫。而來論",
    "T21n1340_008:0694b06": "義。乃至世間出世間。一切陣敵鬪戰諍奪。皆",
    "T21n1340_008:0694b07": "不能勝。是諸菩薩著是鎧已。設積器仗過須",
    "T21n1340_008:0694b08": "彌山。若弓若箭若戈若矛。若刀若劍若椎若",
    "T21n1340_008:0694b09": "棓。或斫或刺或擊或射。凡所加擬莫能中傷。",
    "T21n1340_008:0694b10": "何以故。如是鎧者。非餘物造非身所著。實是",
    "T21n1340_008:0694b11": "心鎧莊嚴於心。是故此鎧牢固精密。非諸刀",
    "T21n1340_008:0694b12": "鈇所能破壞。摩那婆。諸菩薩等被鎧甲已。然",
    "T21n1340_008:0694b13": "後乃能入如是等。億數眾生煩惱陣中鬪戰",
    "T21n1340_008:0694b14": "決勝。云何為入。所謂入此二際法門入此門",
    "T21n1340_008:0694b15": "已心無怖畏。東西往來自在無礙。於一切處",
    "T21n1340_008:0694b16": "無能勝者。如是菩薩入二際門得超過已。即",
    "T21n1340_008:0694b17": "見大宮殿法門名曰高明。而此菩薩。於二際",
    "T21n1340_008:0694b18": "門已得解脫。摩那婆。是宮殿中眾事具有。",
    "T21n1340_008:0694b19": "不假人功常有光明。無黑闇處遠離煩惱。清",
    "T21n1340_008:0694b20": "淨微妙猶如虛空。除滅一切諸患相已。入彼",
    "T21n1340_008:0694b21": "宮殿獲得寂靜住無難處。摩那婆。是為初入",
    "T21n1340_008:0694b22": "阿字門。時有如是相。如前所說功用之事。由",
    "T21n1340_008:0694b23": "是方便得入此門。摩那婆。於中菩薩依前際",
    "T21n1340_008:0694b24": "行雖得阿字門。然尚未得入那字門。以是更",
    "T21n1340_008:0694b25": "須著大鎧甲。得天言教所作自在具大威德。",
    "T21n1340_008:0694b26": "乃能入是大宮殿門。摩那婆。於意云何。汝著",
    "T21n1340_008:0694b27": "如是大鎧甲已。於二際中可超過不。時彼如",
    "T21n1340_008:0694b28": "來如是問已。諸菩薩眾同白佛言。如是世尊。",
    "T21n1340_008:0694b29": "何故名鎧。而我著已當能荷負如是重擔。叉",
    "T21n1340_008:0694c01": "復云何名為二際際有何相。著是大鎧。而於",
    "T21n1340_008:0694c02": "其間得超過也。前言宮殿。復以何義名為宮",
    "T21n1340_008:0694c03": "殿。世尊。所言鎧甲與彼二際及宮殿等相貌",
    "T21n1340_008:0694c04": "云何。世尊。至彼宮殿當作何事。著甲入際復",
    "T21n1340_008:0694c05": "作何事。世尊如是等義我等樂聞。唯願如來",
    "T21n1340_008:0694c06": "哀愍具說。亦令當來諸眾生等聞已獲益。",
    "T21n1340_008:0694c07": "佛告阿難。彼菩薩眾如是問已。時放光佛告",
    "T21n1340_008:0694c08": "諸菩薩言。摩那婆。所問鎧者。持戒為甲具正",
    "T21n1340_008:0694c09": "念為竿幢。精進為器仗。禪定為椎棓。智慧",
    "T21n1340_008:0694c10": "為刀劍。摩那婆。所言二際今當具說。令汝明",
    "T21n1340_008:0694c11": "了此二際門名字何等摩那婆。第一際者名",
    "T21n1340_008:0694c12": "曰斷見。當知即是無明為本第二際者名曰",
    "T21n1340_008:0694c13": "常見。與六十二見為纏縛源。如是二際前後",
    "T21n1340_008:0694c14": "難知。於中修行斷一切見。著如是鎧然後得",
    "T21n1340_008:0694c15": "過。過彼際已能入天宮。何者天宮。所謂空門。",
    "T21n1340_008:0694c16": "如是空門無有罣礙。他不能障。如手摸空無",
    "T21n1340_008:0694c17": "可執處。一切功行亦復如是。同於虛空故彼",
    "T21n1340_008:0694c18": "天宮相貌如是。摩那婆。入此宮殿無異念求。",
    "T21n1340_008:0694c19": "以是因緣故名宮殿。汝復當知。所言宮殿即",
    "T21n1340_008:0694c20": "大涅槃。涅槃義者本來自有。非人所為故名",
    "T21n1340_008:0694c21": "涅槃。諸菩薩言。世尊。是涅槃中有何相貌。佛",
    "T21n1340_008:0694c22": "言。摩那婆。夫涅槃者。所謂一切世間及出世",
    "T21n1340_008:0694c23": "間。乃至若有若無。如是一切悉名涅槃。若取",
    "T21n1340_008:0694c24": "相分別則非涅槃。摩那婆。無所有者名為證",
    "T21n1340_008:0694c25": "知。云何證知。如無所有。如是證知。摩那婆。謂",
    "T21n1340_008:0694c26": "證知者亦無證知。摩那婆。於無所有亦不應",
    "T21n1340_008:0694c27": "取。無所有相。若人取彼無所有相。當知是人",
    "T21n1340_008:0694c28": "則不離相。若人起作無所有相。則更生相。相",
    "T21n1340_008:0694c29": "若更生。當知彼則不能滅相相若不滅。是則",
    "T21n1340_008:0695a01": "更成生死相也。有生死相則於無生而有生",
    "T21n1340_008:0695a02": "相。若無生法有生相者。云何得有無生忍也。",
    "T21n1340_008:0695a03": "摩那婆。無生相者。於陰入界三處不生名為",
    "T21n1340_008:0695a04": "無生。既無生處。何處得有諸行和合。諸行既",
    "T21n1340_008:0695a05": "無。畢竟亦無聚集處也。是故陰入界畢竟不",
    "T21n1340_008:0695a06": "可見。但是妄想顛倒因緣。於如是等陰入法",
    "T21n1340_008:0695a07": "中思惟分別故。執言有諸行生滅。是中皆因",
    "T21n1340_008:0695a08": "分別所作。往來育養。一切事業皆無真實。所",
    "T21n1340_008:0695a09": "有一切語言談說亦歸空寂。摩那婆。一切諸",
    "T21n1340_008:0695a10": "法無有生滅。若法無生則亦無滅。既無滅事",
    "T21n1340_008:0695a11": "則盡處亦無。盡處既無乃至不見有盡滅處。",
    "T21n1340_008:0695a12": "既已不見生滅盡處。則見諸法皆是真實。汝",
    "T21n1340_008:0695a13": "等當知非以受故能得知見。若以受事得有",
    "T21n1340_008:0695a14": "知者。當知是受即無明使及以貪使憍慢使",
    "T21n1340_008:0695a15": "等。是三種使和合因緣故。能造作彼諸行業。",
    "T21n1340_008:0695a16": "19 勸證品大法炬陀羅尼經勸證品第十九之一",
    "T21n1340_008:0695a17": "復次摩那婆。於意云何。我今問汝。隨汝意答。",
    "T21n1340_008:0695a18": "此陀羅尼修多羅。及陀羅尼法門。及三言教",
    "T21n1340_008:0695a19": "方便業藏。及億數入。及著鎧甲者。及思惟智",
    "T21n1340_008:0695a20": "所作業。及流轉無明作事。及八盡際入法",
    "T21n1340_008:0695a21": "門。及前後二際中間。及常見斷見。及六十二",
    "T21n1340_008:0695a22": "見。及三十七助菩提分。如是等法於如實處。",
    "T21n1340_008:0695a23": "其義云何。阿難。時彼放光如來如斯問已。諸",
    "T21n1340_008:0695a24": "菩薩眾咸即白言。世尊。此皆如來口業言教",
    "T21n1340_008:0695a25": "法也。佛言。摩那婆。汝等觀此一切語言音聲",
    "T21n1340_008:0695a26": "教法。即第一義也。阿難。爾時諸菩薩眾。聞佛",
    "T21n1340_008:0695a27": "說已皆悉默然。即從座起敬禮彼佛。右繞三",
    "T21n1340_008:0695a28": "匝詣一林間。各端坐已共相謂言。諸仁者。如",
    "T21n1340_008:0695a29": "來今日為我等說。一切諸法無所從來。令我",
    "T21n1340_008:0695b01": "觀察。我等今應思惟是義。若會法門真為大",
    "T21n1340_008:0695b02": "善。如不相應更請世尊。諸菩薩眾如是論已。",
    "T21n1340_008:0695b03": "於彼林中經一日夜。觀察此義。思惟諸法從",
    "T21n1340_008:0695b04": "何所生。如是聲音誰之所作。從何而來去至",
    "T21n1340_008:0695b05": "何處。如是之事我應思惟稱量此義。若不能",
    "T21n1340_008:0695b06": "解宜還問佛。諸仁者。如來前已於大眾中告",
    "T21n1340_008:0695b07": "我等言。摩那婆。汝等長夜修行此法。云何在",
    "T21n1340_008:0695b08": "此法中而不覺知。是故我應與諸仁者。專心",
    "T21n1340_008:0695b09": "思惟求證此義。云何我等終日所行而不自",
    "T21n1340_008:0695b10": "覺。深可嗟歎亦可慚鄙。如先所說。我若思得",
    "T21n1340_008:0695b11": "一十八億諸眾生等所有聲業。彼已證知。我",
    "T21n1340_008:0695b12": "亦如是深成快哉。其或不能如法悟解。唯當",
    "T21n1340_008:0695b13": "一心精勤觀察。豈可使失如來意旨。亦不違",
    "T21n1340_008:0695b14": "逆大聖誠言。又佛世尊。常為我等次第開發",
    "T21n1340_008:0695b15": "三解脫門空無相願甚深義處。而諸眾生猶",
    "T21n1340_008:0695b16": "尚不能正念思量。精勤觀察種種諮問。或時",
    "T21n1340_008:0695b17": "有聞種種法行。或聞無常又時聞苦。或聞無",
    "T21n1340_008:0695b18": "我寂滅涅槃。如來常為汝等說是法門。汝等",
    "T21n1340_008:0695b19": "應當安住是中。猶如得忍諸菩薩等心安義",
    "T21n1340_008:0695b20": "理耳不取聲。有諸菩薩樂行惠施。彼亦耳聞",
    "T21n1340_008:0695b21": "三解脫聲。若樂持戒問諸戒事。乃至樂修智",
    "T21n1340_008:0695b22": "慧諮請波若。如是法門如來常說我既聞已。",
    "T21n1340_008:0695b23": "不當取聲不應異解。應正思惟何等勝行。如",
    "T21n1340_008:0695b24": "如來說我當依持。而諸菩薩在彼林間。一日",
    "T21n1340_008:0695b25": "一夜結加端坐遠離睡眠。無諸亂想一心",
    "T21n1340_008:0695b26": "專精。思此義已復相謂言。諸仁者。此陀羅尼",
    "T21n1340_008:0695b27": "修多羅典。如來世尊為我等說。無有邊際亦",
    "T21n1340_008:0695b28": "無數量。如大地喻門其義已顯。又此陀羅尼",
    "T21n1340_008:0695b29": "深妙典中。更說餘陀羅尼方便法門。亦已說",
    "T21n1340_008:0695c01": "三種言教方便業藏法門。已說入盡際法門。",
    "T21n1340_008:0695c02": "已說著鎧甲法門。乃至說彼大莊嚴事。諸如",
    "T21n1340_008:0695c03": "是等一言教句。於是三種方便業藏深法門",
    "T21n1340_008:0695c04": "中。皆已總攝三字法門。云何三字。所謂如彼",
    "T21n1340_008:0695c05": "阿迦那字。及餘種種方便言教因緣譬喻。以",
    "T21n1340_008:0695c06": "其略故。我等未解不得受持。而不能知如來",
    "T21n1340_008:0695c07": "所說。云何名阿。阿在何處阿從何生。云何名",
    "T21n1340_008:0695c08": "迦。迦在何處迦從何生。云何名那。那在何處",
    "T21n1340_008:0695c09": "那從何生。云何名聲。聲在何所聲從何生。云",
    "T21n1340_008:0695c10": "何名音。音在何所音從何生。",
    "T21n1340_008:0695c11": "阿難。時彼諸菩薩眾。皆各一心正念思惟如",
    "T21n1340_008:0695c12": "是法門。於阿迦那字本生處所。及入宮殿法",
    "T21n1340_008:0695c13": "門。次第思惟觀察。如彼小兒學初章時。是中",
    "T21n1340_008:0695c14": "應依第一板起。因初板成初章文字。乃至後",
    "T21n1340_008:0695c15": "時。依因餘板及紙葉等。究竟通達一切文字。",
    "T21n1340_008:0695c16": "如是諸菩薩等初觀法時。無不皆從因緣和",
    "T21n1340_008:0695c17": "合而諸法生。如從無明因緣故諸行生。乃至",
    "T21n1340_008:0695c18": "因生老死故憂悲苦惱生。如依初板因緣故",
    "T21n1340_008:0695c19": "阿字生。如是乃至如依餘板紙葉因緣故餘",
    "T21n1340_008:0695c20": "章文字成。又如從不善思惟因緣故無明生。",
    "T21n1340_008:0695c21": "如是依無明行等因緣故。乃至老死十二有",
    "T21n1340_008:0695c22": "支和合具足成。又如始學書板創書阿字。乃",
    "T21n1340_008:0695c23": "至餘板及手。相續和合備書一切文字。如是",
    "T21n1340_008:0695c24": "諸因緣分次第相續。生死流轉具足增長。云",
    "T21n1340_008:0695c25": "何增長。猶如四大地水火風。次第漸生如是",
    "T21n1340_008:0695c26": "增長。如彼板等眾事具足故。彼五字門等亦",
    "T21n1340_008:0695c27": "具足。如是從無明行等生五陰聚。其義亦爾。",
    "T21n1340_008:0695c28": "以是義故。此生已彼生。此滅已彼滅。是為十",
    "T21n1340_008:0695c29": "二因緣次第生。非十二因緣顛倒生也。諸仁",
    "T21n1340_008:0696a01": "當知。如是十二因緣分皆悉入此阿字門中。",
    "T21n1340_008:0696a02": "如無明分從彼不善思惟生。乃至餘因緣分",
    "T21n1340_008:0696a03": "從無明生。諸仁者。是中何者是阿字。何者是",
    "T21n1340_008:0696a04": "聲能生字。何者是聲生來處。摩那婆。當知是",
    "T21n1340_008:0696a05": "中聲實不可得。聲生處不可得。乃至聲諸因",
    "T21n1340_008:0696a06": "緣畢竟不可得。是處但有名字。名之為聲實",
    "T21n1340_008:0696a07": "不可得。聲既不可得。何法為可得。若有得聲",
    "T21n1340_008:0696a08": "者即得一切法。摩那婆。是中若聲若聲處。及",
    "T21n1340_008:0696a09": "聲因緣既不可得。當知一切世間因緣所生",
    "T21n1340_008:0696a10": "法畢竟不可得。雖不可得而有得者。何以故。",
    "T21n1340_008:0696a11": "皆由剎那間妄想分別顛倒生故。如是一切",
    "T21n1340_008:0696a12": "法皆悉不可得。是故諸法所有自性皆非顛",
    "T21n1340_008:0696a13": "倒。我等今者。不可以顛倒分別問於如來。所",
    "T21n1340_008:0696a14": "以者何。如來應正遍覺不用顛倒法。又諸佛",
    "T21n1340_008:0696a15": "世尊所有言教不取顛倒。摩那婆。是故彼聲",
    "T21n1340_008:0696a16": "聲者俱不可得。聲來處不可得。阿字不可得。",
    "T21n1340_008:0696a17": "阿字來處不可得。迦字不可得。迦字來處不",
    "T21n1340_008:0696a18": "可得。那字不可得。那字來處不可得。如是",
    "T21n1340_008:0696a19": "一切無明因緣所生成法皆不可得。何以故。",
    "T21n1340_008:0696a20": "彼本無生誰執著者。復次摩那婆。是中若",
    "T21n1340_008:0696a21": "有於此三種方便言教業藏法門一切事處起",
    "T21n1340_008:0696a22": "執著者。是亦不可得。何以故。一切執著本",
    "T21n1340_008:0696a23": "性無故。何等名為一切事中無執著也。所",
    "T21n1340_008:0696a24": "謂若於過去諸事見可得者。是名執著。以執",
    "T21n1340_008:0696a25": "著故則名為縛。於過去事無見得者。是名無",
    "T21n1340_008:0696a26": "著。以無著故則名解脫。如過去事未來亦爾。",
    "T21n1340_008:0696a27": "如未來現在亦然。如是不取三世諸事故。於",
    "T21n1340_008:0696a28": "三世中得名解脫。若能於三處得解脫者。是",
    "T21n1340_008:0696a29": "人得名入初阿字宮殿法門。如此阿字宮殿",
    "T21n1340_008:0696b01": "境界。彼三種方便言教業藏亦如是。如此三",
    "T21n1340_008:0696b02": "種方便教藏。彼三世諸法事相亦如是。如此",
    "T21n1340_008:0696b03": "三世事相。彼滅度相亦如是。如是一切三世",
    "T21n1340_008:0696b04": "乃至三種方便言教。及一切法一如不二。以",
    "T21n1340_008:0696b05": "入阿字門宮殿故。但為攝受彼諸凡夫愚癡",
    "T21n1340_008:0696b06": "人故。於三世中示有事物言說可得。其實三",
    "T21n1340_008:0696b07": "世不可得說。有諸眾生執著過去世事。但為",
    "T21n1340_008:0696b08": "除彼凡愚癡故。示現言說過去世事。而實過",
    "T21n1340_008:0696b09": "事不可得說。復有眾生執著未來世事。但為",
    "T21n1340_008:0696b10": "除彼凡愚癡故。示現言說未來世事。而實未",
    "T21n1340_008:0696b11": "來事不可宣說。如彼去來現在亦爾不可得",
    "T21n1340_008:0696b12": "說。若謂是處可得說者。何者是言教。何者是",
    "T21n1340_008:0696b13": "聲音。何者阿迦那字。如是等事云何可說。是",
    "T21n1340_008:0696b14": "故但於因緣分中假以言說。此有故彼有。彼",
    "T21n1340_008:0696b15": "生故此生。當知一切皆從虛妄顛倒生故。摩",
    "T21n1340_008:0696b16": "那婆。是中無有如斯等事。何以故。於此音聲",
    "T21n1340_008:0696b17": "語言辭句。一切求覓終不可得。但是諸事因",
    "T21n1340_008:0696b18": "緣故有。若離因緣聲無生處。是故我等當應",
    "T21n1340_008:0696b19": "觀。此三種語言方便業藏皆從緣生。如是當",
    "T21n1340_008:0696b20": "知入億數門亦從緣生。又前所說著鎧甲者",
    "T21n1340_008:0696b21": "亦從因緣。如是因緣我於是中應當依止。依",
    "T21n1340_008:0696b22": "止此已。於彼去來現在等事。乃至三種言教",
    "T21n1340_008:0696b23": "藏中。當應演說無有盡法。譬如虛空無有障",
    "T21n1340_008:0696b24": "礙。不可觸對亦無增減。此三言教方便業藏",
    "T21n1340_008:0696b25": "無有增減亦復如是。應當說已如法攝持。摩",
    "T21n1340_008:0696b26": "那婆。又如虛空無有邊際。三言教藏無有邊",
    "T21n1340_008:0696b27": "際亦復如是。摩那婆。是故我當著是鎧已。如",
    "T21n1340_008:0696b28": "如來說超過二邊。如彼宮殿出過二邊。涅槃",
    "T21n1340_008:0696b29": "亦爾無有邊際。如是等法遠離二邊。即是一",
    "T21n1340_008:0696c01": "相應當證知。何者一相。所謂即是無相相",
    "T21n1340_008:0696c02": "也。",
    "T21n1340_008:0696c03": "佛告阿難。彼諸菩薩於彼林間。一日一夜端",
    "T21n1340_008:0696c04": "坐不起。皆共一心談論此義。如是論已復作",
    "T21n1340_008:0696c05": "是言。我等今者於是法中唯知是義。餘未知",
    "T21n1340_008:0696c06": "者應離此座至世尊所。白言世尊。如來前已",
    "T21n1340_008:0696c07": "為我宣說如是等法汝當善持。於所教中何",
    "T21n1340_008:0696c08": "等語言是應可持。何等義理如我應持。雖然",
    "T21n1340_008:0696c09": "我觀是法亦無可持。摩那婆。是中所有一切",
    "T21n1340_008:0696c10": "諸法皆可證知。有善方便於一切法當自證",
    "T21n1340_008:0696c11": "知。摩那婆。云何方便是何句義。而一切法應",
    "T21n1340_008:0696c12": "善證知。摩那婆。一切法者是最勝義。若能安",
    "T21n1340_008:0696c13": "心一切法處。名為勝義。如是勝義難可證知。",
    "T21n1340_008:0696c14": "難證知者即是涅槃。是涅槃中無有一法而",
    "T21n1340_008:0696c15": "可得者。不可得故無有言說。以何義故無有",
    "T21n1340_008:0696c16": "言說。無名字故。云何無名。若有名字則生執",
    "T21n1340_008:0696c17": "著。是故無名。摩那婆。是無著處汝等應修。若",
    "T21n1340_008:0696c18": "無著者亦不可取。以無取故則無障礙。無障",
    "T21n1340_008:0696c19": "礙故無能繫縛。以無縛故畢竟不可以彼音",
    "T21n1340_008:0696c20": "聲名字句義而說。以無說故。亦無譬喻令他",
    "T21n1340_008:0696c21": "得解斷除疑惑。摩那婆。唯有一法所謂方便。",
    "T21n1340_008:0696c22": "汝當憶持。亦應教誨一切眾生令知方便。摩",
    "T21n1340_008:0696c23": "那婆。何等方便令他證知。所謂建立一切法",
    "T21n1340_008:0696c24": "相。但是如來於假名中方便宣說引導眾生",
    "T21n1340_008:0696c25": "令入實義。非實義中有是言說。是名方便。摩",
    "T21n1340_008:0696c26": "那婆。我等今宜還如來所請問是法。若我所",
    "T21n1340_008:0696c27": "問三種業藏。諸法門中有少許法當聖心者",
    "T21n1340_008:0696c28": "我遂受持如不蒙許我當慇懃鄭重諮問。唯",
    "T21n1340_008:0696c29": "應盡力勿辭勞倦。摩那婆。如來應供等正覺。",
    "T21n1340_008:0697a01": "甚為希有。如來在昔行菩薩時。勇猛精進大",
    "T21n1340_008:0697a02": "誓莊嚴。皆為眾生成就菩提。大悲親教眾生",
    "T21n1340_008:0697a03": "不受。而如來心未曾休息。仍自慇懃教誨我",
    "T21n1340_008:0697a04": "等。摩那婆。我等今日各共一心。宜於如來大",
    "T21n1340_008:0697a05": "智海中為諸眾生荷茲重擔。請問如來勿辭",
    "T21n1340_008:0697a06": "疲倦。摩那婆。如來世尊亦常為我受斯重任。",
    "T21n1340_008:0697a07": "是故汝等勿生懈慢。唯當果決被是大鎧。諸",
    "T21n1340_008:0697a08": "仁者。是故我等應建大心荷負重任。無量言",
    "T21n1340_008:0697a09": "教皆須總持。今宜速詣如來足下。莫放諸根",
    "T21n1340_008:0697a10": "無散正念。住大慈悲憐愍眾生。為世間故請",
    "T21n1340_008:0697a11": "問如來。應忍疲勞莫生厭倦。摩那婆。我等今",
    "T21n1340_008:0697a12": "者若請如來能多利益。今不速請後致憂悔。",
    "T21n1340_008:0697a13": "阿難。爾時彼諸菩薩摩訶薩眾。自彼林間安",
    "T21n1340_008:0697a14": "詳而出。威容閑雅諸根靜默。直詣放光如來",
    "T21n1340_008:0697a15": "應供正遍覺佛世尊所。頭面禮足退住一方",
    "T21n1340_008:0697a16": "而諸菩薩以彼林中所論大義心所思惟意所",
    "T21n1340_008:0697a17": "觀察或時證知證已歡喜如是等事。皆悉向",
    "T21n1340_008:0697a18": "彼放光如來具足陳說。",
    "T21n1340_008:0697a19": "阿難。爾時放光如來聞諸菩薩以微妙辯論",
    "T21n1340_008:0697a20": "說種種諸法門已。即告栴檀那菩薩言。栴檀",
    "T21n1340_008:0697a21": "那於意云何。汝今乃能具足如是微妙智辯。",
    "T21n1340_008:0697a22": "頗復有人能思量不。恐亦無有能生信人。唯",
    "T21n1340_008:0697a23": "有如來乃能知耳。或時有人能多總持諸佛",
    "T21n1340_008:0697a24": "法藏。如是之人少能信受。若復有人能普流",
    "T21n1340_008:0697a25": "布是諸如來大乘妙典。乃能信解。摩那婆。汝",
    "T21n1340_008:0697a26": "等既知三言教藏應如實持。摩那婆。汝當觀",
    "T21n1340_008:0697a27": "察如是方便。是方便者於此法中為上方便。",
    "T21n1340_008:0697a28": "上方便者是謂無方便也。此無方便自有八",
    "T21n1340_008:0697a29": "種。言八種者。所謂得是諸波羅蜜。不放逸故。",
    "T21n1340_008:0697b01": "汝等應知。摩那婆。是故入彼波羅蜜時。無有",
    "T21n1340_008:0697b02": "一法可覺了者。無覺了故無可言說。無言說",
    "T21n1340_008:0697b03": "故誰能言智證斯法者。摩那婆。汝等當知如",
    "T21n1340_008:0697b04": "是一切三種言教方便藏中說真實已。摩那",
    "T21n1340_008:0697b05": "婆。諸法平等猶如虛空。煩惱於中本無生處。",
    "T21n1340_008:0697b06": "誰於是處能有破除。誰於是中言我證覺。誰",
    "T21n1340_008:0697b07": "於是中能有言說。誰於是中敢決疑惑。誰於",
    "T21n1340_008:0697b08": "是中能發問請唯諸凡夫愚癡所覆。於諸佛",
    "T21n1340_008:0697b09": "法皆有疑心。摩那婆。以是因緣。我於愚癡諸",
    "T21n1340_008:0697b10": "凡夫等妄想顛倒煩惱亂時。然始建立三言教",
    "T21n1340_008:0697b11": "藏。法門名字皆方便耳。摩那婆。若人於是無",
    "T21n1340_008:0697b12": "名字法妄作名字。無言說中強立言說。如是",
    "T21n1340_008:0697b13": "次第愛憎之中無行之處。乃至三世方便欲",
    "T21n1340_008:0697b14": "出之處及盡理處。皆悉不能決定畢竟求波",
    "T21n1340_008:0697b15": "羅蜜。唯於世間共作違諍造諸戲論。以戲論",
    "T21n1340_008:0697b16": "故邪妄分別隱覆真實。為彼等故引諸譬喻",
    "T21n1340_008:0697b17": "種種說時。諸眾生等各有重惑不知實義。還",
    "T21n1340_008:0697b18": "詣佛所請問決疑。摩那婆。汝應諦觀如是法",
    "T21n1340_008:0697b19": "相正念思惟。思惟是已。即應具服如是大鎧",
    "T21n1340_008:0697b20": "如是弓箭如是刀杖種種莊嚴。既莊嚴已如",
    "T21n1340_008:0697b21": "上所說假使世間積諸鬪具如須彌山。或斫或",
    "T21n1340_008:0697b22": "擊終無傷損。若入邊中及宮殿所。汝於其間",
    "T21n1340_008:0697b23": "莫生執著。若不執著則滅愛憎。摩那婆。所言",
    "T21n1340_008:0697b24": "邊者即是斷常。如是斷常無有終始。汝應覺",
    "T21n1340_008:0697b25": "知彼過去事。知前際已即滅常邊。若見未來",
    "T21n1340_008:0697b26": "知後際已則除斷邊。汝等既得通達三世遠離",
    "T21n1340_008:0697b27": "二邊已。更當為人具宣中道。於是中義應善",
    "T21n1340_008:0697b28": "思惟。何者是中。云何為中。誰處於中。汝等若",
    "T21n1340_008:0697b29": "能入於中道則有方便。若不入者亦有方便。",
    "T21n1340_008:0697c01": "諸菩薩眾復言。世尊。入於中道言有方便。其",
    "T21n1340_008:0697c02": "義則可。不入中道亦有方便。是義云何。唯願",
    "T21n1340_008:0697c03": "具說。我當奉持。佛告摩那婆。一切諸法皆如",
    "T21n1340_008:0697c04": "來說。今言無方便法者。是佛實義。彼實義",
    "T21n1340_008:0697c05": "中無言無說。是故眾生不能知我無言說法。",
    "T21n1340_008:0697c06": "若能知者無有是處。摩那婆。是中何法無言",
    "T21n1340_008:0697c07": "無說。無言說者所謂涅槃。是涅槃中無有言",
    "T21n1340_008:0697c08": "說。亦無造作。是處寂靜無有語言。但諸如來",
    "T21n1340_008:0697c09": "為彼世間方便說耳。汝當證知。云何證知。既",
    "T21n1340_008:0697c10": "無所說亦無覺知。如是次第入方便門。於一",
    "T21n1340_008:0697c11": "切法則無住處。若有能知是方便說。是為真",
    "T21n1340_008:0697c12": "說。",
    "T21n1340_008:0697c13": "大法炬陀羅尼經卷第八"
}