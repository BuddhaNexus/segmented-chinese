{
    "X25n0471_003:0014c01": "金剛般若波羅蜜經宗通卷三",
    "X25n0471_003:0014c03": "○七斷受得報身有取疑",
    "X25n0471_003:0014c04": "此疑亦從第三疑中不可取而來。功德施菩薩論",
    "X25n0471_003:0014c05": "曰。若不取一切法者。云何受樂報佛取自法王身。",
    "X25n0471_003:0014c06": "云何餘世間復取彼是法王身。為遣此疑。故經云。",
    "X25n0471_003:0014c07": "須菩提。譬如有人。身如須彌山王。於意云何。是身為",
    "X25n0471_003:0014c08": "大不。須菩提言。甚大。世尊。何以故。佛說非身。是名大",
    "X25n0471_003:0014c09": "身。",
    "X25n0471_003:0014c10": "傅大士頌曰。須彌高且大。將喻法王身。七寶齊圍",
    "X25n0471_003:0014c11": "繞。六度次相隣。四色成山相。慈悲作佛因。有形終",
    "X25n0471_003:0014c12": "不大。無相乃為真。",
    "X25n0471_003:0014c13": "通曰。須菩提問云何住。云何降伏。是於無上菩提",
    "X25n0471_003:0014c14": "欲有修證而得。世尊以無上菩提不假修證。縱能",
    "X25n0471_003:0014c15": "修證。不是本來自性天真佛也。若修六度萬行無",
    "X25n0471_003:0014c16": "量功德。成就報土。名為金光莊嚴淨土。成就報身。",
    "X25n0471_003:0014c17": "名為千丈盧舍那身。終是業力所持。有漏有為之",
    "X25n0471_003:0014c18": "果。難比清淨本然無漏無為之果。故清淨本然之",
    "X25n0471_003:0014c19": "土。是真淨土。清淨本然之身。是真大身。所謂佛身",
    "X25n0471_003:0014c20": "充滿於法界是也。若於此信得及。不假修證。本自",
    "X25n0471_003:0014c21": "圓成。豈非甚難希有者乎。刊定記曰。譬如有人身",
    "X25n0471_003:0014c22": "如須彌山王。如是等句。此喻顯示彼相似法自在",
    "X25n0471_003:0014c23": "之身。以何義故名之為大。如須彌山勢力高遠。故",
    "X25n0471_003:0014c24": "名為大。而不取彼山王體。我是山王。以山無分別",
    "X25n0471_003:0015a01": "故。報佛亦如是。以得無上法王體。故名為大。而不",
    "X25n0471_003:0015a02": "取彼法王體。我是法王。以無分別故。如何得是無",
    "X25n0471_003:0015a03": "分別耶。以於無量劫修諸福行。萬慮都忘。如智寂",
    "X25n0471_003:0015a04": "然。故無分別。彌勒菩薩偈曰。如山王無取。受報亦",
    "X25n0471_003:0015a05": "復然。遠離於諸漏。及有為法故。如經。何以故。佛說",
    "X25n0471_003:0015a06": "非身是名大身。非謂有身名為大身。彼受樂報佛",
    "X25n0471_003:0015a07": "體離於諸漏。若如是。即無有物。即是非身。由此非",
    "X25n0471_003:0015a08": "有身。說為有身。以唯有清淨身故。皎然緻淨。實有",
    "X25n0471_003:0015a09": "自體。非是仗他因緣生故。遠離有為法故。安在其",
    "X25n0471_003:0015a10": "為有取也。文殊菩薩問世尊。何名大身。世尊曰。非",
    "X25n0471_003:0015a11": "身是名大身。具一切戒定慧了清淨法。故名大身。",
    "X25n0471_003:0015a12": "須菩提謂佛說非身是名大身。蓋本於此。僧問大",
    "X25n0471_003:0015a13": "龍。色身敗壞。如何是堅固法身。龍云。山華開似錦。",
    "X25n0471_003:0015a14": "澗水湛如藍。雪竇頌曰。問曾不知。答還不會。月冷",
    "X25n0471_003:0015a15": "風高。古巖寒檜。堪笑路逢達道人。不將語默對。手",
    "X25n0471_003:0015a16": "把白玉鞭。驪珠盡擊碎。不擊碎。增瑕類。國有憲章。",
    "X25n0471_003:0015a17": "三千條罪。若論宗門中。堅固法身亦不許住著。況",
    "X25n0471_003:0015a18": "非法身者乎。",
    "X25n0471_003:0015a19": "須菩提。如恒河中所有沙數。如是沙等恒河。於意云",
    "X25n0471_003:0015a20": "何。是諸恒河沙寧為多不。須菩提言。甚多。世尊。但諸",
    "X25n0471_003:0015a21": "恒河尚多無數。何況其沙。須菩提。我今實言告汝。若",
    "X25n0471_003:0015a22": "有善男子．善女人。以七寶滿爾所恒河沙數三千大",
    "X25n0471_003:0015a23": "千世界。以用布施。得福多不。須菩提言。甚多。世尊。佛",
    "X25n0471_003:0015a24": "告須菩提。若善男子．善女人。於此經中乃至受持四",
    "X25n0471_003:0015b01": "句偈等為他人說。而此福德勝前福德。復次。須菩提。",
    "X25n0471_003:0015b02": "隨說是經乃至四句偈等。當知此處。一切世間天人",
    "X25n0471_003:0015b03": "阿脩羅。皆應供養。如佛塔廟。何況有人盡能受持讀",
    "X25n0471_003:0015b04": "誦。須菩提。當知是人。成就最上第一希有之法。若是",
    "X25n0471_003:0015b05": "經典所在之處。即為有佛。若尊重弟子。",
    "X25n0471_003:0015b06": "傅大士頌曰。恒沙為比量。分為六種多。持經取四",
    "X25n0471_003:0015b07": "句。七寶詎能過。法門遊歷處。供養感脩羅。經中稱",
    "X25n0471_003:0015b08": "最勝。尊高似佛陀。",
    "X25n0471_003:0015b09": "刊定記曰。前三疑之後。四果之前。已說寶施之喻。",
    "X25n0471_003:0015b10": "今復說者。豈不重耶。蓋前說一三千界寶施。此說",
    "X25n0471_003:0015b11": "無量三千界寶施。雖則總是多義。總是勝較量。然",
    "X25n0471_003:0015b12": "其後者。即多中之多。勝中之勝。故重說也。彌勒菩",
    "X25n0471_003:0015b13": "薩偈曰。說多義差別。亦成勝較量。後福過於前。故",
    "X25n0471_003:0015b14": "重說勝喻。斯則言說重。而義意不重。此之勝喻何",
    "X25n0471_003:0015b15": "不先舉。以諸凡夫未見真實。先為廣說。不生信解。",
    "X25n0471_003:0015b16": "漸次聞之。乃生信故。所重在人通也。又前喻未說",
    "X25n0471_003:0015b17": "四果無心。釋迦無得。嚴淨國土不嚴而嚴。修證佛",
    "X25n0471_003:0015b18": "身無證而證。後乃既明斯義。法理兼深。所重在法",
    "X25n0471_003:0015b19": "通也。由是較量之喻。亦復殊勝。故問須菩提。如恒",
    "X25n0471_003:0015b20": "河中所有沙數。如是沙等恒河。於意云何。是諸恒",
    "X25n0471_003:0015b21": "河沙寧為多不。須菩提言。甚多。以殑伽河周四十",
    "X25n0471_003:0015b22": "里。沙細如麫。如是沙等恒河。是諸恒河尚多無數。",
    "X25n0471_003:0015b23": "何況諸恒河中之沙耶。故謂甚多也。若有善男子．",
    "X25n0471_003:0015b24": "善女人。以七寶滿爾所恒河沙數三千大千世界",
    "X25n0471_003:0015c01": "以用布施。得福多不。須菩提言甚多。但以一恒河",
    "X25n0471_003:0015c02": "沙世界七寶布施。其福已多。況以諸恒河沙數世",
    "X25n0471_003:0015c03": "界七寶布施。豈不甚多。佛言。若但布施而不持經",
    "X25n0471_003:0015c04": "者。不趣菩提。其福德未為勝也。若善男子．善女人。",
    "X25n0471_003:0015c05": "於此經中受持四句偈等。為他人說。自利利他。能",
    "X25n0471_003:0015c06": "趣菩提。其福德勝前七寶布施之福德。無量無邊",
    "X25n0471_003:0015c07": "不可數計也。何以見其福德之勝哉。受持福多。凡",
    "X25n0471_003:0015c08": "有十三種勝因。而得成福。且以處可恭敬。人可尊",
    "X25n0471_003:0015c09": "崇者言之。復次須菩提。隨說是經乃至四句偈等。",
    "X25n0471_003:0015c10": "當知此處即是支提。一切世間皆應供養。如帝釋",
    "X25n0471_003:0015c11": "為天眾說法。諸天皆向座恭敬作禮。為重於法。乃",
    "X25n0471_003:0015c12": "尊於處。藏佛舍利謂之塔。奉佛形像謂之廟。說法",
    "X25n0471_003:0015c13": "之處如佛塔廟。明處可敬也。彌勒菩薩偈曰。尊重",
    "X25n0471_003:0015c14": "於二處。宣說四句之處。尚得天人供養。何況盡此",
    "X25n0471_003:0015c15": "經文能受持耶。前說其處。此說於人。前明四句偈",
    "X25n0471_003:0015c16": "之處。此明盡受持之處。反覆而言。故云何況也。當",
    "X25n0471_003:0015c17": "知是人盡能受持讀誦。盡能信解般若波羅蜜甚",
    "X25n0471_003:0015c18": "深妙義。以能成就最上法身。第一報身。希有化身。",
    "X25n0471_003:0015c19": "勝出諸乘世間無比之法。若是經典所在之處。隨",
    "X25n0471_003:0015c20": "何方所。即為有佛。及諸弟子。明人可尊也。謂報化",
    "X25n0471_003:0015c21": "必依法身。法身又從經顯。既有能顯之教。必有所",
    "X25n0471_003:0015c22": "顯之佛。又經是教法。佛是果法。果由理顯。理由行",
    "X25n0471_003:0015c23": "致。斯則三佛備足。四法俱圓。所在之處。豈生輕劣。",
    "X25n0471_003:0015c24": "又一切賢聖皆以無為法得名。經顯無為。必有賢",
    "X25n0471_003:0016a01": "聖尊重弟子。又經即法寶。即為有佛即佛寶。若尊",
    "X25n0471_003:0016a02": "重弟子即僧寶。經典所在之處。即三寶共居。若彼",
    "X25n0471_003:0016a03": "施寶之人。及施寶之地。無如是事。故此為勝。前說",
    "X25n0471_003:0016a04": "一切諸佛從此經生。猶可信也。今說經典所在即",
    "X25n0471_003:0016a05": "為有佛。實難信也。前說無上菩提從此經出。猶可",
    "X25n0471_003:0016a06": "信也。今說持說四句即能成就最上第一希有之",
    "X25n0471_003:0016a07": "法。實難信也。此無上妙法。超過一切。豈七寶布施",
    "X25n0471_003:0016a08": "之多可比量哉。隋時蜀民荀氏。嘗於空地遙望虗",
    "X25n0471_003:0016a09": "空。手寫金剛般若經。遂感諸天覆護。遇雨此地不",
    "X25n0471_003:0016a10": "濕。牧童皆避於此。至唐武德間。有僧語村人曰。此",
    "X25n0471_003:0016a11": "地向來有人書經。諸天設寶葢於上覆護。不可令",
    "X25n0471_003:0016a12": "人作踐。後設欄圍繞。供養佛像。常聞天樂之聲。此",
    "X25n0471_003:0016a13": "其章明較著者也。昔臨濟到達磨塔頭。塔主問先",
    "X25n0471_003:0016a14": "禮佛。先禮祖。濟曰。祖佛俱不禮。主曰。祖佛與長老",
    "X25n0471_003:0016a15": "有甚冤家。濟拂袖便出。此唯成就第一希有之事。",
    "X25n0471_003:0016a16": "故能倒行逆施若此。",
    "X25n0471_003:0016a17": "爾時。須菩提白佛言。世尊。當何名此經。我等云何奉",
    "X25n0471_003:0016a18": "持。佛告須菩提。是經名為金剛般若波羅蜜。以是名",
    "X25n0471_003:0016a19": "字。汝當奉持。所以者何。須菩提。佛說般若波羅蜜。即",
    "X25n0471_003:0016a20": "非般若波羅蜜(時本有是名般若波羅蜜句。原本無)。須菩提。於意云何。",
    "X25n0471_003:0016a21": "如來有所說法不。須菩提白佛言。世尊。如來無所說。",
    "X25n0471_003:0016a22": "傅大士頌曰。名中無有義。義上復無名。金剛喻真",
    "X25n0471_003:0016a23": "智。能破惡堅真。若到波羅岸。入理出迷情。智人心",
    "X25n0471_003:0016a24": "自覺。愚者外求聲。",
    "X25n0471_003:0016b01": "須菩提。於意云何。三千大千世界所有微塵是為多",
    "X25n0471_003:0016b02": "不。須菩提言。甚多。世尊。須菩提。諸微塵。如來說非微",
    "X25n0471_003:0016b03": "塵。是名微塵。如來說。世界。非世界。是名世界。",
    "X25n0471_003:0016b04": "傅大士頌曰。積塵成世界。析界作微塵。界喻人天",
    "X25n0471_003:0016b05": "果。塵為有漏因。塵因因不實。界果果非真。果因知",
    "X25n0471_003:0016b06": "是幻。逍遙自在人。",
    "X25n0471_003:0016b07": "須菩提。於意云何。可以三十二相見如來不。不也。世",
    "X25n0471_003:0016b08": "尊。不可以三十二相得見如來。何以故。如來說。三十",
    "X25n0471_003:0016b09": "二相即是非相。是名三十二相。須菩提。若有善男子．",
    "X25n0471_003:0016b10": "善女人。以恒河沙等身命布施。",
    "X25n0471_003:0016b11": "傅大士頌曰。施命如沙數。人天業轉深。既掩菩提",
    "X25n0471_003:0016b12": "相。能障涅槃心。猿猴探水月。[菛@良][卄/碭]拾華針。愛河浮",
    "X25n0471_003:0016b13": "更沒。苦海出還沈。",
    "X25n0471_003:0016b14": "若復有人。於此經中。乃至受持四句偈等。為他人說。",
    "X25n0471_003:0016b15": "其福甚多。",
    "X25n0471_003:0016b16": "傅大士頌曰。經中稱四句。應當不離身。愚人看似",
    "X25n0471_003:0016b17": "夢。智者見唯真。法性無前後。無中非故新。蘊空無",
    "X25n0471_003:0016b18": "實相。憑何見有人。",
    "X25n0471_003:0016b19": "通曰。須菩提因佛讚歎此經所在之處即為有佛。",
    "X25n0471_003:0016b20": "當為人天供養。如佛塔廟。此經最勝。能受持者其",
    "X25n0471_003:0016b21": "福最多。故請此經何名。而奉持之。佛以般若波羅",
    "X25n0471_003:0016b22": "蜜於六度中最為第一。此經名金剛般若。取能斷",
    "X25n0471_003:0016b23": "之義。并其般若而遣之。蓋至尊至貴無上法門也。",
    "X25n0471_003:0016b24": "其名最勝。能為一切成佛勝因故。名既無名。說亦",
    "X25n0471_003:0016c01": "無說。本性無生。義無有上故。由是觀於微塵世界",
    "X25n0471_003:0016c02": "為麤相分者。不離煩惱染因。由是觀於三十二相",
    "X25n0471_003:0016c03": "為親相分者。未為正覺體性。故持經功德。世界微",
    "X25n0471_003:0016c04": "塵不足為多。三十二相不足為奇。以受持是經能",
    "X25n0471_003:0016c05": "為法身之因。故非世間有為有漏因果可比也。雖",
    "X25n0471_003:0016c06": "以恒沙身命布施。不如持說四句得福之多。況七",
    "X25n0471_003:0016c07": "寶布施身外之物。所得福德豈能及耶。功德施菩",
    "X25n0471_003:0016c08": "薩論曰。受持福多。以十三種因而得成福。所謂處",
    "X25n0471_003:0016c09": "可恭敬故。人可尊崇故。一切勝因故。彼義無上故。",
    "X25n0471_003:0016c10": "越外內多故。勝佛色因故。越內施福故。同佛出現",
    "X25n0471_003:0016c11": "故。希能信解故。難有修行故。信修果大故。信解成",
    "X25n0471_003:0016c12": "就故。威力無上故。世尊何故慇懃說此諸因相耶。",
    "X25n0471_003:0016c13": "以諸眾生行資生施。求財位果。不持正法。斷諸苦",
    "X25n0471_003:0016c14": "因。故再三讚歎而激勸之也。所云處可恭敬。人可",
    "X25n0471_003:0016c15": "尊崇。已見上文。今一切勝因者。須菩提問當何名",
    "X25n0471_003:0016c16": "此法門。佛言。經名金剛般若。能斷一切惑染疑執。",
    "X25n0471_003:0016c17": "若斷疑執。成佛必矣。豈不勝乎。故當奉持。然諸佛",
    "X25n0471_003:0016c18": "菩薩。以般若波羅蜜。於世出世法最勝了知。今此",
    "X25n0471_003:0016c19": "法門名曰金剛。有何所以。佛說般若波羅蜜。即非",
    "X25n0471_003:0016c20": "般若波羅蜜。謂三界諸法智。能稱量。知不堅固。彼",
    "X25n0471_003:0016c21": "不堅固者。猶是此岸。而般若智最堅固者。名到彼",
    "X25n0471_003:0016c22": "岸。智功德岸無能量者。彌勒菩薩偈曰。彼智岸難",
    "X25n0471_003:0016c23": "量。以第一義中。本性無生。難可思量。云何為到。即",
    "X25n0471_003:0016c24": "般若智亦須能斷。此法門與一切諸佛如來證法",
    "X25n0471_003:0017a01": "作勝因也。偈云。因習證大體。其斯之謂乎。所謂彼",
    "X25n0471_003:0017a02": "義無上者。佛問須菩提。於意云何。如來有所說法",
    "X25n0471_003:0017a03": "否。須菩提已知如來所說法。皆不可取不可說。至",
    "X25n0471_003:0017a04": "是答云。如來無所說。言無有法是如來獨說。皆是",
    "X25n0471_003:0017a05": "諸佛共宣揚故。由諸佛親所證會等流之性。至尊",
    "X25n0471_003:0017a06": "無上。縱有所說。皆如其證。證中無說。豈有異說耶。",
    "X25n0471_003:0017a07": "偈云。由等流殊勝。即是義無有上也。所謂越外內",
    "X25n0471_003:0017a08": "多者。佛問須菩提。於意云何。三千大千世界所有",
    "X25n0471_003:0017a09": "微塵。是為多不。須菩提言甚多。以三千世界散為",
    "X25n0471_003:0017a10": "微塵。以微塵積為三千世界。如積微塵功行。得成",
    "X25n0471_003:0017a11": "人天勝果。如是可以為多乎。彼珍寶布施福德。是",
    "X25n0471_003:0017a12": "染煩惱因。以能成就染煩惱果。以能成就染煩惱",
    "X25n0471_003:0017a13": "事故。是因為有漏之因。果為有為之果也。如是微",
    "X25n0471_003:0017a14": "塵世界。總皆不實。二俱非有。故如來說為非塵。說",
    "X25n0471_003:0017a15": "為非界。然此地塵。不是染等性塵。是故名作地塵。",
    "X25n0471_003:0017a16": "又彼世界。非是煩惱染因界。為此說為世界。由此",
    "X25n0471_003:0017a17": "言之。彼布施福德。乃是煩惑塵坌之因。彼福縱善。",
    "X25n0471_003:0017a18": "與外塵無記等。猶為劣也。以此比於受持之福不",
    "X25n0471_003:0017a19": "見其多。謂寶施不及塵界。塵界不及持經。由於彼",
    "X25n0471_003:0017a20": "習煩惱。而此斷除煩惑故也。偈云。彼因習煩惱。經",
    "X25n0471_003:0017a21": "勝所以。豈不昭然。世界有眾生。故名為內多。微塵",
    "X25n0471_003:0017a22": "但形色。故名為外多。此持經功德。不落無記性。所",
    "X25n0471_003:0017a23": "以超越外內多也。所謂勝佛色因者。佛問須菩提。",
    "X25n0471_003:0017a24": "於意云何。可以三十二相見法身如來否。答云不",
    "X25n0471_003:0017b01": "也。不可以三十二相見法身如來。以何義故。不可",
    "X25n0471_003:0017b02": "以三十二相為法身如來。如來說三十二相。非是",
    "X25n0471_003:0017b03": "法身無為之相。但是化身有為之相故。法身無為",
    "X25n0471_003:0017b04": "真實性故。色身有為影像相故。即如修行所有福",
    "X25n0471_003:0017b05": "業。能成佛身相。但是應身。此於持說功德。能成法",
    "X25n0471_003:0017b06": "身。亦為是劣。由彼眾相。非是正覺體性。而持說能",
    "X25n0471_003:0017b07": "得大覺性故。故謂彼為劣。彼相雖劣。亦勝過施寶",
    "X25n0471_003:0017b08": "之染福。況為法身因者。而不超越。是故劣亦勝也。",
    "X25n0471_003:0017b09": "偈云。此降伏染福。若福德中之勝福。更能降伏可",
    "X25n0471_003:0017b10": "知。故云勝佛色因也。所謂超內施福者。佛告須菩",
    "X25n0471_003:0017b11": "提。若有善男子。善女人。以恒河沙等身命布施。彼",
    "X25n0471_003:0017b12": "以七寶施者。是身外之財。此以身命施者。是謂內",
    "X25n0471_003:0017b13": "財。捨身恒河沙數。不為不多矣。破其慳貪。不謂不",
    "X25n0471_003:0017b14": "盡矣。其獲福報。視彼捨資生珍寶者。其福尤勝。何",
    "X25n0471_003:0017b15": "以故。彼捨身命。苦身心故。偈云。苦身勝於彼。習此",
    "X25n0471_003:0017b16": "苦因。不趨菩提。終為有漏之果。若復有人。於此經",
    "X25n0471_003:0017b17": "中。乃至受持四句偈等。為他人說。是謂法施。自利",
    "X25n0471_003:0017b18": "利他。能趨菩提。終成勝果。故其福勝彼無量阿僧",
    "X25n0471_003:0017b19": "祇。是謂超內施福德也。此約內財較量。倍顯經勝。",
    "X25n0471_003:0017b20": "然則此經名為金剛般若波羅蜜者。離文字相。故",
    "X25n0471_003:0017b21": "無所說。離煩惱相。故非微塵。離人天相。故非世界。",
    "X25n0471_003:0017b22": "乃至離佛色身。故非三十二相。亦離般若自性。故",
    "X25n0471_003:0017b23": "非般若波羅蜜。如是最上第一希有之法。但可自",
    "X25n0471_003:0017b24": "信。但可自悟。如其不悟。雖捐無量七寶以求之。必",
    "X25n0471_003:0017c01": "不可得。雖捨無數身命以求之。必不可得。惟須菩",
    "X25n0471_003:0017c02": "提深契其旨。能不流涕而歎其難遇乎。黃檗云。佛",
    "X25n0471_003:0017c03": "有三身。法身說自性虗通法。報身說一切清淨法。",
    "X25n0471_003:0017c04": "化身說六度萬行法。法身說法。不可以言語音聲",
    "X25n0471_003:0017c05": "形相文字而求。無所說。無所證。自性虗通而已。故",
    "X25n0471_003:0017c06": "曰無法可說。是名說法。報身。化身。皆隨機感現。所",
    "X25n0471_003:0017c07": "說法。亦隨事應根。以為攝化。皆非真法。故曰。報化",
    "X25n0471_003:0017c08": "非真佛。亦非說法者。又云。如來所說。皆為化人。如",
    "X25n0471_003:0017c09": "將黃葉為金。止小兒啼。決定不實。若有實得。非我",
    "X25n0471_003:0017c10": "宗門下客。且與你本體有甚交涉。故經云實無少",
    "X25n0471_003:0017c11": "法可得。名為阿耨菩提。若也會得此意。方知佛道",
    "X25n0471_003:0017c12": "魔道俱錯。本來清淨皎皎地。無方圓．無長短．無大",
    "X25n0471_003:0017c13": "小等相。無漏無為。無迷無悟。了了見。無一物。亦無",
    "X25n0471_003:0017c14": "人。亦無佛。大千沙界海中漚。一切聖賢如電拂。一",
    "X25n0471_003:0017c15": "切不如心真實。法身從古至今。與佛祖一般。何處",
    "X25n0471_003:0017c16": "欠少一毫毛。既會如是意。大須努力。黃檗一宗。純",
    "X25n0471_003:0017c17": "是金剛大意。故知此經。實為傳佛心印者。",
    "X25n0471_003:0017c18": "爾時。須菩提聞說是經。深解義趣。涕淚悲泣。而白佛",
    "X25n0471_003:0017c19": "言。希有世尊。佛說如是甚深經典。我從昔來所得慧",
    "X25n0471_003:0017c20": "眼。未曾得聞如是之經。",
    "X25n0471_003:0017c21": "傅大士頌曰。聞經深解意。心中喜且悲。昔除煩惱",
    "X25n0471_003:0017c22": "障。今能離所知。徧計於先了。圓成證此時。宿乘無",
    "X25n0471_003:0017c23": "閡慧。方便勸人持。",
    "X25n0471_003:0017c24": "世尊。若復有人得聞是經。信心清淨。即生實相。當知",
    "X25n0471_003:0018a01": "是人成就第一希有功德。世尊。是實相者。即是非相。",
    "X25n0471_003:0018a02": "是故如來說名實相。",
    "X25n0471_003:0018a03": "傅大士頌曰。未有無心境。曾無無境心。境忘心自",
    "X25n0471_003:0018a04": "滅。心滅境無侵。經中稱實相。語妙理能深。證知惟",
    "X25n0471_003:0018a05": "有佛。小聖詎堪任。",
    "X25n0471_003:0018a06": "世尊。我今得聞如是經典。信解受持不足為難。若當",
    "X25n0471_003:0018a07": "來世。後五百歲。其有眾生。得聞是經。信解受持。是人",
    "X25n0471_003:0018a08": "即為第一希有。何以故。此人無我相．無人相．無眾生",
    "X25n0471_003:0018a09": "相．無壽者相。所以者何。我相即是非相。人相．眾生相．",
    "X25n0471_003:0018a10": "壽者相。即是非相。何以故。離一切諸相。即名諸佛。",
    "X25n0471_003:0018a11": "傅大士頌曰。空生聞妙理。如蓬植在蔴。凡流信此",
    "X25n0471_003:0018a12": "法。同火出蓮華。恐人生斷見。大聖預開遮。如能離",
    "X25n0471_003:0018a13": "諸相。定入法王家。",
    "X25n0471_003:0018a14": "佛告須菩提。如是。如是。若復有人。得聞是經。不驚．不",
    "X25n0471_003:0018a15": "怖．不畏。當知是人甚為希有。",
    "X25n0471_003:0018a16": "傅大士頌曰。如能發心者。應當了二邊。涅槃無有",
    "X25n0471_003:0018a17": "相。菩提離所緣。無乘及乘者。人法兩俱捐。欲達真",
    "X25n0471_003:0018a18": "如理。應當識本源。",
    "X25n0471_003:0018a19": "何以故。須菩提。如來說第一波羅蜜。即非第一波羅",
    "X25n0471_003:0018a20": "蜜。是名第一波羅蜜。",
    "X25n0471_003:0018a21": "傅大士頌曰。波羅稱彼岸。於中十種名。高卑緣妄",
    "X25n0471_003:0018a22": "識。次第為迷情。燄裏尋求水。空中覓響聲。真如何",
    "X25n0471_003:0018a23": "得失。今始號圓成。",
    "X25n0471_003:0018a24": "通曰。此中深讚持經得福之多者。謂得清淨之福。",
    "X25n0471_003:0018b01": "非世間之福也。受持四句偈等。其福甚多。豈徒取",
    "X25n0471_003:0018b02": "記誦言說。便可得福哉。貴在於信。貴在於行。如此",
    "X25n0471_003:0018b03": "領受。如此修行。不著於三十二相。即得實相。與佛",
    "X25n0471_003:0018b04": "何別。不著於我人眾生壽者四相。即不為世界人",
    "X25n0471_003:0018b05": "天因果拘繫。惟其超三界之外。故界內之福。不足",
    "X25n0471_003:0018b06": "以擬之。惟其與佛無別。故福慧兩足。人天莫敢望",
    "X25n0471_003:0018b07": "也。為此金剛般若即般若離般若。威力無上。是最",
    "X25n0471_003:0018b08": "上第一希有之法。信者誠難。有能信解之者。其福",
    "X25n0471_003:0018b09": "豈可量哉。所謂同佛出現者。佛興於世。薄福難逢。",
    "X25n0471_003:0018b10": "此經亦然。預聞者少。爾時須菩提。聞此法門。深生",
    "X25n0471_003:0018b11": "信解。悲泣雨淚。捫淚而白佛言。希有世尊。佛說如",
    "X25n0471_003:0018b12": "是甚深經典。謂般若智慧。照見五蘊皆空。是深般",
    "X25n0471_003:0018b13": "若。今說即般若非般若。空而不空。是甚深般若。我",
    "X25n0471_003:0018b14": "從昔來所得慧眼。但得人空慧。了徧計空。未曾得",
    "X25n0471_003:0018b15": "聞如是之經。既空其法。復空其空。證於圓成。了無",
    "X25n0471_003:0018b16": "所得。我本羅漢。隨佛出家。於此正法。昔尚不聞。是",
    "X25n0471_003:0018b17": "故希有同於佛現。如是之經云何希有。以上義故。",
    "X25n0471_003:0018b18": "佛說般若波羅蜜即非般若波羅蜜。彼智岸難量。",
    "X25n0471_003:0018b19": "唯佛能知。餘無知者。故曰上義。所謂希能信解者。",
    "X25n0471_003:0018b20": "若復有人。得聞是經。能生信心。此信若生。不信諸",
    "X25n0471_003:0018b21": "法。故云清淨。此中有實相。於餘不共故。除佛法。餘",
    "X25n0471_003:0018b22": "處無實故。以彼處未曾有。未曾生。唯信此經。則生",
    "X25n0471_003:0018b23": "實相。偈云。亦不同餘法故。實相者。謂一切法無生。",
    "X25n0471_003:0018b24": "亦無所生。是真如實際之相也。既生實相。則三身",
    "X25n0471_003:0018c01": "功德。自此周備。當知是人成就第一希有功德。法",
    "X25n0471_003:0018c02": "本無生。云何生實相耶。所謂實相者。約第一義說。",
    "X25n0471_003:0018c03": "即是非相。蓋此經頓除二執。雙顯二空。空病亦空。",
    "X25n0471_003:0018c04": "悉無所得。既無得無說。何相之有。若一向無相。恐",
    "X25n0471_003:0018c05": "成斷滅。是故如來依世諦故說名實相。雖生實相。",
    "X25n0471_003:0018c06": "不壞無生。故指非相以為實相也。若人能信諸法",
    "X25n0471_003:0018c07": "無生。而不壞假名。即相而離相。即生滅而證不生",
    "X25n0471_003:0018c08": "滅。以是之故。成就第一希有功德。唯佛能證之。非",
    "X25n0471_003:0018c09": "小聖所及。故謂信解希有也。所謂難有修行者。須",
    "X25n0471_003:0018c10": "菩提言。我今得聞如是法門。堅實深妙。親稟佛言。",
    "X25n0471_003:0018c11": "信解受持。不為難事。若當來世。最後五百歲時。去",
    "X25n0471_003:0018c12": "聖漸遠。正法將滅。覽斯遺教。信解法空。二邊俱離。",
    "X25n0471_003:0018c13": "如是受持。甚為希有。是人非徒守記誦空言者比。",
    "X25n0471_003:0018c14": "故謂為難也。所謂信修果大者。謂彼信解受持。以",
    "X25n0471_003:0018c15": "何義故稱為希有。是諸眾生於此經信解及行故。",
    "X25n0471_003:0018c16": "無復我相人相眾生相壽者相。此則了人無我性。",
    "X25n0471_003:0018c17": "不生我等相也。所以令無我等相者。則何以故。有",
    "X25n0471_003:0018c18": "所取我。是中乃生能取之相。我相自體。不外心心",
    "X25n0471_003:0018c19": "所法。是心心所法。本自非有。但依世俗言說。謂有",
    "X25n0471_003:0018c20": "我相人相眾生相壽者相。若以第一義說。即是非",
    "X25n0471_003:0018c21": "相。此則了法無我故。證於雙空也。以何義故令人",
    "X25n0471_003:0018c22": "法俱空耶。為未離乎相。即不名佛。惟離人相。離法",
    "X25n0471_003:0018c23": "相。乃至離空相。一切俱離。則名諸佛。本來真實之",
    "X25n0471_003:0018c24": "相也。本來雖無一物。不落斷見。實有諸佛體相。名",
    "X25n0471_003:0019a01": "為大果。信能受持。證是大果。故為希有也。從爾時",
    "X25n0471_003:0019a02": "須菩提聞說是經到此。言有六重。謂聞法悲啼。信",
    "X25n0471_003:0019a03": "生實相。對彰難易。明無我人。法執兼亡。盡成佛道。",
    "X25n0471_003:0019a04": "如斯所說皆誠諦之言。故佛印定之曰。如是如是。",
    "X25n0471_003:0019a05": "重言云者。表言當之極耳。所謂信解成就者。佛言。",
    "X25n0471_003:0019a06": "若復有人。得聞是經。甚深甚妙。難解難知。乃能當",
    "X25n0471_003:0019a07": "聞法時。不生越怖驚愕。於非處生懼。如越正理。可",
    "X25n0471_003:0019a08": "駭可訶。謂於趣生道中。而不驚於諸法無生之說",
    "X25n0471_003:0019a09": "也。當思惟時。不生相續怖懼。不斷疑情怖懼無已。",
    "X25n0471_003:0019a10": "謂於小乘說空說有中。而不怖於非空非有中道",
    "X25n0471_003:0019a11": "之說也。當修習時。不生畏阻。不是一向畏懼畢竟",
    "X25n0471_003:0019a12": "驚怖墮故。謂於無上菩提決定向往也。當知是人。",
    "X25n0471_003:0019a13": "遠離眾生下劣惶惑之見。已為希有。更趣無上菩",
    "X25n0471_003:0019a14": "提。肩荷如來。甚為希有。惟有此不驚不怖不畏之",
    "X25n0471_003:0019a15": "心。是於最上一乘。無乘及乘者。能不生疑。乃得名",
    "X25n0471_003:0019a16": "為真信解也。偈云。堅實解深義其斯之謂乎。所謂",
    "X25n0471_003:0019a17": "威力無上者。以何義故。聞而不驚不怖不畏為希",
    "X25n0471_003:0019a18": "有耶。以此金剛般若波羅蜜中是第一波羅蜜。偈",
    "X25n0471_003:0019a19": "云。勝餘脩多羅故。云何名為第一。法身最大。由此",
    "X25n0471_003:0019a20": "成就。無與等者。一切佛法中至堅至利。清淨最勝",
    "X25n0471_003:0019a21": "故。偈云。大因及清淨以此。又諸佛所共說故。復謂",
    "X25n0471_003:0019a22": "族胄高勝也。若約第一義說。即非第一波羅蜜。昔",
    "X25n0471_003:0019a23": "未曾失。今未曾得。本無能到者。誰為第一。但約世",
    "X25n0471_003:0019a24": "諦說。以其不可取不可說。故名第一波羅蜜也。說",
    "X25n0471_003:0019b01": "到第一波羅蜜。已是極則。又復遣之曰。即非第一",
    "X25n0471_003:0019b02": "波羅蜜。故謂威力無上也。前門門皆顯經勝。勝之",
    "X25n0471_003:0019b03": "根本。不過此門。彼內外財施。在因無破惑之功。在",
    "X25n0471_003:0019b04": "果無法身之德。無有如斯眾德圓備。此福望前福",
    "X25n0471_003:0019b05": "聚。昇沈理別。故受持讀誦之福。為福德中之勝福",
    "X25n0471_003:0019b06": "德也。前云。佛說非身。是名大身。是果無其果也。此",
    "X25n0471_003:0019b07": "云。佛說第一波羅蜜。即非第一波羅蜜。是因無其",
    "X25n0471_003:0019b08": "因也。因果俱不可思議。而何以有取乎。故有取之",
    "X25n0471_003:0019b09": "疑可釋也。僧問黃檗云。文殊執劍於瞿曇前者如",
    "X25n0471_003:0019b10": "何。檗云。五百菩薩得宿命智。見過去生業障者。即",
    "X25n0471_003:0019b11": "你五蘊身是。以見此宿命障故。求佛求菩提涅槃。",
    "X25n0471_003:0019b12": "所以文殊將智解劍。害此有見佛心故。故言你善",
    "X25n0471_003:0019b13": "害。云。何者是劍。檗云。解心是劍。云。解心既是劍。斷",
    "X25n0471_003:0019b14": "此有見佛心。祇如能斷見心。何能除得。檗云。還將",
    "X25n0471_003:0019b15": "你無分別智。斷此有見分別心。云。如作有見有求",
    "X25n0471_003:0019b16": "佛心。將無分別智劍斷。爭奈有智劍在何。檗云。若",
    "X25n0471_003:0019b17": "無分別智。害有見無見。無分別智亦不可得。云。不",
    "X25n0471_003:0019b18": "可以智更斷智。不可以劍更斷劍。檗云。劍自害劍。",
    "X25n0471_003:0019b19": "劍劍相害。即劍亦不可得。智自害智。智智相害。即",
    "X25n0471_003:0019b20": "智亦不可得。母子俱喪。亦復如是。唯黃檗洞明金",
    "X25n0471_003:0019b21": "剛般若甚深義。即般若亦不可得。此其所以為無",
    "X25n0471_003:0019b22": "上法門也。",
    "X25n0471_003:0019b24": "金剛般若波羅蜜經宗通卷三"
}