{
    "T18n0887_003:0522a08": "佛說無二平等最上瑜伽大教王",
    "T18n0887_003:0522a09": "經卷第三",
    "T18n0887_003:0522a11": "西天譯經三藏朝奉大夫試光祿卿",
    "T18n0887_003:0522a12": "傳法大師賜紫臣施護奉　詔譯",
    "T18n0887_003:0522a13": "無二平等最勝大儀軌王一切如來智證最上",
    "T18n0887_003:0522a14": "祕密分第八",
    "T18n0887_003:0522a15": "爾時十方來者一切如來。又復勸請金剛手",
    "T18n0887_003:0522a16": "菩薩大祕密主言。金剛手願當宣說一切如",
    "T18n0887_003:0522a17": "來智證三昧。大明三昧。一切如來成就師子",
    "T18n0887_003:0522a18": "變化三昧。速證阿耨多羅三藐三菩提。大智",
    "T18n0887_003:0522a19": "平等法門。",
    "T18n0887_003:0522a20": "爾時金剛手菩薩大祕密主。聞諸如來如是",
    "T18n0887_003:0522a21": "言已。先以金剛杵安於自心。作加持已發如",
    "T18n0887_003:0522a22": "是言。諸佛不應重復勸請。令我宣說諸三昧",
    "T18n0887_003:0522a23": "法門。何以故。此法甚深最上祕密。是一切如",
    "T18n0887_003:0522a24": "來真實智印成就法門。有諸下劣根性者若",
    "T18n0887_003:0522a25": "聞是法。當有千種破壞等相。諸如來言。我等",
    "T18n0887_003:0522a26": "諸佛所共加持。汝今但當隨應宣說。",
    "T18n0887_003:0522a27": "爾時金剛手菩薩大祕密主。安住一切如來",
    "T18n0887_003:0522a28": "心頂最上妙月曼拏羅中。宣說一切如來智",
    "T18n0887_003:0522a29": "證三昧大明三昧等法門。",
    "T18n0887_003:0522b01": "　所有阿僧祇諸佛　　不破真實相應門",
    "T18n0887_003:0522b02": "　行者現生得佛身　　一切所作皆決定",
    "T18n0887_003:0522b03": "　所有俱胝數諸佛　　不破諸佛智相應",
    "T18n0887_003:0522b04": "　行者現生獲悉地　　得成金剛薩埵身",
    "T18n0887_003:0522b05": "　總攝一切眾生聚　　如一廣大蓮華量",
    "T18n0887_003:0522b06": "　三摩地等諸法門　　一切皆能獲悉地",
    "T18n0887_003:0522b07": "　總攝一切悉地法　　如一廣大蓮華量",
    "T18n0887_003:0522b08": "　智者應當真實觀　　悉從迦摩焰光生",
    "T18n0887_003:0522b09": "此名自性清淨法門。",
    "T18n0887_003:0522b10": "　觀想遍滿虛空界　　諸佛普現種種身",
    "T18n0887_003:0522b11": "　不破如是真實相　　行者現生獲悉地",
    "T18n0887_003:0522b12": "　諦想自心真實法　　一切所作皆清淨",
    "T18n0887_003:0522b13": "　不破三昧本無生　　異此即非相應行",
    "T18n0887_003:0522b14": "　自及一切眾生類　　心本清淨復光明",
    "T18n0887_003:0522b15": "　雖種種性悉無染　　諦想心等真實門",
    "T18n0887_003:0522b16": "　所有諸佛勝事業　　一一依法真實修",
    "T18n0887_003:0522b17": "　一切大明清淨生　　異此而修非成就",
    "T18n0887_003:0522b18": "　是故大明最尊勝　　能成最上祕密法",
    "T18n0887_003:0522b19": "　金剛薩埵清淨生　　異此而修非大喜",
    "T18n0887_003:0522b20": "　彼勝事業自在義　　所作所行悉平等",
    "T18n0887_003:0522b21": "　智者如是如實知　　異此即名愚癡者",
    "T18n0887_003:0522b22": "　行者應當如實知　　行住乃至飲食等",
    "T18n0887_003:0522b23": "　不破諸佛三昧門　　即當速獲悉地法",
    "T18n0887_003:0522b24": "　所有供養香華雲　　一切如義而所作",
    "T18n0887_003:0522b25": "　九沒囉拏門出生　　供養一切賢聖等",
    "T18n0887_003:0522b26": "　常持本部祕密明　　即得金剛薩埵法",
    "T18n0887_003:0522b27": "　此即一切佛世尊　　真實智證三昧門",
    "T18n0887_003:0522b28": "此名一切如來智法門。",
    "T18n0887_003:0522b29": "　行者善住堅固心　　依彼曼拏羅法儀",
    "T18n0887_003:0522c01": "　如常所用所作事　　一切隨應離疑惑",
    "T18n0887_003:0522c02": "　所作應當依此法　　如別所作非相應",
    "T18n0887_003:0522c03": "　自成就法甚廣大　　依彼智金剛所說",
    "T18n0887_003:0522c04": "　若自若他諸法用　　乃至虛空所出生",
    "T18n0887_003:0522c05": "　若於真理不相應　　彼於佛法不成就",
    "T18n0887_003:0522c06": "　世間苦樂貪瞋癡　　離我相故悉平等",
    "T18n0887_003:0522c07": "　了知貪瞋癡性空　　不離貪等自清淨",
    "T18n0887_003:0522c08": "無二平等最勝大儀軌王金剛薩埵一切祕密",
    "T18n0887_003:0522c09": "三昧分第九",
    "T18n0887_003:0522c10": "爾時金剛手菩薩大祕密主。復說一切如來",
    "T18n0887_003:0522c11": "大智因金剛薩埵一切祕密三昧法門。",
    "T18n0887_003:0522c12": "　修習瑜伽勝行者　　不應禮敬諸聲聞",
    "T18n0887_003:0522c13": "　但當禮彼諸如來　　即得相應成就法",
    "T18n0887_003:0522c14": "　行者當於自影像　　依法定觀真實理",
    "T18n0887_003:0522c15": "　於自心輪等所作　　一切相應供養事",
    "T18n0887_003:0522c16": "　若彼一切眾生中　　有違越此祕密者",
    "T18n0887_003:0522c17": "　即當頭破作七分　　而復退失菩提心",
    "T18n0887_003:0522c18": "　若於祕密門安住　　持誦所用祕密明",
    "T18n0887_003:0522c19": "　金剛薩埵所出生　　於自影像諦觀想",
    "T18n0887_003:0522c20": "　佛為最上阿闍梨　　一切最勝常善護",
    "T18n0887_003:0522c21": "　了知祕密真實者　　此阿闍梨佛無異",
    "T18n0887_003:0522c22": "　觀想諸佛阿闍梨　　從菩提心所出生",
    "T18n0887_003:0522c23": "　我自影像觀相應　　真實事業悉成辦",
    "T18n0887_003:0522c24": "　諸持明者當了知　　真實三昧而出生",
    "T18n0887_003:0522c25": "　如是三昧等相應　　越三昧者不成就",
    "T18n0887_003:0522c26": "　又當觀想自影像　　從金剛手祕密生",
    "T18n0887_003:0522c27": "　大印成就等相應　　所欲應修先行法",
    "T18n0887_003:0522c28": "　若時若用等依法　　而此三昧為最上",
    "T18n0887_003:0522c29": "　此常所作悉相應　　乃至善獲諸悉地",
    "T18n0887_003:0523a01": "　所欲應修先行法　　若時若用等相應",
    "T18n0887_003:0523a02": "　而此三昧為最上　　於一切處常善護",
    "T18n0887_003:0523a03": "此名大菩提心法門。",
    "T18n0887_003:0523a04": "　從自影像所出生　　於自影像住一相",
    "T18n0887_003:0523a05": "　而自心量廣無邊　　具修大明先行法",
    "T18n0887_003:0523a06": "　當知此三昧大智　　一切所作離諸過",
    "T18n0887_003:0523a07": "　專注作彼擁護法　　所求悉地善堅固",
    "T18n0887_003:0523a08": "　依法諦想諸如來　　定心思惟悉地相",
    "T18n0887_003:0523a09": "　金剛薩埵出生門　　自心相應法成就",
    "T18n0887_003:0523a10": "　行者常依此法儀　　日三時中作觀想",
    "T18n0887_003:0523a11": "　若異此法持誦者　　而彼所作非悉地",
    "T18n0887_003:0523a12": "　影像影像無差別　　忿怒莊嚴熾盛光",
    "T18n0887_003:0523a13": "　想從寶手而出生　　最上廣大金剛寶",
    "T18n0887_003:0523a14": "　依法平等作觀想　　乃至得見悉地相",
    "T18n0887_003:0523a15": "　若異此者即愚癡　　彼於祕密不成就",
    "T18n0887_003:0523a16": "　最上大智妙寶冠　　眾妙莊嚴善清淨",
    "T18n0887_003:0523a17": "　除此最上悉地門　　無復餘法為勝上",
    "T18n0887_003:0523a18": "　安住金剛手大輪　　於三有中無染著",
    "T18n0887_003:0523a19": "　我已成就智金剛　　常宣清淨法智句",
    "T18n0887_003:0523a20": "　甘露軍拏利等法　　依彼加持而安住",
    "T18n0887_003:0523a21": "　虛空無量無邊際　　我從賢善法中出",
    "T18n0887_003:0523a22": "此名持金剛法門。",
    "T18n0887_003:0523a23": "爾時金剛手菩薩大祕密主。復說一切如來",
    "T18n0887_003:0523a24": "身語心大智大明清淨真實金剛加持一切如",
    "T18n0887_003:0523a25": "來三昧法門。",
    "T18n0887_003:0523a26": "　復次此說心金剛　　觀想金剛薩埵生",
    "T18n0887_003:0523a27": "　彼心如是觀想已　　即能入彼智金剛",
    "T18n0887_003:0523a28": "　金剛自性清淨義　　應善觀察語金剛",
    "T18n0887_003:0523a29": "　觀想清淨大智門　　大智隨彼語業轉",
    "T18n0887_003:0523b01": "　金剛堅固不壞身　　金剛加持妙光照",
    "T18n0887_003:0523b02": "　而彼諸佛自性身　　如是依法加持住",
    "T18n0887_003:0523b03": "　依如是法得菩提　　金剛界中加持住",
    "T18n0887_003:0523b04": "　於六月中依法修　　即獲諸佛成就法",
    "T18n0887_003:0523b05": "　貪法無生亦無染　　一切從彼金剛生",
    "T18n0887_003:0523b06": "　如是真實儀軌修　　一切悉地皆圓滿",
    "T18n0887_003:0523b07": "爾時金剛手菩薩大祕密主。復說一切如來",
    "T18n0887_003:0523b08": "大智阿闍梨三昧。",
    "T18n0887_003:0523b09": "　應知三種智等生　　諸不正語非如義",
    "T18n0887_003:0523b10": "　依正法儀如理行　　得佛阿闍梨成就",
    "T18n0887_003:0523b11": "　應當想彼諸佛等　　周匝遍滿虛空界",
    "T18n0887_003:0523b12": "　想從大明所出生　　三摩呬多心愛樂",
    "T18n0887_003:0523b13": "　所有愛樂法相應　　佛阿闍梨常觀想",
    "T18n0887_003:0523b14": "　微妙最上曼拏羅　　本部大明諦心念",
    "T18n0887_003:0523b15": "　影像遍滿虛空界　　於心觀想現佛身",
    "T18n0887_003:0523b16": "　此如是說如理行　　安住諸佛真實智",
    "T18n0887_003:0523b17": "　又想妙月曼拏羅　　從影像相而出現",
    "T18n0887_003:0523b18": "　依法持念本部明　　五處相應而觀想",
    "T18n0887_003:0523b19": "　住菩提心依法想　　諸分圓滿悉愛樂",
    "T18n0887_003:0523b20": "　入彼法曼拏羅中　　自心大明當持念",
    "T18n0887_003:0523b21": "　所有最上妙寶冠　　想作廣大供養事",
    "T18n0887_003:0523b22": "　佛阿闍梨大樂門　　真實相應而供養",
    "T18n0887_003:0523b23": "　依法持誦本尊明　　遠離一切怖畏事",
    "T18n0887_003:0523b24": "　此法剎那若相應　　於現生中得成佛",
    "T18n0887_003:0523b25": "此名一切處平等利法門。",
    "T18n0887_003:0523b26": "無二平等最勝大儀軌王一切三昧成就禪定",
    "T18n0887_003:0523b27": "曼拏羅分第十",
    "T18n0887_003:0523b28": "爾時十方來者一切如來。復從一切如來身",
    "T18n0887_003:0523b29": "語心智莊嚴。出諸供養雲。供養金剛手菩薩",
    "T18n0887_003:0523c01": "大祕密主。如是供養已咸作是言。大士願說",
    "T18n0887_003:0523c02": "一切三昧智成就禪定真實最上曼拏羅。",
    "T18n0887_003:0523c03": "爾時金剛手菩薩。受一切如來勸請已。即入",
    "T18n0887_003:0523c04": "一切如來平等金剛加持三摩地。從是三摩",
    "T18n0887_003:0523c05": "地出已。宣說一切三昧智成就禪定真實最",
    "T18n0887_003:0523c06": "上大曼拏羅。",
    "T18n0887_003:0523c07": "　今說三昧智成就　　最上廣大曼拏羅",
    "T18n0887_003:0523c08": "　金剛大智所出生　　諸佛菩提如理說",
    "T18n0887_003:0523c09": "　定心觀想乳海中　　清淨微妙蓮華現",
    "T18n0887_003:0523c10": "　種種瓔珞遍莊嚴　　專注繫念而觀想",
    "T18n0887_003:0523c11": "　曼拏羅量十六肘　　如佛阿闍梨法住",
    "T18n0887_003:0523c12": "　其相四方及四隅　　四門依法想安布",
    "T18n0887_003:0523c13": "　中想月輪曼拏羅　　復有閻浮樹出現",
    "T18n0887_003:0523c14": "　依法於其外四隅　　想布五鈷金剛杵",
    "T18n0887_003:0523c15": "　而彼五鈷金剛杵　　想於五處作加持",
    "T18n0887_003:0523c16": "　復當於彼月輪中　　依法想布諸佛位",
    "T18n0887_003:0523c17": "　東方如彼本部儀　　安布阿閦如來等",
    "T18n0887_003:0523c18": "　南方亦如本部儀　　安布寶生如來等",
    "T18n0887_003:0523c19": "　西方無量壽佛等　　北方不空成就等",
    "T18n0887_003:0523c20": "　隨方色相依法儀　　住心真實而觀想",
    "T18n0887_003:0523c21": "　中方毘盧遮那佛　　觀想出生諸法儀",
    "T18n0887_003:0523c22": "　曼拏羅中諸法用　　依法次第當觀想",
    "T18n0887_003:0523c23": "　復次於其內四隅　　想布佛眼菩薩等",
    "T18n0887_003:0523c24": "　甘露軍拏利明王　　及諸明王四門想",
    "T18n0887_003:0523c25": "　如是賢聖色相等　　觀想各各依法儀",
    "T18n0887_003:0523c26": "　方位次第想周圓　　並依金剛薩埵法",
    "T18n0887_003:0523c27": "　當知從五光明出　　五法如意而具足",
    "T18n0887_003:0523c28": "　佛阿闍梨三昧門　　所作並依三昧法",
    "T18n0887_003:0523c29": "　又當想彼虛空界　　遍滿一切佛世尊",
    "T18n0887_003:0524a01": "　以祕密法普供養　　觀想祕密依法說",
    "T18n0887_003:0524a02": "無二平等最勝大儀軌王大禪定分第十一",
    "T18n0887_003:0524a03": "爾時金剛手菩薩大祕密主。復說不空三昧",
    "T18n0887_003:0524a04": "大禪定曼拏羅。",
    "T18n0887_003:0524a05": "　一切所作依此說　　佛阿闍梨大智門",
    "T18n0887_003:0524a06": "　日輪曼拏羅相應　　一切依法而觀想",
    "T18n0887_003:0524a07": "　東方一切法最上　　安想金剛薩埵法",
    "T18n0887_003:0524a08": "　南方究竟勝大明　　安想金剛薩埵法",
    "T18n0887_003:0524a09": "　西方最上正覺智　　安想佛阿闍梨法",
    "T18n0887_003:0524a10": "　北方諸散怛囉娑　　安想金剛薩埵法",
    "T18n0887_003:0524a11": "　中方三界廣平等　　安想大金剛影像",
    "T18n0887_003:0524a12": "　諸方普想白色已　　中方復想於黑色",
    "T18n0887_003:0524a13": "　觀想踰始多妙相　　如金剛法所作事",
    "T18n0887_003:0524a14": "　大自在金剛薩埵　　觀想所有諸色相",
    "T18n0887_003:0524a15": "　金色如應依法儀　　諦心觀想佛影像",
    "T18n0887_003:0524a16": "　一切如是依法儀　　觀想忿怒明王相",
    "T18n0887_003:0524a17": "　本部大明及五法　　普以大明作供養",
    "T18n0887_003:0524a18": "　乃至遍滿於虛空　　想現金剛薩埵相",
    "T18n0887_003:0524a19": "　以諸大明供養已　　復用祕密法供養",
    "T18n0887_003:0524a20": "爾時金剛手菩薩大祕密主。復入一切如來",
    "T18n0887_003:0524a21": "三昧生金剛加持三摩地。從是三摩地出已。",
    "T18n0887_003:0524a22": "復說妙樂法如來曼拏羅。",
    "T18n0887_003:0524a23": "　妙法曼拏羅相應　　一切依法而觀想",
    "T18n0887_003:0524a24": "　安住禪定相應心　　諦想諸法皆無我",
    "T18n0887_003:0524a25": "　東方持妙法光明　　南方大智法廣大",
    "T18n0887_003:0524a26": "　西方妙法大自在　　北方勝上法聲生",
    "T18n0887_003:0524a27": "　中方妙法自在主　　如應觀想依法儀",
    "T18n0887_003:0524a28": "　諸方普想白色已　　復於中方想赤色",
    "T18n0887_003:0524a29": "　本部法中法自在　　諦心四隅而觀想",
    "T18n0887_003:0524b01": "　馬頭忿怒明王等　　依法安想於四門",
    "T18n0887_003:0524b02": "　五法一切想具足　　祕密供養法相應",
    "T18n0887_003:0524b03": "　中心想現妙蓮華　　周匝復想妙樂法",
    "T18n0887_003:0524b04": "　滿虛空界現珍寶　　想遍自法祕密門",
    "T18n0887_003:0524b05": "　祕密供養三相應　　法阿闍梨如儀軌",
    "T18n0887_003:0524b06": "爾時金剛手菩薩大祕密主。復入一切如來",
    "T18n0887_003:0524b07": "三昧金剛生堅固加持三摩地。從是三摩地",
    "T18n0887_003:0524b08": "出已。復說一切染法清淨大禪定曼拏羅。",
    "T18n0887_003:0524b09": "　迦摩曼拏羅相應　　一切依法而觀想",
    "T18n0887_003:0524b10": "　東方帝釋大光明　　觀想種種淨妙色",
    "T18n0887_003:0524b11": "　南方開華大自在　　諦想自性即無性",
    "T18n0887_003:0524b12": "　西方大法智清淨　　諦心想於寂靜相",
    "T18n0887_003:0524b13": "　北方最勝復最上　　觀想清淨依儀軌",
    "T18n0887_003:0524b14": "　中方迦摩焰相應　　依法觀想自影像",
    "T18n0887_003:0524b15": "　迦摩自在本部儀　　諦實觀想心無我",
    "T18n0887_003:0524b16": "　所有最上蓮華手　　依法想安於四隅",
    "T18n0887_003:0524b17": "　想彼五法皆具足　　如其所應作供養",
    "T18n0887_003:0524b18": "　金剛薩埵所出生　　周匝依儀而觀想",
    "T18n0887_003:0524b19": "　迦摩祕密法相應　　出生最上諸供養",
    "T18n0887_003:0524b20": "　迦摩阿闍梨作事　　攝受祕密供養等",
    "T18n0887_003:0524b21": "　佛阿闍梨常所作　　彼曼拏羅賢聖尊",
    "T18n0887_003:0524b22": "　金剛阿闍梨想已　　彼曼拏羅一切勝",
    "T18n0887_003:0524b23": "　迦摩阿闍梨如義　　不復別說曼拏羅",
    "T18n0887_003:0524b24": "爾時金剛手菩薩大祕密主。復入照一切如",
    "T18n0887_003:0524b25": "來心頂加持三昧金剛三摩地。從是三摩地",
    "T18n0887_003:0524b26": "出已。宣說照金剛薩埵心頂大禪定曼拏羅。",
    "T18n0887_003:0524b27": "　定心觀想大乳海　　中有清淨大蓮華",
    "T18n0887_003:0524b28": "　華中有水精寶山　　種種莊嚴甚殊妙",
    "T18n0887_003:0524b29": "　山頂現法曼拏羅　　依法諦心而觀想",
    "T18n0887_003:0524c01": "　四方四隅及四門　　如次依法想具足",
    "T18n0887_003:0524c02": "　中心大明妃出生　　依法觀想轉輪相",
    "T18n0887_003:0524c03": "　東方諦心當觀想　　依毘盧遮那佛儀",
    "T18n0887_003:0524c04": "　南方堅固心觀想　　依彼無量壽佛儀",
    "T18n0887_003:0524c05": "　西方依法亦如應　　觀想光聚王佛頂",
    "T18n0887_003:0524c06": "　北方如理而諦想　　最上出生如是法",
    "T18n0887_003:0524c07": "　想從法影像所生　　殊妙踰始多色相",
    "T18n0887_003:0524c08": "　想彼善施成就法　　一切同一金剛相",
    "T18n0887_003:0524c09": "　所有佛眼菩薩等　　四隅安想依法儀",
    "T18n0887_003:0524c10": "　無能勝忿怒明王　　四門各各想安布",
    "T18n0887_003:0524c11": "　觀想金剛薩埵尊　　一切相應彼成就",
    "T18n0887_003:0524c12": "　五法一切悉具足　　是即智相應供養",
    "T18n0887_003:0524c13": "　從自祕密法出生　　所生供養等無異",
    "T18n0887_003:0524c14": "　如是遍滿虛空界　　想現一切頂輪相",
    "T18n0887_003:0524c15": "爾時金剛手菩薩大祕密主。復入一切欲界",
    "T18n0887_003:0524c16": "平等歸命金剛加持出生三摩地。從是三摩",
    "T18n0887_003:0524c17": "地出已。說一切部平等師子變化大禪定曼",
    "T18n0887_003:0524c18": "拏羅。",
    "T18n0887_003:0524c19": "　先想清淨大乳海　　次復變現種種色",
    "T18n0887_003:0524c20": "　於眾色中有大山　　四寶莊嚴甚微妙",
    "T18n0887_003:0524c21": "　山頂復想曼拏羅　　四方四隅及四門",
    "T18n0887_003:0524c22": "　周匝現優鉢羅華　　清淨莊嚴而觀想",
    "T18n0887_003:0524c23": "　曼拏羅中想月輪　　輪中復有眾寶座",
    "T18n0887_003:0524c24": "　佛阿闍梨處其上　　入於相應禪定門",
    "T18n0887_003:0524c25": "　彼日輪曼拏羅中　　明妃出生賢聖等",
    "T18n0887_003:0524c26": "　依法諦心當觀想　　各於四隅而安布",
    "T18n0887_003:0524c27": "　彼甘露軍拏利等　　忿怒明王熾盛光",
    "T18n0887_003:0524c28": "　以忿怒相作莊嚴　　依法周匝想安布",
    "T18n0887_003:0524c29": "　月輪曼拏羅明妃　　五處相應而出生",
    "T18n0887_003:0525a01": "　金剛竭訥誐莊嚴　　焰鬘部光而照耀",
    "T18n0887_003:0525a02": "　蓮華妙樂主清淨　　白色熾盛光明鬘",
    "T18n0887_003:0525a03": "　最上清淨甚微妙　　寶冠莊嚴想遍滿",
    "T18n0887_003:0525a04": "　金剛薩埵所出生　　佛阿闍梨最勝相",
    "T18n0887_003:0525a05": "　種種妙寶所莊嚴　　依法諦心而觀想",
    "T18n0887_003:0525a06": "　金剛薩埵所出生　　眾寶焰鬘大光明",
    "T18n0887_003:0525a07": "　光中現優鉢羅華　　依法當於東方想",
    "T18n0887_003:0525a08": "　勿起異心當觀想　　從金剛法所出生",
    "T18n0887_003:0525a09": "　鉢訥摩華平等光　　依法當於南方想",
    "T18n0887_003:0525a10": "　迦摩金剛所出生　　赤色光明妙傘蓋",
    "T18n0887_003:0525a11": "　焰光周遍表莊嚴　　依法當於西方想",
    "T18n0887_003:0525a12": "　廣大金色智光明　　依法當於北方想",
    "T18n0887_003:0525a13": "　本部明妃自在主　　四隅如應當觀想",
    "T18n0887_003:0525a14": "　所作應想祕密相　　種種妙寶表莊嚴",
    "T18n0887_003:0525a15": "　愛樂適悅法相應　　觀想如應生喜樂",
    "T18n0887_003:0525a16": "　彼無能勝阿闍梨　　依法觀想於四門",
    "T18n0887_003:0525a17": "　如祕密作金剛步　　想從是門出三界",
    "T18n0887_003:0525a18": "　所有一切影像相　　悉想金剛薩埵生",
    "T18n0887_003:0525a19": "　佛阿闍梨常所行　　五法具足皆清淨",
    "T18n0887_003:0525a20": "　依法承事常作用　　此法是即生大喜",
    "T18n0887_003:0525a21": "　又想自祕密出生　　常作最上供養事",
    "T18n0887_003:0525a22": "　影像遍滿虛空界　　觀想如應作供養",
    "T18n0887_003:0525a23": "　所有劫樹大珍寶　　及彼如意寶清淨",
    "T18n0887_003:0525a24": "　依諸部法而分別　　如應觀想彼色相",
    "T18n0887_003:0525a25": "　彼彼影像如所說　　依法得受於灌頂",
    "T18n0887_003:0525a26": "　彼相若當依法儀　　觀想賢瓶而最上",
    "T18n0887_003:0525a27": "　佛影像等同一相　　諦心想作諸供養",
    "T18n0887_003:0525a28": "　行者若如理作法　　是即住於相應相",
    "T18n0887_003:0525a29": "　是人現生得成佛　　所說決定無疑惑",
    "T18n0887_003:0525b01": "　本部大明忿怒王　　如應善施成就法",
    "T18n0887_003:0525b02": "　行人即於剎那間　　最上悉地得圓滿",
    "T18n0887_003:0525b03": "　諸三昧門祕密行　　佛阿闍梨法性門",
    "T18n0887_003:0525b04": "　所說真實復一心　　隨如是部出生相",
    "T18n0887_003:0525b05": "佛說無二平等最上瑜伽大教王經卷第三"
}