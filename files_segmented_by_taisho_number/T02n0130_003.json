{
    "T02n0130_003:0850b20": "佛說給孤長者女得度因緣經",
    "T02n0130_003:0850b21": "卷下",
    "T02n0130_003:0850b23": "西天譯經三藏朝奉大夫試光祿卿",
    "T02n0130_003:0850b24": "傳法大師賜紫臣施護奉　詔譯",
    "T02n0130_003:0850b25": "復次，尊者聞二百億化種種色華果樹林細密",
    "T02n0130_003:0850b26": "滿空，而此尊者林中現身，起是神通從空而",
    "T02n0130_003:0850b27": "來三繞彼城，次從空下入長者舍。爾時，長者",
    "T02n0130_003:0850b28": "見是相已，問善無毒女言：「今此所來有種種",
    "T02n0130_003:0850b29": "色華果樹林，林中現身起如是相，入此舍者",
    "T02n0130_003:0850c01": "是汝師邪？」女即答言：「此非我師，是佛弟子",
    "T02n0130_003:0850c02": "名聞二百億。此人生已足不履地去地四指，",
    "T02n0130_003:0850c03": "足下有金色毛表其異相，若足履地時，地即",
    "T02n0130_003:0850c04": "六種震動。佛曾謂諸苾芻言：『汝等當知，此聞",
    "T02n0130_003:0850c05": "二百億童子，於九十一劫中皆同此名，隨所",
    "T02n0130_003:0850c06": "生處足不履地，此人由起重法精進心故福",
    "T02n0130_003:0850c07": "報無盡。』佛說此人精進第一。是此尊者次第",
    "T02n0130_003:0850c08": "而來。」",
    "T02n0130_003:0850c09": "復次，尊者畢陵伽婆蹉化大鵝車，現是神通",
    "T02n0130_003:0850c10": "從空而來三繞彼城，次從空下入長者舍。爾",
    "T02n0130_003:0850c11": "時，長者見是相已，問善無毒女言：「今此所來",
    "T02n0130_003:0850c12": "乘大鵝車現如是相，入此舍者是汝師邪？」女",
    "T02n0130_003:0850c13": "即答言：「此非我師，是佛弟子名畢陵伽婆蹉。",
    "T02n0130_003:0850c14": "常修悲行，佛說此人悲行第一。是此尊者次",
    "T02n0130_003:0850c15": "第而來。」",
    "T02n0130_003:0850c16": "復次，尊者烏陀夷化大馬車四寶莊嚴，現是",
    "T02n0130_003:0850c17": "神通從空而來三繞彼城，次從空下入長者",
    "T02n0130_003:0850c18": "舍。爾時，長者見是相已，問善無毒女言：「今此",
    "T02n0130_003:0850c19": "所來乘大馬車四寶莊嚴，現如是相入此舍",
    "T02n0130_003:0850c20": "者是汝師邪？」女即答言：「此非我師，是佛弟子",
    "T02n0130_003:0850c21": "名烏陀夷。此人是釋種眷屬，釋種之中，有淨",
    "T02n0130_003:0850c22": "飯王、白飯王、斛飯王、甘露飯王，并邪輸陀羅、",
    "T02n0130_003:0850c23": "娛閉迦沒哩誐惹等，六萬宮嬪婇女眷屬，是",
    "T02n0130_003:0850c24": "諸眷屬廣大熾盛富樂自在，此人棄捨出家",
    "T02n0130_003:0850c25": "修道而獲果證。佛說此人於釋種中端嚴第",
    "T02n0130_003:0850c26": "一。是此尊者次第而來。」",
    "T02n0130_003:0850c27": "復次，尊者摩訶劫賓那化室尾迦四寶莊嚴，",
    "T02n0130_003:0850c28": "而此尊者乘彼室尾迦，現是神通從空而來",
    "T02n0130_003:0850c29": "三繞彼城，次從空下入長者舍。爾時，長者見",
    "T02n0130_003:0851a01": "是相已，問善無毒女言：「今此所來乘室尾迦",
    "T02n0130_003:0851a02": "四寶莊嚴，現如是相入此舍者是汝師邪？」女",
    "T02n0130_003:0851a03": "即答言：「此非我師，是佛弟子名摩訶劫賓那。",
    "T02n0130_003:0851a04": "此人棄捨家族出家修道而獲果證，常出軟",
    "T02n0130_003:0851a05": "語眾所愛樂，佛說此人軟語第一。是此尊者",
    "T02n0130_003:0851a06": "次第而來。」",
    "T02n0130_003:0851a07": "復次，尊者難陀化大園林華果茂盛，復有鵝",
    "T02n0130_003:0851a08": "鴈鸚鵡、孔雀舍利、囉俱枳羅命命等種種異鳥",
    "T02n0130_003:0851a09": "遊集其內，而此尊者在彼園中，現如是相從",
    "T02n0130_003:0851a10": "空而來三繞彼城，次從空下入長者舍。爾時，",
    "T02n0130_003:0851a11": "長者見是相已，問善無毒女言：「今此所來處",
    "T02n0130_003:0851a12": "大園林，華果茂盛異鳥遊集，現如是相入此",
    "T02n0130_003:0851a13": "舍者是汝師邪？」女即答言：「此非我師，是佛弟",
    "T02n0130_003:0851a14": "子名曰難陀，淨飯王之子，是佛親弟，比佛身",
    "T02n0130_003:0851a15": "量而短四指，三十二相莊嚴具足。此人往昔",
    "T02n0130_003:0851a16": "以清淨心，曾於迦葉如來、應供、正等正覺塔",
    "T02n0130_003:0851a17": "中，施一傘蓋眾寶莊嚴最上殊妙，以是因緣",
    "T02n0130_003:0851a18": "感勝福報，經一千五百生作轉輪王，受彼勝",
    "T02n0130_003:0851a19": "福而不出家，乃至于今出家修道而獲果證，",
    "T02n0130_003:0851a20": "此人於威儀中密護諸根。佛說此人密護諸",
    "T02n0130_003:0851a21": "根第一。是此尊者次第而來。」",
    "T02n0130_003:0851a22": "復次，尊者羅睺羅化作轉輪王，福德威容勝妙",
    "T02n0130_003:0851a23": "殊特，眷屬侍衛七寶具足，有八十四俱胝勇",
    "T02n0130_003:0851a24": "健步兵烏布沙陀等，八萬四千最上象兵嚩",
    "T02n0130_003:0851a25": "羅賀迦等，八萬四千調善馬兵難儞瞿沙等，",
    "T02n0130_003:0851a26": "八萬四千妙寶車兵，復有無數百千侍衛人",
    "T02n0130_003:0851a27": "眾周匝圍繞，動百千種微妙音樂，寶嚴幢幡",
    "T02n0130_003:0851a28": "前後導從，大白傘蓋覆輪王頂，現是神通從",
    "T02n0130_003:0851a29": "空而來三繞彼城，未入其舍住虛空中。爾時，",
    "T02n0130_003:0851b01": "長者見是相已，問善無毒女言：「今此所來轉",
    "T02n0130_003:0851b02": "輪聖王，福德威容勝妙殊特，象馬車步四兵",
    "T02n0130_003:0851b03": "具足，現此勝相住空中者是汝師邪？」女即答",
    "T02n0130_003:0851b04": "言：「此非我師，是佛弟子名羅睺羅。此人是佛",
    "T02n0130_003:0851b05": "之子，出家學戒而獲果證，佛說此人學戒第",
    "T02n0130_003:0851b06": "一。是此尊者現輪王身次第而來。」",
    "T02n0130_003:0851b07": "爾時，羅睺羅即以所現轉輪王身住彼空中，",
    "T02n0130_003:0851b08": "說伽陀曰：",
    "T02n0130_003:0851b09": "「今我所現輪王身，　　以神通力故如是，",
    "T02n0130_003:0851b10": "　如龍有力我亦然，　　七寶四兵皆具足。",
    "T02n0130_003:0851b11": "　此所現身而非實，　　神通方便故隨宜，",
    "T02n0130_003:0851b12": "　長者應當如實知，　　我是佛子羅睺羅。",
    "T02n0130_003:0851b13": "　已獲果證神通具，　　人天供養悉歸依，",
    "T02n0130_003:0851b14": "　我依佛勅故今來，　　牟尼大師後當至。」",
    "T02n0130_003:0851b15": "說是伽陀已即從空下入長者舍。如是等諸",
    "T02n0130_003:0851b16": "有神通大苾芻眾，咸依佛勅各現神通，次第",
    "T02n0130_003:0851b17": "來入長者舍中，俟佛當至。",
    "T02n0130_003:0851b18": "爾時，世尊知時已至，即入三摩地普遍觀察，",
    "T02n0130_003:0851b19": "於是三摩地出已，舉身出現青黃赤白種種",
    "T02n0130_003:0851b20": "妙色清淨光明，如是色光廣大照耀遍舍衛",
    "T02n0130_003:0851b21": "國，乃至福增城中所有一切人眾蒙光照者，",
    "T02n0130_003:0851b22": "以佛神力皆見佛身，內外映徹一切無礙。佛",
    "T02n0130_003:0851b23": "放光時大地震動。於是世尊著僧伽梨衣，與",
    "T02n0130_003:0851b24": "彼一切所應隨佛，崑努鉢陀那等苾芻大眾",
    "T02n0130_003:0851b25": "前後圍繞，出舍衛國往詣福增城。時娑婆界",
    "T02n0130_003:0851b26": "主大梵天王知是事已，即與色界諸天子眾，",
    "T02n0130_003:0851b27": "來佛右邊侍衛而行；帝釋天主知是事已，即",
    "T02n0130_003:0851b28": "與欲界諸天子眾，來佛左邊侍衛而行。復有",
    "T02n0130_003:0851b29": "善愛音等五百乾闥婆王，奏百千種微妙音",
    "T02n0130_003:0851c01": "樂引導佛前；又有無數百千天龍鬼神人非",
    "T02n0130_003:0851c02": "人等隨從佛後；又有無數天女在虛空中，各",
    "T02n0130_003:0851c03": "持優鉢羅華、鉢訥摩華、俱母那華、奔拏利迦華、",
    "T02n0130_003:0851c04": "天曼陀羅華、摩訶曼陀羅華等，及雨栴檀香、",
    "T02n0130_003:0851c05": "末香、儞誐嚕香、多誐嚕香、多摩羅香等種種妙",
    "T02n0130_003:0851c06": "香供養於佛，又復奏彼天妙音樂，有如是等",
    "T02n0130_003:0851c07": "天人大眾圍繞而行。",
    "T02n0130_003:0851c08": "爾時路次大曠野中，有七千仙人先止於彼，",
    "T02n0130_003:0851c09": "見佛世尊三十二相、八十種好皆悉具足，圓",
    "T02n0130_003:0851c10": "光照耀如千日輪，廣大巍巍如寶山現，吉祥",
    "T02n0130_003:0851c11": "勝相無有等比，復有微妙金色光明周遍熾",
    "T02n0130_003:0851c12": "盛；如是見已俱近佛前，頭面禮足合掌恭敬",
    "T02n0130_003:0851c13": "退住一面。此諸仙人皆以宿種善根力故，而",
    "T02n0130_003:0851c14": "能最先見佛世尊。爾時，世尊普遍觀察如是",
    "T02n0130_003:0851c15": "七千仙人善根成熟，即於曠野中，乃為如應",
    "T02n0130_003:0851c16": "略說四諦法門。時諸仙人聞是法已，智慧堅",
    "T02n0130_003:0851c17": "固心開意解各各歡喜，即時踊身虛空高二",
    "T02n0130_003:0851c18": "十山峯，俱證須陀洹果，從空下已圍繞世尊",
    "T02n0130_003:0851c19": "即同隨從。爾時，世尊度是七千仙人已，漸次",
    "T02n0130_003:0851c20": "前行將至福增城門，即作是念：「此福增城有",
    "T02n0130_003:0851c21": "十八門，我今若從西門而入，餘門所有一切",
    "T02n0130_003:0851c22": "人眾不能見我，我今宜應於彼諸門各現佛",
    "T02n0130_003:0851c23": "身，隨諸門入，令一切人皆見佛身，我即實從",
    "T02n0130_003:0851c24": "西門而入。」",
    "T02n0130_003:0851c25": "爾時，世尊作是念已，即現其身隨諸門入，一",
    "T02n0130_003:0851c26": "一皆有天人大眾周匝圍繞。當佛入城門時",
    "T02n0130_003:0851c27": "以神通力，自然除去荊棘砂礫，一切不淨悉",
    "T02n0130_003:0851c28": "令清淨，內外香潔地平如掌無高下相。佛所",
    "T02n0130_003:0851c29": "行處彼彼諸門，有低小者自然高大，有迮",
    "T02n0130_003:0852a01": "狹處自然寬廣，城中所有一切象馬等類，其",
    "T02n0130_003:0852a02": "性[怡台+龍]悷不調伏者自然調伏。又復城中一切",
    "T02n0130_003:0852a03": "人民，各各歡喜瞻仰世尊，又復以佛神通力",
    "T02n0130_003:0852a04": "故，其中所有盲者能視，聾者能聞，瘂者能言，",
    "T02n0130_003:0852a05": "乃至諸根不完具者，悉得完具，迷惑醉亂顛",
    "T02n0130_003:0852a06": "狂心者，皆得醒悟正定不亂，為毒所中者悉",
    "T02n0130_003:0852a07": "離諸毒，互起恚恨者慈心相向，諸懷妊者胎",
    "T02n0130_003:0852a08": "藏安隱生福德子，諸貧匱者自然財寶悉得",
    "T02n0130_003:0852a09": "豐足。佛入城時有如是等希有之事，一切人",
    "T02n0130_003:0852a10": "民皆獲利益，佛乃實從西門而入。",
    "T02n0130_003:0852a11": "爾時，世尊既入城已，攝諸化身唯一實身，至",
    "T02n0130_003:0852a12": "謨尸羅長者舍。時善無毒女即謂長者言：「此",
    "T02n0130_003:0852a13": "所來者是我大師，號釋迦牟尼如來、應供、正",
    "T02n0130_003:0852a14": "等正覺。」是時長者并諸眷屬，見佛如是神通",
    "T02n0130_003:0852a15": "威德種種相好，心生敬信即各頭面禮佛雙",
    "T02n0130_003:0852a16": "足。時善無毒女見佛世尊，踊躍歡喜頭面禮",
    "T02n0130_003:0852a17": "足合掌向佛說伽陀曰：",
    "T02n0130_003:0852a18": "「我佛常說最上語，　　而能調伏他語言，",
    "T02n0130_003:0852a19": "　聞者能生清淨心，　　我不見佛深苦惱。",
    "T02n0130_003:0852a20": "　佛悲愍故來此中，　　我等今日得大利，",
    "T02n0130_003:0852a21": "　我以清淨至誠心，　　頂禮如來吉祥足。」",
    "T02n0130_003:0852a22": "時，善無毒女說伽陀已，即取牛頭栴檀香水",
    "T02n0130_003:0852a23": "奉佛洗足，佛洗足已處于最上莊嚴寶座，諸",
    "T02n0130_003:0852a24": "苾芻眾亦各洗足次第而坐。爾時，善無毒女",
    "T02n0130_003:0852a25": "即持清淨上味飲食，自手奉上供佛世尊及",
    "T02n0130_003:0852a26": "苾芻眾，長者并眷屬亦各持食奉上於佛及",
    "T02n0130_003:0852a27": "苾芻眾，如是次第行食已遍，佛及苾芻隨應",
    "T02n0130_003:0852a28": "而食。是時福增城中一切婆羅門長者居士，",
    "T02n0130_003:0852a29": "外道尼乾陀等，無數百千人眾悉詣長者舍",
    "T02n0130_003:0852b01": "欲觀世尊。彼等意謂：「長者住舍而甚迫迮不",
    "T02n0130_003:0852b02": "能容受爾許人眾。」咸起礙想。",
    "T02n0130_003:0852b03": "爾時，世尊知其意已，即變長者舍作水精舍，",
    "T02n0130_003:0852b04": "內外瑩徹廣博嚴淨，令諸人眾各得觀佛無",
    "T02n0130_003:0852b05": "所妨礙。是諸人眾各見佛已，心大歡喜異口",
    "T02n0130_003:0852b06": "同音，說伽陀曰：",
    "T02n0130_003:0852b07": "「今此長者舍，　　而水精所成，",
    "T02n0130_003:0852b08": "　摩尼及真金，　　諸寶皆映現。",
    "T02n0130_003:0852b09": "　清淨復廣博，　　如天帝釋宮，",
    "T02n0130_003:0852b10": "　各得見世尊，　　斯為甚希有。",
    "T02n0130_003:0852b11": "　我等一切眾，　　瞻仰住佛前，",
    "T02n0130_003:0852b12": "　咸生清淨心，　　恭敬合掌禮。",
    "T02n0130_003:0852b13": "　牟尼處眾會，　　如星中現月，",
    "T02n0130_003:0852b14": "　功德所莊嚴，　　是故我歸命。」",
    "T02n0130_003:0852b15": "爾時，世尊飯食已訖，諸苾芻眾亦各食訖，於",
    "T02n0130_003:0852b16": "是世尊不起于座，與無數百千天、龍、夜叉、乾",
    "T02n0130_003:0852b17": "闥婆、阿修羅、迦樓羅、緊那羅、摩睺羅伽、人非人",
    "T02n0130_003:0852b18": "等，并餘婆羅門、長者、居士、外道、尼乾陀，乃至",
    "T02n0130_003:0852b19": "善無毒女及謨尸羅長者，妻子眷屬如是等",
    "T02n0130_003:0852b20": "眾，周匝圍繞聽佛說法。",
    "T02n0130_003:0852b21": "爾時，世尊普為大眾，如應演說苦集滅道四",
    "T02n0130_003:0852b22": "諦法門。佛說是法門時，諸外道中有善根成",
    "T02n0130_003:0852b23": "熟者，聞法歡喜生淨信心歸依世尊，隨其所",
    "T02n0130_003:0852b24": "應而獲利益。又復眾中有得住煖位者，有得",
    "T02n0130_003:0852b25": "住頂位者，有得住忍位者，有得須陀洹果者，",
    "T02n0130_003:0852b26": "有得斯陀含果者，有得阿那含果者，有得阿",
    "T02n0130_003:0852b27": "羅漢果者。謨尸羅長者聞佛說法發清淨心，",
    "T02n0130_003:0852b28": "如其所應亦得利益，善無毒女以宿善根力，",
    "T02n0130_003:0852b29": "及聞說法得須陀洹果。",
    "T02n0130_003:0852c01": "爾時，諸苾芻俱白佛言：「世尊！善哉希有！此善",
    "T02n0130_003:0852c02": "無毒女，真是善知識，因此女故多人獲益，而",
    "T02n0130_003:0852c03": "能如是施作佛事。」佛言：「諸苾芻！汝等當知此",
    "T02n0130_003:0852c04": "善無毒女，非唯今日於我法中為善知識能",
    "T02n0130_003:0852c05": "作佛事，此人已於過去佛法中，為善知識開",
    "T02n0130_003:0852c06": "導他人施作佛事，汝等善聽我今略說。」時，諸",
    "T02n0130_003:0852c07": "苾芻受教而聽。",
    "T02n0130_003:0852c08": "佛言：「諸苾芻！過去世中人壽二萬歲時，有佛",
    "T02n0130_003:0852c09": "出世名曰迦葉如來、應供、正等正覺、明行足、",
    "T02n0130_003:0852c10": "善逝、世間解、無上士、調御丈夫、天人師、佛、世",
    "T02n0130_003:0852c11": "尊。彼佛一時，在波羅奈國仙人墮處鹿野園",
    "T02n0130_003:0852c12": "中，與苾芻眾俱、彼國有王名為哀愍，其王具",
    "T02n0130_003:0852c13": "大福德，正法治世。王有一女，生已自然頂有",
    "T02n0130_003:0852c14": "金鬘，乃為彼女立名金鬘，王所愛念，即勅后",
    "T02n0130_003:0852c15": "妃宮嬪眷屬，養育侍衛後至成長。彼女以其",
    "T02n0130_003:0852c16": "宿善根力，於佛法中深生愛樂，聞佛在彼鹿",
    "T02n0130_003:0852c17": "野園中，即與五百宮嬪眷屬圍繞，往詣鹿野",
    "T02n0130_003:0852c18": "園中瞻禮世尊，到已至誠頭面禮足，佛即如",
    "T02n0130_003:0852c19": "應為說法要，彼聞法已心生淨信，而白佛言：",
    "T02n0130_003:0852c20": "『我自今日乃至盡壽，常以飲食衣服臥具醫",
    "T02n0130_003:0852c21": "藥奉上世尊。』作是白已即如其言，常以四事",
    "T02n0130_003:0852c22": "供給世尊。時彼哀愍王，忽於一夜得十種夢：一",
    "T02n0130_003:0852c23": "者夢見有一大象從窓牖出，身雖得出尾為",
    "T02n0130_003:0852c24": "窓礙。二者夢見有一渴人井隨其後，是人寧",
    "T02n0130_003:0852c25": "忍於渴終不取飲。三者夢見有人以其真珠",
    "T02n0130_003:0852c26": "貿易於麨。四者夢見有人以其栴檀香木貿",
    "T02n0130_003:0852c27": "易常木。五者夢見有一大園華果茂盛，忽為",
    "T02n0130_003:0852c28": "猛風吹落散壞。六者夢見有諸小象，驅大香",
    "T02n0130_003:0852c29": "象奔走而出。七者夢見有一獼猴身有糞穢，",
    "T02n0130_003:0853a01": "四向馳走污諸獼猴，眾皆迴避。八者夢見有",
    "T02n0130_003:0853a02": "一獼猴於一處坐，有眾獼猴為作灌頂。九者",
    "T02n0130_003:0853a03": "夢見一張白[疊*毛]，有十八人各各執奪少分而",
    "T02n0130_003:0853a04": "[疊*毛]不破。十者夢見有多人眾聚集一處，互相",
    "T02n0130_003:0853a05": "鬪諍論競是非。此等是為所得十夢。王睡覺",
    "T02n0130_003:0853a06": "已作是思惟：『我得此夢是不吉祥，豈非於我",
    "T02n0130_003:0853a07": "壞壽命邪？』作是念已至明旦時，即集群臣共",
    "T02n0130_003:0853a08": "議斯夢。是時諸臣皆悉不能定其善惡，王復",
    "T02n0130_003:0853a09": "召一婆羅門具說十夢，令其伺察善惡之相。",
    "T02n0130_003:0853a10": "婆羅門言：『大王當知，此夢不祥，願王作法破",
    "T02n0130_003:0853a11": "不祥事。』王言：『汝法云何？』婆羅門言：『王所愛念",
    "T02n0130_003:0853a12": "彼金鬘女，一切人民亦悉愛重，願王今時以",
    "T02n0130_003:0853a13": "此愛女，破身出血流為江河，剖腹取腸聯作",
    "T02n0130_003:0853a14": "城邑，若作是法，即能破彼不祥之事，若不如",
    "T02n0130_003:0853a15": "是，於王壽命有所損失。』爾時，王言：『我於今時",
    "T02n0130_003:0853a16": "寧自失命，而終不害彼金鬘女。』作是言已王",
    "T02n0130_003:0853a17": "入後宮，搘頤不悅默然而坐。時金鬘女見王",
    "T02n0130_003:0853a18": "默坐，有愁憂相，來詣王前即白王言：『我父何",
    "T02n0130_003:0853a19": "故有愁憂相？思惟何事，願王今說。』爾時，彼王",
    "T02n0130_003:0853a20": "具以十夢及婆羅門言，為金鬘女說。彼女聞",
    "T02n0130_003:0853a21": "已復白王言：『去此不遠鹿野園中，迦葉如來、",
    "T02n0130_003:0853a22": "應供、正等正覺，與苾芻眾而現集會。我今與",
    "T02n0130_003:0853a23": "王同詣於彼，以夢問佛，佛是一切智者，必能",
    "T02n0130_003:0853a24": "為王說善惡相。』時哀愍王即如其言，與金鬘",
    "T02n0130_003:0853a25": "女及諸臣從，詣鹿野園佛世尊所，到已頭面",
    "T02n0130_003:0853a26": "禮世尊足退坐一面，彼金鬘女及諸臣從，亦",
    "T02n0130_003:0853a27": "各禮佛一面而住。是時復有諸婆羅門長者",
    "T02n0130_003:0853a28": "居士亦在佛會，爾時，彼佛即為哀愍王及諸",
    "T02n0130_003:0853a29": "會眾，如應說法示教利喜已，佛即默然。彼哀",
    "T02n0130_003:0853b01": "愍王從座而起住立佛前，具以十夢次第而",
    "T02n0130_003:0853b02": "說，說已復言：『我以此緣，恐於壽命有所損失，",
    "T02n0130_003:0853b03": "願佛悲愍為我開決。』佛言：『大王！勿怖勿怖！",
    "T02n0130_003:0853b04": "如所得夢皆非汝事，亦非今時善惡之相，於",
    "T02n0130_003:0853b05": "汝壽命亦無損失。大王當知，是未來世中人",
    "T02n0130_003:0853b06": "壽百歲時，有佛出世名釋迦牟尼十號具足，",
    "T02n0130_003:0853b07": "彼佛住世演說諸法教化眾生，如其所應作",
    "T02n0130_003:0853b08": "佛事已而入涅槃，入涅槃後於遺法中苾芻弟",
    "T02n0130_003:0853b09": "子諸所作事，王今此夢是彼前相，我今為王",
    "T02n0130_003:0853b10": "次第而說。如王所夢有一大象從窓牖出，身",
    "T02n0130_003:0853b11": "雖得出尾為窓礙者，是彼佛入涅槃後，於遺",
    "T02n0130_003:0853b12": "法中有婆羅門長者居士若男若女，棄捨眷",
    "T02n0130_003:0853b13": "屬出家學道，雖出家已，心猶貪著名利俗事",
    "T02n0130_003:0853b14": "不能解脫。如王所夢有一渴人井隨其後，是",
    "T02n0130_003:0853b15": "人寧忍於渴終不取飲者，是彼遺法中有諸",
    "T02n0130_003:0853b16": "苾芻，為婆羅門長者居士說佛經典，彼婆羅",
    "T02n0130_003:0853b17": "門等心生厭捨不樂聽受。如王所夢有人以",
    "T02n0130_003:0853b18": "其真珠貿易於麨者，是彼遺法中有諸苾芻",
    "T02n0130_003:0853b19": "弟子，不能依佛正典修習根力覺道禪定出",
    "T02n0130_003:0853b20": "世間法，而復愛樂修習世間經書呪術歌詠言",
    "T02n0130_003:0853b21": "頌。如王所夢有人以其栴檀香木貿易常木",
    "T02n0130_003:0853b22": "者，是彼遺法中有諸苾芻，以佛經典，貿易世",
    "T02n0130_003:0853b23": "間經書外道典籍。如王所夢有諸小象驅大",
    "T02n0130_003:0853b24": "香象奔走而出者，是彼遺法中有諸破戒無",
    "T02n0130_003:0853b25": "德苾芻，見彼持戒有德苾芻眾共嫌惡，巧設",
    "T02n0130_003:0853b26": "方便擯令遠去。如王所夢有一大園華果茂盛，",
    "T02n0130_003:0853b27": "忽為猛風吹落散壞者，是彼遺法中有諸清",
    "T02n0130_003:0853b28": "淨持戒具德多聞苾芻，安止僧伽藍摩，為彼",
    "T02n0130_003:0853b29": "所有不修身不修心不修慧麁惡苾芻眾共毀",
    "T02n0130_003:0853c01": "壞彼僧伽藍摩；如是壞已，復令清淨苾芻最",
    "T02n0130_003:0853c02": "勝事業亦悉破壞。如王所夢有一獼猴身有",
    "T02n0130_003:0853c03": "糞穢，四向馳走污諸獼猴，眾皆迴避者，是彼",
    "T02n0130_003:0853c04": "遺法中有諸破戒苾芻，自破淨戒不具慚愧，",
    "T02n0130_003:0853c05": "而復返於清淨信心王臣之前，毀謗持戒有",
    "T02n0130_003:0853c06": "德苾芻。如王所夢有一獼猴於一處坐，有眾",
    "T02n0130_003:0853c07": "獼猴為作灌頂者，是彼遺法中不修勝行無",
    "T02n0130_003:0853c08": "德苾芻，眾共成立為僧中上首，統攝有德修",
    "T02n0130_003:0853c09": "勝行者。如王所夢一張白[疊*毛]有十八人，各各",
    "T02n0130_003:0853c10": "執奪少分而[疊*毛]不破者，是彼遺法中有諸弟",
    "T02n0130_003:0853c11": "子異見興執，以佛教法分十八部，雖復如是",
    "T02n0130_003:0853c12": "而佛教法亦不破壞。如王所夢有多人眾聚",
    "T02n0130_003:0853c13": "集一處，互相鬪諍論競是非者，是彼遺法中",
    "T02n0130_003:0853c14": "有諸苾芻，聚集議論世間名聞利養等事，由",
    "T02n0130_003:0853c15": "此因緣互相鬪諍不能寂靜，漸使世尊清淨",
    "T02n0130_003:0853c16": "法滅。大王！如是十夢皆非汝事，是彼之相汝",
    "T02n0130_003:0853c17": "不應怖，壽命無失宜自安意。』爾時，哀愍王聞",
    "T02n0130_003:0853c18": "佛為說所夢事已，心大歡喜，禮彼佛足還復",
    "T02n0130_003:0853c19": "王宮。諸苾芻！彼迦葉如來，為哀愍王說所夢",
    "T02n0130_003:0853c20": "已，復為眾會說四諦法，時彼會中有八萬四",
    "T02n0130_003:0853c21": "千人，皆悉見諦而獲利益。諸苾芻！於汝意云",
    "T02n0130_003:0853c22": "何？彼金鬘女，於彼佛法中為哀愍王作善知",
    "T02n0130_003:0853c23": "識建立佛事者，豈異人乎？即今善無毒女是。",
    "T02n0130_003:0853c24": "諸苾芻！是故當知此善無毒女，已於過去佛",
    "T02n0130_003:0853c25": "法中為善知識，今於我法中亦與多人為善",
    "T02n0130_003:0853c26": "知識，使令多人皆獲利益。」爾時，諸苾芻復白",
    "T02n0130_003:0853c27": "佛言：「世尊！彼迦葉佛時金鬘女者，以何因緣",
    "T02n0130_003:0853c28": "生已自然頂有金鬘？又復何緣得生王家受",
    "T02n0130_003:0853c29": "大富樂？」佛言：「諸苾芻！彼金鬘女過去世時，於",
    "T02n0130_003:0854a01": "波羅奈國為一貧女，周行求乞諸莊嚴具及",
    "T02n0130_003:0854a02": "以塗香。於一緣覺塔中，莊嚴塗飾起清淨心，",
    "T02n0130_003:0854a03": "發是願言：『願我以此善根，世世所生頂有金",
    "T02n0130_003:0854a04": "鬘，生大富家富貴自在，施作佛事。』諸苾芻！彼",
    "T02n0130_003:0854a05": "時貧女者，即彼迦葉佛法中金鬘女是，以其",
    "T02n0130_003:0854a06": "善根及大願力，於五百生中在在處處生已，",
    "T02n0130_003:0854a07": "自然頂有金鬘。諸苾芻！是故今時此善無毒",
    "T02n0130_003:0854a08": "女，以其過去善根及大願力，今得生此給孤",
    "T02n0130_003:0854a09": "獨長者大富之家，而善開導施作佛事。是故",
    "T02n0130_003:0854a10": "當知，決定善業決定善報，於一切時一切處",
    "T02n0130_003:0854a11": "無能散失。彼彼業因彼彼果報，如外地界彼",
    "T02n0130_003:0854a12": "堅實性，而非水火風界流潤等性，如是蘊處",
    "T02n0130_003:0854a13": "界等彼彼差別，所有一切眾生作善惡業，亦",
    "T02n0130_003:0854a14": "復如是。彼彼業因差別有異，彼彼果報所得",
    "T02n0130_003:0854a15": "非一，假使經於百劫之中，而因果法決定無",
    "T02n0130_003:0854a16": "失。」佛言：「諸苾芻！是故善男子善女人，應當於",
    "T02n0130_003:0854a17": "佛法僧深生淨信尊重恭敬，於此經典諦信",
    "T02n0130_003:0854a18": "受持，宣通流布如理修行。汝等諸苾芻！亦如",
    "T02n0130_003:0854a19": "是修學。」",
    "T02n0130_003:0854a20": "爾時，世尊為諸苾芻說善無毒女往昔因緣已，",
    "T02n0130_003:0854a21": "如先已為善無毒女及謨尸羅長者眷屬，乃",
    "T02n0130_003:0854a22": "至福增城中婆羅門長者居士等，并餘一切",
    "T02n0130_003:0854a23": "天人大眾，隨其所應宣說正法各獲利益。于",
    "T02n0130_003:0854a24": "時世尊及苾芻眾，即於會中隱身不現，至舍",
    "T02n0130_003:0854a25": "衛國祇樹給孤獨園還復現身。佛說此經已，",
    "T02n0130_003:0854a26": "善無毒女等長者諸眷屬，諸苾芻等，一切大",
    "T02n0130_003:0854a27": "眾聞佛所說，皆大歡喜，信受奉行。",
    "T02n0130_003:0854a28": "佛說給孤長者女得度因緣經卷下"
}