{
    "T35n1732_02b:0040a06": "folio_2b 大方廣佛華嚴經搜玄分齊通智",
    "T35n1732_02b:0040a07": "方軌卷第二之下",
    "T35n1732_02b:0040a09": "終南山至相寺沙門智儼述",
    "T35n1732_02b:0040a10": "18 菩薩十無盡藏品菩薩十無盡藏品第十八",
    "T35n1732_02b:0040a11": "四門同上。菩薩者人。十者本數。無盡，分齊",
    "T35n1732_02b:0040a12": "也。藏者蘊積也。良以體非數分、行無窮竭，",
    "T35n1732_02b:0040a13": "而生滅所不易，故云無盡。一攝一切統含",
    "T35n1732_02b:0040a14": "無外，故曰藏也。餘可准知。",
    "T35n1732_02b:0040a15": "二來意者，所以來，正位自分已成，次明進",
    "T35n1732_02b:0040a16": "勝入後位故來也。所以前問在迴向後，今",
    "T35n1732_02b:0040a17": "答在前者，欲顯行通故也。亦可迴向屬助",
    "T35n1732_02b:0040a18": "方便，藏從行本故在初前耳。",
    "T35n1732_02b:0040a19": "三品，以能所甚深功德蘊積諸義為宗。",
    "T35n1732_02b:0040a20": "四辨文者，此文有三：初舉數引證略歎列",
    "T35n1732_02b:0040a21": "名、二「何等為菩薩」下辨相、三「此藏有十」下結",
    "T35n1732_02b:0040a22": "歎也。初文有二，可知。十名者，一信，即十地第",
    "T35n1732_02b:0040a23": "一，及《攝論》中書持。二戒，即地中慈悲，及論中",
    "T35n1732_02b:0040a24": "第六教他得。三慚、四愧，即地中行，及論中第",
    "T35n1732_02b:0040a25": "九獨處空閑等。五聞，即地中知諸經論，及論",
    "T35n1732_02b:0040a26": "中第四恭敬聽受。六施，即地名捨，及論中名",
    "T35n1732_02b:0040a27": "施他。七慧，即地第十如法修，即論中第十修",
    "T35n1732_02b:0040a28": "相入意。八正念，即地中不疲惓，及論中自讀。",
    "T35n1732_02b:0040a29": "九持，即地中堅固力，即論中第七如所說一",
    "T35n1732_02b:0040b01": "心習也。十辯，即地中六善解世法即四辨也，",
    "T35n1732_02b:0040b02": "即論第八為他如理廣釋。《地論》及《攝論》皆有",
    "T35n1732_02b:0040b03": "供養，此中何故無者？此中分慚愧為二故",
    "T35n1732_02b:0040b04": "也，亦可此藏與彼一向義別也。",
    "T35n1732_02b:0040b05": "二廣辨，文有二：一釋相、二「是為」下結歎行",
    "T35n1732_02b:0040b06": "用能成大果。初信藏，文有四：初列名、二辨",
    "T35n1732_02b:0040b07": "相、三結、四重歎行用。二辨相有三：初自性",
    "T35n1732_02b:0040b08": "住佛性、二「佛如是知」下約至得果性、三「此菩",
    "T35n1732_02b:0040b09": "薩成就如是」下約引出性。初自性文有三：初",
    "T35n1732_02b:0040b10": "入理、次辨信堅固、三「何以故」下決疑也。第",
    "T35n1732_02b:0040b11": "二至得果文，初辨信境、次「菩薩成就」下明信",
    "T35n1732_02b:0040b12": "解成相。第三引出，文有三：初牒前、次「不退」",
    "T35n1732_02b:0040b13": "下即明信境界分齊、次「護持」下辨信行成。戒",
    "T35n1732_02b:0040b14": "藏有三：初列名、次別釋、三「是為」下結。已下",
    "T35n1732_02b:0040b15": "諸文三段，准此可知。二別釋，文有三：初牒",
    "T35n1732_02b:0040b16": "十名、次「何等」下辨相、三「此菩薩持如是等」下",
    "T35n1732_02b:0040b17": "大悲利物用。就不諍戒中，不非先制、不更",
    "T35n1732_02b:0040b18": "造立者，隨順實際體非集起。心常隨順向",
    "T35n1732_02b:0040b19": "涅槃者，一切諸事即涅槃相，不復更滅也。慚",
    "T35n1732_02b:0040b20": "文有三，同前。第二辨相內有四：初知已過、",
    "T35n1732_02b:0040b21": "二「一切」下識生有罪、三「自惟」下上聖知見、四",
    "T35n1732_02b:0040b22": "「是故」下離過顯慚心。愧文有三，同前。第二",
    "T35n1732_02b:0040b23": "辨相內有四：初知已過、二「復作」下知生有",
    "T35n1732_02b:0040b24": "罪、三上聖見知、四「我當」下離過顯愧耳。多聞",
    "T35n1732_02b:0040b25": "第二辨相內，初列所聞十種事、二辨十相、",
    "T35n1732_02b:0040b26": "三「菩薩作如是念」下利他。十二因緣是無為",
    "T35n1732_02b:0040b27": "者，《婆沙》一師云：有為不自立，因無為故也。",
    "T35n1732_02b:0040b28": "此中文有六無為。又解：一空約事相辨；二",
    "T35n1732_02b:0040b29": "涅槃約位論；三數滅約性散；四非數滅就",
    "T35n1732_02b:0040c01": "事散；五緣生約理從事；六法界理不對事",
    "T35n1732_02b:0040c02": "耳，對情即有為所以。及餘意思之可解也。",
    "T35n1732_02b:0040c03": "此等義並是自體緣起，參而不雜，不可以",
    "T35n1732_02b:0040c04": "事相論也。是以大乘教相，若論方便解入",
    "T35n1732_02b:0040c05": "時，一切教相要況詮中取也。若論正解時，",
    "T35n1732_02b:0040c06": "要是祕密教詮方得顯大乘義相也。甚須",
    "T35n1732_02b:0040c07": "得意，勿惑其聲。無記有六十也。施，第二辨",
    "T35n1732_02b:0040c08": "相，夫言施者，以捨濟資益為義，故文言乃",
    "T35n1732_02b:0040c09": "至自受資用無非是施。若就事相中明時，",
    "T35n1732_02b:0040c10": "如文所列；若據詮表以明，但使解遠窮宗，",
    "T35n1732_02b:0040c11": "莫問玄想之以正智。一開情已乃至三業",
    "T35n1732_02b:0040c12": "起動進參，隨緣所作，無不隨順如實，與無",
    "T35n1732_02b:0040c13": "盡藏相應，故能建立無上菩提根本種子。文",
    "T35n1732_02b:0040c14": "有二：初列名、後廣辨。前施法中有三種施",
    "T35n1732_02b:0040c15": "法准可知，餘文相顯可知。慧，第二辨相內",
    "T35n1732_02b:0040c16": "有五：初七句所知境，前四各有二義：一色",
    "T35n1732_02b:0040c17": "苦是報色、二色集是業色、三色滅是分別性",
    "T35n1732_02b:0040c18": "色、四色道是道共善色，第二色苦者色無常、",
    "T35n1732_02b:0040c19": "二色集生後、三色滅即如、四色道謂成道具",
    "T35n1732_02b:0040c20": "也。餘准之。聲聞菩薩等者，初知人；次知所",
    "T35n1732_02b:0040c21": "軌法；三知道因，雜煩惱習故得集名；四知",
    "T35n1732_02b:0040c22": "滅果也。體相，如下說。次「云何知」下辨加行",
    "T35n1732_02b:0040c23": "觀諸法。即自利有問答二文。答中有六句",
    "T35n1732_02b:0040c24": "可知。三「廣為說」下利他，有五句：初總、二問",
    "T35n1732_02b:0040c25": "答明義分齊、三問答顯說儀、四責、五答所",
    "T35n1732_02b:0040c26": "由有四句耳。四「菩薩成就」下辨利自他行",
    "T35n1732_02b:0040c27": "成相，有二可知。五「此智慧藏有十種」下辨",
    "T35n1732_02b:0040c28": "慧攝無盡，有四可知。念藏，第二辨相文有",
    "T35n1732_02b:0040c29": "三：初辨所念淨法。云念佛者，隨順實覺",
    "T35n1732_02b:0041a01": "也。云授記者，實覺妙軌顯此心懷也。云念",
    "T35n1732_02b:0041a02": "持修多羅者，圓覺等滿相彰於外，妙軌備時",
    "T35n1732_02b:0041a03": "以為世則故也。次「菩薩作如是念」下辨十念",
    "T35n1732_02b:0041a04": "體。三「此菩薩住是」下明念堅強也。言妙者，",
    "T35n1732_02b:0041a05": "妙過餘人。淨念者，所記分明。不濁者，不雜",
    "T35n1732_02b:0041a06": "闇障。遍淨念者，於法悉明。離塵念者，於所念",
    "T35n1732_02b:0041a07": "事不生貪染。離種種塵念者，不生餘結。離",
    "T35n1732_02b:0041a08": "垢念者，不計我能。光曜念者，廣照無極。言",
    "T35n1732_02b:0041a09": "樂念，樂修不息。無障礙者，發意即知，不得",
    "T35n1732_02b:0041a10": "思量等也。持，文有四：初問、二辨相、三結、四",
    "T35n1732_02b:0041a11": "歎德耳。辨相文有三：初辨持人、次佛明所",
    "T35n1732_02b:0041a12": "聞緣處、三「聞持一品」下辨所聞法。辯釋相",
    "T35n1732_02b:0041a13": "有四：初牒、次辨、三結、四歎德。第二廣辨，文",
    "T35n1732_02b:0041a14": "有五：初明後智辨體、二「廣為」下明辯功能、",
    "T35n1732_02b:0041a15": "三「何故」下釋成、四「成就此藏故」下廣明辨德",
    "T35n1732_02b:0041a16": "所成之事、五「此菩薩成就百萬」下成辦無盡",
    "T35n1732_02b:0041a17": "之用事也。此文有二：初釋、次問答去疑。「云",
    "T35n1732_02b:0041a18": "佛子是為」下，第二結德用能成大果無盡。",
    "T35n1732_02b:0041a19": "次「此藏有十種」下，第三結歎，辯藏深奧生德",
    "T35n1732_02b:0041a20": "無盡，有四可知也。",
    "T35n1732_02b:0041a21": "19 佛昇兜率天宮一切寶殿品第五會佛昇兜率天宮一切寶殿品第十",
    "T35n1732_02b:0041a22": "九",
    "T35n1732_02b:0041a23": "此即答上迴向門。四門同上。一釋名者，知",
    "T35n1732_02b:0041a24": "足天約行准之。又前第三會但說其殿，第",
    "T35n1732_02b:0041a25": "四會但論莊嚴，第五會云一切寶莊嚴，第六",
    "T35n1732_02b:0041a26": "會摩尼寶等者欲顯慈悲德相隨物轉增故",
    "T35n1732_02b:0041a27": "也。二來意者，所以來者，若不迴向，進行莫",
    "T35n1732_02b:0041a28": "由故也。一會來意、二品來意，同前准之可",
    "T35n1732_02b:0041a29": "知。第三會宗者，分別有二：約人法同有體",
    "T35n1732_02b:0041b01": "相用，准上可知。又因此會宗體，更舉上下",
    "T35n1732_02b:0041b02": "諸會別。宗有二義：一舉普賢性起實德，隨",
    "T35n1732_02b:0041b03": "差別緣以起信心故說，即初會明世界海、",
    "T35n1732_02b:0041b04": "第二會十信、第三會十解、第四會十行、第五",
    "T35n1732_02b:0041b05": "會方便迴向、第六會明修成本有無漏因果",
    "T35n1732_02b:0041b06": "二行法等、第七會依法成因果行德、第八會",
    "T35n1732_02b:0041b07": "依人成位差別德也。此並是一乘三乘共學",
    "T35n1732_02b:0041b08": "法。第二攝差別緣以從本實，即初會觀圓",
    "T35n1732_02b:0041b09": "明五海十智以起說、第二會位信位成就本",
    "T35n1732_02b:0041b10": "實因果分量德、第三會解位顯證性德普賢",
    "T35n1732_02b:0041b11": "因果、第四會行位顯證本性普賢因果、第五",
    "T35n1732_02b:0041b12": "會方便迴向位顯證法界如相普賢因果、第",
    "T35n1732_02b:0041b13": "六會證位顯證性普賢因果、第七會依法以",
    "T35n1732_02b:0041b14": "顯通教普賢因果行德分齊、第八會依人顯",
    "T35n1732_02b:0041b15": "證普賢因果緣起理事德位分量差別義",
    "T35n1732_02b:0041b16": "也。四釋文者，此文三品分二：初二前方便",
    "T35n1732_02b:0041b17": "序、後一正宗。此初品有二：初體用、二融體。",
    "T35n1732_02b:0041b18": "融內有三，謂身口意。又因果相應為後方便",
    "T35n1732_02b:0041b19": "也，上皆同此耳。第二「時彼天王」下赴緣攝",
    "T35n1732_02b:0041b20": "化。此文有六：一「時彼天王」下從體起用為",
    "T35n1732_02b:0041b21": "攝化緣；二「即於」下辨王修供養具即成就",
    "T35n1732_02b:0041b22": "根；三「爾時世尊以佛莊嚴」下明佛受請昇",
    "T35n1732_02b:0041b23": "座明機感相；四「爾時佛神力為天王故」下",
    "T35n1732_02b:0041b24": "明勝力加被息亂住靜；五「爾時天王」下明",
    "T35n1732_02b:0041b25": "從靜定發智偈歎也；六「爾時世尊昇一切寶",
    "T35n1732_02b:0041b26": "殿」下辨佛法身平等攝益成事不虛。第二",
    "T35n1732_02b:0041b27": "文有二：初成根；二「爾時天王為如來敷坐竟」",
    "T35n1732_02b:0041b28": "下天王出迎世尊，辨敬儀也，即根熟成欲。",
    "T35n1732_02b:0041b29": "初嚴供具，文有三：初總嚴立宗、二「所謂」下",
    "T35n1732_02b:0041c01": "別廣辨修入方儀、三「如是四天」下結歎同等",
    "T35n1732_02b:0041c02": "顯機應法。初文有二：初總明嚴座、二「過去",
    "T35n1732_02b:0041c03": "修習」下辨因緣。因緣有十三，初一總、餘別。",
    "T35n1732_02b:0041c04": "次第除疑，可知也。就第二「所謂」下廣說在",
    "T35n1732_02b:0041c05": "殿修供養行成方儀中，大文有三：初辨器",
    "T35n1732_02b:0041c06": "世間莊嚴自在行；二「百萬億諸天神王」下明",
    "T35n1732_02b:0041c07": "眾生世間莊嚴自在行，此能供養人；第三「百",
    "T35n1732_02b:0041c08": "萬億諸大菩薩」下智正覺莊嚴自在行，此分",
    "T35n1732_02b:0041c09": "證理故。有異解云：此中有五十八眾，可知。",
    "T35n1732_02b:0041c10": "初器，文有二：初外塵莊嚴具、二「百萬億神力",
    "T35n1732_02b:0041c11": "自在」下明內法莊嚴。智正覺中，初十三辨人、",
    "T35n1732_02b:0041c12": "次二十句行德。諸大菩薩者入道場，會人。華",
    "T35n1732_02b:0041c13": "手等，信解位也。第二迎佛，文有三：初出迎",
    "T35n1732_02b:0041c14": "辨敬儀有二，謂初結前、二生後也；二設供",
    "T35n1732_02b:0041c15": "養；三正申請。二設供，文分三：初明自分行",
    "T35n1732_02b:0041c16": "供養，有二，初外、二內，可知；二「佛神力故」下",
    "T35n1732_02b:0041c17": "明勝進分行供養；三「爾時一切諸天眾」下辨",
    "T35n1732_02b:0041c18": "二行入佛界也。二勝分德中有三：初總、二",
    "T35n1732_02b:0041c19": "別莊嚴虛空、三出華供養如來也。三「爾時",
    "T35n1732_02b:0041c20": "一切諸天眾」下明入佛界，中有三：初辨利",
    "T35n1732_02b:0041c21": "他、二「時諸天見如來身一一毛孔」下自利德、",
    "T35n1732_02b:0041c22": "三「爾時如來」下辨自他平等圓極自在。就前",
    "T35n1732_02b:0041c23": "段中，初知利他德、二「如是正念」下十句結觀",
    "T35n1732_02b:0041c24": "解益。初知中有二：初人雄等報身德、二「順眾",
    "T35n1732_02b:0041c25": "生根為現佛身」下化身德。報身中，初身業德、",
    "T35n1732_02b:0041c26": "次「住一切智」下辨口業德、三「佛智慧月」下明",
    "T35n1732_02b:0041c27": "意業。二化佛中，初身業、二「常以法施」下明口",
    "T35n1732_02b:0041c28": "業、三「皆由從心起」下辨意業。此等上遠佛境，",
    "T35n1732_02b:0041c29": "即是迴向。因人用事，可准之。二自利德中",
    "T35n1732_02b:0042a01": "有六句：初辨放光相、二「自然」下辨光說偈、",
    "T35n1732_02b:0042a02": "三「顯現阿僧祇」下明莊嚴相、四「顯現不可思」",
    "T35n1732_02b:0042a03": "下出化身說法、五「又佛身中」下出寶光明",
    "T35n1732_02b:0042a04": "顯其因行、六「又覩自在神力」下明說法教化。",
    "T35n1732_02b:0042a05": "三自他平等圓極，文有四：初牒前慈悲德、二",
    "T35n1732_02b:0042a06": "「欲令無量」下隨機攝益、三「成就如來」下入佛",
    "T35n1732_02b:0042a07": "界德成、「四如來顯現」下結歎難盡。第三赴緣",
    "T35n1732_02b:0042a08": "攝化，文有三：初正赴、二等餘方、三辨益，可",
    "T35n1732_02b:0042a09": "知。第五智，文有三：初長行憶念，即是智體。",
    "T35n1732_02b:0042a10": "二說偈明智相。何意歎一佛德者？為彰迴",
    "T35n1732_02b:0042a11": "向多方便，歸一慈悲善巧也。三等通餘方。",
    "T35n1732_02b:0042a12": "第六攝化成事，文有四：初辨赴機。二正攝",
    "T35n1732_02b:0042a13": "化。三成益，文有二：初二句順理、次順事。所",
    "T35n1732_02b:0042a14": "以但辨具德，不廣殿如來處者，為顯方便",
    "T35n1732_02b:0042a15": "別莊嚴也。四等通十方也。",
    "T35n1732_02b:0042a16": "20 兜率天宮菩薩雲集讚佛品兜率天宮菩薩雲集讚佛品第二十",
    "T35n1732_02b:0042a17": "四門同上。一釋名者，有四義：一處、二人、三",
    "T35n1732_02b:0042a18": "身儀、四口業。或六句，可知。二來意，同前，但",
    "T35n1732_02b:0042a19": "所為別耳。三宗，亦同前准之。但迴入此品，",
    "T35n1732_02b:0042a20": "歎方便佛行為異耳。四釋文者，此品三序：",
    "T35n1732_02b:0042a21": "初文集眾序內，先舉佛神力顯分齊；次辨",
    "T35n1732_02b:0042a22": "所集眾；後「如此」下結所集眾。第二內三世間，",
    "T35n1732_02b:0042a23": "可知。眾生世間中有五句：初列名、次依本",
    "T35n1732_02b:0042a24": "修行、三俱來、四依方而坐、五歎德。歎德有",
    "T35n1732_02b:0042a25": "三：初明自利行、二「一切眾生觀無厭足」下",
    "T35n1732_02b:0042a26": "利他行、三「此諸菩薩」下辨自他德用自在。第",
    "T35n1732_02b:0042a27": "二放光序中有三：初辨光出處、二明所照",
    "T35n1732_02b:0042a28": "處、三「彼諸菩薩」下光所攝益即歎德也。兩膝",
    "T35n1732_02b:0042a29": "放勝光者，法身行中入佛境界增長勝妙相",
    "T35n1732_02b:0042b01": "也。膝者，表進方便相也。歎德中有三：初",
    "T35n1732_02b:0042b02": "總、次別、三結。別中有三：初自利、二「教化成",
    "T35n1732_02b:0042b03": "就」下一句利他、三「勝進」可知耳。讚佛序中，金",
    "T35n1732_02b:0042b04": "剛者，因行堅也。幢者，行成高出也，亦有攝伏",
    "T35n1732_02b:0042b05": "義耳。又十菩薩中，初名金剛幢者，明自體",
    "T35n1732_02b:0042b06": "真實，能消殄相累，超世之道標別勝負，故",
    "T35n1732_02b:0042b07": "名金剛幢也。餘相可知。此中諸偈並約迴",
    "T35n1732_02b:0042b08": "向方便顯其佛德，即以此教為詮善巧相",
    "T35n1732_02b:0042b09": "也，餘准思之。諸偈文若有二：初長行生起、",
    "T35n1732_02b:0042b10": "第二正說偈。初偈有三：初五自利德、次三",
    "T35n1732_02b:0042b11": "利他、次二勸修也。堅固偈，有三：初三歎",
    "T35n1732_02b:0042b12": "佛自利堅固、次四歎利他堅固、次三勸修",
    "T35n1732_02b:0042b13": "也。勇猛偈，有三：初二辨法界海深、次五辨",
    "T35n1732_02b:0042b14": "利用廣大、次三結體用圓極也。夜光偈，有",
    "T35n1732_02b:0042b15": "二：初四歎法身自在、次六歎化用自在。智",
    "T35n1732_02b:0042b16": "偈，有二：初一歎即位德、次九辨所見勝。所",
    "T35n1732_02b:0042b17": "見，文有二：初一總、次八別。別文有三：初二",
    "T35n1732_02b:0042b18": "歎佛德、次四明佛離數相、次二辨離世相",
    "T35n1732_02b:0042b19": "耳。寶偈，有三：初一化身、次二法身、次七報",
    "T35n1732_02b:0042b20": "身。又問：何故科此經文多依三乘者，何也？",
    "T35n1732_02b:0042b21": "答：所為人三乘者多，故爾也。一乘義文，准之",
    "T35n1732_02b:0042b22": "可知。精進偈，有二：初六通三身自在、次四",
    "T35n1732_02b:0042b23": "約四喻辨成。離垢偈，有三：初七歎智身、次",
    "T35n1732_02b:0042b24": "二歎法身、次一總釋。真實偈，有五：初二歎",
    "T35n1732_02b:0042b25": "化身自在、次二法性身自在、次四重成前化、",
    "T35n1732_02b:0042b26": "次一辨趣方儀、次一結成身離相。法偈，有",
    "T35n1732_02b:0042b27": "四：初二辨明策修者意、次三總舉損益釋",
    "T35n1732_02b:0042b28": "成、次四廣辨損益相以歎德、次一顯德相",
    "T35n1732_02b:0042b29": "也。又亦可此十菩薩德歎不須別科，一一句",
    "T35n1732_02b:0042c01": "義即一方便法也，此約一乘意取文也。",
    "T35n1732_02b:0042c02": "21 金剛幢菩薩迴向品金剛幢菩薩迴向品第二十一",
    "T35n1732_02b:0042c03": "分別五門：一釋十迴向名及來意；二辨所",
    "T35n1732_02b:0042c04": "治，一乘如前准三乘，除獨覺捨大悲障；三所",
    "T35n1732_02b:0042c05": "得，無間定及世間第一善根；四所成，十迴向",
    "T35n1732_02b:0042c06": "行位，即宗體也。五釋文。一釋名者，迴向者，",
    "T35n1732_02b:0042c07": "迴前行向菩提，亦可通眾生及法性。金剛",
    "T35n1732_02b:0042c08": "等是人，迴向等是法，就二義得名也。來意",
    "T35n1732_02b:0042c09": "同前耳，但法體異前耳。今此論所治及成",
    "T35n1732_02b:0042c10": "得等，並約三乘說之。若約一乘別教辨者，",
    "T35n1732_02b:0042c11": "即或治或不治等，可准思攝。四宗者，總相可",
    "T35n1732_02b:0042c12": "知，廣在下文。五釋文者，此文有七分：初入",
    "T35n1732_02b:0042c13": "定三昧分、二加分、三出定分、四本分、五說",
    "T35n1732_02b:0042c14": "分、六利益分、七偈誦。",
    "T35n1732_02b:0042c15": "初云入定者，顯法體非思境也。明智定者，",
    "T35n1732_02b:0042c16": "顯行無惑照明故也，亦可方便淨智依止",
    "T35n1732_02b:0042c17": "能成淨智。加序有三：初總明讚加因緣相。",
    "T35n1732_02b:0042c18": "此文有三：初總諸佛現身及同名證法，有二",
    "T35n1732_02b:0042c19": "可知；二「時彼」下正讚述；三「善男子」下得入",
    "T35n1732_02b:0042c20": "現定。所以加入定，有五因緣：一諸佛力",
    "T35n1732_02b:0042c21": "加、二盧舍耶本願力、三盧舍那今神力、四金",
    "T35n1732_02b:0042c22": "剛幢自智淨力、五餘菩薩善根力也。二「欲令",
    "T35n1732_02b:0042c23": "下」辨加所為中有二十二句：初十二自分",
    "T35n1732_02b:0042c24": "德、次十勝進。今此二十二句內所有諸文，及",
    "T35n1732_02b:0042c25": "上下意加內所有文相，不可一一具解，但",
    "T35n1732_02b:0042c26": "准下〈地品〉初加分內論主所判，約分此文，意",
    "T35n1732_02b:0042c27": "即可知。仍此中文相，或通果及因、或初總後",
    "T35n1732_02b:0042c28": "別、或自他利異、或同異成壞，如是一切及上",
    "T35n1732_02b:0042c29": "會諸文，並准《地論》初六相取之，無不明了。",
    "T35n1732_02b:0043a01": "餘相可知。三「善男子汝當」下辨三業加相差",
    "T35n1732_02b:0043a02": "別。就中，初口內有十句，可知。意加亦十句，",
    "T35n1732_02b:0043a03": "初一總、次別。問：何故此意加與雜法者？為",
    "T35n1732_02b:0043a04": "方便事不定心境，及理事非一法故也，准之",
    "T35n1732_02b:0043a05": "可知。本分正說，文有二：初總辨體、二列名",
    "T35n1732_02b:0043a06": "辨相。初文有二：初總歎；二辨方便體，即六",
    "T35n1732_02b:0043a07": "決定，於中但有觀相、大善及不怯弱，所由上",
    "T35n1732_02b:0043a08": "已辨也。二相，文有五：一問、二舉數及引證、",
    "T35n1732_02b:0043a09": "三重問、四列名、五結及證成。不思議大願者，",
    "T35n1732_02b:0043a10": "是地上願因，亦即十迴向願也。四列十名者，",
    "T35n1732_02b:0043a11": "一救護一切眾生，離眾生相迴向化事，離二",
    "T35n1732_02b:0043a12": "我也。迴向有三：一迴向眾生與物同成故、",
    "T35n1732_02b:0043a13": "二迴向菩提捨諸世有故、三迴向實際用歸",
    "T35n1732_02b:0043a14": "極體故。此三相成，所以知有此三。下彌勒",
    "T35n1732_02b:0043a15": "令善財見菩薩，修三種迴向也。《般若經》中",
    "T35n1732_02b:0043a16": "亦說此也。下並通此意。二不壞者，自行堅固",
    "T35n1732_02b:0043a17": "也。三等一切佛者，自他等入佛境，亦可量等。",
    "T35n1732_02b:0043a18": "四至一切處者，分得佛力故。五無盡功德藏",
    "T35n1732_02b:0043a19": "者，修用出生不窮盡故。六隨順平等善根者，",
    "T35n1732_02b:0043a20": "亦名堅固德用無盡，獲得三堅固，隨順涅槃",
    "T35n1732_02b:0043a21": "也。七隨順等觀一切眾生者，得大涅槃而不",
    "T35n1732_02b:0043a22": "捨世間故。八如相者，行依如修故。九無著",
    "T35n1732_02b:0043a23": "解脫者，理等離縛脫，無脫相故。十法界無",
    "T35n1732_02b:0043a24": "量者，稱性用也。此十相成共有二：一以十",
    "T35n1732_02b:0043a25": "門攝諸行迴向，約此門即是行；二以行依",
    "T35n1732_02b:0043a26": "十門，明迴向也。迴向有三，所謂實際、菩提",
    "T35n1732_02b:0043a27": "及眾生迴向。實際有二種：一現修諸行即是",
    "T35n1732_02b:0043a28": "真如、二為顯真如故修諸行也。眾生亦二",
    "T35n1732_02b:0043a29": "種：一為度生故修菩薩行，即是眾生道具；",
    "T35n1732_02b:0043b01": "二菩薩所成，即眾生所與。菩提亦二：一所修",
    "T35n1732_02b:0043b02": "諸行為成大果、二菩薩眾生諸行即是菩提",
    "T35n1732_02b:0043b03": "芽果。一一迴向併有此門，具述總意，准以",
    "T35n1732_02b:0043b04": "思之。第一中有四：初問列名、二辨相、三",
    "T35n1732_02b:0043b05": "「是為」下結、四以偈重頌。二辨相內有四：初",
    "T35n1732_02b:0043b06": "明行體、二「摩訶薩復作是念發菩提心寶」下",
    "T35n1732_02b:0043b07": "迴向眾生及菩提、三「菩薩復作是念如日天",
    "T35n1732_02b:0043b08": "子等」下迴向實際、四「以如是等善根迴向」下",
    "T35n1732_02b:0043b09": "結歎勝妙德用自在。初辨體內有三：初以",
    "T35n1732_02b:0043b10": "六度四攝等為濟眾生法；二「修善根」下明",
    "T35n1732_02b:0043b11": "救護眾生；三「此菩薩為怨親故」下明託依起",
    "T35n1732_02b:0043b12": "行，此中有二意：一為離眾生相故得成三",
    "T35n1732_02b:0043b13": "迴向、二由離眾生故是三迴也，此可思之。",
    "T35n1732_02b:0043b14": "二正救眾生，文有二：初令生不墮地獄等、",
    "T35n1732_02b:0043b15": "二「復作是念」下得法身樂。於中因果分二",
    "T35n1732_02b:0043b16": "也。三託依起行，文有二：初以善迴向眾",
    "T35n1732_02b:0043b17": "生不揀怨親，有三：初立；次問答釋疑；三「常",
    "T35n1732_02b:0043b18": "以愛眼」下對緣成行，展轉有四辨疑。第四疑，",
    "T35n1732_02b:0043b19": "文有三：初立、次責、三答，可知。二「菩薩不為一",
    "T35n1732_02b:0043b20": "眾生」下顯意廣大，有二可知。第二迴向眾",
    "T35n1732_02b:0043b21": "生及菩提，有五：一行等諸佛，及起心究竟，",
    "T35n1732_02b:0043b22": "即為二也，此二子段中復各為二，可知。二",
    "T35n1732_02b:0043b23": "「菩薩以諸善根迴向時」下令生得清淨趣。三",
    "T35n1732_02b:0043b24": "「復作是念以此善根」下為生得見佛獲益。",
    "T35n1732_02b:0043b25": "七財淨滿足者，謂信、戒、聞、施、智慧、慚、愧。四「此",
    "T35n1732_02b:0043b26": "菩薩復作是念」下代受一切苦，此文有四：初",
    "T35n1732_02b:0043b27": "對物生心；次「何故」下除疑；三「以大」下明善",
    "T35n1732_02b:0043b28": "巧有二可知；四「復作是念我悉當為」下正明",
    "T35n1732_02b:0043b29": "為生受苦。此中有三：初代受苦。二除疑，此",
    "T35n1732_02b:0043c01": "文有三、第二文中有四、第三文有三，可知。",
    "T35n1732_02b:0043c02": "三「是故不以」下結可知。三「復作是念我當以」",
    "T35n1732_02b:0043c03": "下辨所成也，有二可知。五「菩薩以是無量」",
    "T35n1732_02b:0043c04": "下令生得具助道因緣，有三：初起意、二喻",
    "T35n1732_02b:0043c05": "況、三合，可知也。第三迴向實際，文有二：初",
    "T35n1732_02b:0043c06": "簡擇前二迴向；二「令一切不著」等下正迴向",
    "T35n1732_02b:0043c07": "實際，此文有三：初辨分別無相、二「不起虛",
    "T35n1732_02b:0043c08": "妄因緣」下依他不生、三「觀察一切眾生平等」下",
    "T35n1732_02b:0043c09": "真實無性。彼不生諸法、不滅諸法，以如是等",
    "T35n1732_02b:0043c10": "善根迴向者，即第四總結，文有三：初總、次「修",
    "T35n1732_02b:0043c11": "行」下別、後「菩薩」下結歎。別中，初修行對治法",
    "T35n1732_02b:0043c12": "等結初行體、次觀一切結迴眾生及菩提、後",
    "T35n1732_02b:0043c13": "「於彼善根不作二相」下結實際。餘相可知。重",
    "T35n1732_02b:0043c14": "頌有二：初長行辨意；次偈頌，有五十六偈，",
    "T35n1732_02b:0043c15": "有三：初十二總結；次別，此別有三：初十一",
    "T35n1732_02b:0043c16": "結行體、次十三結迴眾生及菩提文、次十五",
    "T35n1732_02b:0043c17": "結實際；第三後六總結之，可准取解。二不",
    "T35n1732_02b:0043c18": "壞者，有五，此中初問、次答、三結、四歎德、五",
    "T35n1732_02b:0043c19": "偈頌。答文中有五：一辨行體、二「欲令一切",
    "T35n1732_02b:0043c20": "眾」下迴向眾生、三「諸佛成就無量德」下迴向",
    "T35n1732_02b:0043c21": "菩提、四「菩薩如是捨離癡」下迴向實際、五「如",
    "T35n1732_02b:0043c22": "是菩薩成善根」下結歎德用。體文有五：一對",
    "T35n1732_02b:0043c23": "緣成信，有二：初立宗、二「何故」下除疑；二「如",
    "T35n1732_02b:0043c24": "是安住」下依信成行因；三「菩薩如是等善」下",
    "T35n1732_02b:0043c25": "辨行所成果；四「菩薩如是精懃」下結興行益；",
    "T35n1732_02b:0043c26": "五「菩薩善根迴向已」下辨依行成願事，此",
    "T35n1732_02b:0043c27": "有二意：一為不壞故得成三迴、二為不",
    "T35n1732_02b:0043c28": "壞故是三迴也，此可思准。二迴眾生等，文可",
    "T35n1732_02b:0043c29": "知。實際，文有三：初簡前二迴向、二「觀察平",
    "T35n1732_02b:0044a01": "等」下正迴實際、三「常為諸佛」下功感聖念。四",
    "T35n1732_02b:0044a02": "結歎內有五：初結行體、次「摩訶薩如是」下結",
    "T35n1732_02b:0044a03": "眾生、次「究竟清淨」下結迴菩提、次「得平等」下",
    "T35n1732_02b:0044a04": "結實際文、次「菩薩行如是」下通結勝妙。偈文",
    "T35n1732_02b:0044a05": "有二：初長行、次偈。頌有五十，有五：初二十",
    "T35n1732_02b:0044a06": "一頌行體、次二頌眾生、次二頌菩提、次十",
    "T35n1732_02b:0044a07": "頌實際文、次十四頌結歎文等。三等一切佛",
    "T35n1732_02b:0044a08": "者，有五：初問、次答、三結、四歎德、五偈頌。答",
    "T35n1732_02b:0044a09": "文有五：初辨行體有二，可知。此迴向有二",
    "T35n1732_02b:0044a10": "意：一為等故成迴三種、二為先應三迴故",
    "T35n1732_02b:0044a11": "得等也，可准之。二「此菩薩得如是樂時」下",
    "T35n1732_02b:0044a12": "迴佛菩薩及眾生，此文有四：初向佛、二迴",
    "T35n1732_02b:0044a13": "菩薩、三迴眾生、四「菩薩攝取行等行」下明儀",
    "T35n1732_02b:0044a14": "式也。菩薩，文有二，可知。第三迴眾生，文中",
    "T35n1732_02b:0044a15": "有三：初迴儀式，此有二，可知；二滅惡；三生",
    "T35n1732_02b:0044a16": "善。三「菩薩若在家時」下辨起心分齊，此文有",
    "T35n1732_02b:0044a17": "二：初釋、次「如是菩薩今集」下結。初文有二：",
    "T35n1732_02b:0044a18": "初在家攝生迴向、二「菩薩作是念乃至小大」",
    "T35n1732_02b:0044a19": "下大悲深重。初文有四：初起心；二對緣辨",
    "T35n1732_02b:0044a20": "攝，有二可知；三明成行無間，即顯智堅",
    "T35n1732_02b:0044a21": "固；四結。第二深重，文有二：初離苦、二得樂，",
    "T35n1732_02b:0044a22": "可知。四「復作是念如彼」下迴向實際，文有",
    "T35n1732_02b:0044a23": "三：初牒前、二「迴向二而無所著」下正迴實",
    "T35n1732_02b:0044a24": "際、三「摩訶薩」下結同佛迴。正迴實際有二：",
    "T35n1732_02b:0044a25": "初約入觀智迴、二「常樂習行普門」下出觀智",
    "T35n1732_02b:0044a26": "以迴向。第五總結中，初牒前行體、次「第一迴",
    "T35n1732_02b:0044a27": "向」下通結。偈有二：初長行；次偈，有四十八：初",
    "T35n1732_02b:0044a28": "二頌體、次三十四頌迴佛眾生等文、次四",
    "T35n1732_02b:0044a29": "頌實際、次八頌結歎。四一切處者，有五：初",
    "T35n1732_02b:0044b01": "問、次答、三結、四歎德、五偈頌。答文分四：初",
    "T35n1732_02b:0044b02": "辨體、二「如是莊嚴」下迴向菩提及眾生、三「菩",
    "T35n1732_02b:0044b03": "薩如是善根迴向了無所」下迴向實際、四「菩",
    "T35n1732_02b:0044b04": "薩如是善根迴向」下結歎德用。初體中分二：",
    "T35n1732_02b:0044b05": "初明行體，有四：一法、二喻、三合、四辨所",
    "T35n1732_02b:0044b06": "成。此有三句，法喻合喻如諸天者，第一義天。",
    "T35n1732_02b:0044b07": "餘相可知也。此有二意：一為順一切故",
    "T35n1732_02b:0044b08": "得迴三、二為順三故得至一切處也。二",
    "T35n1732_02b:0044b09": "「菩薩復作是念」下廣明行相，此文有二：初",
    "T35n1732_02b:0044b10": "明所依方土及佛、二「菩薩於諸如來」下廣明",
    "T35n1732_02b:0044b11": "行相。此中有二：初對境興心，即為二也。前",
    "T35n1732_02b:0044b12": "對境明心，次辨心德。二「復作是念」下對境",
    "T35n1732_02b:0044b13": "成行，則復為二耳。「如是莊嚴」下迴眾生，文",
    "T35n1732_02b:0044b14": "有二：初開理事二門立宗；二「令一切等」",
    "T35n1732_02b:0044b15": "下別辨得成至一切處所以，有法、喻、合，三",
    "T35n1732_02b:0044b16": "文可知。三實際，文有三：初牒前行體及二",
    "T35n1732_02b:0044b17": "迴向、次「了無所有」下正迴向、三「如是菩薩樂",
    "T35n1732_02b:0044b18": "觀」下結迴成益。正實際，有二：初約入觀智、",
    "T35n1732_02b:0044b19": "次「如是菩薩圓滿」下出觀智辯也。一切法眾",
    "T35n1732_02b:0044b20": "因緣地者，依因緣解證一切法故。四總結",
    "T35n1732_02b:0044b21": "歎中，初結行體，「得佛自在」下結菩提；次「教化",
    "T35n1732_02b:0044b22": "眾生」結眾生；次「菩薩如是」下結實際。偈文",
    "T35n1732_02b:0044b23": "有二：初長行、次頌。偈文二十二，初八頌行",
    "T35n1732_02b:0044b24": "體、次六頌菩提及眾生、次六頌實際、次二",
    "T35n1732_02b:0044b25": "頌結歎文。",
    "T35n1732_02b:0044b26": "五無盡功德藏者，此有三義：一出生無盡、二",
    "T35n1732_02b:0044b27": "所成、三自體，以此三准之。初問、次答、三",
    "T35n1732_02b:0044b28": "結、四辨德、五偈頌。答文有四：初辨行體、二",
    "T35n1732_02b:0044b29": "「菩薩諸善根皆悉」下迴向菩提及眾生、三「菩",
    "T35n1732_02b:0044c01": "薩以如是等」下迴向實際、四「菩薩如是善根」",
    "T35n1732_02b:0044c02": "下結歎勝用。此初行體，文有二：初辨行體，",
    "T35n1732_02b:0044c03": "有四：一懺、二勸請、三隨喜、四迴向也。隨喜",
    "T35n1732_02b:0044c04": "有四：一成佛、二說法、三涅槃、四流通等。文",
    "T35n1732_02b:0044c05": "有二：初悔過；第二勸請、隨喜、迴向也。此三義",
    "T35n1732_02b:0044c06": "由是有為德，義分相交故，同處合說。此文有",
    "T35n1732_02b:0044c07": "二：初總舉、二別辨。別中依隨喜四義即為",
    "T35n1732_02b:0044c08": "四段耳。此有二意：一為行順三迴故得",
    "T35n1732_02b:0044c09": "成無盡藏、二為成無盡故迴三處也，此",
    "T35n1732_02b:0044c10": "可准之。二「菩薩作如是念」下辨行相，有二：",
    "T35n1732_02b:0044c11": "初嚴土、二嚴成人。嚴土有四：初成世界",
    "T35n1732_02b:0044c12": "土、二「菩薩修勝善根」下莊嚴佛國土、三「彼諸",
    "T35n1732_02b:0044c13": "世界中」下三世莊嚴、四「如一世界」下結成究",
    "T35n1732_02b:0044c14": "竟。二「菩薩復如是」下嚴人，有二：初辨、次結。",
    "T35n1732_02b:0044c15": "辨中有四：一人；二「此諸菩薩」下略具顯德；",
    "T35n1732_02b:0044c16": "三「成就」下別顯德，有二可知，四「成就等」下",
    "T35n1732_02b:0044c17": "結，有三可知。二「如一佛剎」下以結略顯廣，",
    "T35n1732_02b:0044c18": "可知。迴向菩提眾生，文有二：初以法界方",
    "T35n1732_02b:0044c19": "便迴向二處、二「如是菩薩善」下辨方便分",
    "T35n1732_02b:0044c20": "齊。實際，文有二：初牒總迴向趣向薩婆若",
    "T35n1732_02b:0044c21": "際；二「菩薩行如是」下別迴實際，此文有二：",
    "T35n1732_02b:0044c22": "初入觀智以迴向，此有二可知；二「菩薩如是",
    "T35n1732_02b:0044c23": "起」下出觀智迴。生死非雜亂涅槃非寂靜者，",
    "T35n1732_02b:0044c24": "此有二解：一就破相，生死體空故非雜亂，",
    "T35n1732_02b:0044c25": "涅槃體如故非寂靜。二寂用解，生死體寂故",
    "T35n1732_02b:0044c26": "非雜亂。何者是體？近說空是；深則不空如來",
    "T35n1732_02b:0044c27": "藏是。大涅槃能建大義，妙用繁興無所不",
    "T35n1732_02b:0044c28": "為，故非寂靜。今依後釋。此二佛境，佛所行",
    "T35n1732_02b:0044c29": "道，名境界道。無別生死，故非他作。生死涅",
    "T35n1732_02b:0045a01": "槃體無定相，故曰無法。諸聖同依，名為同",
    "T35n1732_02b:0045a02": "止。如義，同先解。第四結歎，文有二：初牒結",
    "T35n1732_02b:0045a03": "前文、次「菩薩初發」下總結。初文有四：初牒",
    "T35n1732_02b:0045a04": "前行體，結成迴向菩提及眾生；二「以如是等」",
    "T35n1732_02b:0045a05": "下牒前迴眾生，結成實際；三「菩薩如是迴",
    "T35n1732_02b:0045a06": "向眼終」下結所得益；四「菩薩如是迴向時」下",
    "T35n1732_02b:0045a07": "行德勝妙。第四歎德用，文有三：初舉數、二",
    "T35n1732_02b:0045a08": "釋、三結，可知。偈內有二：初長行生起、次偈。",
    "T35n1732_02b:0045a09": "偈有五十偈：初十八頌行體、次六頌迴向",
    "T35n1732_02b:0045a10": "眾生及菩提、次十四頌實際、次十二頌結歎",
    "T35n1732_02b:0045a11": "文也。第六隨順一切堅固善根迴向者，有五：",
    "T35n1732_02b:0045a12": "初問、次答、後「是名」下結、四歎德用、五說偈。",
    "T35n1732_02b:0045a13": "第二答有四：一施門中辨行體、二「菩薩善根",
    "T35n1732_02b:0045a14": "迴向令一切眾生」下迴眾生及菩提、三「菩薩",
    "T35n1732_02b:0045a15": "摩訶薩以此善根迴向時」下迴實際、四「菩薩",
    "T35n1732_02b:0045a16": "以一切善根如是迴向」下結歎德用。初文有",
    "T35n1732_02b:0045a17": "二：初舉輪王位捨，歎成行德體，有二可",
    "T35n1732_02b:0045a18": "知。二「若施飲食」下辨行相，此文有四：一略",
    "T35n1732_02b:0045a19": "列所施諸物名。二「作如是念」下辨修行意。三",
    "T35n1732_02b:0045a20": "「若施飲時」下廣辨施儀則，於中或四五六不",
    "T35n1732_02b:0045a21": "定。四者，一人、二所有事、三迴向、四結前；五",
    "T35n1732_02b:0045a22": "者，第三增田；六者，第三增歎事德，又有成",
    "T35n1732_02b:0045a23": "施心。四「此菩薩以如是等無量」下結利益也。",
    "T35n1732_02b:0045a24": "初列所施名，文有三：初列六十章門中所",
    "T35n1732_02b:0045a25": "施財、二「心不貪著」下辨施心無染、三「若諸",
    "T35n1732_02b:0045a26": "眾生」下辨所施田。第二意，文有二：初辨施",
    "T35n1732_02b:0045a27": "迴向意、二「菩薩如是迴向已」下明迴所成。三",
    "T35n1732_02b:0045a28": "廣，文雖有一百二十事，無不皆在六十門",
    "T35n1732_02b:0045a29": "攝也。此有二意：一為順三迴向故得順",
    "T35n1732_02b:0045b01": "堅固、二為順堅固故得三迴，此可准之。",
    "T35n1732_02b:0045b02": "又今此所捨，並通三義：一是分段依正、二變",
    "T35n1732_02b:0045b03": "化依正、三是變易依正，可准思攝也，地前",
    "T35n1732_02b:0045b04": "具五生身故。四輪乘者，運度八難也。一住",
    "T35n1732_02b:0045b05": "正國，此度三惡道、北單越及長壽天；二正士，",
    "T35n1732_02b:0045b06": "度佛前後；三本功德，度諸根不具；四平等願，",
    "T35n1732_02b:0045b07": "度世智辯聰。又正國輪者，真如法性土也；依",
    "T35n1732_02b:0045b08": "正士輪者，般若正觀也；本功德輪者，施等五",
    "T35n1732_02b:0045b09": "波羅蜜也；平等願輪者，菩薩十種無盡大願",
    "T35n1732_02b:0045b10": "也。菩薩淨行由斯滿足。又字肆者，恣也。第四",
    "T35n1732_02b:0045b11": "結歎中有二：初歎益、二「菩薩爾時」下慶得",
    "T35n1732_02b:0045b12": "成益。此二文各有二：初釋、次結成究竟也。",
    "T35n1732_02b:0045b13": "二實際，文有二：初牒前行體、二「於身口意業",
    "T35n1732_02b:0045b14": "無縛著」下正迴實際。於此正向中有五：初",
    "T35n1732_02b:0045b15": "約入觀智辨行成、二「菩薩如是迴向時不著",
    "T35n1732_02b:0045b16": "內」下明所離、三「菩薩若於此法中」下辨利益、",
    "T35n1732_02b:0045b17": "四「何以故」下釋成、五「菩薩如是見法」下結說",
    "T35n1732_02b:0045b18": "是非。此文有九句相生，可知。前文言禪頭",
    "T35n1732_02b:0045b19": "者，眾生有形有體名禪頭，今無此想也。四",
    "T35n1732_02b:0045b20": "結歎中有四：初菩薩等總釋體用、二「迴向者",
    "T35n1732_02b:0045b21": "何義」下結迴向名義、三「菩薩若能以此」下歎",
    "T35n1732_02b:0045b22": "行迴向德、四「菩薩如是迴向已」下結益。偈",
    "T35n1732_02b:0045b23": "有二：初長行、次偈。偈有八十二：初四十八",
    "T35n1732_02b:0045b24": "頌行體及二種迴向、次「菩薩觀」下三十二頌",
    "T35n1732_02b:0045b25": "實際文，後二頌結歎文。了達菩提從緣起，於",
    "T35n1732_02b:0045b26": "法真性無所壞者，用不違體也。",
    "T35n1732_02b:0045b27": "七等心隨順一切眾生，初問、次答、三結、四",
    "T35n1732_02b:0045b28": "歎德用、五偈頌。第二答，文有四：初辨行體、",
    "T35n1732_02b:0045b29": "二「菩薩離垢清淨」下迴向眾生及菩提、三「菩",
    "T35n1732_02b:0045c01": "薩修行如是善根」下迴實際、四「菩薩行如是」",
    "T35n1732_02b:0045c02": "下結歎勝用。初體，文有三：初辨行體；二「菩",
    "T35n1732_02b:0045c03": "薩行如是等」下辨行用，有二：初離惡、二生",
    "T35n1732_02b:0045c04": "德也；三「不求生天」下辨修意，此有二意：一",
    "T35n1732_02b:0045c05": "隨他眾生所作善根不逆善令進故、二菩",
    "T35n1732_02b:0045c06": "薩自善根隨眾生根性三品授與故，此可",
    "T35n1732_02b:0045c07": "思准之。二眾生及菩提，文有二：初辨修行、",
    "T35n1732_02b:0045c08": "二「菩薩以此善根」下正明迴向。初文有二：初",
    "T35n1732_02b:0045c09": "自分、二「修習平等」下增上修也。初文有五：初",
    "T35n1732_02b:0045c10": "辨所依之緣，謂善根也；二「菩薩復作是念」下",
    "T35n1732_02b:0045c11": "明依緣起心，於中分三可知；三「菩薩如是」",
    "T35n1732_02b:0045c12": "下顯心具德；四辨時分；五「復次菩薩」下廣辨",
    "T35n1732_02b:0045c13": "所施之物。第二增上施中有二：初辨施心、",
    "T35n1732_02b:0045c14": "二「菩薩復作是念」下明心具德。二正迴向中",
    "T35n1732_02b:0045c15": "有二：初正迴向；二「如是菩薩」下結德自在，",
    "T35n1732_02b:0045c16": "此有二：初自分、二「以如是等」下勝進可知",
    "T35n1732_02b:0045c17": "也。實際，文有二：初牒前利益、二「菩薩如是",
    "T35n1732_02b:0045c18": "等」下正明實際。初文有五：初離垢；二明所",
    "T35n1732_02b:0045c19": "得；三明無等；四對果校量，此有二：初總、次",
    "T35n1732_02b:0045c20": "別；五結成具德也。二正迴法界，文相顯，可",
    "T35n1732_02b:0045c21": "知。四結歎，文可知。偈有二，初長行、次偈頌。",
    "T35n1732_02b:0045c22": "偈有四十二：初二頌體、次十七頌眾生及",
    "T35n1732_02b:0045c23": "菩提、次七頌實際、次十六頌結歎文。",
    "T35n1732_02b:0045c24": "八如相者，有五：初問、次答、三結、四辨利益、",
    "T35n1732_02b:0045c25": "五偈頌。第二答中有四：初行體、二「菩薩以此」",
    "T35n1732_02b:0045c26": "下迴向眾生及菩提、三「菩薩善根如是」下迴",
    "T35n1732_02b:0045c27": "實際、四「菩薩如是迴向時」下結歎勝用。初體，",
    "T35n1732_02b:0045c28": "文有三：初集善根體。二「菩薩如是」下攝助",
    "T35n1732_02b:0045c29": "成正行，亦可攝因助果也。此中有二：初攝",
    "T35n1732_02b:0046a01": "次辨觀相、二「菩薩以如是等」下成三業大用",
    "T35n1732_02b:0046a02": "自在也。此大用內有二：初明心所趣，即略",
    "T35n1732_02b:0046a03": "也。三業即為三也，初一句身、次一句口、次",
    "T35n1732_02b:0046a04": "下並意耳。二「一佛世界」下結略顯廣也。此",
    "T35n1732_02b:0046a05": "有二意：一此善根是如家相故迴三處、二",
    "T35n1732_02b:0046a06": "以相等體無礙故迴向三也。二迴眾生及",
    "T35n1732_02b:0046a07": "菩提，文有五：初總明迴向；二「菩薩如是迴",
    "T35n1732_02b:0046a08": "向修」下辨行廣究竟；三「復次菩薩」下對事辨",
    "T35n1732_02b:0046a09": "成行儀，此有二可知；四「菩薩善根如是」下辨",
    "T35n1732_02b:0046a10": "修意也；五「如是菩薩長養」下迴向功力所成。",
    "T35n1732_02b:0046a11": "三實際文。此中迴與上下何異者？諸迴攝",
    "T35n1732_02b:0046a12": "相從體，此中攝相從相，此可思准之。有",
    "T35n1732_02b:0046a13": "三：初明迴向體用、二「善解迴向」下成勝所",
    "T35n1732_02b:0046a14": "以、三「如如」下約法廣辨。初門有三：初辨體、",
    "T35n1732_02b:0046a15": "二「順如來道」下明用、三「觀察寂滅」下結前二。",
    "T35n1732_02b:0046a16": "第二勝用所以中，初舉意、次「如是菩薩」下釋、",
    "T35n1732_02b:0046a17": "三「如法門」下約法辨成。第三廣辨中有一百",
    "T35n1732_02b:0046a18": "句文。初一句所軌則，下諸句依迴耳。又廣",
    "T35n1732_02b:0046a19": "辨文中三種言說：初取無著、第二取施設",
    "T35n1732_02b:0046a20": "法、第三正取言說教事。文中三種時者，初",
    "T35n1732_02b:0046a21": "唯法耳、二揀時論法、三時法雙論耳。此等",
    "T35n1732_02b:0046a22": "依文次第捨之，即知所由。過去非同者，",
    "T35n1732_02b:0046a23": "非同一滅也。未來非故者，非現後故也。",
    "T35n1732_02b:0046a24": "現在非異者，非異前後二世及自同類法也。",
    "T35n1732_02b:0046a25": "此亦反外人見，思之可知。四結歎中，初三",
    "T35n1732_02b:0046a26": "句結歎迴眾生及菩提、次「等觀諸佛無有二」",
    "T35n1732_02b:0046a27": "下結歎實際德用。第四成益，文分二：初辨",
    "T35n1732_02b:0046a28": "德、二結可知。第五重頌，有二：初長行、次偈",
    "T35n1732_02b:0046a29": "頌。偈有二十九：初二頌行體、次四頌生及",
    "T35n1732_02b:0046b01": "菩提、次九頌實際、次十四頌結歎利用。九",
    "T35n1732_02b:0046b02": "無縛無著解脫心，初問、次答、三結、四辨德、",
    "T35n1732_02b:0046b03": "五偈頌。初答文有四：初辨行體、二「摩訶薩",
    "T35n1732_02b:0046b04": "以無縛著」下迴眾生及菩提、三「摩訶薩以如",
    "T35n1732_02b:0046b05": "此無縛」下迴實際、四「摩訶薩如是迴向時」下",
    "T35n1732_02b:0046b06": "結歎勝用。初體，文有二：初總辨不輕眾善；",
    "T35n1732_02b:0046b07": "二「菩薩常樂攝受」下由不輕頓故，於行攝",
    "T35n1732_02b:0046b08": "成自在。此有二意：一為善根無縛著故迴",
    "T35n1732_02b:0046b09": "三處、二以善根順三處故無著也。二迴眾",
    "T35n1732_02b:0046b10": "生及菩提中有二：初辨普賢三業、二「從此",
    "T35n1732_02b:0046b11": "生盡未來際生」下廣約別事顯成自在。初",
    "T35n1732_02b:0046b12": "文有四：初總、次身、三口、四意，可知。二廣顯",
    "T35n1732_02b:0046b13": "內有三十二：一得因果位、二得方便、三得",
    "T35n1732_02b:0046b14": "身業、四得口業、五得意業、六成根、七得神",
    "T35n1732_02b:0046b15": "力、八於佛剎自在、九得家、十得因陀羅智、",
    "T35n1732_02b:0046b16": "十一得時自在、十二身容受、十三入果位",
    "T35n1732_02b:0046b17": "自在、十四入世界自在、十五知想、十六知",
    "T35n1732_02b:0046b18": "心，此等中各有二文：初知、二歎知德。十七",
    "T35n1732_02b:0046b19": "知處、十八知業、十九知法、二十知聲、二十",
    "T35n1732_02b:0046b20": "一說自在、二十二知根自在、二十三智方便",
    "T35n1732_02b:0046b21": "知微細，此文等有二，如前可知。二十四",
    "T35n1732_02b:0046b22": "行方便知微細、二十五知入解位菩薩微",
    "T35n1732_02b:0046b23": "細、二十六知初地微細、二十七知生性微",
    "T35n1732_02b:0046b24": "細、二十八知世界微細、二十九知法界智微",
    "T35n1732_02b:0046b25": "細、三十知劫智微細、三十一知法智微細、",
    "T35n1732_02b:0046b26": "三十二知出生雜法微細也。上知微細中，",
    "T35n1732_02b:0046b27": "何故知智而不知法者？為智能顯成法也。",
    "T35n1732_02b:0046b28": "三實際，文有二：初入觀、二約出觀，可知耳。",
    "T35n1732_02b:0046b29": "四結歎勝用文。滿足等者，滿因果行也，約",
    "T35n1732_02b:0046c01": "位如此；若約行，即通一切耳。偈文有二：",
    "T35n1732_02b:0046c02": "初長行生起、二正頌。偈有一百二，初六頌行",
    "T35n1732_02b:0046c03": "體、次七十頌眾生及菩提、次「如是一切諸法",
    "T35n1732_02b:0046c04": "王」下十八頌實際、次八頌結歎文。十法界無",
    "T35n1732_02b:0046c05": "量者，此文有六：初問、次答、三結、四歎勝用、",
    "T35n1732_02b:0046c06": "五證成、六偈頌。亦可此二段從會初科。第二",
    "T35n1732_02b:0046c07": "答，文有四：初所成行體、二「復次菩薩以法施」",
    "T35n1732_02b:0046c08": "下迴眾生及菩提、三「復次菩薩安住法界」下",
    "T35n1732_02b:0046c09": "迴向實際、四「菩薩如是迴向時」下結歎勝利。",
    "T35n1732_02b:0046c10": "問：此第十迴向與前八九何別？答：第八趣",
    "T35n1732_02b:0046c11": "理，第九約修成，第十二俱通含及所作事",
    "T35n1732_02b:0046c12": "也。初體有三：初總除障顯德，此文有二：初",
    "T35n1732_02b:0046c13": "受記辨位、次明益用也；次「菩薩行法施」下",
    "T35n1732_02b:0046c14": "修行所趣；三「菩薩於彼善根」下辨行廣大所",
    "T35n1732_02b:0046c15": "成自在福智莊嚴也，此有二意：一以行體迴",
    "T35n1732_02b:0046c16": "依法界至於三處、二所有行體即是法界故",
    "T35n1732_02b:0046c17": "可迴至三處也。此廣大，文有四：初總明行",
    "T35n1732_02b:0046c18": "智莊嚴、二「諸佛菩薩所讚」下別辨莊嚴行、三",
    "T35n1732_02b:0046c19": "「何以故」下辨成自行所以、四「復何以故」下",
    "T35n1732_02b:0046c20": "釋自成能得利物所由也。第二迴向眾生",
    "T35n1732_02b:0046c21": "等，文中有二：初明恭敬無間，三業恒行故",
    "T35n1732_02b:0046c22": "也；二「菩薩以此法施」下三業起用不空。初文",
    "T35n1732_02b:0046c23": "有三：初意業隨智慧行、二「令一切眾生皆悉",
    "T35n1732_02b:0046c24": "具足」下口業不空、三「令一切眾生得淨法身」",
    "T35n1732_02b:0046c25": "下身業不空。初意業中有十門知法等，可",
    "T35n1732_02b:0046c26": "知。一令自他得佛無盡法門。此文有五：初",
    "T35n1732_02b:0046c27": "立宗；二「以此」下總辨其德用；三「悉得」下得佛",
    "T35n1732_02b:0046c28": "法；四「於一一」下述自能，於中有二：初總開",
    "T35n1732_02b:0046c29": "十門，於此文中其十海者，一名生法立義",
    "T35n1732_02b:0047a01": "相、二引證相、三方言語則、四施名於義、五",
    "T35n1732_02b:0047a02": "文教成軌、六說則、七所依門、八能入智、九境",
    "T35n1732_02b:0047a03": "智資成相、十義住立不動也；五「菩薩善根如",
    "T35n1732_02b:0047a04": "是」下明所成也。次廣辨，文可知耳。第二「復",
    "T35n1732_02b:0047a05": "次菩薩」下明自迴向所成德。三「菩薩復作是",
    "T35n1732_02b:0047a06": "念」下令同己等得。四「復次菩薩以此等」下緣",
    "T35n1732_02b:0047a07": "成性德。五「復次菩薩以此善根」下行成得佛",
    "T35n1732_02b:0047a08": "隨喜。六「菩薩以此善根如是」下辨迴向所依，",
    "T35n1732_02b:0047a09": "此文有二，謂佛及法界可知。七「復次菩薩」下",
    "T35n1732_02b:0047a10": "辨所趣意。八「菩薩摩訶薩」下得用自在也。",
    "T35n1732_02b:0047a11": "九「菩薩以此善根如是迴向」下以行成位，有",
    "T35n1732_02b:0047a12": "二：初明所離、二明辨所得可知。十「菩薩",
    "T35n1732_02b:0047a13": "如是平等心」下位依成勝進行用，此文有四：",
    "T35n1732_02b:0047a14": "初辨迴行體。二「令一切眾生」下明迴意，此",
    "T35n1732_02b:0047a15": "有二文：一自分、二勝進，可知。三「菩薩善根",
    "T35n1732_02b:0047a16": "如是」下明所離，此文有三：初立、次責、三答，",
    "T35n1732_02b:0047a17": "可知。四「菩薩如是迴向時」下明起行益也。",
    "T35n1732_02b:0047a18": "第二口業，可知。第三就身業，文分三：初辨",
    "T35n1732_02b:0047a19": "身體、二明身德、三辨身用。此有三：初總、次",
    "T35n1732_02b:0047a20": "別、三結。二三業起用不空，文有二：初「復次",
    "T35n1732_02b:0047a21": "菩薩修善」下具辨三業、第二「如是菩薩」下不",
    "T35n1732_02b:0047a22": "空行成。初具明三業，文有二：初辨寶莊嚴、",
    "T35n1732_02b:0047a23": "二廣說香華等下，類辨十門莊嚴。初文有四：",
    "T35n1732_02b:0047a24": "初辨所供境，謂佛等、二「彼一一剎」下供養具、",
    "T35n1732_02b:0047a25": "三「菩薩復作是念」下以略示廣、四「是為菩薩",
    "T35n1732_02b:0047a26": "等」下結。初供境中，初總、次別。別中，依、正分二。",
    "T35n1732_02b:0047a27": "二供養具，有四：初明百句別寶供養、二「寶身",
    "T35n1732_02b:0047a28": "莊嚴」下八句明三業行、三「寶眼」下六根妙用、",
    "T35n1732_02b:0047a29": "四「寶身業」下後以三句成三業智用。二三業",
    "T35n1732_02b:0047b01": "不空行成中有二：初令生成自分行、二「菩",
    "T35n1732_02b:0047b02": "薩復作是念」下令成勝分行。此上各有二",
    "T35n1732_02b:0047b03": "段應知。三「復次菩薩安住法界」下迴實際，",
    "T35n1732_02b:0047b04": "可知也。四利用，文有二：初牒前諸行也、",
    "T35n1732_02b:0047b05": "二「安住法界等無量淨身」下依行成勝三業。",
    "T35n1732_02b:0047b06": "大段第三是為下結文，可知。四歎德，文有二：",
    "T35n1732_02b:0047b07": "初明已成就普賢廣大眾德、二「於念念中」下",
    "T35n1732_02b:0047b08": "明別歎已分成自他勝用一切行事也。上",
    "T35n1732_02b:0047b09": "來依經是一乘法，通而非局。次明三乘寄",
    "T35n1732_02b:0047b10": "位法者，如經：初向心內，一二諦正直，所謂",
    "T35n1732_02b:0047b11": "學習第一義諦，觀一切法相如不可得故，",
    "T35n1732_02b:0047b12": "以慈悲喜捨教授六天人，剃頭被三寶衣。",
    "T35n1732_02b:0047b13": "出家菩薩共一切僧，佛法無二，第一清淨",
    "T35n1732_02b:0047b14": "故。第二向內，第一義智、五神通是慧性差別",
    "T35n1732_02b:0047b15": "用，即以六通為觀境也。第三向中，於無生",
    "T35n1732_02b:0047b16": "慧內四不壞淨，於佛法僧戒中信不可壞",
    "T35n1732_02b:0047b17": "故。於第四向中，量同佛力，所謂三相諸法",
    "T35n1732_02b:0047b18": "本無故假名生、已有還無假名滅、不空有",
    "T35n1732_02b:0047b19": "法假名住，是故一切通達空而不二，名世",
    "T35n1732_02b:0047b20": "諦相空，空一諦相故。第五向中，善計量眾生",
    "T35n1732_02b:0047b21": "力，所謂五陰，色者異空，色集成大色分，故",
    "T35n1732_02b:0047b22": "色相空；剎那剎那成心，故心相空。受想行",
    "T35n1732_02b:0047b23": "無集無散，一相無相故。第六向中，佛教化",
    "T35n1732_02b:0047b24": "力，所謂十二入，外六境、內六根為識所入處，",
    "T35n1732_02b:0047b25": "故名為入。其慧觀者，不在外、不在內、不",
    "T35n1732_02b:0047b26": "在中間，一切法無自他故。第七向中，趣無",
    "T35n1732_02b:0047b27": "礙智，為十八不共法。六境、六根、六識一合",
    "T35n1732_02b:0047b28": "相，一切法亦爾。第八向中，隨順自然智，所謂",
    "T35n1732_02b:0047b29": "因果。善惡名因、苦樂名果，所由為因、所起",
    "T35n1732_02b:0047c01": "為果。因果二空，無生無滅，皆一合相也。第",
    "T35n1732_02b:0047c02": "九向中，受佛法僧故，謂二諦空。因緣集故",
    "T35n1732_02b:0047c03": "謂之有，非曰有是有；因緣散故謂之無，非",
    "T35n1732_02b:0047c04": "曰無是無，故有無無二相也。第十向中，以",
    "T35n1732_02b:0047c05": "自在慧化一切眾生，所謂中道第一義諦。般",
    "T35n1732_02b:0047c06": "若處中而達一切法而無二相，轉增入聖",
    "T35n1732_02b:0047c07": "地，名相似第一義諦觀，非真諦觀，初地已",
    "T35n1732_02b:0047c08": "上是真觀。此是三乘寄位說。所以知者，為",
    "T35n1732_02b:0047c09": "經中明已前三十心並凡夫法、非聖位故也。",
    "T35n1732_02b:0047c10": "初地已上，經本無通三乘立其教義，文相",
    "T35n1732_02b:0047c11": "多同故，不須料簡也。「爾時佛神力故動地」",
    "T35n1732_02b:0047c12": "等下，第五明證實顯成。此文有二：初動地雨",
    "T35n1732_02b:0047c13": "華等證成；次云「十方菩薩悉雲集」者，第二明",
    "T35n1732_02b:0047c14": "諸聖證成勸信流通也。於二文各有二，謂",
    "T35n1732_02b:0047c15": "辨相及結通餘方也。偈，初意、後頌。頌文有",
    "T35n1732_02b:0047c16": "九十四：初十四頌行體。云無相妙智觀法真",
    "T35n1732_02b:0047c17": "相者，末用依體也。世行窮，故最妙。次「菩薩法",
    "T35n1732_02b:0047c18": "施」下六十八頌眾生及菩提。次「譬如如」下二",
    "T35n1732_02b:0047c19": "頌實際。次「如是殊妙」下十頌結歎。就菩提",
    "T35n1732_02b:0047c20": "眾生內，初八頌三業隨智行、次「十方一切」下",
    "T35n1732_02b:0047c21": "二十頌身業不空、次「恭敬」下二十二頌口業、",
    "T35n1732_02b:0047c22": "次「眾生數等」下十八頌意業等也。此會答上",
    "T35n1732_02b:0047c23": "迴向問耳。",
    "T35n1732_02b:0047c24": "大方廣佛華嚴經搜玄分齊通智方軌卷第二",
    "T35n1732_02b:0047c25": "之下"
}