{
    "T04n0200_003:0213a23": "撰集百緣經卷第三",
    "T04n0200_003:0213a25": "吳月支優婆塞支謙譯",
    "T04n0200_003:0213a26": "3 授記辟支佛品授記辟支佛品第三",
    "T04n0200_003:0213a27": "21 化生王子成辟支佛緣（二一）化生王子成辟支佛緣",
    "T04n0200_003:0213a28": "佛在摩竭提國，將諸比丘，漸次遊行，到",
    "T04n0200_003:0213a29": "恒河側，見一故塔，毀落崩壞，無人修治。時",
    "T04n0200_003:0213b01": "諸比丘白佛言：「世尊！此是何塔？朽故乃爾，",
    "T04n0200_003:0213b02": "無人補治。」爾時世尊，告諸比丘：「汝等諦",
    "T04n0200_003:0213b03": "聽！吾當為汝分別解說。此賢劫中，波羅㮈",
    "T04n0200_003:0213b04": "國，有王名曰梵摩達多，正法治化，人民熾",
    "T04n0200_003:0213b05": "盛，極大豐樂，無有兵革軍征鬪諍災疫疾",
    "T04n0200_003:0213b06": "病，饒諸象馬牛羊六畜，及諸珍寶。唯無子",
    "T04n0200_003:0213b07": "息，禱祀神祇，求索有子，叵不能得。時王",
    "T04n0200_003:0213b08": "薗中有一池水，生好蓮花，其花開敷，有一",
    "T04n0200_003:0213b09": "小兒，結跏趺坐，有三十二大人之相八十",
    "T04n0200_003:0213b10": "種好，口出優鉢羅花香，身諸毛孔，有栴檀",
    "T04n0200_003:0213b11": "香。時守池人，以狀白王，甚懷歡喜，將其",
    "T04n0200_003:0213b12": "后妃，往到薗中，見此小兒，喜不自勝，欲",
    "T04n0200_003:0213b13": "前抱取。兒便為王，而說偈言：",
    "T04n0200_003:0213b14": "「『大王常所求，　　故來稱王願，",
    "T04n0200_003:0213b15": "見無子息故，　　今來為王子。』",
    "T04n0200_003:0213b16": "「爾時大王后妃婇女，聞說此已，莫不歡",
    "T04n0200_003:0213b17": "喜，即抱小兒，還宮養育。年漸長大，隨其行",
    "T04n0200_003:0213b18": "處，有蓮花生，身毛孔中，有栴檀香，因為立",
    "T04n0200_003:0213b19": "字，名栴檀香。時此小兒，尋自觀察，足跡行",
    "T04n0200_003:0213b20": "處，所出蓮華，初則鮮好，未久萎落，便自思",
    "T04n0200_003:0213b21": "惟：『我今此身，會當歸爾。』心悟非常，成辟",
    "T04n0200_003:0213b22": "支佛，身昇虛空，作十八變，尋入涅槃。爾",
    "T04n0200_003:0213b23": "時大王后妃婇女，㘁天涕哭，攝其尸骸，耶",
    "T04n0200_003:0213b24": "旬燒之，收取舍利，起塔供養。是故今者，",
    "T04n0200_003:0213b25": "是彼塔耳。」時諸比丘復白佛言：「此辟支佛宿",
    "T04n0200_003:0213b26": "殖何福，受斯果報？唯願世尊！敷演解說。」",
    "T04n0200_003:0213b27": "爾時世尊，告諸比丘：「汝等諦聽！吾當為",
    "T04n0200_003:0213b28": "汝分別解說。乃往過去無量世中，波羅㮈",
    "T04n0200_003:0213b29": "國有佛出世，號曰迦羅迦孫陀。於彼法中，",
    "T04n0200_003:0213c01": "有一長者，財寶無量，不可稱計。其父崩亡，",
    "T04n0200_003:0213c02": "子與其母，各自分居。時長者子，甚好色欲，",
    "T04n0200_003:0213c03": "見一婬女，甚適其意，以金百兩，方聽一",
    "T04n0200_003:0213c04": "宿，漸經多年，財物蕩盡，更無所與，遮不聽",
    "T04n0200_003:0213c05": "宿，慇懃求請，願見一宿。婬女語言：『汝今若",
    "T04n0200_003:0213c06": "能得一好花來與我者，聽汝一宿。』時長者",
    "T04n0200_003:0213c07": "子，每自思惟：『我今家中，無有財物可用買",
    "T04n0200_003:0213c08": "花以遺婬女。』思惟是已，『今王塔中，必有",
    "T04n0200_003:0213c09": "好花，我當盜取，持用與之可得止宿。』然彼",
    "T04n0200_003:0213c10": "塔門，有人守護，無由得前，尋從伏竇，入",
    "T04n0200_003:0213c11": "其塔中，盜取好花以與婬女，乃聽止宿。至",
    "T04n0200_003:0213c12": "於天明，其人身體，生諸惡瘡，甚患苦惱，痛",
    "T04n0200_003:0213c13": "不可言，喚諸良醫，以瞻療治，云須牛頭栴",
    "T04n0200_003:0213c14": "檀，用塗瘡上，可得除愈。時長者子深自思",
    "T04n0200_003:0213c15": "惟：『家無財物。』即賣舍宅，得六十萬金錢，",
    "T04n0200_003:0213c16": "尋用即買牛頭栴檀。方得六兩，頓用塗瘡，",
    "T04n0200_003:0213c17": "語良醫言：『我今所患，乃是心病，汝今治外，",
    "T04n0200_003:0213c18": "乃可差乎？』作是語已，即持所買牛頭栴檀",
    "T04n0200_003:0213c19": "㨶末六兩，入其塔中，發大誓願：『如來往昔，",
    "T04n0200_003:0213c20": "修諸苦行，誓度眾生，隨其厄難，我今此身，",
    "T04n0200_003:0213c21": "墮一生數，唯願世尊！慈哀憐愍，除我此患。』",
    "T04n0200_003:0213c22": "作是誓已，即以所末牛頭栴檀二兩，用償",
    "T04n0200_003:0213c23": "花價二兩，至心供養二兩，求哀懺悔，瘡尋",
    "T04n0200_003:0213c24": "除差，身諸毛孔，有栴檀香。聞此香已，喜",
    "T04n0200_003:0213c25": "不自勝，發願出去。緣是功德，不墮惡趣，天",
    "T04n0200_003:0213c26": "上人中，隨其行處，生好蓮花，身諸毛孔，恒",
    "T04n0200_003:0213c27": "有香氣。」佛告諸比丘：「欲知彼時長者子栴",
    "T04n0200_003:0213c28": "檀塗塔者，今此辟支佛是。」爾時諸比丘聞",
    "T04n0200_003:0213c29": "佛所說，歡喜奉行。",
    "T04n0200_003:0214a01": "22 小兒散花供養佛緣（二二）小兒散花供養佛緣",
    "T04n0200_003:0214a02": "佛在舍衛國祇樹給孤獨園。爾時世尊將",
    "T04n0200_003:0214a03": "諸比丘，著衣持鉢，入城乞食，至一巷中，有一",
    "T04n0200_003:0214a04": "婦女，抱一小兒，在巷坐地。時彼小兒遙見",
    "T04n0200_003:0214a05": "世尊，心懷歡喜，從母索花，母即與買。小兒",
    "T04n0200_003:0214a06": "得已，持詣佛所，散於佛上，於虛空中，變成",
    "T04n0200_003:0214a07": "花蓋，隨佛行住。小兒見已，甚大歡喜，發",
    "T04n0200_003:0214a08": "大誓願：「以此供養善根功德，使我來世得",
    "T04n0200_003:0214a09": "成正覺，過度眾生如佛無異。」爾時世尊",
    "T04n0200_003:0214a10": "見此小兒發是願已，佛即微笑，從其面",
    "T04n0200_003:0214a11": "門，出五色光，遶佛三匝，還從頂入。爾時",
    "T04n0200_003:0214a12": "阿難前白佛言：「如來尊重，不妄有笑。以",
    "T04n0200_003:0214a13": "何因緣，今者微笑？唯願世尊！敷演解說。」佛",
    "T04n0200_003:0214a14": "告阿難：「汝今見此小兒以花散我不？」阿難",
    "T04n0200_003:0214a15": "白言：「唯然已見。」「此兒者以花散我，於未",
    "T04n0200_003:0214a16": "來世，不墮惡趣，天上人中常受快樂，過",
    "T04n0200_003:0214a17": "三阿僧祇劫成佛，號曰花盛，廣度眾生，",
    "T04n0200_003:0214a18": "不可限量，是故笑耳。」爾時諸比丘，聞佛所",
    "T04n0200_003:0214a19": "說，歡喜奉行。",
    "T04n0200_003:0214a20": "23 女人以金輪擲佛上緣（二三）女人以金輪擲佛上緣",
    "T04n0200_003:0214a21": "佛在王舍城迦蘭陀竹林。時彼國中，有一",
    "T04n0200_003:0214a22": "商主，名曰浮海，將諸商客，入大海中，採",
    "T04n0200_003:0214a23": "其珍寶。其婦少壯，容貌可觀，憶望其夫，",
    "T04n0200_003:0214a24": "晝夜愁念，速得還家，即便往詣那羅延天",
    "T04n0200_003:0214a25": "所，而作呪言：「天若有神，不違人願，使我夫",
    "T04n0200_003:0214a26": "主安隱速還，我今當作金銀瓔珞以報天",
    "T04n0200_003:0214a27": "恩；若不還者，我以糞屎不淨臭處毀辱天",
    "T04n0200_003:0214a28": "身。」作是誓已，未經幾時，果如其願，安隱",
    "T04n0200_003:0214a29": "還家，甚懷歡喜，即造金銀瓔珞環釧，將",
    "T04n0200_003:0214b01": "諸侍從往詣天祠。路值如來，將諸比丘，入",
    "T04n0200_003:0214b02": "王舍城。時彼女人見佛世尊，三十二相、八",
    "T04n0200_003:0214b03": "十種好，光明普曜，如百千日，心懷歡喜，",
    "T04n0200_003:0214b04": "欲以金銀瓔珞擲散佛上，其從語言：「此非",
    "T04n0200_003:0214b05": "那羅延天。」遮而不聽。時彼婦女不從其教，",
    "T04n0200_003:0214b06": "即以瓔珞，擲散佛上，於虛空中，變成寶蓋，",
    "T04n0200_003:0214b07": "隨佛行住。見是變已，深生信敬，五體投",
    "T04n0200_003:0214b08": "地，發大誓願：「我今以此散佛瓔珞善根功",
    "T04n0200_003:0214b09": "德，使我來世得成正覺，廣度眾生，如佛無",
    "T04n0200_003:0214b10": "異。」發是願已，佛即微笑，從其面門，出五",
    "T04n0200_003:0214b11": "色光，遶佛三匝，還從頂入。爾時阿難前",
    "T04n0200_003:0214b12": "白佛言：「如來尊重，不妄有笑。以何因緣，今",
    "T04n0200_003:0214b13": "者微笑？唯願世尊！敷演解說。」佛告阿難：「汝",
    "T04n0200_003:0214b14": "於今者，見此婦女，以金銀瓔珞散我上不？」",
    "T04n0200_003:0214b15": "阿難白言：「唯然已見。」「此婦女者，於未來世，",
    "T04n0200_003:0214b16": "不墮惡趣，天上人中受諸快樂，過十三",
    "T04n0200_003:0214b17": "劫成佛，號曰金輪瓔珞，廣度眾生，不可",
    "T04n0200_003:0214b18": "限量，是故笑耳。」爾時諸比丘聞佛所說，",
    "T04n0200_003:0214b19": "歡喜奉行。",
    "T04n0200_003:0214b20": "24 老母善愛慳貪緣（二四）老母善愛慳貪緣",
    "T04n0200_003:0214b21": "佛在舍衛國祇樹給孤獨園。時彼城中波斯",
    "T04n0200_003:0214b22": "匿王，后宮婇女，名曰善愛，年在老邁，極大",
    "T04n0200_003:0214b23": "慳貪，不好惠施，却坐飲食。時大目連，欲",
    "T04n0200_003:0214b24": "化彼故，著衣持鉢，以神通力，從地踊出，",
    "T04n0200_003:0214b25": "住老母前，從其乞食，老母瞋恚不肯布施。",
    "T04n0200_003:0214b26": "飲食已訖，有一殘果及洗器水，臭而不噉；",
    "T04n0200_003:0214b27": "爾時目連即從乞索，老母瞋恚尋即將與。",
    "T04n0200_003:0214b28": "目連得已，踊身虛空，作十八變。時彼老母",
    "T04n0200_003:0214b29": "見是變已，心懷信敬，歸誠懺悔，即於其",
    "T04n0200_003:0214c01": "夜，便取命終，生曠野中在一樹下，食果",
    "T04n0200_003:0214c02": "飲水以自存活。致經數時，波斯匿王將諸",
    "T04n0200_003:0214c03": "群臣，遊獵射戲，馳逐群鹿，渴乏欲死，遙見",
    "T04n0200_003:0214c04": "彼樹，希望求水，馳奔趣向。去樹不遠，有",
    "T04n0200_003:0214c05": "火炎起，遮不聽近，但遙見人坐其樹下。",
    "T04n0200_003:0214c06": "王即遙問：「汝是何人？在此樹下。」彼即答言：",
    "T04n0200_003:0214c07": "「我是波斯匿王后宮婇女，年在朽邁，名",
    "T04n0200_003:0214c08": "曰善愛，不好惠施，命終生此，唯願大王慈",
    "T04n0200_003:0214c09": "哀憐愍，為我設供，請佛及僧，使我脫此弊",
    "T04n0200_003:0214c10": "惡之身。」王即問言：「為汝設福，可得知不？」彼",
    "T04n0200_003:0214c11": "人答曰：「設福必得，王自當見。」爾時波斯",
    "T04n0200_003:0214c12": "匿王聞是語已，勅諸兵眾：「相去百步，安",
    "T04n0200_003:0214c13": "置一人，令聲相承，還歸城內，為其設供，",
    "T04n0200_003:0214c14": "請佛及僧。若彼得福，使諸兵眾各各承聲，",
    "T04n0200_003:0214c15": "須臾聞我，令知虛實。」尋即為設，請佛及僧。",
    "T04n0200_003:0214c16": "呪願已竟，彼樹下人，百味飲食，自然在前。",
    "T04n0200_003:0214c17": "時波斯匿王，已知為實，即於佛前，深生",
    "T04n0200_003:0214c18": "信敬，佛為說法，得須陀洹果。爾時諸比丘，",
    "T04n0200_003:0214c19": "聞佛所說，歡喜奉行。",
    "T04n0200_003:0214c20": "25 含香長者請佛緣（二五）含香長者請佛緣",
    "T04n0200_003:0214c21": "佛在舍衛國祇樹給孤獨園。時彼城中，有",
    "T04n0200_003:0214c22": "一長者，名曰含香，財寶無量，不可稱計，",
    "T04n0200_003:0214c23": "稟性賢柔，敬信三寶。每自思惟：「我今此身，",
    "T04n0200_003:0214c24": "及諸財寶，虛偽非真，如水中月，如熱時",
    "T04n0200_003:0214c25": "炎，不可久保。」作是念已，往詣佛所，",
    "T04n0200_003:0215a01": "前禮佛足，却住一面，而白佛言：「我欲設",
    "T04n0200_003:0215a02": "供請佛及僧，唯垂聽許。」佛即然可。還歸家",
    "T04n0200_003:0215a03": "中，設諸餚饍，遣使白佛：「食具已辦，唯聖知",
    "T04n0200_003:0215a04": "時。」爾時世尊，著衣持鉢，將諸比丘，往詣",
    "T04n0200_003:0215a05": "其家，受其供已，心懷歡喜，取一小床，在佛",
    "T04n0200_003:0215a06": "前坐，渴仰聞法。佛即為其種種說法，心開",
    "T04n0200_003:0215a07": "意解，因發誓願：「以此供養善根功德，使我",
    "T04n0200_003:0215a08": "來世得成正覺，廣度眾生，如佛無異。」發",
    "T04n0200_003:0215a09": "是願已，佛便微笑，從其面門，出五色光，",
    "T04n0200_003:0215a10": "遶佛三匝，還從頂入。爾時阿難，而白佛",
    "T04n0200_003:0215a11": "言：「如來尊重，不妄有笑。唯願世尊！敷演解",
    "T04n0200_003:0215a12": "說。」佛告阿難：「汝今見此含香長者設諸",
    "T04n0200_003:0215a13": "餚饍供養佛僧不？」阿難白佛：「唯然已",
    "T04n0200_003:0215a14": "見。」「此大長者，以是供養善根功德，於未來",
    "T04n0200_003:0215a15": "世九十劫中，不墮地獄、畜生、餓鬼，天上人",
    "T04n0200_003:0215a16": "中常受快樂，最後身得成辟支佛，號曰",
    "T04n0200_003:0215a17": "含香，廣度眾生，不可限量，是故笑耳。」爾",
    "T04n0200_003:0215a18": "時諸比丘聞佛所說，歡喜奉行。",
    "T04n0200_003:0215a19": "26 船師渡佛僧過水緣（二六）船師渡佛僧過水緣",
    "T04n0200_003:0215a20": "佛在摩竭提國，將諸比丘，漸次遊行，到恒",
    "T04n0200_003:0215a21": "河側。時有船師，住在河邊。佛告船師：「汝今",
    "T04n0200_003:0215a22": "為我渡諸眾僧。」船師答曰：「與我價直，然後",
    "T04n0200_003:0215a23": "當渡。」佛告船匠：「我亦船師，於三界中，互相",
    "T04n0200_003:0215a24": "濟度，出生死海，不亦快乎？如鴦掘摩羅，",
    "T04n0200_003:0215a25": "瞋恚熾盛，殺害人民，我亦度彼出生死海。",
    "T04n0200_003:0215a26": "如摩那答陀，極大憍慢，卑下他人，我亦度",
    "T04n0200_003:0215a27": "彼出生死海。如憂留頻螺迦葉，愚癡偏多，",
    "T04n0200_003:0215a28": "無有智慧，我亦度彼出生死海。如是等比，",
    "T04n0200_003:0215a29": "無量眾生，我亦皆度出生死海，盡不索直。",
    "T04n0200_003:0215b01": "汝今何故，特從我索，然後渡人？」爾時世尊，",
    "T04n0200_003:0215b02": "如是種種與其說法，心遂堅固，而不肯渡。",
    "T04n0200_003:0215b03": "時河下流，復有船師，聞佛所說，心懷歡喜，",
    "T04n0200_003:0215b04": "便前白言：「我今為佛渡諸眾僧。」佛即然可。",
    "T04n0200_003:0215b05": "莊嚴船舫，喚僧乘船。時諸比丘，或在虛空，",
    "T04n0200_003:0215b06": "或在中流，或在彼岸。時諸船師，見佛及僧",
    "T04n0200_003:0215b07": "現如是等種種神變，甚懷信敬，歎未曾有，",
    "T04n0200_003:0215b08": "敬禮佛僧，佛即為其種種說法，心開意解，",
    "T04n0200_003:0215b09": "得須陀洹果。時前船師索價直者，見後",
    "T04n0200_003:0215b10": "船師渡佛僧竟，復見神變，深生慚愧，即",
    "T04n0200_003:0215b11": "便以身五體投地，歸誠向佛，至心懺悔，",
    "T04n0200_003:0215b12": "請佛及僧。佛即然可。還歸家中，設諸餚饍",
    "T04n0200_003:0215b13": "百味飲食，手自斟酌，供佛僧已，取一小床",
    "T04n0200_003:0215b14": "在佛前坐，渴仰聞法。佛即為其種種說法，",
    "T04n0200_003:0215b15": "心開意解，因發誓願：「以此供養善根功德，",
    "T04n0200_003:0215b16": "使我來世得成正覺，廣度眾生，如佛無",
    "T04n0200_003:0215b17": "異。」發是願已，佛便微笑，從其面門，出五色",
    "T04n0200_003:0215b18": "光，遶佛三匝，還從頂入。爾時阿難，而白佛",
    "T04n0200_003:0215b19": "言：「如來尊重，不妄有笑。以何因緣，今者",
    "T04n0200_003:0215b20": "微笑？唯願世尊！敷演解說。」佛告阿難：「汝今",
    "T04n0200_003:0215b21": "見是船師慚愧自責設供懺悔不？」阿難白",
    "T04n0200_003:0215b22": "言：「唯然已見。」「彼船師者，以是懺悔設供功",
    "T04n0200_003:0215b23": "德，於未來世，經十三劫，不墮地獄、畜生、",
    "T04n0200_003:0215b24": "餓鬼，天上人中常受快樂，受最後身，得",
    "T04n0200_003:0215b25": "成辟支佛，號曰度生死海，廣度眾生，不",
    "T04n0200_003:0215b26": "可限量，是故笑耳。」爾時諸比丘，聞佛所",
    "T04n0200_003:0215b27": "說，歡喜奉行。",
    "T04n0200_003:0215b28": "27 婢使以栴檀香塗佛足緣（二七）婢使以栴檀香塗佛足緣",
    "T04n0200_003:0215b29": "佛在王舍城迦蘭陀竹林。時彼城中，有大",
    "T04n0200_003:0215c01": "長者，有一婢使，稟性賢善，敬信三寶。每",
    "T04n0200_003:0215c02": "於一時，為其大家，磨栴檀香，暫出門外。",
    "T04n0200_003:0215c03": "見佛世尊，著衣持鉢，將諸比丘，入城乞",
    "T04n0200_003:0215c04": "食，心懷喜悅，尋還入內，取少栴檀，塗佛足",
    "T04n0200_003:0215c05": "上；佛以神力，令此香雲靉靆垂布遍王",
    "T04n0200_003:0215c06": "舍城。時彼女人，見是變已，倍生信敬，即便",
    "T04n0200_003:0215c07": "以身五體投地，因發誓願：「以此香氣供養",
    "T04n0200_003:0215c08": "功德，使我來世永離貧窮下賤之身，早成",
    "T04n0200_003:0215c09": "正覺，廣度眾生，如佛無異。」發是願已，佛",
    "T04n0200_003:0215c10": "便微笑，從其面門，出五色光，遶佛三匝，還",
    "T04n0200_003:0215c11": "從頂入。爾時阿難，而白佛言：「如來尊重",
    "T04n0200_003:0215c12": "不妄有笑。以何因緣，今者微笑？唯願世",
    "T04n0200_003:0215c13": "尊！敷演解說。」佛告阿難：「汝今見是長者婢",
    "T04n0200_003:0215c14": "使以栴檀香塗我足不？」阿難白言：「唯然已",
    "T04n0200_003:0215c15": "見。」「此長者婢，以栴檀香塗我足上善根功",
    "T04n0200_003:0215c16": "德，於未來世九十劫中，身體香潔，不墮地",
    "T04n0200_003:0215c17": "獄、畜生、餓鬼，天上人中常受快樂，受最後",
    "T04n0200_003:0215c18": "身，得成辟支佛，號栴檀香，廣度眾生，",
    "T04n0200_003:0215c19": "不可限量，是故笑耳。」爾時諸比丘，聞佛",
    "T04n0200_003:0215c20": "所說，歡喜奉行。",
    "T04n0200_003:0215c21": "28 貧人拔提施佛燋木緣（二八）貧人拔提施佛燋木緣",
    "T04n0200_003:0215c22": "佛在舍衛國祇樹給孤獨園。時彼城中，有",
    "T04n0200_003:0215c23": "一貧人，名曰拔提，為他守園，用自存活。每",
    "T04n0200_003:0216a01": "於一日，擔一燋木，入城欲賣。值城門中，",
    "T04n0200_003:0216a02": "見一化人，語貧人言：「汝今若能持此燋",
    "T04n0200_003:0216a03": "木，用與我者，我當施汝百味飲食。」時彼貧",
    "T04n0200_003:0216a04": "人，聞化人語，心懷歡喜，即便以木，授與化",
    "T04n0200_003:0216a05": "人。化人答曰：「汝今持木，隨我從來，共詣",
    "T04n0200_003:0216a06": "祇桓，當與汝食。」時彼貧人，即相隨逐到祇",
    "T04n0200_003:0216a07": "桓中，見佛世尊，三十二相、八十種好，光",
    "T04n0200_003:0216a08": "明普曜，如百千日，心懷歡喜，前禮佛足，即",
    "T04n0200_003:0216a09": "以燋木，奉施世尊。世尊受已，插著地中，",
    "T04n0200_003:0216a10": "佛以神力，令此燋木，須臾之間，枝條生長，",
    "T04n0200_003:0216a11": "花果茂盛，團圓可愛，如尼拘陀樹。世尊在",
    "T04n0200_003:0216a12": "下，結跏趺坐，為諸人天百千萬眾，演說妙",
    "T04n0200_003:0216a13": "法。貧人見已，心懷喜悅，即便以身五體投",
    "T04n0200_003:0216a14": "地，發大誓願：「以此施佛燋木功德，使",
    "T04n0200_003:0216a15": "我來世得成正覺，廣度眾生，如佛無異。」",
    "T04n0200_003:0216a16": "發是願已，佛即微笑，從其面門，出五",
    "T04n0200_003:0216a17": "色光，遶佛三匝，還從頂入。爾時阿難，而",
    "T04n0200_003:0216a18": "白佛言：「如來尊重，不妄有笑。以何因緣，",
    "T04n0200_003:0216a19": "今者微笑？唯願世尊！敷演解說。」佛告阿難：",
    "T04n0200_003:0216a20": "「汝今見是守園貧人施我燋木不？」阿難白",
    "T04n0200_003:0216a21": "言：「唯然已見。」「彼貧人者，以信敬心施我",
    "T04n0200_003:0216a22": "燋木善根功德，於未來世，經十三劫，不墮",
    "T04n0200_003:0216a23": "地獄、畜生、餓鬼，天上人中常受快樂，最後身",
    "T04n0200_003:0216a24": "得成辟支佛，號曰離垢，廣度眾生，不可",
    "T04n0200_003:0216a25": "限量，是故笑耳。」爾時諸比丘，聞佛所說，",
    "T04n0200_003:0216a26": "歡喜奉行。",
    "T04n0200_003:0216a27": "29 作樂供養成辟支佛緣（二九）作樂供養成辟支佛緣",
    "T04n0200_003:0216a28": "佛在舍衛國祇樹給孤獨園。時彼國中豪貴",
    "T04n0200_003:0216a29": "長者，各自莊嚴，著好服飾瓔珞環釧，齎",
    "T04n0200_003:0216b01": "持香花，作倡伎樂，皆共相將，欲出城外遊",
    "T04n0200_003:0216b02": "戲自樂。到城門中，值佛世尊將諸比丘，著",
    "T04n0200_003:0216b03": "衣持鉢入城乞食。時彼諸人，見佛如來，圓",
    "T04n0200_003:0216b04": "光晃昱，三十二相、八十種好，光明暉曜，",
    "T04n0200_003:0216b05": "如百千日，各懷歡喜，前禮佛足，作倡伎",
    "T04n0200_003:0216b06": "樂，供養佛僧，各以所捉種種雜花，而散",
    "T04n0200_003:0216b07": "佛上，於虛空中，變成花蓋。佛以神力，遍覆",
    "T04n0200_003:0216b08": "舍衛。時諸人等，見是變已，歎未曾有，即便",
    "T04n0200_003:0216b09": "以身各各五體投地，因發誓願：「以此作",
    "T04n0200_003:0216b10": "倡伎樂善根功德，使我來世得成正覺，廣",
    "T04n0200_003:0216b11": "度眾生，如佛無異。」發是願已，佛即微笑，",
    "T04n0200_003:0216b12": "從其面門，出五色光，遶佛三匝，還從頂",
    "T04n0200_003:0216b13": "入。爾時阿難，而白佛言：「如來尊重，不妄",
    "T04n0200_003:0216b14": "有笑。以何因緣，今者微笑？唯願世尊！敷演",
    "T04n0200_003:0216b15": "解說。」佛告阿難：「汝今見此諸人等不？」阿難",
    "T04n0200_003:0216b16": "白言：「唯然已見。」「此諸人等，以其作樂散花供",
    "T04n0200_003:0216b17": "養善根功德，於未來世，一百劫中，不墮",
    "T04n0200_003:0216b18": "地獄、畜生、餓鬼，天上人中常受快樂，最後",
    "T04n0200_003:0216b19": "身得成辟支佛，皆同一號，名曰妙聲，廣",
    "T04n0200_003:0216b20": "度眾生，不可限量，是故笑耳。」爾時諸比",
    "T04n0200_003:0216b21": "丘聞佛所說，歡喜奉行。",
    "T04n0200_003:0216b22": "30 劫賊惡奴緣（三〇）劫賊惡奴緣",
    "T04n0200_003:0216b23": "佛在舍衛國祇樹給孤獨園。時彼城中，有",
    "T04n0200_003:0216b24": "一愚人，名曰惡奴，心常好樂處處藏竄劫奪",
    "T04n0200_003:0216b25": "人物，用自存活。時有比丘，在於塚間，坐禪",
    "T04n0200_003:0216b26": "行道，食時欲至，著衣持鉢入城乞食。時有",
    "T04n0200_003:0216b27": "長者，見彼比丘威儀庠序，心生信敬，即入",
    "T04n0200_003:0216b28": "舍內，取一張㲲，施彼比丘。還詣塚間，值",
    "T04n0200_003:0216b29": "彼賊人，見是比丘持㲲來至，便從索取，比",
    "T04n0200_003:0216c01": "丘即與。明日更來，復從索氈，次復持與。於",
    "T04n0200_003:0216c02": "第三日，比丘乞食，來至房內，復從索鉢。時",
    "T04n0200_003:0216c03": "彼比丘作是念言：「唯此一鉢，當用乞食救濟",
    "T04n0200_003:0216c04": "性命，彼賊復索無有厭足，今當設計授",
    "T04n0200_003:0216c05": "三自歸，治彼賊人令使不來。」作是念已，",
    "T04n0200_003:0216c06": "即語賊言：「待我須臾，止息小停，當與汝",
    "T04n0200_003:0216c07": "鉢。」賊聞是語，即便坐待。比丘取繩，張施羂",
    "T04n0200_003:0216c08": "索，安置向內，語彼賊言：「我今疲極不能故",
    "T04n0200_003:0216c09": "起，汝自申手，內著向中，我授汝鉢。」賊聞是",
    "T04n0200_003:0216c10": "語，尋即申手內著向中，比丘挽索羂其手",
    "T04n0200_003:0216c11": "得，繫著床脚。比丘出外，捉杖考打，唱言：",
    "T04n0200_003:0216c12": "「一下當歸依佛。」痛不可言，良久乃穌。種",
    "T04n0200_003:0216c13": "種呵責，復更考打，「第二下者當歸依法。」倍",
    "T04n0200_003:0216c14": "復疼痛，垂欲命終，良久乃穌。轉更呵責，",
    "T04n0200_003:0216c15": "「第三下者當歸依僧。」賊作念言：「今者考",
    "T04n0200_003:0216c16": "我，徹於心骨，痛不可言，若不伏首，授我",
    "T04n0200_003:0216c17": "四歸，必定交死。」作是念已，即便引伏。比丘",
    "T04n0200_003:0216c18": "解放，走詣佛所，高聲唱言：「今者世尊，實大",
    "T04n0200_003:0216c19": "慈悲，勅諸比丘，授我三歸，脫不得死，若",
    "T04n0200_003:0216c20": "受四歸，必死無疑，無所歸仰。」爾時世",
    "T04n0200_003:0216c21": "尊，知彼賊人心以調伏，即為說法，心開意",
    "T04n0200_003:0216c22": "解，得須陀洹果，求索出家。佛即告言：「善來",
    "T04n0200_003:0216c23": "比丘！」鬚髮自落，法服著身，便成沙門，精懃",
    "T04n0200_003:0216c24": "修習，得阿羅漢果，三明六通，具八解脫，諸",
    "T04n0200_003:0216c25": "天世人，所見敬仰。爾時諸比丘聞佛所",
    "T04n0200_003:0216c26": "說，歡喜奉行。",
    "T04n0200_003:0216c27": "撰集百緣經卷第三"
}