{
    "T33n1717_017:0934b16": "法華玄義釋籤卷第十七",
    "T33n1717_017:0934b18": "天台沙門湛然述",
    "T33n1717_017:0934b19": "◎五約譬中二：初敘傍正意，次正明用譬。",
    "T33n1717_017:0934b20": "初言「兼明」等者，三獸二珠約開合為喻，黃",
    "T33n1717_017:0934b21": "石中金約破會為譬；雖此二意，正為顯",
    "T33n1717_017:0934b22": "體。次正明用譬中二：先正釋三譬，次「引此」",
    "T33n1717_017:0934b23": "下明用三譬意。初釋中文自為三，初借三",
    "T33n1717_017:0934b24": "獸中三：初正釋，次「如是」下示體，三「此約」下",
    "T33n1717_017:0934b25": "結示。初文又二：初三獸之譬本譬於通，通",
    "T33n1717_017:0934b26": "真諦中有空有中，取象不空為今經體。次",
    "T33n1717_017:0934b27": "從「到又二種」去亦約教道重簡，但中仍為",
    "T33n1717_017:0934b28": "小象，圓教不空方名大象。次「如是」下示於",
    "T33n1717_017:0934b29": "圓中異於通別，正顯今經不思議體。三從",
    "T33n1717_017:0934c01": "「此約」下結譬本意，本借三獸以譬通教，故",
    "T33n1717_017:0934c02": "重結云「約共真諦」，真諦既含一真二中，是",
    "T33n1717_017:0934c03": "故須簡偏真但中非今經體，此約圓別入",
    "T33n1717_017:0934c04": "通以簡經體，故知他人解釋尚不識小象",
    "T33n1717_017:0934c05": "不空，況能辨於大象不空？況能知於二中合",
    "T33n1717_017:0934c06": "在真諦中耶？但知大象一概大乘。次更借",
    "T33n1717_017:0934c07": "二珠譬者，又二：先正約二珠，次復獨約一",
    "T33n1717_017:0934c08": "如意珠譬。初文又二：初正釋，次結示經體。",
    "T33n1717_017:0934c09": "初云不能雨寶名為但空，能雨寶者名一",
    "T33n1717_017:0934c10": "切法空，空含二義是故須簡，空名不殊故",
    "T33n1717_017:0934c11": "云「相似」，但空唯空故云「但空」，此是通教偏真",
    "T33n1717_017:0934c12": "但空。對別教俗諦中空不具諸法，故云「但",
    "T33n1717_017:0934c13": "空不能雨寶」，亦空亦雨即是即中即假故也。",
    "T33n1717_017:0934c14": "但空非空教道權說，故以能雨正譬實中，",
    "T33n1717_017:0934c15": "此是圓教入別之說，別教有無共為俗諦，圓",
    "T33n1717_017:0934c16": "入即以兩中為真，是故真中。簡却但中非",
    "T33n1717_017:0934c17": "今經體，是故重喻如意摩尼，以辨得失。是",
    "T33n1717_017:0934c18": "則前三獸喻約別圓入通，故須於其能入之",
    "T33n1717_017:0934c19": "中簡却次第中也。約能所合說，故云空中",
    "T33n1717_017:0934c20": "合為真諦簡也。今亦如是，約所入邊即別",
    "T33n1717_017:0934c21": "教中道，但簡所入能入盡妙，正是經體。今",
    "T33n1717_017:0934c22": "亦能所合論，所入仍語俗者為辨異前，故",
    "T33n1717_017:0934c23": "云有無合為俗簡。次更約如意為譬，亦二，",
    "T33n1717_017:0934c24": "先釋，次結。釋中亦是如意名同，如二空名",
    "T33n1717_017:0934c25": "同，故云含中真諦簡也。與前二象大意不",
    "T33n1717_017:0934c26": "殊，今重顯耳。向借二喻，並約教道，故分二",
    "T33n1717_017:0934c27": "象及以二珠；此中約理，理本無二，由機緣",
    "T33n1717_017:0934c28": "取，致有真中。故知真中本同一實，故喻如",
    "T33n1717_017:0934c29": "意珠體不殊。此重約前別圓入通，真諦之中",
    "T33n1717_017:0935a01": "含二中者，人有得失，非理爾也。雖復重",
    "T33n1717_017:0935a02": "約如意為譬，同成第二珠譬義耳。第三譬",
    "T33n1717_017:0935a03": "者，教理共論，是故通約一切凡聖及以教法。",
    "T33n1717_017:0935a04": "於中為二：初約機異，次判同異。初機異又",
    "T33n1717_017:0935a05": "三：初譬，次合，三結示經體。此四人中第二",
    "T33n1717_017:0935a06": "含於兩教二乘及通菩薩，三藏菩薩亦同凡",
    "T33n1717_017:0935a07": "夫故也。次文中二：先判，次結意。言「與奪破",
    "T33n1717_017:0935a08": "會」者，金體不殊，故云「與」也。凡夫其實未得",
    "T33n1717_017:0935a09": "果理，與而言之，云理不二，是故云「與」。理雖",
    "T33n1717_017:0935a10": "不二，凡實未有果上之用，是故云「奪」。估客",
    "T33n1717_017:0935a11": "金匠，準此說之。所言「破」者，若廢權立實，丹",
    "T33n1717_017:0935a12": "尚異器，何況金石？若會權歸實，體既不",
    "T33n1717_017:0935a13": "殊，豈簡金石？凡夫亦然，準說可見。次明用",
    "T33n1717_017:0935a14": "譬意中又三：初正明三意，次「今明」下結成",
    "T33n1717_017:0935a15": "三法，三「如此」下結成一乘三軌。初文中三：",
    "T33n1717_017:0935a16": "初意云「約根性」等者，二乘淺、菩薩深，其利",
    "T33n1717_017:0935a17": "根者又得其中。次言「三情」者，亦約三人，三",
    "T33n1717_017:0935a18": "情各別，故初人從假入空但求出苦；次別",
    "T33n1717_017:0935a19": "人地前歷別；後人方能於別但中見一切法",
    "T33n1717_017:0935a20": "中，故云「後者廣大」。後喻三方便者，凡夫全",
    "T33n1717_017:0935a21": "無，置而不說。次結成三法中，問：前三譬中皆",
    "T33n1717_017:0935a22": "云今經體也，又復三義本為顯體，何得此",
    "T33n1717_017:0935a23": "中乃云三譬以對三法？答：義有傍正，正顯",
    "T33n1717_017:0935a24": "體已復順此三。若爾即是用所依體，體能成",
    "T33n1717_017:0935a25": "用，亦宗所顯體，體能成宗，故以三譬，復對",
    "T33n1717_017:0935a26": "三法。第三意中云「如此三譬即是三德」者，象",
    "T33n1717_017:0935a27": "譬法身以得底故，珠譬解脫以能雨故，",
    "T33n1717_017:0935a28": "仙譬般若住妙空故，此約別說故作此對。",
    "T33n1717_017:0935a29": "若一一譬各為三者，「得堅」譬法身，「以水」譬",
    "T33n1717_017:0935b01": "般若，「至岸」譬解脫；珠體譬法身，珠空譬般",
    "T33n1717_017:0935b02": "若，雨寶譬解脫；「脩治」譬般若，「金體」譬法身，",
    "T33n1717_017:0935b03": "「成仙」譬解脫。皆取法身以為經體，恐體",
    "T33n1717_017:0935b04": "濫故，故約三德簡出二德剋取法身，若",
    "T33n1717_017:0935b05": "據顯體，亦秖應是法身德耳。今言三德，意",
    "T33n1717_017:0935b06": "亦如前，思之可見。約悟簡者，所以須此",
    "T33n1717_017:0935b07": "悟簡者，如釋十妙自有從因至果自行",
    "T33n1717_017:0935b08": "化他，故不須論悟，尚一一文下皆須觀心，",
    "T33n1717_017:0935b09": "及至釋經亦立觀心一門，經是教法故也。",
    "T33n1717_017:0935b10": "今明體中須約悟者，體通凡鄙，其名猶通",
    "T33n1717_017:0935b11": "是故須簡。下文明用，用是果上之法，宗是因",
    "T33n1717_017:0935b12": "果，不悟無果，故並不須約悟簡也。是故約",
    "T33n1717_017:0935b13": "悟唯在此中。於中為二：初斥非，次顯是。",
    "T33n1717_017:0935b14": "初又二：初總斥，次「徒勞」下別明非相。又二：",
    "T33n1717_017:0935b15": "初別明非相，即四執不同，即是橫計常樂我",
    "T33n1717_017:0935b16": "淨，準《止觀》中意，亦是橫計四門差別，具如",
    "T33n1717_017:0935b17": "彼記。次「情闇」下重斥，先譬，次合，可知。次顯",
    "T33n1717_017:0935b18": "是中二：初明凡位未悟，次明聖位方悟。初",
    "T33n1717_017:0935b19": "文二：法、譬。初文是從觀行位初入六根淨，",
    "T33n1717_017:0935b20": "故云「明淨」等，苦到是五品之前修於五悔，開",
    "T33n1717_017:0935b21": "發之言且通說耳。以行五悔能感諸佛加",
    "T33n1717_017:0935b22": "被，令發五品乃至初住故也，觀心明淨入",
    "T33n1717_017:0935b23": "五品，信解虛隔是六根。喻中云「人木」等者，",
    "T33n1717_017:0935b24": "上句文略，應更云水中觀塵，下雙結云人",
    "T33n1717_017:0935b25": "木等不了。次「若能」下明聖位，從相似位入",
    "T33n1717_017:0935b26": "初住位，於中為四：初通明智斷，次「清淨」下",
    "T33n1717_017:0935b27": "明境智，三「論云」下引證，四「略而」下示經體。",
    "T33n1717_017:0935b28": "初又二：先法、次譬。初住之始分得經體，鏡水",
    "T33n1717_017:0935b29": "明淨譬無明滅，魚像自現譬法身顯。次文",
    "T33n1717_017:0935c01": "又三：先智，次境，三功能，即境智相應也。所",
    "T33n1717_017:0935c02": "顯之體由能契智，智由人也，故云「如是尊",
    "T33n1717_017:0935c03": "妙人，則能見般若」。次所見境中云「一指二",
    "T33n1717_017:0935c04": "指」等，如《止觀》第五記。三指分明，真經體也。三",
    "T33n1717_017:0935c05": "功能中二：先立，次釋，如文。三引證中二：初",
    "T33n1717_017:0935c06": "引論明所通之實，實即體也。次「如舍利」下",
    "T33n1717_017:0935c07": "明能見之人。又三：初引此經，正明見體，次",
    "T33n1717_017:0935c08": "引《涅槃》明得體行息。又二：初引，次釋。釋中",
    "T33n1717_017:0935c09": "約理教等三，且約一分，未為全息。三總指",
    "T33n1717_017:0935c10": "廣，乃至五妙五即，明無所作。四示經體中",
    "T33n1717_017:0935c11": "二：初正示體，次歷諸法。",
    "T33n1717_017:0935c12": "○三明一法異名中，文開四意，初出異名",
    "T33n1717_017:0935c13": "中為三：初來意，次列，三「無量」下破計。初如",
    "T33n1717_017:0935c14": "文。次列名中，始從妙有，終至寂滅，合十二",
    "T33n1717_017:0935c15": "名。所言「等」者，此十二名覽諸經論，今略列",
    "T33n1717_017:0935c16": "之，以例可知。初三是有門，次「畢竟」下三是",
    "T33n1717_017:0935c17": "空門，次「虛空」下三是空有門，次「非有非無」下",
    "T33n1717_017:0935c18": "三是非空非有門，為欲分對名義體故，每",
    "T33n1717_017:0935c19": "一門中且引三名以之為式。今文意者，此",
    "T33n1717_017:0935c20": "之四門，圓別教共若不簡之名體不分。圓",
    "T33n1717_017:0935c21": "人初心即觀四門，四門相攝體同名異正顯",
    "T33n1717_017:0935c22": "經體；別則遠期果地，仰信居初，先用方便",
    "T33n1717_017:0935c23": "一十二門，向後方觀此之四意，既存教道，",
    "T33n1717_017:0935c24": "諍訟易生，縱當門體與名義同，然與他門",
    "T33n1717_017:0935c25": "互相吞噉，故此學者非法毀人，良由不知",
    "T33n1717_017:0935c26": "體同名異，故云不識天主千名，而謂憍尸",
    "T33n1717_017:0935c27": "不是帝釋，故弘教者失旨於茲，將恐弘法利",
    "T33n1717_017:0935c28": "他之功不補非法毀人之失。三破計中二：",
    "T33n1717_017:0935c29": "初總破，次「小乘」下示偏計之失。又二：初斥",
    "T33n1717_017:0936a01": "大小兩乘各於其教法門互非，次「皆不」下以",
    "T33n1717_017:0936a02": "失佛法大意斥之。如天帝釋有千種名，",
    "T33n1717_017:0936a03": "此中即是千中之四，雖黨其門，所斥失大。",
    "T33n1717_017:0936a04": "「實相」下合譬，可知。次解釋中三：初去小乘八",
    "T33n1717_017:0936a05": "門不與大濫，故置不論。次例四句。三「初句",
    "T33n1717_017:0936a06": "者」下正解。解釋中二：先釋，次「前三句」下判前",
    "T33n1717_017:0936a07": "所列。前三屬別，後一屬圓。初文初句，先釋，",
    "T33n1717_017:0936a08": "次結。次判中二：先斥，次判中二：先略明諍",
    "T33n1717_017:0936a09": "由，次示諍相。初中云「最不融」者，初句俱",
    "T33n1717_017:0936a10": "同，但在當門尚是不融，今於當門三自不",
    "T33n1717_017:0936a11": "融，是故云「最」。言「不得意」者，通論謂地前乃",
    "T33n1717_017:0936a12": "至博地初心，別論若已入十住終不生諍。",
    "T33n1717_017:0936a13": "諍相中二：初略明諍相，次「何者」下釋諍意。",
    "T33n1717_017:0936a14": "初言「或小陵盜大奪」者，明此四門雖即大",
    "T33n1717_017:0936a15": "小名同體異，然有強弱致諍不同。釋諍意",
    "T33n1717_017:0936a16": "中二：初明半奪，次明俱奪。初文者，大小二",
    "T33n1717_017:0936a17": "門更互陵奪，是以小乘諍他大乘二四兩門，",
    "T33n1717_017:0936a18": "謂為己典，大乘奪小初三兩門，謂非小教，",
    "T33n1717_017:0936a19": "是故大小各互輸二而存於二。次從「若知」",
    "T33n1717_017:0936a20": "去大乘俱奪小乘四門，又二：初正明俱奪，",
    "T33n1717_017:0936a21": "次俱奪意。初文者，可由大乘知於空門為",
    "T33n1717_017:0936a22": "不但空，雙非以為第一義諦，則謂小乘都",
    "T33n1717_017:0936a23": "無能通，故四門俱奪。小既被奪，終不敢諍",
    "T33n1717_017:0936a24": "亦空亦有及以有門，而但苦諍第二第四，以",
    "T33n1717_017:0936a25": "並不知大小各四，是故生諍。次從「又大乘」",
    "T33n1717_017:0936a26": "去釋俱奪之意，又二：先釋，次譬。初釋中別教",
    "T33n1717_017:0936a27": "不融當教四門尚互相噬，況復小乘？故譬",
    "T33n1717_017:0936a28": "意云，若小奪大猶如野干而奪師子，寧不",
    "T33n1717_017:0936a29": "俱噉汝四門耶？二門先輸今又失二，野干",
    "T33n1717_017:0936b01": "不奪師子，師子尚欲噉之，今野干輒奪師",
    "T33n1717_017:0936b02": "子，師子豈不噉耶？故曰「寧當」。合譬可知。次",
    "T33n1717_017:0936b03": "從「三句」去，結前三句屬於教道，非今經",
    "T33n1717_017:0936b04": "體，唯第四句為經體也。名義雖異，四門體",
    "T33n1717_017:0936b05": "同，體既互融不諍名義，故第四屬圓。於中",
    "T33n1717_017:0936b06": "又二：初明諸名諸義並是實相之名，次「復次」",
    "T33n1717_017:0936b07": "下互為名體。初文又三：初略標門意，次「其相」",
    "T33n1717_017:0936b08": "下略釋門相，三「如是」下結歸經體。初如文。",
    "T33n1717_017:0936b09": "次文又二：初引經立體，次「實相之相」下列",
    "T33n1717_017:0936b10": "前十二名，並是實相異名，其名既異不妨名",
    "T33n1717_017:0936b11": "異而體是同，不可圓理不異而諸名盡同，",
    "T33n1717_017:0936b12": "將何以為四隨之巧？此中最後非有非無，準",
    "T33n1717_017:0936b13": "前理亦合有三名，文中但有中道及第",
    "T33n1717_017:0936b14": "一義，文闕微妙寂滅一句。此中諸名既盡",
    "T33n1717_017:0936b15": "以實相為體，名數多少於理未妨，故闕一",
    "T33n1717_017:0936b16": "無妨。次互為名體中四：初略示互立；次「妙",
    "T33n1717_017:0936b17": "有不可」下略示互立之相，且以妙有當體為",
    "T33n1717_017:0936b18": "式他皆仿之；三「隨以」下例結；四「大經」下引",
    "T33n1717_017:0936b19": "證。又二：初正引證，次「若得」下結引證意。初文",
    "T33n1717_017:0936b20": "又二：先證諸名並是解脫之別名，次明諸名",
    "T33n1717_017:0936b21": "並是涅槃之異稱，涅槃亦然，故云「即一相」也。",
    "T33n1717_017:0936b22": "三譬顯中二：先釋，次「譬顯」下判同異。初正釋",
    "T33n1717_017:0936b23": "中，前之三句尋之可知。第四句中三：初舉",
    "T33n1717_017:0936b24": "事，次引證，三「工遍」下以所引事而示圓相。",
    "T33n1717_017:0936b25": "初引事中二：初引事，次結同。初云「譬如一",
    "T33n1717_017:0936b26": "人遭亂家禍，如張儀范蠡之類」者，歷多官",
    "T33n1717_017:0936b27": "職如用異，身備眾位如名異，換姓變名",
    "T33n1717_017:0936b28": "如名異，歷職備位如用異。「張儀」者，《史記．世",
    "T33n1717_017:0936b29": "家》云：「本魏人也。嘗與蘇秦事於鬼谷，而秦",
    "T33n1717_017:0936c01": "先達已相於趙。儀往見之。秦欲擊而誡之，",
    "T33n1717_017:0936c02": "乃坐之堂下，以僕妾之食而飯之。儀乃謝",
    "T33n1717_017:0936c03": "而去之。秦乃使舍人以車馬幣帛而陰",
    "T33n1717_017:0936c04": "奉之。儀遂入秦，惠王見之以客卿，於是",
    "T33n1717_017:0936c05": "檄楚說秦，相秦四歲而免。乃相魏以說哀",
    "T33n1717_017:0936c06": "王，哀王背縱復歸相秦。秦欲伐楚，復入",
    "T33n1717_017:0936c07": "楚而說懷王。及聞蘇秦死，又說於楚，令楚",
    "T33n1717_017:0936c08": "和秦，復入說韓，令歸事秦。於是惠王封",
    "T33n1717_017:0936c09": "其五邑，號武信君。又說齊趙及燕昭王，並",
    "T33n1717_017:0936c10": "令事秦，諸王咸許而歸報秦。會惠王卒，武",
    "T33n1717_017:0936c11": "王為太子時不悅之，而儀懼誅請說於魏，",
    "T33n1717_017:0936c12": "遂又相魏一歲而卒。」「范蠡」者，〈列傳〉云：「本南陽",
    "T33n1717_017:0936c13": "人，事越王勾踐，苦身勠力，深謀二十餘年，",
    "T33n1717_017:0936c14": "滅吳報恥，以尊周室。勾踐已霸，稱為大將",
    "T33n1717_017:0936c15": "軍，自以為大名之下難立，置書辭勾踐而",
    "T33n1717_017:0936c16": "請誅。王不然之。乃與徒屬浮舟於海，於",
    "T33n1717_017:0936c17": "是勾踐表會稽山為其俸邑。乃出於齊，變",
    "T33n1717_017:0936c18": "名鴟夷子，勠力治生，數至千萬。齊人聞其",
    "T33n1717_017:0936c19": "賢，請而為相。後喟然歎曰：居家則致千金，",
    "T33n1717_017:0936c20": "宦至卿相，此布衣之極矣。久居尊名而不",
    "T33n1717_017:0936c21": "祥也。乃歸相印，散財帛間行止於陶，自",
    "T33n1717_017:0936c22": "謂朱公，居無何間，又致財巨萬。」彼二人者，",
    "T33n1717_017:0936c23": "名用雖殊而其體是一。「儒林」等文官名，「雄渠」",
    "T33n1717_017:0936c24": "等武官名。次「隨處」下結同。次引證，如文。三示",
    "T33n1717_017:0936c25": "相中二：初「工遍」下總示，次從「是不可壞人」",
    "T33n1717_017:0936c26": "去歷十二名，此中從初至頂蓋人，合有",
    "T33n1717_017:0936c27": "十二名，譬體同名異；文但有十一，恐欠人",
    "T33n1717_017:0936c28": "字，應云中庶人，信直人。初三名，譬有門中",
    "T33n1717_017:0936c29": "三。次三名，譬空門中三。次三名，譬空有門",
    "T33n1717_017:0937a01": "中三。次三名，譬非空非有門中三名。義理",
    "T33n1717_017:0937a02": "甚便，意甚分明。故圓教四門雖即名等，亦",
    "T33n1717_017:0937a03": "有十二而體不別，故圓義易融。次判同異，",
    "T33n1717_017:0937a04": "如文。四約四隨中二：初問起，次答。答中五：",
    "T33n1717_017:0937a05": "初總出四隨，明如來赴機之法；次「例如」下引",
    "T33n1717_017:0937a06": "例示失；三「如來」下正明佛赴機異名之相；",
    "T33n1717_017:0937a07": "四「故求那」下引證；五「故四隨」下結意。初如文。",
    "T33n1717_017:0937a08": "次例中三：初通舉異執之相，次「既不」下示",
    "T33n1717_017:0937a09": "失四悉之相，三「各於」下結失成得，雖現在",
    "T33n1717_017:0937a10": "無益得為後世聞法之緣。初如文。次文",
    "T33n1717_017:0937a11": "者，「既不欲聞」去失四隨益物意也。初是無",
    "T33n1717_017:0937a12": "樂欲，次無心信受是無為人，次不滅煩",
    "T33n1717_017:0937a13": "惱是無對治，次不發道心是無第一義。三",
    "T33n1717_017:0937a14": "結失成得如文。三正明如來赴機之相中",
    "T33n1717_017:0937a15": "三：先總舉說法之相，次「為有」下別明四門四",
    "T33n1717_017:0937a16": "悉之相，三「隨此」下結意。初如文。次文四門",
    "T33n1717_017:0937a17": "不同，初從「為有根性」去有門，明如來逗機",
    "T33n1717_017:0937a18": "得四悉益，初是樂欲益，次信戒忍進是為人",
    "T33n1717_017:0937a19": "益，次蕩除空見是對治益，次即能去是第一",
    "T33n1717_017:0937a20": "義益；有門既爾，餘三可知。",
    "T33n1717_017:0937a21": "○第四明入實相門中為二：初明來意，次",
    "T33n1717_017:0937a22": "正開章解釋。初文二：初正明來意，次「下文」下",
    "T33n1717_017:0937a23": "引證。又三：初正教門。次「佛子」下明行門",
    "T33n1717_017:0937a24": "功能，教能通行、使行入理，故云「成佛」。此中",
    "T33n1717_017:0937a25": "具明十六皆為實門，文中雖無開廢等文，",
    "T33n1717_017:0937a26": "意在第九卷，故此不論。三結名。次釋中二：",
    "T33n1717_017:0937a27": "列、釋。初明門相中乃至歷四教，教教之中",
    "T33n1717_017:0937a28": "皆初先明用門之意及引教證，是故不同",
    "T33n1717_017:0937a29": "《止觀》中文，《止觀》但為令知諸教四門皆破",
    "T33n1717_017:0937b01": "見思，此為並堪入於實相。於中為二：初總",
    "T33n1717_017:0937b02": "釋，次歷教別釋。初文五：初釋門名，謂能通",
    "T33n1717_017:0937b03": "也。次「大論」下總示四相，三「又云」下明功能，",
    "T33n1717_017:0937b04": "四「又云般若波羅蜜」下明門中得失，五「若以」",
    "T33n1717_017:0937b05": "下辨教行不同。初二如文。三功能中二：",
    "T33n1717_017:0937b06": "初明能攝根性功能，次「又云」下有能通至",
    "T33n1717_017:0937b07": "實相功能。既云入般若門，般若即是所入之",
    "T33n1717_017:0937b08": "理，理謂實相般若，亦得是種智般若。四得失",
    "T33n1717_017:0937b09": "者，此並通論四教四門悉有得失故也。五",
    "T33n1717_017:0937b10": "教行者，行秖是觀，於中又二：初通立教行",
    "T33n1717_017:0937b11": "二門，次「藉教」下明根性悟入不同。又五：初",
    "T33n1717_017:0937b12": "明一向根性，次「若聞」下明迴轉根性，三「聞教」",
    "T33n1717_017:0937b13": "下相資根性，四「教觀合」下明門數，五「經云」下",
    "T33n1717_017:0937b14": "明門意。次正釋中四四十六相別不同，初三",
    "T33n1717_017:0937b15": "藏四門中二：標、釋。釋中四別。初有門為二：",
    "T33n1717_017:0937b16": "先明門中四諦，次「此是」下明申門之論。初",
    "T33n1717_017:0937b17": "文又二：先苦集，次滅道。初文又二：初破邪，",
    "T33n1717_017:0937b18": "次「乃是」下立正。又二：初略舉煩惱及業，次",
    "T33n1717_017:0937b19": "「煩惱」下明三道結成有門。苦道即苦諦，餘",
    "T33n1717_017:0937b20": "二即集。次「一切有」下明道滅。又二：先道，次",
    "T33n1717_017:0937b21": "滅。初道諦又三：初明門觀，次「能發」下明門",
    "T33n1717_017:0937b22": "中功能，三「此則」下結門。次「子果」下滅諦。又",
    "T33n1717_017:0937b23": "三：初正明滅，次引證，三「此則」下結門。引證",
    "T33n1717_017:0937b24": "中以真實證有。次空門中三：先正明四諦，",
    "T33n1717_017:0937b25": "次「故須菩提」下引證，三「恐」下明申門之論。初",
    "T33n1717_017:0937b26": "文又二：先四諦，次「發真」下功能。初又二：先苦",
    "T33n1717_017:0937b27": "集，次「三假」下道滅。此門不言破邪者，破邪",
    "T33n1717_017:0937b28": "之用事在有門，無明與老死略標二諦，三",
    "T33n1717_017:0937b29": "假是道諦之觀，入空是滅諦大意。次功能中",
    "T33n1717_017:0937c01": "二：先明功能，次「因空」下結門。次引證中二：",
    "T33n1717_017:0937c02": "先正引，次「因空」下結門。亦空亦有門，略云",
    "T33n1717_017:0937c03": "正因緣，即是略舉四諦之相。於中為四：先",
    "T33n1717_017:0937c04": "略明四諦；次略結門，諦相不殊故略而不",
    "T33n1717_017:0937c05": "辨；三「若稟」下明門功能，能有所通第一義",
    "T33n1717_017:0937c06": "也；四「此是」下門中通門之論。次第四門中分",
    "T33n1717_017:0937c07": "文不殊三門，加斥第四門中異解，有人云",
    "T33n1717_017:0937c08": "已去是也。次通教四門中二：初總，次別。初",
    "T33n1717_017:0937c09": "又二：初明衍門所通長遠，次「今」下與三藏",
    "T33n1717_017:0937c10": "辨異。又二：初體析不同，次「三藏」下明觀生",
    "T33n1717_017:0937c11": "法二空不同。又二：初正明二空不同，次",
    "T33n1717_017:0937c12": "「有人云」下破古釋疑。初文中云「生法二空」",
    "T33n1717_017:0937c13": "者，見惑若破得須陀洹名得生空，後進斷",
    "T33n1717_017:0937c14": "思方得法空。次文三，先破古，次「大品」下釋，",
    "T33n1717_017:0937c15": "三引論重立門。又三：初略總立，次「論云」下正",
    "T33n1717_017:0937c16": "引論立，三「佛於」下明四門通意。次別釋中",
    "T33n1717_017:0937c17": "四：先釋，次結，三「若三乘」下明根性不同，四",
    "T33n1717_017:0937c18": "「故青目」下引證。初文自四。初有門者為二：",
    "T33n1717_017:0937c19": "初正釋，次「如鏡像」下結門。初中略舉三諦，",
    "T33n1717_017:0937c20": "略無道諦，故云「乃至」也。初業是集，若果是",
    "T33n1717_017:0937c21": "苦，涅槃是滅，知法幻是道，法還屬於因果",
    "T33n1717_017:0937c22": "二義。次空門中二：先釋，次「如鏡」下結門。大意",
    "T33n1717_017:0937c23": "如前，此中文略。三四二門，例前可見。別教",
    "T33n1717_017:0937c24": "門中為五：初總依教建立，次「所言」下釋名",
    "T33n1717_017:0937c25": "立相辨異，三「此意」下別依教立門，四判功",
    "T33n1717_017:0937c26": "能，五判圓別。初文又二：初依《中論》第三句，",
    "T33n1717_017:0937c27": "次「而辨」下明亦用《大論》一切實等四句，故初",
    "T33n1717_017:0937c28": "文所引今且從別通於四教。言「七別」者，",
    "T33n1717_017:0937c29": "準四教本，應有八別，謂教、理、智、斷、行、位、因、",
    "T33n1717_017:0938a01": "果，今不取教者，謂一教之下有此七故，故",
    "T33n1717_017:0938a02": "不論教。別依教立門中二：初總明門相，",
    "T33n1717_017:0938a03": "次別釋。初明當教四門多依《大經》。別釋中",
    "T33n1717_017:0938a04": "四：初從「文云」下有門中言「乳中酪性」者，《大",
    "T33n1717_017:0938a05": "經》出處非一，今應約乳略出相狀，從緣",
    "T33n1717_017:0938a06": "故有，無性故無，兩存即第三，雙非即第四，細",
    "T33n1717_017:0938a07": "對佛性由緣脩顯以合乳譬，對於四門其",
    "T33n1717_017:0938a08": "意則顯。石中有金，具如《止觀》第六記。《佛藏》十",
    "T33n1717_017:0938a09": "喻為有，力士額珠如《止觀》第三記。此別四門",
    "T33n1717_017:0938a10": "亦約略示相不暇委悉，若委論者，應如三",
    "T33n1717_017:0938a11": "藏有門中，具明諦相引證及得益之人功能",
    "T33n1717_017:0938a12": "辨異等。次圓教四門指在第九卷論之。次",
    "T33n1717_017:0938a13": "示入門觀者，亦有一十六門入觀不同，文",
    "T33n1717_017:0938a14": "自為二：處論所通，觀論能入。初文又二：先",
    "T33n1717_017:0938a15": "釋，次料簡。初文二：初略立所通偏圓二理，",
    "T33n1717_017:0938a16": "次「何故」下以理問門。問中雖但舉一偏真",
    "T33n1717_017:0938a17": "為問意，則通於圓真，故後釋圓真，不復更",
    "T33n1717_017:0938a18": "問，但直列而已。次「三藏」下釋，先釋所通偏真",
    "T33n1717_017:0938a19": "八門，中二：先法，次譬。次「別教」下釋所通圓",
    "T33n1717_017:0938a20": "真亦有八門者，意亦同前。次料簡中先問意",
    "T33n1717_017:0938a21": "者，衍應通圓，門但應八，何故十二？答中有",
    "T33n1717_017:0938a22": "譬有合，如文。二示入門觀者，具足應如",
    "T33n1717_017:0938a23": "《止觀》第五至第七末，《止觀》但明圓教空門，餘",
    "T33n1717_017:0938a24": "之三門略而不說。乃至三教一十二門，門門",
    "T33n1717_017:0938a25": "並應明其相狀，但此中文意在教相，故觀",
    "T33n1717_017:0938a26": "法存略。於中初三藏四門，初有門中二：先",
    "T33n1717_017:0938a27": "立信法兩行，次於法行即立觀法。於中又",
    "T33n1717_017:0938a28": "三：初列；次稱歎以斥舊；三正釋，為三：初正",
    "T33n1717_017:0938a29": "釋十觀，次重指本論，三「五百」下破計。正釋",
    "T33n1717_017:0938b01": "中十。初明正境中五：初略立，次「若謂」下簡",
    "T33n1717_017:0938b02": "邪濫，三「故大論」下正出正境之相，四「如阿毘",
    "T33n1717_017:0938b03": "曇」下指論，五「是名」下結顯正辨異。初如文。",
    "T33n1717_017:0938b04": "次文二：先明邪，次明濫。初又二：先列邪境，",
    "T33n1717_017:0938b05": "次總非。初又二：初邪因，次無因。次明濫中",
    "T33n1717_017:0938b06": "二：初略斥，次「何者」下釋濫意。又二：先正釋，",
    "T33n1717_017:0938b07": "次斥結。次明發心中三：初重明境，次「欲休」",
    "T33n1717_017:0938b08": "下明能發心，三「其心」下簡邪。此中所以不",
    "T33n1717_017:0938b09": "辨菩薩心而獨語二乘心者，以二乘偏於",
    "T33n1717_017:0938b10": "一門，從門義便故耳，非無菩薩；但菩薩四",
    "T33n1717_017:0938b11": "門遍學，觀同二乘，復未斷惑，故不論之。一",
    "T33n1717_017:0938b12": "門既爾，餘門準知。次明安心中六：初總明",
    "T33n1717_017:0938b13": "不安，次「為脩」下略明治法，三「又定」下依德立",
    "T33n1717_017:0938b14": "名，四「行者」下正明用治，五「是名」下結功能，",
    "T33n1717_017:0938b15": "六「不同」下簡斥邪偽。初二如文。三依德立",
    "T33n1717_017:0938b16": "名中四：初略出法名人，次舉世賢為例，",
    "T33n1717_017:0938b17": "三「若多」下非賢，四「賢名」下結得名。四正明",
    "T33n1717_017:0938b18": "用治中二：先重總舉，次「云何」下別明，文自",
    "T33n1717_017:0938b19": "為五。四明破法遍又五：初立二根性；次「佛",
    "T33n1717_017:0938b20": "初」下引佛化儀，明觀功能；三「今阿」下救彼",
    "T33n1717_017:0938b21": "論師誤被他破；四「故五百」下引人證正；五",
    "T33n1717_017:0938b22": "「當知」下結正斥邪。初文二：初正立，次「破見」",
    "T33n1717_017:0938b23": "下指教可憑。初文即慧俱二種初心不同之",
    "T33n1717_017:0938b24": "相也。次正指教。次引佛化儀中言「六十二",
    "T33n1717_017:0938b25": "見」，如《止觀》第二第五記。「世間」即是國土及五",
    "T33n1717_017:0938b26": "陰也。「神」即神我，計此神我與陰即離等。四",
    "T33n1717_017:0938b27": "引人中云「五百語達兜」者，調達從於五百",
    "T33n1717_017:0938b28": "學通皆悉不教，但云「但脩無常，可以得通",
    "T33n1717_017:0938b29": "可以得道。」後時有一比丘名曰脩陀，不",
    "T33n1717_017:0938c01": "知因通而起逆罪，依世間禪教其通法，",
    "T33n1717_017:0938c02": "六群雖復麁獷，凡所說法不違聖旨，乃至",
    "T33n1717_017:0938c03": "不違佛之所制。識通塞中四：初略示通塞",
    "T33n1717_017:0938c04": "意，次「若有見」下示通塞法，三「若不」下斥失以",
    "T33n1717_017:0938c05": "示通塞之觀，四「如是」下結正辨非。初如文。",
    "T33n1717_017:0938c06": "次文中言「八十八使」者，具如《止觀》第五記。",
    "T33n1717_017:0938c07": "餘並如文。次道品中七：初略明須道品意，",
    "T33n1717_017:0938c08": "次正明道品，三「今非」下簡示，四「若一」下略例，",
    "T33n1717_017:0938c09": "五示教門，六「此三十七」下明道品後三空門，",
    "T33n1717_017:0938c10": "七「故佛」下辨正簡邪。對治中三：初明須助",
    "T33n1717_017:0938c11": "道意，次「論云」下示對治相，三「如是」等下顯",
    "T33n1717_017:0938c12": "正辨非。次位中三：初明須次位意，次「今明」",
    "T33n1717_017:0938c13": "下略辨位及功能，三「不同」下辨非。安忍中",
    "T33n1717_017:0938c14": "四：初正明轉外凡入內凡，次引證，三「又若」",
    "T33n1717_017:0938c15": "下明須意，四「不同」下辨非。無法愛中三：初",
    "T33n1717_017:0938c16": "明須無法愛意，次「是則」下正明觀法，三「若",
    "T33n1717_017:0938c17": "利」下判至第十之人。通教中十：初是境，「三",
    "T33n1717_017:0938c18": "人」下發心，次破古，餘如文。次別十法有四",
    "T33n1717_017:0938c19": "門，於中初有門十中，初境中二：初辨非顯",
    "T33n1717_017:0938c20": "正，次結功能等。次發心中四：初明所緣境，",
    "T33n1717_017:0938c21": "次「菩薩」下明發心，三「思益」下引證誓相，四「如",
    "T33n1717_017:0938c22": "是」下結。初文中言「金藏草穢」，如前所引貧",
    "T33n1717_017:0938c23": "女金藏大小不知。「思益三十二大悲」者，《思益》",
    "T33n1717_017:0938c24": "第二「佛告思益梵天：能知如來五力說法，",
    "T33n1717_017:0938c25": "是菩薩能作佛事，一說，二隨宜，三方便，四",
    "T33n1717_017:0938c26": "法門，五大悲。」前四如經，大悲者有三十二",
    "T33n1717_017:0938c27": "救護眾生，一一大悲皆為眾生不知不解而",
    "T33n1717_017:0938c28": "起大悲，如云諸法無我眾生不解而起大",
    "T33n1717_017:0938c29": "悲，無眾生，無壽命，無人，無所有，無住，無",
    "T33n1717_017:0939a01": "歸等。次通塞中三：初總標，次「菩薩」下明通",
    "T33n1717_017:0939a02": "塞法，三「於苦集」下明通塞觀。次道品中三：初",
    "T33n1717_017:0939a03": "總標，次「破倒」下正明道品，三「離十相」下明三",
    "T33n1717_017:0939a04": "脫。十相者，《大經》二十三云：「色香味觸、生住異",
    "T33n1717_017:0939a05": "滅、男相女相」，《俱舍》文同。《大般涅槃》離此十",
    "T33n1717_017:0939a06": "相，所離同小，約能觀所證以簡偏圓。對治",
    "T33n1717_017:0939a07": "中三：初總標，次「所謂」下正明治相，三「常樂」下",
    "T33n1717_017:0939a08": "明開三脫。「若修諸法等」者，此別教修治助",
    "T33n1717_017:0939a09": "開實相，實相既在初地已上，治法並在十向",
    "T33n1717_017:0939a10": "已前。此引《大經》列優婆塞眾云「無垢稱王",
    "T33n1717_017:0939a11": "優婆塞等，常樂觀察如是諸對治門」。章安解",
    "T33n1717_017:0939a12": "云：味俗為苦，沈空為樂，沈空為苦，分別為",
    "T33n1717_017:0939a13": "樂，常我淨等亦復如是。乃簡云，恒與常",
    "T33n1717_017:0939a14": "云何異？不從因緣為常，始終不異為恒。",
    "T33n1717_017:0939a15": "餘文不釋，準例應知。釋名辨異雖爾，釋義",
    "T33n1717_017:0939a16": "應從一例，皆以空假相對而釋，真理為安，",
    "T33n1717_017:0939a17": "果為增上。次位中二：初正明，次功能。安忍中",
    "T33n1717_017:0939a18": "二：初正安忍，次「以忍」下功能。法愛中四：初正",
    "T33n1717_017:0939a19": "明離愛，次「生名」下明離意，三「破無明」下功",
    "T33n1717_017:0939a20": "能，四「是為」下結，餘門準知。◎",
    "T33n1717_017:0939a21": "◎次明圓教入門觀者，文自二，初文簡中",
    "T33n1717_017:0939a22": "二：先敘簡意，次正簡。初文又二：初明簡意，",
    "T33n1717_017:0939a23": "次「上兩門」下簡上藏通門理全別不須對",
    "T33n1717_017:0939a24": "簡，別門理同故須簡却。初文又二：初通對",
    "T33n1717_017:0939a25": "三門以顯圓妙，次引文證圓。初言「示人無",
    "T33n1717_017:0939a26": "諍」者，如《止觀》第六記。故般若中以通教等能",
    "T33n1717_017:0939a27": "通之門為無諍法，今以義推通教即是界內",
    "T33n1717_017:0939a28": "無諍，圓門即是內外無諍，故云「三藏滅於實",
    "T33n1717_017:0939a29": "色」。別教次第滅於法性之色，法性之色實不",
    "T33n1717_017:0939b01": "可滅，初緣法性先滅分段，次滅變易入",
    "T33n1717_017:0939b02": "地方乃見於法性，故今義云「次第滅於法",
    "T33n1717_017:0939b03": "性色」耳。總而言之，前三未融通名為諍，至",
    "T33n1717_017:0939b04": "圓方名無諍法也。次正對別教簡中二：初",
    "T33n1717_017:0939b05": "略明簡意，次正簡。又二：先列十門，次釋。然",
    "T33n1717_017:0939b06": "此十意，前之七意皆有三段：先正釋，次判",
    "T33n1717_017:0939b07": "圓別，三從「復次」下判諸經文。前後約位",
    "T33n1717_017:0939b08": "以判圓別，唯第一文加於破會一復次也。",
    "T33n1717_017:0939b09": "第八意約諸經文序正流通，及正說中諸會",
    "T33n1717_017:0939b10": "所說，觀初中後而辨圓別，以判前七及以",
    "T33n1717_017:0939b11": "後二。第九第十略無復次，直觀經文問答",
    "T33n1717_017:0939b12": "舉譬，以顯圓別，以判前八，故云「融即」乃至",
    "T33n1717_017:0939b13": "「譬喻」。若其直明圓別之相，恐人不曉經文",
    "T33n1717_017:0939b14": "前後明位不同，或文相雖融，位在向後定",
    "T33n1717_017:0939b15": "屬別義，或文雖次第，位在住前定屬圓義，",
    "T33n1717_017:0939b16": "即不即三等，乃至能詮教之初後，意亦可",
    "T33n1717_017:0939b17": "知。釋中二：先總明釋意，為令識於別圓八",
    "T33n1717_017:0939b18": "門二四不同故也；次正釋。於中又三：初正",
    "T33n1717_017:0939b19": "釋十門，次約五味分別，三「今經」下辨今經",
    "T33n1717_017:0939b20": "文十相及四門相不同。初文又二：先正釋十",
    "T33n1717_017:0939b21": "門，次「今以」下結示。初文自為十釋。初門中",
    "T33n1717_017:0939b22": "三：初正約融不融以辨兩教，次「復次」下更",
    "T33n1717_017:0939b23": "寄破會辨融不融，三「復次經文前後」下明",
    "T33n1717_017:0939b24": "融不融。初文二：先舉別教，次明圓教。初別",
    "T33n1717_017:0939b25": "教中二：初明執門生過，次從「然別門」下釋",
    "T33n1717_017:0939b26": "疑。初文二：初明彼論生過，次「今時」下明此",
    "T33n1717_017:0939b27": "方學者生過。初文又二：初明執門，次「四門」",
    "T33n1717_017:0939b28": "下明生過。又二：初明過體不同，次「周璞」下",
    "T33n1717_017:0939b29": "舉譬。初又二：初正明過相，由不得意豈",
    "T33n1717_017:0939c01": "關法體；次「前三藏」下簡，前云「殆濫冥初生",
    "T33n1717_017:0939c02": "覺」者，如《止觀》第七記。「殆」者危也，亦幾也，巨",
    "T33n1717_017:0939c03": "希反。上人均下名「濫」，下人行上名「僣」。次簡",
    "T33n1717_017:0939c04": "中為展轉相形，故須出彼。於中又二：初",
    "T33n1717_017:0939c05": "簡，次「妙有」下結勸。初文者，然破冥初，功在",
    "T33n1717_017:0939c06": "三藏有門而已。別門與彼永異，故不可得",
    "T33n1717_017:0939c07": "等也。次譬中云「周璞鄭璞」，如《止觀》第十記。",
    "T33n1717_017:0939c08": "周都東京，鄭都鄭州。次明此方生過者，偷",
    "T33n1717_017:0939c09": "此藏理種子之名，以助自然之計，以地人",
    "T33n1717_017:0939c10": "釋地義偷安莊老，如《止觀》第五記。「混淆」者，",
    "T33n1717_017:0939c11": "子書云：濁水也。涇濁、渭清。次明圓教又三：",
    "T33n1717_017:0939c12": "初略明門融，次「有無」下明立門意，三「而此」",
    "T33n1717_017:0939c13": "下正明融相。次約破會中二：標，釋。釋中二：",
    "T33n1717_017:0939c14": "先別，次圓。初別中二：先約破，次約會。初文",
    "T33n1717_017:0939c15": "者，法華已前諸教中如諸部方等般若等，",
    "T33n1717_017:0939c16": "無處不破諸外道，而存二乘及三教菩薩。",
    "T33n1717_017:0939c17": "次「雖會而不圓」者，如文引《淨名》、《般若》可見。",
    "T33n1717_017:0939c18": "次圓門中二：先破，次會。初破中三：初破別，",
    "T33n1717_017:0939c19": "次以二乘凡夫況，三結歸。初文中云「自此",
    "T33n1717_017:0939c20": "之前我等皆名邪見人」者，《大經》第七「迦葉",
    "T33n1717_017:0939c21": "聞常乃自述云：自此未聞常住之前，我等",
    "T33n1717_017:0939c22": "皆名邪見人也。」當知偏教皆名為邪。次圓",
    "T33n1717_017:0939c23": "會中三：初會凡夫，以二乘菩薩況；次「汝等」",
    "T33n1717_017:0939c24": "下會析法二乘，以通別三乘況；三「汝是」下",
    "T33n1717_017:0939c25": "總結會一切人法。初文云「龍畜等皆授記」",
    "T33n1717_017:0939c26": "者，如舍利弗領解中天龍八部皆自領解",
    "T33n1717_017:0939c27": "云：「大智舍利弗，今得受尊記，我等亦如是，",
    "T33n1717_017:0939c28": "必當得作佛。」三約經文中二：先明別，次明",
    "T33n1717_017:0939c29": "圓，若識此意，不以融不融言能顯圓別，復",
    "T33n1717_017:0940a01": "須更約經文前後寄行位判方能顯之。但",
    "T33n1717_017:0940a02": "地向相對明融不融，此定屬別；若住信相對，",
    "T33n1717_017:0940a03": "此定屬圓。由經中赴機便宜說位不定，",
    "T33n1717_017:0940a04": "前後但約位判自了別圓，此一門意不專",
    "T33n1717_017:0940a05": "在於此，遍下諸門。下文但言「或前或後」，皆",
    "T33n1717_017:0940a06": "是此第三門意；但言「遍不遍」等，即第二門意。",
    "T33n1717_017:0940a07": "下去闕此第二門，二三兩門俱有圓別二意，",
    "T33n1717_017:0940a08": "準初融不融門，可知。下去準知。皆別門云",
    "T33n1717_017:0940a09": "「說」、圓門云「證」，或時略證但注「云云」。即不即",
    "T33n1717_017:0940a10": "法中從「復次」去亦有三意：初即不即，次遍",
    "T33n1717_017:0940a11": "不遍，三約經文前後。約五住文猶屬第二，",
    "T33n1717_017:0940a12": "最後復次方屬後意。初門中二：先別、次圓。初",
    "T33n1717_017:0940a13": "別中四門不即、三諦不即，或一即二即或三",
    "T33n1717_017:0940a14": "即而復不融，三法相即乃名為遍；於一念",
    "T33n1717_017:0940a15": "中圓破五住名之為遍，次第破者名為不",
    "T33n1717_017:0940a16": "遍。佛智非佛智分文同前，次第不次第中分",
    "T33n1717_017:0940a17": "文亦同，但第三意初闕「復次」字耳。五斷不",
    "T33n1717_017:0940a18": "斷中二：先通敘斷不斷意，次正分別斷即是",
    "T33n1717_017:0940a19": "別、不斷即圓。文句同前第三意，亦少「復次」之",
    "T33n1717_017:0940a20": "言，下去皆爾。七果縱不果縱中，別引地人，圓",
    "T33n1717_017:0940a21": "引華嚴等者，意亦可知。三德縱橫，如《止觀》",
    "T33n1717_017:0940a22": "第三中。第八約詮者，更重判於前七後二，",
    "T33n1717_017:0940a23": "皆有門前序、中門相及以門中正說之相以",
    "T33n1717_017:0940a24": "辨別圓，故云「不融不即」乃至「譬喻」。次約五",
    "T33n1717_017:0940a25": "味中文略，但言乳教兩種四門，應判云一",
    "T33n1717_017:0940a26": "種融一種不融，乃至問答等，有兩種十意",
    "T33n1717_017:0940a27": "不同，不可具列但言門耳。三約今經十中",
    "T33n1717_017:0940a28": "為二：先釋十相四門，次結意。初釋又二：初",
    "T33n1717_017:0940a29": "十相，次四門。初文二：標、釋。以著衣等為行",
    "T33n1717_017:0940b01": "者，以依寂忍等三而弘此經，即是行也。以",
    "T33n1717_017:0940b02": "五百由旬即不斷斷者，即以佛智對於煩",
    "T33n1717_017:0940b03": "惱及生死處所故也。況初心一步已涉長途，",
    "T33n1717_017:0940b04": "二乘被開先進三百，按位進入皆有入住，",
    "T33n1717_017:0940b05": "住即五百，故云圓也。欲聞具足道，聞即教",
    "T33n1717_017:0940b06": "也，教即能詮。次明今經四門又二：初結前",
    "T33n1717_017:0940b07": "生後，次正釋四門所以。今經四門文相不",
    "T33n1717_017:0940b08": "委悉者，以今經正意在於開顯，但略示四",
    "T33n1717_017:0940b09": "相；若依門觀利者，隨一句一偈咸皆發真",
    "T33n1717_017:0940b10": "中。下之人事須具如《中論》廣述，況復此中且",
    "T33n1717_017:0940b11": "為分別與諸教異，門中觀法具如《止觀》，何",
    "T33n1717_017:0940b12": "但此中文略。如前三教亦並指他經，文相",
    "T33n1717_017:0940b13": "可見。二正明實觀為三：先別釋，次「是十」下",
    "T33n1717_017:0940b14": "示此經文十觀之相，三「復次」下結斥傷歎。初",
    "T33n1717_017:0940b15": "文二：初指所依門，次正釋門中觀法。又二：",
    "T33n1717_017:0940b16": "初明有門觀法，次餘三略例。初釋有門又",
    "T33n1717_017:0940b17": "二：初略標門列數，次正釋。初文不列但注",
    "T33n1717_017:0940b18": "「云云」。正釋中二：初正釋，次「是名」下結成經",
    "T33n1717_017:0940b19": "體。初文自十，初境中二：初待對立妙，次釋。",
    "T33n1717_017:0940b20": "釋中三：初立四諦，次兼通異名，三結門。初",
    "T33n1717_017:0940b21": "又二：初總標四諦，次別釋。釋中二：先苦滅",
    "T33n1717_017:0940b22": "相對，次集道相對。初又二：初苦滅，次集道互",
    "T33n1717_017:0940b23": "融，以隨苦集體即道滅，故相對明不同三",
    "T33n1717_017:0940b24": "教。初文二：初明苦即是滅，謂生死即是三",
    "T33n1717_017:0940b25": "諦，三諦即是三涅槃；次引證，又二：初引經，",
    "T33n1717_017:0940b26": "次釋經意。言「不可思議四諦」者，此語四諦",
    "T33n1717_017:0940b27": "融即之相耳。「不可復滅」，釋上句耳。次「煩惱」",
    "T33n1717_017:0940b28": "下集道相對，又二：初集道，次以苦滅互融。",
    "T33n1717_017:0940b29": "初又二：初明集即是道，謂煩惱之集即是三",
    "T33n1717_017:0940c01": "諦，三諦即是三智。次引證亦二：先引經，次",
    "T33n1717_017:0940c02": "釋經意。言「亦是苦滅及一實四諦」者，此明苦",
    "T33n1717_017:0940c03": "不異集，集是剎那心起，苦是一期報陰；今一",
    "T33n1717_017:0940c04": "念心具十法界苦集，還觀此心具足三諦，",
    "T33n1717_017:0940c05": "安得不以四諦相即而釋？為欲令人別",
    "T33n1717_017:0940c06": "識相狀，故別別識之。次發心中還以一念",
    "T33n1717_017:0940c07": "無作四諦為境，約此而起慈悲。文又為三：",
    "T33n1717_017:0940c08": "初正明弘誓，次「無緣」下結成誓體，謂無緣",
    "T33n1717_017:0940c09": "也。無偏小雜故名「清淨」。三「慈善」下結誓成",
    "T33n1717_017:0940c10": "相。三安心中三：初結前生後，次正明安法，",
    "T33n1717_017:0940c11": "三「體生死」下明安心行相。初又二：先結前兩",
    "T33n1717_017:0940c12": "觀，體解謂了境，發心謂弘誓，「豈可」下生後",
    "T33n1717_017:0940c13": "安心。臨池觀魚對前妙境，豈可知妙境而",
    "T33n1717_017:0940c14": "不總別安心？次「裹糧」下對前發心，豈可發",
    "T33n1717_017:0940c15": "大心而不修行填願？次正示能安之法，又",
    "T33n1717_017:0940c16": "二：先法，次譬。譬中二：先斥不均，非今文意。",
    "T33n1717_017:0940c17": "次歎均調能橫周竪遍，二輪橫周，二翼竪",
    "T33n1717_017:0940c18": "遍，具如《止觀》第五記。三行相中二：先正明",
    "T33n1717_017:0940c19": "行相，次「於一心」下明行相該攝。初文者，體",
    "T33n1717_017:0940c20": "用一止而三止，達用一觀而三觀，具如《止",
    "T33n1717_017:0940c21": "觀》第三文。言「該攝」者，生死及煩惱既不出",
    "T33n1717_017:0940c22": "一念，即此為定慧，豈離於一心？故一心中",
    "T33n1717_017:0940c23": "五行具足，具如前第四卷。四明破遍中三：",
    "T33n1717_017:0940c24": "譬、合、結。初譬中二：前譬斷德，次譬智德。合",
    "T33n1717_017:0940c25": "中義兼二德，約所破得斷名，約能破得",
    "T33n1717_017:0940c26": "智名。三「雖復」下結意，又二：初明智斷不二，",
    "T33n1717_017:0940c27": "次釋智斷不二所以。以體即故，文略。煩",
    "T33n1717_017:0940c28": "惱即菩提句亦應可解。五識通塞中三：初",
    "T33n1717_017:0940c29": "譬，次合，三結意。初譬中云「主兵寶取捨得",
    "T33n1717_017:0941a01": "宜」者，強者綏之為捨，弱者撫之為取。「綏」者，",
    "T33n1717_017:0941a02": "《國語》云：「綏其謗言」，謂止也。《左傳》云：「交綏而退",
    "T33n1717_017:0941a03": "也。」爭而兩退，故曰「交綏」。今謂強者止之退",
    "T33n1717_017:0941a04": "之，弱者安之進之，故塞強而通弱，應進通",
    "T33n1717_017:0941a05": "而退塞。次合中還約一念而論強弱。三結",
    "T33n1717_017:0941a06": "中三：初寄竪門以論一念，次「節節」下正結",
    "T33n1717_017:0941a07": "撿挍，三「若不」下結釋。若其不能節節撿挍，",
    "T33n1717_017:0941a08": "非唯行不進趣，理解亦亡，故云「失」也。六道",
    "T33n1717_017:0941a09": "品中三：先正明四念，次明破倒具品等，三",
    "T33n1717_017:0941a10": "結成枯榮。念處中「具道品」至「一切法」者，言",
    "T33n1717_017:0941a11": "「念處中」者，此具約位相攝道品，此則念處",
    "T33n1717_017:0941a12": "中具足諸品，餘品亦然。道品是能趣涅槃，",
    "T33n1717_017:0941a13": "行法三脫是能通涅槃之門，並是正行，一切",
    "T33n1717_017:0941a14": "法是助正道法，攝入正道。三從「又知涅槃」",
    "T33n1717_017:0941a15": "下重結枯榮，如文。七明助道中本治事障，",
    "T33n1717_017:0941a16": "今以理觀者何耶？此中約第一義治，故作",
    "T33n1717_017:0941a17": "是說。若事障興應觀諦理，生死煩惱即涅槃",
    "T33n1717_017:0941a18": "菩提，故能治之。六即之位約一心理，生死",
    "T33n1717_017:0941a19": "煩惱可知。九安忍中二：初通立，次別釋。能",
    "T33n1717_017:0941a20": "常一心安於妙境，故有此等十境生也。十離",
    "T33n1717_017:0941a21": "愛為四：初明相似法起，次「相似」下明頂墮，",
    "T33n1717_017:0941a22": "三「此愛」下明離愛入位，四「觀生死」下明位",
    "T33n1717_017:0941a23": "所證法。次結成經體。次三門例可見。次引",
    "T33n1717_017:0941a24": "此經明觀法之相。然彼《止觀》局引大車，今",
    "T33n1717_017:0941a25": "散引一部，彼為成觀，此但歎教。又二：初正",
    "T33n1717_017:0941a26": "引，次「是十」下結例。意廣語略，思之。三結斥傷",
    "T33n1717_017:0941a27": "歎中三：初結斥，次傷歎，三指廣。初又二：先",
    "T33n1717_017:0941a28": "結今意，次「固非」下斥。初文者，具如前一十",
    "T33n1717_017:0941a29": "六門，門門十觀即是其意。斥文可知。次「世人」",
    "T33n1717_017:0941b01": "下傷歎中三：先傷，次歎，三益。初文二：謂法、",
    "T33n1717_017:0941b02": "譬。法如文。譬中云「徒知[穀-禾+牛]捋不解鑽搖」",
    "T33n1717_017:0941b03": "者，借《大經》譬責講讀人。《大經》第三「迦葉難",
    "T33n1717_017:0941b04": "佛：如來若常何不常現？佛告迦葉：譬如長",
    "T33n1717_017:0941b05": "者多有諸牛，色雖種種，同共一群，付放牧",
    "T33n1717_017:0941b06": "人，令逐水草，唯為醍醐，不求乳酪。彼牧",
    "T33n1717_017:0941b07": "牛者，[穀-禾+牛]已自食。長者命終，所有諸牛，悉為",
    "T33n1717_017:0941b08": "群賊之所抄掠。賊得牛已，無有婦女，即自",
    "T33n1717_017:0941b09": "[穀-禾+牛]捋，得已自食。爾時群賊，各相謂言：彼大長",
    "T33n1717_017:0941b10": "者，畜養此牛，不求乳酪，唯為醍醐。我等今",
    "T33n1717_017:0941b11": "者，設何方便，而得之耶？(止觀記具注解)夫醍醐者，",
    "T33n1717_017:0941b12": "名為世間第一上味，我等無器，設復得之。",
    "T33n1717_017:0941b13": "無安置處。復相謂言：唯有皮囊，可以盛",
    "T33n1717_017:0941b14": "之。雖有盛處，不知鑽搖，漿猶難得，況復",
    "T33n1717_017:0941b15": "生蘇。爾時群賊，以醍醐故，加之以水；以",
    "T33n1717_017:0941b16": "加水故，乳酪醍醐，一切皆失。凡夫亦爾，雖",
    "T33n1717_017:0941b17": "有善法，皆是如來正法之餘。何以故？如來",
    "T33n1717_017:0941b18": "入涅槃後，盜竊如來遺餘善法，若戒定慧，",
    "T33n1717_017:0941b19": "如彼群賊劫掠諸牛。雖復得之，無有方",
    "T33n1717_017:0941b20": "便，以是義故，不能獲得常樂我淨，常戒定",
    "T33n1717_017:0941b21": "慧。又為解脫，說我人眾生等，如加以水，",
    "T33n1717_017:0941b22": "以非想為涅槃，如失醍醐。以少梵行得",
    "T33n1717_017:0941b23": "生天上，如加水之乳等云云。」次「若識」下",
    "T33n1717_017:0941b24": "歎中二：先歎教法無缺，次「半如意」下歎弘",
    "T33n1717_017:0941b25": "法無機。初文者，此十六門，門門觀法遍被",
    "T33n1717_017:0941b26": "一切，自此之外無所復須，不同講人，漿",
    "T33n1717_017:0941b27": "猶難得。次文者，今一家弘法大小通立，或",
    "T33n1717_017:0941b28": "以小助大，或開小即大，或破小明大，或",
    "T33n1717_017:0941b29": "以小形大，則是半滿雙弘、觀教俱立。今以",
    "T33n1717_017:0941c01": "此半滿之觀，說以施人，人無受用故，云「我",
    "T33n1717_017:0941c02": "則悔焉」。悔者悲嗟之甚，應非悋情。言「半如",
    "T33n1717_017:0941c03": "意珠全如意珠」者，第五卷末云「半如意珠則",
    "T33n1717_017:0941c04": "以迹中五妙為半」。此釋圓門十觀法竟，云",
    "T33n1717_017:0941c05": "半全者乃至偏門名之為半，圓門為全，",
    "T33n1717_017:0941c06": "故文云小乘四門大乘四門，名同意異，不可",
    "T33n1717_017:0941c07": "例前。「雖無」下微益。三「指廣」下可知。彼文",
    "T33n1717_017:0941c08": "為顯鈍根行者，一一文中皆須先明橫竪，",
    "T33n1717_017:0941c09": "次明不二；此中直明一念一塵即具橫竪，",
    "T33n1717_017:0941c10": "不暇廣及，故指彼文。若得意者，見此略文",
    "T33n1717_017:0941c11": "以顯彼廣。◎",
    "T33n1717_017:0941c12": "法華玄義釋籤卷第十七"
}