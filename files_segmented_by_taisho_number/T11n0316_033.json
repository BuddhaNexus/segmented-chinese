{
    "T11n0316_033:0866c20": "3佛說大乘菩薩藏正法經卷第三",
    "T11n0316_033:0866c21": "十三",
    "T11n0316_033:0866c23": "西天譯經三藏銀青光祿大夫",
    "T11n0316_033:0866c24": "試光祿卿慈覺傳梵大師賜紫",
    "T11n0316_033:0866c25": "沙門臣法護等奉　詔譯",
    "T11n0316_033:0866c26": "禪定波羅蜜多品第十之三",
    "T11n0316_033:0866c27": "「復次舍利子！菩薩摩訶薩得不退轉神通，或",
    "T11n0316_033:0866c28": "以意想、或以事業，皆是所作遊戲神通。復於",
    "T11n0316_033:0866c29": "處處廣大安住現諸所作。彼有所作，神通智",
    "T11n0316_033:0867a01": "力世間最上。於所作事雖具諸相，善能決擇",
    "T11n0316_033:0867a02": "而復現證世出世間第一之法。菩薩神通示",
    "T11n0316_033:0867a03": "無盡相，猶若虛空遍一切處。菩薩神通現一",
    "T11n0316_033:0867a04": "切相色無色等，復能隨順入一切聲，然於前",
    "T11n0316_033:0867a05": "際音聲平等。菩薩神通觀察一切有情心行，",
    "T11n0316_033:0867a06": "於其體性隨緣顯現，於諸劫中隨其思念，前",
    "T11n0316_033:0867a07": "際後際無有間斷。一切唯現神境變化，決定",
    "T11n0316_033:0867a08": "現前無別行相。菩薩神通達漏盡智，觀時分",
    "T11n0316_033:0867a09": "已而無超越，勝出世間決擇諸法，所有一切",
    "T11n0316_033:0867a10": "聲聞緣覺之所難測。菩薩神通其義甚深，懾",
    "T11n0316_033:0867a11": "壞群魔制伏外道，於菩提場而能總持一切",
    "T11n0316_033:0867a12": "佛法、志求正覺。隨其種類轉正法輪，而善調",
    "T11n0316_033:0867a13": "伏一切有情，至灌頂位得法自在。",
    "T11n0316_033:0867a14": "「舍利子！此不退轉神通菩薩摩訶薩，所作事",
    "T11n0316_033:0867a15": "業悉無我慢，其心清淨正善調伏光潔自在，",
    "T11n0316_033:0867a16": "離諸染欲及隨煩惱，微妙寂靜，所有善業而",
    "T11n0316_033:0867a17": "悉成就。於禪定解脫三摩地三摩鉢底起正",
    "T11n0316_033:0867a18": "思惟，於生死中都無繫縛。所以者何？謂彼生",
    "T11n0316_033:0867a19": "業諸煩惱縛顛倒執著皆悉解脫，是故於生",
    "T11n0316_033:0867a20": "死中都無繫縛，而復不壞大乘、成證一切佛",
    "T11n0316_033:0867a21": "法。然彼佛法，十方諦求了不可得。又一切法",
    "T11n0316_033:0867a22": "皆順佛法，是故佛法即一切法。若一切法如",
    "T11n0316_033:0867a23": "實尋求亦不可得，於算數道及非算數，平等",
    "T11n0316_033:0867a24": "超越無有少分。此說無法亦無非法，若能於",
    "T11n0316_033:0867a25": "法非法遍能了知，是故於此都無住著。又諸",
    "T11n0316_033:0867a26": "法義亦非住著，若著於義非大義利。若復於",
    "T11n0316_033:0867a27": "義非義悉無所住，設見於義而智無礙。若智",
    "T11n0316_033:0867a28": "無礙則無遍計，若無遍計則無有對，若無有",
    "T11n0316_033:0867a29": "對則無所住，若無所住則無間斷，若無間斷",
    "T11n0316_033:0867b01": "則無虛作，若無虛作則無迷亂，若無迷亂則",
    "T11n0316_033:0867b02": "無我我所，若無我我所則無諍論，若無諍論",
    "T11n0316_033:0867b03": "是沙門法。若無諍論是沙門法，則喻彼虛",
    "T11n0316_033:0867b04": "空亦如平掌。若喻虛空亦如平掌，彼則不",
    "T11n0316_033:0867b05": "墮欲界色界及無色界。若一切處而無所墮，",
    "T11n0316_033:0867b06": "則無形色及無顯色亦無分位。若無形色無",
    "T11n0316_033:0867b07": "顯色及無分位，彼則如是隨順覺悟。若能如",
    "T11n0316_033:0867b08": "是隨順覺悟，彼則如是隨所覺悟。云何說此",
    "T11n0316_033:0867b09": "隨順覺悟及所覺悟？謂若了知彼極微法皆",
    "T11n0316_033:0867b10": "不可得，說此是為隨順覺悟及所覺悟。應當",
    "T11n0316_033:0867b11": "於此平等入解，即能成就菩薩摩訶薩希有",
    "T11n0316_033:0867b12": "之法。云何菩薩摩訶薩希有之法？所謂於",
    "T11n0316_033:0867b13": "慈無我、悲無眾生、喜無壽者、捨無補特伽羅，",
    "T11n0316_033:0867b14": "布施無彼悔與心，持戒生彼寂靜心，忍辱發",
    "T11n0316_033:0867b15": "彼無盡心，精進發彼最上心，禪定離彼散亂",
    "T11n0316_033:0867b16": "心，勝慧無彼戲論心，念處無念處作意心，正",
    "T11n0316_033:0867b17": "斷隨彼生滅心，神足離彼嬉戲心，於信進念",
    "T11n0316_033:0867b18": "定慧起彼無礙自然平等入解心，如是五根",
    "T11n0316_033:0867b19": "五力起彼無能損壞屈伏心，於七覺支起彼",
    "T11n0316_033:0867b20": "分別菩提心，於八聖道起彼觀察正解心，於",
    "T11n0316_033:0867b21": "奢摩他起彼平等心，於毘鉢舍那發起觀察",
    "T11n0316_033:0867b22": "聖諦希有遍知心，成熟有情發彼本清淨",
    "T11n0316_033:0867b23": "心，於彼法界攝受正法無雜亂心，於無生法",
    "T11n0316_033:0867b24": "忍起不可得心，於不退轉地起轉無轉心，於",
    "T11n0316_033:0867b25": "相所獲起無相心，莊嚴菩提道場起彼順三",
    "T11n0316_033:0867b26": "界心，制伏群魔起彼攝受有情心，於諸法自",
    "T11n0316_033:0867b27": "性菩提起彼順覺悟心，於轉法輪起彼無所",
    "T11n0316_033:0867b28": "轉心，於大涅盤起彼隨現輪迴自性平等",
    "T11n0316_033:0867b29": "心。舍利子！如是所說，是為菩薩摩訶薩於隨",
    "T11n0316_033:0867c01": "順覺悟及所覺悟而能成就希有之法。",
    "T11n0316_033:0867c02": "「復次舍利子！云何禪定？謂諸菩薩於彼禪定",
    "T11n0316_033:0867c03": "無所耽著，能於如來三摩地而得圓滿，又復",
    "T11n0316_033:0867c04": "不樂禪悅之味。諸菩薩雖復於身適悅而無",
    "T11n0316_033:0867c05": "取著，復於禪定常樂大悲，以是緣故留諸惑",
    "T11n0316_033:0867c06": "染。又於禪定不退等持，以是緣故厭離欲界。",
    "T11n0316_033:0867c07": "復於禪定修神通業，以是緣故了知一切有",
    "T11n0316_033:0867c08": "情心行。又於禪定通達實際，以是緣故得心",
    "T11n0316_033:0867c09": "智自在。復於禪定得等至智，以是緣故普遍",
    "T11n0316_033:0867c10": "一切色無色界。又於禪定至極寂靜，以是緣",
    "T11n0316_033:0867c11": "故於聲聞緣覺三摩鉢底而求增長。復於禪",
    "T11n0316_033:0867c12": "定而無動亂，以是緣故住極究竟。又於禪定",
    "T11n0316_033:0867c13": "常行對治，以是緣故而不住彼相續習氣。復",
    "T11n0316_033:0867c14": "於禪定得最勝慧，以是緣故於諸世間而為",
    "T11n0316_033:0867c15": "第一。又於禪定而先通解有情心意，以是緣",
    "T11n0316_033:0867c16": "故諸有情中而為最上。復於禪定而常自在",
    "T11n0316_033:0867c17": "隨樂三寶，以是緣故獲得如來無盡功德。又",
    "T11n0316_033:0867c18": "於禪定得極高勝，以是緣故常住三摩呬多。",
    "T11n0316_033:0867c19": "復於禪定得自在轉，以是緣故而能圓滿一",
    "T11n0316_033:0867c20": "切事業。又於禪定悉無所受，以是緣故得大",
    "T11n0316_033:0867c21": "智慧。舍利子！是為菩薩摩訶薩禪定。",
    "T11n0316_033:0867c22": "「復次舍利子！禪定波羅蜜多以何為先？所謂",
    "T11n0316_033:0867c23": "決定心為先，一境心為先，不散亂心為先，安",
    "T11n0316_033:0867c24": "住心為先，奢摩他心為先，三摩地心為先，根",
    "T11n0316_033:0867c25": "等持為先，力等持為先，正等等持為先，定解",
    "T11n0316_033:0867c26": "脫為先，九次第定為先，不相違為先，善法",
    "T11n0316_033:0867c27": "為先，降伏煩惱怨賊為先，圓滿三摩地蘊為",
    "T11n0316_033:0867c28": "先，菩薩三摩地為先，佛三摩地為先。舍利",
    "T11n0316_033:0867c29": "子！如是寂靜之法，是名菩薩摩訶薩所行之",
    "T11n0316_033:0868a01": "行於禪定波羅蜜多為先。」",
    "T11n0316_033:0868a02": "爾時世尊欲重宣此義說伽陀曰：",
    "T11n0316_033:0868a03": "「禪定解脫波羅蜜，　　常於多劫行是行，",
    "T11n0316_033:0868a04": "彼世間法意無著，　　是名寂照三摩地。",
    "T11n0316_033:0868a05": "若諸通達波羅蜜，　　如電莊嚴勝高顯，",
    "T11n0316_033:0868a06": "以能勇猛離諸垢，　　是名月光三摩地。",
    "T11n0316_033:0868a07": "成就無憂戒德光，　　於諸法中自在轉，",
    "T11n0316_033:0868a08": "斯法高勇若須彌，　　是名法光三摩地。",
    "T11n0316_033:0868a09": "於彼法寶莊嚴地，　　正法總持妙清淨，",
    "T11n0316_033:0868a10": "是心能伺於他心，　　名正法智自在轉。",
    "T11n0316_033:0868a11": "定能摧斷諸煩惱，　　如幢珠網無障礙，",
    "T11n0316_033:0868a12": "於十力中勝解脫，　　名破魔力三摩地。",
    "T11n0316_033:0868a13": "勝無能勝須彌燈，　　彼號智光清淨眼，",
    "T11n0316_033:0868a14": "謂能合掌讚善言，　　妙住持地三摩地。",
    "T11n0316_033:0868a15": "以能入解空無相，　　無願寂靜地亦然，",
    "T11n0316_033:0868a16": "法念功德智自在，　　諸佛無邊三摩地。",
    "T11n0316_033:0868a17": "蘇難陀龍師子王，　　若來若去常安靜，",
    "T11n0316_033:0868a18": "清淨眼力無瞬動，　　定名遠離種種想。",
    "T11n0316_033:0868a19": "金剛定如金剛地，　　高顯不動量須彌，",
    "T11n0316_033:0868a20": "清淨音聲普遍轉，　　遠離煩惱三摩地。",
    "T11n0316_033:0868a21": "廣大一切功德相，　　猶若虛空無邊際，",
    "T11n0316_033:0868a22": "具足增長智慧念，　　辯才宣說悉無盡。",
    "T11n0316_033:0868a23": "觀察有情令善作，　　無邊無盡無損壞，",
    "T11n0316_033:0868a24": "慈能調柔悲善根，　　喜入極喜捨二障。",
    "T11n0316_033:0868a25": "解脫堅固生歡喜，　　如勝蓮華金剛幢，",
    "T11n0316_033:0868a26": "智海智光俱不動，　　是名法義三摩地。",
    "T11n0316_033:0868a27": "無邊解脫光明海，　　如來定慧願莊嚴，",
    "T11n0316_033:0868a28": "無上正覺妙寂靜，　　定名不動調伏法。",
    "T11n0316_033:0868a29": "光明願得莊嚴剎，　　令有情意悉歡喜，",
    "T11n0316_033:0868b01": "於正覺道常隨順，　　莊嚴寶髻波羅蜜。",
    "T11n0316_033:0868b02": "迅速如風無分限，　　亦如海藏持眾寶，",
    "T11n0316_033:0868b03": "施真甘露解脫門，　　開七覺華三摩地。",
    "T11n0316_033:0868b04": "大神通義妙攝受，　　通達無邊悉圓滿，",
    "T11n0316_033:0868b05": "普現如是佛境界，　　是名積石山王定。",
    "T11n0316_033:0868b06": "若修禪定波羅蜜，　　安住等引定境界，",
    "T11n0316_033:0868b07": "菩薩無量功德門，　　是名寂靜三摩地。",
    "T11n0316_033:0868b08": "於等引中隨作意，　　所發言音皆軌範，",
    "T11n0316_033:0868b09": "乃至行坐威儀中，　　如是悉常無放逸。",
    "T11n0316_033:0868b10": "又此諸法最寂靜，　　無我無人無壽者，",
    "T11n0316_033:0868b11": "亦無分別非分別，　　唯此無餘登彼岸。",
    "T11n0316_033:0868b12": "若修禪定波羅蜜，　　所獲無邊功德海，",
    "T11n0316_033:0868b13": "諸有智者菩薩眾，　　應當憐愍諸有情。」",
    "T11n0316_033:0868b14": "11 勝慧波羅蜜多品1勝慧波羅蜜多品第十一之一",
    "T11n0316_033:0868b15": "爾時佛告舍利子：「云何諸菩薩摩訶薩勝慧",
    "T11n0316_033:0868b16": "波羅蜜多？舍利子！若諸菩薩行不退轉菩薩",
    "T11n0316_033:0868b17": "行時，於此菩薩藏正法殊勝義利，畢竟受持",
    "T11n0316_033:0868b18": "讀誦聽聞、廣大開示為他人說，得勝慧相。又",
    "T11n0316_033:0868b19": "彼勝慧，云何是相？云何入解？謂於勝慧所聞",
    "T11n0316_033:0868b20": "之相，隨意入解。又復云何是所聞相？所謂樂",
    "T11n0316_033:0868b21": "欲相、意願相、善和合相、善知識相、變化相、",
    "T11n0316_033:0868b22": "迴向相、高貴相、尊重相、右旋相、極自在相、",
    "T11n0316_033:0868b23": "親近相、不聽外境相、承事相、作意相、不散亂",
    "T11n0316_033:0868b24": "相、如求寶相、如求醫相、滅一切病苦相、念器",
    "T11n0316_033:0868b25": "相、通達菩提相、對治覺悟相、入佛智相、聽無",
    "T11n0316_033:0868b26": "厭相、集法施相、施已無悔相、樂近多聞相、善",
    "T11n0316_033:0868b27": "作歡喜領納相、大喜遍身相、心大適悅相、聽",
    "T11n0316_033:0868b28": "無疲倦相、樂聞正法相、樂聞正行相、樂聞不",
    "T11n0316_033:0868b29": "觸無智相、樂聞波羅蜜多相、樂聞菩薩藏正",
    "T11n0316_033:0868c01": "法相、樂聞攝事相、樂聞方便善巧相、樂聞梵",
    "T11n0316_033:0868c02": "行相、樂聞神通相、樂聞四念處相、樂聞四正",
    "T11n0316_033:0868c03": "斷相、樂聞四神足相、樂聞十二緣生相、樂聞",
    "T11n0316_033:0868c04": "無常苦無我寂靜相、樂聞空無相無願解脫",
    "T11n0316_033:0868c05": "相、樂聞不積集不善根行相、樂聞積集善根",
    "T11n0316_033:0868c06": "行相、樂聞單已相、樂聞轉法輪相、於雜染中",
    "T11n0316_033:0868c07": "無散亂想相、調伏一切煩惱想相、歸向智者",
    "T11n0316_033:0868c08": "相、親近賢聖相、遠離不律儀相、樂聞聖人相、",
    "T11n0316_033:0868c09": "樂聞五根相、樂聞隨念觀察相、樂聞七覺支",
    "T11n0316_033:0868c10": "相、樂聞八聖道相、樂聞如來十力四無所畏",
    "T11n0316_033:0868c11": "四無量十八不共佛法相。",
    "T11n0316_033:0868c12": "「舍利子！而於是中即聞修慧。所以者何？謂於",
    "T11n0316_033:0868c13": "菩薩藏正法而生樂欲，彼聽聞已而能了知，",
    "T11n0316_033:0868c14": "知已能修。若於菩薩藏正法中意願聽聞，起",
    "T11n0316_033:0868c15": "善和合近善知識，若變化若攝受右旋，若極",
    "T11n0316_033:0868c16": "自在，若親近多聞不聽外境，安住多聞勤勇",
    "T11n0316_033:0868c17": "作意，如求寶想、如求醫想、滅貪瞋癡想、受持",
    "T11n0316_033:0868c18": "想，若於諸法通達旨趣，及於意樂令智增長，",
    "T11n0316_033:0868c19": "聽受無厭。聞布施已能勇悍施，聞說戒已能",
    "T11n0316_033:0868c20": "護淨戒，聞說忍已而能忍辱，聞說精進而無",
    "T11n0316_033:0868c21": "懈怠，聞說禪定而不散亂，聞說勝慧心起盡",
    "T11n0316_033:0868c22": "漏樂勝多聞及聞法已身心適悅。聞大乘已",
    "T11n0316_033:0868c23": "而生勝欲，聞攝受事心行攝受，聞四念處而",
    "T11n0316_033:0868c24": "身受心法念住，聞四正斷則已生不善而令",
    "T11n0316_033:0868c25": "除滅、未生不善而能棄捨、已生善根而令增",
    "T11n0316_033:0868c26": "長、未生善法而能發起，聞說離諍而身心欲",
    "T11n0316_033:0868c27": "俱獲輕安，聞說禪定而心行決定，聞四無量",
    "T11n0316_033:0868c28": "已，於一切有情而起大慈、於彼樂著而起大",
    "T11n0316_033:0868c29": "悲、於諸正法而起大喜、於不善處而起大捨，",
    "T11n0316_033:0869a01": "聞五根已於信進念定慧而心能行，聞七覺",
    "T11n0316_033:0869a02": "支於一切法心生覺了，聞八聖道而能起",
    "T11n0316_033:0869a03": "心趣向涅盤。若於如來十力、四無所畏、四無",
    "T11n0316_033:0869a04": "量、十八不共法乃至無量佛法，如是當學發",
    "T11n0316_033:0869a05": "阿耨多羅三藐三菩提心。彼聽聞已而能了",
    "T11n0316_033:0869a06": "知，知已能修。舍利子！如是所說種種所聞之",
    "T11n0316_033:0869a07": "相隨意入解，是為菩薩摩訶薩勝慧波羅蜜",
    "T11n0316_033:0869a08": "多之行。",
    "T11n0316_033:0869a09": "「復次舍利子！菩薩行勝慧波羅蜜多行時，而",
    "T11n0316_033:0869a10": "能於此菩薩藏正法殊勝義利，受持讀誦聽",
    "T11n0316_033:0869a11": "聞、廣大開示為他人說，得諸法正行。云何是",
    "T11n0316_033:0869a12": "為諸法正行？謂於是法如其所說安立正行。",
    "T11n0316_033:0869a13": "舍利子！法正行者，謂若隨順攝受諸法。所以",
    "T11n0316_033:0869a14": "者何？謂法無執著是即正行，若住執著無",
    "T11n0316_033:0869a15": "有是處。於補特伽羅法中而求出離，亦無是",
    "T11n0316_033:0869a16": "處。若於補特伽羅法無所執著，是名正行。得",
    "T11n0316_033:0869a17": "無疑惑，斯有是處。是故諸修行者，於此正",
    "T11n0316_033:0869a18": "法隨順攝受而無障礙，即為正行。",
    "T11n0316_033:0869a19": "「復次舍利子！若於諸法及尊重法，無執無取",
    "T11n0316_033:0869a20": "無生無滅，及於諸法設順正理亦應無取，如",
    "T11n0316_033:0869a21": "是所說即為正行。如我今說無有少分亦無",
    "T11n0316_033:0869a22": "所見，如是無見無取是諸法相。云何為相？所",
    "T11n0316_033:0869a23": "謂有相、無相。所以者何？此相無相，說名無相。",
    "T11n0316_033:0869a24": "又此相者，於一切法都無覺了。此無相者，無",
    "T11n0316_033:0869a25": "見無取。如是所說即為正行。是故於此正行",
    "T11n0316_033:0869a26": "應當修習，現證諸法得無障礙。」",
    "T11n0316_033:0869a27": "爾時世尊欲重宣此義說伽陀曰：",
    "T11n0316_033:0869a28": "「若於菩薩藏，　　不應生決定，",
    "T11n0316_033:0869a29": "如是諸智者，　　得安住正行。",
    "T11n0316_033:0869b01": "又若於是法，　　而或行執取，",
    "T11n0316_033:0869b02": "及起邊執故，　　此非為正行。",
    "T11n0316_033:0869b03": "法雖不可得，　　勿作於空解，",
    "T11n0316_033:0869b04": "況此正妙法，　　不同於虛空。",
    "T11n0316_033:0869b05": "若法同虛空，　　世間無領解，",
    "T11n0316_033:0869b06": "由無領解故，　　此非為正行。",
    "T11n0316_033:0869b07": "又此正妙法，　　無取無不取，",
    "T11n0316_033:0869b08": "是故法非法，　　不應生執取。",
    "T11n0316_033:0869b09": "由無執取故，　　此即為法相，",
    "T11n0316_033:0869b10": "如是行相中，　　說名為正行。",
    "T11n0316_033:0869b11": "又此正妙法，　　曾無有住著，",
    "T11n0316_033:0869b12": "隨順而了知，　　無能得損害。",
    "T11n0316_033:0869b13": "由無所害故，　　智都無所解，",
    "T11n0316_033:0869b14": "如是行相中，　　說名為正行。",
    "T11n0316_033:0869b15": "又復諸智者，　　住少欲功德，",
    "T11n0316_033:0869b16": "於此正法中，　　相應善修作。",
    "T11n0316_033:0869b17": "若諸善安住，　　行威儀正行，",
    "T11n0316_033:0869b18": "而於所向方，　　隨應得清淨。",
    "T11n0316_033:0869b19": "以所向清淨，　　知如是正法，",
    "T11n0316_033:0869b20": "則能於處處，　　了有情心意。",
    "T11n0316_033:0869b21": "又復諸智者，　　了彼心意已，",
    "T11n0316_033:0869b22": "如是行相中，　　而能宣正法。",
    "T11n0316_033:0869b23": "又此甚深法，　　通達勝義諦，",
    "T11n0316_033:0869b24": "於如是義中，　　而常獲決定。",
    "T11n0316_033:0869b25": "又復諸智者，　　多聞如大海，",
    "T11n0316_033:0869b26": "以是最深廣，　　行無量功德。",
    "T11n0316_033:0869b27": "不假文與義，　　能通達正理，",
    "T11n0316_033:0869b28": "於無量文義，　　獲堅固不動。",
    "T11n0316_033:0869b29": "「復次舍利子！菩薩摩訶薩行勝慧波羅蜜多",
    "T11n0316_033:0869c01": "行時，於此菩薩藏正法殊勝義利，聞已乃至",
    "T11n0316_033:0869c02": "廣為人說，而能獲得勝慧光明。於諸法中，無",
    "T11n0316_033:0869c03": "明黑暗盲瞑翳障悉能除滅，於勝慧光速獲",
    "T11n0316_033:0869c04": "成就，善不善法如實了知，乃至命終諸不善",
    "T11n0316_033:0869c05": "法畢竟斷除。聞諸善法如所覺悟，於善寂默",
    "T11n0316_033:0869c06": "而能宣說。」",
    "T11n0316_033:0869c07": "爾時世尊欲重宣此義說伽陀曰：",
    "T11n0316_033:0869c08": "「譬如入暗處，　　現前諸色相，",
    "T11n0316_033:0869c09": "彼眼不可見，　　以火能破瞑。",
    "T11n0316_033:0869c10": "如是現在劫，　　彼有生死人，",
    "T11n0316_033:0869c11": "於善不善法，　　不聽而不知。",
    "T11n0316_033:0869c12": "由聽是法故，　　於罪不應作，",
    "T11n0316_033:0869c13": "及除非義利，　　速能趣涅盤。",
    "T11n0316_033:0869c14": "樂親近師友，　　增長於聞慧，",
    "T11n0316_033:0869c15": "彼慧清淨故，　　獲得妙樂義。",
    "T11n0316_033:0869c16": "彼聞義智者，　　見非法出離，",
    "T11n0316_033:0869c17": "於淨法勇猛，　　得殊勝妙樂。",
    "T11n0316_033:0869c18": "若於菩薩藏，　　聞已住法性，",
    "T11n0316_033:0869c19": "光明照世間，　　真行菩提行。",
    "T11n0316_033:0869c20": "佛說大乘菩薩藏正法經卷第三十三"
}