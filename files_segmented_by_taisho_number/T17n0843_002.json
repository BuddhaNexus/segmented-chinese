{
    "T17n0843_002:0925b07": "佛說大乘不思議神通境界經卷",
    "T17n0843_002:0925b08": "中",
    "T17n0843_002:0925b10": "西天譯經三藏朝奉大夫",
    "T17n0843_002:0925b11": "試光祿卿傳法大師賜紫",
    "T17n0843_002:0925b12": "臣施護奉　詔譯",
    "T17n0843_002:0925b13": "爾時普華幢天子復白佛言：「世尊！今此妙",
    "T17n0843_002:0925b14": "吉祥菩薩摩訶薩發菩提心為久近耶？」佛言：",
    "T17n0843_002:0925b15": "「天子！此妙吉祥菩薩過於無量無邊殑伽沙",
    "T17n0843_002:0925b16": "數劫已發菩提心。天子！我今為汝及諸大眾，",
    "T17n0843_002:0925b17": "略說其一。」是時普華幢天子白佛言：「世尊！願",
    "T17n0843_002:0925b18": "為我等一切眾會，如理宣說。」佛言：「天子！過去",
    "T17n0843_002:0925b19": "度如微塵數劫，爾時此娑婆世界有佛，名",
    "T17n0843_002:0925b20": "普觀清淨音王如來、應供、正等正覺，出現於",
    "T17n0843_002:0925b21": "世。彼佛法中有一苾芻名清淨音，於彼法中",
    "T17n0843_002:0925b22": "出家修道得五神通。時彼苾芻於四萬二千",
    "T17n0843_002:0925b23": "歲中，以種種香、華、燈、塗及眾妙具，供養彼",
    "T17n0843_002:0925b24": "佛，種是善根，發於阿耨多羅三藐三菩提心。",
    "T17n0843_002:0925b25": "天子！於汝意云何，彼時清淨音苾芻豈異人",
    "T17n0843_002:0925b26": "乎？即今妙吉祥菩薩摩訶薩是。汝等當知，此",
    "T17n0843_002:0925b27": "妙吉祥菩薩已於無量無邊殑伽沙數佛世尊",
    "T17n0843_002:0925b28": "所發菩提心，已度殑伽沙數眾生，令住須陀",
    "T17n0843_002:0925b29": "洹、斯陀含、阿那含、阿羅漢果；已度殑伽沙數",
    "T17n0843_002:0925c01": "眾生，令住緣覺果；已度殑伽沙數眾生，令住",
    "T17n0843_002:0925c02": "初地，乃至已度殑伽沙數眾生，令住十地。妙",
    "T17n0843_002:0925c03": "吉祥菩薩如是廣大種諸善根成就善法。",
    "T17n0843_002:0925c04": "「復次天子！假使有人滿三千大千世界七寶",
    "T17n0843_002:0925c05": "布施如來，是人所獲功德其數甚多；若復有",
    "T17n0843_002:0925c06": "人聞此妙吉祥菩薩名字，恭敬受持乃至隨",
    "T17n0843_002:0925c07": "喜稱念者，當知是人福多於彼。又復天子！若",
    "T17n0843_002:0925c08": "三千大千世界所有眾生，一一皆得須陀洹",
    "T17n0843_002:0925c09": "乃至阿羅漢果，是人得福甚多；若復有人聞",
    "T17n0843_002:0925c10": "此妙吉祥菩薩名字能受持者，福多於彼；又",
    "T17n0843_002:0925c11": "若三千大千世界所有眾生，一一皆悉得緣",
    "T17n0843_002:0925c12": "覺果，是人得福甚多；若復有人聞此妙吉祥",
    "T17n0843_002:0925c13": "菩薩名字能受持者，福多於彼。何以故？若有",
    "T17n0843_002:0925c14": "人稱讚受持諸佛名字，若復有人稱讚受持",
    "T17n0843_002:0925c15": "妙吉祥菩薩名字，如是二人所獲功德等無",
    "T17n0843_002:0925c16": "有異。」",
    "T17n0843_002:0925c17": "爾時普華幢天子聞佛世尊作是說已，即與",
    "T17n0843_002:0925c18": "四萬天子，合掌恭敬作如是言：「善哉妙吉祥",
    "T17n0843_002:0925c19": "菩薩！甚善甚善！我等志誠歸命頂禮。」彼諸",
    "T17n0843_002:0925c20": "天子發是言時，其聲普遍三千大千世界皆",
    "T17n0843_002:0925c21": "悉遙聞。",
    "T17n0843_002:0925c22": "爾時尊者大目乾連聞是聲已，來詣佛所前",
    "T17n0843_002:0925c23": "白佛言：「世尊！今此三千大千世界，皆得普聞",
    "T17n0843_002:0925c24": "讚歎音聲。是何神力現此希有不思議事？」",
    "T17n0843_002:0925c25": "佛告大目乾連言：「汝今當知，是妙吉祥菩薩",
    "T17n0843_002:0925c26": "摩訶薩——已住不退轉，被大鎧甲最勝大士——在",
    "T17n0843_002:0925c27": "此會中，諸天子等稱讚彼名，是故音聲普聞",
    "T17n0843_002:0925c28": "三千大千世界。大目乾連！若有人隨其方處，",
    "T17n0843_002:0925c29": "稱讚受持此妙吉祥菩薩名字者，即時三千",
    "T17n0843_002:0926a01": "大千世界普皆震動。」",
    "T17n0843_002:0926a02": "是時尊者大目乾連復白佛言：「希有世尊！此",
    "T17n0843_002:0926a03": "菩薩摩訶薩成就如是不思議事，被大鎧甲",
    "T17n0843_002:0926a04": "勇猛精進，成熟有情具諸佛法。世尊！若人以",
    "T17n0843_002:0926a05": "少善根，不能如是圓滿具足大菩薩法。」",
    "T17n0843_002:0926a06": "爾時世尊為大目乾連說是法時，忽然出現",
    "T17n0843_002:0926a07": "大寶蓮華，遍滿娑婆世界，一一蓮華大如車",
    "T17n0843_002:0926a08": "輪，其華各有種種色香，諸妙寶網以為莊嚴，",
    "T17n0843_002:0926a09": "於其華中有一蓮華而最出現，高顯妙好，一",
    "T17n0843_002:0926a10": "切眾會皆悉覩見。",
    "T17n0843_002:0926a11": "爾時尊者阿難見其蓮華殊妙莊嚴忽然出",
    "T17n0843_002:0926a12": "現，即白佛言：「世尊！云何此會先有是相？」佛言：",
    "T17n0843_002:0926a13": "「阿難！汝今當觀，不久即有六萬菩薩摩訶薩",
    "T17n0843_002:0926a14": "眾，從普遍光明世界吉祥德王佛剎中而來",
    "T17n0843_002:0926a15": "此會，各各處其寶蓮華上結加趺坐。彼一蓮",
    "T17n0843_002:0926a16": "華最高顯者，當有菩薩名遍照藏，處其華上",
    "T17n0843_002:0926a17": "加趺而坐。是諸菩薩欲現空中故，先示此寶",
    "T17n0843_002:0926a18": "蓮華相。」",
    "T17n0843_002:0926a19": "爾時會中諸菩薩等一切大眾，咸共稱讚得",
    "T17n0843_002:0926a20": "未曾有，各各合掌向空頂禮。是時於虛空中",
    "T17n0843_002:0926a21": "有梵王、帝釋，執寶蓮華，圍遶遍照藏菩薩摩",
    "T17n0843_002:0926a22": "訶薩。而此菩薩與諸大士，即時各各踊身虛",
    "T17n0843_002:0926a23": "空高七多羅樹，一切眾會皆悉覩見。時諸菩",
    "T17n0843_002:0926a24": "薩於其空中雨眾寶華，種種色香殊妙第一，",
    "T17n0843_002:0926a25": "以供養佛。華供養已，於虛空中出如是聲：「世",
    "T17n0843_002:0926a26": "尊！吉祥德王如來、應供、正等正覺，問訊世尊",
    "T17n0843_002:0926a27": "釋迦牟尼如來！少病少惱、輕利調適得大快",
    "T17n0843_002:0926a28": "樂、氣力安不？吉祥德王如來如是置問：『今遍",
    "T17n0843_002:0926a29": "照藏菩薩摩訶薩等六萬菩薩同來至此，禮",
    "T17n0843_002:0926b01": "近世尊！隨喜聽受不思議境界正法。』」爾時空",
    "T17n0843_002:0926b02": "中出是聲已，遍照藏菩薩摩訶薩及諸菩薩，",
    "T17n0843_002:0926b03": "即時各各從空而下，頭面著地禮佛足已，住",
    "T17n0843_002:0926b04": "立佛前。",
    "T17n0843_002:0926b05": "爾時世尊知是事已，故復問言：「遍照藏菩薩",
    "T17n0843_002:0926b06": "摩訶薩等諸善男子！汝等今者何故至此？」遍",
    "T17n0843_002:0926b07": "照藏菩薩白佛言：「世尊！我等於普遍光明世",
    "T17n0843_002:0926b08": "界吉祥德王佛剎中，聞此娑婆世界世尊釋",
    "T17n0843_002:0926b09": "迦牟尼如來與諸菩薩大士而共集會，宣說",
    "T17n0843_002:0926b10": "不思議境界正法。我等欲見世尊及聞正法，",
    "T17n0843_002:0926b11": "以是因緣故來至此。」",
    "T17n0843_002:0926b12": "爾時尊者大迦葉在大會中前白佛言：「世尊！",
    "T17n0843_002:0926b13": "普遍光明世界吉祥德王佛剎，去此佛剎而",
    "T17n0843_002:0926b14": "不遠耶？何故此諸大士於少時間速能至此？」",
    "T17n0843_002:0926b15": "遍照藏菩薩謂大迦葉言：「尊者！汝若以自神",
    "T17n0843_002:0926b16": "通定力往彼世界，至壽量盡亦未能到。是故",
    "T17n0843_002:0926b17": "當知，彼佛世界如是遠近。」",
    "T17n0843_002:0926b18": "爾時佛告大迦葉言：「去此世界，度如六十殑",
    "T17n0843_002:0926b19": "伽沙數佛剎，即到普遍光明世界，此諸菩薩",
    "T17n0843_002:0926b20": "以其最勝大神通力，速能至此。」是時尊者大",
    "T17n0843_002:0926b21": "迦葉白佛言：「世尊！我今樂欲往彼世界。」遍照",
    "T17n0843_002:0926b22": "藏菩薩即問尊者大迦葉言：「尊者云何於來",
    "T17n0843_002:0926b23": "去想有所動轉？迦葉！汝於何法見有來去？汝",
    "T17n0843_002:0926b24": "謂色法有來去耶？受、想、行、識有來去耶？」大迦",
    "T17n0843_002:0926b25": "葉答言：「善男子！色無來去，受、想、行、識亦無來",
    "T17n0843_002:0926b26": "去。於定心中示來去相，若住定心即諸色不",
    "T17n0843_002:0926b27": "見，色無見故即不能得彼來去相。善男子！若",
    "T17n0843_002:0926b28": "住定心即得勝義法門。",
    "T17n0843_002:0926b29": "「復次善男子！汝諸菩薩來此久耶？」遍照藏答",
    "T17n0843_002:0926c01": "言：「我來久近，如汝尊者所得漏盡證心解脫。」",
    "T17n0843_002:0926c02": "大迦葉言：「希有大士！得大神通。」遍照藏言：",
    "T17n0843_002:0926c03": "「即汝尊者得心解脫亦云何久？」大迦葉言：「解",
    "T17n0843_002:0926c04": "脫已久。」遍照藏言：「如汝尊者得心解脫，當以",
    "T17n0843_002:0926c05": "何義說名為心？」大迦葉言：「汝善男子！亦云何",
    "T17n0843_002:0926c06": "說？」遍照藏言：「心有所縛，何名解脫？」大迦葉言：",
    "T17n0843_002:0926c07": "「若如是者，汝善男子！有縛於心不名解脫，亦",
    "T17n0843_002:0926c08": "復不名解脫知見。」遍照藏言：「尊者大迦葉！心",
    "T17n0843_002:0926c09": "本無縛，其何解脫？」大迦葉言：「若於無縛如實",
    "T17n0843_002:0926c10": "了知，是即解脫。」遍照藏言：「尊者大迦葉！為",
    "T17n0843_002:0926c11": "用何心而了知耶？過去耶、未來耶、現在耶？若",
    "T17n0843_002:0926c12": "過去心，彼已滅盡；若未來心，當亦未至；若現",
    "T17n0843_002:0926c13": "在心，今即無住。離此三世，復以何心而了知",
    "T17n0843_002:0926c14": "耶？」大迦葉言：「善男子！心法滅處非彼心分。」遍",
    "T17n0843_002:0926c15": "照藏言：「尊者大迦葉！即此心滅處而可了知",
    "T17n0843_002:0926c16": "耶？」大迦葉言：「若心滅處即不能知。」遍照藏言：",
    "T17n0843_002:0926c17": "「彼一切法皆如心滅，是故不能有所了知。」大",
    "T17n0843_002:0926c18": "迦葉言：「汝善男子！得大辯才隨問能答。我今",
    "T17n0843_002:0926c19": "不能有是辯才。」遍照藏言：「尊者大迦葉！於汝",
    "T17n0843_002:0926c20": "意云何？所有辯才，若見若聞，為有得耶？」大迦",
    "T17n0843_002:0926c21": "葉言：「無得無聞。何以故？緣生性故。」遍照藏",
    "T17n0843_002:0926c22": "言：「豈非一切法皆同如是耶？」大迦葉言：「善男",
    "T17n0843_002:0926c23": "子！諸法亦如是！」遍照藏言：「尊者大迦葉！於汝",
    "T17n0843_002:0926c24": "意云何？若見若聞，於其辯才能無斷耶？」大迦",
    "T17n0843_002:0926c25": "葉言：「不壞亦不斷。」遍照藏言：「尊者大迦葉！如",
    "T17n0843_002:0926c26": "是如是！菩薩辯才隨有所問而不斷壞。迦葉",
    "T17n0843_002:0926c27": "當知，諸菩薩摩訶薩縱經劫數隨問能答，所",
    "T17n0843_002:0926c28": "有辯才亦不斷壞。」",
    "T17n0843_002:0926c29": "爾時遍照藏菩薩及尊者大迦葉說是法時，",
    "T17n0843_002:0927a01": "五十萬眾生皆發阿耨多羅三藐三菩提心，",
    "T17n0843_002:0927a02": "二百菩薩得無生法忍。",
    "T17n0843_002:0927a03": "爾時尊者大迦葉白佛言：「世尊！勸請世尊為",
    "T17n0843_002:0927a04": "妙吉祥菩薩及大會眾如應說法，使其長夜",
    "T17n0843_002:0927a05": "得大利樂，而能決定證諸法性！」",
    "T17n0843_002:0927a06": "爾時有菩薩名曰辯積，在大會中，從座而起",
    "T17n0843_002:0927a07": "白妙吉祥菩薩言：「妙吉祥！云何尊者大迦葉",
    "T17n0843_002:0927a08": "於法精進能善宣說？」妙吉祥言：「此大迦葉！於",
    "T17n0843_002:0927a09": "聲聞法中已得無畏。」辯積菩薩言：「此大迦葉！",
    "T17n0843_002:0927a10": "云何不住大乘法中？」妙吉祥言：「善男子！此大",
    "T17n0843_002:0927a11": "迦葉！亦非不能住大乘法，為於聲聞法中得",
    "T17n0843_002:0927a12": "解脫故。」辯積菩薩言：「妙吉祥！云何名為聲聞",
    "T17n0843_002:0927a13": "法？」妙吉祥言：「世尊釋迦牟尼如來！於此娑婆",
    "T17n0843_002:0927a14": "世界為諸眾生說三乘法。何等為三？所謂聲",
    "T17n0843_002:0927a15": "聞乘、緣覺乘、大乘，是名三乘。何以故？有諸",
    "T17n0843_002:0927a16": "眾生，起劣精進而求解脫故，佛方便開示三",
    "T17n0843_002:0927a17": "乘。」辯積菩薩言：「妙吉祥！云何如來廣說無量",
    "T17n0843_002:0927a18": "空解脫門、無相解脫門、無願解脫門？」妙吉祥",
    "T17n0843_002:0927a19": "言：「善男子！如來以善方便，宣說無量空、無相、",
    "T17n0843_002:0927a20": "無願解脫法門，令諸眾生如理修行。」",
    "T17n0843_002:0927a21": "爾時妙吉祥菩薩為辯積菩薩說是法時，會",
    "T17n0843_002:0927a22": "中所有天、龍、夜叉、乾闥婆等，即時各各合掌",
    "T17n0843_002:0927a23": "恭敬，異口同音說伽陀曰：",
    "T17n0843_002:0927a24": "「所有一切供養具，　　寶衣寶器眾莊嚴；",
    "T17n0843_002:0927a25": "妙吉祥尊所嚴身，　　我今稱讚功德聚。」",
    "T17n0843_002:0927a26": "爾時普華幢天子復白佛言：「世尊！此妙吉",
    "T17n0843_002:0927a27": "祥菩薩摩訶薩，最初於何佛世尊所發菩提",
    "T17n0843_002:0927a28": "心？」佛告普華幢天子言：「汝今當知，過去度如",
    "T17n0843_002:0927a29": "殑伽沙數劫前，彼時有世界名金焰光明，有",
    "T17n0843_002:0927b01": "佛出世，號無垢日焰光明如來、應供、正等正",
    "T17n0843_002:0927b02": "覺、明行足、善逝、世間解、無上士、調御丈夫、天人",
    "T17n0843_002:0927b03": "師、佛、世尊，十號具足。天子！彼佛壽量九百九",
    "T17n0843_002:0927b04": "十萬俱胝那庾多數，為諸眾生說三乘法，所",
    "T17n0843_002:0927b05": "謂：聲聞乘、緣覺乘、菩薩乘。時彼如來初",
    "T17n0843_002:0927b06": "會說法，有八百四十萬俱胝那庾多眾生，住",
    "T17n0843_002:0927b07": "聲聞乘得阿羅漢，諸漏已盡捨諸重擔得大",
    "T17n0843_002:0927b08": "善利，諸有結縛皆悉已盡，正智無礙心善解",
    "T17n0843_002:0927b09": "脫；第二會說法時，有七十萬俱胝那庾多苾",
    "T17n0843_002:0927b10": "芻得阿羅漢；第三會說法時，有六百五十萬",
    "T17n0843_002:0927b11": "俱胝那庾多苾芻得阿羅漢。彼佛法中，二分",
    "T17n0843_002:0927b12": "苾芻、苾芻尼、優婆塞、優婆夷眾；二分菩薩摩",
    "T17n0843_002:0927b13": "訶薩眾。彼諸菩薩一切皆是不退轉者，皆悉",
    "T17n0843_002:0927b14": "證得無生法忍，普入無邊三摩地門，圓滿善",
    "T17n0843_002:0927b15": "法，復得無邊陀羅尼門，如來為說不退轉法",
    "T17n0843_002:0927b16": "輪，況復彼諸初發大乘心者，其數無量，是中",
    "T17n0843_002:0927b17": "亦有無量眾生住緣覺者。「天子！彼無垢日焰",
    "T17n0843_002:0927b18": "光明如來，以其無量無數相應行法，普攝眾",
    "T17n0843_002:0927b19": "生。時彼金焰光明世界，多以黃金而用莊嚴，",
    "T17n0843_002:0927b20": "諸有樓閣殿堂眾寶為柱，一切樹林皆寶嚴",
    "T17n0843_002:0927b21": "飾，於其樹間出妙音聲，稱讚甚深不思議法。",
    "T17n0843_002:0927b22": "所謂：空聲、無相聲、無願聲；無性聲、無著聲；無",
    "T17n0843_002:0927b23": "生聲、無起聲，出如是等讚諸法聲。其所出聲，",
    "T17n0843_002:0927b24": "一切眾生聞者愛樂。彼佛滅後，正法住世滿",
    "T17n0843_002:0927b25": "一千歲。「天子！時彼金焰光明世界中，有轉輪",
    "T17n0843_002:0927b26": "王名最勝辯才，為四洲主。是時彼王於無垢",
    "T17n0843_002:0927b27": "日焰光明佛剎中，以其飲食、衣服、臥具、幢幡、",
    "T17n0843_002:0927b28": "寶蓋諸妙供具，供養彼佛及其佛剎所有一",
    "T17n0843_002:0927b29": "切聲聞、緣覺、大菩薩眾。如是供養滿一俱胝",
    "T17n0843_002:0927c01": "歲，於彼佛所深種善根。彼轉輪王種是善根",
    "T17n0843_002:0927c02": "時，即有八萬四千眾生，及王宮中有三百二",
    "T17n0843_002:0927c03": "十萬后妃眷屬，同發阿耨多羅三藐三菩提",
    "T17n0843_002:0927c04": "心。「天子！彼最勝辯才轉輪聖王有其千子，先",
    "T17n0843_002:0927c05": "於聲聞法中發生信解，後復發於阿耨多羅",
    "T17n0843_002:0927c06": "三藐三菩提心，證得無生法忍。爾時彼王有",
    "T17n0843_002:0927c07": "女名曰大慧，具大辯才甚深信解。是時大慧",
    "T17n0843_002:0927c08": "與七千二百宮女眷屬恭敬圍繞，詣彼無垢",
    "T17n0843_002:0927c09": "日焰光明佛所。到佛所已，與諸眷屬頭面著",
    "T17n0843_002:0927c10": "地，禮彼佛足。時大慧女以善根故，即發阿耨",
    "T17n0843_002:0927c11": "多羅三藐三菩提心。既發心已前白佛言：『世",
    "T17n0843_002:0927c12": "尊！我欲趣求阿耨多羅三藐三菩提果，然我",
    "T17n0843_002:0927c13": "今者不能以此女人色相而取證彼阿耨多羅",
    "T17n0843_002:0927c14": "三藐三菩提。唯願世尊為我開示，有何法",
    "T17n0843_002:0927c15": "門如理修行，令我當得轉女人身成男子相，",
    "T17n0843_002:0927c16": "速能取證阿耨多羅三藐三菩提果？』",
    "T17n0843_002:0927c17": "「爾時無垢日焰光明如來即告大慧女言：『汝",
    "T17n0843_002:0927c18": "善女人！當有一法，能具足者，即得轉女人身",
    "T17n0843_002:0927c19": "成男子相。何等為一？所謂發起大菩提心、無",
    "T17n0843_002:0927c20": "等等心、一切三界最勝上心，乃至一切聲聞",
    "T17n0843_002:0927c21": "緣覺起隨順心。復有一法，若具足者，即得轉",
    "T17n0843_002:0927c22": "女人身成男子相。何等為一？所謂於諸如來，",
    "T17n0843_002:0927c23": "常所作意而不遠離，聽受正法無所厭倦。大",
    "T17n0843_002:0927c24": "慧！復有十法，若具足者，即得轉女人身成男",
    "T17n0843_002:0927c25": "子相。何等為十？所謂十善業道應當圓滿，即",
    "T17n0843_002:0927c26": "得慈行成就；又復長時受學無懈、聽法無懈、",
    "T17n0843_002:0927c27": "親近法師亦復無懈，若能圓滿如是等法，即",
    "T17n0843_002:0927c28": "得轉女人身成男子相。』",
    "T17n0843_002:0927c29": "「爾時彼佛說是法時，其大慧女即於同來諸",
    "T17n0843_002:0928a01": "眷屬前轉彼女身得成男子。即時大慧童子",
    "T17n0843_002:0928a02": "合掌恭敬前白佛言：『世尊！我今已轉女身，於",
    "T17n0843_002:0928a03": "佛法中樂欲出家，持苾芻戒，願佛攝受。』爾時",
    "T17n0843_002:0928a04": "彼佛即告大慧童子言：『善來苾芻！』是時大慧",
    "T17n0843_002:0928a05": "於剎那間鬚髮自落、袈裟被身，成苾芻相，威",
    "T17n0843_002:0928a06": "儀庠序如百臘者，即於會中證得無生法忍。",
    "T17n0843_002:0928a07": "是時彼王所有諸子知是事已，生希有心，來",
    "T17n0843_002:0928a08": "入佛會皆求出家。佛即攝受，各各如應為說",
    "T17n0843_002:0928a09": "法要。「爾時大慧苾芻告諸王子言：『我於今者",
    "T17n0843_002:0928a10": "得最上利，永不復起聲聞之見，決定趣求阿",
    "T17n0843_002:0928a11": "耨多羅三藐三菩提果，修大悲行利益眾生。",
    "T17n0843_002:0928a12": "汝等有發聲聞心者，亦應如我發趣最上大",
    "T17n0843_002:0928a13": "菩提心，當於正中正道起修行想。』時大慧苾",
    "T17n0843_002:0928a14": "芻為諸王子如應說法，皆得不退轉於阿耨",
    "T17n0843_002:0928a15": "多羅三藐三菩提。」",
    "T17n0843_002:0928a16": "爾時世尊釋迦牟尼佛告普華幢天子言：「彼",
    "T17n0843_002:0928a17": "無垢日焰光明佛剎中，最勝辯才轉輪聖王",
    "T17n0843_002:0928a18": "大慧童女者，豈異人乎？即今妙吉祥菩薩摩",
    "T17n0843_002:0928a19": "訶薩是！彼王所有千童子眾，今已成就阿耨",
    "T17n0843_002:0928a20": "多羅三藐三菩提果，現住說法教化眾生，即",
    "T17n0843_002:0928a21": "千佛是。所謂：",
    "T17n0843_002:0928a22": "「東方：超過行如來、無邊光明如來、普光如來、",
    "T17n0843_002:0928a23": "吉祥主如來、實相如來、寶上如來、寶明如",
    "T17n0843_002:0928a24": "來、寶幢如來、寶照明如來。",
    "T17n0843_002:0928a25": "「南方：最極高如來、大光明如來、無量壽如來、",
    "T17n0843_002:0928a26": "無量聲如來、大名稱如來、無邊名稱如來、寶",
    "T17n0843_002:0928a27": "光如來、清淨無邊壽如來、月相如來、月光如",
    "T17n0843_002:0928a28": "來。",
    "T17n0843_002:0928a29": "「西方：無垢明如來、清淨光如來、日明如來、無",
    "T17n0843_002:0928b01": "邊寶最上如來、梵高如來、金色光明如來、梵",
    "T17n0843_002:0928b02": "自在王如來、龍自在王如來、一切寶華自在",
    "T17n0843_002:0928b03": "王如來、娑羅樹王如來。",
    "T17n0843_002:0928b04": "「北方：堅固勇猛如來、離塵如來、吉祥藏光如",
    "T17n0843_002:0928b05": "來、無量香光如來、師子音王如來、大勢力精",
    "T17n0843_002:0928b06": "進出生如來、妙高步如來、大寶聚如來、不退",
    "T17n0843_002:0928b07": "轉輪如來、寶句義吉祥如來、普遍大日如來、",
    "T17n0843_002:0928b08": "勝得如來。「如是等諸佛如來，種種名字，現在",
    "T17n0843_002:0928b09": "十方世界說法教化眾生。」",
    "T17n0843_002:0928b10": "佛告普華幢天子言：「如汝所問，此妙吉祥菩",
    "T17n0843_002:0928b11": "薩摩訶薩於彼金焰光明世界無垢日焰光",
    "T17n0843_002:0928b12": "明佛所，最初發於阿耨多羅三藐三菩提",
    "T17n0843_002:0928b13": "心。」",
    "T17n0843_002:0928b14": "佛說大乘不思議神通境界經卷中"
}