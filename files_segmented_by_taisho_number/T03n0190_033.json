{
    "T03n0190_033:0805c11": "佛本行集經卷第三十三",
    "T03n0190_033:0805c13": "隋天竺三藏闍那崛多譯",
    "T03n0190_033:0805c14": "梵天勸請品下",
    "T03n0190_033:0805c15": "「爾時，世尊作如是念：『我所證法，此法甚深，難",
    "T03n0190_033:0805c16": "見難知，如微塵等，不可覺察，無思量處，不思",
    "T03n0190_033:0805c17": "議道。我無有師，無巧智匠可能教我證於此",
    "T03n0190_033:0805c18": "法。但眾生輩，著阿羅耶(隋言所著處)，樂阿羅耶，住",
    "T03n0190_033:0805c19": "阿羅耶，憙樂著處，心多貪故，此處難見，其處",
    "T03n0190_033:0805c20": "所謂十二因緣，十二因緣，有處相生，此之處",
    "T03n0190_033:0805c21": "所，一切眾生，不能覩見，唯佛能知。又一切",
    "T03n0190_033:0805c22": "處，疑道難捨，一切邪道，滅盡無餘，愛之染",
    "T03n0190_033:0805c23": "處，盡皆離慾，寂滅涅槃。我今雖將如是等",
    "T03n0190_033:0805c24": "法向於他說，彼諸眾生未證此法，徒令我勞",
    "T03n0190_033:0805c25": "虛費言說。』爾時世尊如是念已，為於此事，昔",
    "T03n0190_033:0805c26": "未曾聞，未從他得，未有人說，而心自辯，即",
    "T03n0190_033:0805c27": "說偈言：",
    "T03n0190_033:0805c28": "「『我今辛苦證此法，　　不可輒爾即應宣，",
    "T03n0190_033:0805c29": "　　諸欲癡瞋恚法纏，　　一切眾生有此難，",
    "T03n0190_033:0806a01": "　　唯應逆流細心智，　　所可覩見如微塵，",
    "T03n0190_033:0806a02": "　　樂欲貪著難見知，　　為彼無明闇覆故。』",
    "T03n0190_033:0806a03": "「以如是故，如來見是甚深事已，其心欲樂阿",
    "T03n0190_033:0806a04": "蘭若處，不欲向他說於此法。而有偈說：",
    "T03n0190_033:0806a05": "「『見諸眾生煩惱重，　　邪道邪見過患多，",
    "T03n0190_033:0806a06": "　　解脫法者甚深難，　　知故欲住阿蘭若。』",
    "T03n0190_033:0806a07": "「爾時，娑婆世界之主大梵天王，在於梵宮，遙",
    "T03n0190_033:0806a08": "見世尊發如是心，知已即作如是思惟：『此世",
    "T03n0190_033:0806a09": "界中諸眾生等，多壞多失，今日如來、多陀阿",
    "T03n0190_033:0806a10": "伽度、阿羅呵、三藐三佛陀，既證如是無上法",
    "T03n0190_033:0806a11": "寶，獲成辦已，世間未知，而心忽然願樂蘭若，",
    "T03n0190_033:0806a12": "不欲說法。』時梵天王，譬如壯士屈申臂頃，從",
    "T03n0190_033:0806a13": "大梵宮隱身來下，至世尊前，頂禮佛足，却住",
    "T03n0190_033:0806a14": "一面，合掌向佛而白佛言：『善哉！世尊！今此",
    "T03n0190_033:0806a15": "世界一切眾生，無有歸依，善壞失盡；今者",
    "T03n0190_033:0806a16": "世尊，既得如是無上法寶真證，見已而心忽",
    "T03n0190_033:0806a17": "欲入阿蘭若，不樂說法。我今勸請無上世尊，",
    "T03n0190_033:0806a18": "為諸眾生，莫寂靜住，唯願世尊！慈悲說法，願",
    "T03n0190_033:0806a19": "修伽陀，憐愍說法。現今多有諸眾生輩，少於",
    "T03n0190_033:0806a20": "塵垢，諸根成熟，結使微薄，利根易化，不聞法",
    "T03n0190_033:0806a21": "故，自然損減。若當如來為說法要，使得證知",
    "T03n0190_033:0806a22": "世尊法相。』爾時，娑婆世界之主大梵天王，說",
    "T03n0190_033:0806a23": "是語已，復更以偈重請佛言：",
    "T03n0190_033:0806a24": "「『世尊今在摩伽國，　　說於眾生雜種因，",
    "T03n0190_033:0806a25": "　　先開甘露妙法門，　　然後次第清淨說。",
    "T03n0190_033:0806a26": "　　如人不上須彌頂，　　豈能得見世界邊？",
    "T03n0190_033:0806a27": "　　大聖菩提道已成，　　速登法堂智眼照，",
    "T03n0190_033:0806a28": "　　引導群盲令離苦，　　悲愍一切諸眾生，",
    "T03n0190_033:0806a29": "　　世尊疾捨此樹間，　　遍世遊行廣濟度。",
    "T03n0190_033:0806b01": "　　自得己利天人勝，　　諸苦盡已得清涼，",
    "T03n0190_033:0806b02": "　　佛不增減諸善根，　　到於清淨法彼岸。",
    "T03n0190_033:0806b03": "　　如來世間無有比，　　況欲勝上亦復無，",
    "T03n0190_033:0806b04": "　　三界獨步稱世尊，　　修羅非是山王匹。",
    "T03n0190_033:0806b05": "　　於苦世間作悲愍，　　仁今不可捨眾生，",
    "T03n0190_033:0806b06": "　　具諸德力無畏人，　　唯尊能度諸含識。",
    "T03n0190_033:0806b07": "　　眾生久來被毒箭，　　所謂天人等世間，",
    "T03n0190_033:0806b08": "　　值遇世尊應拔除，　　願為彼作歸依處。",
    "T03n0190_033:0806b09": "　　諸天及人生生世，　　發心欲聽密法門，",
    "T03n0190_033:0806b10": "　　彼願世尊今已成，　　速說莫令彼等退。",
    "T03n0190_033:0806b11": "　　世尊如我今得見，　　眾生若當是事知，",
    "T03n0190_033:0806b12": "　　或他聞已及自聞，　　即來頂禮世尊足。",
    "T03n0190_033:0806b13": "　　假令父母男女等，　　死已骨散髮縱橫，",
    "T03n0190_033:0806b14": "　　而不憂彼命終時，　　亦不迴哭彼人輩。",
    "T03n0190_033:0806b15": "　　彼等未知尊清淨，　　從兜率天來下生，",
    "T03n0190_033:0806b16": "　　是故我今請世尊，　　多時失路今化取。",
    "T03n0190_033:0806b17": "　　不聞正義無量劫，　　如羸瘦人得脂腴，",
    "T03n0190_033:0806b18": "　　如乾土地得水澆，　　唯願世尊降法雨。",
    "T03n0190_033:0806b19": "　　諸佛無有慳惜法，　　三世諸聖樂行檀，",
    "T03n0190_033:0806b20": "　　過去諸佛入涅槃，　　無不說是正真法。",
    "T03n0190_033:0806b21": "　　尊今亦是祁羅種，　　能度無量諸眾生，",
    "T03n0190_033:0806b22": "　　共彼諸佛無有殊，　　教眾善法今時至。",
    "T03n0190_033:0806b23": "　　開諸眾生清淨眼，　　普令得見正道途，",
    "T03n0190_033:0806b24": "　　入於邪見荊棘林，　　應示純直離險逕，",
    "T03n0190_033:0806b25": "　　乘此路已得甘露。　　世尊眾瞽欲墮坑，",
    "T03n0190_033:0806b26": "　　餘人濟拔悉不能，　　大險引導世尊是，",
    "T03n0190_033:0806b27": "　　又能方便教發意，　　今時已至願莫辭。",
    "T03n0190_033:0806b28": "　　共聖多劫不可期，　　猶如優曇花難值，",
    "T03n0190_033:0806b29": "　　諸佛出世既難遇，　　今日忽遭大導師。",
    "T03n0190_033:0806c01": "　　仁於精進力無邊，　　身體莊嚴眾相具，",
    "T03n0190_033:0806c02": "　　未說無有發心者，　　金口終不出異言。",
    "T03n0190_033:0806c03": "　　三世成就是事來，　　所以今日自度訖，",
    "T03n0190_033:0806c04": "　　度他須起精進力，　　真實言誓宜及時。",
    "T03n0190_033:0806c05": "　　世尊滅暗然諸明，　　佛大法幢願速竪，",
    "T03n0190_033:0806c06": "　　時至妙言說正法，　　師子吼如天鼓鳴。",
    "T03n0190_033:0806c07": "　　我請如來置法船，　　來世得導無量眾，",
    "T03n0190_033:0806c08": "　　世尊已渡煩惱海，　　眾生沒溺須出之。",
    "T03n0190_033:0806c09": "　　譬如人得伏藏財，　　持以富他不獨用，",
    "T03n0190_033:0806c10": "　　世尊得法無盡藏，　　願為眾生分別宣。』",
    "T03n0190_033:0806c11": "「爾時，世尊聞梵天王勸請偈已，為眾生故，起",
    "T03n0190_033:0806c12": "慈悲心，以佛眼觀一切諸世。佛眼觀已，見諸",
    "T03n0190_033:0806c13": "眾生，生於世間，增長世間，或有利根或有鈍",
    "T03n0190_033:0806c14": "根。諸眾生等，或以成就易證於道，或有眾生，",
    "T03n0190_033:0806c15": "見未來世一切過患，心生恐怖而不放逸，或",
    "T03n0190_033:0806c16": "當來世，亦可得道。譬如或有青優鉢池，波頭",
    "T03n0190_033:0806c17": "摩池，拘物頭池，分陀利池，其內所有一切諸",
    "T03n0190_033:0806c18": "花，或優鉢羅，及波頭摩，并拘物頭，分陀利",
    "T03n0190_033:0806c19": "等，已從地生而未出水，在於其間沒而未",
    "T03n0190_033:0806c20": "現，應須養育，四大和合，然後出水；或有優鉢、",
    "T03n0190_033:0806c21": "分陀利等，從池湧出共水齊平；或優鉢羅、分",
    "T03n0190_033:0806c22": "陀利等，出水開敷，而不著水。如是如是，世尊",
    "T03n0190_033:0806c23": "佛眼觀諸世間一切眾生，生於世間，增長世",
    "T03n0190_033:0806c24": "間，或有利根，或有鈍根，或有易化，或易得道。",
    "T03n0190_033:0806c25": "如是知已，向梵天王而說偈言：",
    "T03n0190_033:0806c26": "「『大梵天王善諦聽，　　我今欲開甘露門，",
    "T03n0190_033:0806c27": "　　若有聽者歡喜來，　　至心聽我說法味。』",
    "T03n0190_033:0806c28": "「爾時梵天聞此偈已，作是思惟：『如來世尊，當",
    "T03n0190_033:0806c29": "說此法，修伽陀當欲說此法。世尊憐愍，為我",
    "T03n0190_033:0807a01": "受請，欲說法故。』以是因緣，心生歡喜，踴躍充",
    "T03n0190_033:0807a02": "遍，不能自勝。頂禮佛足，圍遶三匝，在於佛",
    "T03n0190_033:0807a03": "邊，沒身不現。",
    "T03n0190_033:0807a04": "「爾時，世尊作如是念：『我今於先初說法處，誰",
    "T03n0190_033:0807a05": "能不違，一如我意，知我法體，而證知已，不惱",
    "T03n0190_033:0807a06": "於我？』",
    "T03n0190_033:0807a07": "「爾時世尊作如是念：『其優陀羅迦羅摩子，心",
    "T03n0190_033:0807a08": "應巧智，辨了聰明，長夜成就，其心雖復少",
    "T03n0190_033:0807a09": "有塵垢，諸使結薄，根熟智利。我今應當於優",
    "T03n0190_033:0807a10": "陀羅迦羅摩子對於其前，先為說法，我所說",
    "T03n0190_033:0807a11": "法，彼能速疾，證知我法。』",
    "T03n0190_033:0807a12": "「世尊如是思惟念已，時有一天在於空中，隱",
    "T03n0190_033:0807a13": "身不現，來向佛所，而出聲言：『迦羅摩子，其命",
    "T03n0190_033:0807a14": "終來已經七日。』",
    "T03n0190_033:0807a15": "「世尊更復內心智見優陀摩子，實命終來已",
    "T03n0190_033:0807a16": "經七日。",
    "T03n0190_033:0807a17": "「世尊復念：『優陀摩子，命終已後當生何處？』而",
    "T03n0190_033:0807a18": "世尊心復生智見，優陀摩子命終生於非非",
    "T03n0190_033:0807a19": "想天。",
    "T03n0190_033:0807a20": "「爾時世尊復如是念：『非非想天壽命幾許？有",
    "T03n0190_033:0807a21": "邊際不？』是時世尊心生智見，非非想天壽命，",
    "T03n0190_033:0807a22": "八萬四千大劫。",
    "T03n0190_033:0807a23": "「爾時，世尊復如是念：『優陀摩子，生非非想，彼",
    "T03n0190_033:0807a24": "壽終後，復生何處？』",
    "T03n0190_033:0807a25": "「爾時世尊心生智見，知優陀羅迦羅摩子，今",
    "T03n0190_033:0807a26": "在非想。彼處命終，後還墮落生於此處，受飛",
    "T03n0190_033:0807a27": "狸身。而彼既得飛狸身已，若有眾生，生於水",
    "T03n0190_033:0807a28": "中，或居陸地，或空飛行，常當殺害於彼生",
    "T03n0190_033:0807a29": "命。或復共彼諸眾生等，行於慾事，報盡於",
    "T03n0190_033:0807b01": "後，飢餓而死。",
    "T03n0190_033:0807b02": "「爾時，世尊復心思惟：『其優陀羅迦羅摩子，捨",
    "T03n0190_033:0807b03": "飛狸已，復受何生？』",
    "T03n0190_033:0807b04": "「爾時，世尊心生智見，知優陀羅迦羅摩子，從",
    "T03n0190_033:0807b05": "飛狸身命終已後，生於地獄。",
    "T03n0190_033:0807b06": "「爾時，世尊心復如是思惟念言：『嗚呼嗚呼！汝",
    "T03n0190_033:0807b07": "優陀羅迦羅摩子，空然受身，失於大利，不得",
    "T03n0190_033:0807b08": "人間妙好善報。而優陀羅迦羅摩子，不得聞",
    "T03n0190_033:0807b09": "我如是善法。若優陀羅迦羅摩子，得聞如是",
    "T03n0190_033:0807b10": "諸善法者，即應速得證於此法。』",
    "T03n0190_033:0807b11": "「爾時，世尊復如是念：『我今為誰初說此法？我",
    "T03n0190_033:0807b12": "說法時，不違我法，不煩惱我，而能速疾證於",
    "T03n0190_033:0807b13": "我法？』",
    "T03n0190_033:0807b14": "「爾時，世尊內心如是思惟，而知其阿羅邏迦",
    "T03n0190_033:0807b15": "羅摩種，極巧智慧，聰明細心，長夜成就，雖少",
    "T03n0190_033:0807b16": "有垢，結薄利根。『我今應當詣於彼間阿羅邏",
    "T03n0190_033:0807b17": "迦羅摩種邊，初說此法，彼若得聞我所說法，",
    "T03n0190_033:0807b18": "其必速疾應當證知。』",
    "T03n0190_033:0807b19": "「世尊如是思惟念已，時有一天，隱身不現，",
    "T03n0190_033:0807b20": "往世尊所，而出聲言：『彼阿羅邏迦羅種姓，",
    "T03n0190_033:0807b21": "昨日命終。』",
    "T03n0190_033:0807b22": "「爾時世尊心生智見，知阿羅邏迦羅種姓，",
    "T03n0190_033:0807b23": "昨日命終。",
    "T03n0190_033:0807b24": "「爾時世尊復如是念：『阿羅邏種，從此命終，",
    "T03n0190_033:0807b25": "受何處生？』",
    "T03n0190_033:0807b26": "「爾時世尊內心生智，知阿羅邏此處命終，",
    "T03n0190_033:0807b27": "生不用處。",
    "T03n0190_033:0807b28": "「爾時世尊復如是念：『不用處天，壽命多少？有",
    "T03n0190_033:0807b29": "於限量邊際以不？』",
    "T03n0190_033:0807c01": "「爾時世尊內心智見，知不用處壽命有邊，六",
    "T03n0190_033:0807c02": "萬三千大劫壽命。",
    "T03n0190_033:0807c03": "「爾時世尊復如是念：『其阿羅邏不用處天命",
    "T03n0190_033:0807c04": "終已後，復何處生？』",
    "T03n0190_033:0807c05": "「爾時世尊內心智見，知阿羅邏從不用處命",
    "T03n0190_033:0807c06": "終已後，還墮於此，處在邊地不識法處，當得",
    "T03n0190_033:0807c07": "作王。",
    "T03n0190_033:0807c08": "「爾時世尊復如是念：『其阿羅邏從無識法",
    "T03n0190_033:0807c09": "邊地之王，命終已後，復受何生？』",
    "T03n0190_033:0807c10": "「爾時世尊內心智見，知阿羅邏從邊地王，",
    "T03n0190_033:0807c11": "其命終後，墮大地獄。",
    "T03n0190_033:0807c12": "「爾時世尊如是思惟：『嗚呼嗚呼！汝阿羅邏",
    "T03n0190_033:0807c13": "迦羅種姓，空受人身，大有所失，不得善利，而",
    "T03n0190_033:0807c14": "不聞我如是妙法；若彼得聞我是法者，即應",
    "T03n0190_033:0807c15": "速疾得證此法。』",
    "T03n0190_033:0807c16": "佛本行集經轉妙法輪品第三十七上",
    "T03n0190_033:0807c17": "「爾時世尊作是思惟：『諸世間中，有何眾生，身",
    "T03n0190_033:0807c18": "口清淨，少塵少垢，諸結使薄，根熟利智，而我",
    "T03n0190_033:0807c19": "今初說法之時，不惱於我，而能速疾證知我",
    "T03n0190_033:0807c20": "法，不妨廢我轉於法輪？』",
    "T03n0190_033:0807c21": "「爾時世尊如是思惟：『有五仙人，彼五仙者，昔",
    "T03n0190_033:0807c22": "日與我大有利益，我在苦行，承事於我。彼等",
    "T03n0190_033:0807c23": "五仙，並皆清淨，少垢少塵，薄使利智，彼等堪",
    "T03n0190_033:0807c24": "能受我最初轉於法輪所說妙法，應不違我。",
    "T03n0190_033:0807c25": "我今應詣彼五仙邊，初為說法。』",
    "T03n0190_033:0807c26": "「爾時，世尊復如是念：『彼等五仙，今在何處？』是",
    "T03n0190_033:0807c27": "時世尊，以淨天眼過於人眼，觀彼五仙，今日",
    "T03n0190_033:0807c28": "在彼波羅[木*奈]城鹿野苑內，經歷遊行。",
    "T03n0190_033:0807c29": "「爾時，世尊從菩提樹隨多少時住已，漸向波",
    "T03n0190_033:0808a01": "羅[木*奈]國。而有偈言：",
    "T03n0190_033:0808a02": "「『世尊欲說羅摩子，　　發心觀察其所生，",
    "T03n0190_033:0808a03": "　　知今命終在於天，　　心念五仙欲至彼。』",
    "T03n0190_033:0808a04": "「爾時，魔王波旬見佛欲捨於此菩提樹起，心",
    "T03n0190_033:0808a05": "生苦惱，速詣佛所，到佛所已，而白佛言：『善哉！",
    "T03n0190_033:0808a06": "世尊！唯願世尊！莫離此處，安坐莫移，世尊在",
    "T03n0190_033:0808a07": "此，隨意所行。』",
    "T03n0190_033:0808a08": "「爾時，世尊告波旬言：『魔王波旬！汝無慚愧，不",
    "T03n0190_033:0808a09": "知羞恥，汝於先時，欲惱亂我，我於爾時，具有",
    "T03n0190_033:0808a10": "貪慾瞋恚癡等一切未盡，汝來不能惱亂於",
    "T03n0190_033:0808a11": "我。況復今日，我已證得無上至真平等覺道，",
    "T03n0190_033:0808a12": "一切邪徑盡皆捨離，得正解脫？』",
    "T03n0190_033:0808a13": "「爾時，世尊從道樹下起已，安庠漸漸行到旃",
    "T03n0190_033:0808a14": "陀羅村(隋言嚴熾)；從旃陀羅，安庠行至純(之詢反)陀",
    "T03n0190_033:0808a15": "私洟(他梨反)羅聚落(隋言無角塠)中。於其路上，見有",
    "T03n0190_033:0808a16": "一乞婆羅門，名優波伽摩(隋言來事)，兩逆相逢，彼",
    "T03n0190_033:0808a17": "見佛已，即白佛言：『仁者瞿曇！身體皮膚，快好",
    "T03n0190_033:0808a18": "清淨，無有垢膩。仁者！面貌圓極莊嚴，諸根",
    "T03n0190_033:0808a19": "寂定。仁者瞿曇！師為是誰？從誰出家？意喜所",
    "T03n0190_033:0808a20": "樂，是於誰法？』爾時，世尊隨行隨說，以於此",
    "T03n0190_033:0808a21": "偈，答彼乞索婆羅門言：",
    "T03n0190_033:0808a22": "「『我已降伏諸世間，　　成就具足種種智，",
    "T03n0190_033:0808a23": "　　於諸法中不染著，　　永脫一切愛網羅，",
    "T03n0190_033:0808a24": "　　能為他說諸神通，　　是故名為一切智。",
    "T03n0190_033:0808a25": "　　我今堪受世間供，　　自在得成無上尊，",
    "T03n0190_033:0808a26": "　　一切天人世界中，　　唯我能降諸魔眾。",
    "T03n0190_033:0808a27": "　　我無有師內自覺，　　世間更無與等雙，",
    "T03n0190_033:0808a28": "　　天人中唯我獨尊，　　身心清淨得解脫。",
    "T03n0190_033:0808a29": "　　一切通處皆通達，　　所可證處已證知，",
    "T03n0190_033:0808b01": "　　可安之處已得安，　　故稱我為世尊上。",
    "T03n0190_033:0808b02": "　　猶如分陀利在水，　　雖復處在於水中，",
    "T03n0190_033:0808b03": "　　而不為水之所沾。　　我在世間亦復爾，",
    "T03n0190_033:0808b04": "　　不為一切世所污，　　是故稱我為佛陀。』",
    "T03n0190_033:0808b05": "「爾時，優波伽摩婆羅門復白佛言：『長老瞿曇！",
    "T03n0190_033:0808b06": "今欲何去？』世尊報彼婆羅門言：『我今欲向波",
    "T03n0190_033:0808b07": "羅[木*奈]國。』彼婆羅門復問佛言：『長老瞿曇！仁",
    "T03n0190_033:0808b08": "者至彼欲作何事？』世尊更復以偈答彼優波",
    "T03n0190_033:0808b09": "伽摩婆羅門言：",
    "T03n0190_033:0808b10": "「『我今欲轉妙法輪，　　故至於彼波羅捺，",
    "T03n0190_033:0808b11": "　　幽瞑眾生悉令曉，　　擊敞甘露鼓之門。』",
    "T03n0190_033:0808b12": "「爾時，優波伽摩婆羅門復白佛言：『如我意見，",
    "T03n0190_033:0808b13": "長老瞿曇！自稱身得阿羅漢者，伏諸煩惱，其",
    "T03n0190_033:0808b14": "義云何？』世尊復更以偈重答於彼優波伽摩",
    "T03n0190_033:0808b15": "婆羅門言：",
    "T03n0190_033:0808b16": "「『應當知我伏諸怨，　　永盡一切諸有漏，",
    "T03n0190_033:0808b17": "　　世間諸惡法皆滅，　　故我稱為真正尊。』",
    "T03n0190_033:0808b18": "「而有偈說：",
    "T03n0190_033:0808b19": "「『何怪得利自養育，　　不能增長利益他，",
    "T03n0190_033:0808b20": "　　見眾幽瞑不慈悲，　　得道勝他共分用。",
    "T03n0190_033:0808b21": "　　自度彼岸覩沒溺，　　若不能拔非善人，",
    "T03n0190_033:0808b22": "　　自得地藏見貧窮，　　而不施他是非智。",
    "T03n0190_033:0808b23": "　　手自執持甘露藥，　　見有病人不與治，",
    "T03n0190_033:0808b24": "　　可畏曠野得路行，　　覩彼迷人應教示。",
    "T03n0190_033:0808b25": "　　如大闇燈作光明，　　明盛不著在我心，",
    "T03n0190_033:0808b26": "　　佛亦如是作法光，　　於此因緣亦不著。』",
    "T03n0190_033:0808b27": "「爾時，優波伽摩乞婆羅門口唱言謂：『長老瞿",
    "T03n0190_033:0808b28": "曇！』以手拍髀，下道避佛，向東而行。",
    "T03n0190_033:0808b29": "「爾時，彼處有一天神，往昔舊與優波伽摩婆",
    "T03n0190_033:0808c01": "羅門身曾為親舊，天神欲為優波伽摩乞婆",
    "T03n0190_033:0808c02": "羅門作利益故、作安樂故、於無畏處得解脫",
    "T03n0190_033:0808c03": "故，以偈告彼優波伽摩婆羅門言：",
    "T03n0190_033:0808c04": "「『今值無上天人師，　　不識世尊至真覺，",
    "T03n0190_033:0808c05": "　　邪見赤體欲何去，　　汝當受苦未期央。",
    "T03n0190_033:0808c06": "　　若逢如是調御師，　　捨之不發供養者，",
    "T03n0190_033:0808c07": "　　手足與汝何功德，　　應當於此生信心。』",
    "T03n0190_033:0808c08": "「爾時，世尊安庠漸行，從周蘭那娑陀羅去",
    "T03n0190_033:0808c09": "(即是無角塠)至迦蘭那富羅聚落(隋言耳城)；從迦蘭那富",
    "T03n0190_033:0808c10": "羅聚落安庠而去，漸漸而至娑羅洟聚落",
    "T03n0190_033:0808c11": "(隋言調御城)；從娑羅洟聚落而去，至盧醯多柯蘇兜",
    "T03n0190_033:0808c12": "聚落(隋言閉塞城)；從閉塞城至恒河岸。到河岸已，",
    "T03n0190_033:0808c13": "詣船師邊，至已即語彼船師言：『善哉仁者！乞",
    "T03n0190_033:0808c14": "願度我向於彼岸。』船師報言：『尊者！若當與我",
    "T03n0190_033:0808c15": "度價，然後我當度於尊者。』",
    "T03n0190_033:0808c16": "「爾時，世尊報船師言：『我今何處得有度價？但",
    "T03n0190_033:0808c17": "我除斷一切財寶，設復見者，觀如瓦石土塊",
    "T03n0190_033:0808c18": "無殊，若當有人，割我一臂，又以栴檀塗我一",
    "T03n0190_033:0808c19": "臂，此二人邊，我心平等。我以是故，無有度",
    "T03n0190_033:0808c20": "價。』船師復言：『尊者！若能與我度價，我今即當",
    "T03n0190_033:0808c21": "度於尊者。所以者何？我唯因此，持用活命，畜",
    "T03n0190_033:0808c22": "養婦兒。』",
    "T03n0190_033:0808c23": "「爾時，世尊以淨天眼過於人眼，見有一群五",
    "T03n0190_033:0808c24": "百頭鴈，從彼恒河南岸，飛空而來向北。世",
    "T03n0190_033:0808c25": "尊見已，即對船師，而說偈言：",
    "T03n0190_033:0808c26": "「『諸鴈群黨度恒河，　　不曾問彼船師價，",
    "T03n0190_033:0808c27": "　　各運自身出己力，　　飛空自在隨所之。",
    "T03n0190_033:0808c28": "　　我今應當以神通，　　騰虛翱翔猶彼鴈，",
    "T03n0190_033:0808c29": "　　若至恒河水南岸，　　安隱定住若須彌。』",
    "T03n0190_033:0809a01": "「時，彼船師見佛過已，心生大悔，如是思惟：『嗚",
    "T03n0190_033:0809a02": "呼嗚呼！我覩如是大聖福田，而不知施度至",
    "T03n0190_033:0809a03": "彼岸。嗚呼嗚呼！我失大利。』如是念已，悶絕倒",
    "T03n0190_033:0809a04": "地。而彼船師，少時迷荒，還得穌醒，從地而",
    "T03n0190_033:0809a05": "起，即便馳往摩伽陀主頻頭王邊，奏如是事。",
    "T03n0190_033:0809a06": "「爾時，摩伽陀王頻頭娑羅聞此事已，作如是",
    "T03n0190_033:0809a07": "言：『凡夫之人，云何可知此有神通，此無神通？",
    "T03n0190_033:0809a08": "是故汝等從今已去，凡是一切出家之人，來",
    "T03n0190_033:0809a09": "欲度者，莫問是非，但有來者，勿取度價，隨意",
    "T03n0190_033:0809a10": "即度。』",
    "T03n0190_033:0809a11": "「爾時，世尊飛度恒河，達到彼已，從於彼岸，復",
    "T03n0190_033:0809a12": "作神通，飛騰而向波羅[木*奈]城。是時彼處，有",
    "T03n0190_033:0809a13": "一龍池，時其龍王名曰商佉(隋言蠡)。世尊至彼",
    "T03n0190_033:0809a14": "池邊而下。世尊足步所下之處，龍王起塔，其",
    "T03n0190_033:0809a15": "塔因稱名彌遲伽(隋言土塔)。如來在彼經由一宿，",
    "T03n0190_033:0809a16": "待後食時。於待時處，復起一塔，其塔復名宿",
    "T03n0190_033:0809a17": "待時塔。而有偈說：",
    "T03n0190_033:0809a18": "「『諸佛夜不入人間，　　要待齋時而乞食，",
    "T03n0190_033:0809a19": "　　非時行者有大患，　　是故眾聖候於時。』",
    "T03n0190_033:0809a20": "「爾時，世尊依三摩耶依摩伽陀齋欲到，時從",
    "T03n0190_033:0809a21": "西門入波羅[木*奈]城，次第乞食。於波羅[木*奈]乞",
    "T03n0190_033:0809a22": "食得已，從城東門安庠而出。既出城外，在",
    "T03n0190_033:0809a23": "一水邊，端坐而食。食訖澡洗，北面而行，安",
    "T03n0190_033:0809a24": "庠漸至向鹿苑林。而有偈說：",
    "T03n0190_033:0809a25": "「『鹿苑鳥獸眾鳴聲，　　往昔諸聖所居處，",
    "T03n0190_033:0809a26": "　　世尊身放光明耀，　　漸至彼苑如日天。』",
    "T03n0190_033:0809a27": "「爾時，五仙遙見世尊漸至其邊，見已各各共",
    "T03n0190_033:0809a28": "相謂言：『我等要誓，諸長老等，此之來者，是彼",
    "T03n0190_033:0809a29": "沙門瞿曇釋種，向我邊來。此懈怠人，喪失禪",
    "T03n0190_033:0809b01": "定，以懈怠故，全身纏縛。而我等輩，不須敬",
    "T03n0190_033:0809b02": "彼，不須禮彼，不須迎彼，不須與彼安置坐處。",
    "T03n0190_033:0809b03": "雖然，但且隨其意樂，隨其自坐。』唯憍陳如，獨",
    "T03n0190_033:0809b04": "一人心不同此誓，而口不違，即便相對，而說",
    "T03n0190_033:0809b05": "偈言：",
    "T03n0190_033:0809b06": "「『瞿曇懈怠今忽來，　　我等五仙各相契，",
    "T03n0190_033:0809b07": "　　詳共莫敬莫禮拜，　　此人違誓不合迎。』",
    "T03n0190_033:0809b08": "「爾時，世尊漸漸近彼五仙人邊，既逼近已，而",
    "T03n0190_033:0809b09": "彼五仙，各各相與坐不能安，忽自違誓，各各",
    "T03n0190_033:0809b10": "欲起。譬如奢拘尼鳥，在鐵網內，而外有人放",
    "T03n0190_033:0809b11": "於大火。其網熱故，不能安住，欲飛欲跳。如是",
    "T03n0190_033:0809b12": "如是，彼五仙人見世尊已，不覺忽然從坐而",
    "T03n0190_033:0809b13": "起。時五仙內或有鋪設安置坐者，或有持水",
    "T03n0190_033:0809b14": "欲擬洗足，或洗足石及革屣者，或復有將盛",
    "T03n0190_033:0809b15": "水盆來，或洗足已，將於木來擬安脚者，或有",
    "T03n0190_033:0809b16": "迎接三衣及鉢，又口唱言：『善來長老瞿曇！安",
    "T03n0190_033:0809b17": "坐於此鋪上。』而有偈說：",
    "T03n0190_033:0809b18": "「『或迎取鉢及三衣，　　或復頂禮佛足下，",
    "T03n0190_033:0809b19": "　　或預鋪設所坐處，　　或持水器及澡瓶。』",
    "T03n0190_033:0809b20": "「爾時，世尊隨其鋪設，安庠而坐。時佛坐已，",
    "T03n0190_033:0809b21": "作是思惟：『此等一切皆是癡人，各各雖發如",
    "T03n0190_033:0809b22": "是誓言，而自相違不依而住。』",
    "T03n0190_033:0809b23": "「爾時五仙見佛坐已，而白佛言：『長老瞿曇！身",
    "T03n0190_033:0809b24": "色皮膚，快好清淨，面目圓滿又足光明，諸根",
    "T03n0190_033:0809b25": "寂定。長老瞿曇！必當值遇妙好甘露，或得清",
    "T03n0190_033:0809b26": "淨甘露聖道。』",
    "T03n0190_033:0809b27": "「爾時，世尊即便告彼五仙人言：『汝等仙人！莫",
    "T03n0190_033:0809b28": "喚如來為長老也。所以者何？汝等仙人！當來",
    "T03n0190_033:0809b29": "長夜，應值苦患。何以故？我今已證甘露之",
    "T03n0190_033:0809c01": "法，我今已得甘露之道。汝隨我教，汝聽我言，",
    "T03n0190_033:0809c02": "我能教示於汝等輩。汝隨我語，不得乖違，若",
    "T03n0190_033:0809c03": "依我教，清淨而行，若善男子及善女人，正信",
    "T03n0190_033:0809c04": "捨家，剃除鬚髮，出家欲求無上梵行，盡梵行",
    "T03n0190_033:0809c05": "源，現見諸法，自在神通，證得行行，自能唱",
    "T03n0190_033:0809c06": "我，已斷生死，已立梵行，所作已辦，更不復受",
    "T03n0190_033:0809c07": "於後世有。汝等各當如是自知。』而有偈言：",
    "T03n0190_033:0809c08": "「『彼等五仙喚佛姓，　　世尊恩愍教彼言：",
    "T03n0190_033:0809c09": "　「汝等心意莫矜高，　　捨於自慢恭敬我，",
    "T03n0190_033:0809c10": "　　我慢無慢我平等，　　我欲迴汝等業因，",
    "T03n0190_033:0809c11": "　　我已得佛為世尊，　　為諸眾生作利益。」』",
    "T03n0190_033:0809c12": "「作是語已，其五仙人即白佛言：『長老瞿曇！昔",
    "T03n0190_033:0809c13": "行是行，昔求是道，昔行是苦，不曾得證上人",
    "T03n0190_033:0809c14": "之法，不共諸聖而同智見，不得增進；況復今",
    "T03n0190_033:0809c15": "日，成就懶惰，失於禪定，懈怠纏身？』",
    "T03n0190_033:0809c16": "「爾時，世尊再過告彼五仙人言：『汝等仙人",
    "T03n0190_033:0809c17": "莫作是言。如來非是懈怠之行，非是失禪，我",
    "T03n0190_033:0809c18": "亦非是懈怠纏身。汝等仙人！我今已成阿羅",
    "T03n0190_033:0809c19": "呵、三藐三佛陀，我今已證得彼甘露，知甘露",
    "T03n0190_033:0809c20": "道。汝等仙人！應受我教，聽於我法。汝等今若",
    "T03n0190_033:0809c21": "受我教示，我能教誨於汝等輩。汝依我教，莫",
    "T03n0190_033:0809c22": "違我教，行我教法，乃至汝等，未來當得不受",
    "T03n0190_033:0809c23": "後有。』",
    "T03n0190_033:0809c24": "「爾時五仙復白佛言：『長老瞿曇！昔如是行，如",
    "T03n0190_033:0809c25": "是求道，行如是苦，不證上法，不共諸聖而同",
    "T03n0190_033:0809c26": "智見，乃至懈怠，以纏自身。』",
    "T03n0190_033:0809c27": "「爾時，世尊三過告彼五仙人言：『汝等仙人！",
    "T03n0190_033:0809c28": "自知我昔曾為人說妄言以不？』五仙人言：『不",
    "T03n0190_033:0809c29": "也。尊者！』",
    "T03n0190_033:0810a01": "「爾時，世尊從口出舌，至二耳孔，至二鼻孔，以",
    "T03n0190_033:0810a02": "舌拄塞二鼻孔已，還復以舌，自舐於舌，遍覆",
    "T03n0190_033:0810a03": "其面，覆已還縮，依舊還置舌本居處安置",
    "T03n0190_033:0810a04": "已，告五仙人言：『汝等仙人！曾自眼見，或復耳",
    "T03n0190_033:0810a05": "聞，若人妄語，有如是舌神通力不？』彼等仙言：",
    "T03n0190_033:0810a06": "『不也。尊者！』『是故汝等，莫喚如來以為懈怠，",
    "T03n0190_033:0810a07": "如來亦非失於禪定，然我不以懈怠纏身。",
    "T03n0190_033:0810a08": "諸仙！當知我今已成阿羅呵、三藐三佛陀，已",
    "T03n0190_033:0810a09": "證甘露，知甘露道，汝等受我教法示誨，聽我",
    "T03n0190_033:0810a10": "教法，汝等依我教法而行，若不違背，其善",
    "T03n0190_033:0810a11": "男子及善女人，欲求解脫，捨家出家，乃至未",
    "T03n0190_033:0810a12": "來不受後有。』",
    "T03n0190_033:0810a13": "「爾時，世尊以如是教，誨彼五仙。彼仙所有外",
    "T03n0190_033:0810a14": "道之形、外道之意、外道之藏，皆悉滅隱不現，",
    "T03n0190_033:0810a15": "身上所著之服即成三衣，手執鉢器，頭髮髭",
    "T03n0190_033:0810a16": "鬚，自然除落，猶如剃來經於七日，威儀即成，",
    "T03n0190_033:0810a17": "形容譬如百夏比丘，威儀行步，坐起舉動，如",
    "T03n0190_033:0810a18": "是而住。",
    "T03n0190_033:0810a19": "「爾時，世尊即便告彼五比丘言：『汝等比丘！各",
    "T03n0190_033:0810a20": "各隨分，觀察東方。』時五比丘，欲觀東方而見",
    "T03n0190_033:0810a21": "西方。世尊復告：『汝等比丘！隨分各各觀察西",
    "T03n0190_033:0810a22": "方。』彼等比丘，欲觀西方即見東方。世尊復",
    "T03n0190_033:0810a23": "告：『汝等比丘！觀察北方。』彼等比丘，欲觀北",
    "T03n0190_033:0810a24": "方即見南方。世尊復告：『汝等比丘！觀察南",
    "T03n0190_033:0810a25": "方。』即見北方。世尊復告：『汝等比丘！觀察上",
    "T03n0190_033:0810a26": "方。』即見下方。世尊復告：『汝等比丘！觀察下",
    "T03n0190_033:0810a27": "方。』彼等比丘，欲觀下方即見上方。世尊復",
    "T03n0190_033:0810a28": "告：『汝等比丘！隨分各各，觀察餘方。』彼等比",
    "T03n0190_033:0810a29": "丘，欲觀餘方即見正方。世尊復告：『汝等比",
    "T03n0190_033:0810b01": "丘！觀察正方。』彼等比丘，欲觀正方即見餘方。",
    "T03n0190_033:0810b02": "爾時，世尊善能教誨彼五比丘，令其內心各",
    "T03n0190_033:0810b03": "生歡悅，使其獲證，隨順正理，各各歡喜。時五",
    "T03n0190_033:0810b04": "比丘，心開意解，隨順世尊，諮承世尊，聽世尊",
    "T03n0190_033:0810b05": "教，隨世尊心，不違世尊所說教法，聞說諦受",
    "T03n0190_033:0810b06": "奉侍世尊，無暫時捨。",
    "T03n0190_033:0810b07": "佛本行集經卷第三十三"
}