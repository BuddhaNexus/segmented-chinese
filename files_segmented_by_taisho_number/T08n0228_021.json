{
    "T08n0228_021:0658b10": "佛說佛母出生三法藏般若",
    "T08n0228_021:0658b11": "波羅蜜多經卷第二十一",
    "T08n0228_021:0658b13": "西天譯經三藏朝奉大夫試光祿卿",
    "T08n0228_021:0658b14": "傳法大師賜紫臣施護奉　詔譯",
    "T08n0228_021:0658b15": "學品第二十五",
    "T08n0228_021:0658b16": "爾時，尊者須菩提白佛言：「世尊！菩薩摩訶薩",
    "T08n0228_021:0658b17": "欲學一切智，當云何學？」佛言：「須菩提！菩薩摩",
    "T08n0228_021:0658b18": "訶薩若盡學則學一切智，若離學則學一切",
    "T08n0228_021:0658b19": "智。若無生無滅無起無染無性，如虛空法界",
    "T08n0228_021:0658b20": "寂靜等學，則學一切智。」",
    "T08n0228_021:0658b21": "須菩提白佛言：「世尊！若菩薩摩訶薩盡學離",
    "T08n0228_021:0658b22": "學乃至法界寂靜等學，則學一切智者，是等",
    "T08n0228_021:0658b23": "當云何作？」佛言：「須菩提！汝若如是說，是等云",
    "T08n0228_021:0658b24": "何作者。須菩提！於汝意云何，如來證如如故",
    "T08n0228_021:0658b25": "得名如來，是如有盡、有所作不？」須菩提言：「不",
    "T08n0228_021:0658b26": "也，世尊！何以故？如無盡相亦無所作。」佛言：「須",
    "T08n0228_021:0658b27": "菩提！於汝意云何，如來證如如故得名如來，",
    "T08n0228_021:0658b28": "是如有生有滅有起有染有得有證不？」須菩",
    "T08n0228_021:0658b29": "提言：「不也，世尊！」佛言：「須菩提！菩薩摩訶薩學",
    "T08n0228_021:0658c01": "一切智亦復如是。須菩提！是故菩薩摩訶薩",
    "T08n0228_021:0658c02": "若如是學者不盡如相，如是學者是學一切",
    "T08n0228_021:0658c03": "智，如是學者是學般若波羅蜜多，如是學者",
    "T08n0228_021:0658c04": "是學佛地，如是學者是學佛十力、四無所畏",
    "T08n0228_021:0658c05": "等一切佛法乃至一切智智，如是學者能到",
    "T08n0228_021:0658c06": "諸學彼岸，如是學者普能降伏魔及魔眾，如",
    "T08n0228_021:0658c07": "是學者速得不退轉法，如是學者速坐道場，",
    "T08n0228_021:0658c08": "如是學者是學三轉十二行相法輪，如是學者",
    "T08n0228_021:0658c09": "學自所行，如是學者學為他作所依怙法，如",
    "T08n0228_021:0658c10": "是學者是學大慈大悲大喜大捨，如是學者",
    "T08n0228_021:0658c11": "學度眾生界，如是學者是學不斷佛種，如是",
    "T08n0228_021:0658c12": "學者學開甘露門。須菩提！此廣大學是最上",
    "T08n0228_021:0658c13": "學，凡夫下劣人不能如是學。若有能調御一",
    "T08n0228_021:0658c14": "切眾生，欲與一切眾生為依怙者，欲出過一",
    "T08n0228_021:0658c15": "切眾生界者，彼能如是學。若如是學者，不墮",
    "T08n0228_021:0658c16": "地獄、餓鬼、畜生等趣，不生阿修羅界，不生邊",
    "T08n0228_021:0658c17": "地，不生旃陀羅族，不生下姓種族，不生種",
    "T08n0228_021:0658c18": "種卑賤巧業等族。如是學者，不失一目不盲",
    "T08n0228_021:0658c19": "兩目，亦不角睞，不聾不啞，不傴僂，不攣躄。不",
    "T08n0228_021:0658c20": "醜陋，不麁惡，不形殘，不異相，亦無疥癩癰疽",
    "T08n0228_021:0658c21": "乾痟等病，不壞諸根人相圓滿，音聲清巧眾",
    "T08n0228_021:0658c22": "所愛樂。須菩提！又菩薩摩訶薩如是學者，不",
    "T08n0228_021:0658c23": "害他命，不盜他物，不行邪染，不虛妄言亦不",
    "T08n0228_021:0658c24": "兩舌復不惡口，不無義語，不生貪著，不起瞋",
    "T08n0228_021:0658c25": "惱，不住邪見，不邪命活，不修邪命法，不畜",
    "T08n0228_021:0658c26": "破戒眷屬，不近非法者，不生長壽天，雖入",
    "T08n0228_021:0658c27": "諸禪而不隨禪生。何以故？菩薩以能成就善",
    "T08n0228_021:0658c28": "巧方便故。而菩薩成就何等善巧方便？所謂",
    "T08n0228_021:0658c29": "從般若波羅蜜多相應出生善巧方便，是故",
    "T08n0228_021:0659a01": "菩薩雖入諸禪而不隨禪生。須菩提！菩薩摩",
    "T08n0228_021:0659a02": "訶薩能如是學者，即得清淨十力、清淨四無所",
    "T08n0228_021:0659a03": "畏乃至清淨一切佛法。」",
    "T08n0228_021:0659a04": "須菩提白佛言：「世尊！一切法自性本來清淨，",
    "T08n0228_021:0659a05": "菩薩摩訶薩云何復得清淨十力、清淨四無所",
    "T08n0228_021:0659a06": "畏乃至清淨一切佛法耶？」佛告須菩提言：「如",
    "T08n0228_021:0659a07": "是，如是！須菩提！一切法自性本來清淨，菩薩",
    "T08n0228_021:0659a08": "摩訶薩於是一切法自性本來清淨中，如理",
    "T08n0228_021:0659a09": "修學般若波羅蜜多，不驚不怖不退不沒。須",
    "T08n0228_021:0659a10": "菩提！彼諸愚異生等於如是法不知不見，以",
    "T08n0228_021:0659a11": "不知不見故無所覺了。是故菩薩摩訶薩發",
    "T08n0228_021:0659a12": "勤精進於中修學，自所學已，令諸異生等於",
    "T08n0228_021:0659a13": "是法中如理修學、實知實見。菩薩摩訶薩由",
    "T08n0228_021:0659a14": "如是學故，即得清淨十力、清淨四無所畏乃",
    "T08n0228_021:0659a15": "至清淨一切佛法。須菩提！菩薩摩訶薩如是",
    "T08n0228_021:0659a16": "學者，悉能了知一切眾生心心所行。須菩提！",
    "T08n0228_021:0659a17": "譬如大地少出閻浮檀金，多諸荊棘砂礫草木",
    "T08n0228_021:0659a18": "等類。一切眾生亦復如是，於眾生聚中少能",
    "T08n0228_021:0659a19": "愛樂修學般若波羅蜜多者，多有愛樂修學",
    "T08n0228_021:0659a20": "聲聞、緣覺法門。須菩提！又如眾生聚中少有",
    "T08n0228_021:0659a21": "修彼輪王業者，但多修彼諸小王業。須菩提！",
    "T08n0228_021:0659a22": "當知眾生聚中少有行於般若波羅蜜多道",
    "T08n0228_021:0659a23": "者，多有行於聲聞、緣覺道者，亦復如是。",
    "T08n0228_021:0659a24": "「須菩提！又如眾生聚中少有修彼帝釋福業，",
    "T08n0228_021:0659a25": "但多修彼諸天子業。須菩提！當知眾生聚中",
    "T08n0228_021:0659a26": "少有修習般若波羅蜜多行者，多有修習聲",
    "T08n0228_021:0659a27": "聞、緣覺行者，亦復如是。須菩提！又如眾生聚",
    "T08n0228_021:0659a28": "中少有修彼梵王福業，但多修彼諸梵眾業。",
    "T08n0228_021:0659a29": "須菩提！當知眾生聚中少有不退轉於阿耨",
    "T08n0228_021:0659b01": "多羅三藐三菩提者，多有退轉於阿耨多羅",
    "T08n0228_021:0659b02": "三藐三菩提者，亦復如是。須菩提！以是義故，",
    "T08n0228_021:0659b03": "當知眾生聚中少有能發阿耨多羅三藐三",
    "T08n0228_021:0659b04": "菩提心者，於少能發心中又復少能如理修",
    "T08n0228_021:0659b05": "行者，於少能修行中又復少能修習般若波",
    "T08n0228_021:0659b06": "羅蜜多相應行者，於少能修習相應行中又",
    "T08n0228_021:0659b07": "復少能於阿耨多羅三藐三菩提住不退轉",
    "T08n0228_021:0659b08": "者。須菩提！是故諸菩薩摩訶薩若欲在少中",
    "T08n0228_021:0659b09": "少者，應當修習般若波羅蜜多。",
    "T08n0228_021:0659b10": "「復次，須菩提！若菩薩摩訶薩修學是般若波",
    "T08n0228_021:0659b11": "羅蜜多者，不生雜染心、不生疑惑心、不生憎",
    "T08n0228_021:0659b12": "嫉心、不生慳悋心、不生破戒心、不生瞋惱心、",
    "T08n0228_021:0659b13": "不生懈怠心、不生散亂心、不生愚癡心。又，須",
    "T08n0228_021:0659b14": "菩提！菩薩摩訶薩應修學是般若波羅蜜多。",
    "T08n0228_021:0659b15": "何以故？此般若波羅蜜多能護諸波羅蜜多、",
    "T08n0228_021:0659b16": "能受諸波羅蜜多、能取諸波羅蜜多、能集諸",
    "T08n0228_021:0659b17": "波羅蜜多、能攝諸波羅蜜多。須菩提！譬如",
    "T08n0228_021:0659b18": "六十二見，身見中攝，諸波羅蜜多於般若波",
    "T08n0228_021:0659b19": "羅蜜多中攝，亦復如是。須菩提！又如士夫所",
    "T08n0228_021:0659b20": "有諸根，皆悉於其命根中攝，一切善法皆於",
    "T08n0228_021:0659b21": "般若波羅蜜多中攝，亦復如是。須菩提！又如",
    "T08n0228_021:0659b22": "士夫命根滅時諸根皆滅，菩薩摩訶薩亦復",
    "T08n0228_021:0659b23": "如是，若智慧滅時一切善法而亦隨滅。須菩",
    "T08n0228_021:0659b24": "提！是故菩薩摩訶薩若欲護諸波羅蜜多，若",
    "T08n0228_021:0659b25": "欲攝諸波羅蜜多者，應當修學是般若波羅",
    "T08n0228_021:0659b26": "蜜多。又，菩薩摩訶薩若欲於一切眾生中福",
    "T08n0228_021:0659b27": "德最勝為上首者，應當修學是般若波羅蜜",
    "T08n0228_021:0659b28": "多。」",
    "T08n0228_021:0659b29": "復次，佛言：「須菩提！於汝意云何，三千大千世",
    "T08n0228_021:0659c01": "界一切眾生是為多不？」須菩提白佛言：「世尊！",
    "T08n0228_021:0659c02": "但此閻浮提中所有眾生尚多無數，何況三",
    "T08n0228_021:0659c03": "千大千世界一切眾生。」佛言：「須菩提！假使如",
    "T08n0228_021:0659c04": "是三千大千世界一切眾生，一一修行皆住",
    "T08n0228_021:0659c05": "菩薩地，或有一人盡其壽命，以諸飲食、衣服、",
    "T08n0228_021:0659c06": "臥具、醫藥及餘樂具，供養如是三千大千世",
    "T08n0228_021:0659c07": "界諸菩薩眾。此人以是因緣得福多不？」須菩",
    "T08n0228_021:0659c08": "提言：「甚多，世尊！甚多，善逝！」佛言：「須菩提！若",
    "T08n0228_021:0659c09": "復有人於一彈指頃能修行是般若波羅蜜",
    "T08n0228_021:0659c10": "多者，其所得福倍勝於前。何以故？般若波羅",
    "T08n0228_021:0659c11": "蜜多廣大利益諸菩薩摩訶薩，復能護助阿耨",
    "T08n0228_021:0659c12": "多羅三藐三菩提故。須菩提！是故諸菩薩摩",
    "T08n0228_021:0659c13": "訶薩若欲於一切眾生中最勝無上，若欲與",
    "T08n0228_021:0659c14": "一切眾生為所依怙，若欲偏入諸佛境界，",
    "T08n0228_021:0659c15": "若欲具足佛功德法，若欲得佛遊戲神通，若",
    "T08n0228_021:0659c16": "欲作佛大師子吼，若欲得佛諸所行處，若欲",
    "T08n0228_021:0659c17": "普以三千大千世界大會說法。須菩提！菩薩",
    "T08n0228_021:0659c18": "摩訶薩若欲成就如是等功德利者，應學是",
    "T08n0228_021:0659c19": "般若波羅蜜多。學是般若波羅蜜多，不能圓",
    "T08n0228_021:0659c20": "滿諸功德利者，無有是處。」須菩提白佛言：「世",
    "T08n0228_021:0659c21": "尊！菩薩摩訶薩亦具足聲聞功德利耶？」佛言：",
    "T08n0228_021:0659c22": "「須菩提！菩薩摩訶薩亦學是聲聞法，亦具足",
    "T08n0228_021:0659c23": "聲聞功德之利。須菩提！菩薩摩訶薩雖如是",
    "T08n0228_021:0659c24": "學、如是知、得如是利，而不於中生住著心。菩",
    "T08n0228_021:0659c25": "薩摩訶薩亦說彼聲聞法，而不取是法。須菩",
    "T08n0228_021:0659c26": "提！若菩薩摩訶薩如是學者，能為一切世",
    "T08n0228_021:0659c27": "間天、人、阿修羅等作大福田，而菩薩所作福",
    "T08n0228_021:0659c28": "田最上最勝，過餘聲聞、緣覺所有福田。須菩",
    "T08n0228_021:0659c29": "提！如是學者是行般若波羅蜜多，得近一切",
    "T08n0228_021:0660a01": "智，不捨般若波羅蜜多，不離般若波羅蜜多。",
    "T08n0228_021:0660a02": "如是學者不退失一切智，遠離聲聞、緣覺心，",
    "T08n0228_021:0660a03": "得近阿耨多羅三藐三菩提。須菩提！若菩薩",
    "T08n0228_021:0660a04": "摩訶薩作是念：『此是般若波羅蜜多，此名般",
    "T08n0228_021:0660a05": "若波羅蜜多，學是般若波羅蜜多故當得一",
    "T08n0228_021:0660a06": "切智。』須菩提！若如是分別者，不名修學般若",
    "T08n0228_021:0660a07": "波羅蜜多。若菩薩摩訶薩於般若波羅蜜多",
    "T08n0228_021:0660a08": "不生分別，無知無見亦無所得，以如是不分",
    "T08n0228_021:0660a09": "別、無知見、無所得故，是名修學般若波羅蜜",
    "T08n0228_021:0660a10": "多。」",
    "T08n0228_021:0660a11": "幻喻品第二十六",
    "T08n0228_021:0660a12": "爾時，帝釋天主即起是念：「若菩薩摩訶薩修",
    "T08n0228_021:0660a13": "學是般若波羅蜜多者，尚能勝過一切眾生，",
    "T08n0228_021:0660a14": "何況成就阿耨多羅三藐三菩提者。是故當",
    "T08n0228_021:0660a15": "知，若有人愛樂一切智者，彼人得大善利善",
    "T08n0228_021:0660a16": "自活命，何況能發阿耨多羅三藐三菩提心",
    "T08n0228_021:0660a17": "者，當知是人為一切眾生共所敬愛，普能調",
    "T08n0228_021:0660a18": "御一切眾生。」帝釋天主作是念已，即時化諸",
    "T08n0228_021:0660a19": "曼陀羅華，滿自掌中散於佛上。華散佛已，合",
    "T08n0228_021:0660a20": "掌向佛作如是言：「世尊！若有發阿耨多羅三",
    "T08n0228_021:0660a21": "藐三菩提心者，普願得成阿耨多羅三藐三",
    "T08n0228_021:0660a22": "菩提，普願圓滿一切佛法，圓滿一切智相應",
    "T08n0228_021:0660a23": "之法，圓滿自然智法，圓滿無漏法，普願一切",
    "T08n0228_021:0660a24": "眾生度生死岸證涅槃道，攝眾生心普令圓",
    "T08n0228_021:0660a25": "滿。世尊！我見生死中有種種苦，我不欲令初",
    "T08n0228_021:0660a26": "發阿耨多羅三藐三菩提心者，於一念中有",
    "T08n0228_021:0660a27": "所退轉，又不欲令已得安住阿耨多羅三藐",
    "T08n0228_021:0660a28": "三菩提者，於一念中或生退轉，是故我欲普",
    "T08n0228_021:0660a29": "令成就阿耨多羅三藐三菩提。何以故？能發",
    "T08n0228_021:0660b01": "心者，廣大利益悲愍一切世間天、人、阿修羅",
    "T08n0228_021:0660b02": "等。自得度已，復於一切眾生起如是心，未解",
    "T08n0228_021:0660b03": "脫者普令解脫，未得度者普令得度，未涅槃",
    "T08n0228_021:0660b04": "者普令涅槃。世尊！若有善男子、善女人，於初",
    "T08n0228_021:0660b05": "發心菩薩所，以彼所有諸功德法生隨喜心，",
    "T08n0228_021:0660b06": "若於久修習菩薩所生隨喜心，若於住不退",
    "T08n0228_021:0660b07": "轉菩薩所生隨喜心，若於一生補處菩薩所",
    "T08n0228_021:0660b08": "生隨喜心，於如是等能生隨喜心善男子、善",
    "T08n0228_021:0660b09": "女人，當說何者得福德多？」",
    "T08n0228_021:0660b10": "佛告帝釋天主言：「憍尸迦！妙高山王尚可稱",
    "T08n0228_021:0660b11": "量知其限數，彼善男子、善女人以是諸隨喜",
    "T08n0228_021:0660b12": "心所獲福德，不可稱量知其限數。",
    "T08n0228_021:0660b13": "「憍尸迦！又如四大洲界亦可稱量知其限數，",
    "T08n0228_021:0660b14": "彼善男子、善女人以是諸隨喜心所獲福德，",
    "T08n0228_021:0660b15": "不可稱量知其限數。憍尸迦！又如小千世界",
    "T08n0228_021:0660b16": "亦可稱量知其限數，彼善男子、善女人，以是",
    "T08n0228_021:0660b17": "諸隨喜心所獲福德，不可稱量知其限數。憍",
    "T08n0228_021:0660b18": "尸迦！又如中千世界亦可稱量知其限數，彼",
    "T08n0228_021:0660b19": "善男子、善女人以是諸隨喜心所獲福德，不",
    "T08n0228_021:0660b20": "可稱量知其限數。憍尸迦！又如三千大千世",
    "T08n0228_021:0660b21": "界亦可稱量知其限數，彼善男子、善女人以",
    "T08n0228_021:0660b22": "是諸隨喜心所獲福德，不可稱量知其限數。」",
    "T08n0228_021:0660b23": "帝釋天主白佛言：「世尊！若有人不能於初發",
    "T08n0228_021:0660b24": "心菩薩所，乃至不能於一生補處菩薩所，生",
    "T08n0228_021:0660b25": "隨喜心者，當知是人惡魔所著、為魔眷屬，從",
    "T08n0228_021:0660b26": "彼魔天命終而來生此。何以故？是諸隨喜心",
    "T08n0228_021:0660b27": "而能破壞諸惡魔故。又復，若人能生諸隨喜",
    "T08n0228_021:0660b28": "心者，是人應以隨喜功德迴向阿耨多羅三",
    "T08n0228_021:0660b29": "藐三菩提，以是迴向故而能增長阿耨多羅",
    "T08n0228_021:0660c01": "三藐三菩提。是故當知，能生如是諸隨喜心",
    "T08n0228_021:0660c02": "者，是人不離佛、不離法、不離僧，增長一切最",
    "T08n0228_021:0660c03": "勝功德。」",
    "T08n0228_021:0660c04": "佛告帝釋天主言：「如是，如是！憍尸迦！若有人",
    "T08n0228_021:0660c05": "能生如是諸隨喜心者，是人不離佛、不離法、",
    "T08n0228_021:0660c06": "不離僧，增長一切最勝功德。又，憍尸迦！若善",
    "T08n0228_021:0660c07": "男子、善女人能生如是諸隨喜心者，當知是",
    "T08n0228_021:0660c08": "善男子、善女人速得值佛。」",
    "T08n0228_021:0660c09": "帝釋天主白佛言：「如是，世尊！如是，善逝！善男",
    "T08n0228_021:0660c10": "子、善女人能生如是諸隨喜心者，是善男子、",
    "T08n0228_021:0660c11": "善女人速得值佛。又復，以是隨喜善根力故，",
    "T08n0228_021:0660c12": "在在所生人所尊重恭敬讚歎。是善男子、善",
    "T08n0228_021:0660c13": "女人，眼根清淨不觀惡色，耳根清淨不聞惡",
    "T08n0228_021:0660c14": "聲，鼻根清淨不嗅惡香，舌根清淨不了惡味，",
    "T08n0228_021:0660c15": "身根清淨不染非觸。又復，不墮惡趣，生人、天",
    "T08n0228_021:0660c16": "道。何以故？是善男子、善女人成就無量無數",
    "T08n0228_021:0660c17": "隨喜善根故，常樂利樂一切眾生，以能生是",
    "T08n0228_021:0660c18": "隨喜心故，而能增長阿耨多羅三藐三菩提",
    "T08n0228_021:0660c19": "行，漸漸得成阿耨多羅三藐三菩提。是善男",
    "T08n0228_021:0660c20": "子、善女人得菩提已，廣度無量無數眾生普",
    "T08n0228_021:0660c21": "令涅槃。」",
    "T08n0228_021:0660c22": "佛告帝釋天主言：「憍尸迦！如汝所說，皆是如",
    "T08n0228_021:0660c23": "來威神護念。若善男子、善女人能生如是諸",
    "T08n0228_021:0660c24": "隨喜心者，是善男子、善女人深種善根，以是",
    "T08n0228_021:0660c25": "善根廣為無量無數眾生作大利益。此因緣",
    "T08n0228_021:0660c26": "故，而能增長一切善法，漸漸得成阿耨多羅",
    "T08n0228_021:0660c27": "三藐三菩提。」",
    "T08n0228_021:0660c28": "爾時，尊者須菩提白佛言：「世尊！心如幻故，云",
    "T08n0228_021:0660c29": "何以是心得阿耨多羅三藐三菩提耶？」佛告",
    "T08n0228_021:0661a01": "尊者須菩提言：「於意云何，汝見有心如幻耶？」",
    "T08n0228_021:0661a02": "須菩提言：「不也，世尊！」佛言：「須菩提！汝見幻",
    "T08n0228_021:0661a03": "相可得耶？」須菩提言：「不也，世尊！我不見有心",
    "T08n0228_021:0661a04": "如幻，亦不見幻相可得。」佛言：「須菩提！汝",
    "T08n0228_021:0661a05": "以是心是相可得阿耨多羅三藐三菩提耶？」須",
    "T08n0228_021:0661a06": "菩提言：「不也，世尊！」佛言：「須菩提！於意云何，若",
    "T08n0228_021:0661a07": "不見有心如幻及幻相者，離是心是相，汝",
    "T08n0228_021:0661a08": "見有法可得阿耨多羅三藐三菩提耶？」須菩",
    "T08n0228_021:0661a09": "提言：「不也，世尊！離如幻心及彼幻相，亦不見",
    "T08n0228_021:0661a10": "有法可得阿耨多羅三藐三菩提。世尊！若離",
    "T08n0228_021:0661a11": "如幻心及離幻相有法可見者，是法亦不可",
    "T08n0228_021:0661a12": "說是有是無，是故一切法畢竟離中，不可說",
    "T08n0228_021:0661a13": "有不可說無。若一切法畢竟離故，阿耨多羅",
    "T08n0228_021:0661a14": "三藐三菩提亦畢竟離，般若波羅蜜多亦畢",
    "T08n0228_021:0661a15": "竟離。以一切法畢竟離故，即無法可修亦無",
    "T08n0228_021:0661a16": "法可得，以一切法無所得故，阿耨多羅三藐",
    "T08n0228_021:0661a17": "三菩提亦不可得。以是畢竟離故菩薩摩訶",
    "T08n0228_021:0661a18": "薩亦畢竟離。世尊！菩薩摩訶薩因般若波羅",
    "T08n0228_021:0661a19": "蜜多故，得阿耨多羅三藐三菩提。而菩薩摩",
    "T08n0228_021:0661a20": "訶薩畢竟離，阿耨多羅三藐三菩提亦畢竟",
    "T08n0228_021:0661a21": "離。若菩薩摩訶薩得阿耨多羅三藐三菩提",
    "T08n0228_021:0661a22": "者，云何以離得離耶？」",
    "T08n0228_021:0661a23": "佛讚須菩提言：「善哉，善哉！須菩提！如是，如是！",
    "T08n0228_021:0661a24": "一切法畢竟離，般若波羅蜜多亦畢竟離，阿",
    "T08n0228_021:0661a25": "耨多羅三藐三菩提亦畢竟離，菩薩摩訶薩",
    "T08n0228_021:0661a26": "亦畢竟離。而諸菩薩摩訶薩於是法中，如實",
    "T08n0228_021:0661a27": "了知般若波羅蜜多畢竟離故，即非般若波",
    "T08n0228_021:0661a28": "羅蜜多。須菩提！是故諸菩薩摩訶薩，雖因般",
    "T08n0228_021:0661a29": "若波羅蜜多故得阿耨多羅三藐三菩提，而",
    "T08n0228_021:0661b01": "於是中無法可取、無法可得。以無取無得故，",
    "T08n0228_021:0661b02": "菩薩摩訶薩雖得阿耨多羅三藐三菩提，而",
    "T08n0228_021:0661b03": "非以離得離。」",
    "T08n0228_021:0661b04": "須菩提白佛言：「世尊！如我解佛所說義，此甚",
    "T08n0228_021:0661b05": "深義菩薩摩訶薩行者是為甚難。」佛言：「須菩",
    "T08n0228_021:0661b06": "提！如是，如是！此甚深義菩薩摩訶薩行者是",
    "T08n0228_021:0661b07": "為甚難。須菩提！若菩薩摩訶薩行此甚深義",
    "T08n0228_021:0661b08": "者，不於中道取證聲聞、緣覺之果，斯為甚難。」",
    "T08n0228_021:0661b09": "須菩提白佛言：「世尊！如我解佛所說義，菩薩",
    "T08n0228_021:0661b10": "摩訶薩所為非難。何以故？一切法無所得無",
    "T08n0228_021:0661b11": "所證。以無得無證故，是中無證者、無所證、無",
    "T08n0228_021:0661b12": "所用證法，是故菩薩摩訶薩所為非難。世尊！",
    "T08n0228_021:0661b13": "若菩薩摩訶薩聞作是說，不驚不怖不退不",
    "T08n0228_021:0661b14": "沒者，當知彼菩薩摩訶薩是為行般若波羅",
    "T08n0228_021:0661b15": "蜜多。雖如是行，亦不見我行般若波羅蜜多。",
    "T08n0228_021:0661b16": "若如是不見所行般若波羅蜜多相故，是菩",
    "T08n0228_021:0661b17": "薩摩訶薩得近阿耨多羅三藐三菩提，即能",
    "T08n0228_021:0661b18": "遠離聲聞、緣覺之地，是行般若波羅蜜多。世",
    "T08n0228_021:0661b19": "尊！譬如虛空不作是念：『是遠是近？』何以故？虛",
    "T08n0228_021:0661b20": "空無分別故。般若波羅蜜多亦復如是，不作",
    "T08n0228_021:0661b21": "是念：『阿耨多羅三藐三菩提去我近，聲聞、緣",
    "T08n0228_021:0661b22": "覺地去我遠。』何以故？般若波羅蜜多無分別",
    "T08n0228_021:0661b23": "故。又如幻所化人不作是念：『彼幻師去我近，",
    "T08n0228_021:0661b24": "餘觀者去我遠。』何以故？幻所化人無分別",
    "T08n0228_021:0661b25": "故。般若波羅蜜多亦復如是，不作是念：『阿耨",
    "T08n0228_021:0661b26": "多羅三藐三菩提去我近，聲聞、緣覺地去我",
    "T08n0228_021:0661b27": "遠。』何以故？般若波羅蜜多無分別故。又如諸",
    "T08n0228_021:0661b28": "影不作是念：『影所因者去我近，非所因者去",
    "T08n0228_021:0661b29": "我遠。』何以故？影無分別故。般若波羅蜜多亦",
    "T08n0228_021:0661c01": "復如是，不作是念：『阿耨多羅三藐三菩提去",
    "T08n0228_021:0661c02": "我近，聲聞、緣覺地去我遠。』何以故？般若波羅",
    "T08n0228_021:0661c03": "蜜多無分別故。又如如來於一切眾生無憎",
    "T08n0228_021:0661c04": "無愛。何以故？如來一切憎愛斷故。般若波羅",
    "T08n0228_021:0661c05": "蜜多亦復如是，無憎無愛。何以故？般若波羅",
    "T08n0228_021:0661c06": "蜜多非憎愛法。又如如來離諸分別。何以故？",
    "T08n0228_021:0661c07": "如來一切分別斷故。般若波羅蜜多亦復如",
    "T08n0228_021:0661c08": "是，離諸分別。何以故？般若波羅蜜多無分別",
    "T08n0228_021:0661c09": "故。又如佛所化人不作是念：『阿耨多羅三藐",
    "T08n0228_021:0661c10": "三菩提去我近，聲聞、緣覺地去我遠。』何以故？",
    "T08n0228_021:0661c11": "化人無分別故。般若波羅蜜多亦復如是，不",
    "T08n0228_021:0661c12": "作是念：『阿耨多羅三藐三菩提去我近，聲聞、",
    "T08n0228_021:0661c13": "緣覺地去我遠。』何以故？般若波羅蜜多無分",
    "T08n0228_021:0661c14": "別故。又如佛所化人隨所作事悉能成辦，雖",
    "T08n0228_021:0661c15": "所成辦而無分別。何以故？化人無分別故。般",
    "T08n0228_021:0661c16": "若波羅蜜多亦復如是，若一切法隨所修習",
    "T08n0228_021:0661c17": "悉能成辦。何以故？般若波羅蜜多無分別故。",
    "T08n0228_021:0661c18": "又如工巧師，以其方便用機關木作男女相，",
    "T08n0228_021:0661c19": "隨所作事悉能成辦，雖所成辦而無分別。何",
    "T08n0228_021:0661c20": "以故？巧幻所作故。世尊！般若波羅蜜多亦",
    "T08n0228_021:0661c21": "復如是，若一切法隨所修習悉能成辦，雖有",
    "T08n0228_021:0661c22": "所成而無分別。何以故？般若波羅蜜多無分",
    "T08n0228_021:0661c23": "別故。」",
    "T08n0228_021:0661c24": "佛說佛母出生三法藏般若波羅蜜多經卷第二十一"
}
