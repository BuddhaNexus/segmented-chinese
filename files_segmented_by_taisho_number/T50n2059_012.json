{
    "T50n2059_012:0403c21": "高僧傳卷第十二(亡身誦經)",
    "T50n2059_012:0403c23": "梁會稽嘉祥寺沙門釋慧皎撰",
    "T50n2059_012:0403c24": "亡身第六",
    "T50n2059_012:0403c25": "釋僧群一釋曇稱二",
    "T50n2059_012:0403c26": "釋法進三釋僧富四",
    "T50n2059_012:0403c27": "釋法羽五釋慧紹六",
    "T50n2059_012:0403c28": "釋僧瑜七釋慧益八",
    "T50n2059_012:0403c29": "釋僧慶九釋法光十",
    "T50n2059_012:0404a01": "釋曇弘十一",
    "T50n2059_012:0404a02": "釋僧群。未詳何許人。清貧守節蔬食誦",
    "T50n2059_012:0404a03": "經。後遷居羅江縣之霍山構立茅室。山孤",
    "T50n2059_012:0404a04": "在海中。上有石盂。逕數丈許。水深六七尺。",
    "T50n2059_012:0404a05": "常有清流。古老相傳云。是群仙所宅。群僊飲",
    "T50n2059_012:0404a06": "水不飢因絕粒。後晉守太守陶夔聞而索",
    "T50n2059_012:0404a07": "之群以水遺夔。出山輒臭。如此三四。夔",
    "T50n2059_012:0404a08": "躬目越海。天甚晴霽。及至山風雨晦暝。停",
    "T50n2059_012:0404a09": "數日竟不得至。迺歎曰。俗內凡夫遂為賢",
    "T50n2059_012:0404a10": "聖所隔。慨恨而返。群庵舍與盂隔一小",
    "T50n2059_012:0404a11": "澗。常以一木為梁。由之汲水。後時忽有",
    "T50n2059_012:0404a12": "一折翅鴨。舒翼當梁頭就唼群。群欲舉錫",
    "T50n2059_012:0404a13": "杖撥之。恐畏傷損因此迴還。絕水不飲。",
    "T50n2059_012:0404a14": "數日而終。春秋一百四十矣。臨終向人說。",
    "T50n2059_012:0404a15": "年少時經折一鴨翅驗此以為現報。",
    "T50n2059_012:0404a16": "釋曇稱。河北人。少而仁愛。惠及昆虫。晉末",
    "T50n2059_012:0404a17": "至彭城見有老人年八十夫妻窮悴。迺捨",
    "T50n2059_012:0404a18": "戒為奴。累年執役。而內修道德未嘗有",
    "T50n2059_012:0404a19": "廢。鄉隣嗟之。及二老卒。傭賃獲直悉為二",
    "T50n2059_012:0404a20": "老福用。擬以自贖事畢。欲還入道。法物",
    "T50n2059_012:0404a21": "未備。宋初彭城駕山下虎災。村人遇害日",
    "T50n2059_012:0404a22": "有一兩。稱乃謂村人曰。虎若食我災必當",
    "T50n2059_012:0404a23": "消。村人苦諫不從即於是夜獨坐草中。呪",
    "T50n2059_012:0404a24": "願曰。以我此身充汝飢渴。令汝從今息怨",
    "T50n2059_012:0404a25": "害意。未來當得無上法食。村人知其意正",
    "T50n2059_012:0404a26": "各泣拜而還。至四更中聞虎取稱。村人逐",
    "T50n2059_012:0404a27": "至南山。噉身都盡。唯有頭在。因葬而起",
    "T50n2059_012:0404a28": "塔。爾後虎災遂息。",
    "T50n2059_012:0404a29": "釋法進。或曰道進。或曰法迎。姓唐。涼州張",
    "T50n2059_012:0404b01": "掖人。幼而精苦習誦。有超邁之德。為沮渠",
    "T50n2059_012:0404b02": "蒙遜所重。遜卒子景環為胡寇所破。問進",
    "T50n2059_012:0404b03": "曰。今欲轉略高昌為可剋不。進曰必捷。",
    "T50n2059_012:0404b04": "但憂災餓耳。迴軍即定。後三年景環卒。弟",
    "T50n2059_012:0404b05": "安周續立。是歲飢荒死者無限。周既事進。",
    "T50n2059_012:0404b06": "進屢從求乞以賑貧餓。國蓄稍竭。進不復",
    "T50n2059_012:0404b07": "求。迺淨洗浴取刀鹽。至深窮窟餓人所聚",
    "T50n2059_012:0404b08": "之處。次第授以三歸。便掛衣鉢著樹。投身",
    "T50n2059_012:0404b09": "餓者前云。施汝共食。眾雖飢困猶義不忍",
    "T50n2059_012:0404b10": "受。進即自割肉和鹽以啖之。兩股肉盡心",
    "T50n2059_012:0404b11": "悶不能自割。因語餓人云。汝取我皮肉猶",
    "T50n2059_012:0404b12": "足數日。若王使來必當將去。但取藏之。餓",
    "T50n2059_012:0404b13": "者悲悼無能取者。須臾弟子來至。王人復",
    "T50n2059_012:0404b14": "看。舉國奔赴號叫相屬。因輿之還宮。周",
    "T50n2059_012:0404b15": "勅以三百斛麥以施餓者。別發倉廩以",
    "T50n2059_012:0404b16": "賑貧民。至明晨乃絕。出城北闍維之。烟",
    "T50n2059_012:0404b17": "炎衝天七日乃歇。屍骸都盡唯舌不爛。即",
    "T50n2059_012:0404b18": "於其處起塔三層。樹碑于右。進弟子僧遵。",
    "T50n2059_012:0404b19": "姓趙。高昌人。善十誦律蔬食節行。誦法華",
    "T50n2059_012:0404b20": "勝鬘金剛波若。又篤厲門人常懺悔為",
    "T50n2059_012:0404b21": "業。",
    "T50n2059_012:0404b22": "釋僧富。姓山。高陽人。父霸為藍田令。富少",
    "T50n2059_012:0404b23": "孤居貧而篤學無厭。採薪為燭以照讀書。",
    "T50n2059_012:0404b24": "及至冠年備盡經史。美姿容善談論。後",
    "T50n2059_012:0404b25": "遇偽秦衛將軍楊邕資其衣糧。習鑿齒携",
    "T50n2059_012:0404b26": "共志學。及聽安公講放光經。遂有心樂",
    "T50n2059_012:0404b27": "道。於是剃髮依安受業。安亡後還魏郡廷",
    "T50n2059_012:0404b28": "尉寺。下帷潛思絕事人間。時村中有劫。",
    "T50n2059_012:0404b29": "劫得一小兒。欲取心肝以解神。富逍遙路",
    "T50n2059_012:0404c01": "口。遇見劫具問其意。因脫衣以易小兒。群",
    "T50n2059_012:0404c02": "劫不許。富曰。大人五藏亦可用不。劫謂富",
    "T50n2059_012:0404c03": "不能亡身。妄言亦好。富迺念曰。我幻炎",
    "T50n2059_012:0404c04": "之軀會有一死。以死濟人。雖死猶生。即",
    "T50n2059_012:0404c05": "自取劫刀劃胸至臍。群劫更相咎責四散",
    "T50n2059_012:0404c06": "奔走。即送小兒還家。路口時行路一人見",
    "T50n2059_012:0404c07": "富如此。因問其故。富雖復頓悶口猶能言。",
    "T50n2059_012:0404c08": "迺具答以事。此人悲悼傷心還家取針縫",
    "T50n2059_012:0404c09": "其腹皮。塗以驗藥。輿還寺將息。少時而差。",
    "T50n2059_012:0404c10": "後不知所終。",
    "T50n2059_012:0404c11": "釋法羽。冀州人。十五出家。為慧始弟子。始",
    "T50n2059_012:0404c12": "立行精苦修頭陀之業。羽操心勇猛深達",
    "T50n2059_012:0404c13": "其道。常欲仰軌藥王燒身供養。時偽晉",
    "T50n2059_012:0404c14": "王姚緒鎮蒱坂。羽以事白緒。緒曰入道多",
    "T50n2059_012:0404c15": "方何必燒身。不敢固違。幸願三思。羽誓志",
    "T50n2059_012:0404c16": "既重。即服香屑以布纏體。誦捨身品。竟",
    "T50n2059_012:0404c17": "以火自燎。道俗觀視莫不悲慕焉。時年四",
    "T50n2059_012:0404c18": "十有五。",
    "T50n2059_012:0404c19": "釋慧紹。不知氏族。小兒時母哺魚肉輒吐。",
    "T50n2059_012:0404c20": "咽菜不疑。於是便蔬食。至八歲出家為僧",
    "T50n2059_012:0404c21": "要弟子。精勤懍勵苦行標節。後隨要止臨",
    "T50n2059_012:0404c22": "川招提寺。迺密有燒身之意。常雇人斫薪",
    "T50n2059_012:0404c23": "[卄/積]於東山石室高數丈。中央開一龕足容",
    "T50n2059_012:0404c24": "己身。迺還寺辭要。要苦諫不從。即於焚",
    "T50n2059_012:0404c25": "身之日。於東山設大眾八關。并告別知識。",
    "T50n2059_012:0404c26": "其日闔境犇波。車馬人眾及齎金寶者。不",
    "T50n2059_012:0404c27": "可稱數。至初夜行道。紹自行香。行香既竟",
    "T50n2059_012:0404c28": "執燭然薪。入中而坐。誦藥王本事品。眾既",
    "T50n2059_012:0404c29": "不見紹。悟其已去。禮拜未畢。悉至薪所。",
    "T50n2059_012:0405a01": "[卄/積]已恫然誦聲未息。火至額聞唱一心。言",
    "T50n2059_012:0405a02": "已奄絕。大眾咸見有一星。其大如斗。直下",
    "T50n2059_012:0405a03": "烟中俄而上天。時見者咸謂天宮迎紹。經",
    "T50n2059_012:0405a04": "三日薪聚乃盡。紹臨終謂同學曰。吾燒身",
    "T50n2059_012:0405a05": "處當生梧桐。慎莫伐之。其後三日果生焉。",
    "T50n2059_012:0405a06": "紹焚身是元嘉二十八年。年二十八。紹師僧",
    "T50n2059_012:0405a07": "要亦清謹有懿德。年一百六十終於寺矣。",
    "T50n2059_012:0405a08": "釋僧瑜。姓周。吳興餘杭人。弱冠出家。業素純",
    "T50n2059_012:0405a09": "粹。元嘉十五年。與同學曇溫慧光等。於廬",
    "T50n2059_012:0405a10": "山南嶺共建精舍。名曰招隱。瑜常以為結",
    "T50n2059_012:0405a11": "累三塗情形故也。情將盡矣形亦宜損。藥",
    "T50n2059_012:0405a12": "王之[跳-兆+(轍-車)]獨何云遠。於是屢發言誓始契燒",
    "T50n2059_012:0405a13": "身。以宋孝建二年六月三日。集薪為龕。并",
    "T50n2059_012:0405a14": "請僧設齋。告眾辭別。是日雲霧晦合密雨",
    "T50n2059_012:0405a15": "交零。瑜迺誓曰。若我所志克明天當清朗。",
    "T50n2059_012:0405a16": "如其無感便當滂注。使此四輩知神應之",
    "T50n2059_012:0405a17": "無昧也。言已雲景明霽。至初夜竟便入薪",
    "T50n2059_012:0405a18": "龕中。合掌平坐。誦藥王品。火焰交至猶合掌",
    "T50n2059_012:0405a19": "不散。道俗知者奔赴彌山。並稽首作禮。願",
    "T50n2059_012:0405a20": "結因緣。咸見紫氣騰空久之乃歇。時年四",
    "T50n2059_012:0405a21": "十四。其後旬有四日。瑜房中生雙梧桐。根",
    "T50n2059_012:0405a22": "枝豐茂。巨細相如。貫壤直聳。遂成連樹",
    "T50n2059_012:0405a23": "理。識者以為娑羅寶樹剋炳泥洹。瑜之庶幾",
    "T50n2059_012:0405a24": "故現斯證。因號為雙桐沙門。吳郡張辯為",
    "T50n2059_012:0405a25": "平南長史。親覩其事。具為傳贊。贊曰。悠",
    "T50n2059_012:0405a26": "悠玄機。茫茫至道。出生入死。孰為妙寶(其一)。",
    "T50n2059_012:0405a27": "自昔藥王。殊化絕倫。往聞其說。今覩斯人",
    "T50n2059_012:0405a28": "(其二)。英英沙門。慧定心固。凝神紫氣。表迹雙",
    "T50n2059_012:0405a29": "樹(其三)。其德可樂。其操可貴。文之作矣。式",
    "T50n2059_012:0405b01": "飄髣髴(其四)。",
    "T50n2059_012:0405b02": "釋慧益。廣陵人。少出家隨師止壽春。宋孝",
    "T50n2059_012:0405b03": "建中出都憩竹林寺。精勤苦行誓欲燒身。",
    "T50n2059_012:0405b04": "眾人聞者或毀或讚。至大明四年始就却粒",
    "T50n2059_012:0405b05": "唯餌麻麥。到六年又絕麥等。但食蘇油。",
    "T50n2059_012:0405b06": "有頃又斷蘇油唯服香丸。雖四大綿",
    "T50n2059_012:0405b07": "微而神情警正。孝武深加敬異致問慇懃。",
    "T50n2059_012:0405b08": "遣太宰江夏王義恭詣寺諫益。益誓志無",
    "T50n2059_012:0405b09": "改。至大明七年四月八日將就焚燒。迺於",
    "T50n2059_012:0405b10": "鍾山之南置鑊辦油。其日朝乘牛車而以",
    "T50n2059_012:0405b11": "人牽。自寺之山。以帝王是兆民所憑又三",
    "T50n2059_012:0405b12": "寶所寄。乃自力入臺至雲龍門不能步下。",
    "T50n2059_012:0405b13": "令人啟聞。慧益道人今捨身詣門奉辭。深",
    "T50n2059_012:0405b14": "以佛法仰累帝聞改容。即躬出雲龍門。益",
    "T50n2059_012:0405b15": "既見帝。重以佛法憑囑。於是辭去。帝亦續",
    "T50n2059_012:0405b16": "至。諸王妃后道俗士庶填滿山谷。投衣棄",
    "T50n2059_012:0405b17": "寶不可勝計。益乃入鑊據一小床以衣",
    "T50n2059_012:0405b18": "具自纏。上加一長帽以油灌之。將就著",
    "T50n2059_012:0405b19": "火。帝令太宰至鑊所請喻曰。道行多方何",
    "T50n2059_012:0405b20": "必殞命。幸願三思更就異途。益雅志確然曾",
    "T50n2059_012:0405b21": "無悔念。迺答曰。微軀賤命何足上留天心",
    "T50n2059_012:0405b22": "聖慈罔已者。願度二十人出家。降勅即許。",
    "T50n2059_012:0405b23": "益迺手自執燭以然帽。帽然迺棄燭合掌",
    "T50n2059_012:0405b24": "誦藥王品。火至眉誦聲猶分明。及眼乃昧。",
    "T50n2059_012:0405b25": "貴賤哀嗟響振幽谷。莫不彈指稱佛惆悵",
    "T50n2059_012:0405b26": "淚下。火至明旦迺盡。帝於時聞空中笳",
    "T50n2059_012:0405b27": "管異香芬苾。帝盡日方還宮。夜夢見益振",
    "T50n2059_012:0405b28": "錫而至。更囑以佛法。明日帝為設會度人。",
    "T50n2059_012:0405b29": "令齋主唱白具序徵祥。燒身之處謂藥王",
    "T50n2059_012:0405c01": "寺以擬本事也。",
    "T50n2059_012:0405c02": "釋僧慶。姓陳。巴西安漢人。家世事五斗米",
    "T50n2059_012:0405c03": "道。慶生而獨悟。十三出家止義興寺。淨修",
    "T50n2059_012:0405c04": "梵行願求見佛。先捨三指末誓燒身。漸",
    "T50n2059_012:0405c05": "絕糧粒唯服香油。到大明三年二月八日。",
    "T50n2059_012:0405c06": "於蜀城武擔寺西對其所造淨名像前焚",
    "T50n2059_012:0405c07": "身供養。刺史張悅躬出臨視。道俗僑舊觀者",
    "T50n2059_012:0405c08": "傾邑。行雲為結苦雨悲零。俄而晴景開明天",
    "T50n2059_012:0405c09": "色澄淨。見一物如龍從[卄/積]昇天。時年二十",
    "T50n2059_012:0405c10": "三。天水太守裴方明。為收灰起塔。",
    "T50n2059_012:0405c11": "釋法光。秦州隴西人。少而有信。至二十九",
    "T50n2059_012:0405c12": "方出家。苦行頭陀不服綿纊。絕五穀唯餌",
    "T50n2059_012:0405c13": "松葉。後誓志燒身。乃服松膏及飲油經",
    "T50n2059_012:0405c14": "于半年。至齊永明五年十月二十日。於隴西",
    "T50n2059_012:0405c15": "記城寺內集薪焚身以滿先志。火來至目",
    "T50n2059_012:0405c16": "誦聲猶記。至鼻乃昧。奄然而絕。春秋四十",
    "T50n2059_012:0405c17": "有一。時永明末始豐縣有比丘法存。亦燒身",
    "T50n2059_012:0405c18": "供養。郡守蕭緬遣沙門慧深。為起灰塔。",
    "T50n2059_012:0405c19": "釋曇弘。黃龍人。少修戒行專精律部。宋永",
    "T50n2059_012:0405c20": "初中南遊番禺止臺寺。晚又適交趾之仙",
    "T50n2059_012:0405c21": "山寺。誦無量壽及觀經。誓心安養。以孝建",
    "T50n2059_012:0405c22": "二年於山上聚薪。密往[卄/積]中以火自燒。",
    "T50n2059_012:0405c23": "弟子追及。抱持將還。半身已爛。經月少差。",
    "T50n2059_012:0405c24": "後近村設會舉寺皆赴。弘於是日復入谷",
    "T50n2059_012:0405c25": "燒身。村人追求命已絕矣。於是益薪進",
    "T50n2059_012:0405c26": "火明日乃盡。爾日村居民咸見弘身黃金",
    "T50n2059_012:0405c27": "色乘一金鹿西行。甚急不暇暄涼。道俗方",
    "T50n2059_012:0405c28": "悟其神異。共收灰骨以起塔焉。",
    "T50n2059_012:0405c29": "論曰。夫有形之所貴者身也。情識之所珍",
    "T50n2059_012:0406a01": "者命也。是故飡脂飲血乘肥衣輕。欲其怡",
    "T50n2059_012:0406a02": "懌也。餌朮含丹防生養性。欲其壽考也。",
    "T50n2059_012:0406a03": "至如析一毛以利天下。則悋而弗為。徹",
    "T50n2059_012:0406a04": "一飡以續餘命。則惜而不與。此其弊過矣。",
    "T50n2059_012:0406a05": "自有宏知達見遺己瞻人。體三界為長",
    "T50n2059_012:0406a06": "夜之宅。悟四生為夢幻之境。精神逸乎蜚",
    "T50n2059_012:0406a07": "羽。形骸滯於瓶穀。是故摩頂至足曾不",
    "T50n2059_012:0406a08": "介心。國城妻子捨若草芥。今之所論蓋",
    "T50n2059_012:0406a09": "其人也。僧群心為一鴨而絕水以亡身。僧",
    "T50n2059_012:0406a10": "富止救一童而劃腹以全命。法進割肉",
    "T50n2059_012:0406a11": "以啖人。曇稱自餧於災虎。斯皆尚乎兼濟",
    "T50n2059_012:0406a12": "之道。忘我利物者也。昔王子投身功踰九",
    "T50n2059_012:0406a13": "劫。刳肌貿鳥駭震三千。惟夫若人固以超",
    "T50n2059_012:0406a14": "邁高絕矣。爰次法羽至于曇弘。皆灰燼形",
    "T50n2059_012:0406a15": "骸棄捨珍愛。或以情祈安養。或以願生知",
    "T50n2059_012:0406a16": "足。故雙梧表於房裏。一館顯自空中。符",
    "T50n2059_012:0406a17": "瑞彪炳與時間出。然聖教不同開遮亦異。",
    "T50n2059_012:0406a18": "若是大權為物適時而動。利現萬端非教",
    "T50n2059_012:0406a19": "所制。故經云。能然手足一指迺勝國城布",
    "T50n2059_012:0406a20": "施。若是出家凡僧本以威儀攝物。而今殘",
    "T50n2059_012:0406a21": "毀形骸壞福田相。考而為談有得有失。",
    "T50n2059_012:0406a22": "得在忘身。失在違戒。故龍樹云。新行菩薩",
    "T50n2059_012:0406a23": "不能一時備行諸度。或滿檀而乖孝。如王",
    "T50n2059_012:0406a24": "子投虎。或滿慧而乖慈。如檢他斷食等。皆",
    "T50n2059_012:0406a25": "由行未全美不無盈缺。又佛說身有八萬",
    "T50n2059_012:0406a26": "戶蟲與人同氣。人命既盡蟲亦俱逝。是故",
    "T50n2059_012:0406a27": "羅漢死後佛許燒身。而今未死便燒。或於",
    "T50n2059_012:0406a28": "蟲命有失。說者或言。羅漢尚入火光。夫復",
    "T50n2059_012:0406a29": "何怪。有言入火光者先已捨命。用神智力",
    "T50n2059_012:0406b01": "後乃自燒。然性地菩薩亦未免報軀。或時",
    "T50n2059_012:0406b02": "投形火聚。或時裂骸分人。當知殺蟲之",
    "T50n2059_012:0406b03": "論其究竟詳焉。夫三毒四倒乃生死之根",
    "T50n2059_012:0406b04": "栽。七覺八道實涅槃之要路。豈必燔炙形",
    "T50n2059_012:0406b05": "骸然後離苦。若其位隣得忍俯迹同凡。或",
    "T50n2059_012:0406b06": "時為物捨身。此非言論所及。至如凡夫之",
    "T50n2059_012:0406b07": "徒。鑒察無廣竟不知盡壽行道。何如棄",
    "T50n2059_012:0406b08": "捨身命。或欲邀譽一時。或欲流名萬代。",
    "T50n2059_012:0406b09": "及臨火就薪悔怖交切。彰言既廣恥奪其",
    "T50n2059_012:0406b10": "操。於是僶俛從事空嬰萬苦。若然非所謂",
    "T50n2059_012:0406b11": "也。贊曰。若人挺志。金石非英。鑠茲所重。",
    "T50n2059_012:0406b12": "祈彼寶城。芬梧蓊蔚。紫館浮輕。騰煙曜彩。",
    "T50n2059_012:0406b13": "吐瑞含禎。千秋尚美。萬代傳馨。",
    "T50n2059_012:0406b14": "誦經第七(二十一人)",
    "T50n2059_012:0406b15": "釋曇邃一釋法相二",
    "T50n2059_012:0406b16": "竺法純三釋僧生四",
    "T50n2059_012:0406b17": "釋法宗五釋道冏六",
    "T50n2059_012:0406b18": "釋慧慶七釋普明八",
    "T50n2059_012:0406b19": "釋法莊九釋慧果十",
    "T50n2059_012:0406b20": "釋法恭十一釋僧覆十二",
    "T50n2059_012:0406b21": "釋慧進十三釋弘明十四",
    "T50n2059_012:0406b22": "釋慧豫十五釋道嵩十六",
    "T50n2059_012:0406b23": "釋超辯十七釋法慧十八",
    "T50n2059_012:0406b24": "釋僧侯十九釋慧彌二十",
    "T50n2059_012:0406b25": "釋道琳二十一",
    "T50n2059_012:0406b26": "釋曇邃。未詳何許人。少出家止河陰白馬",
    "T50n2059_012:0406b27": "寺。蔬食布衣。誦正法華經常一日一遍。又",
    "T50n2059_012:0406b28": "精達經旨亦為人解說。嘗於夜中忽聞",
    "T50n2059_012:0406b29": "扣戶云。欲請法師九旬說法。邃不許。固",
    "T50n2059_012:0406c01": "請乃赴之。而猶是眠中。比覺己身在白馬",
    "T50n2059_012:0406c02": "塢神祠中。并一弟子。自爾日日密往。餘無",
    "T50n2059_012:0406c03": "知者。後寺僧經祠前過見有兩高座。邃在",
    "T50n2059_012:0406c04": "北弟子在南。如有講說聲。又聞有奇香之",
    "T50n2059_012:0406c05": "氣。於是道俗共傳。咸云神異。至夏竟。神施",
    "T50n2059_012:0406c06": "以白馬一匹白羊五頭絹九十匹。呪願畢於",
    "T50n2059_012:0406c07": "是各絕。邃後不知所終。",
    "T50n2059_012:0406c08": "釋法相。姓梁。不測何人。常山居精苦。誦經",
    "T50n2059_012:0406c09": "十餘萬言。鳥獸集其左右皆馴若家禽。太",
    "T50n2059_012:0406c10": "山祠有大石函貯財寶。相時山行宿于廟",
    "T50n2059_012:0406c11": "側。忽見一人玄衣武冠。令相開函言絕不",
    "T50n2059_012:0406c12": "見。其函石蓋重過千鈞。相試提之飄然而",
    "T50n2059_012:0406c13": "起。於是取其財以施貧民。後度江南止",
    "T50n2059_012:0406c14": "越城寺。忽遊縱放蕩優俳滑稽。或時裸袒干",
    "T50n2059_012:0406c15": "冒朝貴。晉鎮北將軍司馬恬惡其不節。招而",
    "T50n2059_012:0406c16": "鴆之。頻傾三鍾。神氣清夷。淡然無擾。恬大",
    "T50n2059_012:0406c17": "異之。至晉元興末卒。春秋八十。時有竺曇",
    "T50n2059_012:0406c18": "蓋竺僧法。並苦行通感。蓋能神呪請雨。為",
    "T50n2059_012:0406c19": "楊州刺史司馬元顯所敬。法亦善神呪。晉",
    "T50n2059_012:0406c20": "丞相會稽王司馬道子。為起治城寺焉。",
    "T50n2059_012:0406c21": "竺法純。未詳何許人。少出家止山陰顯義",
    "T50n2059_012:0406c22": "寺。苦行有德。善誦古維摩經。晉元興中為",
    "T50n2059_012:0406c23": "寺上蘭渚買故屋。暮還於湖中。遇風而船",
    "T50n2059_012:0406c24": "小。純唯一心憑觀世音口誦不輟。俄見一",
    "T50n2059_012:0406c25": "大流船乘之獲免。至岸訪船無主。須臾不",
    "T50n2059_012:0406c26": "見。道俗咸歎神感。後不知所終。",
    "T50n2059_012:0406c27": "釋僧生。姓袁。蜀郡郫人。少出家以苦行致",
    "T50n2059_012:0406c28": "稱。成都宋豐等請為三賢寺主。誦法華",
    "T50n2059_012:0406c29": "習禪定常於山中誦經。有虎來蹲其前。",
    "T50n2059_012:0407a01": "誦竟乃去。後每至諷詠輒見左右四人",
    "T50n2059_012:0407a02": "為侍衛。年雖衰老而翹勤彌厲。後微疾。便",
    "T50n2059_012:0407a03": "語侍者云。吾將去矣死後可為燒身。弟",
    "T50n2059_012:0407a04": "子依遺命。",
    "T50n2059_012:0407a05": "釋法宗。臨海人。少好遊獵。嘗於剡遇射孕",
    "T50n2059_012:0407a06": "鹿母墮胎。鹿母銜箭猶就地舐子。宗迺",
    "T50n2059_012:0407a07": "悔悟。知貪生愛子是有識所同。於是摧弓",
    "T50n2059_012:0407a08": "折矢出家業道。常分衛自資受一食法。蔬",
    "T50n2059_012:0407a09": "苦六時以悔先罪。誦法華維摩。常昇臺諷",
    "T50n2059_012:0407a10": "詠。響聞四遠。士庶稟其歸戒者三千餘人。",
    "T50n2059_012:0407a11": "遂開拓所住以為精舍。因誦為目號曰法",
    "T50n2059_012:0407a12": "華臺也。宗後不測所終。",
    "T50n2059_012:0407a13": "釋道冏。姓馬。扶風人。初出家為道懿弟子。",
    "T50n2059_012:0407a14": "懿病嘗遣冏等四人至河南霍山採鍾乳。",
    "T50n2059_012:0407a15": "入穴數里。跨木渡水三人溺死。炬火又亡。",
    "T50n2059_012:0407a16": "冏判無濟理。冏素誦法華唯憑誠此業。又",
    "T50n2059_012:0407a17": "存念觀音。有頃見一光如螢火。追之不",
    "T50n2059_012:0407a18": "及。遂得出穴。於是進修禪業節行彌新。",
    "T50n2059_012:0407a19": "頻作數過普賢齋。並有瑞應。或見梵僧入",
    "T50n2059_012:0407a20": "坐。或見騎馬人至。並未及暄涼。倏忽不",
    "T50n2059_012:0407a21": "見。後與同學四人。南遊上京觀矚風化。夜",
    "T50n2059_012:0407a22": "乘氷度河。中道氷破三人沒死。冏又歸誠",
    "T50n2059_012:0407a23": "觀音。乃覺脚下如有一物自[敲-高+危]。復見赤",
    "T50n2059_012:0407a24": "光在前。乘光至岸。達都止南澗寺。常以",
    "T50n2059_012:0407a25": "般舟為業。嘗中夜入禪。忽見四人御車至",
    "T50n2059_012:0407a26": "房。呼令上乘。冏欻不自覺。已見身在郡。",
    "T50n2059_012:0407a27": "後沈橋見一人在路坐胡床。侍者數百人。",
    "T50n2059_012:0407a28": "見冏驚起。曰坐禪人耳。彼人因謂左右曰。",
    "T50n2059_012:0407a29": "向止令知處而已。何忽勞屈法師。於是禮",
    "T50n2059_012:0407b01": "拜執別。令人送冏還寺。扣門良久。方開入",
    "T50n2059_012:0407b02": "寺見房猶閉。眾咸莫測其然。宋元嘉二十",
    "T50n2059_012:0407b03": "年。臨川康王義慶携往廣陵。終於彼矣。",
    "T50n2059_012:0407b04": "釋慧慶。廣陵人。出家止廬山寺。學通經律",
    "T50n2059_012:0407b05": "清潔有戒行。誦法華十地思益維摩。每夜吟",
    "T50n2059_012:0407b06": "諷。常聞闇中有彈指讚歎之聲。嘗於小雷",
    "T50n2059_012:0407b07": "遇風波船將覆沒。慶唯誦經不輟。覺船",
    "T50n2059_012:0407b08": "在浪中如有人牽之。倏忽至岸。於是篤",
    "T50n2059_012:0407b09": "厲彌勤。宋元嘉末卒。春秋六十有二。",
    "T50n2059_012:0407b10": "釋普明。姓張。臨淄人。少出家稟性清純蔬",
    "T50n2059_012:0407b11": "食布衣。以懺誦為業。誦法華維摩二經。",
    "T50n2059_012:0407b12": "及誦之時有別衣別座。未嘗穢雜。每誦",
    "T50n2059_012:0407b13": "至勸發品輒見普賢乘象立在其前。誦",
    "T50n2059_012:0407b14": "維摩經亦聞空中唱樂。又善神呪所救皆",
    "T50n2059_012:0407b15": "愈。有鄉人王道真妻。病請明來呪。明入門",
    "T50n2059_012:0407b16": "婦便悶絕。俄見一物如狸長數尺許從狗",
    "T50n2059_012:0407b17": "竇出。因此而愈。明嘗行水傍祠。巫覡自云。",
    "T50n2059_012:0407b18": "神見之皆奔走。以宋孝建中卒。春秋八十",
    "T50n2059_012:0407b19": "有五。",
    "T50n2059_012:0407b20": "釋法莊。姓申。淮南人。十歲出家。為廬山慧",
    "T50n2059_012:0407b21": "遠弟子。少以苦節標名。晚遊關中從叡",
    "T50n2059_012:0407b22": "公稟學。元嘉初出都止道場寺。性率素止",
    "T50n2059_012:0407b23": "一中而已。誦大涅槃法華淨名。每後夜諷",
    "T50n2059_012:0407b24": "誦。比房常聞莊戶前有如兵仗羽衛之響。",
    "T50n2059_012:0407b25": "實天神來聽也。宋大明初卒於寺。春秋七十",
    "T50n2059_012:0407b26": "有六。",
    "T50n2059_012:0407b27": "釋慧果。豫州人。少以蔬苦自業。宋初遊京",
    "T50n2059_012:0407b28": "師止瓦官寺。誦法華十地。嘗於圊廁見一",
    "T50n2059_012:0407b29": "鬼。致敬於果云。昔為眾僧作維那。小不",
    "T50n2059_012:0407c01": "如法墮在噉糞鬼中。法師德素高明。又慈",
    "T50n2059_012:0407c02": "悲為意。願助以拔濟之方也。又云。昔有錢",
    "T50n2059_012:0407c03": "三千埋在柿樹根下。願取以為福。果即告",
    "T50n2059_012:0407c04": "眾掘取。果得三千。為造法華一部并設會。",
    "T50n2059_012:0407c05": "後夢見此鬼云。已得改生大勝昔日。果以",
    "T50n2059_012:0407c06": "宋太始六年卒。春秋七十有六。",
    "T50n2059_012:0407c07": "釋法恭。姓關。雍州人。初出家止江陵安養",
    "T50n2059_012:0407c08": "寺。後出京師住東安寺。少而苦行殊倫。服",
    "T50n2059_012:0407c09": "布衣餌菽麥。誦經三十餘萬言。每夜諷詠",
    "T50n2059_012:0407c10": "輒有殊香異氣。入恭房者咸共聞之。又以",
    "T50n2059_012:0407c11": "弊納聚蚤虱。常披以飴之。宋武文明三帝",
    "T50n2059_012:0407c12": "及衡陽文王義秀等。並崇其德素。所獲信",
    "T50n2059_012:0407c13": "施常分給貧病。未嘗私蓄。宋太始中還西",
    "T50n2059_012:0407c14": "卒於彼。春秋八十。時烏衣復有僧恭者。德",
    "T50n2059_012:0407c15": "業高明綱總寺任。亦不食粳糧唯餌豆",
    "T50n2059_012:0407c16": "麥。",
    "T50n2059_012:0407c17": "釋僧覆。未詳何人。少孤為下人所養。七",
    "T50n2059_012:0407c18": "歲出家為曇亮弟子。學通諸經蔬食持呪。",
    "T50n2059_012:0407c19": "誦大品法華。宋明帝深加器重。勅為彭城",
    "T50n2059_012:0407c20": "寺主。率眾有功。宋太始末卒。春秋六十有",
    "T50n2059_012:0407c21": "六。",
    "T50n2059_012:0407c22": "釋慧進。姓姚。吳興人。少而雄勇任性遊俠。",
    "T50n2059_012:0407c23": "年四十忽悟心自啟。遂爾離俗止京師高座",
    "T50n2059_012:0407c24": "寺。蔬食素衣誓誦法華。用心勞苦。執卷輒",
    "T50n2059_012:0407c25": "病。迺發願。願造法華百部以悔先障。始",
    "T50n2059_012:0407c26": "聚得錢一千六百。時有劫來問進有物不。",
    "T50n2059_012:0407c27": "答云。唯有造經錢在佛處。群劫聞之赧然",
    "T50n2059_012:0407c28": "而去。於是聚集信施。得以成經。滿足百",
    "T50n2059_012:0407c29": "部。經成之後病亦小差。誦法華一部得過",
    "T50n2059_012:0408a01": "情願既滿。厲操愈堅。常迴諸福業願生安",
    "T50n2059_012:0408a02": "養未亡少時忽聞空中聲曰。汝所願已足。",
    "T50n2059_012:0408a03": "必得生西方也。至齊永明三年無病而卒。",
    "T50n2059_012:0408a04": "春秋八十有五。時京師龍華寺復有釋僧念",
    "T50n2059_012:0408a05": "誦法華金光明。蔬食避世。",
    "T50n2059_012:0408a06": "釋弘明。本姓嬴。會稽山陰人。少出家貞苦有",
    "T50n2059_012:0408a07": "戒節。止山陰雲門寺誦法華習禪定。精勤",
    "T50n2059_012:0408a08": "禮懺六時不輟。每旦則水瓶自滿。實諸天童",
    "T50n2059_012:0408a09": "子以為給使也。明嘗於雲門坐禪。虎來入",
    "T50n2059_012:0408a10": "明室內伏于床前。見明端然不動。久久乃",
    "T50n2059_012:0408a11": "去。又時見一小兒來聽明誦經。明曰。汝是",
    "T50n2059_012:0408a12": "何人。答云。昔是此寺沙彌。盜帳下食今墮",
    "T50n2059_012:0408a13": "圊中。聞上人道業故來聽誦經。願助方便",
    "T50n2059_012:0408a14": "使免斯累也。明即說法勸化。領解方隱。後",
    "T50n2059_012:0408a15": "於永興石姥巖入定。又有山精來惱明。明",
    "T50n2059_012:0408a16": "捉得以腰繩繫之。鬼遜謝求脫云。後不敢",
    "T50n2059_012:0408a17": "復來。及解放。於是絕迹。元嘉中郡守平昌",
    "T50n2059_012:0408a18": "孟顗重其真素。要出安止道樹精舍。後濟",
    "T50n2059_012:0408a19": "陽江於永興邑立昭玄寺。復請明往住。",
    "T50n2059_012:0408a20": "大明末陶里董氏。又為明於村立栢林寺。",
    "T50n2059_012:0408a21": "要明還止。訓勗禪戒門人成列。以齊永明",
    "T50n2059_012:0408a22": "四年卒於栢林寺。春秋八十有四。",
    "T50n2059_012:0408a23": "釋慧豫。黃龍人。來遊京師止靈根寺。少而",
    "T50n2059_012:0408a24": "務學遍訪眾師。善談論美風則。每聞臧",
    "T50n2059_012:0408a25": "否人物輒塞耳不聽。或時以異言間止。瓶",
    "T50n2059_012:0408a26": "衣率素。日以一中自畢。精勤標節以救苦",
    "T50n2059_012:0408a27": "為先。誦大涅槃法華十地。又習禪業精於",
    "T50n2059_012:0408a28": "五門。嘗寢見有三人來扣戶。並衣冠鮮潔",
    "T50n2059_012:0408a29": "執持華蓋。豫問覓誰。答云。法師應死。故來",
    "T50n2059_012:0408b01": "奉迎。豫曰。小事未了可申一年不。答云。可",
    "T50n2059_012:0408b02": "爾。至明年滿一周而卒。是歲齊永明七年。",
    "T50n2059_012:0408b03": "春秋五十有七。豫同寺有沙門法普。亦素",
    "T50n2059_012:0408b04": "行誦經。",
    "T50n2059_012:0408b05": "釋道嵩。姓夏。高密人。年十歲出家。少而沈隱",
    "T50n2059_012:0408b06": "有志用。及具戒之後專好律學。誦經三十",
    "T50n2059_012:0408b07": "萬言。交接上下未嘗有喜慍之色。性好檀",
    "T50n2059_012:0408b08": "捨隨獲利養皆以施人。瓶衣之外略無兼",
    "T50n2059_012:0408b09": "物。宋元徽中來京師止鍾山定林寺。守靖",
    "T50n2059_012:0408b10": "閑房懺誦無輟。人有造者輒為其說法訓",
    "T50n2059_012:0408b11": "獎以代饌焉。從之請戒者甚眾。後卒於山",
    "T50n2059_012:0408b12": "中。春秋四十有九。",
    "T50n2059_012:0408b13": "釋超辯。姓張。燉煌人。幼而神悟孤發履操深",
    "T50n2059_012:0408b14": "沈。誦法華金剛波若。聞京師盛於佛法。",
    "T50n2059_012:0408b15": "迺越自西河。路由巴楚。達于建業。頃之",
    "T50n2059_012:0408b16": "東適吳越觀矚山水。停山陰城傍寺少時。",
    "T50n2059_012:0408b17": "後還都止定林上寺。閑居養素畢命山門。",
    "T50n2059_012:0408b18": "誦法華日限一遍。心敏口從。恒有餘力",
    "T50n2059_012:0408b19": "禮千佛凡一百五十餘萬拜。足不出門三",
    "T50n2059_012:0408b20": "十餘載。以齊永明十年終於山寺。春秋七",
    "T50n2059_012:0408b21": "十有三。葬于寺南。沙門僧祐為造碑墓所。",
    "T50n2059_012:0408b22": "東莧劉勰製文。時有靈根釋法明。祇洹釋",
    "T50n2059_012:0408b23": "僧志。益州釋法定。並誦經十餘萬言。蔬苦",
    "T50n2059_012:0408b24": "有至德。",
    "T50n2059_012:0408b25": "釋法慧。本姓夏侯氏。少而秉志精苦律行氷",
    "T50n2059_012:0408b26": "嚴。以宋大明之末。東遊禹穴隱于天柱山",
    "T50n2059_012:0408b27": "寺。誦法華一部。蔬食布衣。志耽人外。居閣",
    "T50n2059_012:0408b28": "不下三十餘年。王侯稅駕止拜房而反。唯",
    "T50n2059_012:0408b29": "汝南周顒以信解兼深。特與相接。時有慕",
    "T50n2059_012:0408c01": "德希禮。或因顒介意。時一見者。以齊建",
    "T50n2059_012:0408c02": "武二年卒于山寺。春秋八十有五。時若耶懸",
    "T50n2059_012:0408c03": "溜山有姓曇遊者。亦蔬食誦經。苦節為業。",
    "T50n2059_012:0408c04": "釋僧侯。西龔。西涼州人。年十八便蔬食禮懺。",
    "T50n2059_012:0408c05": "及具戒之後遊方觀化。宋孝建初來至京",
    "T50n2059_012:0408c06": "師。誦法華維摩金光明。常二日一遍。如此",
    "T50n2059_012:0408c07": "六十餘年。蕭惠開入蜀請共同遊。後惠開",
    "T50n2059_012:0408c08": "協同義嘉負罪歸闕。侯乃還都。於後崗",
    "T50n2059_012:0408c09": "創立石室。以為安禪之所。自息慈以來至",
    "T50n2059_012:0408c10": "于捨命。魚肉葷辛未嘗近齒。脚影小蹉輒虛",
    "T50n2059_012:0408c11": "齋而過。齊永明二年微覺不愈。至中不能",
    "T50n2059_012:0408c12": "食。迺索水漱口。合掌而卒。春秋八十有九。",
    "T50n2059_012:0408c13": "時普弘有釋慧溫亦誦法華經維摩首楞",
    "T50n2059_012:0408c14": "嚴。蔬苦並有高節。",
    "T50n2059_012:0408c15": "釋慧彌。姓楊氏。弘農華陰人。漢太尉震之後",
    "T50n2059_012:0408c16": "裔也。年十六出家。及具戒之後志修遠離。",
    "T50n2059_012:0408c17": "迺入長安終南山。巖谷險絕軌迹莫至。彌負",
    "T50n2059_012:0408c18": "錫獨前。猛虎肅兕無擾。少誦大品。又精",
    "T50n2059_012:0408c19": "修三昧。於是剪茅結宇。以為栖神之宅。時",
    "T50n2059_012:0408c20": "至則持鉢入村。食竟則還室禪誦。如此者",
    "T50n2059_012:0408c21": "八年。後聞江東有法之盛。迺觀化京師止",
    "T50n2059_012:0408c22": "于鍾山定林寺。習業如先。為人溫恭冲讓",
    "T50n2059_012:0408c23": "喜慍無色。戒範精明獎化忘勌。諮賢求善",
    "T50n2059_012:0408c24": "恒若未足。凡黑白造山禮拜者。皆為說法",
    "T50n2059_012:0408c25": "提誘以代餚饌。爰自出家至于衰老。葷醪",
    "T50n2059_012:0408c26": "鮮豢一皆永絕。足不出戶三十餘年。曉夜",
    "T50n2059_012:0408c27": "習定。常誦波若。六時禮懺。必為眾先。以",
    "T50n2059_012:0408c28": "梁天監十七年閏八月十五日終於山舍。春",
    "T50n2059_012:0408c29": "秋七十有九。葬于寺南。立碑頌德。時定林",
    "T50n2059_012:0409a01": "又有沙門法仙。亦誦經有素行。後還吳為",
    "T50n2059_012:0409a02": "僧正。卒於彼。",
    "T50n2059_012:0409a03": "釋道琳。本會稽山陰人。少出家有戒行。善",
    "T50n2059_012:0409a04": "涅槃法華誦淨名經。吳國張緒禮事之。後",
    "T50n2059_012:0409a05": "居富陽縣泉林寺。寺常有鬼怪。自琳居之",
    "T50n2059_012:0409a06": "則消。琳弟子慧韶為屋所押。頭陷入肩。",
    "T50n2059_012:0409a07": "琳為祈請。韶夜見兩梵道人拔出其頭。旦",
    "T50n2059_012:0409a08": "起遂平復。琳於是設聖僧齋。鋪新帛於床",
    "T50n2059_012:0409a09": "上。齋畢見帛上有人迹。皆長三尺餘。眾咸",
    "T50n2059_012:0409a10": "服其徵感。富陽人始家家立聖僧坐以飯",
    "T50n2059_012:0409a11": "之。至梁初琳出居齊熙寺。天監十八年卒。",
    "T50n2059_012:0409a12": "春秋七十有三。",
    "T50n2059_012:0409a13": "論曰。諷誦之利大矣。而成其功者希焉。良",
    "T50n2059_012:0409a14": "由總持難得惛忘易生。如經所說。止復一",
    "T50n2059_012:0409a15": "句一偈亦是聖所稱美。是以曇邃通神於石",
    "T50n2059_012:0409a16": "塢。僧生感衛於空中。道冏臨危而獲濟。慧",
    "T50n2059_012:0409a17": "慶將沒而蒙全。斯皆實德內充。故使徵應外",
    "T50n2059_012:0409a18": "啟。經云。六牙降室四王衛座。豈粵虛哉。若",
    "T50n2059_012:0409a19": "迺凝寒靖夜朗月長宵。獨處閑房吟諷經",
    "T50n2059_012:0409a20": "典。音吐遒亮文字分明。足使幽靈忻踊精",
    "T50n2059_012:0409a21": "神暢悅。所謂歌詠誦法言。以此為音樂",
    "T50n2059_012:0409a22": "者也。",
    "T50n2059_012:0409a23": "讚曰。法身既遠。所寄者辭。沈吟反復。惠利",
    "T50n2059_012:0409a24": "難思。無怠三業。有競六時。化人乃衛。變",
    "T50n2059_012:0409a25": "眾來比。此焉實德。誰與較之。",
    "T50n2059_012:0409a26": "高僧傳卷第十二"
}