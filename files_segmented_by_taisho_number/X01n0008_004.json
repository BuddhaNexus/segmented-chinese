{
    "X01n0008_004:0318a09": "楞伽阿跋多羅寶經會譯卷第四之上",
    "X01n0008_004:0318a10": "宋天竺三藏求那跋陀羅初譯",
    "X01n0008_004:0318a11": "魏天竺三藏菩提留支再譯",
    "X01n0008_004:0318a12": "唐于闐國三藏實叉難陀後譯",
    "X01n0008_004:0318a13": "明臨濟正宗中都沙門員珂會譯",
    "X01n0008_004:0318a14": "一切佛語心品第四",
    "X01n0008_004:0318a15": "爾時大慧菩薩白佛言。世尊。惟願為說三藐三佛陀。",
    "X01n0008_004:0318a16": "我及餘菩薩摩訶薩。善於如來自性自覺覺他。佛告",
    "X01n0008_004:0318a17": "大慧。恣所欲問。我當為汝隨所問說。大慧白佛言。世",
    "X01n0008_004:0318a18": "尊。如來應供等正覺。為作耶為不作耶。為事耶為因",
    "X01n0008_004:0318a19": "耶。為相耶為所相耶。為說耶為所說耶。為覺耶為所",
    "X01n0008_004:0318a20": "覺耶。如是等辭句。為異為不異。",
    "X01n0008_004:0318a21": "〔魏譯〕爾時聖者大慧菩薩白佛言。世尊。如來應",
    "X01n0008_004:0318a22": "正遍知。唯願演說自身所證內覺知法。以何等法",
    "X01n0008_004:0318a23": "名為法身。我及一切諸菩薩等。善知如來法身之",
    "X01n0008_004:0318a24": "相。自身及他俱入無疑。佛告大慧菩薩言。善哉善",
    "X01n0008_004:0318b01": "哉善哉大慧。汝有所疑隨意所問為汝分別。大慧",
    "X01n0008_004:0318b02": "白佛言。善哉世尊。唯然受教。即白佛言。世尊。如來",
    "X01n0008_004:0318b03": "應正遍知法身者。為作法耶非作法耶。為是因耶",
    "X01n0008_004:0318b04": "為是果耶。為能見耶為所見耶。為是說耶為可說",
    "X01n0008_004:0318b05": "耶。為是智耶智所覺耶。如是等辭句。如來法身為",
    "X01n0008_004:0318b06": "異耶為不異耶。",
    "X01n0008_004:0318b07": "〔唐譯〕爾時大慧菩薩摩訶薩復白佛言。世尊。願",
    "X01n0008_004:0318b08": "為我說如來應正等覺自覺性。令我及諸菩薩摩",
    "X01n0008_004:0318b09": "訶薩而得善巧自悟悟他。佛言。大慧。如汝所問當",
    "X01n0008_004:0318b10": "為汝說。大慧言唯。世尊。如來應正等覺。為作非作。",
    "X01n0008_004:0318b11": "為果為因。為相所相。為說所說。為覺所覺。如是等",
    "X01n0008_004:0318b12": "為異不異。",
    "X01n0008_004:0318b13": "佛告大慧。如來應供等正覺。於如是等辭句非事非",
    "X01n0008_004:0318b14": "因。所以者何。俱有過故。大慧。若如來是事者。或作或",
    "X01n0008_004:0318b15": "無常。無常故一切事應是如來。我及諸佛皆所不欲。",
    "X01n0008_004:0318b16": "若非所作者。無所得故方便則空。同於兔角槃大之",
    "X01n0008_004:0318b17": "子。以無所有故。大慧。若無事無因者。則非有非無。若",
    "X01n0008_004:0318b18": "非有非無則出於四句。四句者是世間言說。若出四",
    "X01n0008_004:0318b19": "句者則不墮四句。不墮四句故智者所取。一切如來",
    "X01n0008_004:0318b20": "句義亦如是。慧者當知。",
    "X01n0008_004:0318b21": "〔魏譯〕佛告大慧。如來應正遍知法身之相。如是",
    "X01n0008_004:0318b22": "辭句等。非作法非不作法非因非果。何以故。以二",
    "X01n0008_004:0318b23": "邊有過故。大慧。若言如來是作法者是則無常。若",
    "X01n0008_004:0318b24": "無常者一切作法應是如來。而佛如來應正遍知",
    "X01n0008_004:0318c01": "不許此法。大慧。若如來法身非作法者則是無身。",
    "X01n0008_004:0318c02": "言有脩行無量功德一切行者則是虗妄。大慧。若",
    "X01n0008_004:0318c03": "不作者應同兔角石女兒等。以無作因亦無身故。",
    "X01n0008_004:0318c04": "大慧。若法非因非果非有非無。而彼法體離四種",
    "X01n0008_004:0318c05": "相。大慧。彼四種法名世間言說。大慧。若法不離於",
    "X01n0008_004:0318c06": "四種法者。彼法但有名字如石女兒。大慧。石女兒",
    "X01n0008_004:0318c07": "等唯是名字章句之法說同四法。若墮四法者則",
    "X01n0008_004:0318c08": "智者不取。如是一切問如來句。智者應知。",
    "X01n0008_004:0318c09": "〔唐譯〕佛言。大慧。如來應正等覺。非作非非作。非",
    "X01n0008_004:0318c10": "果非因。非相非所相。非說非所說。非覺非所覺。何",
    "X01n0008_004:0318c11": "以故。俱有過故。大慧。若如來是作則是無常。若是",
    "X01n0008_004:0318c12": "無常一切作法應是如來。我及諸佛皆不忍可。若",
    "X01n0008_004:0318c13": "非作法則無體性。所脩方便悉空無益。同於兔角",
    "X01n0008_004:0318c14": "石女之子。非作因成故。若非因非果則非有非無。",
    "X01n0008_004:0318c15": "若非有非無則超過四句。言四句者。但隨世間而",
    "X01n0008_004:0318c16": "有言說。若超過四句。唯有言說則如石女兒。大慧。",
    "X01n0008_004:0318c17": "石女兒者唯有言說不墮四句。以不墮故不可度",
    "X01n0008_004:0318c18": "量。諸有智者。應如是知如來所有一切句義。",
    "X01n0008_004:0318c19": "如我所說一切法無我。當知此義。無我性是無我。一",
    "X01n0008_004:0318c20": "切法有自性無他性。如牛馬。大慧。譬如非牛馬性非",
    "X01n0008_004:0318c21": "馬牛性。其實非有非無。彼非無自性。如是大慧。一切",
    "X01n0008_004:0318c22": "諸法非無自相。有自相。但非無我愚夫之所能知。以",
    "X01n0008_004:0318c23": "妄想故。如是一切法空無生無自性。當如是知。",
    "X01n0008_004:0318c24": "〔魏譯〕佛復告大慧。我說一切諸法無我。汝當諦",
    "X01n0008_004:0319a01": "聽無我之義。夫無我者。內身無我是故無我。大慧。",
    "X01n0008_004:0319a02": "一切諸法自身為有他身為無。如似牛馬。大慧。譬",
    "X01n0008_004:0319a03": "如牛身非是馬身。馬亦非牛。是故不得言有言無。",
    "X01n0008_004:0319a04": "而彼自體非是無耶。大慧。一切諸法亦復如是。非",
    "X01n0008_004:0319a05": "無體相有自體相。愚癡凡夫不知諸法無我體相。",
    "X01n0008_004:0319a06": "以分別心非不分別心。大慧。如是一切法空一切",
    "X01n0008_004:0319a07": "法不生。一切法無體相亦爾。",
    "X01n0008_004:0319a08": "〔唐譯〕大慧。如我所說諸法無我。以諸法中無有",
    "X01n0008_004:0319a09": "我性故說無我。非是無有諸法自性。如來句義應",
    "X01n0008_004:0319a10": "知亦然。大慧。譬如牛無馬性馬無牛性。非無自性。",
    "X01n0008_004:0319a11": "一切諸法亦復如是。無有自相。而非有即有。非諸",
    "X01n0008_004:0319a12": "凡愚之所能知。何以故不知。以分別故。一切法空。",
    "X01n0008_004:0319a13": "一切法無生。一切法無自性。悉亦如是。",
    "X01n0008_004:0319a14": "如是如來與陰。非異非不異。若不異陰者應是無常。",
    "X01n0008_004:0319a15": "若異者方便則空。若二者應有異。如牛角相似故不",
    "X01n0008_004:0319a16": "異。長短差別故有異。一切法亦如是。大慧。如牛右角",
    "X01n0008_004:0319a17": "異左角左角異右角。如是長短種種色各各異。大慧。",
    "X01n0008_004:0319a18": "如來於陰界入。非異非不異。",
    "X01n0008_004:0319a19": "〔魏譯〕大慧。如來法身亦復如是。於五陰中非一",
    "X01n0008_004:0319a20": "非異。大慧。如來法身五陰一者。則是無常。以五陰",
    "X01n0008_004:0319a21": "是所作法故。大慧。如來法身五陰異者。則有二法。",
    "X01n0008_004:0319a22": "不同體相。如牛二角相似不異。見有別體長短似",
    "X01n0008_004:0319a23": "異。大慧。若如是一切諸法應無異相而有異相。如",
    "X01n0008_004:0319a24": "牛左角異右角右角異左角。如是長短相待各別。",
    "X01n0008_004:0319b01": "如色種種彼此差別。大慧。如是如來法身之相。於",
    "X01n0008_004:0319b02": "五陰中不可說一不可說異。",
    "X01n0008_004:0319b03": "〔唐譯〕大慧。如來與蘊非異非不異。若不異者應",
    "X01n0008_004:0319b04": "是無常。五蘊諸法是所作故。若異者。如牛二角有",
    "X01n0008_004:0319b05": "異不異。互相似故不異。長短別故有異。如牛右角",
    "X01n0008_004:0319b06": "異左左角異右。長短不同色相各別。然亦不異。如",
    "X01n0008_004:0319b07": "於蘊。於界處等一切法亦如是。",
    "X01n0008_004:0319b08": "如是如來解脫。非異非不異。如是如來以解脫名說。",
    "X01n0008_004:0319b09": "若如來異解脫者。應色相成。色相成故應無常。若不",
    "X01n0008_004:0319b10": "異者。脩行者得相。應無分別。而脩行者見分別。是故",
    "X01n0008_004:0319b11": "非異非不異。",
    "X01n0008_004:0319b12": "〔魏譯〕於解脫中不可說一不可說異。於涅槃中",
    "X01n0008_004:0319b13": "不可說一不可說異。如是依解脫故。說名如來法",
    "X01n0008_004:0319b14": "身之相。大慧。若如來法身異解脫者。則同色相則",
    "X01n0008_004:0319b15": "是無常。若如來法身不異解脫者。則無能證所證",
    "X01n0008_004:0319b16": "差別。大慧。而脩行者則見能證及於所證。是故非",
    "X01n0008_004:0319b17": "一。",
    "X01n0008_004:0319b18": "〔唐譯〕大慧。如來者依解脫說。如來解脫非異非",
    "X01n0008_004:0319b19": "不異。若異者。如來便與色相相應。色相相應即是",
    "X01n0008_004:0319b20": "無常。若不異者。修行者見應無差別。然有差別故",
    "X01n0008_004:0319b21": "非不異。",
    "X01n0008_004:0319b22": "如是智及爾焰。非異非不異。大慧。智及爾焰非異非",
    "X01n0008_004:0319b23": "不異者。非常非無常。非作非所作。非有為非無為。非",
    "X01n0008_004:0319b24": "覺非所覺。非相非所相。非陰非異陰。非說非所說。非",
    "X01n0008_004:0319c01": "一非異。非俱非不俱。非一非異非俱非不俱故。悉離",
    "X01n0008_004:0319c02": "一切量。",
    "X01n0008_004:0319c03": "〔魏譯〕大慧。如是知於可知境界非一非異。大慧。",
    "X01n0008_004:0319c04": "若法非常非無常。非因非果。非有為非無為。非覺",
    "X01n0008_004:0319c05": "非不覺。非能見非可見。非離陰界入非即陰界入。",
    "X01n0008_004:0319c06": "非名非境界。非一非異。非俱非不俱。非相續非不",
    "X01n0008_004:0319c07": "相續。過一切諸法。",
    "X01n0008_004:0319c08": "〔唐譯〕如是智與所知。非異非不異。若非異非不",
    "X01n0008_004:0319c09": "異。則非常非無常。非作非所作。非為非無為。非覺",
    "X01n0008_004:0319c10": "非所覺。非相非所相。非蘊非異蘊。非說非所說。非",
    "X01n0008_004:0319c11": "一非異。非俱非不俱。以是義故超一切量。",
    "X01n0008_004:0319c12": "離一切量則無言說。無言說則無生。無生則無滅。無",
    "X01n0008_004:0319c13": "滅則寂滅。寂滅則自性涅槃。自性涅槃則無事無因。",
    "X01n0008_004:0319c14": "無事無因則無攀緣。無攀緣則出過一切虗偽。出過",
    "X01n0008_004:0319c15": "一切虗偽則是如來。如來則是三藐三佛陀。大慧。是",
    "X01n0008_004:0319c16": "名三藐三佛陀佛陀大慧三藐三佛陀佛陀者。離一",
    "X01n0008_004:0319c17": "切根量。",
    "X01n0008_004:0319c18": "〔魏譯〕若過諸法但有其名。若但有名彼法不生。",
    "X01n0008_004:0319c19": "以不生故彼法不滅。以不滅故彼法則如虗空平",
    "X01n0008_004:0319c20": "等。大慧。虗空非因非果。若法非因非果者。彼法則",
    "X01n0008_004:0319c21": "為不可觀察。不可觀察者。彼法過諸一切戲論。若",
    "X01n0008_004:0319c22": "過一切諸戲論者。名如來法身。大慧。是名如來應",
    "X01n0008_004:0319c23": "正徧知法身之相。以過一切諸根境界故。",
    "X01n0008_004:0319c24": "〔唐譯〕超一切量故唯有言說。唯有言說故則無",
    "X01n0008_004:0320a01": "有生。無有生故則無有滅。無有滅故則如虗空。大",
    "X01n0008_004:0320a02": "慧。虗空非作非所作。非作非所作故遠離攀緣。遠",
    "X01n0008_004:0320a03": "離攀緣故出過一切諸戲論法。出過一切諸戲論",
    "X01n0008_004:0320a04": "法。即是如來。如來即是正等覺體。正等覺者永離",
    "X01n0008_004:0320a05": "一切諸根境界。",
    "X01n0008_004:0320a06": "爾時世尊欲重宣此義。而說偈言。悉離諸根量。無事",
    "X01n0008_004:0320a07": "亦無因。已離覺所覺。亦離相所相。陰緣等正覺。一異",
    "X01n0008_004:0320a08": "莫能見。若無有見者。云何而分別。非作非不作。非事",
    "X01n0008_004:0320a09": "亦非因。非陰非在陰。亦非有餘雜。亦非有諸性。如彼",
    "X01n0008_004:0320a10": "妄想見。當知亦非無。此法法亦爾。",
    "X01n0008_004:0320a11": "〔魏譯〕爾時世尊重說偈言。離諸法及根。非果亦",
    "X01n0008_004:0320a12": "非因。已離覺所覺。離能見可見。諸緣及五陰。佛不",
    "X01n0008_004:0320a13": "見一法。若無有見法。云何而分別。非作非不作。非",
    "X01n0008_004:0320a14": "因亦非果。非陰非離陰。亦不在餘處。何等心分別。",
    "X01n0008_004:0320a15": "分別不能見。彼法非是無。諸法法自爾。",
    "X01n0008_004:0320a16": "〔唐譯〕爾時世尊重說頌言。出過諸根量。非果亦",
    "X01n0008_004:0320a17": "非因。如是悉皆離。相及所相等。蘊緣與正覺。一異",
    "X01n0008_004:0320a18": "莫能見。既無有見者。云何起分別。非作非非作。非",
    "X01n0008_004:0320a19": "因非非因。非蘊非不蘊。亦不離餘物。非有一法體。",
    "X01n0008_004:0320a20": "如彼分別見。亦復非是無。諸法性如是。",
    "X01n0008_004:0320a21": "以有故有無。以無故有有。若無不應受。若有不應想。",
    "X01n0008_004:0320a22": "或於我非我。言說量留連。沉溺於二邊。自壞壞世間。",
    "X01n0008_004:0320a23": "解脫一切過。正觀察我通。是名為正觀。不毀大導師。",
    "X01n0008_004:0320a24": "〔魏譯〕先有故言無。先無故言有。是故不說無。亦",
    "X01n0008_004:0320b01": "不得說有。迷於我無我。但著於音聲。彼墮於二邊。",
    "X01n0008_004:0320b02": "妄說壞世間。離諸一切過。則能見我法。是名為正",
    "X01n0008_004:0320b03": "見。不謗於諸佛。",
    "X01n0008_004:0320b04": "〔唐譯〕待有故成無。待無故成有。無既不可取。有",
    "X01n0008_004:0320b05": "亦不應說。不了我無我。但著於語言。彼溺於二邊。",
    "X01n0008_004:0320b06": "自壞壞世間。若能見此法。則離一切過。是名為正",
    "X01n0008_004:0320b07": "觀。不毀大導師。",
    "X01n0008_004:0320b08": "爾時大慧菩薩。復白佛言。世尊。如世尊說修多羅攝",
    "X01n0008_004:0320b09": "受不生不滅。又世尊說不生不滅是如來異名。云何",
    "X01n0008_004:0320b10": "世尊。為無性故說不生不滅。為是如來異名。佛告大",
    "X01n0008_004:0320b11": "慧。我說一切法不生不滅。有無品不現。大慧白佛言。",
    "X01n0008_004:0320b12": "世尊。若一切法不生者。則攝受法不可得。一切法不",
    "X01n0008_004:0320b13": "生故。若名字中有法者。惟願為說。佛告大慧。善哉善",
    "X01n0008_004:0320b14": "哉。諦聽諦聽善思念之。吾當為汝分別解說。大慧白",
    "X01n0008_004:0320b15": "佛言。唯然受教。佛告大慧。我說如來非無性。亦非不",
    "X01n0008_004:0320b16": "生不滅。攝一切法亦不待緣故不生不滅。亦非無義。",
    "X01n0008_004:0320b17": "〔魏譯〕爾時聖者大慧菩薩復白佛言。世尊。惟願",
    "X01n0008_004:0320b18": "世尊為我解說。惟願善逝為我解說。如來處處說",
    "X01n0008_004:0320b19": "言諸法不生不滅。世尊。復言不生不滅者。名如來",
    "X01n0008_004:0320b20": "法身。故言不生不滅。世尊。如來言不生不滅者。為",
    "X01n0008_004:0320b21": "是無法故名不生不滅。為是如來異名不生不滅。",
    "X01n0008_004:0320b22": "而佛如來常說諸法不生不滅。以離建立有無法",
    "X01n0008_004:0320b23": "故。世尊。若一切法不生者。此不得言一切法。以一",
    "X01n0008_004:0320b24": "切法不生故。若依餘法有此名者。世尊應為我說。",
    "X01n0008_004:0320c01": "佛告大慧菩薩言。善哉善哉善哉大慧。諦聽諦聽",
    "X01n0008_004:0320c02": "當為汝說。大慧菩薩白佛言。善哉世尊。唯然受教。",
    "X01n0008_004:0320c03": "佛告大慧。如來法身非是無物。亦非一切法不生",
    "X01n0008_004:0320c04": "不滅。亦不得言依因緣有。亦非虗妄說不生不滅。",
    "X01n0008_004:0320c05": "〔唐譯〕爾時大慧菩薩摩訶薩復白佛言。世尊。如",
    "X01n0008_004:0320c06": "佛經中分別攝取不生不滅。言此即是如來異名。",
    "X01n0008_004:0320c07": "世尊。願為我說。不生不滅此則無法。云何說是如",
    "X01n0008_004:0320c08": "來異名。如世尊說。一切諸法不生不滅。當知此則",
    "X01n0008_004:0320c09": "墮有無見。世尊。若法不生則不可取。無有少法誰",
    "X01n0008_004:0320c10": "是如來。唯願世尊為我宣說。佛言諦聽當為汝說。",
    "X01n0008_004:0320c11": "大慧。我說如來非是無法。亦非攝取不生不滅。亦",
    "X01n0008_004:0320c12": "不待緣亦非無義。",
    "X01n0008_004:0320c13": "大慧。我說意生法身如來名號。彼不生者。一切外道",
    "X01n0008_004:0320c14": "聲聞緣覺七住菩薩。非其境界。大慧。彼不生即如來",
    "X01n0008_004:0320c15": "異名。大慧。譬如因陀羅釋迦不蘭陀羅。如是等諸物。",
    "X01n0008_004:0320c16": "一一各有多名。亦非多名而有多性。亦非無自性。",
    "X01n0008_004:0320c17": "〔魏譯〕大慧。我常說言不生不滅者名意生身。如",
    "X01n0008_004:0320c18": "來法身非諸外道聲聞辟支佛境界故。住七地菩。",
    "X01n0008_004:0320c19": "薩亦非境界。大慧。我言不生不滅者即如來異名。",
    "X01n0008_004:0320c20": "大慧。譬如釋提桓因帝釋王不蘭陀羅。手爪身體",
    "X01n0008_004:0320c21": "地浮彌虗空無礙。如是等種種名號名異義一。不",
    "X01n0008_004:0320c22": "依多名言有多體帝釋等耶。",
    "X01n0008_004:0320c23": "〔唐譯〕我說無生即是如來意生法身別異之名。",
    "X01n0008_004:0320c24": "一切外道聲聞獨覺七地菩薩不了其義。大慧。譬",
    "X01n0008_004:0321a01": "如帝釋地及虗空乃至手足。隨一一物各有多名。",
    "X01n0008_004:0321a02": "非以名多而有多體。亦非無體。",
    "X01n0008_004:0321a03": "如是大慧。我於此娑呵世界。有三阿僧祇百千名號。",
    "X01n0008_004:0321a04": "愚夫悉聞各說我名。而不解我如來異名。大慧。或有",
    "X01n0008_004:0321a05": "眾生知我如來者。有知一切智者。有知佛者。有知救",
    "X01n0008_004:0321a06": "世者。有知自覺者。有知導師者。有知廣導者。有知一",
    "X01n0008_004:0321a07": "切導者。有知仙人者。有知梵者。有知毗紐者。有知自",
    "X01n0008_004:0321a08": "在者。有知勝者。有知迦毗羅者。有知真實邊者。有知",
    "X01n0008_004:0321a09": "月者。有知日者。有知王者。有知無生者。有知無滅者。",
    "X01n0008_004:0321a10": "有知空者。有知如如者。有知諦者。有知實際者。有知",
    "X01n0008_004:0321a11": "法性者。有知涅槃者。有知常者。有知平等者。有知不",
    "X01n0008_004:0321a12": "二者。有知無相者。有知解脫者。有知道者。有知意生",
    "X01n0008_004:0321a13": "者。大慧。如是等三阿僧祇百千名號不增不減。此及",
    "X01n0008_004:0321a14": "餘世界皆悉知我。如水中月不出不入。",
    "X01n0008_004:0321a15": "〔魏譯〕大慧。我亦如是。於娑婆世界中。三阿僧祇",
    "X01n0008_004:0321a16": "百千名號。凡夫雖說而不知是如來異名。大慧。或",
    "X01n0008_004:0321a17": "有眾生知如來者。有知自在者。有知一切智者。有",
    "X01n0008_004:0321a18": "知救世間者。有知為導者。有知為將者。有知為勝",
    "X01n0008_004:0321a19": "者。有知為妙者。有知世尊者。有知佛者。有知牛王",
    "X01n0008_004:0321a20": "者。有知師子者。有知仙人者。有知梵者。有知那羅",
    "X01n0008_004:0321a21": "延者。有知勝者。有知迦毗羅者。有知究竟者。有知",
    "X01n0008_004:0321a22": "阿利吒尼彌者。有知月者。有知日者。有知娑樓那",
    "X01n0008_004:0321a23": "者。有知毗那娑者。有知帝釋者。有知力者。有知海",
    "X01n0008_004:0321a24": "者。有知不生者。有知不滅者。有知空者。有知真如",
    "X01n0008_004:0321b01": "者。有知實際者。有知涅槃者。有知法界者。有知法",
    "X01n0008_004:0321b02": "性者。有知常者。有知平等者。有知不二者。有知無",
    "X01n0008_004:0321b03": "相者。有知緣者。有知佛體者。有知因者。有知解脫",
    "X01n0008_004:0321b04": "者。有知道者。有知實諦者。有知一切智者。有知意",
    "X01n0008_004:0321b05": "生身者。大慧。如是等種種名號。如來應正徧知。於",
    "X01n0008_004:0321b06": "娑婆世界及餘世界中。三阿僧祇百千名號不增",
    "X01n0008_004:0321b07": "不減。眾生皆知。如水中月不入不出。",
    "X01n0008_004:0321b08": "〔唐譯〕大慧。我亦如是。於此娑婆世界。有三阿僧",
    "X01n0008_004:0321b09": "祇百千名號。諸凡愚人雖聞雖說。而不知是如來",
    "X01n0008_004:0321b10": "異名。其中或有知如來者。知無師者。知導師者。知",
    "X01n0008_004:0321b11": "勝導者。知普導者。知是佛者。知牛王者。知梵王者。",
    "X01n0008_004:0321b12": "知毗紐者。知自在者。知是勝者。知迦毗羅者。知真",
    "X01n0008_004:0321b13": "實邊者。知無盡者。知瑞相者。知如風者。知如火者。",
    "X01n0008_004:0321b14": "知俱毗羅者。知如月者。知如日者。知如王者。知如",
    "X01n0008_004:0321b15": "仙者。知戌迦者。知因陀羅者。知明星者。知大力者。",
    "X01n0008_004:0321b16": "知如水者。知無滅者。知無生者。知性空者。知真如",
    "X01n0008_004:0321b17": "者。知是諦者。知實性者。知實際者。知法界者。知涅",
    "X01n0008_004:0321b18": "槃者。知常住者。知平等者。知無二者。知無相者。知",
    "X01n0008_004:0321b19": "寂滅者。知具相者。知因緣者。知佛性者。知教導者。",
    "X01n0008_004:0321b20": "知解脫者。知道路者。知一切智者。知最勝者。知意",
    "X01n0008_004:0321b21": "成身者。如是等滿足三阿僧祇百千名號。不增不",
    "X01n0008_004:0321b22": "減。於此及餘諸世界中。有能知我如水中月不入",
    "X01n0008_004:0321b23": "不出。",
    "X01n0008_004:0321b24": "彼諸愚夫不能知我。墮二邊故。然悉恭敬供養於我。",
    "X01n0008_004:0321c01": "而不善解知辭句義趣。不分別名。不解自通。計著種",
    "X01n0008_004:0321c02": "種言說章句。於不生不滅作無性想。不知如來名號",
    "X01n0008_004:0321c03": "差別。如因陀羅釋迦不蘭陀羅。不解自通會歸終極。",
    "X01n0008_004:0321c04": "於一切法隨說計著。",
    "X01n0008_004:0321c05": "〔魏譯〕而諸凡夫不覺不知。以墮二邊相續法中。",
    "X01n0008_004:0321c06": "然悉恭敬供養於我。而不善解名字句義。取差別",
    "X01n0008_004:0321c07": "相不能自知。執著名字故虗妄分別。不生不滅名",
    "X01n0008_004:0321c08": "為無法。而不知是如來名號差別之相。如因陀羅",
    "X01n0008_004:0321c09": "帝釋王不蘭陀羅等。以不能決定名與真實。隨順",
    "X01n0008_004:0321c10": "名字音聲取法亦復如是。",
    "X01n0008_004:0321c11": "〔唐譯〕但諸凡愚心沒二邊不能解了。然亦尊重",
    "X01n0008_004:0321c12": "承事供養。而不善解名字句義。執著言教昧於真",
    "X01n0008_004:0321c13": "實。謂無生無滅是無體性。不知是佛差別名號如",
    "X01n0008_004:0321c14": "因陀羅釋揭羅等。以信言教昧於真實。於一切法",
    "X01n0008_004:0321c15": "如言取義。",
    "X01n0008_004:0321c16": "大慧。彼諸癡人作如是言。義如言說義說無異。所以",
    "X01n0008_004:0321c17": "者何。謂義無身故。言說之外更無餘義。唯止言說。大",
    "X01n0008_004:0321c18": "慧。彼惡燒智不知言說自性。不知言說生滅義不生",
    "X01n0008_004:0321c19": "滅。大慧。一切言說墮於文字。義則不墮。離性非性故。",
    "X01n0008_004:0321c20": "無受生亦無身。大慧。如來不說墮文字法。文字有無",
    "X01n0008_004:0321c21": "不可得故。除不墮文字。",
    "X01n0008_004:0321c22": "〔魏譯〕大慧。於未來世愚癡凡夫說如是言。如名",
    "X01n0008_004:0321c23": "義亦如是。而不能知異名有義。何以故。以義無體",
    "X01n0008_004:0321c24": "相故。復作是言不異名字音聲有義。名字音聲即",
    "X01n0008_004:0322a01": "是義。何以故。不知名字體相故。大慧。彼愚癡人不",
    "X01n0008_004:0322a02": "知音聲即生即滅義不生滅故。大慧。音聲之性墮",
    "X01n0008_004:0322a03": "於名字。而義不同墮於名字。以離有無故。無生無",
    "X01n0008_004:0322a04": "體故。大慧。如來說法依自聲說不見諸字。是有無",
    "X01n0008_004:0322a05": "故不著名字。",
    "X01n0008_004:0322a06": "〔唐譯〕彼諸凡愚作如是言。義如言說義說無異。",
    "X01n0008_004:0322a07": "何以故。義無體故。是人不了言音自性。謂言即義",
    "X01n0008_004:0322a08": "無別義體。大慧。彼人愚癡。不知言說是生是滅義",
    "X01n0008_004:0322a09": "不生滅。大慧。一切言說墮於文字。義則不墮。離有",
    "X01n0008_004:0322a10": "離無故。無生無體故。大慧。如來不說墮文字法。文",
    "X01n0008_004:0322a11": "字有無不可得故。唯除不墮於文字者。",
    "X01n0008_004:0322a12": "大慧。若有說言如來說墮文字法者。此則妄說。法離",
    "X01n0008_004:0322a13": "文字故。是故大慧。我等諸佛及諸菩薩。不說一字不",
    "X01n0008_004:0322a14": "答一字。所以者何。法離文字故。非不饒益義說。言說",
    "X01n0008_004:0322a15": "者眾生妄想故。大慧。若不說一切法者。教法則壞。教",
    "X01n0008_004:0322a16": "法壞者。則無諸佛菩薩緣覺聲聞。若無者誰說為誰。",
    "X01n0008_004:0322a17": "〔魏譯〕大慧。若人執著名字說者。彼人不名善說",
    "X01n0008_004:0322a18": "法者。何以故。法無名字故。大慧。是故我經中說。諸",
    "X01n0008_004:0322a19": "佛如來乃至不說一字不示一名。何以故。諸法無",
    "X01n0008_004:0322a20": "字依義無說。依分別說故。大慧。若不說法者。諸佛",
    "X01n0008_004:0322a21": "如來法輪斷滅。法輪滅者。亦無聲聞緣覺菩薩。無",
    "X01n0008_004:0322a22": "聲聞緣覺菩薩者。為何等人何等法何事說。",
    "X01n0008_004:0322a23": "〔唐譯〕大慧。若人說法墮文字者是虗誑說。何以",
    "X01n0008_004:0322a24": "故。諸法自性離文字故。是故大慧。我經中說。我與",
    "X01n0008_004:0322b01": "諸佛及諸菩薩。不說一字不答一字。所以者何。一",
    "X01n0008_004:0322b02": "切諸法離文字故。非不隨義而分別說。大慧。若不",
    "X01n0008_004:0322b03": "說者教法則斷。教法斷者則無聲聞緣覺菩薩諸",
    "X01n0008_004:0322b04": "佛。若總無者誰說為誰。",
    "X01n0008_004:0322b05": "是故大慧。菩薩摩訶薩莫著言說。隨宜方便廣說經",
    "X01n0008_004:0322b06": "法。以眾生希望煩惱不一故。我及諸佛為彼種種異",
    "X01n0008_004:0322b07": "解眾生。而說諸法。令離心意意識故。不為得自覺聖",
    "X01n0008_004:0322b08": "智處。",
    "X01n0008_004:0322b09": "〔魏譯〕大慧。是故菩薩摩訶薩。不應著於言說名",
    "X01n0008_004:0322b10": "字。大慧。名字章句非定法故。依眾生心說。諸佛如",
    "X01n0008_004:0322b11": "來隨眾生信而說諸法。為令遠離心意意識故。不",
    "X01n0008_004:0322b12": "說自身自證聖智建立諸法。",
    "X01n0008_004:0322b13": "〔唐譯〕是故大慧。菩薩摩訶薩應不著文字隨宜",
    "X01n0008_004:0322b14": "說法。我及諸佛。皆隨眾生煩惱解欲種種不同而",
    "X01n0008_004:0322b15": "為開演。轉心意識非為成立聖自證處。",
    "X01n0008_004:0322b16": "大慧。於一切法無所有。覺自心現量離二妄想。諸菩",
    "X01n0008_004:0322b17": "薩摩訶薩。依於義不依文字。若善男子善女人。依文",
    "X01n0008_004:0322b18": "字者。自壞第一義。亦不能覺他。墮惡見相續而為眾",
    "X01n0008_004:0322b19": "說。不善了知一切法一切地一切相。亦不知章句。若",
    "X01n0008_004:0322b20": "善一切法一切地一切相。通達章句。具足性義。彼則",
    "X01n0008_004:0322b21": "能以正無相樂。而自娛樂。平等大乘。建立眾生。",
    "X01n0008_004:0322b22": "〔魏譯〕如實能知一切諸法寂靜相故。但見自心",
    "X01n0008_004:0322b23": "覺所知法。離二種心分別之相。不如是說。大慧。菩",
    "X01n0008_004:0322b24": "薩摩訶薩。依義不依語。若善男子善女人。隨文字",
    "X01n0008_004:0322c01": "說者墮在邪見。自身失壞第一義諦。亦壞他人令",
    "X01n0008_004:0322c02": "不覺知。大慧。諸外道等各依自論異見言說。大慧。",
    "X01n0008_004:0322c03": "汝應善知一切地相。善知樂說辯才文辭章句。善",
    "X01n0008_004:0322c04": "知一切諸地相已。進取名句樂說辨才。善知諸法",
    "X01n0008_004:0322c05": "義相應相。爾時自身於無相法樂而受樂受。住大",
    "X01n0008_004:0322c06": "乘中令眾生知。",
    "X01n0008_004:0322c07": "〔唐譯〕令知諸法自心所見無外境界。離二分別。",
    "X01n0008_004:0322c08": "大慧。菩薩摩訶薩。應隨於義莫依文字。依文字者",
    "X01n0008_004:0322c09": "墮於惡見。執著自宗而起言說。不能善了一切法",
    "X01n0008_004:0322c10": "相文辭章句。既自損壞亦壞於他。不能令人心得",
    "X01n0008_004:0322c11": "悟解。若能善知一切法相文辭句義悉皆通達。則",
    "X01n0008_004:0322c12": "能令自身受無相樂。亦能令他安住大乘。",
    "X01n0008_004:0322c13": "大慧。攝受大乘者。則攝受諸佛菩薩緣覺聲聞。攝受",
    "X01n0008_004:0322c14": "諸佛菩薩緣覺聲聞者。則攝受一切眾生。攝受一切",
    "X01n0008_004:0322c15": "眾生者。則攝受正法。攝受正法者。則佛種不斷。佛種",
    "X01n0008_004:0322c16": "不斷者。則能了知得殊勝入處。知得殊勝入處菩薩",
    "X01n0008_004:0322c17": "摩訶薩。常得化生建立大乘。十自在力現眾色像。通",
    "X01n0008_004:0322c18": "達眾生形類希望煩惱諸相。如實說法。如實者不異。",
    "X01n0008_004:0322c19": "如實者不來不去相。一切虗偽息。是名如實。大慧。善",
    "X01n0008_004:0322c20": "男子善女人。不應攝受隨說計著。真實者離文字故。",
    "X01n0008_004:0322c21": "〔魏譯〕大慧。取大乘者。即是攝受諸佛聲聞緣覺",
    "X01n0008_004:0322c22": "菩薩。攝受諸佛聲聞緣覺菩薩者。即是攝受一切",
    "X01n0008_004:0322c23": "眾生。攝受一切眾生者。即是攝受勝妙法藏。攝受",
    "X01n0008_004:0322c24": "法藏者。即不斷佛種。不斷佛種者。不斷一切勝妙",
    "X01n0008_004:0323a01": "生處。以彼勝處諸菩薩等願生彼故。置諸眾生大",
    "X01n0008_004:0323a02": "乘法中。十自在力。隨諸眾生形色諸使。而能隨現",
    "X01n0008_004:0323a03": "說如實法。大慧。何者如實法。如實法者。不異不差。",
    "X01n0008_004:0323a04": "不取不捨。離諸戲論名如實法。大慧。善男子善女",
    "X01n0008_004:0323a05": "人。不得執著文字音聲。以一切法無文字故。",
    "X01n0008_004:0323a06": "〔唐譯〕若能令他安住大乘。則得一切諸佛聲聞",
    "X01n0008_004:0323a07": "緣覺及諸菩薩之所攝受。若得諸佛聲聞緣覺及",
    "X01n0008_004:0323a08": "諸菩薩之所攝受。則能攝受一切眾生。若能攝受",
    "X01n0008_004:0323a09": "一切眾生。則能攝受一切正法。若能攝受一切正",
    "X01n0008_004:0323a10": "法則不斷佛種。若不斷佛種則得勝妙處。大慧。菩",
    "X01n0008_004:0323a11": "薩摩訶薩生勝妙處。欲令眾生安住大乘。以十自",
    "X01n0008_004:0323a12": "在力現眾色像。隨其所宜演真實法。真實法者。無",
    "X01n0008_004:0323a13": "異無別不來不去。一切戲論悉皆息滅。是故大慧。",
    "X01n0008_004:0323a14": "善男子善女人。不應如言執著於義。何以故。真實",
    "X01n0008_004:0323a15": "之法離文字故。",
    "X01n0008_004:0323a16": "大慧。如為愚夫以指指物。愚夫觀指不得實義。如是",
    "X01n0008_004:0323a17": "愚夫隨言說指。攝受計著至竟不捨。終不能得離言",
    "X01n0008_004:0323a18": "說指第一實義。大慧。譬如嬰兒應食熟食不應食生。",
    "X01n0008_004:0323a19": "若食生者則令發狂。不知次第方便熟故。大慧。如是",
    "X01n0008_004:0323a20": "不生不滅。不方便脩則為不善。是故應當善脩方便。",
    "X01n0008_004:0323a21": "莫隨言說如視指端。",
    "X01n0008_004:0323a22": "〔魏譯〕大慧。譬如有人為示人物以指指示。而彼",
    "X01n0008_004:0323a23": "愚人即執著指。不取因指所示之物。大慧。愚癡凡",
    "X01n0008_004:0323a24": "夫亦復如是。聞聲執著名字指故。乃至沒命終不",
    "X01n0008_004:0323b01": "能捨文字之指取第一義故。大慧。譬如穀粟名凡",
    "X01n0008_004:0323b02": "夫食。不舂不炊不可得食。若其有人未作食者名",
    "X01n0008_004:0323b03": "為顛狂。要須次第乃至炊熟方得成食。大慧。不生",
    "X01n0008_004:0323b04": "不滅亦復如是。不脩巧智方便行者。不得具足莊",
    "X01n0008_004:0323b05": "嚴法身。大慧。執著名字言得義者。如彼癡人不知",
    "X01n0008_004:0323b06": "舂炊。噉文字穀不得義食。以是義故當學於義。莫",
    "X01n0008_004:0323b07": "著文字。",
    "X01n0008_004:0323b08": "〔唐譯〕大慧。譬如有人以指指物。小兒觀指不觀",
    "X01n0008_004:0323b09": "於物。愚癡凡夫亦復如是。隨言說指而生執著。乃",
    "X01n0008_004:0323b10": "至盡命終不能捨文字之指取第一義。大慧。譬如",
    "X01n0008_004:0323b11": "嬰兒應食熟食。有人不解成熟方便。而食生者則",
    "X01n0008_004:0323b12": "發狂亂。不生不滅亦復如是。不方便脩則為不善。",
    "X01n0008_004:0323b13": "是故宜應善脩方便。莫隨言說如觀指端。",
    "X01n0008_004:0323b14": "是故大慧。於真實義當方便脩。真實義者。微妙寂靜",
    "X01n0008_004:0323b15": "是涅槃因。言說者。妄想合。妄想者集生死。大慧。真實",
    "X01n0008_004:0323b16": "義者。從多聞者得。大慧。多聞者。謂善於義非善言說。",
    "X01n0008_004:0323b17": "善義者。不隨一切外道經論。身自不隨亦不令他隨。",
    "X01n0008_004:0323b18": "是則名曰大德多聞。是故欲求義者。當親近多聞。所",
    "X01n0008_004:0323b19": "謂善義。與此相違計著言說。應當遠離。",
    "X01n0008_004:0323b20": "〔魏譯〕大慧。所言義者名為涅槃。言名字者分別",
    "X01n0008_004:0323b21": "相縛生世間解。大慧。義者從於多聞人得。大慧。言",
    "X01n0008_004:0323b22": "多聞者謂義巧方便。非聲巧方便。大慧。義方便者",
    "X01n0008_004:0323b23": "離於一切外道邪說亦不和雜。如是說者。自身不",
    "X01n0008_004:0323b24": "墮外道邪法。亦不令他墮外道法。大慧。是名多聞",
    "X01n0008_004:0323c01": "有義方便。大慧。欲得義者應當親近多聞智者供",
    "X01n0008_004:0323c02": "養恭敬。著名字者應當遠離不應親近。",
    "X01n0008_004:0323c03": "〔唐譯〕大慧。實義者微妙寂靜是涅槃因。言說者",
    "X01n0008_004:0323c04": "與妄想合流轉生死。大慧。實義者從多聞得。多聞",
    "X01n0008_004:0323c05": "者謂善於義非善言說。善義者不隨一切外道惡",
    "X01n0008_004:0323c06": "見。身自不隨亦令他不隨。是則名曰於義多聞。欲",
    "X01n0008_004:0323c07": "求義者應當親近。與此相違著文字者宜速捨離。",
    "X01n0008_004:0323c08": "爾時大慧菩薩。復承佛威神而白佛言。世尊。世尊顯",
    "X01n0008_004:0323c09": "示不生不滅。無有奇特。所以者何。一切外道因亦不",
    "X01n0008_004:0323c10": "生不滅。世尊。亦說虗空非數緣滅及涅槃界不生不",
    "X01n0008_004:0323c11": "滅。世尊。外道說因生諸世間。世尊亦說無明愛業妄",
    "X01n0008_004:0323c12": "想為緣生諸世間。彼因此緣名差別耳。外物因緣亦",
    "X01n0008_004:0323c13": "如是。世尊與外道論無有差別。微塵勝妙自在眾生",
    "X01n0008_004:0323c14": "主等。如是九物不生不滅。世尊亦說一切性不生不",
    "X01n0008_004:0323c15": "滅有無不可得。外道亦說四大不壞。自性不生不滅。",
    "X01n0008_004:0323c16": "四大常是四大。乃至周流諸趣不捨自性。世尊所說",
    "X01n0008_004:0323c17": "亦復如是。是故我言無有奇特。惟願世尊。為說差別",
    "X01n0008_004:0323c18": "所以奇特勝諸外道。若無差別者。一切外道皆亦是",
    "X01n0008_004:0323c19": "佛。以不生不滅故。而世尊說一世界中多佛出世者。",
    "X01n0008_004:0323c20": "無有是處。如向所說。一世界中應有多佛。無差別故。",
    "X01n0008_004:0323c21": "〔魏譯〕爾時大慧菩薩。承諸佛力白佛言。世尊。如",
    "X01n0008_004:0323c22": "來世尊說一切法不生不滅非為奇特。何以故。一",
    "X01n0008_004:0323c23": "切外道亦說諸因不生不滅。如來亦說虗空非數",
    "X01n0008_004:0323c24": "緣滅。及涅槃界不生不滅。世尊。諸外道亦說依諸",
    "X01n0008_004:0324a01": "因緣生諸眾生。如來亦說無明愛業分別因緣生",
    "X01n0008_004:0324a02": "諸世間。若爾如來亦說因緣名字相異。依外因緣",
    "X01n0008_004:0324a03": "能生諸法。外道亦說依外因緣而生諸法。是故如",
    "X01n0008_004:0324a04": "來與外道說無有差別。世尊。外道因微塵勝自在",
    "X01n0008_004:0324a05": "天梵天等。共外九種因緣。說言諸法不生不滅。如",
    "X01n0008_004:0324a06": "來亦說一切諸法不生不滅。有無不可得。以諸四",
    "X01n0008_004:0324a07": "大不滅。自相不生不滅。隨佛如來種種異說。而不",
    "X01n0008_004:0324a08": "離於外道所說。而諸外道亦說諸大不離大體。世",
    "X01n0008_004:0324a09": "尊。諸外道分別諸大。如來亦爾分別諸大。世尊。以",
    "X01n0008_004:0324a10": "是義故。如來所說不異外道。若不同者如來應說",
    "X01n0008_004:0324a11": "所有異相。若有異相當知不同外道所說。世尊。若",
    "X01n0008_004:0324a12": "佛如來於自法中不說勝相者。諸外道中亦應有",
    "X01n0008_004:0324a13": "佛。以說諸法不生不滅。如來常說一世界中而有",
    "X01n0008_004:0324a14": "多佛俱出世者。無有是處。如向所說一世界中應",
    "X01n0008_004:0324a15": "有多佛。何以故。所說有無因無差別故。如佛所說",
    "X01n0008_004:0324a16": "言無虗謬。云何世尊於自法中不說勝相。",
    "X01n0008_004:0324a17": "〔唐譯〕爾時大慧菩薩摩訶薩。承佛威力復白佛",
    "X01n0008_004:0324a18": "言。世尊。如來演說不生不滅非為奇特。何以故。一",
    "X01n0008_004:0324a19": "切外道亦說作者不生不滅。世尊亦說虗空涅槃",
    "X01n0008_004:0324a20": "及非數滅不生不滅。外道亦說作者因緣生於世",
    "X01n0008_004:0324a21": "間。世尊亦說無明愛業生諸世間。俱是因緣但名",
    "X01n0008_004:0324a22": "別耳。外物因緣亦復如是。是故佛說與外道說無",
    "X01n0008_004:0324a23": "有差別。外道說言。微塵勝妙自在眾生主等。如是",
    "X01n0008_004:0324a24": "九物不生不滅。世尊亦說一切諸法不生不滅。若",
    "X01n0008_004:0324b01": "有若無皆不可得。世尊。大種不壞。以其自相不生",
    "X01n0008_004:0324b02": "不滅。周流諸趣不捨自性。世尊分別雖稍變異。一",
    "X01n0008_004:0324b03": "切無非外道已說。是故佛法同於外道。若有不同",
    "X01n0008_004:0324b04": "願佛為演。有何所以佛說為勝。若無別異外道即",
    "X01n0008_004:0324b05": "佛。以其亦說不生滅故。世尊常說。一切世界中無",
    "X01n0008_004:0324b06": "有多佛。如向所說是則應有。",
    "X01n0008_004:0324b07": "佛告大慧。我說不生不滅。不同外道不生不滅。所以",
    "X01n0008_004:0324b08": "者何。彼諸外道有性自性。得不生不變相。我不如是",
    "X01n0008_004:0324b09": "墮有無品。大慧。我者離有無品離生滅。非性非無性。",
    "X01n0008_004:0324b10": "如種種幻夢現。故非無性。云何無性。謂色無自性相",
    "X01n0008_004:0324b11": "攝受現不現故。攝不攝故。以是故。一切性無性非無",
    "X01n0008_004:0324b12": "性。但覺自心現量妄想不生。安隱快樂世事永息。",
    "X01n0008_004:0324b13": "〔魏譯〕佛告大慧言。大慧。我所說法不生不滅者。",
    "X01n0008_004:0324b14": "不同外道不生不滅。亦不同彼不生無常法。何以",
    "X01n0008_004:0324b15": "故。大慧。諸外道說有實有體性不生不變相。我不",
    "X01n0008_004:0324b16": "如是墮於有無朋黨聚中。大慧。我說離有無法。離",
    "X01n0008_004:0324b17": "生住滅相。非有非無。見諸一切種種色像如幻如",
    "X01n0008_004:0324b18": "夢。是故不得言其有無。大慧。云何不得言其有無。",
    "X01n0008_004:0324b19": "謂色體相有見不見取不取故。大慧。是故我說一",
    "X01n0008_004:0324b20": "切諸法非有非無。大慧。以不覺知唯是自心分別",
    "X01n0008_004:0324b21": "生見。一切世間諸法本來不生不滅。",
    "X01n0008_004:0324b22": "〔唐譯〕佛言。大慧。我之所說不生不滅。不同外道",
    "X01n0008_004:0324b23": "不生不滅不生無常論。何以故。外道所說。有實性",
    "X01n0008_004:0324b24": "相不生不變。我不如是墮有無品。我所說法非有",
    "X01n0008_004:0324c01": "非無離生離滅。云何非無。如幻夢色種種見故。云",
    "X01n0008_004:0324c02": "何非有。色相自性非是有故。見不見故。取不取故。",
    "X01n0008_004:0324c03": "是故我說一切諸法非有非無。若覺唯是自心所",
    "X01n0008_004:0324c04": "見住於自性分別不生。世間所作悉皆永息。",
    "X01n0008_004:0324c05": "愚癡凡夫妄想作事。非諸聖賢。不實妄想如犍闥婆",
    "X01n0008_004:0324c06": "城及幻化人。大慧。如犍闥婆城及幻化人種種眾生",
    "X01n0008_004:0324c07": "商賈出入。愚夫妄想謂真出入。而實無有出者入者。",
    "X01n0008_004:0324c08": "但彼妄想故。如是大慧。愚癡凡夫起不生不滅惑。彼",
    "X01n0008_004:0324c09": "亦無有有為無為。如幻人生。其實無有若生若滅。性",
    "X01n0008_004:0324c10": "無性。無所有故。一切法亦如是。離於生滅。愚癡凡夫",
    "X01n0008_004:0324c11": "墮不如實。起生滅妄想。非諸聖賢。",
    "X01n0008_004:0324c12": "〔魏譯〕而諸凡夫生於分別。非聖人耶。大慧。迷心",
    "X01n0008_004:0324c13": "分別不實義者。譬如凡夫見犍闥婆城。幻師所作",
    "X01n0008_004:0324c14": "種種幻人種種象馬。見其入出虗妄分別。作如是",
    "X01n0008_004:0324c15": "言。此如是如是入。如是如是出。大慧。而彼實處無",
    "X01n0008_004:0324c16": "人出入。唯自心見迷惑分別。生不生法亦復如是。",
    "X01n0008_004:0324c17": "大慧。而彼實處無此有為無為諸法。如彼幻師所",
    "X01n0008_004:0324c18": "作幻事。而彼幻師不生不滅。大慧。諸法有無亦無",
    "X01n0008_004:0324c19": "所為。以離生滅故。唯諸凡夫墮顛倒心分別生滅。",
    "X01n0008_004:0324c20": "非謂聖人。",
    "X01n0008_004:0324c21": "〔唐譯〕分別者是凡愚事非賢聖耳。大慧。妄心分",
    "X01n0008_004:0324c22": "別不實境界。如乾闥婆城幻所作人。大慧。譬如小",
    "X01n0008_004:0324c23": "兒見乾闥婆城及以幻人商賈入出。迷心分別言",
    "X01n0008_004:0324c24": "有實事。凡愚所見生與不生有為無為悉亦如是。",
    "X01n0008_004:0325a01": "如幻人生如幻人滅。幻人其實不生不滅。諸法亦",
    "X01n0008_004:0325a02": "爾離於生滅。大慧。凡夫虗妄起生滅見非諸聖人。",
    "X01n0008_004:0325a03": "不如實者不爾。如性自性妄想亦不異。若異妄想者。",
    "X01n0008_004:0325a04": "計著一切性自性。不見寂靜。不見寂靜者。終不離妄",
    "X01n0008_004:0325a05": "想。是故大慧。無相見勝非相見。相見者受生因故不",
    "X01n0008_004:0325a06": "勝。大慧。無相者。妄想不生。不起不滅我說涅槃。大慧。",
    "X01n0008_004:0325a07": "涅槃者。如真實義見。離先妄想心心數法。逮得如來",
    "X01n0008_004:0325a08": "自覺聖智。我說是涅槃。",
    "X01n0008_004:0325a09": "〔魏譯〕大慧。顛倒者如心分別。此法如是如是。而",
    "X01n0008_004:0325a10": "彼法不如是如是。亦非顛倒分別。顛倒者執著諸",
    "X01n0008_004:0325a11": "法是有是無。非見寂靜故。不見寂靜者不能遠離",
    "X01n0008_004:0325a12": "虗妄分別。是故大慧。見寂靜者名為勝相。非見諸",
    "X01n0008_004:0325a13": "相名為勝相。以不能斷生因相故。大慧。言無相者",
    "X01n0008_004:0325a14": "遠離一切諸分別心。無生無相者是我所說名為",
    "X01n0008_004:0325a15": "涅槃。大慧。言涅槃者謂見諸法如實住處。遠離分",
    "X01n0008_004:0325a16": "別心心數法。依於次第如實脩行。於自內身聖智",
    "X01n0008_004:0325a17": "所證。我說如是名為涅槃。",
    "X01n0008_004:0325a18": "〔唐譯〕言虗妄者。不如法性起顛倒見。顛倒見者。",
    "X01n0008_004:0325a19": "執法有性不見寂滅。不見寂滅故。不能遠離虗妄",
    "X01n0008_004:0325a20": "分別。是故大慧。無相見勝。非是相見。相是生因。若",
    "X01n0008_004:0325a21": "無有相則無分別。不生不滅則是涅槃。大慧。言涅",
    "X01n0008_004:0325a22": "槃者。見如實處捨離分別心心所法。獲於如來內",
    "X01n0008_004:0325a23": "證聖智。我說此是寂滅涅槃。",
    "X01n0008_004:0325a24": "爾時世尊欲重宣此義。而說偈言。滅除彼生論。建立",
    "X01n0008_004:0325b01": "不生義。我說如是法。愚夫不能知。一切法不生。無性",
    "X01n0008_004:0325b02": "無所有。犍闥婆幻夢。有性者無因。不生無自性。何因",
    "X01n0008_004:0325b03": "空當說。以離於和合。覺知性不現。是故空不生。我說",
    "X01n0008_004:0325b04": "無自性。謂一一和合。性現而非有。分析無和合。非如",
    "X01n0008_004:0325b05": "外道見。",
    "X01n0008_004:0325b06": "〔魏譯〕爾時世尊重說偈言。為遮生諸法。建立無",
    "X01n0008_004:0325b07": "生法。我說法無因。凡夫不能知。一切法不生。亦不",
    "X01n0008_004:0325b08": "得言無。犍闥婆幻夢。諸法無因有。諸法空無相。云",
    "X01n0008_004:0325b09": "何為我說。離諸和合緣。智慧不能見。以空本不生。",
    "X01n0008_004:0325b10": "是故說無體。一一緣和合。見物不可得。和合不可",
    "X01n0008_004:0325b11": "得。非外道所見。",
    "X01n0008_004:0325b12": "〔唐譯〕爾時世尊重說頌言。為除有生執。成立無",
    "X01n0008_004:0325b13": "生義。我說無因論。非愚所能了。一切法無生。亦非",
    "X01n0008_004:0325b14": "是無法。如乾城幻夢。雖有而無因。空無生無性。云",
    "X01n0008_004:0325b15": "何為我說。離諸和合緣。智慧不能見。以是故我說。",
    "X01n0008_004:0325b16": "空無生無性。一一緣和合。雖現而非有。分析無和",
    "X01n0008_004:0325b17": "合。非如外道見。",
    "X01n0008_004:0325b18": "夢幻及垂髮。野馬犍闥婆。世間種種事。無因而相現。",
    "X01n0008_004:0325b19": "折伏有因論。申暢無生義。申暢無生者。法流永不斷。",
    "X01n0008_004:0325b20": "熾然無因論。恐怖諸外道。",
    "X01n0008_004:0325b21": "〔魏譯〕夢幻及毛輪。乾闥婆陽焰。無因而妄見。世",
    "X01n0008_004:0325b22": "間事亦爾。降伏無因論。能成無生義。能成無生者。",
    "X01n0008_004:0325b23": "我法不滅壞。說無因諸論。外道生驚怖。",
    "X01n0008_004:0325b24": "〔唐譯〕幻夢及垂髮。野馬與乾城。無因而妄現。世",
    "X01n0008_004:0325c01": "事皆如是。折伏有因論。申述無生旨。無生義若存",
    "X01n0008_004:0325c02": "法眼恒不滅。我說無因論。外道咸驚怖。",
    "X01n0008_004:0325c03": "爾時大慧。以偈問曰。云何何所因。彼以何故生。於何",
    "X01n0008_004:0325c04": "處和合。而作無因論。",
    "X01n0008_004:0325c05": "爾時世尊。復以偈答。觀察有為法。非無因有因。彼生",
    "X01n0008_004:0325c06": "滅論者。所見從是滅。",
    "X01n0008_004:0325c07": "〔魏譯〕云何何等人。何因於何處。生諸法無因。非",
    "X01n0008_004:0325c08": "因非無因。",
    "X01n0008_004:0325c09": "智者若能見。能離生滅見。無法生不生。為無因緣",
    "X01n0008_004:0325c10": "相。",
    "X01n0008_004:0325c11": "〔唐譯〕云何何所因。復以何故生。於何處和合。而",
    "X01n0008_004:0325c12": "作無因論。",
    "X01n0008_004:0325c13": "觀察有為法。非因非無因。彼生滅論者。所見從是",
    "X01n0008_004:0325c14": "滅。",
    "X01n0008_004:0325c15": "爾時大慧。說偈問曰。云何為無生。為是無性耶。為顧",
    "X01n0008_004:0325c16": "視諸緣。有法名無生。名不應無義。惟為分別說。",
    "X01n0008_004:0325c17": "〔魏譯〕若為法名字。無義為我說。",
    "X01n0008_004:0325c18": "〔唐譯〕為無故不生。為待於眾緣。為有名無義。願",
    "X01n0008_004:0325c19": "為我宣說。",
    "X01n0008_004:0325c20": "爾時世尊。復以偈答。非無性無生。亦非顧諸緣。非有",
    "X01n0008_004:0325c21": "性而名。名亦非無義。一切諸外道。聲聞及緣覺。七住",
    "X01n0008_004:0325c22": "非境界。是名無生相。",
    "X01n0008_004:0325c23": "〔魏譯〕非法有無生。亦非待因緣。非前法有名。亦",
    "X01n0008_004:0325c24": "名不空說。聲聞辟支佛。外道非境界。住在於七地。",
    "X01n0008_004:0326a01": "彼處無生相。",
    "X01n0008_004:0326a02": "〔唐譯〕非無法不生。亦非以待緣。非有物而名。亦",
    "X01n0008_004:0326a03": "非名無義。一切諸外道。聲聞及緣覺。七住非所行。",
    "X01n0008_004:0326a04": "此是無生相。",
    "X01n0008_004:0326a05": "遠離諸因緣。亦離一切事。唯有微心住。想所想俱離。",
    "X01n0008_004:0326a06": "其身隨轉變。我說是無生。",
    "X01n0008_004:0326a07": "〔魏譯〕離諸因緣法。為遮諸因緣。說建立唯心。我",
    "X01n0008_004:0326a08": "說名無生。諸法無因緣。離分別分別。離有無朋黨。",
    "X01n0008_004:0326a09": "我說名無生。心離於見法。及離二法體。轉身依正",
    "X01n0008_004:0326a10": "相。我說名無生。",
    "X01n0008_004:0326a11": "〔唐譯〕遠離諸因緣。無有能作者。唯心所建立。我",
    "X01n0008_004:0326a12": "說是無生。諸法非因生。非無亦非有。能所分別離。",
    "X01n0008_004:0326a13": "我說是無生。唯心無所見。亦離於二性。如是轉所",
    "X01n0008_004:0326a14": "依。我說是無生。",
    "X01n0008_004:0326a15": "無外性非性。亦無心攝受。斷除一切見。我說是無生。",
    "X01n0008_004:0326a16": "如是無自性。空等應分別。非空故說空。無生故說空。",
    "X01n0008_004:0326a17": "〔魏譯〕外非實無實。亦非心所取。幻夢及毛輪。犍",
    "X01n0008_004:0326a18": "闥婆陽焰。遠離於諸見。是名無生相。如是空等法。",
    "X01n0008_004:0326a19": "諸文句應知。非生及空空。而無於生空。",
    "X01n0008_004:0326a20": "〔唐譯〕外物有非有。其心無所取。一切見咸斷。此",
    "X01n0008_004:0326a21": "是無生相。空無性等句。其義皆如是。非以空故空。",
    "X01n0008_004:0326a22": "無生故說空。",
    "X01n0008_004:0326a23": "因緣數和合。則有生有滅。離諸因緣數。無別有生滅。",
    "X01n0008_004:0326a24": "捨離因緣數。更無有異性。若言一異者。是外道妄想。",
    "X01n0008_004:0326b01": "有無性不生。非有亦非無。除其數轉變。是悉不可得。",
    "X01n0008_004:0326b02": "〔魏譯〕有生及有滅。諸因緣和合。離於諸因緣。不",
    "X01n0008_004:0326b03": "生亦不滅。離因緣無法。離和合無得。外道妄分別。",
    "X01n0008_004:0326b04": "而見有一異。有無不生法。有無不可得。唯和合諸",
    "X01n0008_004:0326b05": "法。而見有生滅。",
    "X01n0008_004:0326b06": "〔唐譯〕因緣共集會。是故有生滅。分散於因緣。生",
    "X01n0008_004:0326b07": "滅則無有。若離諸因緣。則更無有法。一性及異性。",
    "X01n0008_004:0326b08": "凡愚所分別。有無不生法。俱非亦復然。唯除眾緣",
    "X01n0008_004:0326b09": "會。於中見起滅。",
    "X01n0008_004:0326b10": "但有諸俗數。展轉為鈎鎻。離彼因緣鎻。生義不可得。",
    "X01n0008_004:0326b11": "生無性不起。離諸外道過。但說緣鈎鎻。凡愚不能了。",
    "X01n0008_004:0326b12": "若離緣鈎鎻。別有生性者。是則無因論。破壞鈎鎻義。",
    "X01n0008_004:0326b13": "如鐙顯眾像。鈎鎻現若然。是則離鈎鎻。別更有諸性。",
    "X01n0008_004:0326b14": "〔魏譯〕但有於名字。展轉為鈎鎻。離彼因緣鎖。生",
    "X01n0008_004:0326b15": "法不可得。生法不見生。離諸外道過。但說緣鈎鎻。",
    "X01n0008_004:0326b16": "諸凡夫不知。若離緣鈎鎻。更無有別法。是則無因",
    "X01n0008_004:0326b17": "說。破壞緣鎻義。如燈顯眾像。鈎鎻生亦然。是則離",
    "X01n0008_004:0326b18": "鈎鎻。別更有法生。",
    "X01n0008_004:0326b19": "〔唐譯〕隨俗假言說。因緣遞鈎鎻。若離因緣鎻。生",
    "X01n0008_004:0326b20": "義不可得。我說唯鈎鎻。生無故不生。離諸外道過。",
    "X01n0008_004:0326b21": "非凡愚所了。若離緣鈎鎻。別有生法者。是則無因",
    "X01n0008_004:0326b22": "論。破壞鈎鎻義。如燈能照物。鈎鎻現若然。此則離",
    "X01n0008_004:0326b23": "鈎鎻。別有於諸法。",
    "X01n0008_004:0326b24": "無性無有生。如虗空自性。若離於鈎鎻。慧無所分別。",
    "X01n0008_004:0326c01": "復有餘無生。賢聖所得法。彼生無生者。是則無生忍。",
    "X01n0008_004:0326c02": "〔魏譯〕生法本無體。自性如虗空。離鈎鎻求法。愚",
    "X01n0008_004:0326c03": "人無所知。復有餘無生。聖人所得法。彼生無生者。",
    "X01n0008_004:0326c04": "是則無生忍。",
    "X01n0008_004:0326c05": "〔唐譯〕無生則無性。體相如虗空。離鈎鎻求法。愚",
    "X01n0008_004:0326c06": "夫所分別。復有餘無生。眾聖所得法。彼生無生者。",
    "X01n0008_004:0326c07": "是則無生忍。",
    "X01n0008_004:0326c08": "若使諸世間。觀察鈎鎻者。一切離鈎鎻。從是得三昧。",
    "X01n0008_004:0326c09": "癡愛諸業等。是則內鈎鎻。鑽燧泥團輪。種子等名外。",
    "X01n0008_004:0326c10": "若使有他性。而從因緣生。彼非鈎鎻義。是則不成就。",
    "X01n0008_004:0326c11": "若生無自性。彼為誰鈎鎻。展轉相生故。當知因緣義。",
    "X01n0008_004:0326c12": "〔魏譯〕若見諸世間。則是見鈎鎻。一切皆鈎鎻。是",
    "X01n0008_004:0326c13": "則心得定。無明愛業等。是則內鈎鎻。攢抽泥團輪。",
    "X01n0008_004:0326c14": "種子大鈎鎻。若更有他法。而從因緣生。離於鈎鎻",
    "X01n0008_004:0326c15": "義。彼不住聖教。若生法是無。彼為誰鈎鎻。展轉相",
    "X01n0008_004:0326c16": "生故。是名因緣義。",
    "X01n0008_004:0326c17": "〔唐譯〕一切諸世間。無非是鈎鎻。若能如是解。此",
    "X01n0008_004:0326c18": "人心得定。無明與愛業。是則內鈎鎻。種子泥輪等。",
    "X01n0008_004:0326c19": "如是名為外。若言有他法。而從因緣生。離於鈎鎻",
    "X01n0008_004:0326c20": "義。此則非教理。生法若非有。彼為誰因緣。展轉而",
    "X01n0008_004:0326c21": "相生。此是因緣義。",
    "X01n0008_004:0326c22": "堅濕煖動法。凡愚生妄想。離數無異法。是則說無性。",
    "X01n0008_004:0326c23": "〔魏譯〕堅濕熱動法。凡愚生分別。離鎻更無法。是",
    "X01n0008_004:0326c24": "故說無體。",
    "X01n0008_004:0327a01": "〔唐譯〕堅濕煖動等。凡愚所分別。但緣無有法。故",
    "X01n0008_004:0327a02": "說無自性。",
    "X01n0008_004:0327a03": "如醫療眾病。無有若干論。以病差別故。為設種種治。",
    "X01n0008_004:0327a04": "我為彼眾生。破壞諸煩惱。知其根優劣。為彼說度門。",
    "X01n0008_004:0327a05": "非煩惱根異。而有種種法。唯說一乘法。是則為大乘。",
    "X01n0008_004:0327a06": "〔魏譯〕如醫療眾病。依病出對治。而論無差別。病",
    "X01n0008_004:0327a07": "殊故方異。我念諸眾生。為煩惱過染。知根力差別。",
    "X01n0008_004:0327a08": "隨堪受為記。我法無差別。隨根病異說。我惟一乘",
    "X01n0008_004:0327a09": "法。八聖道清淨。",
    "X01n0008_004:0327a10": "〔唐譯〕如醫療眾病。其論無差別。以病不同故。方",
    "X01n0008_004:0327a11": "藥種種殊。我為諸眾生。滅除煩惱病。知其根勝劣。",
    "X01n0008_004:0327a12": "演說諸法門。非煩惱根異。而有種種法。唯是一大",
    "X01n0008_004:0327a13": "乘。清涼八支道。",
    "X01n0008_004:0327a14": "爾時大慧菩薩摩訶薩復白佛言。世尊。一切外道皆",
    "X01n0008_004:0327a15": "起無常妄想。世尊亦說一切行無常是生滅法。此義",
    "X01n0008_004:0327a16": "云何。為邪為正。為有幾種無常。",
    "X01n0008_004:0327a17": "〔魏譯〕爾時聖者大慧菩薩復白佛言。世尊。世尊",
    "X01n0008_004:0327a18": "說無常。無常者。一切外道亦說無常。世尊。如來依",
    "X01n0008_004:0327a19": "於名字章句。說如是言。諸行無常是生滅法。世尊。",
    "X01n0008_004:0327a20": "此法為是真實為是虗妄。世尊。復有幾種無常。",
    "X01n0008_004:0327a21": "〔唐譯〕爾時大慧菩薩摩訶薩復白佛言。世尊。一",
    "X01n0008_004:0327a22": "切外道妄說無常。世尊亦言。諸行無常是生滅法。",
    "X01n0008_004:0327a23": "未知此說是邪是正。所言無常復有幾種。",
    "X01n0008_004:0327a24": "佛告大慧。一切外道有七種無常。非我法也。何等為",
    "X01n0008_004:0327b01": "七。彼有說言作已而捨是名無常。有說形處壞是名",
    "X01n0008_004:0327b02": "無常。有說即色是無常。有說色轉變中間是名無常。",
    "X01n0008_004:0327b03": "無間自之散壞。如乳酪等轉變中間不可見。無常毀",
    "X01n0008_004:0327b04": "壞一切性轉。有說性無常。有說性無性無常。有說一",
    "X01n0008_004:0327b05": "切法不生無常入一切法。",
    "X01n0008_004:0327b06": "〔魏譯〕佛告聖者大慧菩薩言。善哉善哉善哉大",
    "X01n0008_004:0327b07": "慧。一切外道虗妄分別說八種無常。何等為八。一",
    "X01n0008_004:0327b08": "者發起所作而不作。是名無常。何者名為發起。謂",
    "X01n0008_004:0327b09": "生法不生法。常法無常法。名為發起無常。二者形",
    "X01n0008_004:0327b10": "相休息。名為無常。三者色等即是無常。四者色轉",
    "X01n0008_004:0327b11": "變故異異無常。諸法相續自然而滅。如乳酪轉變。",
    "X01n0008_004:0327b12": "於一切法不見其轉亦不見滅。名為無常。五者復",
    "X01n0008_004:0327b13": "有餘外道等。以無物故。名為無常。六者有法無法",
    "X01n0008_004:0327b14": "而悉無常。以一切法本不生故。名為無常。以無常",
    "X01n0008_004:0327b15": "法彼中和合。是故無常。七者復有餘外道等。本無",
    "X01n0008_004:0327b16": "後有名為無常。",
    "X01n0008_004:0327b17": "〔唐譯〕佛言。大慧。外道說有七種無常。非是我法。",
    "X01n0008_004:0327b18": "何等為七。謂有說始起即捨是名無常。生已不生",
    "X01n0008_004:0327b19": "無常性故。有說形處變壞是名無常。有說色即無",
    "X01n0008_004:0327b20": "常。有說色之變異是名無常。一切諸法相續不斷。",
    "X01n0008_004:0327b21": "能令變異自然歸滅。猶如乳酪前後變異。雖不可",
    "X01n0008_004:0327b22": "見然在法中壞一切法。有說物無常。有說物無物",
    "X01n0008_004:0327b23": "無常。有說不生無常。遍住一切諸法之中。",
    "X01n0008_004:0327b24": "大慧。性無性無常者。謂四大及所造自相壞四大自",
    "X01n0008_004:0327c01": "性不可得不生。",
    "X01n0008_004:0327c02": "〔魏譯〕謂依諸大所生相滅。不見不生離相續體。",
    "X01n0008_004:0327c03": "名為無常。",
    "X01n0008_004:0327c04": "〔唐譯〕其中物無物無常者。謂能造所造其相滅",
    "X01n0008_004:0327c05": "壞。大種自性本來無起。",
    "X01n0008_004:0327c06": "彼不生無常者。非常無常。一切法有無不生。分析乃",
    "X01n0008_004:0327c07": "至微塵不可見。是不生義非生。是名不生無常相。若",
    "X01n0008_004:0327c08": "不覺此者。墮一切外道生無常義。",
    "X01n0008_004:0327c09": "〔魏譯〕八者不生無常。謂為非常是故無常。見諸",
    "X01n0008_004:0327c10": "法有無生不生。乃至微塵觀察不見法生。故言不",
    "X01n0008_004:0327c11": "生。諸法非生。大慧。是名無生無常相。而諸外道不",
    "X01n0008_004:0327c12": "知彼法。所以不生。是故分別諸法不生。故言無常。",
    "X01n0008_004:0327c13": "〔唐譯〕不生無常者。謂常與無常有無等法。如是",
    "X01n0008_004:0327c14": "一切皆無有起。乃至分析至於微塵亦無所見。以",
    "X01n0008_004:0327c15": "不起故說名無生。此是不生無常相。若不了此則",
    "X01n0008_004:0327c16": "墮外道生無常義。",
    "X01n0008_004:0327c17": "大慧。性無常者。是自心妄想非常無常性。所以者何。",
    "X01n0008_004:0327c18": "謂無常自性不壞。大慧。此是一切性無性無常事。除",
    "X01n0008_004:0327c19": "無常無有能令一切法性無性者。如杖瓦石破壞諸",
    "X01n0008_004:0327c20": "物。",
    "X01n0008_004:0327c21": "〔魏譯〕復次大慧。外道分別無常之法言有於物。",
    "X01n0008_004:0327c22": "彼諸外道自心虗妄分別無常常非無常。以有物",
    "X01n0008_004:0327c23": "故。何以故。自體不滅故。自體不滅者。無常之體常",
    "X01n0008_004:0327c24": "不滅故。大慧。若無常法是有物者應生諸法。以彼",
    "X01n0008_004:0328a01": "無常能作因故。大慧。若一切法不離無常者。諸法",
    "X01n0008_004:0328a02": "有無一切應見。何以故。如杖木瓦石。能破可壞之",
    "X01n0008_004:0328a03": "物悉皆破壞。",
    "X01n0008_004:0328a04": "〔唐譯〕有物無常者。謂於非常非無常處。自生分",
    "X01n0008_004:0328a05": "別。其義云何。彼立無常自不滅壞能壞諸法。若無",
    "X01n0008_004:0328a06": "無常壞一切法。法終不滅成於無有。如杖槌瓦石",
    "X01n0008_004:0328a07": "能壞於物而自不壞。此亦如是。",
    "X01n0008_004:0328a08": "現見各各不異。是性無常事。非作所作有差別。此是",
    "X01n0008_004:0328a09": "無常此是事。作所作無異者。一切性常無因性。大慧。",
    "X01n0008_004:0328a10": "一切性無性有因。非凡愚所知。",
    "X01n0008_004:0328a11": "〔魏譯〕見彼種種異異相故。是故無常因一切法",
    "X01n0008_004:0328a12": "無法。亦非因亦非果。大慧。復有諸過。以彼因果無",
    "X01n0008_004:0328a13": "差別故。而不得言此是無常。而彼是果。以因果差",
    "X01n0008_004:0328a14": "別故。故不得言一切法常。以一切法無因故。大慧。",
    "X01n0008_004:0328a15": "諸法有因。而諸凡夫不覺不知。",
    "X01n0008_004:0328a16": "〔唐譯〕大慧。現見無常與一切法。無有能作所作",
    "X01n0008_004:0328a17": "差別。云此是無常。此是所作無差別故。能作所作",
    "X01n0008_004:0328a18": "應俱是常。不見有因。能令諸法成於無故。大慧諸",
    "X01n0008_004:0328a19": "法壞滅實亦有因。但非凡愚之所能了。",
    "X01n0008_004:0328a20": "非因不相似事生。若生者一切性悉皆無常。是不相",
    "X01n0008_004:0328a21": "似事。作所作無有別異。而悉見有異。若性無常者。墮",
    "X01n0008_004:0328a22": "作因性相。若墮者一切性不究竟。一切性作因相墮",
    "X01n0008_004:0328a23": "者。自無常應無常。無常無常故。一切性不無常。應是",
    "X01n0008_004:0328a24": "常。",
    "X01n0008_004:0328b01": "〔魏譯〕異因不能生異果故。大慧。若異因能生異",
    "X01n0008_004:0328b02": "果者。異因應生一切諸法。若爾復更有過。應因果",
    "X01n0008_004:0328b03": "差別而見差別。大慧。若其無常是有物者。應同因",
    "X01n0008_004:0328b04": "體所作之事。復更有過。於一法中即應具足一切",
    "X01n0008_004:0328b05": "諸法。以同一切所作。因果業相無差別故。復更有",
    "X01n0008_004:0328b06": "過。自有無常。無常有無常體故。復更有過。一切諸",
    "X01n0008_004:0328b07": "法無常應常故。",
    "X01n0008_004:0328b08": "〔唐譯〕大慧。異因不應生於異果。若能生者。一切",
    "X01n0008_004:0328b09": "異法應並相生。彼法此法能生所生應無有別。現",
    "X01n0008_004:0328b10": "見有別。云何異因生於異果。大慧。若無常性是有",
    "X01n0008_004:0328b11": "法者。應同所作自是無常。自無常故。所無常法皆",
    "X01n0008_004:0328b12": "應是常。",
    "X01n0008_004:0328b13": "若無常入一切性者。應墮三世。彼過去色與壞俱。未",
    "X01n0008_004:0328b14": "來不生。色不生故。現在色與壞相俱。色者四大積集",
    "X01n0008_004:0328b15": "差別。四大及造色自性不壞。離異不異故。一切外道",
    "X01n0008_004:0328b16": "一切四大不壞。一切三有四大及造色。在所知有生",
    "X01n0008_004:0328b17": "滅。離四大造色。一切外道於何所思惟性無常。四大",
    "X01n0008_004:0328b18": "不生。自性相不壞故。",
    "X01n0008_004:0328b19": "〔魏譯〕復更有過。若其無常同諸法者墮三世法。",
    "X01n0008_004:0328b20": "大慧。過去色同無常故已滅。未來法未生。以同色",
    "X01n0008_004:0328b21": "無常故不生。現在有法不離於色。以色與彼諸大",
    "X01n0008_004:0328b22": "相。依五大依塵。是故不滅。以彼彼不相離故。大慧。",
    "X01n0008_004:0328b23": "一切外道不滅諸大。三界依大依微塵等。是故依",
    "X01n0008_004:0328b24": "彼法說生住滅。大慧。離於此法更無四大諸塵等",
    "X01n0008_004:0328c01": "法。以彼外道虗妄分別。離一切法更有無常。是故",
    "X01n0008_004:0328c02": "外道說言諸大不生不滅。以自體相常不滅故。",
    "X01n0008_004:0328c03": "〔唐譯〕大慧。若無常性住諸法中。應同諸法墮於",
    "X01n0008_004:0328c04": "三世。與過去色同時已滅。未來不生現在俱壞。一",
    "X01n0008_004:0328c05": "切外道計四大種體性不壞色者。即是大種差別",
    "X01n0008_004:0328c06": "大種造色。離異不異故。其自性亦不壞滅。大慧。三",
    "X01n0008_004:0328c07": "有之中能造所造。莫不皆是生住滅相。豈更別有",
    "X01n0008_004:0328c08": "無常之性。能生於物而不滅耶。",
    "X01n0008_004:0328c09": "離始造無常者。非四大復有異。四大各各異相自相",
    "X01n0008_004:0328c10": "故。非差別可得。彼無差別斯等不更造。二方便不作。",
    "X01n0008_004:0328c11": "當知是無常。",
    "X01n0008_004:0328c12": "〔魏譯〕是故彼說發起作事中間不作名為無常。",
    "X01n0008_004:0328c13": "諸大更有發起諸大。無彼彼異相同相不生滅法。",
    "X01n0008_004:0328c14": "以見諸法不生滅故。而於彼處生無常智。",
    "X01n0008_004:0328c15": "〔唐譯〕始造即捨無常者。非大種互造大種。以各",
    "X01n0008_004:0328c16": "別故。非自相造。以無異故。非復共造。以乖離故。當",
    "X01n0008_004:0328c17": "知非是始造無常。",
    "X01n0008_004:0328c18": "彼形處壞無常者。謂四大及造色不壞。至竟不壞。大",
    "X01n0008_004:0328c19": "慧。竟者分析乃至微塵。觀察壞。四大及造色。形處異",
    "X01n0008_004:0328c20": "見長短不可得。非四大。四大不壞形處壞現。墮在數",
    "X01n0008_004:0328c21": "論。",
    "X01n0008_004:0328c22": "〔魏譯〕大慧。何者名為形相休息無常。謂能造所",
    "X01n0008_004:0328c23": "造形相。見形相異如長短。非諸大滅。而見諸大形",
    "X01n0008_004:0328c24": "相轉變。彼人墮在僧佉法中。",
    "X01n0008_004:0329a01": "〔唐譯〕形狀壞無常者。此非能造及所造壞。但形",
    "X01n0008_004:0329a02": "狀壞。其義云何。謂分析色乃至微塵。但滅形狀長",
    "X01n0008_004:0329a03": "短等見。不滅能造所造色體。此見墮在數論之中。",
    "X01n0008_004:0329a04": "色即無常者。謂色即是無常。彼則形處無常非四大。",
    "X01n0008_004:0329a05": "若四大無常者。非俗數言說。世俗言說非性者。則墮",
    "X01n0008_004:0329a06": "世論。見一切性但有言說。不見自相生。",
    "X01n0008_004:0329a07": "〔魏譯〕大慧。復形相無常者。謂何等人即色名無",
    "X01n0008_004:0329a08": "常。彼人見於形相無常。而非諸大是無常法。若諸",
    "X01n0008_004:0329a09": "大無常。則諸世間一切不得論說世事。若論世事。",
    "X01n0008_004:0329a10": "墮盧伽耶陀邪見朋黨。以說一切諸法唯名復見",
    "X01n0008_004:0329a11": "諸法自體相生。",
    "X01n0008_004:0329a12": "〔唐譯〕色即是無常者。謂此即是形狀無常非大",
    "X01n0008_004:0329a13": "種性。若大種性亦無常者。則無世事。無世事者。當",
    "X01n0008_004:0329a14": "知則墮盧迦耶見。以見一切法自相生唯有言說",
    "X01n0008_004:0329a15": "故。",
    "X01n0008_004:0329a16": "轉變無常者。謂色異性現非四大。如金作莊嚴具。轉",
    "X01n0008_004:0329a17": "變現非金性壞。但莊嚴具處所壞如是。餘性轉變等",
    "X01n0008_004:0329a18": "亦如是。",
    "X01n0008_004:0329a19": "〔魏譯〕大慧。轉變無常者。謂見諸色種種異相。非",
    "X01n0008_004:0329a20": "諸大轉變。譬如見金作莊嚴具。形相轉變金體不",
    "X01n0008_004:0329a21": "異。餘法轉變亦復如是。",
    "X01n0008_004:0329a22": "〔唐譯〕轉變無常者。謂色體變非諸大種。譬如以",
    "X01n0008_004:0329a23": "金作莊嚴具嚴具有變而金無改。此亦如是。",
    "X01n0008_004:0329a24": "如是等種種外道無常見妄想。火燒四大時自相不",
    "X01n0008_004:0329b01": "燒。各各自相相壞者。四大造色應斷。",
    "X01n0008_004:0329b02": "〔魏譯〕大慧。如是外道虗妄分別見法無常。火不",
    "X01n0008_004:0329b03": "燒諸大。自體不燒。以彼諸大自體差別故。大慧。諸",
    "X01n0008_004:0329b04": "外道說若火能燒諸大者。則諸大斷滅是故不燒。",
    "X01n0008_004:0329b05": "〔唐譯〕大慧。如是等種種外道。虗妄分別見無常",
    "X01n0008_004:0329b06": "性。彼作是說。火不能燒諸大自相。但各分散。若能",
    "X01n0008_004:0329b07": "燒者。能造所造則皆斷滅。",
    "X01n0008_004:0329b08": "大慧。我法起非常非無常。所以者何。謂外性不決定",
    "X01n0008_004:0329b09": "故。唯說三有唯心。不說種種相有生有滅。四大合會",
    "X01n0008_004:0329b10": "差別。四大及造色故。妄想二種事攝所攝。知二種妄",
    "X01n0008_004:0329b11": "想。離外性無性二種見。",
    "X01n0008_004:0329b12": "〔魏譯〕大慧。我說大及諸塵非常非無常。何以故。",
    "X01n0008_004:0329b13": "我不說外境界有故。我說三界但是自心。不說種",
    "X01n0008_004:0329b14": "種諸相是有。是故說言不生不滅。惟是四大因緣",
    "X01n0008_004:0329b15": "和合。非大及塵是實有法。以虗妄心分別二種可",
    "X01n0008_004:0329b16": "取能取法。如實能知二種分別。是故離外有無見",
    "X01n0008_004:0329b17": "相。",
    "X01n0008_004:0329b18": "〔唐譯〕大慧。我說諸法非常無常。何以故。不取外",
    "X01n0008_004:0329b19": "法故。三界唯心故。不說諸相故。大種性處種種差",
    "X01n0008_004:0329b20": "別不生不滅故。非能造所造故。能取所取二種體",
    "X01n0008_004:0329b21": "性一切皆從分別起故。如實而知二取性故。",
    "X01n0008_004:0329b22": "覺自心現量妄想者。思想作行生。非不作行。離心性",
    "X01n0008_004:0329b23": "無性妄想。世間出世間出世間上上一切法非常非",
    "X01n0008_004:0329b24": "無常。不覺自心現量。墮二邊惡見相續。一切外道不",
    "X01n0008_004:0329c01": "覺自妄想。此凡夫無有根本。謂世間出世間出世間",
    "X01n0008_004:0329c02": "上上。從說妄想生。非凡愚所覺。",
    "X01n0008_004:0329c03": "〔魏譯〕唯是自心分別作業。而名為生而業不生。",
    "X01n0008_004:0329c04": "以離有無分別心故。大慧。何故非常非不常。以有",
    "X01n0008_004:0329c05": "世間及出世間上上諸法。是故不得說言是常。何",
    "X01n0008_004:0329c06": "故非無常。以能覺知唯是自心分別見故。是故非",
    "X01n0008_004:0329c07": "無常。而諸外道墮在邪見執著二邊。不知自心虗",
    "X01n0008_004:0329c08": "妄分別。非諸聖人分別無常。大慧。一切諸法總有",
    "X01n0008_004:0329c09": "三種。何等為三。一者世間法相。二者出世間法相。",
    "X01n0008_004:0329c10": "三者出世間上上勝法相。以依言語種種說法。而",
    "X01n0008_004:0329c11": "諸凡夫不覺不知。",
    "X01n0008_004:0329c12": "〔唐譯〕了達唯是自心現故。離外有無二種見故。",
    "X01n0008_004:0329c13": "離有無見則不分別能所造故。大慧。世間出世間",
    "X01n0008_004:0329c14": "及出世間上上諸法。唯是自心非常非無常。不能",
    "X01n0008_004:0329c15": "了達墮於外道二邊惡見。大慧。一切外道不能解",
    "X01n0008_004:0329c16": "了此三種法。所有語言分別境界非諸凡愚之所",
    "X01n0008_004:0329c17": "能知。",
    "X01n0008_004:0329c18": "爾時世尊欲重宣此義。而說偈言。遠離於所造。及與",
    "X01n0008_004:0329c19": "形處異。性與色無常。外道愚妄想。諸性無有壞。大大",
    "X01n0008_004:0329c20": "自性住。外道無常想。沒在種種見。彼諸外道等。無若",
    "X01n0008_004:0329c21": "生若滅。大大性自常。何謂無常想。一切唯心量。二種",
    "X01n0008_004:0329c22": "心流轉。攝受及所攝。無有我我所。梵天為樹根。枝條",
    "X01n0008_004:0329c23": "普周徧。如是我所說。唯是彼心量。",
    "X01n0008_004:0329c24": "〔魏譯〕爾時世尊重說偈言。遠離於始造。及與形",
    "X01n0008_004:0330a01": "相異。無常名有物。外道妄分別。諸法無有滅。諸大",
    "X01n0008_004:0330a02": "自性住。墮於種種見。外道說無常。彼諸外道說。諸",
    "X01n0008_004:0330a03": "法不生滅。諸大體自常。何等法無常。一切世唯心。",
    "X01n0008_004:0330a04": "而心見二境。可取能取法。我我所法無。三界上下",
    "X01n0008_004:0330a05": "法。我說皆是心。離於諸心法。更無有可得。",
    "X01n0008_004:0330a06": "〔唐譯〕爾時世尊重說頌言。始造即便捨。形狀有",
    "X01n0008_004:0330a07": "轉變。色物等無常。外道妄分別。諸法無壞滅。諸大",
    "X01n0008_004:0330a08": "自性住。外道種種見。如是說無常。彼諸外道眾。皆",
    "X01n0008_004:0330a09": "說不生滅。諸大性自常。誰是無常法。能取及所取。",
    "X01n0008_004:0330a10": "二種從心現。一切唯是心。無有我我所。梵天等諸",
    "X01n0008_004:0330a11": "法。我說唯是心。若離於心者。一切不可得。",
    "X01n0008_004:0330a12": "爾時大慧菩薩復白佛言。世尊。惟願為說一切菩薩",
    "X01n0008_004:0330a13": "聲聞緣覺滅正受次第相續。若善於滅正受次第相",
    "X01n0008_004:0330a14": "續相者。我及餘菩薩終不妄捨滅正受樂門。不墮一",
    "X01n0008_004:0330a15": "切聲聞緣覺外道愚癡。",
    "X01n0008_004:0330a16": "〔魏譯〕爾時聖者大慧菩薩摩訶薩復白佛言。世",
    "X01n0008_004:0330a17": "尊。唯願世尊。為我說諸一切菩薩聲聞辟支佛入",
    "X01n0008_004:0330a18": "滅盡定次第相。我及一切諸菩薩等。若得善知入",
    "X01n0008_004:0330a19": "滅盡定次第之相巧方便者。不墮聲聞辟支佛三",
    "X01n0008_004:0330a20": "昧三摩跋提滅盡定樂。不墮聲聞辟支佛外道迷",
    "X01n0008_004:0330a21": "惑之法。",
    "X01n0008_004:0330a22": "〔唐譯〕爾時大慧菩薩摩訶薩復白佛言。世尊。願",
    "X01n0008_004:0330a23": "為我說一切聲聞緣覺入滅次第相續相。令我及",
    "X01n0008_004:0330a24": "諸菩薩摩訶薩。善知此已。於滅盡三昧樂心無所",
    "X01n0008_004:0330b01": "惑。不墮二乘及諸外道錯亂之中。",
    "X01n0008_004:0330b02": "佛告大慧。諦聽諦聽善思念之。當為汝說。大慧白佛",
    "X01n0008_004:0330b03": "言。世尊。惟願為說。佛告大慧。六地菩薩摩訶薩。及聲",
    "X01n0008_004:0330b04": "聞緣覺入滅正受。等七地菩薩摩訶薩。念念正受。離",
    "X01n0008_004:0330b05": "一切性自性相正受。非聲聞緣覺。諸聲聞緣覺。墮有",
    "X01n0008_004:0330b06": "行覺攝所攝相滅正受。是故七地非念正受。得一切",
    "X01n0008_004:0330b07": "法無差別相非分。得種種相性。覺一切法善不善性",
    "X01n0008_004:0330b08": "相正受。是故七地無善念正受。大慧。八地菩薩及聲",
    "X01n0008_004:0330b09": "聞緣覺。心意意識妄想相滅。",
    "X01n0008_004:0330b10": "〔魏譯〕佛告聖者大慧菩薩言。善哉善哉善哉大",
    "X01n0008_004:0330b11": "慧。諦聽諦聽當為汝說。大慧菩薩白佛言。善哉世",
    "X01n0008_004:0330b12": "尊。唯然受教。佛告大慧。菩薩從初地乃至六地入",
    "X01n0008_004:0330b13": "滅盡定。聲聞辟支佛亦入滅盡定。大慧。諸菩薩摩",
    "X01n0008_004:0330b14": "訶薩。於七地中念念入滅盡定。以諸菩薩悉能遠",
    "X01n0008_004:0330b15": "離一切諸法有無相故。大慧。聲聞辟支佛不能念",
    "X01n0008_004:0330b16": "念入滅盡定。以聲聞辟支佛緣有為行入滅盡定。",
    "X01n0008_004:0330b17": "墮在可取能取境界。是故聲聞辟支佛。不能入七",
    "X01n0008_004:0330b18": "地中念念滅盡定。以聲聞辟支佛生驚怖想。恐墮",
    "X01n0008_004:0330b19": "諸法無異相故。以覺諸法種種異相有法無法善",
    "X01n0008_004:0330b20": "不善法同相異相而入滅盡定。是故聲聞辟支佛。",
    "X01n0008_004:0330b21": "不能入七地中念念滅盡定。以無善巧方便智故。",
    "X01n0008_004:0330b22": "大慧。七地菩薩轉滅聲聞辟支佛心意意識故。",
    "X01n0008_004:0330b23": "〔唐譯〕佛言。諦聽當為汝說。大慧。菩薩摩訶薩至",
    "X01n0008_004:0330b24": "於六地。及聲聞緣覺入於滅定。七地菩薩念念恒",
    "X01n0008_004:0330c01": "入。離一切法自性相故非諸二乘。二乘有作墮能",
    "X01n0008_004:0330c02": "所取。不得諸法無差別相。了善不善自相共相入",
    "X01n0008_004:0330c03": "於滅定。是故不能念念恒入。大慧。八地菩薩聲聞",
    "X01n0008_004:0330c04": "緣覺。心意意識分別想滅。",
    "X01n0008_004:0330c05": "初地乃至七地菩薩摩訶薩。觀三界心意意識量。離",
    "X01n0008_004:0330c06": "我我所。自妄想脩墮外性種種相。愚夫二種自心攝",
    "X01n0008_004:0330c07": "所攝。向無知不覺無始過惡虗偽習氣所熏。",
    "X01n0008_004:0330c08": "〔魏譯〕大慧。初地乃至六地菩薩摩訶薩。見於三",
    "X01n0008_004:0330c09": "界但是自心心意意識。離我我所法。唯是自心分",
    "X01n0008_004:0330c10": "別。不墮外法種種諸相。唯是凡夫內心愚癡。墮於",
    "X01n0008_004:0330c11": "二邊見於可取能取之法。以無知故。而不覺知無",
    "X01n0008_004:0330c12": "始世來。身口及意妄想煩惱。戲論熏習而生諸法。",
    "X01n0008_004:0330c13": "〔唐譯〕始從初地乃至六地。觀察三界一切唯是",
    "X01n0008_004:0330c14": "心意意識自分別起。離我我所不見外法種種諸",
    "X01n0008_004:0330c15": "相。凡愚不知由無始來過惡熏習。於自心內變作",
    "X01n0008_004:0330c16": "能取所取之相而生執著。",
    "X01n0008_004:0330c17": "大慧。八地菩薩摩訶薩聲聞緣覺涅槃。菩薩者三昧",
    "X01n0008_004:0330c18": "覺所持。是故三昧門樂不般涅槃。若不持者如來地",
    "X01n0008_004:0330c19": "不滿足。棄捨一切有為眾生事故。佛種則應斷。諸佛",
    "X01n0008_004:0330c20": "世尊為示如來不可思議無量功德。聲聞緣覺三昧",
    "X01n0008_004:0330c21": "門。得樂所牽故作涅槃想。",
    "X01n0008_004:0330c22": "〔魏譯〕大慧。於八地中一切菩薩聲聞辟支佛入",
    "X01n0008_004:0330c23": "涅槃想。大慧。諸菩薩摩訶薩。承己自心三昧佛力。",
    "X01n0008_004:0330c24": "不入三昧樂門。墮涅槃而住。以不滿足如來地。若",
    "X01n0008_004:0331a01": "彼菩薩住三昧分者。休息度脫一切眾生。斷如來",
    "X01n0008_004:0331a02": "種滅如來家。為示如來不可思議諸境界故。是故",
    "X01n0008_004:0331a03": "不入涅槃。大慧。聲聞辟支佛墮三昧樂門法。是故",
    "X01n0008_004:0331a04": "聲聞辟支佛生涅槃想。",
    "X01n0008_004:0331a05": "〔唐譯〕大慧。八地菩薩所得三昧。同諸聲聞緣覺",
    "X01n0008_004:0331a06": "涅槃。以諸佛力所加持故。於三昧門不入涅槃。若",
    "X01n0008_004:0331a07": "不持者便不化度一切眾生。不能滿足如來之地。",
    "X01n0008_004:0331a08": "亦則斷絕如來種性。是故諸佛為說如來不可思",
    "X01n0008_004:0331a09": "議諸大功德。令其究竟不入涅槃。聲聞緣覺著三",
    "X01n0008_004:0331a10": "昧樂。是故於中生涅槃想。",
    "X01n0008_004:0331a11": "大慧。我分部七地善脩心意意識相。善脩我我所攝",
    "X01n0008_004:0331a12": "受人法無我生滅自共相。善四無碍決定力三昧門",
    "X01n0008_004:0331a13": "地次第相續。入道品法。",
    "X01n0008_004:0331a14": "〔魏譯〕大慧。諸菩薩摩訶薩。從初地來乃至七地。",
    "X01n0008_004:0331a15": "具巧方便。觀察心意意識之想。遠離我我所取相",
    "X01n0008_004:0331a16": "之法。觀察我空法空。觀察同相異相。善解四無碍",
    "X01n0008_004:0331a17": "巧方便義。自在決定入於諸地菩提分法。",
    "X01n0008_004:0331a18": "〔唐譯〕大慧。七地菩薩善能觀察心意意識我我",
    "X01n0008_004:0331a19": "所執生法無我。若生若滅自相共相。四無礙辯善",
    "X01n0008_004:0331a20": "巧決定。於三昧門而得自在。漸入諸地具菩提分",
    "X01n0008_004:0331a21": "法。",
    "X01n0008_004:0331a22": "不令菩薩摩訶薩不覺自共相不善七地。墮外道邪",
    "X01n0008_004:0331a23": "徑故立地次第。大慧。彼實無有若生若滅。除自心現",
    "X01n0008_004:0331a24": "量。所謂地次第相續。及三界種種行。愚夫所不覺。愚",
    "X01n0008_004:0331b01": "夫所不覺者。謂我及諸佛說地次第相續。及說三界",
    "X01n0008_004:0331b02": "種種行。",
    "X01n0008_004:0331b03": "〔魏譯〕大慧。我若不說諸菩薩摩訶薩同相異相",
    "X01n0008_004:0331b04": "法者。一切菩薩不如實知諸地次第。恐墮外道邪",
    "X01n0008_004:0331b05": "見等法。故我次第說諸地相。大慧。若人次第入諸",
    "X01n0008_004:0331b06": "地者不墮餘道。我說諸地次第相者。唯自心見諸",
    "X01n0008_004:0331b07": "地次第。及三界中種種行相。而諸凡夫不覺不知。",
    "X01n0008_004:0331b08": "以諸凡夫不覺知故。是故我及一切諸佛。說於諸",
    "X01n0008_004:0331b09": "地次第之相。及建立三界種種行相。",
    "X01n0008_004:0331b10": "〔唐譯〕大慧。我恐諸菩薩不善了知自相共相。不",
    "X01n0008_004:0331b11": "知諸地相續次第。墮於外道諸惡見中故如是說。",
    "X01n0008_004:0331b12": "大慧。彼實無有若生若滅。諸地次第三界往來。一",
    "X01n0008_004:0331b13": "切皆是自心所見。而諸凡愚不能了知。以不知故",
    "X01n0008_004:0331b14": "我及諸佛為如是說。",
    "X01n0008_004:0331b15": "復次大慧。聲聞緣覺第八菩薩地。滅三昧門樂醉所",
    "X01n0008_004:0331b16": "醉。不善自心現量。自共相習氣所障。墮人法無我法",
    "X01n0008_004:0331b17": "攝受見。妄想涅槃想。非寂滅智慧覺。",
    "X01n0008_004:0331b18": "〔魏譯〕復次大慧。聲聞辟支佛。於第八菩薩地中。",
    "X01n0008_004:0331b19": "樂著寂滅三昧樂門醉故。不能善知唯自心見。墮",
    "X01n0008_004:0331b20": "自相同相熏習障礙故。墮人無我法無我見過故。",
    "X01n0008_004:0331b21": "以分別心名為涅槃。而不能知諸法寂靜。",
    "X01n0008_004:0331b22": "〔唐譯〕大慧。聲聞緣覺至於菩薩第八地中。為三",
    "X01n0008_004:0331b23": "昧樂之所昏醉。未能善了唯心所見。自共相習纏",
    "X01n0008_004:0331b24": "覆其心。著二無我生涅槃覺非寂滅慧。",
    "X01n0008_004:0331c01": "大慧。菩薩者見滅三昧門樂。本願哀憫大悲成就。知",
    "X01n0008_004:0331c02": "分別十無盡句。不妄想涅槃想。彼已涅槃妄想不生",
    "X01n0008_004:0331c03": "故。離攝所攝妄想。覺了自心現量。一切諸法妄想不",
    "X01n0008_004:0331c04": "生。不墮心意意識外性自性相計著妄想。非佛法因",
    "X01n0008_004:0331c05": "不生。隨智慧生得如來自覺地。",
    "X01n0008_004:0331c06": "〔魏譯〕大慧。諸菩薩摩訶薩。以見寂靜三昧樂門。",
    "X01n0008_004:0331c07": "憶念本願大慈悲心度諸眾生。知十無盡如實行",
    "X01n0008_004:0331c08": "智。是故不即入於涅槃。大慧。諸菩薩摩訶薩。遠離",
    "X01n0008_004:0331c09": "虗妄分別之心。遠離能取可取境界。名入涅槃。以",
    "X01n0008_004:0331c10": "如實智知一切諸法唯是自心。是故不生分別之",
    "X01n0008_004:0331c11": "心。是故菩薩不取心意意識。不著外法實有之相。",
    "X01n0008_004:0331c12": "而非不為佛法脩行。依根本智展轉脩行。為於自",
    "X01n0008_004:0331c13": "身求佛如來證地智故。",
    "X01n0008_004:0331c14": "〔唐譯〕大慧。諸菩薩摩訶薩見於寂滅三昧樂門。",
    "X01n0008_004:0331c15": "即便憶念本願大悲。具足脩行十無盡句。是故不",
    "X01n0008_004:0331c16": "即入於涅槃。以入涅槃不生果故。離能所取故。了",
    "X01n0008_004:0331c17": "達唯心故。於一切法無分別故。不墮心意及以意",
    "X01n0008_004:0331c18": "識外法性相執著中故。然非不起佛法正因。隨智",
    "X01n0008_004:0331c19": "慧行如是起故。得於如來自證地故。",
    "X01n0008_004:0331c20": "如人夢中方便度水未度而覺。覺已思惟為正為邪。",
    "X01n0008_004:0331c21": "非正非邪。餘無始見聞覺識因想。種種習氣種種形",
    "X01n0008_004:0331c22": "處。墮有無想心意意識夢現。",
    "X01n0008_004:0331c23": "〔魏譯〕大慧。如人睡夢度大海水。起大方便欲度",
    "X01n0008_004:0331c24": "自身。未度中間忽然便窹。作是思惟。此為是實為",
    "X01n0008_004:0332a01": "是虗妄。彼復思惟。如是之相非實非虗。唯是我本",
    "X01n0008_004:0332a02": "虗妄分別不實境界。熏習因故見種種色。形相顛",
    "X01n0008_004:0332a03": "倒不離有無。意識熏習於夢中見。",
    "X01n0008_004:0332a04": "〔唐譯〕大慧。如人夢中方便度河未度便覺。覺已",
    "X01n0008_004:0332a05": "思惟向之所見。為是真實為是虗妄。覆自念言非",
    "X01n0008_004:0332a06": "實非妄。如是但是見聞覺知。曾所更事分別習氣。",
    "X01n0008_004:0332a07": "離有無念意識夢中之所現耳。",
    "X01n0008_004:0332a08": "大慧。如是菩薩摩訶薩。於第八菩薩地見妄想生。從",
    "X01n0008_004:0332a09": "初地。轉進至第七地。見一切法如幻等方便。度攝所",
    "X01n0008_004:0332a10": "攝心妄想行已。作佛法方便。未得者令得。大慧。此是",
    "X01n0008_004:0332a11": "菩薩涅槃方便不壞。離心意意識得無生法忍。大慧。",
    "X01n0008_004:0332a12": "於第一義無次第相續。說無所有妄想寂滅法。",
    "X01n0008_004:0332a13": "〔魏譯〕大慧。菩薩摩訶薩亦復如是。於八地中見",
    "X01n0008_004:0332a14": "分別心。初地七地諸法同相。如夢如幻平等無差。",
    "X01n0008_004:0332a15": "離諸功用可取能取分別之心。見心心數法。為於",
    "X01n0008_004:0332a16": "未得上上佛法。脩行者令得故。菩薩摩訶薩脩行",
    "X01n0008_004:0332a17": "勝法。名為涅槃。非滅諸法名為涅槃。菩薩摩訶薩。",
    "X01n0008_004:0332a18": "遠離心意意識分別相故。得無生法忍。大慧。第一",
    "X01n0008_004:0332a19": "義中亦無次第。無次第行。諸法寂靜亦如虗空。",
    "X01n0008_004:0332a20": "〔唐譯〕大慧。菩薩摩訶薩亦復如是。始從初地而",
    "X01n0008_004:0332a21": "至七地。乃至增進入於第八得無分別。見一切法",
    "X01n0008_004:0332a22": "皆如幻等離能所取。見心心所廣大力用。勤脩佛",
    "X01n0008_004:0332a23": "法未證令證。離心意意識妄分別想獲無生忍。此",
    "X01n0008_004:0332a24": "是菩薩所得涅槃非滅壞也。大慧。第一義中無有",
    "X01n0008_004:0332b01": "次第亦無相續。遠離一切境界分別。此則名為寂",
    "X01n0008_004:0332b02": "滅之法。",
    "X01n0008_004:0332b03": "〔魏譯〕大慧菩薩白佛言。世尊。世尊說聲聞辟支",
    "X01n0008_004:0332b04": "佛。入第八菩薩地寂滅樂門。如來復說聲聞辟支",
    "X01n0008_004:0332b05": "佛不知但是自心分別。復說諸聲聞得人無我。而",
    "X01n0008_004:0332b06": "不得法無我空。若如是說。聲聞辟支佛尚未能證",
    "X01n0008_004:0332b07": "初地之法。何況八地寂滅樂門。佛告大慧。我今為",
    "X01n0008_004:0332b08": "汝分別宣說。大慧。聲聞有三種。言入八地寂滅樂",
    "X01n0008_004:0332b09": "門者。此是先脩菩薩行者墮聲聞地。還依本心脩",
    "X01n0008_004:0332b10": "菩薩行。同入八地寂滅樂門。非增上慢寂滅聲聞。",
    "X01n0008_004:0332b11": "以彼不能入菩薩行。未曾覺知三界唯心。未曾脩",
    "X01n0008_004:0332b12": "行菩薩諸法。未曾脩行諸波羅密十地之行。是故",
    "X01n0008_004:0332b13": "決定寂滅聲聞。不能證彼菩薩所行寂滅樂門。",
    "X01n0008_004:0332b14": "爾時世尊欲重宣此義。而說偈言。",
    "X01n0008_004:0332b15": "心量無所有。此住及佛地。去來及現在。三世諸佛說。",
    "X01n0008_004:0332b16": "心量地第七。無所有第八。二地名為住。佛地名最勝。",
    "X01n0008_004:0332b17": "自覺智及淨。此則是我地。自在最勝處。清淨妙莊嚴。",
    "X01n0008_004:0332b18": "照曜如盛火。光明悉徧至。熾焰不壞目。周輪化三有。",
    "X01n0008_004:0332b19": "化現在三有。或有先時化。於彼演說乘。皆是如來地。",
    "X01n0008_004:0332b20": "十地則為初。初則為八地。第九則為七。七亦復為八。",
    "X01n0008_004:0332b21": "第二為第三。第四為第五。第三為第六。無所有何次。",
    "X01n0008_004:0332b22": "〔魏譯〕爾時世尊重說偈言。唯心無所有。諸行及",
    "X01n0008_004:0332b23": "佛地。去來現在佛。三世說如是。七地為心地。無所",
    "X01n0008_004:0332b24": "有八地。二地名為行。餘地名我地。內身證及淨。此",
    "X01n0008_004:0332c01": "名為我地。自在最勝處。阿迦尼吒天。照曜如火焰。",
    "X01n0008_004:0332c02": "出妙諸光明。種種美可樂。化作於三界。化現三界",
    "X01n0008_004:0332c03": "色。或有在先化。彼處說諸乘。是我自在地。十地為",
    "X01n0008_004:0332c04": "初地。初地為八地。九地為七地。七地為八地。二地",
    "X01n0008_004:0332c05": "為三地。四地為五地。三地為六地。寂滅有何次。決",
    "X01n0008_004:0332c06": "定諸聲聞。不行菩薩行。同入八地者。是本菩薩行。",
    "X01n0008_004:0332c07": "〔唐譯〕爾時世尊重說頌言。諸住及佛地。唯心無",
    "X01n0008_004:0332c08": "影像。此是去來今。諸佛之所說。七地是有心。八地",
    "X01n0008_004:0332c09": "無影像。此二地名住。餘則我所得。自證及清淨。此",
    "X01n0008_004:0332c10": "則是我地。摩醯最勝處。色究竟莊嚴。譬如大火聚。",
    "X01n0008_004:0332c11": "光焰熾然發。化現於三有。悅意而清涼。或有現變",
    "X01n0008_004:0332c12": "化。或有先時化。於彼說諸乘。皆是如來地。十地則",
    "X01n0008_004:0332c13": "為初。初則為八地。第九則為七。第七復為八。第二",
    "X01n0008_004:0332c14": "為第三。第四為第五。第三為第六。無相有何次。",
    "X01n0008_004:0332c15": "爾時大慧菩薩。復白佛言。世尊。如來應供等正覺為",
    "X01n0008_004:0332c16": "常為無常。佛告大慧。如來應供等正覺非常非無常。",
    "X01n0008_004:0332c17": "謂二俱有過。若常者。有作主過。常者一切外道說作",
    "X01n0008_004:0332c18": "者無所作。是故如來常非常非作常有過故。若如來",
    "X01n0008_004:0332c19": "無常者。有作無常過。陰所相相無性。陰壞則應斷。而",
    "X01n0008_004:0332c20": "如來不斷。",
    "X01n0008_004:0332c21": "〔魏譯〕爾時聖者大慧菩薩摩訶薩白佛言。世尊。",
    "X01n0008_004:0332c22": "如來應正徧知。為是常耶為無常耶。佛告聖者大",
    "X01n0008_004:0332c23": "慧菩薩言。大慧。如來應正徧知。非常非無常。何以",
    "X01n0008_004:0332c24": "故。二邊有過故。大慧。有無二邊應有過失。大慧。若",
    "X01n0008_004:0333a01": "言如來是常法者則同常因。大慧。以諸外道說言",
    "X01n0008_004:0333a02": "微塵諸因常故。非是作法。大慧。是故不得言如來",
    "X01n0008_004:0333a03": "常。以非作法而言常故。大慧。亦不得言如來無常。",
    "X01n0008_004:0333a04": "言無常者即是同於有為作法。五陰可見能見法",
    "X01n0008_004:0333a05": "無。五陰滅故。五陰滅者諸佛如來亦應同滅。而佛",
    "X01n0008_004:0333a06": "如來非斷絕法。",
    "X01n0008_004:0333a07": "〔唐譯〕爾時大慧菩薩摩訶薩復白佛言。世尊。如",
    "X01n0008_004:0333a08": "來應正等覺。為常為無常。佛言。大慧。如來應正等",
    "X01n0008_004:0333a09": "覺。非常非無常。何以故。俱有過故。云何有過。大慧。",
    "X01n0008_004:0333a10": "若如來常者。有能作過。一切外道說能作常。若無",
    "X01n0008_004:0333a11": "常者。有所作過。同於諸蘊為相所相。畢竟無有。然",
    "X01n0008_004:0333a12": "佛如來實非斷滅。",
    "X01n0008_004:0333a13": "大慧。一切所作皆無常。如瓶衣等。一切皆無常過。一",
    "X01n0008_004:0333a14": "切智眾具方便應無義。以所作故。一切所作皆應是",
    "X01n0008_004:0333a15": "如來。無差別因性故。是故大慧。如來非常非無常。",
    "X01n0008_004:0333a16": "〔魏譯〕大慧。凡作法者皆是無常。如瓶衣車屋及",
    "X01n0008_004:0333a17": "席[(畾/(冗几+互))*毛]等。皆是作法是故無常。大慧。若言一切皆無",
    "X01n0008_004:0333a18": "常者。一切智一切智人。一切功德亦應無常。以同",
    "X01n0008_004:0333a19": "一切作法相故。又復有過。若言一切皆無常者。諸",
    "X01n0008_004:0333a20": "佛如來應是作法。而佛如來非是作法。以無更說",
    "X01n0008_004:0333a21": "有勝因故。是故我言如來非常亦非無常。",
    "X01n0008_004:0333a22": "〔唐譯〕大慧。一切所作如瓶衣等。皆是無常。是則",
    "X01n0008_004:0333a23": "如來有無常過。所脩福智悉空無益。又諸作法應",
    "X01n0008_004:0333a24": "是如來。無異因故。是故如來非常非無常。",
    "X01n0008_004:0333b01": "復次大慧。如來非如虗空常。如虗空常者。自覺聖智",
    "X01n0008_004:0333b02": "眾具無義過。大慧。譬如虗空非常非無常。離常無常",
    "X01n0008_004:0333b03": "一異俱不俱常無常過故不可說。是故如來非常。復",
    "X01n0008_004:0333b04": "次大慧。若如來無生常者。如兔馬等角。以無生常過",
    "X01n0008_004:0333b05": "故。方便無義。以無生常過故。如來非常。復次大慧。更",
    "X01n0008_004:0333b06": "有餘事知如來常。所以者何。謂無間所得智常。故如",
    "X01n0008_004:0333b07": "來常。",
    "X01n0008_004:0333b08": "〔魏譯〕復次大慧。如來非常。何以故。虗空之性亦",
    "X01n0008_004:0333b09": "無脩行諸功德故。大慧。譬如虗空非常非無常。何",
    "X01n0008_004:0333b10": "以故。以離常無常故。以不墮一異俱不俱。有無非",
    "X01n0008_004:0333b11": "有非無。常無常非常非無常。是故離於一切諸過",
    "X01n0008_004:0333b12": "不可得說。復次大慧。亦不得言如來是常。何以故。",
    "X01n0008_004:0333b13": "若言常者同於兔馬駝驢龜蛇蠅魚等角。是故不",
    "X01n0008_004:0333b14": "得言如來常。復次大慧。亦不得言如來是常。恐墮",
    "X01n0008_004:0333b15": "不生常故。是故不得言如來常。復次大慧。更有餘",
    "X01n0008_004:0333b16": "法。依彼法故。得言如來世尊是常。何以故。依內證",
    "X01n0008_004:0333b17": "智證常法故。是故得言如來是常。大慧。諸佛如來",
    "X01n0008_004:0333b18": "內證智法。常恒清涼不變。",
    "X01n0008_004:0333b19": "〔唐譯〕復次大慧。如來非常。若是常者。應如虗空",
    "X01n0008_004:0333b20": "不待因成。大慧。譬如虗空非常非無常。何以故。以",
    "X01n0008_004:0333b21": "離常無常若一若異俱不俱等諸過失故。復次大",
    "X01n0008_004:0333b22": "慧。如來非常。若是常者。則是不生。同於兔馬魚蛇",
    "X01n0008_004:0333b23": "等角。復次大慧。以別義故亦得言常。何以故。謂以",
    "X01n0008_004:0333b24": "現智證常法故。證智是常如來亦常。",
    "X01n0008_004:0333c01": "大慧。若如來出世若不出世。法畢定住。聲聞緣覺諸",
    "X01n0008_004:0333c02": "佛如來。無間住不住虗空。亦非愚夫之所覺知。大慧。",
    "X01n0008_004:0333c03": "如來所得智。是般若所熏。非心意意識。彼諸陰界入",
    "X01n0008_004:0333c04": "處所熏。大慧。一切三有皆是不實妄想所生。如來不",
    "X01n0008_004:0333c05": "從不實虗妄想生。大慧。以二法故有常無常非不二。",
    "X01n0008_004:0333c06": "不二者寂靜。一切法無二生相故。",
    "X01n0008_004:0333c07": "〔魏譯〕大慧。諸佛如來應正徧知。若出於世不出",
    "X01n0008_004:0333c08": "於世。法性常如是。法體常。如是。法軌則常如是。以",
    "X01n0008_004:0333c09": "彼法性一切聲聞辟支佛等。亦不曾聞亦不曾見。",
    "X01n0008_004:0333c10": "如是法體非虗空中。毛道凡夫不覺不知。大慧。諸",
    "X01n0008_004:0333c11": "佛如來內證智者依彼得名。大慧。以依如實智慧",
    "X01n0008_004:0333c12": "脩行得名為佛。非心意意識無明五陰熏習得名。",
    "X01n0008_004:0333c13": "大慧。一切三界不實妄想分別戲論得名。大慧。不",
    "X01n0008_004:0333c14": "實分別二種法者。而得名為常與無常。而佛如來",
    "X01n0008_004:0333c15": "不墮二法。不墮能取可取二邊。如來寂靜二法不",
    "X01n0008_004:0333c16": "生故。",
    "X01n0008_004:0333c17": "〔唐譯〕大慧。諸佛如來所證法性法住法位。如來",
    "X01n0008_004:0333c18": "出世若不出世常住不易。在於一切二乘外道所",
    "X01n0008_004:0333c19": "得法中。非是空無。然非凡愚之所能知。大慧。夫如",
    "X01n0008_004:0333c20": "來者。以清淨慧內證法性而得其名。非以心意意",
    "X01n0008_004:0333c21": "識蘊界處法妄習得名。一切三界皆從虗妄分別",
    "X01n0008_004:0333c22": "而生。如來不從妄分別生。大慧。若有於二有常無",
    "X01n0008_004:0333c23": "常。如來無二。證一切法無生相故。",
    "X01n0008_004:0333c24": "是故如來應供等正覺。非常非無常。大慧。乃至言說",
    "X01n0008_004:0334a01": "分別生。則有常無常過。分別覺滅者。則離愚夫常無",
    "X01n0008_004:0334a02": "常見不寂靜慧者。永離常無常非常無常熏。",
    "X01n0008_004:0334a03": "〔魏譯〕是故大慧。諸佛如來應正徧知。不得言是",
    "X01n0008_004:0334a04": "常與無常。大慧。凡所言語。而得說言常與無常。遠",
    "X01n0008_004:0334a05": "離一切分別盡者。不得言取常無常法。是故我遮",
    "X01n0008_004:0334a06": "一切凡夫。不得分別常與無常。以得真實寂靜法",
    "X01n0008_004:0334a07": "者。得盡分別不生分別。",
    "X01n0008_004:0334a08": "〔唐譯〕是故非常亦非無常。大慧。乃至少有言說",
    "X01n0008_004:0334a09": "分別生。即有常無常過。是故應除二分別覺勿令",
    "X01n0008_004:0334a10": "少在。",
    "X01n0008_004:0334a11": "爾時世尊欲重宣此義。而說偈言。眾具無義者。生常",
    "X01n0008_004:0334a12": "無常過。若無分別覺。永離常無常。從其所立宗。則有",
    "X01n0008_004:0334a13": "眾雜義。等觀自心量。言說不可得。",
    "X01n0008_004:0334a14": "〔魏譯〕爾時世尊重說偈言。離於常無常。非常非",
    "X01n0008_004:0334a15": "無常。若見如是佛。彼不墮惡道。若說常無常。諸功",
    "X01n0008_004:0334a16": "德虗妄。無智者分別。遮說常無常。所有立法者。皆",
    "X01n0008_004:0334a17": "有諸過失。若能見唯心。彼不墮諸過。",
    "X01n0008_004:0334a18": "〔唐譯〕爾時世尊重說頌言。遠離常無常。而現常",
    "X01n0008_004:0334a19": "無常。恒如是觀佛。不生於惡見。若常無常者。所集",
    "X01n0008_004:0334a20": "皆無益。為除分別覺。不說常無常。乃至有所立。一",
    "X01n0008_004:0334a21": "切皆錯亂。若見唯自心。是則無違諍。",
    "X01n0008_004:0334a23": "楞伽阿跋"
}