{
    "T48n2016_020:0523b16": "宗鏡錄卷第二十",
    "T48n2016_020:0523b18": "慧日永明寺主智覺禪師延壽集",
    "T48n2016_020:0523b19": "夫正因佛性。眾生共有。經云。不由觀智所顯。",
    "T48n2016_020:0523b20": "則道常披露。云何異生。迷而不悟。",
    "T48n2016_020:0523b21": "答。智論云。眾生心性。猶如利刀。唯用割泥。泥",
    "T48n2016_020:0523b22": "無所成。刀日就損。理體常妙。眾生自麁。能",
    "T48n2016_020:0523b23": "善用之。即合本妙。又譬如一器中水淡味恒",
    "T48n2016_020:0523b24": "然。若著甘草則甜。下黃連則苦。眾生心水。亦",
    "T48n2016_020:0523b25": "復如是。起妄染則凡。冥真空則聖。其心之性。",
    "T48n2016_020:0523b26": "未嘗變異。如華嚴經偈云。譬如淨日月。皎鏡",
    "T48n2016_020:0523b27": "在虛空。影現於眾水。不為水所雜。菩薩淨法",
    "T48n2016_020:0523b28": "輪。當知亦如是。現世間心水。不為世所雜。如",
    "T48n2016_020:0523b29": "華嚴疏云。一切法有二。一是所迷。謂緣起不",
    "T48n2016_020:0523c01": "實。故如幻。緣成。故無性。二是能迷。遍計無物。",
    "T48n2016_020:0523c02": "故如空。妄計。故無相。又以不覺。故不知有。以",
    "T48n2016_020:0523c03": "不信。故不承當。但起無明。空成倒想。如夜繩",
    "T48n2016_020:0523c04": "不動。疑之為蛇。闇室本空。怖之有鬼。故知本",
    "T48n2016_020:0523c05": "無迷悟。妄有昇沈。昔迷悟而似迷。今悟迷而",
    "T48n2016_020:0523c06": "非悟。但以內見自隔。客塵所遮。於體上分遠",
    "T48n2016_020:0523c07": "近之情。向性中立凡聖之量。如勝思惟梵天",
    "T48n2016_020:0523c08": "所問經云。梵天問文殊師利。比丘云何親近",
    "T48n2016_020:0523c09": "於佛。答言。梵天。若比丘於諸法中。不見有法。",
    "T48n2016_020:0523c10": "若近若遠。是則名為親近於佛。大集經云。不",
    "T48n2016_020:0523c11": "覺一法。微相者。乃能了知如來出世。無出之",
    "T48n2016_020:0523c12": "出。即是佛出。是以若不見一法。常見諸佛。則",
    "T48n2016_020:0523c13": "千里同風。若見一法。不見諸佛。則對面胡越。",
    "T48n2016_020:0523c14": "故知背心合境。頓起塵勞。背境合心。圓照法",
    "T48n2016_020:0523c15": "界。何者。心是所依。法是能依。能依從所依起。",
    "T48n2016_020:0523c16": "如水是所依。波是能依。離水無波。離心無法。",
    "T48n2016_020:0523c17": "又心是能生。法是所生。如木能生火。木是能",
    "T48n2016_020:0523c18": "生。火是所生。離木無火。離心無法。故知不",
    "T48n2016_020:0523c19": "即心為道者。如千人排門。無一得入。若了心",
    "T48n2016_020:0523c20": "頓入者。猶一人拔關。能通萬彙。得宗鏡之要",
    "T48n2016_020:0523c21": "者。其斯謂乎。是以妙性無虧。迷悟自得。一法",
    "T48n2016_020:0523c22": "不動。向背俄分。如首楞嚴經云。佛言。富樓那。",
    "T48n2016_020:0523c23": "又汝問言。地水火風。本性圓融。周遍法界。疑",
    "T48n2016_020:0523c24": "水火性。不相陵滅。又徵虛空。及諸大地。俱遍",
    "T48n2016_020:0523c25": "法界。不合相容。富樓那。譬如虛空體非群相。",
    "T48n2016_020:0523c26": "而不拒彼諸相發揮。所以者何。富樓那。彼太",
    "T48n2016_020:0523c27": "虛空。日照則明。雲屯則暗。風搖則動。霽澄則",
    "T48n2016_020:0523c28": "清。氣凝則濁。土積成霾。水澄成映。於意云",
    "T48n2016_020:0523c29": "何。如是殊方諸有為相。為因彼生。為復空有。",
    "T48n2016_020:0524a01": "若彼所生。富樓那。且日照時。既是日明。十方",
    "T48n2016_020:0524a02": "世界同為日色。云何空中更見圓日。若是空",
    "T48n2016_020:0524a03": "明。空應自照。云何中宵雲霧之時。不生光曜。",
    "T48n2016_020:0524a04": "當知是明。非日非空。不異空日。觀相元妄。無",
    "T48n2016_020:0524a05": "可指陳。猶邀空華。結為空果。云何詰其相陵",
    "T48n2016_020:0524a06": "滅義。觀性元真。唯妙覺明。妙覺明心。先非水",
    "T48n2016_020:0524a07": "火。云何復問不相容者。真妙覺明。亦復如是。",
    "T48n2016_020:0524a08": "汝以空明。則有空現。地水火風各各發明。則",
    "T48n2016_020:0524a09": "各各現。若俱發明。則有俱現。云何俱現。富樓",
    "T48n2016_020:0524a10": "那。如一水中。現於日影。兩人同觀水中之日。",
    "T48n2016_020:0524a11": "東西各行。則各有日隨二人去。一東一西。先",
    "T48n2016_020:0524a12": "無準的。不應難言。此日是一。云何各行。各",
    "T48n2016_020:0524a13": "曰既雙。云何現一。宛轉虛妄。無可憑據。富",
    "T48n2016_020:0524a14": "樓那。汝以色空相傾相奪。於如來藏。而如來",
    "T48n2016_020:0524a15": "藏。隨為色空。周遍法界。是故於中。風動空澄。",
    "T48n2016_020:0524a16": "日明雲暗。眾生迷悶。背覺合塵。故發塵勞。有",
    "T48n2016_020:0524a17": "世間相。我以妙明不生不滅。合如來藏。而如",
    "T48n2016_020:0524a18": "來藏。唯妙覺明。圓照法界。故知妙覺明心。湛",
    "T48n2016_020:0524a19": "然不動。因業發現。隨為色空。周遍法界。眾生",
    "T48n2016_020:0524a20": "背其本覺。妄執情塵。翻於平等一真覺中。認",
    "T48n2016_020:0524a21": "所現差別之境界。隨發明處強說是非。如於",
    "T48n2016_020:0524a22": "虛空體中。定其差別。實謂虛妄顛倒。無理可",
    "T48n2016_020:0524a23": "憑。凡挂聖智真詮。悉為破其顛倒。若知顛倒",
    "T48n2016_020:0524a24": "不實。自然無法可論。如華嚴經云。以智入於",
    "T48n2016_020:0524a25": "一切佛法。為眾生說。令除顛倒。然知不離眾",
    "T48n2016_020:0524a26": "生有顛倒。不離顛倒有眾生。不於顛倒內有",
    "T48n2016_020:0524a27": "眾生。不於眾生內有顛倒。亦非顛倒是眾生。",
    "T48n2016_020:0524a28": "亦非眾生是顛倒。顛倒非內法。顛倒非外法。",
    "T48n2016_020:0524a29": "眾生非內法。眾生非外法。一切諸法。虛妄不",
    "T48n2016_020:0524b01": "實。速起速滅。無有堅固。如夢如影。如幻如化。",
    "T48n2016_020:0524b02": "誑惑愚夫。如疏釋云。經文有四對。前三對二",
    "T48n2016_020:0524b03": "互相望。後一對當體以辯。前三對中。前二不",
    "T48n2016_020:0524b04": "離。後一不即。即顯生之與倒。非即離也。眾生",
    "T48n2016_020:0524b05": "即能起顛倒之人。乃染分依他。顛倒即所起之",
    "T48n2016_020:0524b06": "妄。是遍計所執。初對明不離者。謂依似執實。",
    "T48n2016_020:0524b07": "故。離生無倒。依執似起。離倒無生。第二對明",
    "T48n2016_020:0524b08": "不相在。重釋前義。言不離者。明因果相待緣",
    "T48n2016_020:0524b09": "成。非先有體。二物相在。因中無果。故倒內無",
    "T48n2016_020:0524b10": "生。若必有者。則應遍計是依他起。果中無因。",
    "T48n2016_020:0524b11": "故生內無到若要令有者。則應無有不倒眾",
    "T48n2016_020:0524b12": "生。第三對明不即。不壞因果。能所遍計之二",
    "T48n2016_020:0524b13": "相故。由前三對。則知生倒非一非異。非即非",
    "T48n2016_020:0524b14": "離。第四對當體以辯。倒心託境方生。故非內",
    "T48n2016_020:0524b15": "法。若是內者。無境應有境。由情計。故非外法。",
    "T48n2016_020:0524b16": "若是外者。智者於境。不應不染。既非內外。寧",
    "T48n2016_020:0524b17": "在中間。則當體自虛。將何對他。以明即離。眾",
    "T48n2016_020:0524b18": "生亦爾。即蘊求無。故非內法。離蘊亦無。故非",
    "T48n2016_020:0524b19": "外法。既非內外。亦絕中間。本性自空。何能起",
    "T48n2016_020:0524b20": "倒。將何對他。明非即離。既如是知。則自無倒。",
    "T48n2016_020:0524b21": "為物說此倒惑自除。因謂由不達緣成不堅。",
    "T48n2016_020:0524b22": "妄生遍計。故云誑惑愚夫。實則愚夫自誑。若",
    "T48n2016_020:0524b23": "獼猴執月。非月執獼猴。又中觀論偈云。有倒",
    "T48n2016_020:0524b24": "不生倒。無倒不生倒。倒者不生倒。不倒亦不",
    "T48n2016_020:0524b25": "倒。若於顛倒時。亦不生顛倒。汝可自觀察。誰",
    "T48n2016_020:0524b26": "生於顛倒。已顛倒者。則更不生顛倒。已顛倒",
    "T48n2016_020:0524b27": "故。不顛倒者。亦不顛倒。無有顛倒。故顛倒時。",
    "T48n2016_020:0524b28": "亦無顛倒。有二過故。汝今除憍慢心。善自觀",
    "T48n2016_020:0524b29": "察。誰為顛倒者。復次諸顛倒不生。云何有此",
    "T48n2016_020:0524c01": "義。無有顛倒故。何有顛倒者。顛倒種種因緣",
    "T48n2016_020:0524c02": "破故。墮在不生。彼貪著不生。謂不生是顛倒",
    "T48n2016_020:0524c03": "實相。是故偈說。云。何名不生為顛倒。乃至無",
    "T48n2016_020:0524c04": "漏法。尚不名為不生相。何況顛倒是不生相。",
    "T48n2016_020:0524c05": "無顛倒何有顛倒者。因倒者有倒故。問。云",
    "T48n2016_020:0524c06": "何一切顛倒。不成妄耶。答。只為因情所執。",
    "T48n2016_020:0524c07": "遂成虛妄。以執本空。妄即非妄。如起信鈔云。",
    "T48n2016_020:0524c08": "所執本空。與真心不動。迭相成立。只為所執",
    "T48n2016_020:0524c09": "本空。所以真心不動。只由真心不動。故得所",
    "T48n2016_020:0524c10": "執本空。何異萬像本空。明鏡不動。何謂真妄",
    "T48n2016_020:0524c11": "迭相成立。以迷真起妄。妄因真立。悟妄即真。",
    "T48n2016_020:0524c12": "真從妄顯。",
    "T48n2016_020:0524c13": "問。如何得離倒不自誑無過耶。答如大集",
    "T48n2016_020:0524c14": "經云。如第五大。如第七情。如十九界。無出無",
    "T48n2016_020:0524c15": "入。無生無滅。無有造作。無心意識。乃名無過。",
    "T48n2016_020:0524c16": "問。若心性本淨。云何說客塵染。答心本",
    "T48n2016_020:0524c17": "清淨。迹亦清淨。體亦清淨。用亦清淨。以不離",
    "T48n2016_020:0524c18": "一心。別有清淨。以妄塵不能染。真法不能淨。",
    "T48n2016_020:0524c19": "何者。離心無異法。豈有染能染耶。亦離心無",
    "T48n2016_020:0524c20": "真法。豈有淨能淨耶。則刀不能自割。指不能",
    "T48n2016_020:0524c21": "自觸。大莊嚴論偈云。已說心性淨。而為客塵",
    "T48n2016_020:0524c22": "染。不離心真如。別有心性淨。不離心之真如。",
    "T48n2016_020:0524c23": "別有異心。謂依他相。說。為自性清淨。此中應",
    "T48n2016_020:0524c24": "知。說心真如。名之為心。即說此心。為自性清",
    "T48n2016_020:0524c25": "淨。此心即是阿摩羅識。又一切眾生。未見性",
    "T48n2016_020:0524c26": "者。雖客塵所隱。五陰所埋。任經生死往來。其",
    "T48n2016_020:0524c27": "性不昧。或遇善友開發。終自顯明。以是出世",
    "T48n2016_020:0524c28": "間常住心寶。豈世間無常敗壞生滅之法。而",
    "T48n2016_020:0524c29": "能墮壞。如貧女室中金藏。雖未掘而匪移。若",
    "T48n2016_020:0525a01": "力士額上寶珠。任鬪沒而常在。猶雪山筩中",
    "T48n2016_020:0525a02": "藥味。暫流出而恒存。如大地底下金剛。縱穿",
    "T48n2016_020:0525a03": "斵而不壞。是以大涅槃經云。迦葉菩薩白佛",
    "T48n2016_020:0525a04": "言。世尊。我從今日。始得正見。世尊。自是之",
    "T48n2016_020:0525a05": "前。我等悉名邪見之人。世尊。二十五有。有我。",
    "T48n2016_020:0525a06": "不也。佛言。善男子。我者。即是如來藏義。一切",
    "T48n2016_020:0525a07": "眾生。悉有佛性。即是我義。如是我義。從本已",
    "T48n2016_020:0525a08": "來。常為無量煩惱所覆。是故眾生不能得見。",
    "T48n2016_020:0525a09": "善男子。如貧女人。舍內多真金之藏。家人大",
    "T48n2016_020:0525a10": "小。無有知者。時有異人。善知方便。語貧女人。",
    "T48n2016_020:0525a11": "我今雇汝。汝可為我耘除草穢。女即答言。我",
    "T48n2016_020:0525a12": "不能也。汝若能示我子金藏。然後乃當速為",
    "T48n2016_020:0525a13": "汝作。是人復言。我知方便。能示汝子。女人答",
    "T48n2016_020:0525a14": "言。我家大小。尚自不知。況汝能知。是人復言。",
    "T48n2016_020:0525a15": "我今審能。女人答言。我亦欲見并可示我。是",
    "T48n2016_020:0525a16": "人即於其家。掘出真金之藏。女人見已。心生",
    "T48n2016_020:0525a17": "歡喜。生奇特想。宗仰是人。善男子。眾生佛性。",
    "T48n2016_020:0525a18": "亦復如是。一切眾生。不能得見。如彼寶藏。貧",
    "T48n2016_020:0525a19": "人不知。善男子。我今普示一切眾生。所有佛",
    "T48n2016_020:0525a20": "性。為諸煩惱之所覆蔽。如彼貧人。有真金藏。",
    "T48n2016_020:0525a21": "不能得見。如來今日。普示眾生諸覺寶藏。所",
    "T48n2016_020:0525a22": "謂佛性。而諸眾生。見是事已。心生歡喜。歸仰",
    "T48n2016_020:0525a23": "如來。善方便者。即是如來。貧女人者。即是一",
    "T48n2016_020:0525a24": "切無量眾生。真金藏者。即佛性也。乃至譬如",
    "T48n2016_020:0525a25": "王家。有大力士。其人眉間有金剛珠。與餘力",
    "T48n2016_020:0525a26": "士。角力相撲。而彼力士。以頭觝觸。其額上珠。",
    "T48n2016_020:0525a27": "尋沒膚中。都不自知。是珠所在。其處有瘡。即",
    "T48n2016_020:0525a28": "命良醫。欲自療治。時有明醫。善知方藥。即如",
    "T48n2016_020:0525a29": "是瘡。因珠入體。是珠入皮。即便停住。是時良",
    "T48n2016_020:0525b01": "醫。尋問力士。卿額上珠。為何所在。力士驚答。",
    "T48n2016_020:0525b02": "大師醫王。我額上珠。乃無去耶。是珠今者。為",
    "T48n2016_020:0525b03": "何所在。將非幻化。憂愁啼哭。是時良醫。慰喻",
    "T48n2016_020:0525b04": "力士。汝今不應生大愁苦。汝因鬪時。寶珠入",
    "T48n2016_020:0525b05": "體。今在皮裏。影現於外。汝曹鬪時。瞋恚毒盛。",
    "T48n2016_020:0525b06": "珠陷入體。故不自知。是時力士。不信醫言。若",
    "T48n2016_020:0525b07": "在皮裏。膿血不淨。何緣不出。若在筋裏。不應",
    "T48n2016_020:0525b08": "可見。汝今云何欺誑於我。時醫執鏡。以照其",
    "T48n2016_020:0525b09": "面。珠在鏡中。明了顯現。力士見已。心懷驚怪。",
    "T48n2016_020:0525b10": "生奇特想。善男子。一切眾生。亦復如是。不能",
    "T48n2016_020:0525b11": "親近善知識故。雖有佛性。皆不能見。而為貪",
    "T48n2016_020:0525b12": "婬。瞋恚愚癡。之所覆蔽。故墮地獄。畜生。餓鬼。",
    "T48n2016_020:0525b13": "阿脩羅旃陀羅。剎利婆羅門毘舍首陀。生如",
    "T48n2016_020:0525b14": "是等種種家中。因心所起種種業緣。雖受人",
    "T48n2016_020:0525b15": "身。聾盲瘖瘂。拘躄癃跛。於二十五有。受諸果",
    "T48n2016_020:0525b16": "報。貪婬瞋恚愚癡覆心。不知佛性。如彼力士。",
    "T48n2016_020:0525b17": "寶珠在體。謂呼失去。眾生亦爾。不知親近善",
    "T48n2016_020:0525b18": "知識故。不識如來微密寶藏。修學無我。喻如",
    "T48n2016_020:0525b19": "非聖。雖說有我。亦復不知我之真性。我諸弟",
    "T48n2016_020:0525b20": "子。亦復如是。不知親近善知識故。修學無我。",
    "T48n2016_020:0525b21": "亦復不知無我之處。尚自不知無我真性。況",
    "T48n2016_020:0525b22": "復能知有我真性。善男子。如來如是。說諸眾",
    "T48n2016_020:0525b23": "生。皆有佛性。喻如良醫示彼力士。金剛寶珠。",
    "T48n2016_020:0525b24": "是諸眾生。為諸無量億煩惱等之所覆蔽。不識",
    "T48n2016_020:0525b25": "佛性。若盡煩惱。爾時乃得證知了了。如彼力",
    "T48n2016_020:0525b26": "士。於明鏡中。見其寶珠。善男子。如來祕藏。如",
    "T48n2016_020:0525b27": "是無量不可思議。復次善男子。譬如雪山。有",
    "T48n2016_020:0525b28": "一味藥。名曰樂味。其味極甜。在深叢下。人無",
    "T48n2016_020:0525b29": "能見。有人聞香。即知其地。當有是藥。過去往",
    "T48n2016_020:0525c01": "世。有轉輪王。於此雪山。為此藥故。在在處處。",
    "T48n2016_020:0525c02": "造作木筩。以接是藥。是藥熟時。從地流出。集",
    "T48n2016_020:0525c03": "木筩中。其味真正。王既沒已。其後是藥。或醋",
    "T48n2016_020:0525c04": "或鹹。或甜或苦。或辛或淡。如是一味。隨其流",
    "T48n2016_020:0525c05": "處有種種異。是藥真味。停留在山。猶如滿月。",
    "T48n2016_020:0525c06": "凡人薄福。雖以钁斸。加功困苦。而不能得。復",
    "T48n2016_020:0525c07": "有聖王。出現於世。以福因緣。即得是藥真正",
    "T48n2016_020:0525c08": "之味。善男子。如來祕藏。其味亦爾。為諸煩惱",
    "T48n2016_020:0525c09": "叢林所覆。無明眾生不能得見。一味藥者。喻",
    "T48n2016_020:0525c10": "如佛性。以煩惱故。出種種味。所謂地獄。畜生。",
    "T48n2016_020:0525c11": "餓鬼。天人男女。非男非女。剎利。婆羅門毘舍首",
    "T48n2016_020:0525c12": "陀。佛性雄猛。難可沮壞。是故無有能殺害者。",
    "T48n2016_020:0525c13": "若有殺者。則斷佛性。如是佛性。終不可斷。性",
    "T48n2016_020:0525c14": "若可斷。無有是處。如我性者。即是如來祕密",
    "T48n2016_020:0525c15": "之藏。如是祕藏。一切無能同沮壞燒滅。雖不",
    "T48n2016_020:0525c16": "可壞。然不可見。若得成就阿耨多羅三藐三",
    "T48n2016_020:0525c17": "菩提。爾乃證知。以是因緣。無能殺者。迦葉菩",
    "T48n2016_020:0525c18": "薩。復白佛言。世尊。若無殺者。應當無有不善",
    "T48n2016_020:0525c19": "之業。佛告迦葉。實殺生。何以故。善男子。眾",
    "T48n2016_020:0525c20": "生佛性。住五陰中。若壞五陰。名曰殺生。若有",
    "T48n2016_020:0525c21": "殺生。即墮惡趣。以業因緣。而有剎利。婆羅門",
    "T48n2016_020:0525c22": "等毘舍首陀。及旃陀羅。若男若女。非男非女。二",
    "T48n2016_020:0525c23": "十五有差別之相。流轉生死。非聖之人。橫計",
    "T48n2016_020:0525c24": "於我。大小諸相。猶若稗子。或言如豆。乃至拇",
    "T48n2016_020:0525c25": "指。如是種種妄生憶想。妄想之相。無有真實。",
    "T48n2016_020:0525c26": "出世我相。名為佛性。如是計我。是名最善。復",
    "T48n2016_020:0525c27": "次善男子。譬如有人。善知伏藏。即取利钁斸",
    "T48n2016_020:0525c28": "地直下。磐石沙礫。直過無難。唯至金剛。不能",
    "T48n2016_020:0525c29": "穿徹。夫金剛者。所有刀斧不能沮壞。善男子。",
    "T48n2016_020:0526a01": "眾生佛性。亦復如是。一切論者。天魔波旬。及",
    "T48n2016_020:0526a02": "諸人天。所不能壞。五陰之相。即是起作。起作",
    "T48n2016_020:0526a03": "之相。喻若石沙。可穿可壞。佛性者。喻如金剛。",
    "T48n2016_020:0526a04": "不可沮壞。以是義故。壞五陰者。名為殺生。善",
    "T48n2016_020:0526a05": "男子。必定當知佛法。如是不可思議。是知雖",
    "T48n2016_020:0526a06": "有佛性。久翳塵勞。須以止觀熏修。乃得明淨。",
    "T48n2016_020:0526a07": "如貧女得藏中之寶。猶力士見鏡裏之珠。方",
    "T48n2016_020:0526a08": "親悟自心妙覺圓滿。又如何行於止觀。得契",
    "T48n2016_020:0526a09": "真修。但了能觀之心。所觀之境。各各性離。即",
    "T48n2016_020:0526a10": "妄心自息。此名為止。常作此觀。不失其照。故",
    "T48n2016_020:0526a11": "名為觀。斯則即止即觀。即觀即止。無能所",
    "T48n2016_020:0526a12": "觀。是名止觀。如先德云。法性寂然名止。寂而",
    "T48n2016_020:0526a13": "常照名觀。非能所觀。有其二事。所以華嚴經",
    "T48n2016_020:0526a14": "頌云。若有欲知佛境界。當淨其意如虛空。遠",
    "T48n2016_020:0526a15": "離妄想及諸取。令心所向。皆無礙。疏釋云。一",
    "T48n2016_020:0526a16": "離妄取。如彼淨空無雲翳故。斯即真止。二觸",
    "T48n2016_020:0526a17": "境無滯。如彼淨空無障礙故。斯即真觀。此觀。",
    "T48n2016_020:0526a18": "不作意以照境。則所照無涯。此止。體性離而",
    "T48n2016_020:0526a19": "息妄故。諸趣皆寂。若斯則不拂不瑩。而自淨",
    "T48n2016_020:0526a20": "矣。無淨之淨。乃冥契法原。不修之修。則闇蹈",
    "T48n2016_020:0526a21": "佛境矣。故知唯一心真智。是我本身。湛然常",
    "T48n2016_020:0526a22": "存。現前明淨。自然以智慧嘴。啄破無明[穀-禾+卵]。飛",
    "T48n2016_020:0526a23": "出三界。自在無礙。此時方得見性了然。更有",
    "T48n2016_020:0526a24": "何法而堪比對。如丹霞孤寂吟云。不迷須有不",
    "T48n2016_020:0526a25": "迷心。看時淺淺用時深。此箇真珠若採事。豈",
    "T48n2016_020:0526a26": "同樵客負黃金。黃金烹鍊轉為新。此珠含光",
    "T48n2016_020:0526a27": "未示人。了則毛端吞巨海。始知大地一微塵。",
    "T48n2016_020:0526a28": "問。諸佛心。遍一切眾生心。能現凡心。眾生身。",
    "T48n2016_020:0526a29": "遍一切諸佛身。能作聖體。為復轉動互遍而",
    "T48n2016_020:0526b01": "成。為當一體。答。若言轉動。即成造作。若言",
    "T48n2016_020:0526b02": "互遍。則有二心。是以常住一心。猶若虛空之",
    "T48n2016_020:0526b03": "體。凡聖二號。還同空裏之華。青黃起滅雖殊。",
    "T48n2016_020:0526b04": "匪越太虛之性。迷悟昇沈有異。未離真覺之",
    "T48n2016_020:0526b05": "原。又如一室千燈。光光涉入。一鏡萬像。影影",
    "T48n2016_020:0526b06": "交羅。非異非同。不來不去。達斯旨者。唯佛洞",
    "T48n2016_020:0526b07": "知。是以萬有。即真。無轉變相。華嚴經云。知心",
    "T48n2016_020:0526b08": "如幻。出生一切諸法境界。周遍無盡。不匱不",
    "T48n2016_020:0526b09": "息。大集經云。住一心中。能知一切眾生諸心。",
    "T48n2016_020:0526b10": "觀眾生心。悉皆平等。如幻化相。本性清淨。觀",
    "T48n2016_020:0526b11": "諸眾生身業平等。皆如水月。見諸眾生悉在",
    "T48n2016_020:0526b12": "己身。己身亦在眾生身中。猶如影現。能令眾",
    "T48n2016_020:0526b13": "生悉作佛身。亦令己身作眾生身。一切無有",
    "T48n2016_020:0526b14": "能轉動者。又經頌云。諸佛一似大圓鏡。我身",
    "T48n2016_020:0526b15": "猶若摩尼珠。諸佛法身入我體。我身常入諸",
    "T48n2016_020:0526b16": "佛軀。雖然互入。而無所入。若有所入。即成二",
    "T48n2016_020:0526b17": "法。問。若實心外無法。獨標宗者。無諸佛則",
    "T48n2016_020:0526b18": "無能化之人。無眾生則無所化之眾。全歸無",
    "T48n2016_020:0526b19": "寄。何以紹隆。答。只謂了唯心故。成平等之",
    "T48n2016_020:0526b20": "佛。達唯識故。行同體之悲。若不直下頓悟斯",
    "T48n2016_020:0526b21": "宗。則自他二利俱失。何者。不入一心平等。違",
    "T48n2016_020:0526b22": "成佛之正宗。不了同體大悲。墮愛見之妄想。",
    "T48n2016_020:0526b23": "如維摩經觀眾生品云。爾時文殊師利。問維",
    "T48n2016_020:0526b24": "摩詰言。菩薩云何觀於眾生。維摩詰言。譬如",
    "T48n2016_020:0526b25": "幻師。見所幻人。菩薩觀眾生為若此。如智者",
    "T48n2016_020:0526b26": "見水中月。如鏡中見其面像。如熱時焰。如呼",
    "T48n2016_020:0526b27": "聲響。如空中雲。如水聚沫。如水上泡。如芭蕉",
    "T48n2016_020:0526b28": "堅。如電久住。如第五大。如第六陰。如第七",
    "T48n2016_020:0526b29": "情。如十三入。如十九界。菩薩觀眾生為若此。",
    "T48n2016_020:0526c01": "如無色界色。如焦穀芽。如須陀洹身見。如阿",
    "T48n2016_020:0526c02": "那含入胎。如阿羅漢三毒。如得忍菩薩貪恚",
    "T48n2016_020:0526c03": "毀禁。如佛煩惱習。如盲者見色。如入滅盡定",
    "T48n2016_020:0526c04": "出入息。如空中鳥跡。如石女兒。如化人煩惱。",
    "T48n2016_020:0526c05": "如夢所見已寤。如滅度者受身。如無煙之火。",
    "T48n2016_020:0526c06": "菩薩觀眾生為若此。文殊師利言。若菩薩作",
    "T48n2016_020:0526c07": "是觀者。云何行慈。維摩詰言。菩薩作是觀已。",
    "T48n2016_020:0526c08": "自念。我當為眾生。說如斯法。是即真實慈也。",
    "T48n2016_020:0526c09": "淨名私記釋云。今明觀眾生品大精。只依其",
    "T48n2016_020:0526c10": "中一句行則足。得一句攝心。常照行之。一切萬",
    "T48n2016_020:0526c11": "行足。只今汝自觀。觀汝身心。如此畢竟空。",
    "T48n2016_020:0526c12": "即是菩薩觀眾生。菩薩名道。道能通。通汝",
    "T48n2016_020:0526c13": "色心本性。令離虛妄。即是菩薩。菩薩只在汝",
    "T48n2016_020:0526c14": "身中。觀汝身心。如第三手。為畢竟無身心。此",
    "T48n2016_020:0526c15": "中示人坐禪用心法大好。只觀身心。如此。無",
    "T48n2016_020:0526c16": "可作。定亂。是非。一異。一切平等。即坐禪法。不",
    "T48n2016_020:0526c17": "同今時。計有心可得。言我心亂。欲除亂取定。",
    "T48n2016_020:0526c18": "大成顛倒。須覺知魔事。又今時欲度眾生。應",
    "T48n2016_020:0526c19": "須曉夜。觀汝心中所起煩惱性。即是度眾生。",
    "T48n2016_020:0526c20": "只詺此觀煩惱智。名佛耳。釋迦已觀煩惱。已",
    "T48n2016_020:0526c21": "得作佛竟。說教留與。今凡夫依教修行。若言",
    "T48n2016_020:0526c22": "別有佛。別有許多世界眾生。佛次第度竟。然",
    "T48n2016_020:0526c23": "後成佛。若爾。釋迦已成佛竟。今那得猶見有",
    "T48n2016_020:0526c24": "眾生滿世間。當知不爾。夫言竟者盡也。已",
    "T48n2016_020:0526c25": "上觀眾生竟。次觀如來者。如阿閦佛品云。爾",
    "T48n2016_020:0526c26": "時世尊。問維摩詰。汝欲見如來。為以何等觀",
    "T48n2016_020:0526c27": "如來乎。維摩詰言。如自觀身實相。觀佛亦然。",
    "T48n2016_020:0526c28": "我觀如來。前際不來。後際不去。今則不住。不",
    "T48n2016_020:0526c29": "觀色。不觀色如。不觀色性。不觀受想行識。不",
    "T48n2016_020:0527a01": "觀識如。不觀識性。非四大起。同於虛空。六入",
    "T48n2016_020:0527a02": "無積。眼耳鼻舌身心已過。不在三界。三垢已",
    "T48n2016_020:0527a03": "離。順三脫門。三明與無明等。不一相。不異相。",
    "T48n2016_020:0527a04": "不自相。不他相。非無相。非取相。不此岸。不彼",
    "T48n2016_020:0527a05": "岸。不中流。而化眾生。觀於寂滅。而不永滅。不",
    "T48n2016_020:0527a06": "此不彼。不以此不以彼。不可以智知。不可以",
    "T48n2016_020:0527a07": "識識。無晦無明。無名無相。無強無弱。非淨非",
    "T48n2016_020:0527a08": "穢。不在方。不離方。非有為。非無為。無示無說。",
    "T48n2016_020:0527a09": "不施不慳。不戒不犯。不忍不恚。不進不怠。不",
    "T48n2016_020:0527a10": "定不亂。不智不愚。不誠不欺。不來不去。不出",
    "T48n2016_020:0527a11": "不入。一切言語道斷。非福田。非不福田。非應",
    "T48n2016_020:0527a12": "供養。非不應供養。非取非捨。非相非無相。同",
    "T48n2016_020:0527a13": "真際。等法性。不可稱。不可量。過諸稱量。非大",
    "T48n2016_020:0527a14": "非小。非見非聞。非覺非知。離眾結縛。等諸智。",
    "T48n2016_020:0527a15": "同眾生。於諸法無分別。一切無失。無觸無惱。",
    "T48n2016_020:0527a16": "無作無起。無生無滅。無畏無憂。無喜。無厭。無",
    "T48n2016_020:0527a17": "著。無已有。無當有。無今有。不可以一切言說。",
    "T48n2016_020:0527a18": "分別顯示。世尊。如來身為若此。作如是觀。以",
    "T48n2016_020:0527a19": "斯觀者。名為正觀。若他觀者。名為邪觀。天台",
    "T48n2016_020:0527a20": "淨名疏。釋。不觀色不觀色如。不觀色性者。不",
    "T48n2016_020:0527a21": "觀色者。心如幻師。幻作種種色。若知幻師是",
    "T48n2016_020:0527a22": "誑。則不得所幻之色。今色從心幻師幻出。尚",
    "T48n2016_020:0527a23": "不得此心。何處見有此色。故不應觀色。不觀",
    "T48n2016_020:0527a24": "如者。若見色與如異。是則泯色入如。今不見",
    "T48n2016_020:0527a25": "色如之別。故不觀如。不觀性者。即不觀佛性。",
    "T48n2016_020:0527a26": "不觀色。是空俗。不觀如。是空真。不觀佛性。是",
    "T48n2016_020:0527a27": "空中道。以其計中道有佛性。而起順道愛生。",
    "T48n2016_020:0527a28": "是為頂墮。故經云。我及涅槃。是二皆空。唯有",
    "T48n2016_020:0527a29": "空病。空病亦空。今不觀性。是無順道愛故。夫",
    "T48n2016_020:0527b01": "受世間差別果報。皆為一念心異。分別情生。取",
    "T48n2016_020:0527b02": "眾生相。為凡。執諸佛境為聖。如經所說。觀眾",
    "T48n2016_020:0527b03": "生如幻師見幻。觀如來則三際體空。二見於",
    "T48n2016_020:0527b04": "是雙消。情量為之俱泯。則可以成諸佛之喜。",
    "T48n2016_020:0527b05": "除菩薩之憂。信此一心。能入宗鏡。是以法華",
    "T48n2016_020:0527b06": "神力品偈云。能持是經者。令我及分身。滅度",
    "T48n2016_020:0527b07": "多寶佛。一切皆歡喜。古聖云。道俗之不夷。二",
    "T48n2016_020:0527b08": "際之不泯。菩薩之憂也。大方等大集經云。佛",
    "T48n2016_020:0527b09": "法者。名一切法。一切法者。名為佛法。佛法性。",
    "T48n2016_020:0527b10": "即一切法性。如一切法性。即佛法性。佛法性。",
    "T48n2016_020:0527b11": "一切法性。無有差別。故知性無有異。隨見成",
    "T48n2016_020:0527b12": "差。其體常融。假名有別。所以經云。一切諸",
    "T48n2016_020:0527b13": "法。及諸佛法。但假名字。亦非是法。亦非非法。",
    "T48n2016_020:0527b14": "不退轉法輪經云。佛及菩提。有聲無實。亦無",
    "T48n2016_020:0527b15": "方所。諸法亦然。華嚴經頌云。知諸世間悉平",
    "T48n2016_020:0527b16": "等。莫非心語一切業。眾生幻化無有實。所有",
    "T48n2016_020:0527b17": "果報從茲起。又頌云。諸法寂滅非寂滅。遠離",
    "T48n2016_020:0527b18": "此二分別心。知諸分別是世見。入於正位分",
    "T48n2016_020:0527b19": "別盡。法華經安樂行品云。復次菩薩摩訶薩。",
    "T48n2016_020:0527b20": "觀一切法空。如實相。不顛倒。不動不退。不轉。如",
    "T48n2016_020:0527b21": "虛空無所有性。一切語言道斷。不生不出不起。",
    "T48n2016_020:0527b22": "無名無相。實無所有。無量無邊。無礙無障。但以",
    "T48n2016_020:0527b23": "因緣有。從顛倒生故。說常樂觀如是法相。是",
    "T48n2016_020:0527b24": "名菩薩摩訶薩。第二親近處。又如來壽量品",
    "T48n2016_020:0527b25": "云。諸善男子。如來所演經典。皆為度脫眾生。",
    "T48n2016_020:0527b26": "或說己身。或說他身。或示己身。或示他身。或",
    "T48n2016_020:0527b27": "示己事。或示他事。諸所言說。皆實不虛。所以",
    "T48n2016_020:0527b28": "者何。如來如實知見三界之相。無有生死。若",
    "T48n2016_020:0527b29": "退若出。亦無在世。及滅度者。非實非虛。非如",
    "T48n2016_020:0527c01": "非異。不如三界。見於三界。如斯之事。如來明",
    "T48n2016_020:0527c02": "見無有錯謬。以諸眾生有種種性。種種欲。種",
    "T48n2016_020:0527c03": "種行。種種憶想分別故。欲令生諸善根。以若",
    "T48n2016_020:0527c04": "干因緣。譬喻言詞。種種說法。所作佛事。未曾",
    "T48n2016_020:0527c05": "暫廢。故知若以正宗門。尚無在世之人。亦無",
    "T48n2016_020:0527c06": "滅度之者。何況有能化所化之異乎。若以佛",
    "T48n2016_020:0527c07": "事門。則教海宏深。智燈廣照。隨機善巧。寧容",
    "T48n2016_020:0527c08": "暫廢耶。所以大智度論。問云。若五陰空無佛。",
    "T48n2016_020:0527c09": "即是邪見。云何菩薩發心求作佛。答曰。此中",
    "T48n2016_020:0527c10": "言無佛。破著佛想。不言取無佛相。若有佛尚",
    "T48n2016_020:0527c11": "不令取。何況取無佛邪見。又佛常寂滅。無戲",
    "T48n2016_020:0527c12": "論相。若人分別戲論。常寂滅事。是人亦墮邪",
    "T48n2016_020:0527c13": "見。離是有無二邊。處中道。即是諸法實相。諸",
    "T48n2016_020:0527c14": "法實相。即是佛。何以故。得是諸法實相。名為",
    "T48n2016_020:0527c15": "得佛。大般若經云。諸菩薩眾。尚不得法。何況",
    "T48n2016_020:0527c16": "非法。尚不得道。何況非道。又云。於生死法。不",
    "T48n2016_020:0527c17": "起不墮。於諸聖道。不離不修。釋云。於生死法",
    "T48n2016_020:0527c18": "不起者。自性常空故。不落離邊。不墮者。不隨",
    "T48n2016_020:0527c19": "流轉故。不落即邊。於諸聖道不離者。性常相",
    "T48n2016_020:0527c20": "應故。不落斷邊。不修者。天真具足故。不落常",
    "T48n2016_020:0527c21": "邊。如清涼疏云。不著一多。能立一切者。不著",
    "T48n2016_020:0527c22": "於有。能安立故。即真俗鎔融。謂世俗幻有之",
    "T48n2016_020:0527c23": "相。相本自空。勝義真空之理。理常自有。有是",
    "T48n2016_020:0527c24": "空有非常有。斯有未曾不空。空是有空。非斷",
    "T48n2016_020:0527c25": "空。此空何嘗不有。有空空有。體一名殊。名殊",
    "T48n2016_020:0527c26": "故真俗互乖。迢然不雜。體一故空有相順。冥",
    "T48n2016_020:0527c27": "然不二。一與不一不即不離。鎔融無礙。菩薩",
    "T48n2016_020:0527c28": "智契其原。所以逈絕無寄而善修安立。又云。",
    "T48n2016_020:0527c29": "良以事虛攬理。無不理之事。理實應緣。無礙",
    "T48n2016_020:0528a01": "事之理。所以寂而常照。照而常寂。故終日知",
    "T48n2016_020:0528a02": "見而無知見也。乃至菩薩悲智相成。出沒無",
    "T48n2016_020:0528a03": "礙。悲故常行世間。智故不染世法。融通有三。",
    "T48n2016_020:0528a04": "一悲無不智故。則世無不離。是以常在世間",
    "T48n2016_020:0528a05": "未曾不出。二智無不悲故。離無不世。是以恒",
    "T48n2016_020:0528a06": "超世表。無不遊世。三雙融故。動靜無二唯是",
    "T48n2016_020:0528a07": "一念。所謂無念。無念等故。世與出世。無有障",
    "T48n2016_020:0528a08": "礙。如華嚴經云。菩薩摩訶薩。知善巧說法。示",
    "T48n2016_020:0528a09": "現涅槃。為度眾生。所有方便。一切皆是心想",
    "T48n2016_020:0528a10": "建立。非是顛倒。亦非虛誑。何以故。菩薩了知",
    "T48n2016_020:0528a11": "一切諸法。三世平等。如如不動。實際無住。不",
    "T48n2016_020:0528a12": "見有一眾生。已受化。今受化。當受化。亦自了",
    "T48n2016_020:0528a13": "知無所修行。無有少法。若生若滅而可得者。",
    "T48n2016_020:0528a14": "而依於一切法。令所願不空。是為第九如實",
    "T48n2016_020:0528a15": "住。又頌云。菩薩能於一念頃。觀等眾生無數",
    "T48n2016_020:0528a16": "佛。又復於一毛端中。盡攝諸法皆明見。以此",
    "T48n2016_020:0528a17": "真見故。成無緣慈。普令法界眾生。見聞獲益。",
    "T48n2016_020:0528a18": "所以經云。譬如日月。不作往來照明之心。以",
    "T48n2016_020:0528a19": "諸眾生福德力故。自行往反。壞諸暗冥。若入",
    "T48n2016_020:0528a20": "此宗鏡中。則無一法可取。皆同性故。無一法",
    "T48n2016_020:0528a21": "可捨。絕異相故。是以聖人常善救人。而無棄",
    "T48n2016_020:0528a22": "人。常善救物。故無棄物。夫云善者。莫非知宗。",
    "T48n2016_020:0528a23": "方為究竟之上善。若救人成同體之悲。若救",
    "T48n2016_020:0528a24": "物歸無相之理。則善外無法。何棄之乎。",
    "T48n2016_020:0528a25": "宗鏡錄卷第二十"
}