{
    "T03n0190_045:0860c23": "佛本行集經卷第四十五",
    "T03n0190_045:0860c25": "隋天竺三藏闍那崛多譯",
    "T03n0190_045:0860c26": "布施竹園品下",
    "T03n0190_045:0860c27": "爾時，王舍大城之中有一長者，名迦蘭陀，國",
    "T03n0190_045:0860c28": "中大富，多有資財，豐饒駈使，乃至其家，猶如",
    "T03n0190_045:0860c29": "北方毘沙門宮，一種無異。其迦蘭陀竹林處",
    "T03n0190_045:0861a01": "所，是彼長者自己之物，去城不遠，乃至堪為",
    "T03n0190_045:0861a02": "善人居處。彼園中有諸求道人，來去居住，其",
    "T03n0190_045:0861a03": "道人名阿耆毘伽隋言邪命。（迦葉遺師作如是說：",
    "T03n0190_045:0861a04": "「爾時，四鎮四大天王，告青色身夜叉等言：『汝",
    "T03n0190_045:0861a05": "輩速疾往迦蘭陀竹園之內，掃灑除却一切沙",
    "T03n0190_045:0861a06": "礫礓石荊棘糞穢土塠，皆令平正，勿使坑坎",
    "T03n0190_045:0861a07": "仰其淨潔，今日世尊欲於彼園安居坐夏。』是",
    "T03n0190_045:0861a08": "時青色夜叉等眾，承彼四大天王之威如是",
    "T03n0190_045:0861a09": "教已，即便白言：『如天王勅。』疾至彼園，掃灑",
    "T03n0190_045:0861a10": "清淨，乃至悉皆平正嚴淨。」）",
    "T03n0190_045:0861a11": "爾時，有一阿耆毘伽學道之人，於晨朝起，明",
    "T03n0190_045:0861a12": "星將現，見四青色夜叉而來掃灑竹園，見已",
    "T03n0190_045:0861a13": "即至彼等邊，問作如是言：「長老云何？汝等",
    "T03n0190_045:0861a14": "是誰？」彼等報言：「仁者！我輩青色夜叉，被四天",
    "T03n0190_045:0861a15": "王駈遣我等來於此處，掃灑竹園，乃至平",
    "T03n0190_045:0861a16": "正。如來今欲於此安居經一夏坐，以是義故，",
    "T03n0190_045:0861a17": "我等今來料理此處。」",
    "T03n0190_045:0861a18": "爾時，阿耆毘伽道人見如是事，過夜日出，",
    "T03n0190_045:0861a19": "速疾往至迦蘭陀所大長者邊，到已語彼迦",
    "T03n0190_045:0861a20": "蘭陀言：「汝大長者！今若知時，昨夜將盡，明",
    "T03n0190_045:0861a21": "星現時，我見有四青色夜叉，掃灑料理於",
    "T03n0190_045:0861a22": "竹林園，我既見已，至彼等邊，借問其言：『諸",
    "T03n0190_045:0861a23": "長老輩！汝等是誰？』彼報我言：『我等是彼青",
    "T03n0190_045:0861a24": "色夜叉，被四天王駈使而來至於此處，遣於",
    "T03n0190_045:0861a25": "我等掃此竹園，而語我言：「汝等至於竹林",
    "T03n0190_045:0861a26": "園內，乃至修治，使令平正，世尊今欲住此",
    "T03n0190_045:0861a27": "安居。是故我等故來此處，摒擋料理此竹園",
    "T03n0190_045:0861a28": "中。」』」",
    "T03n0190_045:0861a29": "爾時，阿耆毘伽道人語長者言：「汝今於先將",
    "T03n0190_045:0861b01": "竹林園，奉施沙門瞿曇受用，恐畏於後摩伽",
    "T03n0190_045:0861b02": "陀王頻頭娑羅，奪彼園與沙門瞿曇，汝之長",
    "T03n0190_045:0861b03": "者！當於爾時，恐不得施。此之功德，汝當不",
    "T03n0190_045:0861b04": "得，徒自虛損。」時，迦蘭陀大富長者，從彼阿",
    "T03n0190_045:0861b05": "耆毘伽道人聞是言已，即詣佛所，半由旬",
    "T03n0190_045:0861b06": "道，逆逢世尊。其迦蘭陀長者，遙見世尊前",
    "T03n0190_045:0861b07": "來，可憙端正，眾人憙見，乃至諸相莊嚴其",
    "T03n0190_045:0861b08": "身，猶如眾星莊嚴虛空。見已即便於世尊",
    "T03n0190_045:0861b09": "所，心生清淨，心生歡喜，詣向佛邊，到佛所",
    "T03n0190_045:0861b10": "已，頂禮佛足，手執金瓶，以清淨水，灌於佛",
    "T03n0190_045:0861b11": "手。",
    "T03n0190_045:0861b12": "爾時，長者口作是言：「善哉！世尊！我住王舍，名",
    "T03n0190_045:0861b13": "迦蘭陀，我有一園，稱為竹林，去城不遠，乃至",
    "T03n0190_045:0861b14": "堪為善人安處。我今將彼園奉世尊，世尊為",
    "T03n0190_045:0861b15": "我受彼園，用慈憐愍故。」",
    "T03n0190_045:0861b16": "爾時，佛告彼長者言：「若當有人布施奉佛，或",
    "T03n0190_045:0861b17": "復園林，或復宅地，或餘衣服，或餘資財空施",
    "T03n0190_045:0861b18": "佛者，然彼之物，於天人中，即成為塔，餘不得",
    "T03n0190_045:0861b19": "用。」",
    "T03n0190_045:0861b20": "佛告長者：「汝今若將彼之竹園，布施招提，",
    "T03n0190_045:0861b21": "若在未來，一切大眾，皆悉得用。勸汝如是",
    "T03n0190_045:0861b22": "殷重布施。」時迦蘭陀長者聞佛如是語已，即",
    "T03n0190_045:0861b23": "白佛言：「如世尊教，我不敢違。」",
    "T03n0190_045:0861b24": "爾時，長者重白佛言：「世尊！我今將竹林園，布",
    "T03n0190_045:0861b25": "施未來三世一切眾僧，來者皆隨意用。願為",
    "T03n0190_045:0861b26": "於我，受用彼園，憐愍我故。」是時，世尊從迦蘭",
    "T03n0190_045:0861b27": "陀長者之邊受彼竹園，為欲憐愍彼長者故，",
    "T03n0190_045:0861b28": "即說偈頌，而呪願言：「其偈初云，樹木雜園，乃",
    "T03n0190_045:0861b29": "至略說，即得生天。」此是世尊最先受施竹園",
    "T03n0190_045:0861c01": "因緣。爾時，世尊在王舍城迦蘭陀鳥竹園之",
    "T03n0190_045:0861c02": "內，與大比丘徒眾千人，所謂悉是舊仙螺髻",
    "T03n0190_045:0861c03": "梵志出家。",
    "T03n0190_045:0861c04": "47 大迦葉因緣品1佛本行集經大迦葉因緣品第四十七上",
    "T03n0190_045:0861c05": "爾時，去彼王舍大城，不近不遠，有於一村，",
    "T03n0190_045:0861c06": "名新竪立。（別有一師作如是言：「摩訶僧祇。」復",
    "T03n0190_045:0861c07": "作是說：「摩伽陀國王舍大城，有一聚落，其聚",
    "T03n0190_045:0861c08": "落名摩訶娑陀羅隋言大澤田，彼處有一娑羅門",
    "T03n0190_045:0861c09": "村，其村還名摩訶娑陀羅。」）而彼村內，有一大",
    "T03n0190_045:0861c10": "富婆羅門，名尼拘盧陀羯波隋言堪用樹。彼大長",
    "T03n0190_045:0861c11": "者，巨富饒財，多有駈使，乃至其家，猶如北方",
    "T03n0190_045:0861c12": "毘沙門天宮宅無異。而彼長者大婆羅門，領",
    "T03n0190_045:0861c13": "五百村，處分駈使，受其節度。",
    "T03n0190_045:0861c14": "爾時，摩伽陀國頻頭娑羅王，有一千具犁牛",
    "T03n0190_045:0861c15": "耕地，彼婆羅門，止少一具，不滿一千。所以者",
    "T03n0190_045:0861c16": "何？恐畏頻頭娑羅大王生嫉妬心，所以故減。",
    "T03n0190_045:0861c17": "其婆羅門所有六畜，不可知數，唯數烟火，知",
    "T03n0190_045:0861c18": "其多少。其金錢藏，一切合有二十五窖，而彼",
    "T03n0190_045:0861c19": "大富婆羅門婦，至其園中，遊戲觀看，彼婦因",
    "T03n0190_045:0861c20": "在一畢鉢羅樹下而坐。",
    "T03n0190_045:0861c21": "爾時，彼婦先舊懷娠，即便在彼樹下而產生",
    "T03n0190_045:0861c22": "一童子，可憙端正，眾人樂觀，世間無比，猶如",
    "T03n0190_045:0861c23": "金像。而彼童子初生之時，於彼樹上，即自然",
    "T03n0190_045:0861c24": "出一妙天衣。彼衣現已，其父母見，作是思惟：",
    "T03n0190_045:0861c25": "「此之天衣，必是童子福德故生。」是故即因此",
    "T03n0190_045:0861c26": "之瑞相，名畢鉢羅耶那隋言樹下生。而彼童子，",
    "T03n0190_045:0861c27": "從生已來，因樹為名，相傳即稱畢鉢羅耶那。",
    "T03n0190_045:0861c28": "爾時，父母與彼童子，各別安置四種嬭母，謂",
    "T03n0190_045:0861c29": "抱持嬭、乳餔之嬭、將遊戲嬭、看養育嬭，而",
    "T03n0190_045:0862a01": "彼四嬭，養育洗浴，抱持戲笑，與乳餔飼，令",
    "T03n0190_045:0862a02": "其增長。時，畢鉢羅耶那童子，而其父母，唯此",
    "T03n0190_045:0862a03": "一兒，愛重之心，暫不聽離，若不見時，父母心",
    "T03n0190_045:0862a04": "中，即便不樂。",
    "T03n0190_045:0862a05": "爾時，童子福德因緣，養育未幾，漸向增長，不",
    "T03n0190_045:0862a06": "久之間，成就智慧，乃至稍大，能行能走。而其",
    "T03n0190_045:0862a07": "父母，及胎年數至滿八歲，即為其受婆羅門",
    "T03n0190_045:0862a08": "戒，既受戒已，即便付囑父母家業，諸雜技",
    "T03n0190_045:0862a09": "藝，祭祀法式，悉遣令教，所謂書畫算數刻印，",
    "T03n0190_045:0862a10": "及四韋陀諸授記法，世辯言談，受持杖法，",
    "T03n0190_045:0862a11": "大呪術法，闡陀之論，種種文章，五行星宿，度",
    "T03n0190_045:0862a12": "數陰陽，渧漏知時。一日一夜，凡若干時，如",
    "T03n0190_045:0862a13": "是則凶，如是則吉。又復童子，知地動相，雷",
    "T03n0190_045:0862a14": "鳴震吼，鳥獸鳴呼，飛走驚動，候相盡知一切",
    "T03n0190_045:0862a15": "諸變。又占相知諸技藝相，知男女相，知六",
    "T03n0190_045:0862a16": "畜相，知人洗淨清淨之行，知受水法受澡罐",
    "T03n0190_045:0862a17": "法，知受灰法，知唱唄歌，明識吉祥盛衰之",
    "T03n0190_045:0862a18": "相，禳災解除祭祀火神，大人諸天，悉皆備",
    "T03n0190_045:0862a19": "訖。既自學已，復能教他，受他物時，或施他",
    "T03n0190_045:0862a20": "物，皆悉學得。於世間中，無所不達，無處不",
    "T03n0190_045:0862a21": "知，叡智捷疾，黠慧聰明，敏博辯才，利根多",
    "T03n0190_045:0862a22": "巧。而彼童子，本性質直，常厭世間，知慾不",
    "T03n0190_045:0862a23": "淨，心生捨離。以昔曾見諸佛世尊，於彼佛邊",
    "T03n0190_045:0862a24": "種諸善根，修諸功德，已得成就，知諸食相，心",
    "T03n0190_045:0862a25": "多欲入向涅槃門，常欲求出，捨諸煩惱，不受",
    "T03n0190_045:0862a26": "一切世間有為，不受一切生老病死，往昔修",
    "T03n0190_045:0862a27": "行，以爛一切諸業繫縛，因此智力，至成熟",
    "T03n0190_045:0862a28": "地一生補處。",
    "T03n0190_045:0862a29": "時，畢鉢羅耶那童子父母見其年漸長成，堪",
    "T03n0190_045:0862b01": "受世慾，如是知已，即告彼言：「耶那童子！我",
    "T03n0190_045:0862b02": "欲為兒娉娶女子與兒為侍。」作是語已，時畢",
    "T03n0190_045:0862b03": "鉢羅耶那童子，白父母言：「波波摩摩！我心不",
    "T03n0190_045:0862b04": "樂娶妻畜婦，我意願樂欲修梵行。」",
    "T03n0190_045:0862b05": "爾時，耶那童子父母告其子言：「我所愛子兒，",
    "T03n0190_045:0862b06": "今先須生子立世，然後任當修於梵行。何以",
    "T03n0190_045:0862b07": "故？此事相承傳聞說言：『若人無子，無有繼後，",
    "T03n0190_045:0862b08": "彼人終不得生天上。』」時，彼童子報父母言：「波",
    "T03n0190_045:0862b09": "波摩摩！我今不用立世相傳，亦復不用繼續",
    "T03n0190_045:0862b10": "於後，我當梵行。」如是父母再過三過告畢鉢",
    "T03n0190_045:0862b11": "羅耶那童子，作如是言：「愛子要須立世娶",
    "T03n0190_045:0862b12": "婦。何以故？畏我等家當絕嗣胤。」",
    "T03n0190_045:0862b13": "時，畢鉢羅耶那童子，乃至三過，被其父母如",
    "T03n0190_045:0862b14": "是惱時，即便捉取閻浮檀金，教於工匠，作",
    "T03n0190_045:0862b15": "婦女形，作已將向其父母邊，出以示現，向",
    "T03n0190_045:0862b16": "其父母，作如是言：「波波摩摩！我不用受五",
    "T03n0190_045:0862b17": "慾之樂，願修梵行。若必波波摩摩，要欲為我",
    "T03n0190_045:0862b18": "娶婦持立世者，必當須覓如是顏色如閻浮",
    "T03n0190_045:0862b19": "檀金形狀者。」",
    "T03n0190_045:0862b20": "時，畢鉢羅耶那童子父母，既見如是事已，心",
    "T03n0190_045:0862b21": "大憂愁，悵怏不樂，心作是念：「我等何處能得",
    "T03n0190_045:0862b22": "婦女如閻浮檀金色形者？」時，拘盧陀大婆羅",
    "T03n0190_045:0862b23": "門，坐於樓上，心裏不歡，默然而住。爾時，彼",
    "T03n0190_045:0862b24": "家有婆羅門，為其門師，恒常來往，至彼大",
    "T03n0190_045:0862b25": "富婆羅門家。",
    "T03n0190_045:0862b26": "時，彼門師婆羅門來入其家已，而呪願彼富",
    "T03n0190_045:0862b27": "婆羅門，作如是言：「大施檀主！願汝增加一切",
    "T03n0190_045:0862b28": "財錢，吉祥果報，無所乏少，妻妾子息，願多增",
    "T03n0190_045:0862b29": "益。」復更重問其家人言：「汝之大家！今在何",
    "T03n0190_045:0862c01": "處？」家人報言：「大婆羅門！我大家今在於樓",
    "T03n0190_045:0862c02": "上，心大悵怏，愁憂不樂，默坐而住。」",
    "T03n0190_045:0862c03": "時，彼門師婆羅門即至於大富婆羅門邊，如",
    "T03n0190_045:0862c04": "是白言：「願大施主！增長家計，宿昔何如？於夜",
    "T03n0190_045:0862c05": "臥時食消以不？又復夜共愛人相戲，受於快",
    "T03n0190_045:0862c06": "樂，稱意以不？」而彼主人富婆羅門，默然不報。",
    "T03n0190_045:0862c07": "彼復問言：「汝今何故默然不報？我今如是與",
    "T03n0190_045:0862c08": "汝小來，同苦同樂，汝今何故不共我語？」",
    "T03n0190_045:0862c09": "時，拘盧陀大婆羅門，向其門師婆羅門邊，委",
    "T03n0190_045:0862c10": "說前事，說已語彼婆羅門言：「我今何處得如",
    "T03n0190_045:0862c11": "是女如閻浮檀金色形者？」爾時，門師婆羅門，",
    "T03n0190_045:0862c12": "報大婆羅門，作如是言：「汝大施主富婆羅門！",
    "T03n0190_045:0862c13": "莫愁莫苦！汝既為我作於施主，我所須者，衣",
    "T03n0190_045:0862c14": "食具度，常從汝得，我為汝覓求於如是閻浮",
    "T03n0190_045:0862c15": "檀形金色之女。汝心莫疑，我覓決得，我須",
    "T03n0190_045:0862c16": "道粮，并及道伴，汝覓與我，我共彼等，相隨而",
    "T03n0190_045:0862c17": "去，四方求覓。」爾時，大富婆羅門聞如是語已，",
    "T03n0190_045:0862c18": "稱其所言皆悉辦具，及徒伴與。時，彼門師婆",
    "T03n0190_045:0862c19": "羅門，得種種資粮，相發遣已，即作四色神明",
    "T03n0190_045:0862c20": "繖蓋，種種莊挍，立為神明，於其前作種種",
    "T03n0190_045:0862c21": "音樂，前後圍遶。或有傘蓋底打金作，其神",
    "T03n0190_045:0862c22": "明面或以銀作，或頗梨作神明之面，或琉",
    "T03n0190_045:0862c23": "璃作神明之面，作已別遣三傘蓋行向於餘",
    "T03n0190_045:0862c24": "方，其一自隨。告彼別道諸人等言：「汝輩所至",
    "T03n0190_045:0862c25": "村邑方處，普告一切諸村女言：『此是神明，阿",
    "T03n0190_045:0862c26": "誰女能施設供養？若供養者，稱彼女心所欲",
    "T03n0190_045:0862c27": "求願，即得成就。』汝等當觀，其諸女內，若見有",
    "T03n0190_045:0862c28": "女作於金色，汝等當問其姓氏族名字住",
    "T03n0190_045:0862c29": "處，宜速疾來還向我邊。」如是語已，即便別",
    "T03n0190_045:0863a01": "去。",
    "T03n0190_045:0863a02": "時，彼門師大婆羅門，即自將一傘蓋神明，置",
    "T03n0190_045:0863a03": "於囊裹，及食糧具，詣於他方，或至州村聚落",
    "T03n0190_045:0863a04": "城邑王宮巷陌，所入之處，即將音聲樂彼神",
    "T03n0190_045:0863a05": "明，所至之處有諸女等，聞彼音聲，一切悉",
    "T03n0190_045:0863a06": "來，聚集觀察。",
    "T03n0190_045:0863a07": "爾時，彼大婆羅門見諸女集聚，即從囊中，出",
    "T03n0190_045:0863a08": "神明形，示現女輩，口作是言：「汝等女輩！各當",
    "T03n0190_045:0863a09": "供養此之神明，若有女能供養於此神明之",
    "T03n0190_045:0863a10": "者，其女所可有心求願，即得成就。」爾時，彼等",
    "T03n0190_045:0863a11": "一切女輩，即將種種塗香末香華鬘散花，從",
    "T03n0190_045:0863a12": "家將來，欲用供養彼之神明，如是方便，漸漸",
    "T03n0190_045:0863a13": "行至毘耶離城。",
    "T03n0190_045:0863a14": "爾時，去彼毘耶離城不遠，有於一大村，名迦",
    "T03n0190_045:0863a15": "羅毘迦隋言赤黃色，時彼村內，有一巨富大婆羅",
    "T03n0190_045:0863a16": "門，名迦毘羅隋言黃赤。彼婆羅門，富足資財，多饒",
    "T03n0190_045:0863a17": "駈使，乃至彼家，猶如北方毘沙門宮，一種",
    "T03n0190_045:0863a18": "無異。彼婆羅門，有於一女，名跋陀羅迦卑",
    "T03n0190_045:0863a19": "梨耶隋言賢色黃女，彼女可憙，端正殊絕，眾人樂",
    "T03n0190_045:0863a20": "見，世無有雙，不短不長，不麤不細，不白不",
    "T03n0190_045:0863a21": "黑，不紫不青，其在盛年，堪為天下玉女之",
    "T03n0190_045:0863a22": "寶。",
    "T03n0190_045:0863a23": "爾時，彼處毘耶離城，有一節日名為燃火，其",
    "T03n0190_045:0863a24": "節日內，有五百女共來集聚，跋陀羅女身亦",
    "T03n0190_045:0863a25": "來集在彼會中。爾時，彼將傘蓋神明大婆羅",
    "T03n0190_045:0863a26": "門，詣向於彼諸女之邊，到已從囊即出神明，",
    "T03n0190_045:0863a27": "示現彼等一切諸女，口作是言：「汝諸女輩！此",
    "T03n0190_045:0863a28": "是天神，最勝最妙，汝等各當供養祭祀，若有",
    "T03n0190_045:0863a29": "女人，供養此神，可有心願皆悉得成。」",
    "T03n0190_045:0863b01": "爾時，彼等一切諸女，各將種種末香塗香花",
    "T03n0190_045:0863b02": "鬘散花，速走向彼神明之邊，口作是言：「我今",
    "T03n0190_045:0863b03": "供養此天神明。」唯自有彼跋陀羅女，獨不肯",
    "T03n0190_045:0863b04": "往近彼神明，而彼一切諸女伴輩強抱其將",
    "T03n0190_045:0863b05": "往神明邊，亦到彼處。其威光力，彼閻浮檀金",
    "T03n0190_045:0863b06": "色之形即無威光，便失本色。",
    "T03n0190_045:0863b07": "爾時，彼處跋陀羅女，於女伴邊出力挺身，即",
    "T03n0190_045:0863b08": "便得脫，走向自家，白己父母，作如是言：「波波",
    "T03n0190_045:0863b09": "摩摩！願莫將我與於餘人。何以故？我今不用",
    "T03n0190_045:0863b10": "人作夫主，我心中欲修行梵行。」爾時，彼女所",
    "T03n0190_045:0863b11": "有兄弟，語跋陀羅，作如是言：「阿姊阿妹！我等",
    "T03n0190_045:0863b12": "實亦不欲與汝暫時別離，但我等輩，若不嫁",
    "T03n0190_045:0863b13": "汝，於道理中，復不能得。世人或言，是女兄弟",
    "T03n0190_045:0863b14": "必於其邊有邪私意，是故不肯嫁與他人，恐",
    "T03n0190_045:0863b15": "涉此疑。」",
    "T03n0190_045:0863b16": "是時，彼女兄弟復更作如是言：「汝但莫愁！我",
    "T03n0190_045:0863b17": "等若當將汝欲許於他人者，會當為汝多索",
    "T03n0190_045:0863b18": "錢財，而彼人求，若不能辦多許錢物，則汝自",
    "T03n0190_045:0863b19": "然不離家居。」而彼兄弟，可有人來求彼女者，",
    "T03n0190_045:0863b20": "即作是言：「若人欲求我姊妹者，還聚好金，",
    "T03n0190_045:0863b21": "令如女大，乃當相與。」",
    "T03n0190_045:0863b22": "爾時，彼所求女門師大婆羅門，將閻浮金女",
    "T03n0190_045:0863b23": "形行者，既覩於彼跋陀羅女見已，問彼諸別",
    "T03n0190_045:0863b24": "女言：「此女是誰？誰家所生？」時，彼諸女報於彼",
    "T03n0190_045:0863b25": "客婆羅門言：「此處有一最勝巨富大婆羅門，",
    "T03n0190_045:0863b26": "名迦毘羅，彼是其女。」",
    "T03n0190_045:0863b27": "爾時，彼客婆羅門聞此因緣已，日將欲沒，至",
    "T03n0190_045:0863b28": "黃昏時，漸到於彼富婆羅門迦毘羅家。到其",
    "T03n0190_045:0863b29": "家已，從乞寄宿，而彼家人，即便許可，借其宿",
    "T03n0190_045:0863c01": "處。時彼寄宿客婆羅門，過其夜已，至彼後",
    "T03n0190_045:0863c02": "日於晨朝時，詣迦毘羅婆羅門邊，到其邊已，",
    "T03n0190_045:0863c03": "即在其前而呪願言：「願此仁者婆羅門家，常",
    "T03n0190_045:0863c04": "勝增長。」作於如是呪願畢已，却坐一面。其迦",
    "T03n0190_045:0863c05": "毘羅問於彼客婆羅門言：「仁者！昨夜安隱以",
    "T03n0190_045:0863c06": "不？宿昔何如？」是時，彼客婆羅門，報作如是言：",
    "T03n0190_045:0863c07": "「我昨夜中，甚大安隱，快樂無惱。」",
    "T03n0190_045:0863c08": "爾時，彼家跋陀羅女，於晨朝時從眠臥起，至",
    "T03n0190_045:0863c09": "其父邊，到已頂禮於其父足，却立一面。時，彼",
    "T03n0190_045:0863c10": "求女客婆羅門，白迦毘羅富婆羅門，作如是",
    "T03n0190_045:0863c11": "言：「善哉仁者！此是誰女？」其迦毘羅報彼客",
    "T03n0190_045:0863c12": "言：「是我之女。」彼婆羅門復問：「仁者！此女頗有",
    "T03n0190_045:0863c13": "與處以不？」迦毘羅言：「此女未有許與他處。」",
    "T03n0190_045:0863c14": "時，彼求女客婆羅門，即白主人迦毘羅言：「大",
    "T03n0190_045:0863c15": "富仁者！摩伽陀國有一聚落，名摩訶娑陀",
    "T03n0190_045:0863c16": "羅，彼聚落內有於一村，其村還名摩訶娑陀",
    "T03n0190_045:0863c17": "羅，其中有一大婆羅門，名尼拘盧陀羯波，巨",
    "T03n0190_045:0863c18": "富饒財。彼有一子，名畢鉢羅耶那摩那婆，諸",
    "T03n0190_045:0863c19": "義自解，復能教他，於三韋陀，悉皆洞解。復解",
    "T03n0190_045:0863c20": "一事十名之論，及尼乾輈書論，往事五明論",
    "T03n0190_045:0863c21": "等，一句半句，一偈半偈，皆能分別。授記世",
    "T03n0190_045:0863c22": "辯，六十種論，解大丈夫諸要相等，一切技",
    "T03n0190_045:0863c23": "藝，無所乏少。」爾時，彼客婆羅門說如是語已，",
    "T03n0190_045:0863c24": "白主人言：「今勸仁者！將此女與彼摩那婆，持",
    "T03n0190_045:0863c25": "以為妻。」是時，彼大富婆羅門及諸兒子，報於",
    "T03n0190_045:0863c26": "彼客婆羅門言：「大婆羅門！此女若嫁，索多錢",
    "T03n0190_045:0863c27": "財，有誰能取？」客婆羅門問主人言：「索幾多",
    "T03n0190_045:0863c28": "財？」彼等報言：「稱此女形，索若干金。」",
    "T03n0190_045:0863c29": "爾時，彼客婆羅門聞，即從袋出彼閻浮檀金",
    "T03n0190_045:0864a01": "女之形，示現於彼父母兄弟，訖作是言：「此閻",
    "T03n0190_045:0864a02": "浮檀金色之形，應稱是女，汝等當取與我此",
    "T03n0190_045:0864a03": "女。」爾時，彼女父母兄弟作如是念：「應彼處人",
    "T03n0190_045:0864a04": "聞我此女如是端正，集聚多許閻浮檀金，造",
    "T03n0190_045:0864a05": "作女形，使若干大。」",
    "T03n0190_045:0864a06": "爾時，彼女父母兄弟共如是言：「我等今者若",
    "T03n0190_045:0864a07": "取此形閻浮檀金，不觀彼家錢財多少，又不",
    "T03n0190_045:0864a08": "諳悉其國禮儀法則高下，我女脫若至於彼",
    "T03n0190_045:0864a09": "家，當見苦惱，今須密使私觀彼家。」作是念已，",
    "T03n0190_045:0864a10": "告彼求女婆羅門言：「善使仁者大婆羅門！我",
    "T03n0190_045:0864a11": "今欲遣使觀彼家法用云何？然後思量可與",
    "T03n0190_045:0864a12": "以不？」是時，彼客大婆羅門報言：「如是！任意當",
    "T03n0190_045:0864a13": "觀。」",
    "T03n0190_045:0864a14": "爾時，彼客大婆羅門作是語已，即辭主人，歸",
    "T03n0190_045:0864a15": "還本國，到尼拘盧陀羯波婆羅門邊，到已白",
    "T03n0190_045:0864a16": "言：「善勝仁者大婆羅門，心應歡喜，我求得女",
    "T03n0190_045:0864a17": "如閻浮檀金色形者，彼甚可憙端正無雙，眾",
    "T03n0190_045:0864a18": "人樂見。」",
    "T03n0190_045:0864a19": "時，彼大富婆羅門，問於彼求女婆羅門言：「大",
    "T03n0190_045:0864a20": "婆羅門！仁者何處得見是女？」彼婆羅門即報",
    "T03n0190_045:0864a21": "之言：「彼女舍去毘耶離城，其間不遠，有於一",
    "T03n0190_045:0864a22": "村名迦毘羅，其內有一富婆羅門名迦毘羅，",
    "T03n0190_045:0864a23": "彼婆羅門有女名曰跋陀羅迦卑梨耶。」",
    "T03n0190_045:0864a24": "爾時，畢鉢羅耶那父母聞是事已，心大歡喜，",
    "T03n0190_045:0864a25": "遍滿其體，不能自勝。是時，尼拘盧陀羯波大",
    "T03n0190_045:0864a26": "婆羅門，即便置立從己坐村連接，乃至毘耶",
    "T03n0190_045:0864a27": "離城，其間步地半由旬道安一牛群，并造客",
    "T03n0190_045:0864a28": "舍，如是處處安置訖了。時，迦毘羅大婆羅門，",
    "T03n0190_045:0864a29": "告於彼等當牧牛人，作如是言：「汝等各應如",
    "T03n0190_045:0864b01": "是備擬，若其有人，從毘耶離城來於此，彼等",
    "T03n0190_045:0864b02": "所須一切諸物，汝等迎接供奉彼人，勿令乏",
    "T03n0190_045:0864b03": "短。」",
    "T03n0190_045:0864b04": "爾時，跋陀羅卑梨耶女兄弟從其家出，向摩",
    "T03n0190_045:0864b05": "伽陀，至王舍城。彼等值初第一牛群所居之",
    "T03n0190_045:0864b06": "處，彼處諸人，曲躬出迎，口作是言：「善來人",
    "T03n0190_045:0864b07": "輩！從於何方遠來到此？」即引將入客舍之中，",
    "T03n0190_045:0864b08": "以諸香湯與令澡浴，復以種種香塗其身，復",
    "T03n0190_045:0864b09": "將種種無價之衣，與其令著，復將種種雜好",
    "T03n0190_045:0864b10": "香花，結用作鬘，置其頭上。然後別將種種",
    "T03n0190_045:0864b11": "甘美餚饍飲食，與其令噉，所謂唼𠲿嚼齧嘗",
    "T03n0190_045:0864b12": "啜，種種味具，皆悉充足。自恣飽已，始告語",
    "T03n0190_045:0864b13": "言：「此中即是我等牛舍，可停一宿，後日早起，",
    "T03n0190_045:0864b14": "隨意而行。」時，彼等客問牛子言：「此誰牛舍？」牛",
    "T03n0190_045:0864b15": "子報言：「此是尼拘盧陀羯波富婆羅門牧牛",
    "T03n0190_045:0864b16": "之舍，故為仁等，客行安立，恐畏仁等行來疲",
    "T03n0190_045:0864b17": "乏，飢渴困極，所須不得。」而彼客人，一夜安",
    "T03n0190_045:0864b18": "臥，後日起行。如是次第值於第二牛群之舍，",
    "T03n0190_045:0864b19": "如是第三第四第五第六第七，悉皆如是出",
    "T03n0190_045:0864b20": "迎承接，復口白言：「汝等仁輩！從何遠來？乃至",
    "T03n0190_045:0864b21": "令宿一夜，安樂眠臥，後日隨意而行。」",
    "T03n0190_045:0864b22": "時，彼等客問主人言：「如是牛舍，可有幾許？」牛",
    "T03n0190_045:0864b23": "子報言：「從彼摩訶娑陀羅村已來，至於毘耶",
    "T03n0190_045:0864b24": "離城，半由旬間，置一牛舍。」爾時，跋陀羅迦卑",
    "T03n0190_045:0864b25": "梨耶女兄弟，共聞如此語已，即作是念：「彼人",
    "T03n0190_045:0864b26": "牛舍，尚有若干，其餘錢財，更何須說？我等從",
    "T03n0190_045:0864b27": "此應須迴反還向本家，我等當以我之姊妹，",
    "T03n0190_045:0864b28": "嫁與彼家，以為其婦。」",
    "T03n0190_045:0864b29": "時，彼兄弟即遣使人告彼大富婆羅門言：「汝",
    "T03n0190_045:0864c01": "來可取我之姊妹為汝新婦。」作是語已，從彼",
    "T03n0190_045:0864c02": "迴還。時，畢鉢羅耶摩那婆，聞於使人以得稱",
    "T03n0190_045:0864c03": "其心意之女，聞已即作如是念言：「我今應當",
    "T03n0190_045:0864c04": "自往觀看彼女，實有如是德行智慧以不？」是",
    "T03n0190_045:0864c05": "時，畢鉢羅耶童子即便至己父母之邊，長跪",
    "T03n0190_045:0864c06": "白言：「菴婆多多！我心實亦不用五欲願修梵",
    "T03n0190_045:0864c07": "行，而尊長今既強為我求於匹對，是故我今",
    "T03n0190_045:0864c08": "自應往彼次第乞食，觀看彼女，實如使人言",
    "T03n0190_045:0864c09": "語以不？」",
    "T03n0190_045:0864c10": "時，其父母即告子言：「若知時者，汝當自行。」而",
    "T03n0190_045:0864c11": "彼童子，即便辭行，次第乞食，漸漸至迦卑羅",
    "T03n0190_045:0864c12": "迦村。時彼國內，有如是法，若有沙門若婆羅",
    "T03n0190_045:0864c13": "門來乞食者，女手將食出與彼人。爾時，跋",
    "T03n0190_045:0864c14": "陀羅女，即從其家，自將食出，授與彼客摩那",
    "T03n0190_045:0864c15": "婆手。",
    "T03n0190_045:0864c16": "爾時，畢鉢羅耶見彼女已，作如是念：「此決定",
    "T03n0190_045:0864c17": "應是彼女也。」是時其女，自手授與彼摩那婆",
    "T03n0190_045:0864c18": "飯食訖已，頂禮其足，却住一面。時摩那婆問",
    "T03n0190_045:0864c19": "彼女言：「仁者善女！有嫁處未？」",
    "T03n0190_045:0864c20": "爾時，彼女即便報言：「仁者摩那婆！摩伽陀國",
    "T03n0190_045:0864c21": "有一聚落，其聚落名摩訶羯波，彼處有一婆",
    "T03n0190_045:0864c22": "羅門村，彼村有一富婆羅門名尼拘盧陀羯",
    "T03n0190_045:0864c23": "波，彼有一子名畢鉢羅耶，我之父母，以將我",
    "T03n0190_045:0864c24": "許與彼為妻。」",
    "T03n0190_045:0864c25": "爾時，畢鉢羅耶即便報彼跋陀羅女，作如是",
    "T03n0190_045:0864c26": "言：「善女！我聞彼摩那婆，內心不用行於五慾，",
    "T03n0190_045:0864c27": "願修梵行。」是時，彼女即便諮白摩那婆言：「大",
    "T03n0190_045:0864c28": "婆羅門！我今得聞如是言者，甚大歡喜，我亦",
    "T03n0190_045:0864c29": "不用行於五慾，願修梵行。今日許他，此是父",
    "T03n0190_045:0865a01": "母世間之意，我實不用。今強以我，隨同世人，",
    "T03n0190_045:0865a02": "適彼為妻。」",
    "T03n0190_045:0865a03": "爾時，畢鉢羅耶童子聞是語已，問彼女言：「謂",
    "T03n0190_045:0865a04": "仁善女！汝昔曾見畢鉢羅耶摩那婆不？」彼",
    "T03n0190_045:0865a05": "女報言：「善摩那婆！我未曾見。」時，摩那婆復更",
    "T03n0190_045:0865a06": "重語於彼女言：「謂汝善女！即我是彼畢鉢羅",
    "T03n0190_045:0865a07": "耶摩那婆身，我實不用行於五慾，我今內心",
    "T03n0190_045:0865a08": "願行梵行。此之事情，是我父母眷屬之意，",
    "T03n0190_045:0865a09": "直是父母，故強與我，取汝為妻。」爾時，跋陀",
    "T03n0190_045:0865a10": "羅女聞是語已，即便白彼摩那婆言：「善哉仁",
    "T03n0190_045:0865a11": "者大摩那婆！我得是言，甚大歡喜，仁必不用",
    "T03n0190_045:0865a12": "世五慾者，今莫久住，速宜取我，莫令於彼有",
    "T03n0190_045:0865a13": "無梵行世間之人而求索我。」爾時，畢鉢羅耶",
    "T03n0190_045:0865a14": "得是語已，即從彼處迴還向家，至父母邊，到",
    "T03n0190_045:0865a15": "已長跪白父母言：「菴婆多多！我實不用行世",
    "T03n0190_045:0865a16": "五慾，願修梵行，二尊為我欲娶婦者，但速",
    "T03n0190_045:0865a17": "疾為我迎彼婦來。」",
    "T03n0190_045:0865a18": "爾時，畢鉢羅耶父母，即共迦卑羅迦大婆羅",
    "T03n0190_045:0865a19": "門，立於言契，交關下財，隨索多少辦具種種",
    "T03n0190_045:0865a20": "飲食雜味，無價瓔珞，妙寶衣等，選求吉祥善",
    "T03n0190_045:0865a21": "好宿日，多齎財寶，往彼迎取跋陀羅迦卑羅",
    "T03n0190_045:0865a22": "之女，與兒作妻。迎入家已，於一室內鋪二",
    "T03n0190_045:0865a23": "合㯓。既安置已，而彼二人在一室內，各各",
    "T03n0190_045:0865a24": "收𣫍不相染觸。",
    "T03n0190_045:0865a25": "爾時，畢鉢羅耶父母聞此事已，作如是念：「彼",
    "T03n0190_045:0865a26": "之二人，在一室內不相染觸，此事云何？」即更",
    "T03n0190_045:0865a27": "方便，却一合㯓，止留一㯓，其既同眠，自應相",
    "T03n0190_045:0865a28": "合。而彼二人，猶不相觸，若畢鉢羅耶著於",
    "T03n0190_045:0865a29": "睡眠，其跋陀羅女即起經行。若跋陀羅女，",
    "T03n0190_045:0865b01": "著於睡眠，其畢鉢羅耶即復經行。如是更互",
    "T03n0190_045:0865b02": "周歷年載，終不同寢。",
    "T03n0190_045:0865b03": "佛本行集經卷第四十五"
}