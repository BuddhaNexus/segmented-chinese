{
    "T54n2128_085:0855b02": "一切經音義卷第八十五",
    "T54n2128_085:0855b04": "翻經沙門慧琳撰",
    "T54n2128_085:0855b05": "辯正論1 卷上辯正論音卷上從初音論序盡第四卷",
    "T54n2128_085:0855b06": "辯正論序辯正論序",
    "T54n2128_085:0855b07": "󱴻󳈫上他頷反聲類云亦通韻詮云引取也考聲試也爾雅甞試取其意也說文遠取也從手𥥽聲也𥥽",
    "T54n2128_085:0855b08": "音深從穴從求下柴責反韻英云󱅓幽也古今正字幽深也從󱮮責聲也󱮮音以而反𧵩正體責字也從朿朿音次。",
    "T54n2128_085:0855b09": "迹泯上精亦反足跡也下蜜引反韻英云泯滅也絕也說文從水民聲民音蜜賔反。",
    "T54n2128_085:0855b10": "𦫀虵上唐能反從馬或從水作𣽨𦫀虵者妄計也。",
    "T54n2128_085:0855b11": "筌蹄上翠緣反取魚竹器籠也亦名魚笱下弟奚反莊子云蹄所以取得兔既得兔而忘蹄從足帝聲。",
    "T54n2128_085:0855b12": "拘羑上音俱考聲拘局也擁也說文執也從手句聲下音酉古獄名也在蕩陰文王所囚之處也說文進善從羊久",
    "T54n2128_085:0855b13": "聲或作羌亦通有作牖非此用也。",
    "T54n2128_085:0855b14": "玉迻上音愚錄反下音移考聲迻從也轉也說文遷也從移省聲或作移亦得辵音丑略反俗謂之遶走之遶是也。",
    "T54n2128_085:0855b15": "雜遝上蠶合反正體字也下談合反爾雅急行也集訓云眾行貌也從辵𥄳聲𥄳音同上。",
    "T54n2128_085:0855b16": "碑誄上彼皮反下力軌反考聲誅壘也述亡者而敘哀情也說文誄謚也從言耒聲耒音盧會反。",
    "T54n2128_085:0855b17": "談霸巴罵反賈注國語云霸把也把持諸侯之權行方伯之職也釋迫也脅也迫脅諸侯把持其政不失人臣之義",
    "T54n2128_085:0855b18": "遵輔王業也考聲云長也伯也居眾之長方伯之任也如月魄之近日會意字也從月䨣聲也䨣音普博反從雨從革。",
    "T54n2128_085:0855b19": "1 第一卷辯正論第一卷",
    "T54n2128_085:0855b20": "挻埴上傷延反下承力反淮南子云陶人之挻埴也許注云挻押也孔注尚書云埴黏土也釋名膩土也如脂之膩",
    "T54n2128_085:0855b21": "滑也如淳曰挻擊也埴柔也和也說文挻字從手埴字從土形聲字也。",
    "T54n2128_085:0855b22": "覆燾上敷救反下陶到反考聲云覆蓋也從覀覀音呼賈反燾字從灬灬音必遙反普覆照也從壽轉注字也。",
    "T54n2128_085:0855b23": "鑽𤎩上祖官反顧野王云鑽鐫鑿也考聲刺也孟子穴也古今正字穿也形聲字也下音遂杜注左傳云取火之具",
    "T54n2128_085:0855b24": "也凡有五類火鑽火石火珠火鏡火鐵是也古作㸂鐆檖鐩五體並通。",
    "T54n2128_085:0855c01": "腥臊上音星犬膏臭也下掃遭反考聲豕膏臭也亦形聲字也。",
    "T54n2128_085:0855c02": "耒耜上雷兌反世本云古者垂作耒耜神農之臣也考聲云耒者今之犁牽也耜上曲木也從丰木丰音介耜音似",
    "T54n2128_085:0855c03": "考聲若今之鏵鍫而有柄曲刃似犁鏵稻田中見用說文耜從耒從󱲢󱲢古文以字上口不合即是又作㭒鈻三體。",
    "T54n2128_085:0855c04": "斲木上音卓考聲云斲斫也今之犁也。",
    "T54n2128_085:0855c05": "楺木柔帚反集訓云燒木拗捩令曲即今之犁轅犁牽是也拗音鵶絞反捩音蓮揑反並從手。",
    "T54n2128_085:0855c06": "八凱康海反舜之賢臣八人也。",
    "T54n2128_085:0855c07": "竄三苗倉亂反考聲云竄投也謂逃竄藏匿也顧野王云誅放也古今正字隱也蔽也從鼠在穴中會意字",
    "T54n2128_085:0855c08": "也三苗國名亦山名也。",
    "T54n2128_085:0855c09": "檮机上唐刀反下音几堯時四凶臣也韻英云凶頑貌也。",
    "T54n2128_085:0855c10": "帝乘四載孔注尚書云陸乘車水乘舟山乘樏泥乘輴輴音椿樏音力追反論從毛作橇未詳又作檋恐",
    "T54n2128_085:0855c11": "誤也。",
    "T54n2128_085:0855c12": "濟濟精禮反孔注尚書云濟濟眾盛之貌論文作济草書不成字也。",
    "T54n2128_085:0855c13": "輸賝上式珠反納也下勑林反寶也或從玉作琛。",
    "T54n2128_085:0855c14": "藉以情夜反以草布地曰藉考聲薦也易曰藉用白茅無咎也。",
    "T54n2128_085:0855c15": "搆鵬鴳之寓言上鉤候反次音朋下音晏鵬大鳥也鴳小鳥也莊生託以寓言喻其事。",
    "T54n2128_085:0855c16": "眇莽上彌小反微小也下莫朗反遠也。",
    "T54n2128_085:0855c17": "飯餌松朮餌音二求直律反草藥山薊也根極香薊音計。",
    "T54n2128_085:0855c18": "歡心呼官反樂也論作懽非也。",
    "T54n2128_085:0855c19": "有徼古吊反歸終也。",
    "T54n2128_085:0855c20": "閬苑上音浪廣雅云崑崙之墟有三山一名閬風二名板桐三名玄圃皆神仙所居之處。",
    "T54n2128_085:0855c21": "閶𨵵上音昌下音合王逸注梵辭云天門也說文云楚人名官門曰閶闔門楚官也。",
    "T54n2128_085:0855c22": "控鵠鴻屋反鵠即鶴之類也。",
    "T54n2128_085:0855c23": "姑射音夜又亦冲虛真經云姑射山在東海中河水入海處洲島名也郭注山海經亦云河入海處海島山也上有",
    "T54n2128_085:0855c24": "神人吸風飲露不食五穀古神仙所居也。",
    "T54n2128_085:0856a01": "磅礴上音旁下廣薄集訓云磅󴃤廣大貌也太玄經亦云包羅宇宙貌也。",
    "T54n2128_085:0856a02": "鑪錘上音盧下音長追反。",
    "T54n2128_085:0856a03": "眇眇彌小反廣雅云眇眇謂遠視眇然也說文一目小也從目少聲。",
    "T54n2128_085:0856a04": "茫茫莫郎反宇宙之廣大曰茫茫也。",
    "T54n2128_085:0856a05": "不曒音晈韻英云曒明也。",
    "T54n2128_085:0856a06": "八棹宅教反行船之槹棹也。",
    "T54n2128_085:0856a07": "𤀹東溟上音峻深大也下音冥地理志云海外東荒有大穴深廣不測名大壑海水常注之而不盈也。",
    "T54n2128_085:0856a08": "謳和上阿鈎反歌也。",
    "T54n2128_085:0856a09": "殉主旬俊反以身從死曰殉也。",
    "T54n2128_085:0856a10": "濔濔迷以反毛詩傳曰深也盛也滿也。",
    "T54n2128_085:0856a11": "安叡悅惠反人名。",
    "T54n2128_085:0856a12": "梯基上體奚反階級道也。",
    "T54n2128_085:0856a13": "憩禪林上卿又反息也。",
    "T54n2128_085:0856a14": "挫慢祖臥反折伏也。",
    "T54n2128_085:0856a15": "鯨鯢上競京反下藝雞反韻詮云海中最大魚也雄曰鯨雌曰鯢身長千餘里目如日。",
    "T54n2128_085:0856a16": "雰霧上音芬亦作氛雲氣也下音務爾雅云霧地有氣上發天不應曰霧。",
    "T54n2128_085:0856a17": "之儔宙留反正也。",
    "T54n2128_085:0856a18": "撝談柄上音暉指撝也下音兵命反把處也。",
    "T54n2128_085:0856a19": "罇爼上音尊酒器也下莊所反考聲云肉器也机也。",
    "T54n2128_085:0856a20": "牒盈恬協反考聲簡也說文牒札也論文從言作󳃧牒也。",
    "T54n2128_085:0856a21": "寶軸下音逐。",
    "T54n2128_085:0856a22": "濩落上黃郭反下音洛寬曠無涯際也。",
    "T54n2128_085:0856a23": "听尒銀謹反韻詮云听小笑貌也說文亦笑也。",
    "T54n2128_085:0856a24": "大䡈江岳反爾雅䡈直也廣雅明也說文從車爻聲論從交俗字也。",
    "T54n2128_085:0856b01": "純痝下馬邦反󱍮也朴也。",
    "T54n2128_085:0856b02": "粒食上音立尚書米食曰粒說文從米立聲。",
    "T54n2128_085:0856b03": "嘉貺下音況形貺也。",
    "T54n2128_085:0856b04": "蹐地上情跡反考聲履也毛詩傳累也說文從足脊聲。",
    "T54n2128_085:0856b05": "喁喁或作顒顒亦通愚恭反集訓云意有所懼畏恭謹戒慎之貌也。",
    "T54n2128_085:0856b06": "彶彶金立反韻英云急行也從彳及聲論文從水非也書誤也。",
    "T54n2128_085:0856b07": "殲其接閻反韻英考聲並云殲盡也論從截非也。",
    "T54n2128_085:0856b08": "灞川百罵反秦地灞川水名也在皇城東。",
    "T54n2128_085:0856b09": "解脰脰音豆何注公羊傳云脰頸也左傳申生裂脰而死古今正字從肉亘聲。",
    "T54n2128_085:0856b10": "陷󳋖奴老反正字也髓也古今正字從匕󲎝聲󲎝音同上論文或作腦俗字也。",
    "T54n2128_085:0856b11": "亡狙七余反莊子云猨與狙交廣雅狙獼猴也說文狙玃屬也從犬且聲且音子余反從目從有從且作狙非也。",
    "T54n2128_085:0856b12": "下釣影要反考聲釣鈎也引也懸也說文鈎魚也從金勺聲或作魡字。",
    "T54n2128_085:0856b13": "河湍湯官反字書云湍急瀨也許叔重注淮南子云湍疾水也瀨淺水也說文湍亦瀨也從水耑聲耑音端論文從",
    "T54n2128_085:0856b14": "土非也。",
    "T54n2128_085:0856b15": "芻豢上楚俱反韻英云芻草也亂草也說文刈草也上象包束草之象也從三勹從二屮屮音丑列反勹音包或從",
    "T54n2128_085:0856b16": "草作蒭亦正論文作蒭非也乃是古文多字也下豢音患鄭注周禮云養牛羊曰蒭養犬豕曰豢說文以圂以穀養豕也",
    "T54n2128_085:0856b17": "從豕從卷省聲。",
    "T54n2128_085:0856b18": "󱵛染指之黿上訶各反考聲云似羹而濃曰𦞦說文肉羹也從肉寉聲寉音涸下黿音元說文水介蟲",
    "T54n2128_085:0856b19": "大鼈也從黽元聲言染指黿者事在左氏傳中。",
    "T54n2128_085:0856b20": "缹如朱之鼈上方又反上聲字也考聲云火熟也若羹而無汁曰缹古今正字從火缶聲缶音甫狗反",
    "T54n2128_085:0856b21": "下鞭滅反說文水介蟲也言朱鼈者呂氏春秋云醴水中蟲名為朱鼈一說云其蟲背上有白珠身如珠色故名朱鼈說",
    "T54n2128_085:0856b22": "文從黽敝聲敝音毘袂反。",
    "T54n2128_085:0856b23": "盜跖上桃到反下征亦反杜注左傳竊賄為盜穀梁傳非理所取謂之盜說文私利財物也從㳄㳄音囚仙反從皿",
    "T54n2128_085:0856b24": "皿音明丙反下跖字廣雅跖履也淮南子跖蹈行也說文足下也莊子云盜跖者兇人名也展季之弟也。",
    "T54n2128_085:0856c01": "囊裝上諾郎反考聲云袋有底曰囊左傳大曰囊說文囊橐也從󳈾󲆍省聲也橐音託橐音混󲆍音儜下裝音莊。",
    "T54n2128_085:0856c02": "孑遺上音結賈注國語云孑餘也說文無右臂從了󲚿聲󲚿音厥下唯葵反杜注左傳遺失也毛詩遺志也宋玉注",
    "T54n2128_085:0856c03": "楚辭云遺餘也說文從辵貴聲。",
    "T54n2128_085:0856c04": "袪篋上羌魚反考聲袪袖也禮記袂口也說文從衣去聲下謙葉反集訓云篋箱類也說文篋椷也從竹匧聲匧音",
    "T54n2128_085:0856c05": "同上。",
    "T54n2128_085:0856c06": "檮杌上音桃下音五骨反杜注左傳檮杌五帝時四兇人也頑兇無所知貌也二字竝從木形聲字。",
    "T54n2128_085:0856c07": "澒澒洪動反言澒澒者醉甚酩酊無所覺知體如耎泥從水項聲。",
    "T54n2128_085:0856c08": "褒貶上保毛反顧野王云褒謂揚美之也鄭注禮記云進也說文衣博褥裾也從衣保聲下兵奄反鄭注周禮云貶",
    "T54n2128_085:0856c09": "減也考聲黜也說文貶損也從貝乏聲也。",
    "T54n2128_085:0856c10": "小愆丘言反孔注尚書云愆過也杜注左傳失也說文罪也從心衍聲或從偘從言作𠐨亦通也。",
    "T54n2128_085:0856c11": "三𩟷紆恭反考聲𩟷熟食也鄭注周禮云𩟷者割烹煎和之稱也說文亦熟食也從食雝聲也。",
    "T54n2128_085:0856c12": "之󳄈星遊反說文進獻也從羊丑聲羊所以進也芉正羊字也論文從󲝖作眷非也不成字也。",
    "T54n2128_085:0856c13": "繭栗上堅典反又云祭天地之牛角繭栗是也說文繭蝅衣也從糸從虫芇聲也芇音綿象蛾兩角或從見作絸亦",
    "T54n2128_085:0856c14": "通論文從爾作璽非也。",
    "T54n2128_085:0856c15": "堅鞚勒空貢反馬轡頭人所執者曰鞚文字典說從革空聲去聲字。",
    "T54n2128_085:0856c16": "𥇒毛上子葉反考聲云𥇒者眼臉上毛也蒼頡篇云眥毛也說文云目旁毛也從目妾聲眥音字眼眶也。",
    "T54n2128_085:0856c17": "青緻下馳利反鄭注禮記云緻密也古今正字從糸致聲也。",
    "T54n2128_085:0856c18": "周顗魚倚反人名也。",
    "T54n2128_085:0856c19": "王濛音蒙亦人名也。",
    "T54n2128_085:0856c20": "郗超勑知反人名也。",
    "T54n2128_085:0856c21": "王謐音蜜人名也。",
    "T54n2128_085:0856c22": "㝢內上于矩反爾雅曰天地四方中間謂之㝢古今正字從宀禹聲󱶜文作字用同。",
    "T54n2128_085:0856c23": "威惠考聲惠愛也慈也說文仁也或作慧非論文作憓亦通。",
    "T54n2128_085:0856c24": "媿焉鬼位反或從心作愧。",
    "T54n2128_085:0857a01": "霹靂上娉壁反下力的反顧野王云大雷也論文或從石作礔礰俗字無憑也。",
    "T54n2128_085:0857a02": "2 第二卷辯正論卷第二三教治道篇下",
    "T54n2128_085:0857a03": "鏘鏘鵲羊反集訓云金玉聲也或從門作𨶆或從足作𨄚或從玉作𤨿並古字也說文罄聲也形聲字。",
    "T54n2128_085:0857a04": "昏墊下丁念反孔注尚書云下民昏墊困溺於水災也考聲云墊下也古今正字從執從土。",
    "T54n2128_085:0857a05": "礫石傷灼反賈注國語云鑠消金也從金樂聲。",
    "T54n2128_085:0857a06": "狼狽上音郎下音貝考聲云失次序也遽猝也。",
    "T54n2128_085:0857a07": "銀𣖁下坎盍反考聲云榼盛酒器也論文作󳄧俗字也。",
    "T54n2128_085:0857a08": "攘臂上汝羊反考聲云攘拒捍也玉篇除袂出臂曰攘心憤發而氣勇也說文從手襄聲。",
    "T54n2128_085:0857a09": "軿羅上瓶眠反蒼頡篇云軿衣車也周禮軿屏也說文從車并聲。",
    "T54n2128_085:0857a10": "熠燿上音習考聲云熠燿者火光盛貌也杜注左傳云熠燿㷠也㷠即熒火也。",
    "T54n2128_085:0857a11": "甂甌上遍眠反考聲云甂似瓮而下一云有嘴小瓮也說文甂似瓿大口而卑下阿侯反考聲甌小瓦盆也王注楚",
    "T54n2128_085:0857a12": "辭云瓦器也亦瓦椀也並形聲字也瓿音掊厚反。",
    "T54n2128_085:0857a13": "訛言五禾反毛詩訛偽也郭注爾雅妖言也字書或作譌古今正字從言化聲也。",
    "T54n2128_085:0857a14": "老𦙇音貪文字集略云姬周時李老子名也論文從身作𨈜非。",
    "T54n2128_085:0857a15": "嵇康上音奚東晉大夫嵆叔夜名也古今正字從山𮂱聲𮂱音鷄。",
    "T54n2128_085:0857a16": "歃白馬上所甲反賈注國語云歃血也玉篇云以口微吸之也說文從欠臿聲臿音叉甲反從干從臼論文",
    "T54n2128_085:0857a17": "從口從妾作唼者非此用也。",
    "T54n2128_085:0857a18": "駏驉上音巨下音虛畜獸名曹憲注廣雅云孔安國注尚書云駏驉孤竹國東北夷驢騾之屬也。",
    "T54n2128_085:0857a19": "脊膂上精亦反考聲背骨也下音呂古文作呂象脊骨也。",
    "T54n2128_085:0857a20": "律汋昌若反爾雅瀱汋郭注云井水或有或無曰汋形聲字也。",
    "T54n2128_085:0857a21": "詭說歸毀反考聲詐也欺也惡也從危形聲字。",
    "T54n2128_085:0857a22": "嗜欲時至反鄭注禮記貪也孔注尚書無猒足從旨。",
    "T54n2128_085:0857a23": "為蛤甘答反鄭注爾雅云百歲䴏入水化為蛤考聲蚌類也。",
    "T54n2128_085:0857a24": "為蜃辰忍反說文云雉入淮所化為蜃形聲字也。",
    "T54n2128_085:0857b01": "鍱腹上音葉外道勞度叉以銅鍱裹腹從金枼聲。",
    "T54n2128_085:0857b02": "綺藻上崎䗁反說文有文繒也下遭老反孔注尚書云水草而有文者考聲文章也。",
    "T54n2128_085:0857b03": "幾警几希反孔注尚書云微也說文從𢆶𢆶音幽從戍會意字也下京影反考聲云警覺也孔注尚書云警戒也古",
    "T54n2128_085:0857b04": "今正字從言敬聲也。",
    "T54n2128_085:0857b05": "崆峒上音空下音同廣成子所隱處黃帝問道也。",
    "T54n2128_085:0857b06": "脫屣上湍活反下師綺反說文屨也論文從麗作躧俗字也。",
    "T54n2128_085:0857b07": "淈泥上昆沒反溺也水流聲也。",
    "T54n2128_085:0857b08": "𨃟𨀢上音盤下散蘭反考聲行不進也古今正字並從足般𠕋皆聲也。",
    "T54n2128_085:0857b09": "拼之拍萠反或作抨古今正字拼彈也鑽也。",
    "T54n2128_085:0857b10": "3 第三卷辯正論卷第三十代奉佛篇上",
    "T54n2128_085:0857b11": "項日上學降反下人質反漢明帝感夢見佛項後有日光飛行殿庭佛神力化也。",
    "T54n2128_085:0857b12": "殫言上音單考聲云極盡也從歹歹音殘。",
    "T54n2128_085:0857b13": "陟𡵆上徵力反陟陞也山三重也下欺已反古今正字云山無草木曰𡵆從山已聲也。",
    "T54n2128_085:0857b14": "韭山音九菜名也因山造寺名也。",
    "T54n2128_085:0857b15": "戡戩上坎甘反尚書從今作鈛考聲㓨也孔注尚書云戡勝也說文殺也下音剪說文戩滅也除也從戈晉聲。",
    "T54n2128_085:0857b16": "繡栱上修袖反考工記云五綵備曰繡說文從糸肅聲下恭勇反文字典說云栱梁也從木共聲也。",
    "T54n2128_085:0857b17": "彫楹上鳥寥反廣雅彫鏤也說文彫琢成文也下音盈考聲楹柱也古今正字從木盈聲。",
    "T54n2128_085:0857b18": "文𣗽䯗夷反考聲云椽梠也聲類屋連綿也說文從木󱴹聲也󱴹音同上。",
    "T54n2128_085:0857b19": "旦奭上單幹反孔注尚書云周公名也下聖亦反尚書云奭邵公名也說文盛也從大皕皕亦聲也皕音祕。",
    "T54n2128_085:0857b20": "珍龕下音堪廣雅云鑿山石壁為坎曰龕。",
    "T54n2128_085:0857b21": "連甍下麥耕反考聲云甍屋棟也說文從瓦從薨省聲也。",
    "T54n2128_085:0857b22": "櫛比上臻瑟反說文櫛梳比之總名也從木節聲下頻逸反稠也。",
    "T54n2128_085:0857b23": "紐地上尼九反廣雅紐束也說文紐糸也從糸丑聲也或去聲亦通也。",
    "T54n2128_085:0857b24": "之恉音旨說文意也從心旨聲。",
    "T54n2128_085:0857c01": "滌煩上庭歷反滌洗也除也從水條聲也。",
    "T54n2128_085:0857c02": "󱽋欷上殺姦反平聲字也毛詩傳󱽋然出涕說文從水󲼌聲從𣀙省下希氣反考聲云欷悲也泣之餘聲也論文書",
    "T54n2128_085:0857c03": "教字錯也於文甚乖。",
    "T54n2128_085:0857c04": "莞席上音桓草名也似蒲而圓小可以作席而惡也。",
    "T54n2128_085:0857c05": "高悝塊回反韻英云憂也開也人名也丹陽尹。",
    "T54n2128_085:0857c06": "江沱下達何反江水名也尚書曰岷山導江東別為沱從水它聲它音他。",
    "T54n2128_085:0857c07": "駿驥上音俊下音冀馬之美稱也千里馬也形聲字。",
    "T54n2128_085:0857c08": "宗󳏶口角反人姓名也論文從吉作󲺛非也。",
    "T54n2128_085:0857c09": "劉勔上正體劉字下綿編反宋司空名也從面從力。",
    "T54n2128_085:0857c10": "學綜宗宋反考聲綜兼也機縷絲也。",
    "T54n2128_085:0857c11": "王暕姦限反上聲王名也。",
    "T54n2128_085:0857c12": "傅縡上夫務反下音宰。",
    "T54n2128_085:0857c13": "柳忱下甚林反考聲敬也誠也從冘冘音淫。",
    "T54n2128_085:0857c14": "柳惔下音談人名也。",
    "T54n2128_085:0857c15": "子恪可各反。",
    "T54n2128_085:0857c16": "灞󱜔上巴罵反下山簡反秦中水名也。",
    "T54n2128_085:0857c17": "諱詡吁雨反魏帝也。",
    "T54n2128_085:0857c18": "諱燾音道上聲字。",
    "T54n2128_085:0857c19": "複殿上伏屋反重屋也。",
    "T54n2128_085:0857c20": "檐扄上音閻下癸營反䥫鈕也。",
    "T54n2128_085:0857c21": "相繚力鳥反繞也。",
    "T54n2128_085:0857c22": "瓌瑋上古回反大也下音葦奇也。",
    "T54n2128_085:0857c23": "靖帝上慈郢反安也。",
    "T54n2128_085:0857c24": "漳滏上音章周禮冀州川漳漢書云濁漳出上黨鹿谷山東至鄴入清漳其清漳出上黨谷要谷北入大河下音釜",
    "T54n2128_085:0858a01": "郭注山海經云釜水出臨水縣西滏口山經邯鄲入漳水其水熱如釜湯。",
    "T54n2128_085:0858a02": "鐫石蕝緣反韻英鐫鑿也方言琢金石也從金從隹下從弓蕝音俊悅反。",
    "T54n2128_085:0858a03": "鷹鷂上億兢反韻英大鷙鳥也隼也捉雉兔鷙音至下遙召反亦小鷙鳥也捉䴏雀也。",
    "T54n2128_085:0858a04": "鷙鳥上音至毛詩鷙猛也廣雅執也捉也形聲字。",
    "T54n2128_085:0858a05": "諱毓融六反後周明帝名也幼而長曰毓。",
    "T54n2128_085:0858a06": "諱贇委倫反考聲美也後周宣帝名也。",
    "T54n2128_085:0858a07": "懋緒上莫候反考聲云懋勉也古今正字從心楙聲也楙音同上。",
    "T54n2128_085:0858a08": "騶虞上莊搜反廣雅馬屬也毛詩傳瑞獸也有至信之德則應說文廐馭也從馬形聲字也。",
    "T54n2128_085:0858a09": "麒麐上音其下悋珍反瑞獸也王者有至聖之德則應之說文仁獸也二字並從鹿形聲字也。",
    "T54n2128_085:0858a10": "東鰈貪盍反比目魚也狀如牛脾細鱗黑色爾半魚各有一目相合乃行江東水中有此魚也俗呼王餘說文魚也",
    "T54n2128_085:0858a11": "或從去音與鰈同形聲字。",
    "T54n2128_085:0858a12": "南鶼音兼比翼鳥名也爾雅曰南方有比翼鳥名曰兼兼似𠒎各有一目一翼相得乃飛不比不飛青赤色論作西",
    "T54n2128_085:0858a13": "非也。",
    "T54n2128_085:0858a14": "柱礎音楚即今之柱下石矴也亦名柱礩一名柱磶磶音昔南人呼為礎形聲也。",
    "T54n2128_085:0858a15": "瘖者上邑林反考聲云不語也。",
    "T54n2128_085:0858a16": "九垓改孩反數法名也。",
    "T54n2128_085:0858a17": "寸梠音呂郭注方言云屋檐也音閻。",
    "T54n2128_085:0858a18": "尺椽長攣反一名桷子亦各欀也從木從緣省聲。",
    "T54n2128_085:0858a19": "璧璫音當珠瓔飾莊也。",
    "T54n2128_085:0858a20": "多祉勑里反杜注左傳云祿也說文福也從示止聲也。",
    "T54n2128_085:0858a21": "舛蹈上川兖反韻英舛乖錯也相背也不齊也下桃到反去聲字動也行也從足也。",
    "T54n2128_085:0858a22": "韞異上威粉反廣雅韞裹也韻英藏也說文從韋轉注字也。",
    "T54n2128_085:0858a23": "碪鎚上張林反躓也或從木作椹亦通論文從占作砧俗字也下長羸反打䥫槌也說文從金追聲或從木亦通也。",
    "T54n2128_085:0858a24": "輸賝上商珠反考聲送也納也說文從車俞聲下勅林反毛詩傳琛寶也或從王或從貝並通。",
    "T54n2128_085:0858b01": "巃嵸上祿孔反下宗孔反考聲云山峯叢叢高曰古今正字轉注字也。",
    "T54n2128_085:0858b02": "󰺂𨀗上力澄反正體字也論文多從阜作陵誤用也說文從力夌聲夌音陵下誇化反字書𨀗越也度也從足𡗢聲",
    "T54n2128_085:0858b03": "𡗢音同上論文作夸非也。",
    "T54n2128_085:0858b04": "臨曖下音愛日景光也從日愛聲。",
    "T54n2128_085:0858b05": "紺翠上甘暗反說文綵帛深青而楊赤色也從糸甘聲下千醉反考聲云碧色之明者曰翠從羽卒聲也。",
    "T54n2128_085:0858b06": "禎瑞上音貞吉祥也下垂偽反節信應也。",
    "T54n2128_085:0858b07": "重沓下談合反沓亦重也當也合也從𥄳省聲也𥄳音同上。",
    "T54n2128_085:0858b08": "蕃邸上發翻反戎狄總名也屏也下丁禮反邸舍也親王諸王外鎮之別名也。",
    "T54n2128_085:0858b09": "4 第四卷辯正論卷第四十代奉佛篇下",
    "T54n2128_085:0858b10": "藻黼上遭老反考聲云水中草有文者說文從草形聲字下付武反郭注爾雅云書衣文如斧形名黼黻形聲字。",
    "T54n2128_085:0858b11": "窈窕上幺皎反下條了反考聲云窈窕婦人貞淑之貌毛詩傳曰窈窕幽閉真正之貌並從穴形聲字也。",
    "T54n2128_085:0858b12": "岧嶤上音條下音堯山峯高峻貌二字並從山形聲字也。",
    "T54n2128_085:0858b13": "偪側上悲力反下莊力反杜注左傳云偪近也爾雅迫也二字並從人形聲字也。",
    "T54n2128_085:0858b14": "駢窴上便眠反顧野王云並兩馬而駕曰駢下殿年反考聲窴塞也滿也從穴真聲也。",
    "T54n2128_085:0858b15": "禊飲上奚計反史記云武帝禊󰊉上徐廣曰三月上巳日祓除不祥謂之禊廣雅禊𥄳也從示契聲祓音弗。",
    "T54n2128_085:0858b16": "逖聽上汀歷反孔注尚書云逖遠也鄭玄曰往來疾貌說文作󳈓從辵狄聲辵音丑略反。",
    "T54n2128_085:0858b17": "焜煌上魂穩反上聲字下音皇方並焜盛也曜也二字並從火形聲字也。",
    "T54n2128_085:0858b18": "姚墟上音遙下羌魚反說文云舜居姚墟因以為姓並左形右聲字也。",
    "T54n2128_085:0858b19": "赼趄上此茲反下七餘反廣雅赼趄難行也說文不進也亦左形右聲平聲字也。",
    "T54n2128_085:0858b20": "氛󳆍上音芬下精禁反杜注左傳云󳆍󱻘氣也周禮云陰陽氣相侵漸成灾也說文氣感不祥也從示侵省聲也。",
    "T54n2128_085:0858b21": "攙搶上差咸反下策㪅反星經云攙搶󱻘星也郭注爾雅亦云󱻘精也星經云非之星國有災即見二字並從手。",
    "T54n2128_085:0858b22": "禘郊上啼帝反鄭注周禮記云禘火祭名也杜注左傳云三年喪畢新死之主祔於廟於廟遠主當遷入祧因是大",
    "T54n2128_085:0858b23": "祭謂之禘說文亦歲一祭也從示帝聲祔音附。",
    "T54n2128_085:0858b24": "囹圄上歷丁反考聲云囹圄獄也鄭注禮記月令囹圄所以禁守繫者也說文從口令聲下魚舉反考聲圄方獄也",
    "T54n2128_085:0858c01": "杜注左傳云圄囚也晉灼注漢書云圄禁制人也說文守也從口吾聲亦作圉。",
    "T54n2128_085:0858c02": "熢爟上音峯方言云㷭虞望也漢書音義云烽有寇則舉而燔也史記云舉燧然也說文云候遠望有驚則舉之從",
    "T54n2128_085:0858c03": "火夆聲燔音煩下萱菀反周禮司爟掌火行之政令鄭󲔑云每歲隨時更火用木也考聲切韻云取火於日宮也亦烽類",
    "T54n2128_085:0858c04": "也說文從火雚聲亦作烜音咺雚音貫也。",
    "T54n2128_085:0858c05": "貺幽勳誑反考聲爾雅並云貺腸也古今正字從貝兄聲也。",
    "T54n2128_085:0858c06": "黃鉞下爰月反考聲作戉大斧也司馬法周左杖黃鉞是也蒼頡篇云鉞斧也孔注尚書云以黃金飾斧也說文從",
    "T54n2128_085:0858c07": "金戉聲戉音同上。",
    "T54n2128_085:0858c08": "金鏃下宗速反廣雅云鏃鏑也爾雅云金鏃翦羽謂之鍭也說文云鏃刺也從金族聲鏑音的鍭音侯刺音雌四反。",
    "T54n2128_085:0858c09": "傷殪於計反杜注左傳云殪盡也孔注尚書云殪殺也爾雅云死也古今正字從歹壹聲歹音矝。",
    "T54n2128_085:0858c10": "鞮譯帝奚反考聲云鞮比狄西戎号也廣雅云狄鞮譯也說文鞮革履也從革是聲下盈隻反考聲云北狄也禮記",
    "T54n2128_085:0858c11": "亦北方曰譯也說文譯傳四夷之言也從言睪聲睪音亦論從幸作譯俗字非也。",
    "T54n2128_085:0858c12": "八紘下話萠反許叔重注曰紘維也亦𠕀紉也淮南子云知八紘九野之形埒也許叔重注曰紘亦維也楊雄曰燭",
    "T54n2128_085:0858c13": "六合埒八紘是也古今正字從糸厷聲云從弘作紭埒音劣。",
    "T54n2128_085:0858c14": "外亝古文齊字也。",
    "T54n2128_085:0858c15": "十複下風目反鄭注禮記云複重也蒼頡篇云厚也說文亦重也從衣复聲复音伏。",
    "T54n2128_085:0858c16": "滬瀆上胡古反考聲云滬水名也郭注山海經云蒼頡為帝南登陽虛山臨玄滬靈龜負書即此水也古今正字從",
    "T54n2128_085:0858c17": "水扈聲。",
    "T54n2128_085:0858c18": "聸耳上荅甘反考聲云瞻耳垂貌也山海經有瞻耳之國郭注云其國人耳大垂下儋在肩說文云亦垂耳也從耳",
    "T54n2128_085:0858c19": "詹聲儋亦同音也。",
    "T54n2128_085:0858c20": "之酋就由反鄭注禮記云酋長也漢書斬羌虜大酋文頴曰胡名大師為酋如中國言魁師也文字典說古今正字",
    "T54n2128_085:0858c21": "並從酉半水見於上會意字也。",
    "T54n2128_085:0858c22": "或摹下母胡反考聲云摹取也埤蒼云摸取象也廣雅云摸形也說文從莫從手正從手作摹。",
    "T54n2128_085:0858c23": "僃󳂤上正𬾨字下耻離反蜀都賦云󳂤藻掞天是也郭璞爾雅序云󳂤翰者之華苑也古今正字云󳂤舒也從手󳄎",
    "T54n2128_085:0858c24": "聲亦作攡离音同也。",
    "T54n2128_085:0859a01": "之綖夷然反杜注左傳考聲並云縱冠上覆也亦綬長也鄭注禮記云𨗉綖者出冕前從垂也古今正字從糸延",
    "T54n2128_085:0859a02": "聲𨗉思醉反。",
    "T54n2128_085:0859a03": "太蔟下蒼豆反禮記月令云太蔟正月律名也文字典說從草族聲。",
    "T54n2128_085:0859a04": "於鑠下傷灼反考聲云鑠銷也毛詩傳云鑠美也說文云銷金也從金樂聲也。",
    "T54n2128_085:0859a05": "邘國上宇俱反左傳邘晉應韓文之穆也杜注云河內地名也說文云邘國武王子所封也從邑于聲。",
    "T54n2128_085:0859a06": "蕭𡐹下鬼永反唐太府卿名也。",
    "T54n2128_085:0859a07": "乃纘下祖管反考聲云纘承也爾雅云繼也尚書纘禹舊服是也古今正字從糸贊也。",
    "T54n2128_085:0859a08": "襁負上薑仰反考聲云襁負小兒衣包咸注論語云負兒以器曰襁博物志云襁褓織縷為之廣八寸長尺二約小",
    "T54n2128_085:0859a09": "兒於皆也說文從衣強聲。",
    "T54n2128_085:0859a10": "譎詭上涓穴反方言云關東西謂詐為譎也鄭注論語云詐也古今正字云欺謬天下曰譎從言矞聲矞音巨聿反",
    "T54n2128_085:0859a11": "下音歸委反考聲云詭謮也說文亦責也從言危聲謮音責。",
    "T54n2128_085:0859a12": "𠒎人上音符周禮攻金之金曰𠒎氏為磬是𠒎人也爾雅云舒𠒎鶩說文從几鳥省鶩音木几音殊也。",
    "T54n2128_085:0859a13": "締搆上提計反王逸注楚辭考聲並云締結也說文云結不解也從糸帝聲下鈎后反。",
    "T54n2128_085:0859a14": "銀牒下恬叶反考聲云牒札相連者也今簡䟽也說文亦札也從片枼聲𣏋音同上。",
    "T54n2128_085:0859a15": "闑衡上魚列反鄭注禮記郭注爾雅並云闑門中橛也說文義同從門臬聲臬音同上。",
    "T54n2128_085:0859a16": "繡栭下爾之反爾雅云栭謂之楶說文云栭枅上標也從木而聲楶音節枅音雞標音飊論從𦓔作𣚊非。",
    "T54n2128_085:0859a17": "鏤檻上力候反考聲云鏤攻理金銀者也䤹刻曰鏤賈逵注國語亦刻也古今正字從金婁聲䤹音搜下咸黤反考",
    "T54n2128_085:0859a18": "聲云檻欄也顧野王云檻殿上抅欄也說文云檻櫳也從木監聲拘音俱溝也。",
    "T54n2128_085:0859a19": "榘矱上俱禹反廣雅云矩方也古今正字云倕作規矩亦方也從木矩聲論作矩俗同用也下枉籰反考聲云矱規",
    "T54n2128_085:0859a20": "也倕音垂古工人也籰王縛反。",
    "T54n2128_085:0859a21": "殫藻繢上音丹考聲云殫盡也論從弓作彈誤中音早孔注尚書云藻水草有文者也考聲云文章彩色也",
    "T54n2128_085:0859a22": "下音會考聲繢畫也蒼頡篇云繢纂多色也說文縱糸貴聲也。",
    "T54n2128_085:0859a23": "懿列王上衣器反謚法云體和居中曰懿說文懿專久而美也從壹從恣聲也。",
    "T54n2128_085:0859a24": "王勰下胡頰反爾雅云勰和也說文云勰同思之和也從思劦聲論從三刀作勰非也。",
    "T54n2128_085:0859b01": "琳琅上力金反孔注尚書云琳玉名也下洛當反孔注尚書云琅玕石似珠也說文從玉林良皆聲論作瑯俗字。",
    "T54n2128_085:0859b02": "魁嶷上苦回反賈逵注國語云魁者川阜奘曰魁也說文從斗鬼聲下凝極反考聲云嶷山貌說文從山疑聲。",
    "T54n2128_085:0859b03": "膂力上音旅賈逵注國語云膂脊也古今正字從肉旅聲論從手作𢬜俗字。",
    "T54n2128_085:0859b04": "王彝以脂反考聲云彝常也從糸論從分作彜俗字也。",
    "T54n2128_085:0859b05": "司徒瑩娟瞑反考聲正作鎣與瑩同。",
    "T54n2128_085:0859b06": "談謔下香約反考聲云謔亦戲也說文從言虐聲也。",
    "T54n2128_085:0859b07": "馮熈欣其反考聲云凞和也亦火明也說文從火󱷥聲󱷥音夷。",
    "T54n2128_085:0859b08": "常山王確腔角反考聲云確堅固也論從雨作礭非也。",
    "T54n2128_085:0859b09": "遒遠情由反廣雅云遒怱近也毛詩傳曰遒終也孔注尚書云遒人宣令之官也說文從辵酋聲酋音同。",
    "T54n2128_085:0859b10": "孝珩幸庚反大戴禮曰珮玉上有雙珩也顧野王云珩珮上衡也古今正字從玉行聲。",
    "T54n2128_085:0859b11": "含燠紆六反說文云燠熱在中也從火奧聲也。",
    "T54n2128_085:0859b12": "恂恂恤遵反考聲云信也說文從心旬聲也。",
    "T54n2128_085:0859b13": "劉逖聽的反考聲逖遠也人名。",
    "T54n2128_085:0859b14": "迦𡵒上音駕下音節說文音牛俱反山節也字林云𡸨𡵒柴厓音愚今俗音節不知何據當是為說文解為節因此",
    "T54n2128_085:0859b15": "誤耳。",
    "T54n2128_085:0859b16": "撤俸上恥列反毛詩傳云撤剝也杜注左傳云撤去也廣雅云減也古今正字云從手徹省聲下風用反。",
    "T54n2128_085:0859b17": "涪陵上附矛反漢書云涪水徼外南至縶江東入漢也縶音牒案涪陵今涪州也古今正字從水咅聲咅音吐口反。",
    "T54n2128_085:0859b18": "家牒恬叶反考聲云牒簡䟽也札之相連者也漢書云披圖案牒蘇林云牒譜名也說文亦札也從片枼聲也。",
    "T54n2128_085:0859b19": "閥閱上煩發反考聲云閥閱表功業也史記云人臣有功五明其等曰閥積閱曰閱也文字典說曰閥閱者今門閥",
    "T54n2128_085:0859b20": "為高貴也二字並從門伐兌皆聲也。",
    "T54n2128_085:0859b21": "𠁊塏上霜講反考聲云𠁊清也杜注左傳云𠁊明也說文從㸚約里二音下開改反杜注左傳云塏燥也說文云塏",
    "T54n2128_085:0859b22": "高燥也從土豈聲。",
    "T54n2128_085:0859b23": "舄帟上星積反聲類云舄履也周禮履人掌赤舄黑舄鄭注云履複下曰舄也說文云舄象形字也亦從革作𩍆下",
    "T54n2128_085:0859b24": "文並同下盈益反考聲云帟幕也周禮幕人掌幕人鄭眾曰帟平帳也鄭玄云帳巾座上承塵也古今正字從巾亦聲。",
    "T54n2128_085:0859c01": "裌紵上監洽反廣雅云裌重也論作夾非案聲類音叶非夾義故不取下除呂反周禮典掌布緦縷麻紵之物也鄭",
    "T54n2128_085:0859c02": "注緦十五升布抽半也又色白而細曰紵也說文從糸宁聲宁直呂。",
    "T54n2128_085:0859c03": "竇熾齒志反考聲云熾盛也周太傅鄧國公名也。",
    "T54n2128_085:0859c04": "東膠絞㕛反考聲云膠東菜水名也禮記云殷人養國老於東膠鄭注云東膠亦大學名也說文從肉翏聲。",
    "T54n2128_085:0859c05": "獻捷潛葉反毛詩傳云捷戰勝也穀梁傳云捷軍得也左傳云齊侯來獻戎捷也杜注云捷克也說文捷獵也從手",
    "T54n2128_085:0859c06": "捷聲疌音疾妾反。",
    "T54n2128_085:0859c07": "蔡哿歌我反考聲云哿嘉也周新州刺史名也。",
    "T54n2128_085:0859c08": "酇國上在何反漢書云酇沛國縣名也古今正字從邑贊聲亦作䣜音同虘才苦反。",
    "T54n2128_085:0859c09": "謇謇居展反王逸注楚辭云謇謇威儀貌也考聲云謇謇詞無避也古今正字亦北方通語也從言謇省聲也。",
    "T54n2128_085:0859c10": "奕葉盈益反考聲云奕高大也爾雅云大也案衣冠奕葉蓋公侯盛族也論從廾作弈非。",
    "T54n2128_085:0859c11": "一切經音義卷第八十五"
}