{
    "T28n1546_044:0329c12": "8阿毘曇毘婆沙論卷第四十四",
    "T28n1546_044:0329c14": "迦旃延子造　五百羅漢釋",
    "T28n1546_044:0329c15": "北涼天竺沙門浮陀跋摩",
    "T28n1546_044:0329c16": "共道泰等譯",
    "T28n1546_044:0329c17": "使犍度十門品之八",
    "T28n1546_044:0329c18": "問曰：何故禪中餘善根立解脫，無色定中",
    "T28n1546_044:0329c19": "盡立解脫耶？答曰：以禪是麁，現見了了故，餘",
    "T28n1546_044:0329c20": "善根立解脫；無色定是細，不現見不了了故，",
    "T28n1546_044:0329c21": "盡立解脫。復次禪中有種種不相似善根故，",
    "T28n1546_044:0329c22": "餘善根立解脫；無色定無種種不相似善根",
    "T28n1546_044:0329c23": "故，盡立解脫。復次禪中多諸功德善利故，餘",
    "T28n1546_044:0329c24": "善根立解脫；無色定無多功德善利故，盡立",
    "T28n1546_044:0329c25": "解脫。復次禪能遍照，緣於上地、亦緣下地、緣",
    "T28n1546_044:0329c26": "於自地，餘善根立解脫；無色定不能遍照，能",
    "T28n1546_044:0329c27": "緣上地、自地，不緣下地，是故盡立解脫。復次",
    "T28n1546_044:0329c28": "禪解脫是有漏，無色定解脫是有漏無漏。如",
    "T28n1546_044:0329c29": "是因論生論。何故禪中解脫是有漏，無色定",
    "T28n1546_044:0330a01": "中解脫是有漏無漏耶？答曰：先所說四答，此",
    "T28n1546_044:0330a02": "中應說。餘有一異答，禪解脫是虛觀，無色定",
    "T28n1546_044:0330a03": "解脫是實觀。",
    "T28n1546_044:0330a04": "佛經說：解脫名方。問曰：何故佛說解脫名方？",
    "T28n1546_044:0330a05": "答曰：為教化故。受化者應聞說解脫名方乃",
    "T28n1546_044:0330a06": "得悟解，是故佛以方名說解脫。如餘經說：諦",
    "T28n1546_044:0330a07": "名方。有受化者應聞說諦名方乃得悟解，是",
    "T28n1546_044:0330a08": "故佛說諦名方。此亦如是。問曰：解脫與方有",
    "T28n1546_044:0330a09": "何相似？答曰：八法相似。解脫有八，方亦有八。",
    "T28n1546_044:0330a10": "問曰：方應有十，謂四方、四維及上下。何故說",
    "T28n1546_044:0330a11": "八？答曰：如調象法，故應有八。調象之法，必向",
    "T28n1546_044:0330a12": "四方及四維，不能令其向於上下。譬如以方",
    "T28n1546_044:0330a13": "故調於龍象，如是以方便故得解脫。尊者瞿",
    "T28n1546_044:0330a14": "沙作如是說：調象解脫有三事，同三事、異三",
    "T28n1546_044:0330a15": "事。同者，一以方故龍象可調。解脫亦爾，以除",
    "T28n1546_044:0330a16": "障故，眾生能得解脫。二如調龍象，趣於一方",
    "T28n1546_044:0330a17": "時，不能復趣餘方。佛教眾生解脫之法亦復",
    "T28n1546_044:0330a18": "如是，得一解脫時，無二無多。三如調龍象，趣",
    "T28n1546_044:0330a19": "一方時便遠餘方。世尊為眾生說解脫法亦",
    "T28n1546_044:0330a20": "復如是，一解脫現在前，餘解脫便遠。三事異",
    "T28n1546_044:0330a21": "者，一如調龍象，若不趣方則不能調。佛說解",
    "T28n1546_044:0330a22": "脫法，住一處而無所趣，能令眾生得解脫法。",
    "T28n1546_044:0330a23": "二如調龍象，趣一方時不能復趣餘方。佛說",
    "T28n1546_044:0330a24": "解脫法不爾，能於一時說八解脫法，而令眾",
    "T28n1546_044:0330a25": "生皆得悟解。三如調龍象，趣一方時，皆遠餘",
    "T28n1546_044:0330a26": "方。佛說解脫法不爾，為諸眾生說一解脫法，",
    "T28n1546_044:0330a27": "而作方便令餘解脫法皆近。復次此中說最",
    "T28n1546_044:0330a28": "勝調御法。曾聞拘薩羅王波斯匿，勅捕象人",
    "T28n1546_044:0330a29": "使捕野象：若得象者，來白於我。時捕象人聞",
    "T28n1546_044:0330b01": "王教勅，即捕野象來白王言：大王當知，今",
    "T28n1546_044:0330b02": "已捕得野象。王聞是語，勅調象師令調野象：",
    "T28n1546_044:0330b03": "若善調伏，便來白我。時調象師受王教勅，即",
    "T28n1546_044:0330b04": "以種種苦切之事調於野象，能令調伏如舊",
    "T28n1546_044:0330b05": "調象。時調象者知象已調，來白王言：大王當",
    "T28n1546_044:0330b06": "知，先勅調象，今已善調。大王應知是時。爾",
    "T28n1546_044:0330b07": "時波斯匿王與調象師共乘此象，出田遊獵",
    "T28n1546_044:0330b08": "時。象見雌象群，欲心熾盛，而便馳走趣雌象",
    "T28n1546_044:0330b09": "群。時調象者欲迴制之，盡其方便不能令",
    "T28n1546_044:0330b10": "迴。王及調象者攀樹而下，得自濟命。還詣宮",
    "T28n1546_044:0330b11": "城，語調象者：汝以不調之象令我乘之。法應",
    "T28n1546_044:0330b12": "爾耶？時調象者而白王言：唯願大王莫見",
    "T28n1546_044:0330b13": "瞋責。此象實調，當使大王後驗此事。時象欲",
    "T28n1546_044:0330b14": "心息已，便還王宮。時調象者將象詣王，燒熱",
    "T28n1546_044:0330b15": "鐵丸置其頂上，於其耳中而語之言：此是最",
    "T28n1546_044:0330b16": "後調汝不動之法，汝若堪忍則善，若不堪忍",
    "T28n1546_044:0330b17": "當復以前苦切之事次第調汝。象聞是語，其",
    "T28n1546_044:0330b18": "身不動其猶如山。時熱鐵丸燒象頂，如燒樺",
    "T28n1546_044:0330b19": "皮。王見是事怪未曾有，即勅象師去鐵丸。",
    "T28n1546_044:0330b20": "語調象言：汝今調象能令如此，前何故爾？",
    "T28n1546_044:0330b21": "調象人答王言：我能調身，不能調心。時王復",
    "T28n1546_044:0330b22": "問調象人言：世間頗有能調心者不？時調象",
    "T28n1546_044:0330b23": "人答王言：有佛世尊，住舍衛國祇桓精舍，善",
    "T28n1546_044:0330b24": "能調伏眾生身心。爾時波斯匿王作是思惟：",
    "T28n1546_044:0330b25": "欲得見佛。即與調象人共乘本象往詣佛所。",
    "T28n1546_044:0330b26": "爾時世尊與百千眷屬圍遶說法。爾時世尊",
    "T28n1546_044:0330b27": "見波斯匿王來，以隨宜方便為王說法，非聲",
    "T28n1546_044:0330b28": "聞辟支佛所知境界。時世尊告諸比丘：如調",
    "T28n1546_044:0330b29": "象人善調象已，趣於一方，若東若西若南若",
    "T28n1546_044:0330c01": "北。調牛之人善調於牛，調馬之人善調於",
    "T28n1546_044:0330c02": "馬，趣於一方。廣說如上。比丘當知，無上調御",
    "T28n1546_044:0330c03": "師，善調於人能趣諸方。何者是方？觀色是",
    "T28n1546_044:0330c04": "色，乃至廣說解脫。以是事故，知此經說最勝",
    "T28n1546_044:0330c05": "調御。",
    "T28n1546_044:0330c06": "經說：有一比丘往詣佛所，頭面禮足，却坐一",
    "T28n1546_044:0330c07": "面而白佛言：世尊！有明界、有淨界、有空處",
    "T28n1546_044:0330c08": "界、有識處界、有無所有處界、有非想非非想",
    "T28n1546_044:0330c09": "處界、有滅界。世尊！為以何故立此諸界？佛告",
    "T28n1546_044:0330c10": "比丘：以闇故立於明界，以不淨故立於淨界，",
    "T28n1546_044:0330c11": "以色故立空處界，以邊故立識處界，以所有",
    "T28n1546_044:0330c12": "故立無所有處界，以實身故立非想非非想",
    "T28n1546_044:0330c13": "處界，以滅實身故立滅界。問曰：彼比丘為問",
    "T28n1546_044:0330c14": "佛何義？佛答彼比丘何義？答曰：彼比丘以",
    "T28n1546_044:0330c15": "覆相問八解脫義，佛亦以覆相答八解脫義。",
    "T28n1546_044:0330c16": "明界者，是初二解脫。淨界者，是淨解脫。空處",
    "T28n1546_044:0330c17": "界者，是空處解脫。識處界者，是識處解脫。無",
    "T28n1546_044:0330c18": "所有處界者，是無所有處解脫。非想非非想",
    "T28n1546_044:0330c19": "處界者，是非想非非想處解脫。滅界者，滅受",
    "T28n1546_044:0330c20": "想解脫。問曰：彼比丘何故以覆相問佛八解",
    "T28n1546_044:0330c21": "脫義？答曰：彼比丘少欲知足，覆藏善法，不欲",
    "T28n1546_044:0330c22": "以已功德顯示他人故。問曰：佛何故以覆相",
    "T28n1546_044:0330c23": "說八解脫？答曰：欲滿彼比丘心所願故。彼",
    "T28n1546_044:0330c24": "比丘心作是念：若佛以覆相為我說八解脫",
    "T28n1546_044:0330c25": "者則善。佛是滿他願者、善知根性者，為彼比",
    "T28n1546_044:0330c26": "丘心所念故，覆相而說。比丘當知，明界是",
    "T28n1546_044:0330c27": "初二解脫，為闇故者，闇者是欲界色愛，初二",
    "T28n1546_044:0330c28": "解脫是彼對治，以彼色愛故立二解脫。以不",
    "T28n1546_044:0330c29": "淨故立淨界者，不淨是初二解脫，淨解脫是",
    "T28n1546_044:0331a01": "彼對治，以彼故立淨解脫。以色故立空處界",
    "T28n1546_044:0331a02": "者，色是第四禪，空處解脫是彼對治，以彼故",
    "T28n1546_044:0331a03": "立空處解脫。以邊故立識處界者，邊是空處，",
    "T28n1546_044:0331a04": "識處解脫是彼對治，以彼故立識處解脫。問",
    "T28n1546_044:0331a05": "曰：空處何故名邊？答曰：色盡處是色邊，故",
    "T28n1546_044:0331a06": "名邊。以所有故立無所有處界者，所有者是",
    "T28n1546_044:0331a07": "識處，以有無邊行故。無所有處解脫是彼對",
    "T28n1546_044:0331a08": "治，以彼故立無所有處解脫。以實身故立非",
    "T28n1546_044:0331a09": "想非非想處界者，實身者是無所有處，非想",
    "T28n1546_044:0331a10": "非非想處解脫是彼對治，以彼故立非想非",
    "T28n1546_044:0331a11": "非想處解脫。以滅實身故立滅界者，滅實身",
    "T28n1546_044:0331a12": "名非想非非想解脫，滅受想解脫是彼對治，",
    "T28n1546_044:0331a13": "以彼故立滅受相解脫。問曰：非想非非想",
    "T28n1546_044:0331a14": "處何故名滅實身？答曰：實身是無所有處，非",
    "T28n1546_044:0331a15": "想非非想處是彼對治，故言滅。時彼比丘聞",
    "T28n1546_044:0331a16": "佛所說，歡喜隨順，復更問佛：世尊！明界乃至",
    "T28n1546_044:0331a17": "滅界，為以何定而得？佛告比丘：明界乃至滅",
    "T28n1546_044:0331a18": "界，以行定得。或有說者，彼比丘問次第得。",
    "T28n1546_044:0331a19": "或有說者，彼比丘問斷。若作是說，彼比丘問",
    "T28n1546_044:0331a20": "次第得者，行定是初禪邊，乃至無所有處",
    "T28n1546_044:0331a21": "邊。初禪邊者，離欲愛得初二解脫，第四禪邊",
    "T28n1546_044:0331a22": "者，離三禪欲得淨解脫。空處邊者，離第四禪",
    "T28n1546_044:0331a23": "欲得空處解脫。識處邊者，離空處欲得識",
    "T28n1546_044:0331a24": "處解脫。無所有處邊者，離識處欲得無所有",
    "T28n1546_044:0331a25": "處解脫。此中餘者，非想非非想處解脫、滅受",
    "T28n1546_044:0331a26": "相解脫。佛告比丘：非想非非想處解脫，以勝",
    "T28n1546_044:0331a27": "行定得。勝行定者，是非想非非想處邊，以勝",
    "T28n1546_044:0331a28": "行定離無所有處欲，得非想非非想處解脫。",
    "T28n1546_044:0331a29": "滅界者，以滅受想處定得。滅受想定者，是非",
    "T28n1546_044:0331b01": "想非非想處定。所以者何？入定出定心在",
    "T28n1546_044:0331b02": "彼處故。若作是說，彼比丘問斷者，行定是有",
    "T28n1546_044:0331b03": "漏無漏對治，是故能離欲界，乃至離無所有",
    "T28n1546_044:0331b04": "處欲。此中餘者，非想非非想處解脫、滅受想",
    "T28n1546_044:0331b05": "解脫。比丘！非想非非想處解脫，以勝行定得。",
    "T28n1546_044:0331b06": "勝行定者，是無漏對治。世俗道於離非想非",
    "T28n1546_044:0331b07": "非想處衰退轉還，是故以無漏對治離非想",
    "T28n1546_044:0331b08": "非非想處欲。滅界者，以滅實身得。滅實身者，",
    "T28n1546_044:0331b09": "是滅盡涅槃。以滅盡涅槃故，而修滅受想定。",
    "T28n1546_044:0331b10": "比丘以闇故立明界者，闇是境界闇，初二解",
    "T28n1546_044:0331b11": "脫是彼對治。復有說者，彼比丘離三界欲，",
    "T28n1546_044:0331b12": "以覆相廣略問佛，佛亦以離三界欲覆相廣",
    "T28n1546_044:0331b13": "略而答。明界者，是現離欲界欲。方便淨界",
    "T28n1546_044:0331b14": "者，是略現離欲界欲。空處界者，是略現離色",
    "T28n1546_044:0331b15": "界欲。識處界、無所有處界、非想非非想處界，",
    "T28n1546_044:0331b16": "是廣現離無色界欲。滅界，是略現離無色界",
    "T28n1546_044:0331b17": "欲。比丘以闇故立明界者，闇者是勝妙五欲",
    "T28n1546_044:0331b18": "愛，初二解脫是彼對治。譬喻者作如是說：",
    "T28n1546_044:0331b19": "彼比丘以覆相問八種定，佛亦以覆相說八",
    "T28n1546_044:0331b20": "種定。解此經者有增有減，於此經應作而不",
    "T28n1546_044:0331b21": "作、不應作而作，應說廣界而不說是減、不應",
    "T28n1546_044:0331b22": "說減界而說是增。今當離於增減而解此經。",
    "T28n1546_044:0331b23": "明界者，是初禪二禪。淨界者，是第三第四",
    "T28n1546_044:0331b24": "禪。空處界者，是空處。識處界者，是識處。無",
    "T28n1546_044:0331b25": "所有處界者，是無所有處。非想非非想處界",
    "T28n1546_044:0331b26": "者，是非想非非想處。比丘以闇故立明界者，",
    "T28n1546_044:0331b27": "闇是諸蓋，初禪二禪是彼對治。爾時比丘聞",
    "T28n1546_044:0331b28": "佛所說，歡喜隨順而去。",
    "T28n1546_044:0331b29": "有滅盡定。問曰：何故作此論？答曰：為止併義",
    "T28n1546_044:0331c01": "者意故。或有說者，滅定有心。彼作是說：無有",
    "T28n1546_044:0331c02": "無色眾生、無心之定。如尊者佛陀提婆作如",
    "T28n1546_044:0331c03": "是說：若滅定無心者，不應說有從彼定起者，",
    "T28n1546_044:0331c04": "是名為死，不名為定。為止如是說者意故。亦",
    "T28n1546_044:0331c05": "現離無所有處欲，非想非非想處心次第起",
    "T28n1546_044:0331c06": "彼定現在前。是故尊者和須蜜作如是說：云",
    "T28n1546_044:0331c07": "何滅定？答曰：離無所有處欲，作休息想心，令",
    "T28n1546_044:0331c08": "心心數法滅。以是事故，根犍度作如是說：",
    "T28n1546_044:0331c09": "入滅定時，為滅幾根？答曰：七，謂意根、捨根、信",
    "T28n1546_044:0331c10": "等五根。何繫心心數法滅？答曰：無色界繫。",
    "T28n1546_044:0331c11": "總而言之，是無色界繫。而是非想非非想處",
    "T28n1546_044:0331c12": "心心數法滅，從滅定起時，幾根現在前？答",
    "T28n1546_044:0331c13": "曰：或七或八。有漏心七，無漏心八。若從彼",
    "T28n1546_044:0331c14": "定起心，是非想非非想處心起七根現在前，",
    "T28n1546_044:0331c15": "謂意根、捨根、信等五根。若是無所有處心，起",
    "T28n1546_044:0331c16": "八根現在前，上所說七、知根知已根。若一現",
    "T28n1546_044:0331c17": "在前，何繫心心數法現在前？答曰：有漏心是",
    "T28n1546_044:0331c18": "無色界繫，無漏心是不繫。若出定心是非想",
    "T28n1546_044:0331c19": "非非想處者，是無色界繫心心數法現在前。",
    "T28n1546_044:0331c20": "若出定心是無所有處者，起不繫心心數法",
    "T28n1546_044:0331c21": "現在前。以是事故，明滅定無心。所以者何？入",
    "T28n1546_044:0331c22": "定時說滅，出定時不說滅，出定時說現在前",
    "T28n1546_044:0331c23": "不說滅。以是事故，而作此論。",
    "T28n1546_044:0331c24": "問曰：滅定體性是何？答曰：是心不相應行陰。",
    "T28n1546_044:0331c25": "界者，在無色界。地者，在非想非非想處地，非",
    "T28n1546_044:0331c26": "下地。問曰：何故下地無滅定？答曰：非其田",
    "T28n1546_044:0331c27": "器，乃至廣說。復次彼定無心心斷起現在前，",
    "T28n1546_044:0331c28": "非想非非想處隨順斷心。問曰：云何非想非",
    "T28n1546_044:0331c29": "非想處隨順斷心？答曰：若欲入彼定者，欲界",
    "T28n1546_044:0332a01": "善心次第起初禪心現在前，乃至無所有處",
    "T28n1546_044:0332a02": "心次第起非想非非想處心現在前。非想非",
    "T28n1546_044:0332a03": "非想處心心數法有上中下，捨上心、起中",
    "T28n1546_044:0332a04": "心，捨中心、起下心，捨下心、在彼定，是故非",
    "T28n1546_044:0332a05": "想非非想處隨順斷心。猶如女人紡毳，隨轉",
    "T28n1546_044:0332a06": "隨續毳，若盡時更不轉續。彼亦如是。復次",
    "T28n1546_044:0332a07": "二滅心定俱在二界邊，無想定在色界邊，滅",
    "T28n1546_044:0332a08": "定在無色界邊。復次此二定俱在二地邊，無",
    "T28n1546_044:0332a09": "想定在第四禪地邊，滅定在非想非非想處",
    "T28n1546_044:0332a10": "地邊。復次無想定在四大造色邊，滅定在心",
    "T28n1546_044:0332a11": "心數法邊。復次一切地盡有二種過：一過",
    "T28n1546_044:0332a12": "欲、二過住處。過初禪欲者，以自地無漏；過初",
    "T28n1546_044:0332a13": "禪住處者，以第二禪。乃至過無所有處欲者，",
    "T28n1546_044:0332a14": "以自地無漏亦以下地；過無所有處住處者，",
    "T28n1546_044:0332a15": "以非想非非想處。過非想非非想處欲者，以",
    "T28n1546_044:0332a16": "下地無漏；過非想非非想處住處者，以滅定。",
    "T28n1546_044:0332a17": "若當下地有滅定者，下地或有二種過、或有",
    "T28n1546_044:0332a18": "三種過，非想非非想處唯有一種過。欲令",
    "T28n1546_044:0332a19": "無如是過故，不說下地有滅定。復次滅定以",
    "T28n1546_044:0332a20": "二事故立解脫：一以背捨一切緣法、二以",
    "T28n1546_044:0332a21": "滅最後邊心。若下地有滅定者，不名背捨一",
    "T28n1546_044:0332a22": "切心。所以者何？不盡背捨一切心法故。亦非",
    "T28n1546_044:0332a23": "滅最後邊心。所以者何？滅中心故。復次此定",
    "T28n1546_044:0332a24": "是次第定，非想非非想處心次第生此定。以",
    "T28n1546_044:0332a25": "如是事故，下地無滅定。",
    "T28n1546_044:0332a26": "云何滅定？答曰：佛經說：過一切非想非非",
    "T28n1546_044:0332a27": "想處。問曰：滅定是非想非非想處法，何以",
    "T28n1546_044:0332a28": "言過一切非想非非想處？答曰：雖是彼處法，",
    "T28n1546_044:0332a29": "以寂靜故言過，猶如村落阿練若處。復次",
    "T28n1546_044:0332b01": "非想非非想處有二種：一有心、二無心。過",
    "T28n1546_044:0332b02": "一切非想非非想處者，過於有心非想非非",
    "T28n1546_044:0332b03": "想處。滅受想解脫身作證得成就者，是說",
    "T28n1546_044:0332b04": "無心非想非非想處。如有心無心，相應不",
    "T28n1546_044:0332b05": "相應、有依無依、有行無行、有勢用無勢用、",
    "T28n1546_044:0332b06": "有緣無緣，當知亦如是。復次非想非非想",
    "T28n1546_044:0332b07": "處有二種，謂染污、不染污。過一切非想非",
    "T28n1546_044:0332b08": "非想處者，過染污非想非非想處。滅受想",
    "T28n1546_044:0332b09": "解脫身作證得成就，說不染污非想非非想",
    "T28n1546_044:0332b10": "處。如染污不染污，見道斷修道斷當知亦",
    "T28n1546_044:0332b11": "如是。復次非想非非想處有二種，謂本得、",
    "T28n1546_044:0332b12": "未曾得。過一切非想非非想處者，過本得",
    "T28n1546_044:0332b13": "非想非非想處。滅受想解脫身作證得成就",
    "T28n1546_044:0332b14": "者，是未曾得非想非非想處。如本得未曾得，",
    "T28n1546_044:0332b15": "共不共、離欲得方便得，當知亦如是。復次此",
    "T28n1546_044:0332b16": "中說次第過諸地故，先次第過諸地欲，後過",
    "T28n1546_044:0332b17": "有心住非想非非想處。問曰：無學人可爾。所",
    "T28n1546_044:0332b18": "以者何？無學人於非想非非想處有二種過：",
    "T28n1546_044:0332b19": "一離欲過、二住處過。學人於非想非非想處",
    "T28n1546_044:0332b20": "無二種過，過一切非想非非想處云何可爾？",
    "T28n1546_044:0332b21": "答曰：一切有二種：有少分一切、有一切一切。",
    "T28n1546_044:0332b22": "此中說少分一切。復次此中說住處過。學人",
    "T28n1546_044:0332b23": "雖無非想非非想處修道所斷欲過，而有住",
    "T28n1546_044:0332b24": "處過。復次此說須臾過。彼須臾滅非想非非",
    "T28n1546_044:0332b25": "想處有心，次生非想非非想處無心，滅受想",
    "T28n1546_044:0332b26": "定身作證得成就者。問曰：入彼定時，餘心",
    "T28n1546_044:0332b27": "心數法盡滅。何故世尊但說滅受想耶？答曰：",
    "T28n1546_044:0332b28": "譬喻者說，彼定有心。彼作是說：入彼定時，唯",
    "T28n1546_044:0332b29": "此二法滅。問曰：我不問彼。我問說此言無心",
    "T28n1546_044:0332b30": "者，何故爾耶？答曰：佛說受想滅，當知餘心",
    "T28n1546_044:0332c01": "心數法亦滅。復次以此二法名義勝故。彼心",
    "T28n1546_044:0332c02": "聚中，誰為最勝？此二法最勝故佛說。復次",
    "T28n1546_044:0332c03": "此現初門現略現始入法故。心心數法有二",
    "T28n1546_044:0332c04": "種，或是根性、或非根性。若說受，當知已說",
    "T28n1546_044:0332c05": "根性；若說想，當知已說非根性者。如根性非",
    "T28n1546_044:0332c06": "根性，明非明、勝不勝、妙不妙，當知亦如是。",
    "T28n1546_044:0332c07": "復次此二法，於二界中極為行者而作疲",
    "T28n1546_044:0332c08": "勞，受於色界、想於無色界，是故世尊說此二",
    "T28n1546_044:0332c09": "法。復次以此二法於二界中勝故。受於色界",
    "T28n1546_044:0332c10": "中勝，想於無色界中勝。復次以此二法能生",
    "T28n1546_044:0332c11": "二種惱，謂愛惱、見惱。受能生愛惱，想能生",
    "T28n1546_044:0332c12": "見惱。復次此二法能起二種鬪諍根本。受能",
    "T28n1546_044:0332c13": "起貪著欲愛繫縛鬪諍根本，想能起見愛貪",
    "T28n1546_044:0332c14": "著繫縛鬪諍根本。如二鬪諍根本，二邊、二箭、",
    "T28n1546_044:0332c15": "二戲論、二我，當知亦如是。復次因樂受故生",
    "T28n1546_044:0332c16": "顛倒想，令諸眾生於生死中受大苦惱，是",
    "T28n1546_044:0332c17": "故世尊說滅此二法。復次行者憎惡此二法",
    "T28n1546_044:0332c18": "故起滅定。如《施設經》說：行者以何方便求滅",
    "T28n1546_044:0332c19": "定？答曰：初行者欲令諸行更無所作、更無",
    "T28n1546_044:0332c20": "所思，令我受想不生、已生者滅、未生受想令",
    "T28n1546_044:0332c21": "不生、已生受想令滅。是滅於此滅法無障礙，",
    "T28n1546_044:0332c22": "不問他得自在，身作證是名定。以是事故，世",
    "T28n1546_044:0332c23": "尊說滅此二法。問曰：滅之與定有何差別？答",
    "T28n1546_044:0332c24": "曰：滅是一剎那，定是久相續。問曰：心不動故",
    "T28n1546_044:0332c25": "名定。此中心斷無心，云何名定？答曰：不動有",
    "T28n1546_044:0332c26": "二種：一、心不動；二、四大不動。此中雖斷心",
    "T28n1546_044:0332c27": "不動，而四大不動相續生，以四大不動故名",
    "T28n1546_044:0332c28": "定。問曰：二無心定，何故滅定立解脫，無想定",
    "T28n1546_044:0332c29": "不立耶？尊者波奢說曰：佛決定知法相，亦知",
    "T28n1546_044:0333a01": "勢用，餘人不知。若法有解脫相者立解脫，無",
    "T28n1546_044:0333a02": "解脫相者不立。復次若定是內道法立解脫，",
    "T28n1546_044:0333a03": "若定是外道法不立解脫。如內道外道，聖人",
    "T28n1546_044:0333a04": "凡夫、背煩惱起煩惱、背熾然起熾然，說亦如",
    "T28n1546_044:0333a05": "是。復次捨我見起無我見身中可得者立解",
    "T28n1546_044:0333a06": "脫，若起我見捨無我見身中可得者不立。復",
    "T28n1546_044:0333a07": "次若捨身見起空現在前身中可得者立解",
    "T28n1546_044:0333a08": "脫，若不起空現在前起身見者不立。復次先",
    "T28n1546_044:0333a09": "作是說，以二事故滅定立解脫，一捨一切",
    "T28n1546_044:0333a10": "緣法、二滅最後邊心。無想定無此二事故，不",
    "T28n1546_044:0333a11": "立解脫。復次若更不生諸界諸生諸趣身中",
    "T28n1546_044:0333a12": "可得者立解脫，若更生諸界諸生諸趣身中",
    "T28n1546_044:0333a13": "可得者不立。復次背棄義是解脫義。得滅定",
    "T28n1546_044:0333a14": "者，背捨諸界諸生諸趣增長生死法；無想",
    "T28n1546_044:0333a15": "定不爾。以如是事故，二無心定，滅定立解",
    "T28n1546_044:0333a16": "脫，無想定不立。問曰：滅定、無想定有何差別？",
    "T28n1546_044:0333a17": "答曰：名即差別，是名滅定、是名無想定。復次",
    "T28n1546_044:0333a18": "界亦差別，無想定色界繫，滅定無色界繫。復",
    "T28n1546_044:0333a19": "次地亦差別，無想定在第四禪地，滅定在非",
    "T28n1546_044:0333a20": "想非非想地。復次身亦差別，無想定在凡夫",
    "T28n1546_044:0333a21": "身，滅定在聖人身。復次凡夫人入無想定作",
    "T28n1546_044:0333a22": "離想，聖人入滅定作休息想。復次凡夫人厭",
    "T28n1546_044:0333a23": "患想入無想定，聖人厭患受想入滅定。復次",
    "T28n1546_044:0333a24": "凡夫人入無想定欲滅於想，聖人入滅定欲",
    "T28n1546_044:0333a25": "滅受想。復次凡夫人入無想定滅色界繫心",
    "T28n1546_044:0333a26": "心數法，聖人入滅定滅無色界繫心心數法。",
    "T28n1546_044:0333a27": "復次凡夫人入無想定滅第四禪地心心數",
    "T28n1546_044:0333a28": "法，聖人入滅定滅非想非非想地心心數法。",
    "T28n1546_044:0333a29": "復次凡夫人入無想定得色界報，聖人入滅",
    "T28n1546_044:0333b01": "定得無色界報。尊者和須蜜說曰：無想定、滅",
    "T28n1546_044:0333b02": "定有何差別？答曰：一是無想定，二是滅定。",
    "T28n1546_044:0333b03": "復次界亦差別，無想定是色界繫，滅定是無",
    "T28n1546_044:0333b04": "色界繫。餘廣說如上。復次凡夫人入無想定",
    "T28n1546_044:0333b05": "得無想果，聖人入滅定得非想非非想處果。",
    "T28n1546_044:0333b06": "復次凡夫人入無想定得色界繫報，學人入",
    "T28n1546_044:0333b07": "滅定得無色界繫報，無學人入滅定得餘",
    "T28n1546_044:0333b08": "依。無想定、滅定，是謂差別。問曰：何故佛經說",
    "T28n1546_044:0333b09": "八解脫，二解脫說身作證耶？答曰：八解脫盡",
    "T28n1546_044:0333b10": "應說身作證。如《大因緣經》說：八解脫身作證",
    "T28n1546_044:0333b11": "得成就。問曰：何故一經說八解脫身作證，多",
    "T28n1546_044:0333b12": "經說二解脫身作證耶？答曰：此二解脫，多有",
    "T28n1546_044:0333b13": "所作、多用功而得故。復次以名義勝故。八解",
    "T28n1546_044:0333b14": "脫中何者最勝？此二解脫。復次此二解脫俱",
    "T28n1546_044:0333b15": "在界邊，淨解脫在色界邊，滅受想解脫在無",
    "T28n1546_044:0333b16": "色界邊。復次此二解脫俱在地邊，淨解脫在",
    "T28n1546_044:0333b17": "第四禪地邊，滅受想解脫在非想非非想地",
    "T28n1546_044:0333b18": "邊。復次淨解脫盡四大造色而立，滅受想解",
    "T28n1546_044:0333b19": "脫盡心心數法而立故。復次淨解脫取色淨",
    "T28n1546_044:0333b20": "相而不生煩惱，是故佛說身作證得成就；滅",
    "T28n1546_044:0333b21": "受想解脫無心，在身不在心，以身力起現在",
    "T28n1546_044:0333b22": "前，不以心力，是故佛說身作證得成就。復次",
    "T28n1546_044:0333b23": "經說八解脫身作證者，皆以此二解脫故。得",
    "T28n1546_044:0333b24": "成就者，得成就有多處說，或說色陰少分是",
    "T28n1546_044:0333b25": "得成就，或說善五陰、或說善四陰、或說心不",
    "T28n1546_044:0333b26": "相應行陰少分、或說滅盡涅槃。說色陰少分",
    "T28n1546_044:0333b27": "得成就者，如偈說：",
    "T28n1546_044:0333b28": "「汝於勝慧法，　　得成就於戒，",
    "T28n1546_044:0333b29": "一切皆賢善，　　廣有諸珍寶。」",
    "T28n1546_044:0333c01": "善五陰者，如說：得成就初禪，乃至第四禪。善",
    "T28n1546_044:0333c02": "四陰者，如說：得成就空處，乃至非想非非想",
    "T28n1546_044:0333c03": "處。心不相應行陰少分者，如此中說。滅受想",
    "T28n1546_044:0333c04": "解脫滅盡涅槃者，如說：得成就滅盡涅槃。問",
    "T28n1546_044:0333c05": "曰：滅定有幾種？答曰：或有說者，有四種：一、",
    "T28n1546_044:0333c06": "具縛人所起滅定；二、斷上三種結；三、斷中三",
    "T28n1546_044:0333c07": "種結；四、斷下三種結。復有說者，此定有四種：",
    "T28n1546_044:0333c08": "非具縛起者，是斷六種、七種、八種、九種結起",
    "T28n1546_044:0333c09": "者。復有說者，此定有九種。斷上上結起者，",
    "T28n1546_044:0333c10": "乃至斷下下結起者。復有說者，此定有十種。",
    "T28n1546_044:0333c11": "具縛起者、斷上上結起者，乃至斷下下結起",
    "T28n1546_044:0333c12": "者。問曰：若具縛人能起滅定者，凡夫人亦",
    "T28n1546_044:0333c13": "能起。答曰：具縛人有二種：一見道所斷具",
    "T28n1546_044:0333c14": "縛、二修道所斷具縛。若無非想非非想處見",
    "T28n1546_044:0333c15": "道所斷具縛、有修道所斷具縛者，能起滅定；",
    "T28n1546_044:0333c16": "若有二具縛者，則不能起。評曰：應作是說：滅",
    "T28n1546_044:0333c17": "定有十一種，具縛人起滅定者、斷上上結起",
    "T28n1546_044:0333c18": "者，乃至斷下下結起者、時解脫轉根作不動",
    "T28n1546_044:0333c19": "起者。問曰：若具縛者所起滅定，乃至時解脫",
    "T28n1546_044:0333c20": "轉根作不動者所起滅定，即是具縛者所起滅",
    "T28n1546_044:0333c21": "定耶？答曰：或有說者，即是。問曰：若然者，云",
    "T28n1546_044:0333c22": "何有十一種？答曰：以十一時起故，有十一種。",
    "T28n1546_044:0333c23": "復有說者，具縛者所起異，乃至不動法所起",
    "T28n1546_044:0333c24": "異。問曰：若然者，具縛者所起，乃至不動者所",
    "T28n1546_044:0333c25": "起，有何差別？答曰：具縛者所起，後斷一種結",
    "T28n1546_044:0333c26": "所起者，於前具縛者所起，得不在身中成就、",
    "T28n1546_044:0333c27": "不現前行。斷一種結所起者，得在身中成就、",
    "T28n1546_044:0333c28": "現在前行。乃至不動法所起，於時解脫所起，",
    "T28n1546_044:0333c29": "得不在身中成就、不現前行。不動法所起，得",
    "T28n1546_044:0334a01": "在身中成就、現在前行。",
    "T28n1546_044:0334a02": "問曰：此定為有上中下不耶？若有上中下者，",
    "T28n1546_044:0334a03": "《施設經》說云何通？如說：滅法無有差別。若無",
    "T28n1546_044:0334a04": "上中下者，佛所有定即是聲聞辟支佛定也。",
    "T28n1546_044:0334a05": "答曰：應作是說：此定無上中下。問曰：若然",
    "T28n1546_044:0334a06": "者，《施設經》說善通。滅法無差別故，佛所有定",
    "T28n1546_044:0334a07": "即是辟支佛聲聞定也。答曰：如佛心斷入此",
    "T28n1546_044:0334a08": "定，辟支佛聲聞心斷入此定，等無差別，而方",
    "T28n1546_044:0334a09": "便有差別。佛不以方便起此定現在前，辟支",
    "T28n1546_044:0334a10": "佛以下方便，聲聞或以中或以上方便。評曰：",
    "T28n1546_044:0334a11": "應作是說：此定有上中下。問曰：若然者，佛定",
    "T28n1546_044:0334a12": "異、辟支佛聲聞定異，此說善通。《施設經》說云",
    "T28n1546_044:0334a13": "何通？如說：滅法無有差別。答曰：以住心故，",
    "T28n1546_044:0334a14": "《施設經》說滅法無有差別。定是有為故，應有",
    "T28n1546_044:0334a15": "上中下。所以者何？一切有為法有上中下相。",
    "T28n1546_044:0334a16": "問曰：此定體為有幾耶？答曰：或有說者，體",
    "T28n1546_044:0334a17": "有一，若滅現在前則無心。問曰：若滅剎那現",
    "T28n1546_044:0334a18": "在前，即彼剎那名無心耶？答曰：如是。若滅",
    "T28n1546_044:0334a19": "剎那現在前，即彼剎那名無心。如一受剎那，",
    "T28n1546_044:0334a20": "即彼剎那名為有受。一想剎那，即彼剎那名",
    "T28n1546_044:0334a21": "為有想。一識剎那，即彼剎那名為有識。彼亦",
    "T28n1546_044:0334a22": "如是，若一剎那滅，即彼剎那名無心。復有說",
    "T28n1546_044:0334a23": "者，此定體有十一。所以者何？彼滅十大地及",
    "T28n1546_044:0334a24": "心故。復有說者，體有二十一種。所以者何？彼",
    "T28n1546_044:0334a25": "滅十大地、十善大地及心。評曰：應作是說：隨",
    "T28n1546_044:0334a26": "滅幾種心數法，彼定體亦有爾許種。此是定",
    "T28n1546_044:0334a27": "體，定相云何？答曰：體即是相、相即是體，諸",
    "T28n1546_044:0334a28": "法不可離體別說相。尊者和須蜜說曰：心法",
    "T28n1546_044:0334a29": "解脫是其相。",
    "T28n1546_044:0334b01": "問曰：此定不能斷結，何故說名心法解脫？答",
    "T28n1546_044:0334b02": "曰：此說須臾斷有緣法令不行名解脫，而此",
    "T28n1546_044:0334b03": "定不能斷結。復有說者，若法想微細，為其作",
    "T28n1546_044:0334b04": "因，微微作次第，不與此法俱而成就是解脫。",
    "T28n1546_044:0334b05": "問曰：此為說何義？答曰：或有說者，此中說",
    "T28n1546_044:0334b06": "定。若作是說，此中說定者想微細，為其作",
    "T28n1546_044:0334b07": "一因，謂相似因。與微微作一因，謂相似因微",
    "T28n1546_044:0334b08": "細，亦作次第緣。若作是說，此中說定，若法",
    "T28n1546_044:0334b09": "想微細為其作因、微微為其作次第者，不應",
    "T28n1546_044:0334b10": "說不俱。所以者何？彼人起定現在前故。應說",
    "T28n1546_044:0334b11": "成就。所以者何？彼人成就定故。復有說者，此",
    "T28n1546_044:0334b12": "中說出定心。若作是說，此中說出定心者，想",
    "T28n1546_044:0334b13": "微細為其作一因謂相似因，微細亦作次第",
    "T28n1546_044:0334b14": "緣。若作是說，此中說出定心者，若法想微細",
    "T28n1546_044:0334b15": "為其作因，微微作次第，應說不俱。所以者",
    "T28n1546_044:0334b16": "何？入定時不起出定心現在前故。應說成",
    "T28n1546_044:0334b17": "就。所以者何？彼人成就出定心故。以是事故，",
    "T28n1546_044:0334b18": "知彼人本得出定心。復有說者，此中說入定",
    "T28n1546_044:0334b19": "心。若作是說，此中說入定心者，想與定作一",
    "T28n1546_044:0334b20": "因謂相似因，微細與定作一因謂相似因亦",
    "T28n1546_044:0334b21": "作次第緣。若作是說，此中說入定心者，應",
    "T28n1546_044:0334b22": "作是說，想微細與定作因，定與微細作次第，",
    "T28n1546_044:0334b23": "應說不俱。所以者何？在定時不起入定心現",
    "T28n1546_044:0334b24": "在前。應說成就。所以者何？在定時成就入定",
    "T28n1546_044:0334b25": "心故。問曰：此中何者是想？何者是微細？何者",
    "T28n1546_044:0334b26": "是微微？答曰：或有說者，空處、識處是想，無所",
    "T28n1546_044:0334b27": "有處是微細，非想非非想處是微微。復有說",
    "T28n1546_044:0334b28": "者，空處、識處、無所有處是想，非想非非想處",
    "T28n1546_044:0334b29": "是微細，若心心數次第入定者是微微。復有",
    "T28n1546_044:0334c01": "說者，非想非非想處亦是想亦是微細亦",
    "T28n1546_044:0334c02": "是微微。所以者何？非想非非想處有上中下，",
    "T28n1546_044:0334c03": "上者是想、中者是微細、下者是微微。問曰：想、",
    "T28n1546_044:0334c04": "微細、微微，有何差別？答曰：或有說者，名即差",
    "T28n1546_044:0334c05": "別，是名為想、是名微細、是名微微。復次上者",
    "T28n1546_044:0334c06": "是想、中者是微細、下者是微微。復次想、微細，",
    "T28n1546_044:0334c07": "能令未來無漏道修；微微不修。復次想、微細",
    "T28n1546_044:0334c08": "現在前時，三念處若一念處現在前，未來四",
    "T28n1546_044:0334c09": "念處修；微微現在前時，法念處現在前，未來",
    "T28n1546_044:0334c10": "修三念處，除身念處。復次想、微細，或曾得或",
    "T28n1546_044:0334c11": "不曾得；微微是曾得。問曰：此中因論生論。何",
    "T28n1546_044:0334c12": "故入定心或曾得或不曾得，出定心唯曾得？",
    "T28n1546_044:0334c13": "答曰：入定心難得，多有所作多用功乃得。出",
    "T28n1546_044:0334c14": "定心易得，不多有所作不多用功而得，是故",
    "T28n1546_044:0334c15": "唯是曾得。復次入定心能增益定，令定相續；",
    "T28n1546_044:0334c16": "出定心不增益定，令定衰退不相續。復次入",
    "T28n1546_044:0334c17": "定心是有漏，或是曾得或未曾得；出定心",
    "T28n1546_044:0334c18": "是有漏無漏故，唯是曾得。此中因論生論。何",
    "T28n1546_044:0334c19": "故入定心有漏，出定心有漏無漏耶？答曰：隨",
    "T28n1546_044:0334c20": "順斷心故。入定心不堅牢羸劣，如腐種子不",
    "T28n1546_044:0334c21": "能生相續法。隨順斷心出定心，堅牢不羸劣，",
    "T28n1546_044:0334c22": "不如腐種子能生相續法，不隨順斷心。復次",
    "T28n1546_044:0334c23": "入定心以定為寂滅，無漏心不計有法是",
    "T28n1546_044:0334c24": "寂滅。復次此是次第定，非想非非想處心次",
    "T28n1546_044:0334c25": "第起此定，最後無漏在無所有處。",
    "T28n1546_044:0334c26": "問曰：入定心為何所緣？出定心為何所緣？",
    "T28n1546_044:0334c27": "答曰：入定心緣定，出定心亦緣定。問曰：若入",
    "T28n1546_044:0334c28": "定心緣定、出心亦緣定者，何不入定時出定、",
    "T28n1546_044:0334c29": "出定時入定耶？答曰：入定時期心欲入，出定",
    "T28n1546_044:0335a01": "時期心欲出。復次入定心緣未來定，出定心",
    "T28n1546_044:0335a02": "緣過去定。問曰：入定心緣未來定時，為何所",
    "T28n1546_044:0335a03": "緣？答曰：或有說者，緣初剎那。復有說者，緣",
    "T28n1546_044:0335a04": "隨起幾所定現在前。評曰：應作是說：入定心",
    "T28n1546_044:0335a05": "緣未來定，則不可知為緣何法、為不緣何法。",
    "T28n1546_044:0335a06": "所以者何？未來法是亂法，多剎那、無次第，以",
    "T28n1546_044:0335a07": "總緣故，言緣未來定。問曰：出定心緣過去法",
    "T28n1546_044:0335a08": "時，為何所緣？答曰：或有說者，緣最後剎那。",
    "T28n1546_044:0335a09": "復有說者，緣隨所起幾所定現在前。評曰：應",
    "T28n1546_044:0335a10": "作是說，出定心緣過去定，則不可知為緣何",
    "T28n1546_044:0335a11": "法、為不緣何法。所以者何？過去法有多剎那",
    "T28n1546_044:0335a12": "故。",
    "T28n1546_044:0335a13": "問曰：入滅定時滅何等心？過去耶、未來耶、現",
    "T28n1546_044:0335a14": "在耶？若滅過去者，過去已自滅。若滅未來者，",
    "T28n1546_044:0335a15": "未來未生。若滅現在者，現在不住。若定不滅，",
    "T28n1546_044:0335a16": "彼亦自滅。答曰：應作是說：滅未來者。問曰：",
    "T28n1546_044:0335a17": "未來法未生，云何可滅耶？答曰：行者住現在",
    "T28n1546_044:0335a18": "世，遮住未來心令不生，故言滅。譬如城邑，若",
    "T28n1546_044:0335a19": "斷道閉門、竪於高幢，不令人出入，則名為救。",
    "T28n1546_044:0335a20": "彼亦如是。復有說者，滅未來、現在心。問曰：行",
    "T28n1546_044:0335a21": "者住現在世，遮住未來心使不生，言滅可爾。",
    "T28n1546_044:0335a22": "現在法不住，若定不滅，彼亦自滅。云何言滅？",
    "T28n1546_044:0335a23": "答曰：先現在滅心心數法，令有緣法相續而",
    "T28n1546_044:0335a24": "滅；今現在滅心心數法，令有緣法不相續而",
    "T28n1546_044:0335a25": "滅。皆是定力。",
    "T28n1546_044:0335a26": "問曰：出定時何心心數法現在前？答曰：或有",
    "T28n1546_044:0335a27": "說者，先所遮住未來心心數法。復有說者，起",
    "T28n1546_044:0335a28": "未來心心數法現在前。先所遮住者，在不生",
    "T28n1546_044:0335a29": "法中。評曰：應作是說：起未來心心數法，但不",
    "T28n1546_044:0335b01": "可知為起何心、為不起何心。所以者何？未來",
    "T28n1546_044:0335b02": "法是亂、是多剎那、是無次第。",
    "T28n1546_044:0335b03": "問曰：此定為有過去本得、未來修不耶？答曰：",
    "T28n1546_044:0335b04": "或有說者，無過去本得，亦無未來修，如天眼",
    "T28n1546_044:0335b05": "天耳。若作是說，此定無本得無未來修者，定",
    "T28n1546_044:0335b06": "初剎那成就現在定，第二剎那等成就過去",
    "T28n1546_044:0335b07": "現在出定、成就過去定。復有說者，此定有過",
    "T28n1546_044:0335b08": "去本得、有未來修，如念前世智、他心智。若作",
    "T28n1546_044:0335b09": "是說，此定有過去本得未來修者，定初剎那",
    "T28n1546_044:0335b10": "成就未來現在定，第二剎那等成就三世出",
    "T28n1546_044:0335b11": "定、成就過去未來定。評曰：應作是說：此定無",
    "T28n1546_044:0335b12": "過去本得亦無未來修。若此定有過去本得",
    "T28n1546_044:0335b13": "未來修者，若退此定還起此定，應得本定而",
    "T28n1546_044:0335b14": "不爾。若退此定還得此定，名得未曾得定。如",
    "T28n1546_044:0335b15": "不破戒而還家者，還復出家，名得未曾得戒。",
    "T28n1546_044:0335b16": "彼亦如是。",
    "T28n1546_044:0335b17": "問曰：於何處起此定？答曰：欲色界，非無色",
    "T28n1546_044:0335b18": "界。初在欲界，若於欲界起滅定，於此定退命",
    "T28n1546_044:0335b19": "終生色界中，能起此定。餘者不能。何以知",
    "T28n1546_044:0335b20": "之？經說：尊者舍利弗語諸比丘：諸長老當",
    "T28n1546_044:0335b21": "知，若比丘戒具足、定具足、慧具足者，能數數",
    "T28n1546_044:0335b22": "入出滅受想定。若於現法及死時，不得阿羅",
    "T28n1546_044:0335b23": "漢果，身壞命終過摶食諸天，生摩㝹摩身天",
    "T28n1546_044:0335b24": "中，復於彼處數數出入滅受想定。此是實知",
    "T28n1546_044:0335b25": "見，有如此事。爾時長老優陀夷住彼會中，",
    "T28n1546_044:0335b26": "語尊者舍利弗言：尊者舍利弗！彼比丘生摩",
    "T28n1546_044:0335b27": "㝹摩身天中，數數入出滅受想定，無有是處。",
    "T28n1546_044:0335b28": "第二第三說亦如是。問曰：何故長老優陀",
    "T28n1546_044:0335b29": "夷三違尊者舍利弗所說耶？答曰：長老優陀",
    "T28n1546_044:0335c01": "夷所疑，非無處所。彼作是念：若得此定者，必",
    "T28n1546_044:0335c02": "離無所有處欲，命終應生非想非非想處，彼",
    "T28n1546_044:0335c03": "處不能起滅定。亦不解尊者舍利弗意。問曰：",
    "T28n1546_044:0335c04": "彼尊者舍利弗有何意耶？答曰：尊者舍利弗",
    "T28n1546_044:0335c05": "說生色界阿那含，長老優陀夷說生無色界",
    "T28n1546_044:0335c06": "者，是以違之。尊者舍利弗說退阿那含，長老",
    "T28n1546_044:0335c07": "優陀夷說不退阿那含，是以違之。問曰：尊者",
    "T28n1546_044:0335c08": "舍利弗何故不為長老優陀夷解此義耶？答",
    "T28n1546_044:0335c09": "曰：尊者舍利弗作是念：我不能除此愚人深",
    "T28n1546_044:0335c10": "著之心。復次尊者舍利弗有如是心，欲為解",
    "T28n1546_044:0335c11": "說，以優陀夷三違此言故，此心便息。如《箭",
    "T28n1546_044:0335c12": "喻經》說：爾時有眾多增上慢比丘，皆於佛前",
    "T28n1546_044:0335c13": "自說聖利：我生已盡，乃至廣說。佛作是念：我",
    "T28n1546_044:0335c14": "今當為說斷慢法。以諸比丘數數自說聖利",
    "T28n1546_044:0335c15": "故，此心便息。佛世尊有遍大悲，欲說法心猶",
    "T28n1546_044:0335c16": "尚有息，何況尊者舍利弗耶。復次尊者舍利",
    "T28n1546_044:0335c17": "弗作是念：此所論事，必聞於佛。佛以此事，",
    "T28n1546_044:0335c18": "當呵責優陀夷及長老阿難，當使此辱經歷",
    "T28n1546_044:0335c19": "千載，令無智者不違智者之言。爾時舍利弗",
    "T28n1546_044:0335c20": "作是念：此比丘三違我所說，諸梵行比丘亦",
    "T28n1546_044:0335c21": "無讚歎我所說者，我今應往詣世尊所。爾時",
    "T28n1546_044:0335c22": "尊者舍利弗往詣佛所，到已頭面禮足，却坐",
    "T28n1546_044:0335c23": "一面，語諸比丘：諸長老當知，若比丘戒具足，",
    "T28n1546_044:0335c24": "乃至廣說。爾時長老優陀夷在彼會中，語尊",
    "T28n1546_044:0335c25": "者舍利弗言，乃至無有是處。爾時尊者舍利",
    "T28n1546_044:0335c26": "弗作是念：今此比丘於世尊前違我所說，",
    "T28n1546_044:0335c27": "諸梵行比丘亦無稱讚我所說者，我今應當",
    "T28n1546_044:0335c28": "默然。爾時舍利弗即便默然。爾時佛告優陀",
    "T28n1546_044:0335c29": "夷言：汝意以何是摩㝹摩身天耶？以非想非",
    "T28n1546_044:0336a01": "非想天是耶？答言：如是。佛告言：汝愚人無眼，",
    "T28n1546_044:0336a02": "何故與上座比丘論甚深阿毘曇。爾時世尊",
    "T28n1546_044:0336a03": "現前呵責優陀夷已，便告長老阿難言：汝見",
    "T28n1546_044:0336a04": "上座比丘為他所惱，無有悲心，於彼愚人而",
    "T28n1546_044:0336a05": "不呵責。爾時世尊呵優陀夷已，便還精舍入",
    "T28n1546_044:0336a06": "於禪定。問曰：長老優陀夷有過故世尊呵之，",
    "T28n1546_044:0336a07": "長老阿難復有何過而被呵耶？答曰：優陀夷",
    "T28n1546_044:0336a08": "是阿難弟子，是故世尊告於阿難：汝應教勅。",
    "T28n1546_044:0336a09": "復次優陀夷是長老阿難攝眷屬人，是故世",
    "T28n1546_044:0336a10": "尊告言：汝應教勅。復次長老阿難是維那，佛",
    "T28n1546_044:0336a11": "告阿難：汝為維那，云何不知如法說者、非法",
    "T28n1546_044:0336a12": "說者。復次此論說甚深阿毘曇事，非多人所",
    "T28n1546_044:0336a13": "知，唯佛、尊者舍利弗能知，長老阿難以多聞",
    "T28n1546_044:0336a14": "力故能知。以阿難知此法故，不稱讚上座比",
    "T28n1546_044:0336a15": "丘所說，不隨如法眾，有如是過故，世尊責",
    "T28n1546_044:0336a16": "之。以是事知，初起滅定必在欲界。若於欲界",
    "T28n1546_044:0336a17": "起滅定，退此定已生色界中還起此定，餘則",
    "T28n1546_044:0336a18": "不能。問曰：何故生色界中能初起禪無色定，",
    "T28n1546_044:0336a19": "不初起滅定耶？答曰：禪以三事故能起：一、以",
    "T28n1546_044:0336a20": "因力；二、以業力；三、以法應爾力。以因力者，過",
    "T28n1546_044:0336a21": "去近生曾起滅此禪。以業力者，作決定業",
    "T28n1546_044:0336a22": "必生彼處。法應爾力者，世界壞時，下地眾生",
    "T28n1546_044:0336a23": "必生上地。無色定以二事故能起：一以因力、",
    "T28n1546_044:0336a24": "二以業力，無法應爾力。以因力者，過去近",
    "T28n1546_044:0336a25": "生曾起無色定。以業力者，作決定業必生",
    "T28n1546_044:0336a26": "彼處。無法應爾力者，無色界中無世界成壞。",
    "T28n1546_044:0336a27": "滅定以一事故能起，謂解說者。彼解說者",
    "T28n1546_044:0336a28": "為何處最勝？謂在欲界中。不以因力。所以者",
    "T28n1546_044:0336a29": "何？未曾起此定故。非以業力。所以者何？彼定",
    "T28n1546_044:0336b01": "性非業故。非法應爾力。所以者何？無色界無",
    "T28n1546_044:0336b02": "世界成壞故。問曰：何故欲色界起此定現在",
    "T28n1546_044:0336b03": "前，非無色界耶？答曰：命根依二事存，謂依色、",
    "T28n1546_044:0336b04": "依心。此定無心，心斷故起現在前。欲色界中",
    "T28n1546_044:0336b05": "起此定時，心雖斷，命根依色而存。無色界無",
    "T28n1546_044:0336b06": "色，依心故命存。若無色界起此定者，心斷命",
    "T28n1546_044:0336b07": "則斷，是名為死，不名為定。",
    "T28n1546_044:0336b08": "問曰：若起此定已，於此定退，命終為生空處、",
    "T28n1546_044:0336b09": "識處、無所有處不？答曰：不生。所以者何？其所",
    "T28n1546_044:0336b10": "應生，若能起此定處、若能受報處。色界中",
    "T28n1546_044:0336b11": "雖不受此定報，能起此定。非想非非想處雖",
    "T28n1546_044:0336b12": "不能起此定，而受此定報處。空處、識處、無所",
    "T28n1546_044:0336b13": "有處，不能起此定亦不能受此定報。復有說",
    "T28n1546_044:0336b14": "者，生彼處，但不名身證，不名俱解脫。評曰：",
    "T28n1546_044:0336b15": "應作是說：不生。",
    "T28n1546_044:0336b16": "問曰：住彼定為經幾時？答曰：欲界中以摶",
    "T28n1546_044:0336b17": "食持諸根四大，欲界雖入定時不令身有患，",
    "T28n1546_044:0336b18": "出定時則有患，是故欲界少時入定，不得久",
    "T28n1546_044:0336b19": "住過於七日。何以知之？曾聞有一僧伽藍，有",
    "T28n1546_044:0336b20": "一比丘得滅定。食時著衣，詣食堂中。其日彼",
    "T28n1546_044:0336b21": "打揵椎晚，彼比丘精勤而作是念：我何故",
    "T28n1546_044:0336b22": "空過此時，不觀未來何時當打揵椎？即立誓",
    "T28n1546_044:0336b23": "願，入於滅定，乃至打揵椎當起。時彼僧伽藍",
    "T28n1546_044:0336b24": "有事難起，時諸比丘皆捨僧伽藍去。經於三",
    "T28n1546_044:0336b25": "月，難事乃解，時諸比丘還集會而打揵椎。時",
    "T28n1546_044:0336b26": "彼比丘起定即死。後有一乞食比丘獲得滅",
    "T28n1546_044:0336b27": "定。以日初分，著衣持鉢，欲詣村乞食。時天大",
    "T28n1546_044:0336b28": "雨，彼作是念：若入村者，壞我衣色。若不往",
    "T28n1546_044:0336b29": "者，何故空過此時，不觀未來？即立願入定，乃",
    "T28n1546_044:0336c01": "至雨止當起。或有說者，雨經半月。或有說",
    "T28n1546_044:0336c02": "者，雨經一月乃止。天雨既止，彼比丘起即",
    "T28n1546_044:0336c03": "死。以是事故，知欲界入滅定無患，出時有患。",
    "T28n1546_044:0336c04": "是故少時入定，不過七日。色界不以摶食持",
    "T28n1546_044:0336c05": "諸根四大，入此定者或經半劫一劫、或有過",
    "T28n1546_044:0336c06": "者。問曰：若不立願入滅定者，云何而起？答",
    "T28n1546_044:0336c07": "曰：如入有心定，法自應起。復次若欲食、若欲",
    "T28n1546_044:0336c08": "大小便，入定雖不作患，出則作患。以是事",
    "T28n1546_044:0336c09": "故，必應自起。",
    "T28n1546_044:0336c10": "問曰：凡夫人為入滅定不？尊者和須蜜說曰：",
    "T28n1546_044:0336c11": "凡夫人不入此定。所以者何？此是聖人定，非",
    "T28n1546_044:0336c12": "凡夫定。若凡夫人入此定者，亦是凡夫定。復",
    "T28n1546_044:0336c13": "次凡夫人，觀上離下地欲，如闍樓蟲。非想",
    "T28n1546_044:0336c14": "非非想處，更無上地可緣離下地欲，是故凡",
    "T28n1546_044:0336c15": "夫人不入此定。復次凡夫人數數入定，則數",
    "T28n1546_044:0336c16": "數身猗心猗，以身心猗故方便則緩，方便緩",
    "T28n1546_044:0336c17": "故不能起彼定。尊者佛陀提婆說曰：凡夫人",
    "T28n1546_044:0336c18": "不入彼定。所以者何？凡夫人數數入定，我見",
    "T28n1546_044:0336c19": "牢固，畏後邊滅法如畏深坑，是故不能入彼",
    "T28n1546_044:0336c20": "定也。問曰：菩薩為入滅定不？尊者和須蜜說",
    "T28n1546_044:0336c21": "曰：菩薩不入。所以者何？此定是聖人定。若",
    "T28n1546_044:0336c22": "菩薩入此定者，亦應是凡夫定。復次菩薩觀",
    "T28n1546_044:0336c23": "上離下地欲，如闍樓蟲。非想非非想處，便",
    "T28n1546_044:0336c24": "無上地可緣離下地欲，是故菩薩不入此定。",
    "T28n1546_044:0336c25": "復次菩薩入滅定。所以者何？菩薩欲求一切",
    "T28n1546_044:0336c26": "智時作如是念：我應推求一切處相。若菩薩",
    "T28n1546_044:0336c27": "不入滅定者，則於此處不名推求。尊者佛陀",
    "T28n1546_044:0336c28": "提婆說曰：菩薩不入滅定。菩薩雖復摧滅我",
    "T28n1546_044:0336c29": "見，不畏最後滅處如畏深坑，不欲令慧有留",
    "T28n1546_044:0337a01": "難及斷絕故，不欲入滅定，非不能入。問曰：菩",
    "T28n1546_044:0337a02": "薩前身時不曾起滅定，於最後身而起滅定。",
    "T28n1546_044:0337a03": "為先起滅定後得阿耨多羅三藐三菩提、為",
    "T28n1546_044:0337a04": "先得阿耨多羅三藐三菩提後得滅定？若先",
    "T28n1546_044:0337a05": "起滅定後得阿耨多羅三藐三菩提者，云何",
    "T28n1546_044:0337a06": "不違期心起不相似心？云何名三十四心得",
    "T28n1546_044:0337a07": "一切智？若先得阿耨多羅三藐三菩提後起",
    "T28n1546_044:0337a08": "滅定者，云何名滿足學法？得盡智時，云",
    "T28n1546_044:0337a09": "何名所作已竟？外國法師作如是說：先起滅",
    "T28n1546_044:0337a10": "定，後得阿耨多羅三藐三菩提。問曰：若然者，",
    "T28n1546_044:0337a11": "云何不違期心？",
    "T28n1546_044:0337a12": "答曰：彼作是說：菩薩先離無所有處欲，依第",
    "T28n1546_044:0337a13": "四禪入正決定，不起此處乃至得阿那含果",
    "T28n1546_044:0337a14": "起於滅定，得阿耨多羅三藐三菩提。問曰：云",
    "T28n1546_044:0337a15": "何不名起不相似心耶？答曰：彼作是說：誰言",
    "T28n1546_044:0337a16": "菩薩無不相似心？菩薩有不相似心。問曰：云",
    "T28n1546_044:0337a17": "何名三十四心得一切智？答曰：彼作是說：言",
    "T28n1546_044:0337a18": "三十四心者，說無漏心，不說入定出定心。罽",
    "T28n1546_044:0337a19": "賓沙門作如是說：先得阿耨多羅三藐三菩",
    "T28n1546_044:0337a20": "提，後起滅定。問曰：若然者，云何名滿足學法？",
    "T28n1546_044:0337a21": "答曰：言滿足者，滿足於根、滿足於果，不滿足",
    "T28n1546_044:0337a22": "於定。問曰：云何得盡智時名所作已竟？答",
    "T28n1546_044:0337a23": "曰：或有說，解脫障是下無知。或有說，是於諸",
    "T28n1546_044:0337a24": "定不自在。或有說，是不得定者。若作是說，解",
    "T28n1546_044:0337a25": "脫障是下無知者，世尊得盡智時斷一切無",
    "T28n1546_044:0337a26": "知，得一切彼對治智。若作是說，解脫障是",
    "T28n1546_044:0337a27": "於諸定不自在者，世尊得盡智時，於諸禪定",
    "T28n1546_044:0337a28": "解脫三昧出入皆得自在。若作是說，解脫障",
    "T28n1546_044:0337a29": "是不得定者，世尊得盡智時得一切定。是故",
    "T28n1546_044:0337b01": "得盡智時，所作已竟。問曰：云何名三十四無",
    "T28n1546_044:0337b02": "漏心？答曰：菩薩先滅無所有處欲，依第四",
    "T28n1546_044:0337b03": "禪入正決定，見道中有十五心道比智，第十",
    "T28n1546_044:0337b04": "六心道比智即是離非想非非想處欲，方",
    "T28n1546_044:0337b05": "便道無礙道有九，解脫道有九，是名三十四",
    "T28n1546_044:0337b06": "心。",
    "T28n1546_044:0337b07": "如經說：毘舍佉優婆夷詣曇摩提那比丘",
    "T28n1546_044:0337b08": "尼所，作如是問：阿夷！云何入滅定？彼作是",
    "T28n1546_044:0337b09": "說：毘舍佉優婆夷！比丘入滅定，不作是念：我",
    "T28n1546_044:0337b10": "今入滅定、當入滅定。已於先時調柔其心，",
    "T28n1546_044:0337b11": "欲入此定。問曰：行者入房洗足敷床，結跏",
    "T28n1546_044:0337b12": "趺座時，無如是念：我今入滅定、當入滅定耶？",
    "T28n1546_044:0337b13": "答曰：雖有是事，皆是遠時。如欲界善心次第",
    "T28n1546_044:0337b14": "起初禪乃至入滅定，無如是念：我今入滅定、",
    "T28n1546_044:0337b15": "當入滅定。復作是問：阿夷！云何起滅定？彼作",
    "T28n1546_044:0337b16": "是說：毘舍佉優婆夷！比丘起滅定時，不作是",
    "T28n1546_044:0337b17": "念：我今起滅定、我當起滅定。然緣此身六入",
    "T28n1546_044:0337b18": "命根故，而起彼定。若為飢渴所逼、若欲大小",
    "T28n1546_044:0337b19": "便，雖在定時不作患，出則作患。以是事故，",
    "T28n1546_044:0337b20": "從彼定起。復問：比丘入滅定時，為先滅何行？",
    "T28n1546_044:0337b21": "身行耶、口行耶、意行耶？彼作是說：毘舍佉優",
    "T28n1546_044:0337b22": "婆夷！比丘入滅定時，先滅口行、次滅身行、次",
    "T28n1546_044:0337b23": "滅意行。問曰：說滅意行，此事可爾。說滅口",
    "T28n1546_044:0337b24": "行身行，云何可爾？所以者何？從初禪起入第",
    "T28n1546_044:0337b25": "二禪時，滅於口行。從第三禪起入第四禪時，",
    "T28n1546_044:0337b26": "滅於身行。何故說言入滅定時滅身口行？答",
    "T28n1546_044:0337b27": "曰：入滅定時有二種：有近、有遠。遠時則滅身",
    "T28n1546_044:0337b28": "口行，近時則滅意行。復次若入初禪乃至入",
    "T28n1546_044:0337b29": "非想非非想處，盡名入滅定時。所以者何？為",
    "T28n1546_044:0337c01": "入滅定故起此諸地現在前。復作是問：阿夷！",
    "T28n1546_044:0337c02": "比丘起滅定時，先起何行現在前？身行耶、口",
    "T28n1546_044:0337c03": "行耶、意行耶？彼作是說：毘舍佉優婆夷！比丘",
    "T28n1546_044:0337c04": "起滅定時，先起意行、次起身行、次起口行。",
    "T28n1546_044:0337c05": "問曰：若作是說，從滅定先起意行，此事可爾。",
    "T28n1546_044:0337c06": "若作是說，起滅定時起身行口行，云何可爾？",
    "T28n1546_044:0337c07": "所以者何？從第四禪起入第三禪身行，乃至",
    "T28n1546_044:0337c08": "從第二禪起入初禪口行，乃至生。何故說",
    "T28n1546_044:0337c09": "起滅定時起身口行？答曰：起滅定有近有遠，",
    "T28n1546_044:0337c10": "近者起意行，遠者起身口行。復次起於滅定",
    "T28n1546_044:0337c11": "乃至初禪，盡名起滅定時。所以者何？以滅定",
    "T28n1546_044:0337c12": "故，從彼諸地起。復作是問：阿夷！比丘起滅",
    "T28n1546_044:0337c13": "定時，心何所隨順？心何所轉近？心何所垂入？",
    "T28n1546_044:0337c14": "彼作是說：毘舍佉優婆夷！比丘從滅定起，心",
    "T28n1546_044:0337c15": "隨順離、心轉近離、心垂入離。問曰：此中何者",
    "T28n1546_044:0337c16": "是離？答曰：或有說者，是滅定。若作是說，是",
    "T28n1546_044:0337c17": "滅定者出定世俗心，有二事，隨順離、轉近離、",
    "T28n1546_044:0337c18": "垂入離：一以期心、二以緣。出定無漏心與",
    "T28n1546_044:0337c19": "苦智集智相應者，有一事隨順離，以緣，不以",
    "T28n1546_044:0337c20": "期心。與滅智道智相應者，亦不以緣，亦不以",
    "T28n1546_044:0337c21": "期心。復有說者，離是滅盡涅槃。若作是說，離",
    "T28n1546_044:0337c22": "是滅盡涅槃者，出定世俗心，亦無期心，亦無",
    "T28n1546_044:0337c23": "緣，亦無隨順離、轉近離、垂入離。若無漏與苦",
    "T28n1546_044:0337c24": "智集智道智相應者，於離有期心，無緣。與滅",
    "T28n1546_044:0337c25": "智相應者，於離有期心，亦緣。復有說者，離是",
    "T28n1546_044:0337c26": "滅定，亦是滅盡涅槃。若作是說，離是滅定",
    "T28n1546_044:0337c27": "亦是滅盡涅槃者，出定世俗心、無漏心與苦",
    "T28n1546_044:0337c28": "集滅智相應者，總而言之，有二事隨順離、轉",
    "T28n1546_044:0337c29": "近離、垂入離：一以期心、二以緣。與道相應",
    "T28n1546_044:0338a01": "者，有一事隨順離、轉近離、垂入離，有期心，無",
    "T28n1546_044:0338a02": "緣。復問：阿夷！比丘從滅定起，為觸幾觸？彼",
    "T28n1546_044:0338a03": "作是說：毘舍佉優婆夷！觸三觸：一、不動觸；二、",
    "T28n1546_044:0338a04": "無所有觸；三、無相觸。問曰：何者是不動觸、",
    "T28n1546_044:0338a05": "無所有觸、無相觸耶？尊者和須蜜說曰：空處、",
    "T28n1546_044:0338a06": "識處是不動觸，無所有處是無所有觸，非想",
    "T28n1546_044:0338a07": "非非想處是無相觸。復次空是不動觸，無願",
    "T28n1546_044:0338a08": "是無所有觸，無相是無相觸。復次無所有處",
    "T28n1546_044:0338a09": "是不動觸、是無所有觸、是無相觸。無漏者，是",
    "T28n1546_044:0338a10": "不動觸；無所有處攝故，是無所有觸；緣涅槃",
    "T28n1546_044:0338a11": "故，是無相觸。尊者佛陀提婆說曰：比丘從滅",
    "T28n1546_044:0338a12": "定起，若是非想非非想處心，不起餘不相似",
    "T28n1546_044:0338a13": "心，當言觸無相觸。若是無所有處不相似心，",
    "T28n1546_044:0338a14": "當言觸無所有觸。若是識處不相似心，當言",
    "T28n1546_044:0338a15": "觸不動觸。餘五有想定，說亦如是。問曰：如次",
    "T28n1546_044:0338a16": "第入滅定，出滅定時亦次第出不耶？答曰：如",
    "T28n1546_044:0338a17": "次第入，不如次第出。如次第出，不如次第入。",
    "T28n1546_044:0338a18": "如次第睡，不如次第覺。如次第覺，不如次第",
    "T28n1546_044:0338a19": "睡。彼亦如是。",
    "T28n1546_044:0338a20": "阿毘曇毘婆沙論卷第四十四"
}