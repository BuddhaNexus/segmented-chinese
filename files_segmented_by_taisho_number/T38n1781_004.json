{
    "T38n1781_004:0949a02": "維摩經義疏第四",
    "T38n1781_004:0949a04": "胡吉藏撰",
    "T38n1781_004:0949a05": "4 菩薩品(四)菩薩品第四",
    "T38n1781_004:0949a06": "具足梵音，應言菩提薩埵。菩提云道，薩埵",
    "T38n1781_004:0949a07": "名眾生。道謂所求之法，眾生為能求之人。上",
    "T38n1781_004:0949a08": "弟子之稱，敬讓合論；今則菩薩之名，人法雙",
    "T38n1781_004:0949a09": "舉。此品來意，有五因緣：一者命之次第。前則",
    "T38n1781_004:0949a10": "命小乘，今次命大士。二者破病前後。上破小",
    "T38n1781_004:0949a11": "迷，今呵大執。三者欲具顯淨名之德。小乘不",
    "T38n1781_004:0949a12": "堪，未足彰其道高；今大士辭讓，始顯其德遠。",
    "T38n1781_004:0949a13": "四者欲彰文殊之德。聲聞不堪，菩薩憚往，而",
    "T38n1781_004:0949a14": "文殊獨能擊場者，則知位超大小、處眾獨尊",
    "T38n1781_004:0949a15": "故也。五者欲述昔法，以利今會。問：但後二品",
    "T38n1781_004:0949a16": "顯淨名德，〈方便品〉亦顯德耶？答：約人而言，",
    "T38n1781_004:0949a17": "〈方便品〉對凡夫日顯淨名德，〈弟子品〉對聲聞",
    "T38n1781_004:0949a18": "以顯其德，今品對菩薩以顯其德。又〈方便品〉",
    "T38n1781_004:0949a19": "淨名自顯其德，〈弟子〉、〈菩薩〉二品他人顯德。品",
    "T38n1781_004:0949a20": "開為二：一別命四人、次諸菩薩總述不堪。別",
    "T38n1781_004:0949a21": "命四人，即為四段。就彌勒章，又開為二：初命、",
    "T38n1781_004:0949a22": "次辭。「於是佛告彌勒菩薩：汝行詣維摩詰問",
    "T38n1781_004:0949a23": "疾」。此初命也。所以前命彌勒者，以其是補處",
    "T38n1781_004:0949a24": "大士，又當於此土成佛，從勝至劣，如弟子之",
    "T38n1781_004:0949a25": "次第也。彌勒此翻為慈，南天竺婆羅門姓，以",
    "T38n1781_004:0949a26": "為名也。又過去作國王，因見此丘入慈三昧",
    "T38n1781_004:0949a27": "有十八利益，因發願世世行慈。又母懷之，即",
    "T38n1781_004:0949a28": "自慈心。以是二緣，故名慈也。字阿逸多，此云",
    "T38n1781_004:0949a29": "無能勝。是婆羅㮈國輔相之子，生時具足相",
    "T38n1781_004:0949b01": "好。波羅㮈國王名梵摩達，恣奪國位，欲密",
    "T38n1781_004:0949b02": "害之。就其又索彌勒。父知王心，即云：「外家",
    "T38n1781_004:0949b03": "以將去。」還舍，密遣人送往南天竺婆婆離家。",
    "T38n1781_004:0949b04": "彌勒外家，姓婆婆離，有髮發紺色、手摩膝相，",
    "T38n1781_004:0949b05": "總明博達，以已所知用教彌勒。彌勒始七",
    "T38n1781_004:0949b06": "歲，從受學。一日所集，勝餘歷年，遂窮祕奧。",
    "T38n1781_004:0949b07": "舅欲顯其德，設無礙大會，量財既少，遣二弟",
    "T38n1781_004:0949b08": "子往彌勒家，覓物相足。二人於路聞有佛名。",
    "T38n1781_004:0949b09": "迴首觀之，為虎所食，因此善故即生天上。婆",
    "T38n1781_004:0949b10": "婆離久待不還，則以家財七日大施。最後有",
    "T38n1781_004:0949b11": "一婆羅門來乞財物，而財既盡，空無所得，則",
    "T38n1781_004:0949b12": "大瞋恚語婆離言：「我有呪力，能破汝頭作於",
    "T38n1781_004:0949b13": "七分。」婆離大怖，前二弟子生天者，空內語之：",
    "T38n1781_004:0949b14": "「汝不用愁。今有佛出，可歸憑之。」其問天為是",
    "T38n1781_004:0949b15": "誰，答以上事。時婆離本讀讖書，知有佛應出，",
    "T38n1781_004:0949b16": "則遣彌勒并十六人觀佛，定有三十二相八",
    "T38n1781_004:0949b17": "十好。不久，令其默念作三問：一我為是誰？二",
    "T38n1781_004:0949b18": "問身幾相？佛悉知之，具答三問。時彌勒定",
    "T38n1781_004:0949b19": "知是佛，與十六人從佛出家。十六人得羅漢，",
    "T38n1781_004:0949b20": "而彌勒不取漏盡，願求作佛，佛即授記。「彌勒",
    "T38n1781_004:0949b21": "白佛言：世尊我不堪任詣彼問疾」。此第二辭",
    "T38n1781_004:0949b22": "不堪。就文為三：標、釋、結。此初標也。問：淨名、",
    "T38n1781_004:0949b23": "彌勒俱是窮學之位，何故淨名能呵、彌勒受",
    "T38n1781_004:0949b24": "屈？答：凡有二義。一者相與化物，得失隨宜、",
    "T38n1781_004:0949b25": "脩短迭應故也。二者據位而言，彌勒當紹",
    "T38n1781_004:0949b26": "尊位、淨名久已成佛，既因果不同，故有優劣。",
    "T38n1781_004:0949b27": "「所以者何？憶念我昔為兜率天王及其眷屬說",
    "T38n1781_004:0949b28": "不退轉地之行」。此第二釋不堪。就文為三：一",
    "T38n1781_004:0949b29": "被呵之由、二能呵之旨、三時眾悟道。兜率，此",
    "T38n1781_004:0949c01": "云知足天，其王名刪。兜率天來人間聽說法",
    "T38n1781_004:0949c02": "也。此天以彌勒將上為天師，豫懷宗敬，故常",
    "T38n1781_004:0949c03": "來聽法。不退轉行者，則無生法忍，謂勉位行、",
    "T38n1781_004:0949c04": "念三種退，故云不退也。「時維摩詰來謂我言：",
    "T38n1781_004:0949c05": "彌勒！世尊授仁者記，一生當得阿耨多羅三藐",
    "T38n1781_004:0949c06": "三菩提」。此第二能呵之旨。就文為二：初呵授",
    "T38n1781_004:0949c07": "記、次呵得菩提。呵授記，明無人能得；呵菩",
    "T38n1781_004:0949c08": "提，明無法可得。即人法俱空也。又呵受記，明",
    "T38n1781_004:0949c09": "無能得之因；次呵得菩提，辨無所得之果。謂",
    "T38n1781_004:0949c10": "因果俱寂然。淨名、彌勒深淺不同者，彌勒唯",
    "T38n1781_004:0949c11": "見其一、不覩其二，雖說欲無常、嘆不退法，未",
    "T38n1781_004:0949c12": "悟諸天深著一生受菩提記，麁欲雖去，細染",
    "T38n1781_004:0949c13": "尋生。是以淨名雙泯因果，令麁細都息。若作",
    "T38n1781_004:0949c14": "二人始終益物者，前要須彌勒說欲無常，嘆",
    "T38n1781_004:0949c15": "不退法以息麁；淨名辨因果俱空以除細。破",
    "T38n1781_004:0949c16": "受記為三：初牒、次呵、後結也。言一生者，彌",
    "T38n1781_004:0949c17": "勒現在人間，次在天上，後下生成佛。依《智度",
    "T38n1781_004:0949c18": "論》數此以為三生。但現在人間已受生，故不",
    "T38n1781_004:0949c19": "復數之。後下生成佛，屬能佛身，亦不數也。",
    "T38n1781_004:0949c20": "但取生天之身，故云一生耳。問：若爾，類小乘",
    "T38n1781_004:0949c21": "義，一生天上一來人間便得道者，應是二生。",
    "T38n1781_004:0949c22": "辨得名一往來，則定是二生，何名一生？答：",
    "T38n1781_004:0949c23": "斯義應類。但小乘之人望身盡入於無餘，故",
    "T38n1781_004:0949c24": "受二身名為二生。彌勒不取身盡，但下生之",
    "T38n1781_004:0949c25": "身既其屬佛，對彼天身以為一生也。「為用何",
    "T38n1781_004:0949c26": "生得受記乎？過去耶、未來耶、現在耶？若過去生，",
    "T38n1781_004:0949c27": "過去生已滅；若未來生，未來生未至；若現在生，",
    "T38n1781_004:0949c28": "現在生無住，如佛所說：比丘！汝今則時亦生亦",
    "T38n1781_004:0949c29": "老亦滅」。此第二正破。就文為三：一三世門破、",
    "T38n1781_004:0950a01": "二無生門破、三如門破。三世門破者，就三世",
    "T38n1781_004:0950a02": "內撿無一生，是故無有得一生記。過去是滅，",
    "T38n1781_004:0950a03": "無由無生，故無得記。未來未有，則未有生，",
    "T38n1781_004:0950a04": "亦無得記。現在一念不住，亦無有生，故無得",
    "T38n1781_004:0950a05": "記。引佛語，偏說現在不住，以或人多謂現在",
    "T38n1781_004:0950a06": "有生，所以得記。故引證破之。「若以無生得受",
    "T38n1781_004:0950a07": "記者，無生即是正位，於正位中亦無受記，亦無",
    "T38n1781_004:0950a08": "得阿耨多羅三藐三菩提，云何彌勒受一生記",
    "T38n1781_004:0950a09": "乎」。此第二亦就無生門撿無受記。夫論有生，",
    "T38n1781_004:0950a10": "必在三世。三世既無，則既無生矣。惑者謂",
    "T38n1781_004:0950a11": "三世乃無受記，無生之內應有受記。故次斥",
    "T38n1781_004:0950a12": "之。無生則是實相，實相真實之法故名為正，",
    "T38n1781_004:0950a13": "與邪隔別稱之為位。此實相之理，言應慮",
    "T38n1781_004:0950a14": "息，超四句、絕百非，故無得記也。「為從如生得",
    "T38n1781_004:0950a15": "受記耶、為從如滅得受記耶？若以如生得受記",
    "T38n1781_004:0950a16": "者，如無有生；若以如滅得受記者，如無有滅」。",
    "T38n1781_004:0950a17": "此第三就如門以破受記。什公云「此亦因其",
    "T38n1781_004:0950a18": "所存而遣之也。夫受記要由得如，本未得而",
    "T38n1781_004:0950a19": "今得，似若有起。如起則累滅，亦似有物。於",
    "T38n1781_004:0950a20": "如內滅，故先問其起滅，以明無起滅。」今謂上",
    "T38n1781_004:0950a21": "二門就生無生二理撿無受記，今斥了悟之",
    "T38n1781_004:0950a22": "心亦無受記。夫論得記，體如故法忍生、體",
    "T38n1781_004:0950a23": "如故煩惱滅，爾時得記，是故問云為從如生、",
    "T38n1781_004:0950a24": "為從如滅也。問：但應言法忍生滅，云何乃言",
    "T38n1781_004:0950a25": "如生滅？答：法忍不離如，故言如生滅也。然",
    "T38n1781_004:0950a26": "法忍則如，故如無有生，故則法忍不生，煩惱",
    "T38n1781_004:0950a27": "則如；如無有滅，故煩惱不滅。故無得記也。",
    "T38n1781_004:0950a28": "「一切眾生皆如也，一切法亦如也，眾聖賢亦",
    "T38n1781_004:0950a29": "如也，於彌勒亦如也」。上就如門作難，今就如",
    "T38n1781_004:0950b01": "門設並。就文為二：初定關、次設並。此舉凡聖",
    "T38n1781_004:0950b02": "人法以定關也。「若彌勒得受記者，一切眾生",
    "T38n1781_004:0950b03": "亦應受記。所以者何？夫如者不二不異」。此第",
    "T38n1781_004:0950b04": "二設並也。凡設三並：一並受記、二並菩提、三",
    "T38n1781_004:0950b05": "並涅槃。此三即為次第，要先得記、次得菩",
    "T38n1781_004:0950b06": "提果、後得涅槃果。此三關之內，皆先並、後釋",
    "T38n1781_004:0950b07": "並也。凡聖一如故不二，如無變異，名為不異",
    "T38n1781_004:0950b08": "也。此釋並也。「若彌勒得阿耨多羅三藐三菩",
    "T38n1781_004:0950b09": "提者，一切眾生皆應得。所以者何？一切眾生即",
    "T38n1781_004:0950b10": "菩提相」。此第二就菩提以設並也。「若彌勒得",
    "T38n1781_004:0950b11": "滅度者，一切眾生亦當滅度。所以者何？諸佛知",
    "T38n1781_004:0950b12": "一切眾生畢竟寂滅、則涅槃相不復更滅」。此",
    "T38n1781_004:0950b13": "第三就涅槃設並也。「是故彌勒！無以此法",
    "T38n1781_004:0950b14": "誘諸天子，實無發阿耨多羅三藐三菩提心者",
    "T38n1781_004:0950b15": "亦無退者」。此第三結呵。平等之道，實無發心",
    "T38n1781_004:0950b16": "亦無退者。而以不退行誘其發心、示其受記",
    "T38n1781_004:0950b17": "者，豈不誑哉。「彌勒！當令此諸天子捨於分別",
    "T38n1781_004:0950b18": "菩提之見。所以者何？菩提者不可以身得、不可",
    "T38n1781_004:0950b19": "以心得」。第二次破菩提。菩提以寂滅為",
    "T38n1781_004:0950b20": "相，而諸無礙生死。尊菩提雖同勝求，更",
    "T38n1781_004:0950b21": "生塵累，宣開以正路令捨分別，曷為示以",
    "T38n1781_004:0950b22": "道記增其見乎？菩提蓋是大覺之真智，超有",
    "T38n1781_004:0950b23": "無之域、出言緣之外，不知何以目之，強名",
    "T38n1781_004:0950b24": "菩提，故此菩提不可身心得也。「寂滅是菩",
    "T38n1781_004:0950b25": "提，滅諸相故」。前破其著相，此示其真道。菩提",
    "T38n1781_004:0950b26": "是能會之智、實相為所契之境，境既無相，智",
    "T38n1781_004:0950b27": "便寂滅，故言寂滅是菩提。「不觀是菩提，離諸",
    "T38n1781_004:0950b28": "緣故。不行是菩提，無憶念故」。觀生於緣，離緣",
    "T38n1781_004:0950b29": "則無觀。行生於念，無念故無行。「斷是菩提，捨",
    "T38n1781_004:0950c01": "諸見故。離是菩提，離諸妄想故。障是菩提，障諸",
    "T38n1781_004:0950c02": "願故」。真道無欲，障諸願求。「不入是菩提，無貪",
    "T38n1781_004:0950c03": "著故」。入謂受六塵。「順是菩提，順於如故。住是",
    "T38n1781_004:0950c04": "菩提，住法性故。至是菩提，至實際故。不二是菩",
    "T38n1781_004:0950c05": "提，離意法故。等是菩提，等虛空故。無為是菩",
    "T38n1781_004:0950c06": "提，無生住滅故。智是菩提，了眾生心行故。不",
    "T38n1781_004:0950c07": "會是菩提，諸入不會故。不合是菩提，離煩惱習",
    "T38n1781_004:0950c08": "故」。諸入，內外六入也。內外俱空，故諸入不會。",
    "T38n1781_004:0950c09": "合謂煩惱業和合，煩惱本空，故無所合。故會",
    "T38n1781_004:0950c10": "據現果、合就其因。「無處是菩提，無形色故。假",
    "T38n1781_004:0950c11": "名是菩提，名字空故」。外無形色之處，內無可",
    "T38n1781_004:0950c12": "名之實也。「如化是菩提，無取捨故。無亂是菩",
    "T38n1781_004:0950c13": "提，常自靜故。善寂是菩提，性清淨故。無取是菩",
    "T38n1781_004:0950c14": "提，離攀緣故。無異是菩提，諸法等故。無比是菩",
    "T38n1781_004:0950c15": "提，無可喻故。微妙是菩提，諸法難知故」。諸法",
    "T38n1781_004:0950c16": "幽遠難測，非有智之所知。菩提無知，故無所",
    "T38n1781_004:0950c17": "不知。無知而無不知者，微妙之極也。「世尊！維",
    "T38n1781_004:0950c18": "摩詰說是法時，二百天子得無生法忍」。此第",
    "T38n1781_004:0950c19": "三明眾悟道。彌勒說有以息塵欲、淨名明空",
    "T38n1781_004:0950c20": "以除微累，是以諸天應期悟道。「故我不任詣",
    "T38n1781_004:0950c21": "彼問疾」。不堪有三，標、釋已竟，此第三結也。「佛",
    "T38n1781_004:0950c22": "告光嚴童子：汝行詣維摩詰問疾」。光嚴、彌勒",
    "T38n1781_004:0950c23": "不同者，彌勒為出家、光嚴即在俗，故次命。又",
    "T38n1781_004:0950c24": "彌勒為深行，光嚴是始心。又由受記故、坐道",
    "T38n1781_004:0950c25": "場故。上呵受記，今斥道場。就文為二：一命、",
    "T38n1781_004:0950c26": "二辭。此初章也。「光嚴童子白佛言：世尊！我不",
    "T38n1781_004:0950c27": "堪任詣彼問疾」。此第二辭不堪。就文為三，謂",
    "T38n1781_004:0950c28": "標、釋、結。此初標也。「所以者何？憶念我昔出毘",
    "T38n1781_004:0950c29": "耶離大城」。此第二釋。就文有七句：此初明光",
    "T38n1781_004:0951a01": "嚴出城。有二義：一欲益物故，托在出城；二光",
    "T38n1781_004:0951a02": "嚴欲詣佛道場處。「時維摩詰方入城，我即為",
    "T38n1781_004:0951a03": "作禮」。城門是人以湊處，故得多明化功。作禮",
    "T38n1781_004:0951a04": "者，跡同鄉黨，現修長幼之禮。又為行深淺，故",
    "T38n1781_004:0951a05": "有尊卑之敬。「即問言：居士從何處來？答我言：",
    "T38n1781_004:0951a06": "吾從道場來。我問：道場者何所是？答曰：直心是",
    "T38n1781_004:0951a07": "道場，無虛假故」。所言道者，謂無上正遍知，佛",
    "T38n1781_004:0951a08": "果道也。所言場者，凡有二義：一者即指佛果",
    "T38n1781_004:0951a09": "眾德之為場，故此經文以佛地眾德用為場。",
    "T38n1781_004:0951a10": "二者既用果為道，以因為場。因能感果，如起",
    "T38n1781_004:0951a11": "道之處名為道場，故萬善之因是通覺之",
    "T38n1781_004:0951a12": "所由、菩提之根本、修心之用地、弘道之淨",
    "T38n1781_004:0951a13": "場。但因有二種：一者六度萬行、二者四諦等",
    "T38n1781_004:0951a14": "境，皆能生道，故名道場。此之境行，為真道場",
    "T38n1781_004:0951a15": "也。菩提樹下，起道之處，名為道場，謂應迹道",
    "T38n1781_004:0951a16": "場也。又由本垂迹，能起跡本為道場之。",
    "T38n1781_004:0951a17": "直心者，謂內心真直、外無虛假，斯乃基萬行",
    "T38n1781_004:0951a18": "之本、坦進道之場也。「發行是道場，能辨事故。",
    "T38n1781_004:0951a19": "深心是道場，增益功德故」。心既真直則能發",
    "T38n1781_004:0951a20": "起修行，既發起修行則事無不辨。既能發",
    "T38n1781_004:0951a21": "行則樹心彌深，樹心彌樹則功德轉增。「菩",
    "T38n1781_004:0951a22": "提心是道場，無錯謬故」。直心入行轉深，則變",
    "T38n1781_004:0951a23": "為菩提心也。此心真正，故所見不謬。凡弘道",
    "T38n1781_004:0951a24": "者要始此四心，四心既生則六度眾行無不",
    "T38n1781_004:0951a25": "成也。「布施是道場，不望報故。持戒是道場，得",
    "T38n1781_004:0951a26": "願具故。忍辱是道場，於諸眾生心無閡故。精進",
    "T38n1781_004:0951a27": "是道場，不懈退故。禪定是道場，心調柔故。智慧",
    "T38n1781_004:0951a28": "是道場，現見諸法故」。此無所得六度並能生",
    "T38n1781_004:0951a29": "道，故名道場。「慈是道場，等眾生故。悲是道場，",
    "T38n1781_004:0951b01": "忍疲苦故。喜是道場，悅樂法故。捨是故悲是",
    "T38n1781_004:0951b02": "道場忍，道場憎愛斷故」。前明無得六度，此辨",
    "T38n1781_004:0951b03": "無緣四等。慈心者，欲與眾生樂也。慈雖假想",
    "T38n1781_004:0951b04": "與眾生樂，從慈起累。見其受苦，其心悲惻",
    "T38n1781_004:0951b05": "則入悲心；觀其得樂，心生歡喜，故名為喜。仁",
    "T38n1781_004:0951b06": "慈生愛、愛生著、著生累，悲生憂、憂生惱、惱",
    "T38n1781_004:0951b07": "生憎，慈悲雖善，而累想以之生，故兩捨一",
    "T38n1781_004:0951b08": "平等，謂之捨行也。「神通是道場，成就六通故。",
    "T38n1781_004:0951b09": "解脫是道場，能背捨故。方便是道場，教化眾生",
    "T38n1781_004:0951b10": "故。四攝是道場，攝眾生故」。什公云「一惠施。",
    "T38n1781_004:0951b11": "惠有二種，施下人以財、施上人以法。二愛",
    "T38n1781_004:0951b12": "語。愛語復有二種：於下人則以煖語將悅、於",
    "T38n1781_004:0951b13": "上人則以法語慰喻，皆以愛心作愛語也。三",
    "T38n1781_004:0951b14": "利行。利行亦有二種，下人則為設方便令",
    "T38n1781_004:0951b15": "得俗利、上人則為作方便令得法利。四同事。",
    "T38n1781_004:0951b16": "同事亦有二種，同要人則訓以善法、同善",
    "T38n1781_004:0951b17": "人則令增善根，隨類而入，事與彼同，故名",
    "T38n1781_004:0951b18": "同事也。」「多聞是道場，如聞行故」。聞而不能行，",
    "T38n1781_004:0951b19": "則與禽獸同聽也。「伏心是道場，正觀諸法故」。",
    "T38n1781_004:0951b20": "心之性也，強剛則觀邪、調伏則觀正也。「三十",
    "T38n1781_004:0951b21": "七品是道場，捨有為法故」。三十七品，為趣涅",
    "T38n1781_004:0951b22": "槃，是無為之因也。「諦是道場，不誑世間故」。小",
    "T38n1781_004:0951b23": "乘中說四諦、大乘中說一諦，今言諦是則一",
    "T38n1781_004:0951b24": "諦，一諦實相也。俗法虛妄，謂言有而便無、謂",
    "T38n1781_004:0951b25": "言無而便有，是誑人也。見餘諦謂言必除我",
    "T38n1781_004:0951b26": "惑，而不免妄想，亦是誑也。今一諦無此眾過，",
    "T38n1781_004:0951b27": "故不誑人也。從一諦乃至諸法無我，是諸法",
    "T38n1781_004:0951b28": "實相也，即一諦中異句異味。由此一諦故佛",
    "T38n1781_004:0951b29": "道得成，一諦即是佛因，故名道場也。「緣起是",
    "T38n1781_004:0951c01": "道場，無明乃至老死皆無盡故」。十二緣起，因",
    "T38n1781_004:0951c02": "緣相生無窮盡也。悟其所由則智心自明，智",
    "T38n1781_004:0951c03": "心既明則道心自成。然則道之成也，乃以緣",
    "T38n1781_004:0951c04": "起為地，故即以為道場也。「諸煩惱是道場，知",
    "T38n1781_004:0951c05": "如實故。眾生是道場，知無我故，一切法是道場，",
    "T38n1781_004:0951c06": "知諸法空故」。煩惱之實性、眾生之無我、諸",
    "T38n1781_004:0951c07": "法之空義，皆道之所由生也。「降魔是道場，不",
    "T38n1781_004:0951c08": "傾動故。三界是道場，無所趣故。師子吼是道場，",
    "T38n1781_004:0951c09": "無所畏故。力、無所畏、不共法是道場，無諸過故。",
    "T38n1781_004:0951c10": "三明是道場，無餘礙故」。降魔兵而不為所動、",
    "T38n1781_004:0951c11": "遊三界而不隨其趣、演無畏法音而無難，",
    "T38n1781_004:0951c12": "其佛三十二業而無一闕、三明通達而無",
    "T38n1781_004:0951c13": "礙，斯皆大道之所由生也。「一念知一切法是",
    "T38n1781_004:0951c14": "道場，成就一切智故」。二乘法以三十四心成",
    "T38n1781_004:0951c15": "道；大乘中唯以一念，則確然大悟具一切",
    "T38n1781_004:0951c16": "智也。夫有心則有封，有封則有疆，封疆既形",
    "T38n1781_004:0951c17": "則其智有崖，其智有崖則所照不普。至人無",
    "T38n1781_004:0951c18": "心，無心則無封，無封則無疆，封疆既無形",
    "T38n1781_004:0951c19": "則其智無崖，其智無崖則所照無際。故能以",
    "T38n1781_004:0951c20": "一念，一時畢知一切法也。一切智雖因行",
    "T38n1781_004:0951c21": "標，蓋亦萬行之一耳。會萬行之所成者，其唯",
    "T38n1781_004:0951c22": "無上道乎！故前所列眾法皆為場也。「如是善",
    "T38n1781_004:0951c23": "男子！菩薩若能應諸波羅蜜教化眾生，所有",
    "T38n1781_004:0951c24": "所作舉足下足當知皆從道場來，住於佛法",
    "T38n1781_004:0951c25": "矣」。若能應上諸度以化天下者，其人行則遊",
    "T38n1781_004:0951c26": "道場、止則住佛法。「說是法時，五百天人皆發",
    "T38n1781_004:0951c27": "阿耨菩提心」。此第七時眾得益也。「故我不任",
    "T38n1781_004:0951c28": "詣彼問疾」。此第三結也。「佛告持世菩薩：汝行",
    "T38n1781_004:0951c29": "詣維摩詰問疾」。命四菩薩為二雙：彌勒、持世，",
    "T38n1781_004:0952a01": "出家大士也；光嚴、善德，在家菩薩也。就義而",
    "T38n1781_004:0952a02": "論者，通是萬行。三義論之，生道能名為道",
    "T38n1781_004:0952a03": "場，怡神之義稱為法樂，濟物之功名為法施。",
    "T38n1781_004:0952a04": "此章亦二：前命、次辭。「持世白佛言：世尊！我不",
    "T38n1781_004:0952a05": "堪任詣彼問疾」。此第二辭不堪。就文為三，謂",
    "T38n1781_004:0952a06": "標、釋、結。此初標也。「所以者何？憶念我昔住於",
    "T38n1781_004:0952a07": "靜室，時魔波旬從萬二千天女，狀如帝釋，鼓樂",
    "T38n1781_004:0952a08": "絃歌來詣我所，與其眷屬稽首我足，合掌恭敬",
    "T38n1781_004:0952a09": "於一面立。我意謂是帝釋而語之言：善來憍",
    "T38n1781_004:0952a10": "釋迦！雖福應有，不當自恣。當觀五欲無常，以",
    "T38n1781_004:0952a11": "求善本，於身命財而修堅法」。此第二釋不堪。",
    "T38n1781_004:0952a12": "又開為三：一被呵之由、二能呵之旨、三稱歎",
    "T38n1781_004:0952a13": "淨名。此初文也。外國名波旬，此翻為殺者，謂",
    "T38n1781_004:0952a14": "常欲斷他慧命故也。亦名為惡中惡。惡有三",
    "T38n1781_004:0952a15": "種：一曰惡、二曰大惡、三曰惡中惡。若以惡加",
    "T38n1781_004:0952a16": "已，還以惡報，是名為惡。若人不殺己，無故",
    "T38n1781_004:0952a17": "加害，是名大惡。若人來供養恭敬，不念報恩",
    "T38n1781_004:0952a18": "而反害之，是名惡中惡。惡中惡，魔王最甚也。",
    "T38n1781_004:0952a19": "諸佛常欲令眾生安穩，而反壞亂，故言甚也。",
    "T38n1781_004:0952a20": "諸外道詔波旬為欲界生，亦名花箭。帝釋",
    "T38n1781_004:0952a21": "是佛弟子，知其不疑，故化常釋形來也。持",
    "T38n1781_004:0952a22": "世不作意觀他意，故不見也。又解：持世是",
    "T38n1781_004:0952a23": "定身菩薩，入定觀則知，不入定觀則不知。",
    "T38n1781_004:0952a24": "憍尸迦者，過去時姓也。三堅法，謂身、命、財也。",
    "T38n1781_004:0952a25": "身既無常，便應運使為善。命既危脆，便應盡",
    "T38n1781_004:0952a26": "以行道。財有五家，便應用為施與。此等皆無",
    "T38n1781_004:0952a27": "常所不能壞，謂之堅法。「即語我言：正士！受是",
    "T38n1781_004:0952a28": "萬二千天女，可備掃灑」。因其說法故，可詭以",
    "T38n1781_004:0952a29": "從善，實欲以女亂之。「我言：憍尸迦！無以此非",
    "T38n1781_004:0952b01": "法之物要我。佛門釋子，此非我宜」。向教其行",
    "T38n1781_004:0952b02": "施，彼既從之，理應為受，然非所宜。夫施者之",
    "T38n1781_004:0952b03": "懷唯欲人取，故言勿向語其施，要我使受",
    "T38n1781_004:0952b04": "也。言沙門釋子者，明己理所不應，非苟逆人",
    "T38n1781_004:0952b05": "善也。「所言未訖，維摩詰來謂我言：非帝釋也，是",
    "T38n1781_004:0952b06": "為魔來嬈固汝耳。即語魔言：是諸女等可以",
    "T38n1781_004:0952b07": "與我，如我應受」。此第二明能呵之旨。文有二",
    "T38n1781_004:0952b08": "意：一明是魔非釋，以呵持世不識魔之邪偽；",
    "T38n1781_004:0952b09": "二納受諸女，顯持世不能生女之善。此初文",
    "T38n1781_004:0952b10": "也。如我應受者，我為白衣，應受女施。又施",
    "T38n1781_004:0952b11": "本除慳利物，不應擇主。既能行之，便應與我，",
    "T38n1781_004:0952b12": "我是受此物者。「魔即驚懼，念：維摩詰將無惱",
    "T38n1781_004:0952b13": "我？欲隱形去而不能隱，盡其神力亦不得去。即",
    "T38n1781_004:0952b14": "聞空中聲曰：波旬！以女與之，乃可得去。魔以畏",
    "T38n1781_004:0952b15": "故，俛仰而與」。魔盡力不能去，則顯邪力之劣、",
    "T38n1781_004:0952b16": "道力之勝，以量其輕重。施女有勝不去，故",
    "T38n1781_004:0952b17": "以女與淨名。「爾時維摩詰語諸女言：魔以汝",
    "T38n1781_004:0952b18": "等與我」。示三從之禮。屬魔則受魔教、屬菩",
    "T38n1781_004:0952b19": "薩則從道化，故受而誨之。「今汝皆當發阿耨",
    "T38n1781_004:0952b20": "菩提心。即隨所應而說法，令發意」。教菩薩法，",
    "T38n1781_004:0952b21": "薩法有三：一令發菩提心、二教修菩薩行、",
    "T38n1781_004:0952b22": "三令得佛道。今將示菩薩行，故前令發心。「復",
    "T38n1781_004:0952b23": "言：汝等已發道意，有法樂可以自娛，不應復樂",
    "T38n1781_004:0952b24": "五欲樂也」。此正為說菩薩行。所以明法樂者，",
    "T38n1781_004:0952b25": "凡有二義：一者諸女雖發道心，既始入佛法，",
    "T38n1781_004:0952b26": "未能深樂，若值五欲還念舊樂，故為說法，以",
    "T38n1781_004:0952b27": "法樂代五欲樂也。二者女人之性唯樂是從，",
    "T38n1781_004:0952b28": "如魚之依水，故為說法樂。既得法樂，則深見",
    "T38n1781_004:0952b29": "五欲之過，不生貪染。「天女即問：何謂法樂？答",
    "T38n1781_004:0952c01": "曰：樂常信佛、樂欲聽法、樂供養眾、樂離五欲」。",
    "T38n1781_004:0952c02": "此之四句則明四信。言四信者，佛為良醫、法",
    "T38n1781_004:0952c03": "為妙藥、僧看病人、戒為禁忌，具此四事則煩",
    "T38n1781_004:0952c04": "惱病愈。所以初明四信者，魔天以不信正為",
    "T38n1781_004:0952c05": "本；既迴邪入正，故前明信也。樂離五欲則是",
    "T38n1781_004:0952c06": "信戒，以愛欲多毀戒故也。「樂觀五陰如怨賊、",
    "T38n1781_004:0952c07": "樂觀四大如毒蛇、樂觀內入如空聚」。以諸天",
    "T38n1781_004:0952c08": "女深著愛欲、翫彼妙身，雖發心生信而滯情",
    "T38n1781_004:0952c09": "難遣，故呵其陰界使生厭心。「樂隨護道意」。前",
    "T38n1781_004:0952c10": "明誡門，今辨勸教。將護道意，令不墮三界及",
    "T38n1781_004:0952c11": "樂二乘也。「樂饒益眾生、樂敬養師、樂廣行施、",
    "T38n1781_004:0952c12": "樂堅持戒、樂忍辱柔和、樂懃集善根、樂禪定不",
    "T38n1781_004:0952c13": "亂、樂離垢明慧、樂廣菩提心」。上將護道意，謂",
    "T38n1781_004:0952c14": "自發心；今令他發心，故云廣也。「樂降伏眾魔、",
    "T38n1781_004:0952c15": "樂斷煩惱、樂淨佛國土、樂成就相好故修諸功",
    "T38n1781_004:0952c16": "德、樂嚴道場」。道場，如釋迦文佛菩提樹下初",
    "T38n1781_004:0952c17": "成道處，三千二百里金剛地為場。諸佛各隨",
    "T38n1781_004:0952c18": "國土之大小而取場地之廣狹，無定數也。「樂",
    "T38n1781_004:0952c19": "聞深法不畏、樂三脫門不樂非時」。三脫，空、無",
    "T38n1781_004:0952c20": "相、無作也。縛以之而解謂之脫，三乘所由謂",
    "T38n1781_004:0952c21": "之門。二乘入三脫門，不盡其極而中路取證，",
    "T38n1781_004:0952c22": "謂之非時。此大士之所不樂也。「樂近同學、樂",
    "T38n1781_004:0952c23": "於非同、樂中心無罣礙、樂將護惡知識、樂親",
    "T38n1781_004:0952c24": "近善知識、樂心喜清淨、樂修無量道品之法，是",
    "T38n1781_004:0952c25": "名菩薩法樂」。初標法樂，次問答釋之，今總結",
    "T38n1781_004:0952c26": "也。「於是波旬告諸女言：我欲與汝俱還天宮」。",
    "T38n1781_004:0952c27": "先聞空聲，畏而言與，非其真心，故欲俱還。恐",
    "T38n1781_004:0952c28": "其不去，復以天宮誘之。天魔是權，前欲令淨",
    "T38n1781_004:0952c29": "名化之，故將其來；今欲使其傳化，所以要其",
    "T38n1781_004:0953a01": "去也。「諸女言：以我等與此居士有法樂，我等",
    "T38n1781_004:0953a02": "甚樂，不復樂於五欲樂也」。已屬人矣，兼有法",
    "T38n1781_004:0953a03": "樂，何由而反？「魔言：居士！可捨此女。一切所有",
    "T38n1781_004:0953a04": "施於彼者，是為菩薩。維摩詰言：我已捨矣！汝便",
    "T38n1781_004:0953a05": "將去，令一切眾生得法願具足」。魔知淨名心",
    "T38n1781_004:0953a06": "無染著，本為化之；今化之既說，故從索也。",
    "T38n1781_004:0953a07": "淨名所以施女者，前欲化之故取女。若是他",
    "T38n1781_004:0953a08": "人，化不從也。今欲令諸女於天宮傳化，故施",
    "T38n1781_004:0953a09": "女。又前示福田故取之，今為施主則捨。又",
    "T38n1781_004:0953a10": "前矣示威力，後以恩被。又前取女令修行，後",
    "T38n1781_004:0953a11": "施女而起願也。居士以女還魔，則魔願具足；",
    "T38n1781_004:0953a12": "故因發願，令眾生得法願具足，此是維摩願",
    "T38n1781_004:0953a13": "也。「於是諸女問維摩詰：我等云何止於魔宮」。",
    "T38n1781_004:0953a14": "昔在魔宮，以五欲為樂；今在菩薩，以法樂為",
    "T38n1781_004:0953a15": "樂。復還魔宮，修何業耶？「維摩詰言：諸姊！有法",
    "T38n1781_004:0953a16": "門名無盡燈，汝等當學」。將遠流大法之明，以",
    "T38n1781_004:0953a17": "照魔宮癡冥之室，故說此門也。「無盡燈者，譬",
    "T38n1781_004:0953a18": "如一燈燃百千燈，冥者皆明，明終不盡。如是諸",
    "T38n1781_004:0953a19": "姊！夫一菩薩開道百千眾生，令發阿耨多羅",
    "T38n1781_004:0953a20": "三藐三菩提心，於其道意亦不滅盡，隨所說法",
    "T38n1781_004:0953a21": "而自增益一切善法，是名無盡燈也。汝等雖住",
    "T38n1781_004:0953a22": "魔宮，以是無盡燈令無數天女發阿耨多羅",
    "T38n1781_004:0953a23": "三藐三菩提心者，為報佛恩，亦大饒益一切眾",
    "T38n1781_004:0953a24": "生。爾時天女頭面禮維摩詰足，隨魔還宮，忽然",
    "T38n1781_004:0953a25": "不現」。訖此文，是能呵之旨也。「世尊！維摩詰有",
    "T38n1781_004:0953a26": "如是自在神力、智慧辨才」。此歎淨名也。「故我",
    "T38n1781_004:0953a27": "不任詣彼問疾」。此是三結也。「佛告長者子善",
    "T38n1781_004:0953a28": "得：汝行詣維摩詰問疾」。此章亦二：一命、二辭",
    "T38n1781_004:0953a29": "不堪。此初文也。「善得白佛言：世尊！我不堪任",
    "T38n1781_004:0953b01": "詣彼問疾」。此第二辭不堪。就文為三，謂標、釋、",
    "T38n1781_004:0953b02": "結。此初標也。「所以者何？憶念我昔自於父舍",
    "T38n1781_004:0953b03": "設大施會，供養一切沙門婆羅門，及諸外道、貧",
    "T38n1781_004:0953b04": "窮下賤孤獨乞人，期滿七日」。此第二釋不堪。",
    "T38n1781_004:0953b05": "就文為三：一被呵之由、二能呵之旨、三明得",
    "T38n1781_004:0953b06": "益。自於父舍者，從父得財，簡異非法得物也。",
    "T38n1781_004:0953b07": "又云：祖考承相，有此施法。善得承其繼嗣，",
    "T38n1781_004:0953b08": "紹前業也。作此施法，三年聚財，七日大施，開",
    "T38n1781_004:0953b09": "四門，立高幢苦天下：諸有所須，皆詣已舍。",
    "T38n1781_004:0953b10": "然後傾家而捨。此施法有二：一用婆羅門外",
    "T38n1781_004:0953b11": "道書作禮法，以求梵福；二直大布施而已。今",
    "T38n1781_004:0953b12": "用前法也。「時維摩詰來入會中，謂我言：長者",
    "T38n1781_004:0953b13": "子！夫大施會者，不當如汝所設。當為法施之",
    "T38n1781_004:0953b14": "會，何用是財施會為」。此第二能呵之旨。淨名",
    "T38n1781_004:0953b15": "至七日滿而來呵者，凡有三義：一者以其俗",
    "T38n1781_004:0953b16": "施既滿，將進以法施，故先譏其所設，以明二",
    "T38n1781_004:0953b17": "施有劣也。二者七日期滿，滿則成功，成必",
    "T38n1781_004:0953b18": "持著，故至七日而來呵也。三者善得、淨名",
    "T38n1781_004:0953b19": "俱為益物、善得施財、淨名惠法，若不前誘之",
    "T38n1781_004:0953b20": "以財，則無亦導之以法。所以用法呵財者，財",
    "T38n1781_004:0953b21": "施養肉身、法施養法身。又財施但得欲界報，",
    "T38n1781_004:0953b22": "法施得三界及出三界報。又財施有前後，法",
    "T38n1781_004:0953b23": "施無前後。又財施有盡，法施無盡。又財施通",
    "T38n1781_004:0953b24": "愚智並能，法施以智人方解。故以法呵財。「我",
    "T38n1781_004:0953b25": "言：居士！何謂法施之會？法施會者，無前無後一",
    "T38n1781_004:0953b26": "時供養一切眾生，是名法施之會」。財施不能",
    "T38n1781_004:0953b27": "一時普用。法施有二：一者為他說法，名為法",
    "T38n1781_004:0953b28": "施。此則一音所演，一時普至。二者菩薩起",
    "T38n1781_004:0953b29": "一一行皆為利一切眾生，故無前後也。又如",
    "T38n1781_004:0953c01": "一起慈心，則十方同緣；一時等施，故無前後。",
    "T38n1781_004:0953c02": "「何謂也？謂以菩提起於慈心」。前明四等有法",
    "T38n1781_004:0953c03": "施是慈心所設，故初明之。又四無量心能一",
    "T38n1781_004:0953c04": "時普緣法界，故初明也。凡夫起慈，為生梵天；",
    "T38n1781_004:0953c05": "二乘則為求功德；菩薩則為求佛道、度脫眾",
    "T38n1781_004:0953c06": "生。今欲令其求佛道以起慈心，故言以菩提",
    "T38n1781_004:0953c07": "相而起慈心。又慈欲與樂，此緣佛樂以與物",
    "T38n1781_004:0953c08": "也。又以菩提起慈，亦是真實慈，能實益物",
    "T38n1781_004:0953c09": "也。「以救眾生起大悲心」。悲心意在拔苦，若以",
    "T38n1781_004:0953c10": "實救為悲，悲之大矣。「以持正法起於喜心」。欲",
    "T38n1781_004:0953c11": "令彼我俱持正法，喜以之生也。又喜本欣彼",
    "T38n1781_004:0953c12": "得離非法，是意存法也。若以持正法為喜，喜",
    "T38n1781_004:0953c13": "之實也。「以攝智慧行於捨心」。凡夫及小乘，為",
    "T38n1781_004:0953c14": "捨怨親，故行捨心。今欲令其為平智慧，一切",
    "T38n1781_004:0953c15": "捨離，以行捨心。又捨心中唯見眾生，無分別",
    "T38n1781_004:0953c16": "想，同於無想，欲令其捨心中行智慧也。「以",
    "T38n1781_004:0953c17": "攝慳貪起檀波羅蜜，以化犯戒起尸羅波羅蜜，",
    "T38n1781_004:0953c18": "以無我法起羼提波羅蜜，以離身心相起毘梨",
    "T38n1781_004:0953c19": "耶波羅蜜，以菩提相起禪波羅蜜，以一切智起",
    "T38n1781_004:0953c20": "般若波羅蜜」。前明四等為法施，今辨六度為",
    "T38n1781_004:0953c21": "法施。菩薩起行，一一行皆有三意：一求佛道、",
    "T38n1781_004:0953c22": "二度眾生、三不違實相。故此文六度以三雙",
    "T38n1781_004:0953c23": "辨之：初二為物破慳起檀，攝犯起戒。次兩以",
    "T38n1781_004:0953c24": "二空起二行：無我起忍，是人空；離身心相，",
    "T38n1781_004:0953c25": "起精進，謂法空。後二是二智菩提，謂一切種",
    "T38n1781_004:0953c26": "智故起禪，次一切智起波若。波若實慧，故以",
    "T38n1781_004:0953c27": "薩般若心起波若。又菩提是佛福德莊嚴故",
    "T38n1781_004:0953c28": "起禪，一切智是佛智慧莊嚴故起般若。又菩",
    "T38n1781_004:0953c29": "提是佛心行，故前云寂滅是菩提；則智是止",
    "T38n1781_004:0954a01": "行，以起禪則止也。一切智是佛觀行故，故起",
    "T38n1781_004:0954a02": "波若，波若是觀也。「教化眾生而起於空」。存眾",
    "T38n1781_004:0954a03": "生則廢空義，存空義則捨眾生。善達法相、",
    "T38n1781_004:0954a04": "空虛其懷者，終日化眾生、終日不乖空。「不捨",
    "T38n1781_004:0954a05": "有為法而起無相」。隨化存有，名不捨有為；知",
    "T38n1781_004:0954a06": "有常寂，名起無相。「示現受生而起無作」。隨有",
    "T38n1781_004:0954a07": "現形，名現受生；知生無生，故名無作。「護持正",
    "T38n1781_004:0954a08": "法起方便力」。夫欲建立正法，必須善巧方便。",
    "T38n1781_004:0954a09": "「以度眾生起四攝法，以敬事一切起除慢法，於",
    "T38n1781_004:0954a10": "身命財起三堅法，於六念中起思念法」。六念",
    "T38n1781_004:0954a11": "者，念佛、法、僧、施、戒、天六念也。「於六和敬起質",
    "T38n1781_004:0954a12": "直心」。以慈心起身口意業為三也，四得重利",
    "T38n1781_004:0954a13": "養與人共之，五持淨戒，六修漏盡慧。非直心。",
    "T38n1781_004:0954a14": "無以具六法，非六法無以和群眾，群眾不和",
    "T38n1781_004:0954a15": "非敬順之道也。身口意慈，是內心同也。同戒",
    "T38n1781_004:0954a16": "謂行同也，同見謂解同也，同利則財同，同行",
    "T38n1781_004:0954a17": "解謂法同。又同見謂心同，同戒謂身同，同利",
    "T38n1781_004:0954a18": "資身，心外具同行。昔二眾乖諍故，佛說此六",
    "T38n1781_004:0954a19": "和敬之。「正行善法起於淨命」。凡所行善不",
    "T38n1781_004:0954a20": "以邪心，為正命也。「淨歡喜起近賢聖，不憎惡",
    "T38n1781_004:0954a21": "人起調伏心」。近聖生淨喜，見惡無憎心。「以出",
    "T38n1781_004:0954a22": "家法起於深心」。出家則能深入佛法、具行淨",
    "T38n1781_004:0954a23": "戒。「以如說行起於多聞，以無諍法起空閑處」。",
    "T38n1781_004:0954a24": "忿競生乎眾聚，無諍出乎空閑。「趣向佛慧起",
    "T38n1781_004:0954a25": "於冥坐」。佛慧深遠，非定不趣。「解眾生縛起",
    "T38n1781_004:0954a26": "修行地」。己行不修，安能解彼？「以具相好及淨",
    "T38n1781_004:0954a27": "佛土起福德業，知一切眾生心念如應說法起",
    "T38n1781_004:0954a28": "於智業，知一切法不取不捨入一相門起於慧",
    "T38n1781_004:0954a29": "業」。大判六度為二：前三為福、後三為慧。若具",
    "T38n1781_004:0954b01": "福慧，如車之二輪、鳥之雙翅。就福慧各開為",
    "T38n1781_004:0954b02": "二。福德門二者：一感內相好、二感外淨土。慧",
    "T38n1781_004:0954b03": "門開二者：照有名智、鑒空為慧也。「斷一切煩",
    "T38n1781_004:0954b04": "惱、一切障閡、一切不善法，起一切善業」。斷一",
    "T38n1781_004:0954b05": "切煩惱，謂除煩惱障，則智慧業也。一切障閡，",
    "T38n1781_004:0954b06": "謂報障也。一切不善法、起一切善業，業障也。",
    "T38n1781_004:0954b07": "此二明福慧業。「以得一切智慧、一切善法起",
    "T38n1781_004:0954b08": "於一切助佛道法」。還總結福慧也。「如是，善男",
    "T38n1781_004:0954b09": "子！是為法施之會。若菩薩住是法施會者，為大",
    "T38n1781_004:0954b10": "施主，亦為一切眾生福田」。起行利物，名為施",
    "T38n1781_004:0954b11": "主；堪受供養，故名福田。法施之人具兼二德，",
    "T38n1781_004:0954b12": "行財施者但是施主，非福田也。「世尊！維摩詰",
    "T38n1781_004:0954b13": "說是法時，婆羅門眾中二百人皆發阿耨菩提",
    "T38n1781_004:0954b14": "心。我時心得清淨，嘆未曾有，稽首禮維摩詰足，",
    "T38n1781_004:0954b15": "即解瓔珞價直百千以上之，不肯取」。此以下",
    "T38n1781_004:0954b16": "第三明得益文也。七日施而此物在者，最所",
    "T38n1781_004:0954b17": "重也。以上維摩詰者，現崇法施情也。又淨名",
    "T38n1781_004:0954b18": "知其七日捨財由自未盡，故說法施，令捨其",
    "T38n1781_004:0954b19": "所珍也。淨名不肯受，本來為說法呵財，又欲",
    "T38n1781_004:0954b20": "開後平等之施，兼使善得慇重，故不受之。「我",
    "T38n1781_004:0954b21": "言：居士！願必納受，隨意所與。維摩詰乃受瓔珞，",
    "T38n1781_004:0954b22": "分作二分，一分施此會中一最下乞人，持一分",
    "T38n1781_004:0954b23": "奉彼難勝如來」。上雖示以法施，未教善得財",
    "T38n1781_004:0954b24": "施，故施極上窮下，明施心平等，以成善得財",
    "T38n1781_004:0954b25": "施意也。上直明善得財施、淨名法施，未明運",
    "T38n1781_004:0954b26": "二施之心，故施窮上極下，名運施之心也。「一",
    "T38n1781_004:0954b27": "切眾會皆見光明國土難勝如來」。以彼佛威德",
    "T38n1781_004:0954b28": "殊勝、國土清淨，將欲發起眾會令生勝求，故",
    "T38n1781_004:0954b29": "先舉施然後使其見也。「又見珠瓔在彼佛上",
    "T38n1781_004:0954c01": "變成四柱寶臺，四面嚴飾不相障蔽」。為善得",
    "T38n1781_004:0954c02": "現將來果報，如此之妙也。四柱寶臺者，佛果",
    "T38n1781_004:0954c03": "四無量心，高昇下覆也。無所障閡者，一德不",
    "T38n1781_004:0954c04": "閡一切德也。「時維摩詰現神變已，作是言：若施",
    "T38n1781_004:0954c05": "主等心施一最下乞人，猶如如來福田之相，無",
    "T38n1781_004:0954c06": "所分別等于大悲，不求果報，是則名曰具足法",
    "T38n1781_004:0954c07": "施。城中乞人見是神力、聞其所說，皆發阿耨菩",
    "T38n1781_004:0954c08": "提心」。至此亦是得益文也。「故我不任詣彼問",
    "T38n1781_004:0954c09": "疾」。此第三結不堪也。經明福田不同，有言：施",
    "T38n1781_004:0954c10": "凡報劣、施聖報勝。此據田之厚薄，故獲福少",
    "T38n1781_004:0954c11": "多。今言尊卑一相者，可具二義：一者佛為敬",
    "T38n1781_004:0954c12": "田之勝、眾生是悲田極，故云等也。二者眾生",
    "T38n1781_004:0954c13": "與佛同是實相，故本無有二。約正觀心施，所",
    "T38n1781_004:0954c14": "以平等。文稱等于大悲者，依肇公釋意，在齊",
    "T38n1781_004:0954c15": "尊卑一相，報以平等悲心而施，故言等于大悲",
    "T38n1781_004:0954c16": "也。又解：大悲者，所謂佛也。今施下乞人令等",
    "T38n1781_004:0954c17": "佛大悲之相，故言等于大悲也。此實是財施，",
    "T38n1781_004:0954c18": "而稱法施者，得平等觀，非財施之能，故云具",
    "T38n1781_004:0954c19": "足法施也。「如是諸菩薩各各向佛說其本緣，稱",
    "T38n1781_004:0954c20": "述維摩詰言，皆曰不任詣彼問疾」。此第二三",
    "T38n1781_004:0954c21": "萬二千菩薩各辭不堪，但文不備載耳。",
    "T38n1781_004:0954c22": "5 文殊師利問疾品(四)文殊師利問疾品第五",
    "T38n1781_004:0954c23": "此品來意，有八因緣：一者〈弟子品〉是聲聞小",
    "T38n1781_004:0954c24": "道，〈菩薩品〉為因位人，故並不堪聞疾；文殊",
    "T38n1781_004:0954c25": "師利為往古諸佛，故堪問疾也。二者至人變",
    "T38n1781_004:0954c26": "謀無方、隱顯殊迹，修短迭應、適物之情，以機",
    "T38n1781_004:0954c27": "悟囑在文殊，故往問疾。三者上命諸人述其",
    "T38n1781_004:0954c28": "昔法，次命文殊述其今法。四者上命不堪，",
    "T38n1781_004:0954c29": "因他顯淨名德；今因命堪，淨名自顯其德。五",
    "T38n1781_004:0955a01": "者上命不堪，多明淨名智慧；今因命堪，具顯",
    "T38n1781_004:0955a02": "其通慧。六者上命不堪，破三種見，謂凡夫、二",
    "T38n1781_004:0955a03": "乘及菩薩也；今因命堪，始得入菩薩法門。七",
    "T38n1781_004:0955a04": "者上因命不堪，明其人尊卑；今因堪問，顯",
    "T38n1781_004:0955a05": "其法妙。八者自上已來辨其由序，此品已去",
    "T38n1781_004:0955a06": "明其正說也。文殊師利，此云妙德。《首楞嚴經》",
    "T38n1781_004:0955a07": "明曾已成佛，號龍種尊。五十三佛中，文殊是",
    "T38n1781_004:0955a08": "歡喜藏摩尼寶積佛，現在此方常喜世界，而",
    "T38n1781_004:0955a09": "示現為遊方菩薩。《華嚴經》云「從東方不動智",
    "T38n1781_004:0955a10": "佛金色世界來」，又云「文殊為無量諸佛母」。《法",
    "T38n1781_004:0955a11": "華經》云「是釋迦九世祖師也」。就此文去，凡",
    "T38n1781_004:0955a12": "有六品，大開二章。初之一品，略明二智；次有",
    "T38n1781_004:0955a13": "五品，廣明二智。就此品內，復為二別：一明命",
    "T38n1781_004:0955a14": "問疾、二者受命。「爾時佛告文殊師利：汝行詣",
    "T38n1781_004:0955a15": "維摩詰問疾」。此初命也。「文殊師利白佛言：世",
    "T38n1781_004:0955a16": "尊！彼上人者難為酬對」。此第二次明受命。就",
    "T38n1781_004:0955a17": "文為三：一問疾前事、二正明問疾、三問疾後",
    "T38n1781_004:0955a18": "事。初章為二：一辨受命而來、二明因來故至。",
    "T38n1781_004:0955a19": "各為四句。初章四者：一明欲受命而往。前嘆",
    "T38n1781_004:0955a20": "淨名之德，便往者起難遭之心；二正受命而",
    "T38n1781_004:0955a21": "往；三大眾隨從；四文殊與眾俱往。此初章也。",
    "T38n1781_004:0955a22": "「深達實相」。實相難測，二乘雖達，未窮其源，猶",
    "T38n1781_004:0955a23": "如兔馬；大士妙盡邊底，譬彼馬王。「善說法要」。",
    "T38n1781_004:0955a24": "上歎內達實相，今美外巧說法。謂善以約言",
    "T38n1781_004:0955a25": "而舉多義，美其善得說法之要趣也。「辨才無",
    "T38n1781_004:0955a26": "滯、智慧無閡」。辭辨圓應而無滯，成上善說法",
    "T38n1781_004:0955a27": "要；智慧周通而無閡，成上深達實相。「一切菩",
    "T38n1781_004:0955a28": "薩法式悉智，諸佛祕藏無不得入」。近知菩薩",
    "T38n1781_004:0955a29": "之儀式，謂分內之解；遠悟諸佛之祕藏，謂分",
    "T38n1781_004:0955b01": "外之解。身口意三種密，名為祕藏。「降伏眾魔」。",
    "T38n1781_004:0955b02": "謂摧邪。「遊戲神通」。即顯正。神通變化，是為遊；",
    "T38n1781_004:0955b03": "為欲引物，於我非真，故名為戲也。又神通雖",
    "T38n1781_004:0955b04": "大，能者易之，於我無難，猶如戲也。又遊通化",
    "T38n1781_004:0955b05": "物以之自娛，故名為戲。「其慧、方便皆以得度」。",
    "T38n1781_004:0955b06": "大士德不可盡，故末用二智結之。慧謂實慧",
    "T38n1781_004:0955b07": "也，方便謂方便慧也。窮實慧之原、盡方便之",
    "T38n1781_004:0955b08": "底，故稱為度。「雖然，當承佛聖旨，詣彼問疾」。此",
    "T38n1781_004:0955b09": "第二受命而往。其德若此，非所堪對；當承聖",
    "T38n1781_004:0955b10": "旨，然後行耳。「於是眾中諸菩薩、大弟子、釋梵",
    "T38n1781_004:0955b11": "四天王咸作是念：今二大士文殊師利、維摩詰",
    "T38n1781_004:0955b12": "共談，必說妙法。即時八千菩薩、五百聲聞、百千",
    "T38n1781_004:0955b13": "天人皆欲隨從」。此第三大眾隨從。既有勝聖，",
    "T38n1781_004:0955b14": "必說妙法，故率欲聞所未聞。弟子甚多，但云",
    "T38n1781_004:0955b15": "五百者，餘聲聞專以離苦為心、不求勝法，故",
    "T38n1781_004:0955b16": "不同舉；五百弟子智慧深入，樂聞勝法，所以",
    "T38n1781_004:0955b17": "共行。又此五百，以是內祕菩薩、外現聲聞，欲",
    "T38n1781_004:0955b18": "斥小揚大，故偏舉之。「於是文殊師利與諸菩",
    "T38n1781_004:0955b19": "薩、大弟子眾及諸天人，恭敬圍繞，入毘耶離大",
    "T38n1781_004:0955b20": "城」。此第四文殊正往。上順佛旨、下益機緣，",
    "T38n1781_004:0955b21": "故與眾俱往。「爾時長者維摩詰心念：今文殊",
    "T38n1781_004:0955b22": "師利與大眾俱來。即以神通力空其室內，除去",
    "T38n1781_004:0955b23": "所有及諸侍者，唯置一床，以疾而臥」。此第二",
    "T38n1781_004:0955b24": "明不來而至。就文亦四：一空室待賓、二文殊",
    "T38n1781_004:0955b25": "默領、三居士慰問、四文殊酬答。所以空室待",
    "T38n1781_004:0955b26": "賓者，凡有六義：一以室類如來剎土、二欲總",
    "T38n1781_004:0955b27": "攝群生以為侍者、三借座燈王、四答普現色",
    "T38n1781_004:0955b28": "身問、五請飯香土、六凡諸空論長悉由之。又",
    "T38n1781_004:0955b29": "亦得生後五品：空無床座，生〈不思議品〉；空無",
    "T38n1781_004:0955c01": "侍者，生〈觀眾生品〉；天女現身，且是其事，空無",
    "T38n1781_004:0955c02": "眷屬，生〈佛道品〉；空理無二，生〈不二法門品〉；空",
    "T38n1781_004:0955c03": "無飲食，生〈香積品〉。問：何故唯置一床，以疾而",
    "T38n1781_004:0955c04": "臥？答：空室則明實慧，以疾而臥辨方便慧。",
    "T38n1781_004:0955c05": "又空室為明波若，臥疾以明大悲。又空室具",
    "T38n1781_004:0955c06": "上六義，臥疾欲顯菩薩大悲之病及眾生癡",
    "T38n1781_004:0955c07": "愛之疾也。「文殊師利既入其舍，見其室空無",
    "T38n1781_004:0955c08": "諸所有，獨處一床」。此第二文殊默領。言見之",
    "T38n1781_004:0955c09": "者得其旨，上空室現疾既表空悲二道、權實",
    "T38n1781_004:0955c10": "兩慧，今還領此意也。「時維摩詰言：善來。文殊",
    "T38n1781_004:0955c11": "師利！不來相而來，不見相而見」。此第三淨名",
    "T38n1781_004:0955c12": "慰問。言不來相而來者，有人言：法身無來、應",
    "T38n1781_004:0955c13": "身有來，故云不來相而來。有人言：真諦無來、",
    "T38n1781_004:0955c14": "世諦有來，故言不來相而來。有人言：實法無",
    "T38n1781_004:0955c15": "來、相續有來。有人言：法界體無來、法界用有",
    "T38n1781_004:0955c16": "來。有人言：中道無來、假名有來。今明此文，非",
    "T38n1781_004:0955c17": "但近是賓主交言以相慰問，遠貫一經該通",
    "T38n1781_004:0955c18": "眾教，故前以此言標其篇首，如《大品》無住住",
    "T38n1781_004:0955c19": "之言、《涅槃》不聞聞之旨。所以標此言者，為時",
    "T38n1781_004:0955c20": "眾謂文殊從菴園而來，及以淨名相見故。今",
    "T38n1781_004:0955c21": "明文殊。來是不來而來、見是不見而見，異凡",
    "T38n1781_004:0955c22": "夫二乘人也。以能不來而來、不見而見，故為",
    "T38n1781_004:0955c23": "善之極矣。「文殊師利言：如是。居士！若來已更",
    "T38n1781_004:0955c24": "不來，若去已更不去。所以者何？來者無所從來、",
    "T38n1781_004:0955c25": "去者無所至，所可見者更不可見」。此第四文",
    "T38n1781_004:0955c26": "殊師利酬答，成淨名之意也。若來已更不來",
    "T38n1781_004:0955c27": "者，此明三時無來義也。來已則來事已謝，",
    "T38n1781_004:0955c28": "故無來也。又言去已更不去者，菴園望方丈",
    "T38n1781_004:0955c29": "則見文殊有去，方丈望菴園則見文殊有來，",
    "T38n1781_004:0956a01": "故明去來義也。來者無所從來者，此明菴園",
    "T38n1781_004:0956a02": "空也。去者無所至，此明方丈空也。來去既爾，",
    "T38n1781_004:0956a03": "見義亦然。「且置是事」。第二正明問疾。就文為",
    "T38n1781_004:0956a04": "兩：一請停傍論、二正問疾。不來來、不見見，",
    "T38n1781_004:0956a05": "雖是一化夫宗，而言異於辨疾，聖旨未宣，故",
    "T38n1781_004:0956a06": "宜息傍論也。「文殊師利言：居士所疾，寧可忍",
    "T38n1781_004:0956a07": "不」。此下第二正明問疾。就文為兩：初明居士",
    "T38n1781_004:0956a08": "疾、次辨眾生疾。此二亦是深行菩薩及發心",
    "T38n1781_004:0956a09": "之人二種疾也。初章有三：一論疾體、二論空",
    "T38n1781_004:0956a10": "室、三論疾相。初文，前問次答。問有二意：一奉",
    "T38n1781_004:0956a11": "述佛問、二自發問。初有三問：前問疾之輕重，",
    "T38n1781_004:0956a12": "可忍為輕、不可忍為重，故言寧可忍不。「療治",
    "T38n1781_004:0956a13": "有損」。此第二問對治之損也。「不至增乎」。此第",
    "T38n1781_004:0956a14": "三問不治之增也。「世尊慇懃致問無量」。此總",
    "T38n1781_004:0956a15": "騰聖意，結前生後也。「居士是疾何所因起」。此",
    "T38n1781_004:0956a16": "第二文殊自發問。亦有三一問：初問病因，因",
    "T38n1781_004:0956a17": "何得病也。「其生久如」。此問得病來久近也。「當",
    "T38n1781_004:0956a18": "云何滅」。此問對治，病何時可滅也。「維摩詰言：",
    "T38n1781_004:0956a19": "從癡有愛則我病生」。此第二答問也。上有六",
    "T38n1781_004:0956a20": "問，但答後三，兼前三也。如答病因及久遠問，",
    "T38n1781_004:0956a21": "即兼答初病輕重及後病增之問。若答病滅",
    "T38n1781_004:0956a22": "之問，即兼答第二病損問也。就答後三問，即",
    "T38n1781_004:0956a23": "為三別，但次第不同，前答第二久遠問、次答",
    "T38n1781_004:0956a24": "第三病滅問、後答第一病因問。從癡有愛則",
    "T38n1781_004:0956a25": "我病生者，眾生以癡故起愛，愛故受身，身故",
    "T38n1781_004:0956a26": "有病。以愍彼病故，則有菩薩之病也。眾生之",
    "T38n1781_004:0956a27": "病無始有之，菩薩悲眾生故起病，則病亦久",
    "T38n1781_004:0956a28": "矣。「以一切眾生病，是故我病；一切眾生病滅，",
    "T38n1781_004:0956a29": "則我病滅」。此答第三病滅問，有法、譬、合。菩薩",
    "T38n1781_004:0956b01": "之病，為物故生；彼病既滅，則吾病亦滅。「所以",
    "T38n1781_004:0956b02": "者何？為眾生故入生死，有生死則有病；若眾",
    "T38n1781_004:0956b03": "生得離病者，則菩薩無復病」。夫法身無生，況",
    "T38n1781_004:0956b04": "復有形。既無有形，病何由起？然為彼受生，不",
    "T38n1781_004:0956b05": "得無形。既其有形，不得無病。若彼離病，菩薩",
    "T38n1781_004:0956b06": "無復病也。「譬如長者唯有一子，其子得病，父",
    "T38n1781_004:0956b07": "母亦病；若子病愈，父母亦愈。菩薩如是於諸眾",
    "T38n1781_004:0956b08": "生愛之若子，眾生病則菩薩病，眾生病愈菩薩",
    "T38n1781_004:0956b09": "亦愈」。此舉譬及合答，釋上病滅之問也。又",
    "T38n1781_004:0956b10": "言是病何所因起，此答第一問也。問本在前，",
    "T38n1781_004:0956b11": "今答居後，故稱又焉。不前答者，但說病生滅",
    "T38n1781_004:0956b12": "久近既明，則大悲自顯，是以前答生滅、後答",
    "T38n1781_004:0956b13": "大悲也。「菩薩病者，以大悲起」。菩薩前悲無窮，",
    "T38n1781_004:0956b14": "與癡愛但生；後悲無盡，共群生俱滅。但眾",
    "T38n1781_004:0956b15": "生病原起乎癡愛，菩薩疾本生於大悲。問：",
    "T38n1781_004:0956b16": "菩薩病因眾生起，云何因於大悲？答：因眾",
    "T38n1781_004:0956b17": "生有大悲，因菩薩心悲故有菩薩身病。「文殊",
    "T38n1781_004:0956b18": "師利言：居士！此室何以空無侍者」。此第二以",
    "T38n1781_004:0956b19": "論空室。淨名前明空室，然後示病；此明由空",
    "T38n1781_004:0956b20": "故起慈，即說實慧生方便也。文殊前問大",
    "T38n1781_004:0956b21": "悲之疾，復問空室者，示大悲即空，亦由方",
    "T38n1781_004:0956b22": "便，故明實慧也。初有二問：一問空室。夫人所",
    "T38n1781_004:0956b23": "住應有資生之物，而今廓然都空，何故爾耶？",
    "T38n1781_004:0956b24": "又凡病者，理必須侍，何故無耶？所以并問二",
    "T38n1781_004:0956b25": "事者，以俱無二事，故合問之也。問空室，明無",
    "T38n1781_004:0956b26": "法；問無侍者，顯無人。「維摩詰言：諸佛國土亦",
    "T38n1781_004:0956b27": "復皆空」。答二問，即為二別。答初問凡有二番：",
    "T38n1781_004:0956b28": "平等之道，其理無二，十方國土無不空者，",
    "T38n1781_004:0956b29": "曷為問一室空耶？而舉佛土者，惑者謂眾生",
    "T38n1781_004:0956c01": "虛妄，依果可空；佛土真實則不可空。又眾",
    "T38n1781_004:0956c02": "生無力持故可空，佛有力持則應不空。故",
    "T38n1781_004:0956c03": "今明佛得自在，尚不能使己國為有，況眾生",
    "T38n1781_004:0956c04": "土耶。「又問：以何為空」。汝室以無物故空，十方",
    "T38n1781_004:0956c05": "佛土宛然現故有，何得空耶？「答曰：以空空」。",
    "T38n1781_004:0956c06": "上空，是空慧空也；下空，是前境空也。要當",
    "T38n1781_004:0956c07": "以空慧觀之，然後一切空，非是無物然後空",
    "T38n1781_004:0956c08": "也。「又問：空何用空」。法本自空，何用空慧空諸",
    "T38n1781_004:0956c09": "法耶？「答曰：以無分別空法故空」。法雖自空，必",
    "T38n1781_004:0956c10": "須空慧；若無空慧，則於我為有。用此無分別",
    "T38n1781_004:0956c11": "空慧，故得其空。得其空，即於我非有也。所",
    "T38n1781_004:0956c12": "以名無分別空慧者，無智之生也起於分別，",
    "T38n1781_004:0956c13": "而諸法無相，故智無分別。故以無分別智觀",
    "T38n1781_004:0956c14": "諸法空也。《攝大乘論》正以空智為無分別智。",
    "T38n1781_004:0956c15": "「又問：空可分別耶」。自上已來明前境空，此下",
    "T38n1781_004:0956c16": "已去欲辨智空。體空之慧乃不分別，故知諸",
    "T38n1781_004:0956c17": "法空。即此能觀之慧而體是有，可得分別耶？",
    "T38n1781_004:0956c18": "「答曰：分別亦空」。此明空慧亦空也。若慧異於",
    "T38n1781_004:0956c19": "空則是分別，以慧亦空故無分別，所以云分",
    "T38n1781_004:0956c20": "別亦空。「又問：空當於何求」。上因正觀以明空，",
    "T38n1781_004:0956c21": "惑者謂空義在正、不在於邪，故問空義之所",
    "T38n1781_004:0956c22": "在，以明邪正不二也。「答曰：當於六十二見中",
    "T38n1781_004:0956c23": "求」。六十二見即畢竟空，故就諸見以明空所",
    "T38n1781_004:0956c24": "在也。「又問：六十二見當於何求」。上泯邪正，今",
    "T38n1781_004:0956c25": "齊縛解，故問諸見當於何求。「答曰：當於諸佛",
    "T38n1781_004:0956c26": "解脫中求」。諸佛解脫即畢竟空，故與諸見不",
    "T38n1781_004:0956c27": "二，所以求諸見於解脫。「又問：諸佛解脫當於",
    "T38n1781_004:0956c28": "何求」。此欲明眾生與佛不二，故發斯問也。「答",
    "T38n1781_004:0956c29": "曰：當於一切眾生心行中求」。惑者謂諸佛解",
    "T38n1781_004:0957a01": "脫在乎正觀，眾生心行居愛見煩惱，故明眾",
    "T38n1781_004:0957a02": "生與佛本無二相，愛見煩惱即大涅槃，故就",
    "T38n1781_004:0957a03": "眾生心行中求佛解脫。「又仁所問：何無侍者？",
    "T38n1781_004:0957a04": "一切眾魔及諸外道皆吾侍也」。此答第二問",
    "T38n1781_004:0957a05": "也。前明空室以顯於空，今答無侍以顯於",
    "T38n1781_004:0957a06": "有。所以然者，以空室故，則上攝佛土一切皆",
    "T38n1781_004:0957a07": "空；以無侍故，下攝群生以為侍者。又上明空",
    "T38n1781_004:0957a08": "室，則辨法空；今論無侍，明乎人有。法空謂實",
    "T38n1781_004:0957a09": "慧也，人有即方便慧也，故此經始末皆有",
    "T38n1781_004:0957a10": "二慧。「所以者何？眾魔者樂生死，菩薩於生死而",
    "T38n1781_004:0957a11": "不捨；外道者樂諸見，菩薩於諸見而不動」。魔",
    "T38n1781_004:0957a12": "樂著五欲、不求出世，故云樂生死。外道雖求",
    "T38n1781_004:0957a13": "出世而執著己法，故云樂諸見。大悲觀生",
    "T38n1781_004:0957a14": "死同涅槃，故能不捨；觀諸見同正見，故能不",
    "T38n1781_004:0957a15": "動。不動不捨，故能得之為侍。問：不動不捨，云",
    "T38n1781_004:0957a16": "何為侍？答：不動不捨是得正觀，得於正觀",
    "T38n1781_004:0957a17": "則資養法身，為其侍也。「文殊師利言：居士所",
    "T38n1781_004:0957a18": "病為何等相」。此第三次論疾相。論疾相應在",
    "T38n1781_004:0957a19": "問空室之前，但今欲空有互相成顯。前明疾",
    "T38n1781_004:0957a20": "有、次辨空室，今欲將空室類疾亦空，故問",
    "T38n1781_004:0957a21": "疾相在空室後也。即事而觀似若無病，而云",
    "T38n1781_004:0957a22": "有病，未見其相，是故問之。又四百四病各有",
    "T38n1781_004:0957a23": "其相，大悲之疾以何為相？是故問之。「維摩詰",
    "T38n1781_004:0957a24": "言：我病無形不可見」。大悲無緣、無所不緣，以",
    "T38n1781_004:0957a25": "無所不緣故，應物有病。亦應物有相，以其無",
    "T38n1781_004:0957a26": "緣則明我無病，無病故得有相耶？又解：應物",
    "T38n1781_004:0957a27": "有病，故託病方丈。而無有實，故稱無形。「又問：",
    "T38n1781_004:0957a28": "此病身合耶、心合耶」。惑者聞病不可見，將謂",
    "T38n1781_004:0957a29": "心病無形，與心合故不可見。或謂身病微細，",
    "T38n1781_004:0957b01": "尚身合故不可見，故問身心合耶？「答曰：非",
    "T38n1781_004:0957b02": "身合，身相離故；亦非心合，心如幻故」。身相離",
    "T38n1781_004:0957b03": "者，明身空也，離是空之異名。心如幻者，明心",
    "T38n1781_004:0957b04": "空也。身是外形，所以云離。心動無方，故言幻",
    "T38n1781_004:0957b05": "也。身心尚無，病與誰合？以其無合，故不可見。",
    "T38n1781_004:0957b06": "「又問：地大水大火大風大，於此四大何大之病」。",
    "T38n1781_004:0957b07": "身心本是四大之所合成，身心可無而四大",
    "T38n1781_004:0957b08": "或有，四百四病因四大起，今是何大之病？羅",
    "T38n1781_004:0957b09": "什云「外道但說三大病，不說地大。佛法具明",
    "T38n1781_004:0957b10": "四大起病，故一大不調，百一病，總四大合",
    "T38n1781_004:0957b11": "論則有四病四病。」「答曰：是病非地大亦不離",
    "T38n1781_004:0957b12": "地大，水大火大風大亦復如是」。若即四大有",
    "T38n1781_004:0957b13": "病者，四大各處則應有病。而四大各處則",
    "T38n1781_004:0957b14": "無有病，故知不即。若離四大有病者，四大合",
    "T38n1781_004:0957b15": "時應無有病。而四大會，遂其有病，故知非離。",
    "T38n1781_004:0957b16": "非即非離、因緣假合，則知病空。「而眾生病，從",
    "T38n1781_004:0957b17": "四大起；以其有病，是故我病」。菩薩與眾生病",
    "T38n1781_004:0957b18": "俱非即離，但眾生病從四大起，菩薩病從眾",
    "T38n1781_004:0957b19": "生起，非實四大違反而生。「爾時文殊師利問",
    "T38n1781_004:0957b20": "維摩詰言：菩薩應云何慰喻有病菩薩」。此第",
    "T38n1781_004:0957b21": "二明眾生病，即是始行菩薩也。就文為二：一",
    "T38n1781_004:0957b22": "明慰喻、三辨調伏。慰喻就前無病之人，安慰",
    "T38n1781_004:0957b23": "曉喻有疾之者；調伏據抱病之人，自調伏其",
    "T38n1781_004:0957b24": "心。以始行之人既受此身、復縈病苦，則戀生",
    "T38n1781_004:0957b25": "畏死，便增長生死，不得習於正觀，故曉喻安",
    "T38n1781_004:0957b26": "慰，令身處疾自行化他。又調伏明抱病之人",
    "T38n1781_004:0957b27": "有其心病，故須自調也。又慰喻令其集善，調",
    "T38n1781_004:0957b28": "伏令其離惡。又慰喻令習有行，調伏使悟",
    "T38n1781_004:0957b29": "空解。約位分者，慰喻是外凡夫三十心前人，",
    "T38n1781_004:0957c01": "調伏就內凡夫三十心已上也。上辨淨名病，",
    "T38n1781_004:0957c02": "初地已上至佛也，故此品具明一切賢聖。初",
    "T38n1781_004:0957c03": "奉前問、次答。然慰喻有疾應自文殊，而問",
    "T38n1781_004:0957c04": "淨名者，凡有三義：一白時眾注心有在；二",
    "T38n1781_004:0957c05": "者取證於病人，乃所心審慰喻之實；三者",
    "T38n1781_004:0957c06": "本是無病人，能慰喻耳。淨名雖復現疾，實自",
    "T38n1781_004:0957c07": "無疾，故能慰喻也。「維摩詰言：說身無常，不說",
    "T38n1781_004:0957c08": "厭離於身」。就答內為三：初正答、次總結。正",
    "T38n1781_004:0957c09": "答為二：前就行門明慰喻耳、次就願門明慰",
    "T38n1781_004:0957c10": "喻。行門明慰喻行，初就所離行、次明所得",
    "T38n1781_004:0957c11": "行。但慰喻多門，若為貪生畏死具縛凡夫，則",
    "T38n1781_004:0957c12": "不能為說無常，正可將護其意，云不久疾愈。",
    "T38n1781_004:0957c13": "若慰聲聞之人者，為說無常，令疾斷煩惱",
    "T38n1781_004:0957c14": "早入涅槃。今此文慰喻菩薩，令捨遠凡聖，自",
    "T38n1781_004:0957c15": "行化他也。說身無常者，此破常倒，異凡夫也。",
    "T38n1781_004:0957c16": "凡夫之人貪著此身，戀生畏死、不觀無常，故",
    "T38n1781_004:0957c17": "不為說無常。今始行之人，知身必磨滅，豈",
    "T38n1781_004:0957c18": "可貪哉？不說厭離於身者，破無常倒，異二乘",
    "T38n1781_004:0957c19": "人也。二乘觀身無常而便厭離，欲入涅槃，故",
    "T38n1781_004:0957c20": "今安身處疾、自行化人，不應求證二乘也。「說",
    "T38n1781_004:0957c21": "身有苦，不說樂於涅槃。說身無我，而說教導眾",
    "T38n1781_004:0957c22": "生。說身空寂，不說畢竟寂滅」。或有雖聞無常，",
    "T38n1781_004:0957c23": "猶謂不苦，故為說苦。或有雖聞於苦，猶謂苦",
    "T38n1781_004:0957c24": "樂有主，為說空無我。譬如大樹，非一斧所",
    "T38n1781_004:0957c25": "傾。累根既深，非一法能滅，故具說四非常也。",
    "T38n1781_004:0957c26": "雖見身苦，不樂涅槃之樂。雖知無我，不以眾",
    "T38n1781_004:0957c27": "生空故，廢於教導。雖解身空，而不取涅槃畢",
    "T38n1781_004:0957c28": "竟之空。故能安住生死，與群生同疾。故慰喻",
    "T38n1781_004:0957c29": "之者，令其識所應行及所不應行也。「說悔無",
    "T38n1781_004:0958a01": "罪而不說入於過去」。上為利根人說菩薩行，",
    "T38n1781_004:0958a02": "今為鈍根未悟更說法。又上破八倒，就離煩",
    "T38n1781_004:0958a03": "惱門以明慰喻；今就離業門以明慰喻。今日",
    "T38n1781_004:0958a04": "之病必由前罪，故令其懺悔，故云說悔前罪。",
    "T38n1781_004:0958a05": "既言有前罪，則似業有性罪，從未來至現在、",
    "T38n1781_004:0958a06": "從現在入過去，是故今明不入過去。不入過",
    "T38n1781_004:0958a07": "去者，罪本性空，故無罪可謝入也。「次己之疾",
    "T38n1781_004:0958a08": "愍於彼疾」。上就煩惱業門以門慰喻；今就",
    "T38n1781_004:0958a09": "苦報門明慰喻也，令其推己而悲物也。我今",
    "T38n1781_004:0958a10": "微病，苦痛尚爾，況惡趣群生受無量苦耶？又",
    "T38n1781_004:0958a11": "我有智慧，猶弊疾苦，況不達者乎？推己愍",
    "T38n1781_004:0958a12": "彼，是大士兼濟之懷，故聞此法則不戀生畏",
    "T38n1781_004:0958a13": "死，宜自行化他人。「當識宿世無數劫苦，當念",
    "T38n1781_004:0958a14": "饒益一切眾生」。無數劫來受苦無量，今苦須",
    "T38n1781_004:0958a15": "臾，何足致憂，但當力疾救彼苦耳。「憶所修福」。",
    "T38n1781_004:0958a16": "外國法，從生至終所作福業一一書記，將終",
    "T38n1781_004:0958a17": "之時令傍人為說，令其恃福心不憂畏。「念於",
    "T38n1781_004:0958a18": "淨命」。自念從生至終常行正命，必至善趣，何",
    "T38n1781_004:0958a19": "所憂耶？又勿為救於身疾，作諸邪業以救命",
    "T38n1781_004:0958a20": "也。「勿生憂惱」。疾者多憂，多憂故生惱，故明",
    "T38n1781_004:0958a21": "從憂無益，橫致惱耳。「常起精進」。病好懈怠，",
    "T38n1781_004:0958a22": "故勸令精進，假使身逝命終，而意不捨也。「當",
    "T38n1781_004:0958a23": "作醫王療治眾病」。上就行門明慰喻；今就願",
    "T38n1781_004:0958a24": "門明慰喻，令其因疾發弘誓願，當作醫王",
    "T38n1781_004:0958a25": "療治一切身心疾也。「菩薩應如是慰諭有疾",
    "T38n1781_004:0958a26": "菩薩，令其歡喜」。總結之也。「文殊師利言：居士！",
    "T38n1781_004:0958a27": "有病菩薩云何調伏其心」。此第二明調伏。外",
    "T38n1781_004:0958a28": "有巧喻、內有善調，則能彌歷生死與群生同",
    "T38n1781_004:0958a29": "疾，辛酸備經而不以苦。此即淨名現疾之",
    "T38n1781_004:0958b01": "意也。前問、次答。調伏者，心猶奔逸之馬難可",
    "T38n1781_004:0958b02": "禁制，故以善巧方便先調而後伏也。今將明",
    "T38n1781_004:0958b03": "調伏之法，故前問之。「維摩詰言：有疾菩薩應",
    "T38n1781_004:0958b04": "作是念：今我此病皆從前世妄想顛倒諸煩惱",
    "T38n1781_004:0958b05": "生，無有實法，誰受病者」。此第二答。就文為三：",
    "T38n1781_004:0958b06": "一明自行化他調伏、二明自行化他調伏有",
    "T38n1781_004:0958b07": "其得失、三明非調不調乃名調伏。初文又三：",
    "T38n1781_004:0958b08": "一自行調伏，即是實慧；二化他調伏，謂為方",
    "T38n1781_004:0958b09": "便慧；三合明自行化他調伏，即合明二慧。初",
    "T38n1781_004:0958b10": "文有三：一眾生空、二諸法空、三空病亦空。用",
    "T38n1781_004:0958b11": "此三門調心令伏也。初文四句：一將來況",
    "T38n1781_004:0958b12": "本。今既有苦即推苦，苦由於病，病由於身，身",
    "T38n1781_004:0958b13": "由妄想。妄想既不實，身亦不實。身既不實，苦",
    "T38n1781_004:0958b14": "豈實耶？「所以者何？四大合故假名為身，四大",
    "T38n1781_004:0958b15": "無主，身亦無我」。此第二句以本況末。前就隔",
    "T38n1781_004:0958b16": "世推無我，今就即世推無我。又前就身因，",
    "T38n1781_004:0958b17": "今四大是身緣，故並無我。唯見四大，不見",
    "T38n1781_004:0958b18": "一主，如其有主則應有我，而實不爾，故知無",
    "T38n1781_004:0958b19": "主。四大是身本，本既無主，身為其末豈有我",
    "T38n1781_004:0958b20": "耶？「又此病起皆由著我，是故於我不應生著」。",
    "T38n1781_004:0958b21": "此第三句顯出其過。汎論病起有二：一由過",
    "T38n1781_004:0958b22": "去世著我，備生結業，結業果報則現受苦；二",
    "T38n1781_004:0958b23": "由現在著我故心惱，心惱則病增也。「既知病",
    "T38n1781_004:0958b24": "本，即除我想及眾生想」。第四句結除我也。什",
    "T38n1781_004:0958b25": "公云「其病本者，所謂我也。」僧肇公云「我本",
    "T38n1781_004:0958b26": "者，即上妄想也。因有妄想故，見我及眾生；若",
    "T38n1781_004:0958b27": "悟妄想是顛倒，則無我無眾生。」「當起法相」。自",
    "T38n1781_004:0958b28": "上以來重推無我，自此文去假法破我。雖於",
    "T38n1781_004:0958b29": "空為病、於我為藥，故借法除我。「應作是念：但",
    "T38n1781_004:0958c01": "以眾法合成此身，起唯法起、滅唯法滅」。釋法想",
    "T38n1781_004:0958c02": "也。五陰諸法假會成身，起唯諸法共起、滅唯",
    "T38n1781_004:0958c03": "諸法共滅，無別有真宰主其起滅者。既除我",
    "T38n1781_004:0958c04": "想，唯見緣起諸法，故名法想。「又此法者各不",
    "T38n1781_004:0958c05": "相知，起時不言我起、滅時不言我滅」。前句明",
    "T38n1781_004:0958c06": "唯法，此句辨非人起。以諸法緣合則有、緣散",
    "T38n1781_004:0958c07": "則離，聚散無先期，故法法不相知也。「彼有疾",
    "T38n1781_004:0958c08": "菩薩為滅法想，當作是念：此法想者亦是顛倒。",
    "T38n1781_004:0958c09": "顛倒者是則大患，我應離之」。此下第二次辨",
    "T38n1781_004:0958c10": "法空。前借法以除我，此法於我為藥、於空為",
    "T38n1781_004:0958c11": "病，所以除之，非實有法而除法也。顛倒故有",
    "T38n1781_004:0958c12": "法，所以須離。「云何高離？離我我所」。我為其",
    "T38n1781_004:0958c13": "內，自外諸法皆是我之所有。所有，是對我",
    "T38n1781_004:0958c14": "之法；我既已無，所有豈獨立耶？「云何離我",
    "T38n1781_004:0958c15": "我所？謂離二法，謂不念內外諸法，行於平等」。",
    "T38n1781_004:0958c16": "內者我也，外者一切法也，此即相對為二。謂",
    "T38n1781_004:0958c17": "不念之，行於平等，故稱離也。「云何平等？謂我",
    "T38n1781_004:0958c18": "等、涅槃等」。我者，窮下之人也；涅槃者，極上之",
    "T38n1781_004:0958c19": "法也。極上窮下，齊之一觀，故稱平等。「所以者",
    "T38n1781_004:0958c20": "何？我及涅槃此二皆空。以何為空？但以名字故",
    "T38n1781_004:0958c21": "空。如此二法，無決定性」。因背涅槃故名吾我，",
    "T38n1781_004:0958c22": "以捨吾我故名涅槃，二法相待則有名生，既",
    "T38n1781_004:0958c23": "相待有名則無決定，所以空也。「得是平等，無",
    "T38n1781_004:0958c24": "有餘病、唯有空病，空病亦空」。此第三明空病",
    "T38n1781_004:0958c25": "亦空。自上以來破有明空，有既不立，空亦",
    "T38n1781_004:0958c26": "無從，謂非空非有始名正觀。「是有疾菩薩",
    "T38n1781_004:0958c27": "以無所受而受諸受，未具佛法亦不滅受而",
    "T38n1781_004:0958c28": "取證也」。此下第二次明化他調伏。就文亦三：",
    "T38n1781_004:0958c29": "初明為物受生、二明為物忍苦、三即除物病。",
    "T38n1781_004:0959a01": "無所受者，即是空病亦空，故心不受著空有",
    "T38n1781_004:0959a02": "也。而受諸受者，心雖無所受，而為物受生及",
    "T38n1781_004:0959a03": "生中苦樂等。以為物受生則具行眾行，名為",
    "T38n1781_004:0959a04": "佛法。若未具眾行，亦不滅三受，而取二乘涅",
    "T38n1781_004:0959a05": "槃也。「設身有苦，當念惡趣眾生，起大悲心。我",
    "T38n1781_004:0959a06": "既調伏，亦當調伏一切眾生」。此第二次明為",
    "T38n1781_004:0959a07": "物忍苦。我有功德智慧之身，既尚苦痛如是，",
    "T38n1781_004:0959a08": "況惡趣眾生受苦無量耶，故起於悲。我既因",
    "T38n1781_004:0959a09": "三空自調，亦當調伏一切也。「但除其病而不",
    "T38n1781_004:0959a10": "除法」。將欲尋物病原故。前釋斷義，菩薩自斷",
    "T38n1781_004:0959a11": "我及空等三病。今復須斷眾生三病者，實無",
    "T38n1781_004:0959a12": "三法可除，但除空謂病耳。如眼病故見空華，",
    "T38n1781_004:0959a13": "但除眼病，無空華法可除，故云不除法也。又",
    "T38n1781_004:0959a14": "一義，不除者但破眾生執性有等病，不除因",
    "T38n1781_004:0959a15": "緣假名法也。故《涅槃》云「但斷取著，不斷我",
    "T38n1781_004:0959a16": "見。我見者即佛性也。」此二各有其義，非無兩",
    "T38n1781_004:0959a17": "釋也。「為斷病本而教導之」。此第三正明為",
    "T38n1781_004:0959a18": "物斷病。前標病本、教導二章門，次釋二門。此",
    "T38n1781_004:0959a19": "初標也。「何謂病本？謂有攀緣。從有攀緣則為",
    "T38n1781_004:0959a20": "病本。何所攀緣？謂之三界」。此釋病本章門也。",
    "T38n1781_004:0959a21": "上說菩薩自尋病本，以理安心，故能處疾不",
    "T38n1781_004:0959a22": "憂。今明為斷眾生病故，推其病原，然後應",
    "T38n1781_004:0959a23": "其所宜也。標神微動則心有所囑，心有所",
    "T38n1781_004:0959a24": "囑名為攀緣，攀緣取相是妄想之始、病之本",
    "T38n1781_004:0959a25": "也。妄想既緣則美惡以分，美惡既分則憎愛",
    "T38n1781_004:0959a26": "並熾，所以眾結煩於內、萬病生於外。其能緣",
    "T38n1781_004:0959a27": "之心既是妄想、所緣之境不離三界。所以然",
    "T38n1781_004:0959a28": "者，三界外是無漏無為，而妄想之心是有所",
    "T38n1781_004:0959a29": "得，故是有為有漏，故是三界也。「云何斷攀緣？",
    "T38n1781_004:0959b01": "以無所得。若無所得則無攀緣。何謂無所得？謂",
    "T38n1781_004:0959b02": "離二見。何謂二見？謂內見外見是無所得」。此",
    "T38n1781_004:0959b03": "釋教導斷病本章門也。病本既是有所得，斷",
    "T38n1781_004:0959b04": "病則是無所得。無所得者，心不得一切法也。",
    "T38n1781_004:0959b05": "若心得一切法則心有所生，心有所生則心",
    "T38n1781_004:0959b06": "有所縛，不得離生老病死憂悲苦惱。若心無",
    "T38n1781_004:0959b07": "所得則心無所縛，故得離生老病也。所言",
    "T38n1781_004:0959b08": "無所得者，即不得內外二見，名無所得，非別",
    "T38n1781_004:0959b09": "有無所得也，故云內見外見是無所得。內外",
    "T38n1781_004:0959b10": "者，內有妄想、外有諸法，名為內外也。「文殊師",
    "T38n1781_004:0959b11": "利！是為有疾菩薩調伏其心，為斷老病死苦。是",
    "T38n1781_004:0959b12": "菩薩菩提。若不如是，已所修治為無惠利」。第",
    "T38n1781_004:0959b13": "三合明自行化他調伏，有法、譬、合。以能如上",
    "T38n1781_004:0959b14": "斷自他病本，即是調自他之心。病本既斷，則",
    "T38n1781_004:0959b15": "老病死除。以兼斷自他故，是菩薩菩提，異二",
    "T38n1781_004:0959b16": "乘也。所以徧言菩提者，菩提以實益為道，",
    "T38n1781_004:0959b17": "若兼斷自他則得於寂觀，故能有實益。若不",
    "T38n1781_004:0959b18": "爾者，則於己無利、於物無惠。「譬如勝怨乃可",
    "T38n1781_004:0959b19": "為勇」。此譬說也。老病死等是菩薩怨，亦是眾",
    "T38n1781_004:0959b20": "生怨。又眾生怨即是菩薩怨，以菩薩觀物如",
    "T38n1781_004:0959b21": "子，子怨即父怨也；若不除子怨，父怨亦不除",
    "T38n1781_004:0959b22": "也。「如是兼除老病死者，菩薩之謂也」。此合譬",
    "T38n1781_004:0959b23": "也。二乘但除自怨，菩薩則有兼濟之道也。「彼",
    "T38n1781_004:0959b24": "有疾菩薩作是念：如我所病非真非有，眾生",
    "T38n1781_004:0959b25": "病亦非真非有。」此第二明自行化他調伏有",
    "T38n1781_004:0959b26": "其得失。就文亦有三：一明自行調伏得失，成",
    "T38n1781_004:0959b27": "上自行；二明化他調伏得失，成上化他；三合",
    "T38n1781_004:0959b28": "明自行化他調伏得失，成上合明自行化他",
    "T38n1781_004:0959b29": "也。所以須得失者，世人相與欲為菩薩自行",
    "T38n1781_004:0959c01": "化他，鄙於二乘、欣乎大道，但學菩薩行有巧",
    "T38n1781_004:0959c02": "不巧，故成得失，以須明之也。初文但辨其得，",
    "T38n1781_004:0959c03": "略不明失。如我此病非真非有者，敘菩薩自",
    "T38n1781_004:0959c04": "悟也。眾生病亦非真非有者，明眾生未達也。",
    "T38n1781_004:0959c05": "上論生老死是身病，計我及攀緣是其心病，",
    "T38n1781_004:0959c06": "此之二病非真亦非有也。有人言：非真即非",
    "T38n1781_004:0959c07": "真諦、非有即非俗諦，即中道正觀也。又言非",
    "T38n1781_004:0959c08": "真者，非是真實，即非性實也。非有者，亦非因",
    "T38n1781_004:0959c09": "緣假有，故雙非性假悟病空也。所以了病空",
    "T38n1781_004:0959c10": "者，若病是實有者，則自他病不可除。以其非",
    "T38n1781_004:0959c11": "真有，故可得除之。以其可除故，悲心即生、弘",
    "T38n1781_004:0959c12": "誓便起，故有兼濟之道也。「作是觀時，於諸眾",
    "T38n1781_004:0959c13": "生若起愛見大悲，即應捨離」。此第二明化他得",
    "T38n1781_004:0959c14": "失。若能如上了自病及眾生病非真非有而",
    "T38n1781_004:0959c15": "起悲者，則唯得不失。但此觀未能。見眾生，",
    "T38n1781_004:0959c16": "愛之而起悲者，名愛見大悲。見即見使、愛謂",
    "T38n1781_004:0959c17": "愛使。此雖悲心，雜以愛見故，宜應捨之也。「所",
    "T38n1781_004:0959c18": "以者何？菩薩斷除客塵煩惱而起大悲」。此釋上",
    "T38n1781_004:0959c19": "捨離愛見義也。心本清淨無有塵垢，妄想因",
    "T38n1781_004:0959c20": "緣故橫生愛見，故名之為客塵，除此客塵而",
    "T38n1781_004:0959c21": "起悲也。「愛見悲者，則於生死有疲厭心；若能",
    "T38n1781_004:0959c22": "離此，無有疲厭，在在所生不為愛見之所覆也」。",
    "T38n1781_004:0959c23": "夫有所見必有所滯、有所愛必有所憎，此有",
    "T38n1781_004:0959c24": "極之道，安能致無極之用？若能離此，則法身",
    "T38n1781_004:0959c25": "化生、無在不在，生死無窮不覺為遠，何有愛",
    "T38n1781_004:0959c26": "見之覆、疲厭之勞？「所生無縛，能為眾生說法",
    "T38n1781_004:0959c27": "解縛」。愛見既除、法身既立，則所生無縛，亦能",
    "T38n1781_004:0959c28": "解彼縛也。「如佛所說：若自有縛，能解彼縛，無",
    "T38n1781_004:0959c29": "有是處；若自無縛，能解彼縛，斯有是處。是故菩",
    "T38n1781_004:0960a01": "薩不應起縛」。此引佛誠言證於大悲義，勸",
    "T38n1781_004:0960a02": "捨縛也。「何謂縛？何謂解」。前引佛言，今解釋縛",
    "T38n1781_004:0960a03": "解，此標二章門也。「貪著禪味是菩薩縛，以方",
    "T38n1781_004:0960a04": "便生是菩薩解」。此約定慧二門釋縛解章門",
    "T38n1781_004:0960a05": "也。今前就定門。貪著禪味有二種過失：一彰",
    "T38n1781_004:0960a06": "自行、二彰化他，所以為縛。若為物受生，則彼",
    "T38n1781_004:0960a07": "我蒙利，名巧方便，故稱為解。「又無方便慧縛，",
    "T38n1781_004:0960a08": "有方便慧解；無慧方便縛，有慧方便解」。此就",
    "T38n1781_004:0960a09": "慧門以釋縛義。前標二章：一明慧之縛解、二",
    "T38n1781_004:0960a10": "標方便縛解。慧縛解者，無方便故慧縛也。若",
    "T38n1781_004:0960a11": "有方便，在慧便解也。方便亦然，無慧則方便",
    "T38n1781_004:0960a12": "為縛，有慧則方便解也。「何謂無方便慧縛？謂",
    "T38n1781_004:0960a13": "菩薩以愛見心莊嚴佛土、成就眾生，於空無相",
    "T38n1781_004:0960a14": "無作法中而自調伏，是名無方便慧縛」。此釋",
    "T38n1781_004:0960a15": "慧縛解章門，前釋於縛、次釋於解。所言慧方",
    "T38n1781_004:0960a16": "便者，此義不同。今依羅什意，觀空不證、涉",
    "T38n1781_004:0960a17": "有不著，此之二巧名為方便。六地已還未",
    "T38n1781_004:0960a18": "能無礙，當其觀空，則無所取著。及其出觀，嚴",
    "T38n1781_004:0960a19": "土化人則生愛見，故拙於涉動、妙於靜觀。然",
    "T38n1781_004:0960a20": "觀空不取相雖是方便，而但慧受名。故此文",
    "T38n1781_004:0960a21": "但取涉有不著名為方便。問：詳什公解意，直",
    "T38n1781_004:0960a22": "是釋慧與方便二義不同，未見慧方便縛解",
    "T38n1781_004:0960a23": "之所以。請為通之。答：初門隨有起染，名無方",
    "T38n1781_004:0960a24": "便。入空自調，稱之為慧。如此行者，不能以空",
    "T38n1781_004:0960a25": "慧導於涉有令無所著，故此空慧稱之為縛。",
    "T38n1781_004:0960a26": "又不能即三空而修嚴土化人二行，故此空",
    "T38n1781_004:0960a27": "慧則稱為縛。「何謂有方便慧解？謂不以愛見",
    "T38n1781_004:0960a28": "心莊嚴佛土、成就眾生，於空無相無作法中以",
    "T38n1781_004:0960a29": "自調伏而不疲厭，是名有方便慧解」。此釋有方",
    "T38n1781_004:0960b01": "便慧解章門也。什公云「七地已上得於並觀，",
    "T38n1781_004:0960b02": "故能動靜不二，名有方便慧解。」問：此云何名",
    "T38n1781_004:0960b03": "慧解耶？答：嚴土化人，隨有不著名方便；入",
    "T38n1781_004:0960b04": "空自調，稱之為慧。如此修者，能以空導有，不",
    "T38n1781_004:0960b05": "著故，方便義成。而在慧方解，又能即三空而",
    "T38n1781_004:0960b06": "修二行，故名慧解。「何謂無慧方便縛？謂菩薩",
    "T38n1781_004:0960b07": "住貪欲、瞋恚、邪見等諸煩惱而植眾德本，是",
    "T38n1781_004:0960b08": "名無慧方便縛」。此釋方便縛解章門也。今前",
    "T38n1781_004:0960b09": "釋縛門。若是慧之縛解，就六地已還、七地",
    "T38n1781_004:0960b10": "已上論其縛解；此對就初發心已上及聖位",
    "T38n1781_004:0960b11": "已還論其縛解。又初對約二乘以對菩薩論",
    "T38n1781_004:0960b12": "其縛解，二乘為縛、菩薩為解。此對就凡夫",
    "T38n1781_004:0960b13": "以對菩薩論其縛解，凡夫為縛、菩薩為解。若",
    "T38n1781_004:0960b14": "然者，則具攝眾義無不盡矣。今先明無慧方",
    "T38n1781_004:0960b15": "便縛者，不能觀空斷惑，故名無慧；以涉有行",
    "T38n1781_004:0960b16": "善，名有方便。如此修者，以無慧涉有，而為諸",
    "T38n1781_004:0960b17": "使所染，故名方便縛矣。又不能即二行而遊",
    "T38n1781_004:0960b18": "三空，故名無慧方便縛也。「何謂有慧方便解？",
    "T38n1781_004:0960b19": "謂離貪欲、瞋恚、邪見等諸煩惱而殖眾德本，迴",
    "T38n1781_004:0960b20": "向阿耨菩提，是名有慧方便解」。此釋有慧方",
    "T38n1781_004:0960b21": "慧解章門也。此明觀空除惑，名為有慧；涉有",
    "T38n1781_004:0960b22": "修善，名有方便。如此修者，以有慧故，導有行",
    "T38n1781_004:0960b23": "不著，故名為解。「文殊師利！彼有疾菩薩應如",
    "T38n1781_004:0960b24": "是觀諸法」。從上非真非有訖至此文，勸菩薩",
    "T38n1781_004:0960b25": "依斯文以起觀行也。「又復觀身無常、苦、空、無",
    "T38n1781_004:0960b26": "我，是名為慧」。明無我是名為慧；雖身有疾，常",
    "T38n1781_004:0960b27": "在生死饒益一切而無厭惓，是名方便。上來",
    "T38n1781_004:0960b28": "一周，約空有明權實二慧，亦是空悲二道；今",
    "T38n1781_004:0960b29": "就五門觀以釋慧與方便。既約五門觀以明",
    "T38n1781_004:0960c01": "實慧，則實慧具照空有，如照無常苦即有慧",
    "T38n1781_004:0960c02": "也，照空無我謂空慧也，故知實慧具照空有。",
    "T38n1781_004:0960c03": "問：照無常苦，云何是實慧耶？答：此身實是無",
    "T38n1781_004:0960c04": "常，故名為實。又觀無常實，能破常倒，故名為",
    "T38n1781_004:0960c05": "實。又此文是大乘四非常，故名為實也。二乘",
    "T38n1781_004:0960c06": "觀無常，而厭生惓死、欲入涅槃，名無方便。大",
    "T38n1781_004:0960c07": "士觀無常而能不厭，即善入嶮難，故名巧方",
    "T38n1781_004:0960c08": "便也。「又復觀身，身不離病、病不離身，是病是",
    "T38n1781_004:0960c09": "身非新非故，是名為慧；設身有疾而不永滅，是",
    "T38n1781_004:0960c10": "名方便」。此偏就身病以明權實二慧也。此是",
    "T38n1781_004:0960c11": "病身，身即為病，既無別體，何得以身為故、",
    "T38n1781_004:0960c12": "用病為新？既悟無新故，則無病與身，便入實",
    "T38n1781_004:0960c13": "慧，故稱為慧也。既有此慧，而能與物同病，不",
    "T38n1781_004:0960c14": "取涅槃，故名方便。問：何故就身病不相離",
    "T38n1781_004:0960c15": "及無新故明實慧耶？答：以始行之人，厭病著",
    "T38n1781_004:0960c16": "身故。今此身病既不相離，何故厭病而保著",
    "T38n1781_004:0960c17": "身邪？又令了悟身之與病相假而有，無實",
    "T38n1781_004:0960c18": "故空。為此因緣，故作是說。「文殊師利！有疾菩",
    "T38n1781_004:0960c19": "薩應如是調伏其心」。第三明兩捨觀也。此文",
    "T38n1781_004:0960c20": "遠結調伏一章也，近結上二慧得失。能悟如",
    "T38n1781_004:0960c21": "斯得失者，為調伏心矣。「不住其中，亦復不住",
    "T38n1781_004:0960c22": "不調伏心。所以者何？若住不調伏心，是愚人法；",
    "T38n1781_004:0960c23": "若住調伏心，是聲聞法。是故菩薩不當住於調",
    "T38n1781_004:0960c24": "伏心、不調伏心」。離此二法，是菩薩行。自上以",
    "T38n1781_004:0960c25": "來明於調伏。今明非調不調者，惑者聞調伏",
    "T38n1781_004:0960c26": "之言，便捨不調住調，則心猶未調。若能調不",
    "T38n1781_004:0960c27": "調兩捨，心無所依，得正觀者，始是調心法也。",
    "T38n1781_004:0960c28": "「在於生死不為污行、住於涅槃不永滅度，是菩",
    "T38n1781_004:0960c29": "薩行。非凡夫行、非賢聖行，是菩薩行。非垢行、非",
    "T38n1781_004:0961a01": "淨行，是菩薩行。雖過魔行而現降伏眾魔，是菩",
    "T38n1781_004:0961a02": "薩行。雖求一切智，無非時求，是菩薩行」。此文",
    "T38n1781_004:0961a03": "歷法明於正觀為其調伏。或凡聖兩忘、或",
    "T38n1781_004:0961a04": "因果俱離，或徧泯而俱遊、或二捨而偏用，",
    "T38n1781_004:0961a05": "並易可明也。無非時求者，一切智未成，而中",
    "T38n1781_004:0961a06": "道取二乘證，謂非時求也。「雖觀諸法不生，而",
    "T38n1781_004:0961a07": "不入正位，是菩薩行」。正位者，小乘取證之位",
    "T38n1781_004:0961a08": "也。三乘同觀無生，慧力弱者不能自出，慧力",
    "T38n1781_004:0961a09": "弱者超而不證。「雖觀十二緣起，而入諸邪見，",
    "T38n1781_004:0961a10": "是菩薩行」。觀緣起是斷邪見之道，而能反同",
    "T38n1781_004:0961a11": "邪見者，非二乘之所能也。「雖攝一切眾生，而",
    "T38n1781_004:0961a12": "不愛著，是菩薩行」。攝謂四攝法也。四攝是愛",
    "T38n1781_004:0961a13": "念眾生法，今明愛而不著也。「雖樂遠離，而不",
    "T38n1781_004:0961a14": "依身心盡，是菩薩行」。小離離憒鬧、大離離身",
    "T38n1781_004:0961a15": "心盡，菩薩雖樂大離而不依恃也。「雖行三界，",
    "T38n1781_004:0961a16": "而不壞法性，是菩薩行」。三界即法性，故現生",
    "T38n1781_004:0961a17": "三界而不壞法性。「雖行於空，而殖眾德本，是",
    "T38n1781_004:0961a18": "菩薩行」。行空欲以除有，而方殖眾德本者，即",
    "T38n1781_004:0961a19": "空為有用也。「雖行無相，而度眾生，是菩薩行」。",
    "T38n1781_004:0961a20": "行無相，欲除取眾生相，而方度眾生者，以無",
    "T38n1781_004:0961a21": "相無礙相也。「雖行無作，而現受身，是菩薩行」。",
    "T38n1781_004:0961a22": "行無作，欲不造生死，而方便現受身者，無作",
    "T38n1781_004:0961a23": "不礙作也。「雖行無起，而起一切善行，是菩薩",
    "T38n1781_004:0961a24": "行」。無起者，於一切處畢竟不起心也，而方起",
    "T38n1781_004:0961a25": "一切善行，以無起而無所不起也。「雖行六波",
    "T38n1781_004:0961a26": "羅蜜，而遍知眾生心心數法，是菩薩行」。六度",
    "T38n1781_004:0961a27": "並是無相法也，無相應無所知，而方遍知眾",
    "T38n1781_004:0961a28": "生心行，以無知而無所不知也。「雖行六通，而",
    "T38n1781_004:0961a29": "不漏盡，是菩薩行」。大士觀漏即無漏，故能永",
    "T38n1781_004:0961b01": "處生死、與物同漏，豈以漏盡而異於不漏盡",
    "T38n1781_004:0961b02": "乎？「雖行四無量心，而不貪著生於梵世，是菩薩",
    "T38n1781_004:0961b03": "行」。四無量行，則應生四禪地，而偏言梵者，以",
    "T38n1781_004:0961b04": "眾生宗事梵天，故舉其宗也。又四禪地通名",
    "T38n1781_004:0961b05": "梵也。「雖行禪定解脫三昧，而不隨禪生，是菩",
    "T38n1781_004:0961b06": "薩行」。禪謂四禪也。定謂四空也。解脫，八解脫",
    "T38n1781_004:0961b07": "也。三昧，空、無相、無作也。菩薩行其因，而不取",
    "T38n1781_004:0961b08": "其果，可謂自在行矣。「雖行四念處，而畢竟不",
    "T38n1781_004:0961b09": "永離身、受、心、法，是菩薩行」。小乘觀四法而取",
    "T38n1781_004:0961b10": "證；菩薩雖觀此四法，不永離而取證也。「雖行",
    "T38n1781_004:0961b11": "四懃，而不捨身心精進，是菩薩行」。小乘行四",
    "T38n1781_004:0961b12": "正懃，功用若究竟，捨入涅槃；菩薩雖同其行，",
    "T38n1781_004:0961b13": "而不同其捨。「雖行四如意足，而得自在神通，",
    "T38n1781_004:0961b14": "是菩薩行」。雖同小乘行如意足，而久得大乘",
    "T38n1781_004:0961b15": "自在神通。如意足是神通之因也。「雖行五根，",
    "T38n1781_004:0961b16": "而分別眾生諸根利鈍，是菩薩行」。小乘唯自",
    "T38n1781_004:0961b17": "修己根，不善知人根；菩薩雖同自修，而善知",
    "T38n1781_004:0961b18": "人根。「雖行五力，而樂求佛十力，是菩薩行。雖",
    "T38n1781_004:0961b19": "行七覺分，而分別佛之智慧，是菩薩行。雖行八",
    "T38n1781_004:0961b20": "聖道，而樂行無量佛道，是菩薩行」。此明現行",
    "T38n1781_004:0961b21": "淺法，而內已實入深法也。「雖行止觀助道之",
    "T38n1781_004:0961b22": "法，而不畢竟墮於寂滅，是菩薩行」。止觀與定",
    "T38n1781_004:0961b23": "慧異者，定慧為果、止觀為因也。初繫心在緣，",
    "T38n1781_004:0961b24": "名為止；深達分別，稱為觀。此二是助涅槃之",
    "T38n1781_004:0961b25": "法。菩薩因之而行，而不須隨涅槃也。「雖行",
    "T38n1781_004:0961b26": "諸法不生不滅，而以相好莊嚴其身，是菩薩行。",
    "T38n1781_004:0961b27": "雖現聲聞辟支佛威儀，而不捨佛法，是菩薩行。",
    "T38n1781_004:0961b28": "雖隨諸法究竟淨相，而隨所應為現其身，是菩",
    "T38n1781_004:0961b29": "薩行。雖觀諸佛國土永寂如空，而現種種清淨",
    "T38n1781_004:0961c01": "佛土，是菩薩行。雖得佛道、轉于法輪、入於涅槃，",
    "T38n1781_004:0961c02": "而不捨於菩薩之道，是菩薩行」。雖得佛道空",
    "T38n1781_004:0961c03": "竟，而現行因，即果不礙因也。「說是法時，文殊",
    "T38n1781_004:0961c04": "師利所將大眾，其中八千天子皆發阿耨多羅",
    "T38n1781_004:0961c05": "三藐三菩提心」。此第三問病後事。經本不",
    "T38n1781_004:0961c06": "同，或言天眾、或云大眾，無所妨也。然應是",
    "T38n1781_004:0961c07": "大眾也。",
    "T38n1781_004:0961c08": "6 不思議品(四)不思議品第六",
    "T38n1781_004:0961c09": "大明化物，凡有二門：一者說法、二者現神通。",
    "T38n1781_004:0961c10": "〈問疾〉一品明其說法，今此一品次明神通，則",
    "T38n1781_004:0961c11": "形聲益物也。又上品，初明能化之疾，有空悲",
    "T38n1781_004:0961c12": "二道，亦是權實而慧；次明所化之疾，亦空",
    "T38n1781_004:0961c13": "悲二道、權實兩慧。說如此能化所化二慧者，",
    "T38n1781_004:0961c14": "並是為教菩薩修行義也。今此品明修行得",
    "T38n1781_004:0961c15": "成，便有無方大用，故有〈不思議品〉。問：以何為",
    "T38n1781_004:0961c16": "不思議體？答：通而為論之，凡有三法：一不思",
    "T38n1781_004:0961c17": "議境、二不思議智、三不思議教。據能化為言，",
    "T38n1781_004:0961c18": "由境發智、因智說教，欲令所化之流藉教悟",
    "T38n1781_004:0961c19": "理、因理發智，故此三門義無不攝。言不思議",
    "T38n1781_004:0961c20": "境者，即是真俗二諦，然二諦未曾境。教據表",
    "T38n1781_004:0961c21": "理而言，故二諦為教；約發智之義，故二諦名",
    "T38n1781_004:0961c22": "境。通而言之，此真俗二境皆是因緣假名無",
    "T38n1781_004:0961c23": "所得義，非是凡夫二乘有所得人所能思議，",
    "T38n1781_004:0961c24": "故二境名不思議。據別為論，真諦即諸法實",
    "T38n1781_004:0961c25": "相，心行處滅故意不能思、言語亦斷故口",
    "T38n1781_004:0961c26": "不能議，謂真諦不思議也。俗諦亦言語道斷、",
    "T38n1781_004:0961c27": "心行處滅，如假有不可定有，故定有心滅；假",
    "T38n1781_004:0961c28": "有不可定無，故定無心滅；不可定亦有亦無、",
    "T38n1781_004:0961c29": "非有非無，故有所得定四句心能滅，亦定性",
    "T38n1781_004:0962a01": "四句所不可言，故是俗諦不思議也。次明二",
    "T38n1781_004:0962a02": "智不思議者，實智即是波若，波若念想觀妄，",
    "T38n1781_004:0962a03": "言語亦斷，故心不能思、口不能議。權智則變",
    "T38n1781_004:0962a04": "動無方，如大小容入，非凡夫二乘、下地菩薩",
    "T38n1781_004:0962a05": "所不能思議，名不思議也。所言教不思議",
    "T38n1781_004:0962a06": "者，內有二智謂不思議本，外示形聲即不思",
    "T38n1781_004:0962a07": "議迹，謂以本垂迹。由外不思議迹，得示不思",
    "T38n1781_004:0962a08": "議本，謂以迹顯本。具如玄章所明。就此品內，",
    "T38n1781_004:0962a09": "大開二章：一明實智不思議、二明權智不思",
    "T38n1781_004:0962a10": "議。初文有五：一身子念座、二淨名呵詰、三身",
    "T38n1781_004:0962a11": "子答、四淨名呵、五時眾悟道。「爾時舍利弗見",
    "T38n1781_004:0962a12": "此室中無有床座，作是念：斯諸菩薩、大弟子眾",
    "T38n1781_004:0962a13": "當於何坐」。身子生念，凡有二義：一據迹為言。",
    "T38n1781_004:0962a14": "法身大士身心無倦，聲聞結業之形，心雖無",
    "T38n1781_004:0962a15": "結、身有疲勞，故發止息之迹。以其於弟子內",
    "T38n1781_004:0962a16": "年耆體劣前生念也，不欲現其累迹。又必知",
    "T38n1781_004:0962a17": "淨名懸鑒其心，故但心念而不發言。二者就",
    "T38n1781_004:0962a18": "本為論。淨名與身子既是大小之人，相與化",
    "T38n1781_004:0962a19": "物，故淨名空室以待賓，身子念坐而發教。",
    "T38n1781_004:0962a20": "「長者維摩詰知其意，語舍利弗言：云何？仁者！為",
    "T38n1781_004:0962a21": "法來耶、求床坐耶」。此則淨名將辨無求之道，",
    "T38n1781_004:0962a22": "故因詰之。所以然者，須坐之念，迹在有求，",
    "T38n1781_004:0962a23": "有求則乖理，非所以來意也。「舍利弗言：我為",
    "T38n1781_004:0962a24": "法來，非為床座」。上確定二實，而身子進退墮",
    "T38n1781_004:0962a25": "負。若其為法，不應念坐；如其念坐，何名為法？",
    "T38n1781_004:0962a26": "而身子偏答一問，本為法來，但形有勞，故求",
    "T38n1781_004:0962a27": "坐耳。又形安則法入神，所以念坐，終為法也。",
    "T38n1781_004:0962a28": "「維摩詰言：唯舍利弗！夫求法者不貪軀命，何",
    "T38n1781_004:0962a29": "況床坐。夫求法者非有色受想行識之求、非有",
    "T38n1781_004:0962b01": "界入之求、非有欲色無色之求。唯舍利弗！夫求",
    "T38n1781_004:0962b02": "法者，不著佛求、不著法求、不著眾求。夫求法者，",
    "T38n1781_004:0962b03": "無見苦求、無斷集求、無造盡證修道之求。所以",
    "T38n1781_004:0962b04": "者何？法無戲論」。若言我當見苦、斷集、證滅、修道，",
    "T38n1781_004:0962b05": "是則戲論，非求法也。「唯舍利弗！法名寂滅，若",
    "T38n1781_004:0962b06": "行生滅，是求生滅，非求法也。法名無染，若染於",
    "T38n1781_004:0962b07": "法乃至涅槃，是則染著，非求法也。法無行處，若",
    "T38n1781_004:0962b08": "行於法，是則行處，非求法也。法無取捨，若取捨",
    "T38n1781_004:0962b09": "法，是則取捨，非求法也。法無處所，若著處所，是",
    "T38n1781_004:0962b10": "則著處，非求法也。法名無相，若隨相識，是則",
    "T38n1781_004:0962b11": "求相，非求法也。法不可住，若住於法，是則住法，",
    "T38n1781_004:0962b12": "非求法也。法不可見聞覺知，若行見聞覺知，是",
    "T38n1781_004:0962b13": "則見聞覺知，非求法也」。此攝六根以為四用，",
    "T38n1781_004:0962b14": "眼為見、耳為聞、鼻舌身三根為覺、意根稱知。",
    "T38n1781_004:0962b15": "「法名無為，若行有為，是則求有為，非求法也。是",
    "T38n1781_004:0962b16": "故舍利弗！若求法者，於一切法應無所求」。此章",
    "T38n1781_004:0962b17": "明無求，其旨有二：一者顯實相之理，超四句、",
    "T38n1781_004:0962b18": "絕百非，言語道斷、心行所滅，不可以有無等",
    "T38n1781_004:0962b19": "求實相，此即釋不思議境也。二者欲令行人",
    "T38n1781_004:0962b20": "契於實相，亦息一切有所得心。所以然者，夫",
    "T38n1781_004:0962b21": "心有所求則有著，有著則有所縛，便不得離，",
    "T38n1781_004:0962b22": "況乖乎實相，故令心無所求。以心無所求故，",
    "T38n1781_004:0962b23": "心行斷言語滅，即實智不思議也。以實相不",
    "T38n1781_004:0962b24": "可求則無數於外，以實智無所求則無心",
    "T38n1781_004:0962b25": "於內，故境智並冥、緣觀俱寂，乃為理極，真不",
    "T38n1781_004:0962b26": "思議也。「說是語時，五百天子於諸法中得法",
    "T38n1781_004:0962b27": "眼淨」。以悟緣觀俱寂、內外並冥，則有所得塵",
    "T38n1781_004:0962b28": "累皆息，故稱法眼淨也。但法眼淨有二義：據",
    "T38n1781_004:0962b29": "小乘則是須陀洹果；約大乘謂初地菩薩，以",
    "T38n1781_004:0962c01": "大乘初地為見道故也。肇公云「此文是大乘",
    "T38n1781_004:0962c02": "法眼淨也。」「爾時長者維摩詰問文殊師利言：",
    "T38n1781_004:0962c03": "仁者遊於無量千萬意阿僧祇國，何等佛土",
    "T38n1781_004:0962c04": "方有好上妙功德成就師子之座」。此第二次明",
    "T38n1781_004:0962c05": "權智不思議。上辨無所求，乃契於實相，故",
    "T38n1781_004:0962c06": "能遍給一切群生所求。就文內，大開為二：一",
    "T38n1781_004:0962c07": "略相權智不思議、二廣釋權智不思議。初文",
    "T38n1781_004:0962c08": "十句：一淨名問、二文殊答、三淨名借座、四燈",
    "T38n1781_004:0962c09": "王遣座、五大眾稱歎、六淨名命菩薩就座、七",
    "T38n1781_004:0962c10": "菩薩受教而座、八淨名教聲聞就座、九身子",
    "T38n1781_004:0962c11": "等不能、十重教令禮燈王。此初。淨名所以問",
    "T38n1781_004:0962c12": "者，一欲令賓自選妙極主，則應言取與，是",
    "T38n1781_004:0962c13": "故問矣。二欲令時眾起敬信之心。若不問而",
    "T38n1781_004:0962c14": "取，容是幻化所造；今問方取，則知實有座來。",
    "T38n1781_004:0962c15": "所以借他方座者，又有二義：一者欲顯諸佛",
    "T38n1781_004:0962c16": "功德依果殊妙，令時眾起求佛之心；二欲因",
    "T38n1781_004:0962c17": "往反之事，令二國化流也。「文殊師利言：居士！",
    "T38n1781_004:0962c18": "東方度三十六恒河沙國，有世界名須彌相，其",
    "T38n1781_004:0962c19": "佛號須彌燈王，今現在。彼佛身長八萬四千由",
    "T38n1781_004:0962c20": "旬，其師子座高八萬四千由旬，嚴飾第一」。第",
    "T38n1781_004:0962c21": "二文殊師利答。肇公云「由旬，天竺里數不定，",
    "T38n1781_004:0962c22": "上由旬六十里、中由旬五十里、下由旬四十",
    "T38n1781_004:0962c23": "里。」「於是長者維摩詰現神通力」。此第三淨名",
    "T38n1781_004:0962c24": "借座。〈香積品〉有彼菩薩來，故遣化住彼。燈",
    "T38n1781_004:0962c25": "王佛國無有眾集，故但默現神通。又是二品",
    "T38n1781_004:0962c26": "互明奇特，此辨以大入小、彼明以小宛大，",
    "T38n1781_004:0962c27": "故彼明遣化、此示默感也。「即時彼佛遣三萬",
    "T38n1781_004:0962c28": "二千師子之座高廣嚴淨，來入維摩詰室」。此",
    "T38n1781_004:0962c29": "第四燈王遣座。淨名雖以神力往取，彼佛不",
    "T38n1781_004:0963a01": "遣亦無由致之。「諸菩薩、大弟子、釋梵四天王",
    "T38n1781_004:0963a02": "等昔所未見，其室廣博，皆悉苞容三萬二千師",
    "T38n1781_004:0963a03": "子座，無所妨閡，於毘耶離城及閻浮提四天下",
    "T38n1781_004:0963a04": "亦不迫作，悉見如故」。第五時眾稱歎。問：以",
    "T38n1781_004:0963a05": "大入小，小不增、大不減，不可思議。今既稱",
    "T38n1781_004:0963a06": "其室廣博，則是增小，何名莫測？答：自內而觀",
    "T38n1781_004:0963a07": "其室廣博，自外而觀本相如故，則無所增也。",
    "T38n1781_004:0963a08": "問：自外而觀本相如故，可不增外；自內而觀",
    "T38n1781_004:0963a09": "其室廣博，應增內耶？答：淨名實能不增於內，",
    "T38n1781_004:0963a10": "但欲取二種不可思議：一者大坐入小室，而",
    "T38n1781_004:0963a11": "小室外相如故，是大小不思議。二者欲明其",
    "T38n1781_004:0963a12": "室內外不思議，唯方丈一室，自內而觀則見",
    "T38n1781_004:0963a13": "其大，自外而觀猶是方大，故是內外不思",
    "T38n1781_004:0963a14": "議也。又解：於內不大，以人見其室容於座故，",
    "T38n1781_004:0963a15": "謂改小室，故次言本相如故。本相如故，竟外",
    "T38n1781_004:0963a16": "相不大、內亦不增也。「爾時維摩詰語文殊師",
    "T38n1781_004:0963a17": "利：就師子座。與諸菩薩上人俱坐，當自立身如",
    "T38n1781_004:0963a18": "彼坐像。」第六明令菩薩就坐。「其得神通菩薩，",
    "T38n1781_004:0963a19": "即自變形為四萬二千由旬，坐師子座。諸新發",
    "T38n1781_004:0963a20": "意菩薩及大弟子皆不能昇」。第七受教而坐。",
    "T38n1781_004:0963a21": "「爾時維摩詰語舍利弗：就師子座」。第八重教",
    "T38n1781_004:0963a22": "聲聞。「舍利弗言：居士！此座高廣，吾不能昇」。第",
    "T38n1781_004:0963a23": "九聲聞不能就座。自有二義：一者維摩詰神",
    "T38n1781_004:0963a24": "力所制，欲令眾生知大小乘優劣若此之懸",
    "T38n1781_004:0963a25": "也。二者諸佛功德之坐，非無德所坐，理自冥",
    "T38n1781_004:0963a26": "絕，非所制也。「維摩詰言：唯舍利弗！為須彌燈",
    "T38n1781_004:0963a27": "王如來作禮，乃可得坐」。第十勸禮燈王。既是",
    "T38n1781_004:0963a28": "燈王，業起禮之，則承佛神力，故得坐也。「於是",
    "T38n1781_004:0963a29": "初發意菩薩及大弟子即為須彌燈王如來",
    "T38n1781_004:0963b01": "作禮，便得坐師子座。舍利弗言：居士！未曾有也",
    "T38n1781_004:0963b02": "如此小室乃容受此高廣之座，於毘耶離城無",
    "T38n1781_004:0963b03": "所妨閡，又於閻浮提聚落城邑及四天下諸天",
    "T38n1781_004:0963b04": "龍王鬼神宮殿亦不迫迮」。此下第二廣釋不思",
    "T38n1781_004:0963b05": "議。就文為五：一身子就坐稱歎、二淨名淨釋、",
    "T38n1781_004:0963b06": "三迦葉抑揚、四時眾蒙益、第五淨名重歎不",
    "T38n1781_004:0963b07": "思議。「維摩詰言：唯舍利弗！諸佛菩薩有解脫名",
    "T38n1781_004:0963b08": "不思議」。第二淨名解釋。解脫體者，謂權實智",
    "T38n1781_004:0963b09": "也。猶是一正觀，為眾生故，異稱說之，或作解",
    "T38n1781_004:0963b10": "脫之名、或為涅槃之稱、或受般若之號、又立",
    "T38n1781_004:0963b11": "一乘之目。今言解脫，凡有二義：一者體則無礙、",
    "T38n1781_004:0963b12": "二者用則自在。自在者，夫欲為而不能，則是",
    "T38n1781_004:0963b13": "縛也；應念即能，解脫無不能，故名為解脫。",
    "T38n1781_004:0963b14": "大士能然，凡夫、二乘、下位菩薩莫知所知能",
    "T38n1781_004:0963b15": "然，故名不思議。此出解脫名也。「若菩薩住是",
    "T38n1781_004:0963b16": "解脫者，以須彌之高廣內芥子中，無所增減，須",
    "T38n1781_004:0963b17": "彌山王本相如故，而四天王、忉利諸天不覺不",
    "T38n1781_004:0963b18": "知己之所入，唯應度者乃見須彌入芥子中，是",
    "T38n1781_004:0963b19": "名不思議解脫法門」。自此以下，十三復次釋",
    "T38n1781_004:0963b20": "解脫之用，即是以迹顯本。十三復次為三：初",
    "T38n1781_004:0963b21": "十一事，就依果外法明不思議；次一事，就內",
    "T38n1781_004:0963b22": "形明不思議；第十三一事，就音聲明不思議。",
    "T38n1781_004:0963b23": "初明大入小而無增減者，有人言：大實不入",
    "T38n1781_004:0963b24": "小，但以神力令物見入。有人言：大實容入",
    "T38n1781_004:0963b25": "小，故使物見。今謂具有二義：一實不入，能",
    "T38n1781_004:0963b26": "令見入；二實能令入，適緣所宜。問：小大既不",
    "T38n1781_004:0963b27": "增減，云何容入？答：有人言：既稱不可思議，",
    "T38n1781_004:0963b28": "故高推聖境，無以釋之。有人言：大無大相，故",
    "T38n1781_004:0963b29": "大能入小；小無小相，故小能容大。今謂二釋",
    "T38n1781_004:0963c01": "並皆不然。若無大小相，何所容入？小大若定",
    "T38n1781_004:0963c02": "性，不容亦有定性。不容定不容，不可令其見",
    "T38n1781_004:0963c03": "容，故定性少大亦無容入。今言容入者，以因",
    "T38n1781_004:0963c04": "緣假名容入故。大稱小大，大得入小；小是大",
    "T38n1781_004:0963c05": "小，故小能容大。問：小既不增，云何容大也。",
    "T38n1781_004:0963c06": "答：如一寸之鏡懸在於壁而照見天下，天下",
    "T38n1781_004:0963c07": "之物究現鏡內，而物不減、鏡亦不增也。「又",
    "T38n1781_004:0963c08": "以四大海水入毛孔，不嬈魚鼈黿鼉水性之屬，",
    "T38n1781_004:0963c09": "而彼大海本相如故，諸龍、鬼神、阿修羅等不覺",
    "T38n1781_004:0963c10": "不知己之所入，於此眾生亦無所嬈。又舍利弗！",
    "T38n1781_004:0963c11": "住不可思議解脫菩薩，斷取三千大千世界如",
    "T38n1781_004:0963c12": "陶家輪，著右掌中，擲過恒河沙世界之外，其中",
    "T38n1781_004:0963c13": "眾生不覺不知己之所往。又復還置本處，都不",
    "T38n1781_004:0963c14": "使人有往來想，而此世界本相如故。又舍利弗！",
    "T38n1781_004:0963c15": "或有眾生樂久住世而可度者，菩薩即演七日",
    "T38n1781_004:0963c16": "以為一劫，令彼眾生謂之一劫；或有眾生不樂久",
    "T38n1781_004:0963c17": "住而可度者，菩薩即促一劫以為七日，令彼眾",
    "T38n1781_004:0963c18": "生謂之七日」。自上以來就法體自在明不思",
    "T38n1781_004:0963c19": "議。此之一事，約時延促明不思議。問：前就",
    "T38n1781_004:0963c20": "法體辨大小容入既無增減，今明時之長短，",
    "T38n1781_004:0963c21": "云何有延促耶？答：不思議多門，非可一類。",
    "T38n1781_004:0963c22": "前是無增減論不思議，今還增減明不思議",
    "T38n1781_004:0963c23": "也。問：無增減可不思議。既其增減，何名不",
    "T38n1781_004:0963c24": "測？答：凡夫二乘下位之人，不能促一劫為七",
    "T38n1781_004:0963c25": "日、延七日為一劫，大士能然，故是不思議也。",
    "T38n1781_004:0963c26": "又雖促一劫為七日而一劫宛然，雖延七日",
    "T38n1781_004:0963c27": "為一劫，七日如故，所以謂不思議。問：云何得",
    "T38n1781_004:0963c28": "爾？答：如人一夕之夢，見百年受樂，而一夕不",
    "T38n1781_004:0963c29": "長、百季不短。大士所為如是也。「又舍利弗！",
    "T38n1781_004:0964a01": "住不思議解脫菩薩，以一切佛土嚴飾之事集",
    "T38n1781_004:0964a02": "在一國，示於眾生。又菩薩以一佛土眾生，置之",
    "T38n1781_004:0964a03": "右掌，飛到十方遍示一切，而不動本處。舍利弗！",
    "T38n1781_004:0964a04": "十方眾生供養諸佛之具，菩薩於一毛孔皆令",
    "T38n1781_004:0964a05": "得見。又十方國土所有日月星宿，於一毛孔普",
    "T38n1781_004:0964a06": "使見之。又舍利弗！十方世界所有大風，菩薩悉",
    "T38n1781_004:0964a07": "能吸著口中，而身無損，外諸樹木亦不摧折。又",
    "T38n1781_004:0964a08": "十方世界劫燒盡時，以一切火內於腹中，火事",
    "T38n1781_004:0964a09": "如故，而不為害。又於下方過恒河沙等諸佛世",
    "T38n1781_004:0964a10": "界取一佛土，舉著上方過恒河沙無數世界，如",
    "T38n1781_004:0964a11": "持針鋒舉一棗葉而無所嬈。又舍利弗！住不可",
    "T38n1781_004:0964a12": "思議解脫菩薩，能以神通現作佛身，或現辟支",
    "T38n1781_004:0964a13": "佛身、或現聲聞身、或現帝釋身、或現梵王身、或",
    "T38n1781_004:0964a14": "現世主身、或現轉輪王身。又十方世界所有眾",
    "T38n1781_004:0964a15": "聲上中下音，皆能變之令作佛聲，演出無常、苦、",
    "T38n1781_004:0964a16": "空、無我之音，及十方諸佛所說種種之法，皆於",
    "T38n1781_004:0964a17": "其中普令得聞。舍利弗！我今略說菩薩不可思",
    "T38n1781_004:0964a18": "議解脫之力，若廣說者窮劫不盡」。問：外道二",
    "T38n1781_004:0964a19": "乘亦能於群像、變乎眾聲，與大士何異？答：",
    "T38n1781_004:0964a20": "凡夫小道不能圓應群像、普變眾聲，故與菩",
    "T38n1781_004:0964a21": "薩異也。又大士能令聲至有頂，無音可聞；形",
    "T38n1781_004:0964a22": "遍十方，無像可見。凡夫二乘不能爾也，故言",
    "T38n1781_004:0964a23": "不思議。「是時大迦葉聞說菩薩不可思議解",
    "T38n1781_004:0964a24": "脫法門，歎未曾有，謂舍利弗：譬如有人於盲者",
    "T38n1781_004:0964a25": "前現眾色像，非彼所見。一切聲聞聞是不可思",
    "T38n1781_004:0964a26": "議解脫法門，不能解了，為若此也。智者聞是，其",
    "T38n1781_004:0964a27": "誰不發阿耨多羅三藐三菩提心？我等何為永",
    "T38n1781_004:0964a28": "斷其根，於此大乘已如敗種」。此第三迦葉稱",
    "T38n1781_004:0964a29": "歎。以助揚大道、貶斥小乘，令菩薩不退勝心、",
    "T38n1781_004:0964b01": "聲聞深自鄙恥。又令未發大心者因此發心，",
    "T38n1781_004:0964b02": "樂小乘者藉斯改志也。問：前云大入於小，唯",
    "T38n1781_004:0964b03": "應度者乃能見之。身子既如盲對像，何能見",
    "T38n1781_004:0964b04": "大座入於小室？答？大明眾生凡有三種：一者",
    "T38n1781_004:0964b05": "不見大入小，亦不達其所由，此凡夫不得見",
    "T38n1781_004:0964b06": "聞之流也。二者雖見大入小，而不能解之，即",
    "T38n1781_004:0964b07": "二乘人也。三見大入小，復能悟之，此菩薩上",
    "T38n1781_004:0964b08": "根人也。前云唯應度者乃能見之，此取上",
    "T38n1781_004:0964b09": "根之人也。身子謂見而冥然不解，故譬之為",
    "T38n1781_004:0964b10": "盲。「一切聲聞聞是不思議解脫法門，皆應號",
    "T38n1781_004:0964b11": "泣聲振三千大千世界；一切菩薩應大欣慶頂",
    "T38n1781_004:0964b12": "受此法」。所失處重故，假言應啼泣耳。二乘",
    "T38n1781_004:0964b13": "憂悲永除，尚無微泣，況震三千？迦葉將明大",
    "T38n1781_004:0964b14": "小之殊，抑揚時聽，故非分者宜致施望之泣，",
    "T38n1781_004:0964b15": "已分者宜應頂受之歎也。「若有菩薩信解不",
    "T38n1781_004:0964b16": "思議解脫法門者，一切魔眾無如之何」。但能",
    "T38n1781_004:0964b17": "信解，魔不能嬈，何況行應者乎。「大迦葉說",
    "T38n1781_004:0964b18": "是語時，三萬二千天子皆發阿耨菩提心」。第",
    "T38n1781_004:0964b19": "四時眾發心。迦葉既是聲聞，親自貶小為劣、",
    "T38n1781_004:0964b20": "揚大為勝，則理必然。故諸天聞之，而發求佛",
    "T38n1781_004:0964b21": "心也。「爾時維摩詰語大迦葉：仁者！十方無量",
    "T38n1781_004:0964b22": "阿僧祇世界中作魔王者，多是住不可思議解",
    "T38n1781_004:0964b23": "脫菩薩，以方便力教化眾生現作魔王」。此第",
    "T38n1781_004:0964b24": "五淨名重歎不可思議者。上十三義，但述不",
    "T38n1781_004:0964b25": "思議之順用；未明違用，則義猶有餘，故因迦",
    "T38n1781_004:0964b26": "葉所歎，復敘其違用也。又因迦葉云信解不",
    "T38n1781_004:0964b27": "可思議者魔不能嬈，而十方亦有信解菩薩",
    "T38n1781_004:0964b28": "為魔所嬈者，將明不可思議大士所為自在，",
    "T38n1781_004:0964b29": "欲化始學故現為魔王，非魔力之所能也。",
    "T38n1781_004:0964c01": "此明不思議，成迦葉意。「又迦葉！十方無量菩",
    "T38n1781_004:0964c02": "薩，有人從乞手足耳鼻、頭目髓腦、血肉皮骨、聚",
    "T38n1781_004:0964c03": "落城邑、妻子奴婢、象馬車乘、金銀琉璃、車渠瑪",
    "T38n1781_004:0964c04": "瑙、珊瑚琥珀、真珠珂貝、衣服飲食。如此乞者，多",
    "T38n1781_004:0964c05": "是住不思議解脫菩薩以方便力而往試之，令",
    "T38n1781_004:0964c06": "其堅固」。此略明大士違用，凡有二種：一示為",
    "T38n1781_004:0964c07": "天魔、二現為乞人，餘趣類可知矣。所以前為",
    "T38n1781_004:0964c08": "乞人者，結業菩薩於施度未極，是以不思議",
    "T38n1781_004:0964c09": "菩薩強從求索，令其無惜心，盡具足堅固，亦",
    "T38n1781_004:0964c10": "令眾生知其堅固，亦使其自知堅固。問：不思",
    "T38n1781_004:0964c11": "議大士懸鑒人根，何假逼試？答：今從乞求，",
    "T38n1781_004:0964c12": "同魔試迹，故以試為言耳。亦從待試而後",
    "T38n1781_004:0964c13": "進。「所以者何？住不可思議解脫菩薩，有威德",
    "T38n1781_004:0964c14": "力故行逼迫，示諸眾生如是難事。凡夫下劣無",
    "T38n1781_004:0964c15": "有力勢，不能如是逼迫菩薩。譬如龍象蹴踏，非",
    "T38n1781_004:0964c16": "驢所能」。釋上菩薩逼試之能。截人手足、離",
    "T38n1781_004:0964c17": "人妻子、強索國財，生其憂悲；雖有目前小苦，",
    "T38n1781_004:0964c18": "而致永劫之大安。次舉驢象為喻者，此譬能",
    "T38n1781_004:0964c19": "不能二義也。象中之美者稱為龍象，非二物",
    "T38n1781_004:0964c20": "也。「是名住不思議解脫菩薩智慧方便之門」",
    "T38n1781_004:0964c21": "也。不思議體者，境智及教，而正用二智為",
    "T38n1781_004:0964c22": "體，故今總結之。智慧即空智也，方便為權",
    "T38n1781_004:0964c23": "智也，此二無諦故稱為門。又逼物悟入，復",
    "T38n1781_004:0964c24": "稱為門。又正觀未曾權實，為眾生故強稱為",
    "T38n1781_004:0964c25": "二，此能通不二，故稱門也。",
    "T38n1781_004:0964c26": "維摩經義疏卷第四"
}