{
    "T17n0721_019:0109a20": "正法念處經卷第十九",
    "T17n0721_019:0109a22": "元魏婆羅門瞿曇般若流支譯",
    "T17n0721_019:0109a23": "畜生品之二",
    "T17n0721_019:0109a24": "「復次，比丘云何觀羅睺阿修羅王第二住處？",
    "T17n0721_019:0109a25": "彼以天眼智慧觀察：阿修羅王所住之處，縱廣",
    "T17n0721_019:0109a26": "一萬三千由旬，園林浴池、蓮華欝茂，遊戲之",
    "T17n0721_019:0109a27": "處異類眾鳥以為莊嚴。阿修羅城黃金為",
    "T17n0721_019:0109a28": "地，處處多有摩尼寶珠、珂貝嚴飾，多眾婇",
    "T17n0721_019:0109a29": "女端正殊妙，羅睺阿修羅王之所主領，不相",
    "T17n0721_019:0109b01": "諍訟，隨意憶念能有所至。所住境界有十",
    "T17n0721_019:0109b02": "三處。何等十三？一名遮迷；二名勇走；三名",
    "T17n0721_019:0109b03": "憶念；四名珠瓔；五名蜂旋；六名赤魚目；七",
    "T17n0721_019:0109b04": "名正走；八名水行；九名住空；十名住山窟；",
    "T17n0721_019:0109b05": "十一名愛池；十二名魚口；十三名共道。若諸",
    "T17n0721_019:0109b06": "世間不孝父母、不供養沙門及婆羅門、不",
    "T17n0721_019:0109b07": "行正法，諸天眾減，增長阿修羅眾；若諸世",
    "T17n0721_019:0109b08": "間供養沙門及婆羅門，修行正法，減損阿",
    "T17n0721_019:0109b09": "修羅，增益諸天眾。以法、非法二因緣故，令",
    "T17n0721_019:0109b10": "諸天、阿修羅增長損減。",
    "T17n0721_019:0109b11": "「復次，比丘知業果報，觀羅睺阿修羅王所住",
    "T17n0721_019:0109b12": "境界，諸阿修羅業法果報。彼以聞慧知：此",
    "T17n0721_019:0109b13": "眾生見漁獵者，張圍設網、罝罟遮截；為利",
    "T17n0721_019:0109b14": "眾生令其活命，破彼魚堰，或有勢力逼令",
    "T17n0721_019:0109b15": "放生，或為自利、或求名譽、或為王者、或為",
    "T17n0721_019:0109b16": "大臣遮斷屠殺，或護種族，先世相習行不",
    "T17n0721_019:0109b17": "殺法、不行諸善。是人身壞命終墮阿修羅道，",
    "T17n0721_019:0109b18": "受阿修羅身，壽命長遠經五千歲。阿修羅",
    "T17n0721_019:0109b19": "中一日一夜，比於人間經五百歲，如是壽",
    "T17n0721_019:0109b20": "命滿五千歲，少出多減，亦有中夭。以下中",
    "T17n0721_019:0109b21": "心因緣力故，身相威德，如業得報。比丘當",
    "T17n0721_019:0109b22": "知！觀眾生心，種種信解。",
    "T17n0721_019:0109b23": "「復次，比丘知業果報，觀大海底羅睺阿修羅",
    "T17n0721_019:0109b24": "地。彼以聞慧第一清淨利智觀：於地下第二",
    "T17n0721_019:0109b25": "地，有地名月鬘，在羅睺阿修羅下二萬一千",
    "T17n0721_019:0109b26": "由旬，有阿修羅名曰陀摩睺(魏言骨咽)，阿修羅王",
    "T17n0721_019:0109b27": "名曰花鬘。彼有大城名雙遊戲，縱廣八萬由",
    "T17n0721_019:0109b28": "旬，園林欝茂、清流浴池蓮花映飾、金山巖",
    "T17n0721_019:0109b29": "崿，山窟幽邃多有禽獸周遍莊嚴，青毘琉",
    "T17n0721_019:0109c01": "璃以為其地，地生綠草柔軟可愛，種種眾",
    "T17n0721_019:0109c02": "鳥音聲和雅。諸阿修羅眾悉住其中，充滿",
    "T17n0721_019:0109c03": "國界豐樂安隱，周遍奇特甚可愛樂，七寶",
    "T17n0721_019:0109c04": "林樹莊嚴園觀亦如上說。復有眾樹殊特",
    "T17n0721_019:0109c05": "倍前：那伽龍樹、無憂龍樹、陀婆樹、佉提樹、",
    "T17n0721_019:0109c06": "無憂力樹。復有眾樹勝前樹林，謂夜光樹、夜",
    "T17n0721_019:0109c07": "開敷樹、婆究吒樹、尼單多樹、重花樹、普愛",
    "T17n0721_019:0109c08": "樹、集花樹、繁花樹、柔軟花樹、五歲花樹、蜂",
    "T17n0721_019:0109c09": "愛樂樹、瞿流瞿流音聲樹、眾鳥遊戲樹、白齒",
    "T17n0721_019:0109c10": "樹、那羅葉樹。雙遊戲城住四山中，其山金",
    "T17n0721_019:0109c11": "色：一名歡喜山；二名金焰光山；三名不見頂",
    "T17n0721_019:0109c12": "山；四名可愛光山。其山高廣五千由旬，種種",
    "T17n0721_019:0109c13": "林樹、流泉浴池，河水清冷，群獸異類種種",
    "T17n0721_019:0109c14": "雜色，隨色周遊，眾婇女等歡娛受樂，種種",
    "T17n0721_019:0109c15": "眾寶莊嚴門戶。牛頭栴檀樹香風涼冷，觸",
    "T17n0721_019:0109c16": "身悅樂。常遊香林遊戲自娛，種種眾寶以",
    "T17n0721_019:0109c17": "為光明無所障蔽，種種妙花莊嚴其身，無",
    "T17n0721_019:0109c18": "量百千孔雀音聲。大阿修羅王之所守護，寒",
    "T17n0721_019:0109c19": "暑調適，多諸人眾歡樂常悅，音聲伎樂歌",
    "T17n0721_019:0109c20": "舞喜笑以自娛意。「星鬘城中有大池水，縱",
    "T17n0721_019:0109c21": "廣五百由旬，第一清淨最上美味，無有泥",
    "T17n0721_019:0109c22": "濁亦無垢污，湛然無減，端嚴可愛猶如滿",
    "T17n0721_019:0109c23": "月。星鬘城中其池名曰一切觀見，以池勢",
    "T17n0721_019:0109c24": "力，陀摩睺阿修羅王若欲鬪戰，莊嚴器仗",
    "T17n0721_019:0109c25": "圍遶彼池，自觀其身如視明鏡，自觀其相知",
    "T17n0721_019:0109c26": "戰勝負。於池水中如明淨鏡，自見退走，知",
    "T17n0721_019:0109c27": "天必勝；若於池中，見身偃臥，知為死相。時",
    "T17n0721_019:0109c28": "陀摩睺阿修羅王——勇健阿修羅王——於池水中，",
    "T17n0721_019:0109c29": "自見其身若走若墮。時阿修羅作是思惟：『以",
    "T17n0721_019:0110a01": "何事故，於此池中見如是事？我與天鬪，退",
    "T17n0721_019:0110a02": "墮破壞，即皆還歸所止之處，或至十年、或",
    "T17n0721_019:0110a03": "至百年、或五百年。』時勇健阿修羅王以眾器",
    "T17n0721_019:0110a04": "仗、種種鉾鎧、塗香末香花鬘莊嚴，復至一",
    "T17n0721_019:0110a05": "切觀池圍遶自觀，何因緣故見我破壞？即",
    "T17n0721_019:0110a06": "於池中見閻浮提人孝養父母、恭敬沙門",
    "T17n0721_019:0110a07": "婆羅門、修行正法、樂生天上，命終之後生",
    "T17n0721_019:0110a08": "諸天中。是故天眾增長，阿修羅眾虧損減",
    "T17n0721_019:0110a09": "少。以於池中見如是相，時陀摩睺勇健阿修",
    "T17n0721_019:0110a10": "羅王作是思惟：『以人修行孝養父母、供養沙",
    "T17n0721_019:0110a11": "門婆羅門、行法因緣，以人力故，天得勝力。我",
    "T17n0721_019:0110a12": "今當與世間之人作不安樂、不饒益事，令天",
    "T17n0721_019:0110a13": "減劣、我等增長。』時陀摩睺勇健阿修羅王復",
    "T17n0721_019:0110a14": "自思惟：『以人因緣，天有勝力。我當云何令",
    "T17n0721_019:0110a15": "此眾人失其所食，令天亦破？人以食故而得",
    "T17n0721_019:0110a16": "壽命，得修法行，今當方便斷人所食。』思惟是",
    "T17n0721_019:0110a17": "已，即向海中惡龍王所。『是惡龍王不順法",
    "T17n0721_019:0110a18": "行，含毒多瞋，常為他人作大衰損不利益事。",
    "T17n0721_019:0110a19": "我今當往至彼住處。』「惱亂龍王、奮迅龍王、迦",
    "T17n0721_019:0110a20": "羅龍王如是等龍，不順正法。時陀摩睺阿",
    "T17n0721_019:0110a21": "修羅王既至龍所，作如是言：『汝於世人快",
    "T17n0721_019:0110a22": "得自在。人今助天，令我損減。人依食故而",
    "T17n0721_019:0110a23": "得壽命，汝當為我斷彼人食。汝若能爾，則",
    "T17n0721_019:0110a24": "無復人，若無人民，天則損減。如婆修吉龍",
    "T17n0721_019:0110a25": "王、德叉迦龍王是汝大怨，我於諸天亦復",
    "T17n0721_019:0110a26": "如是。吾之怨敵，汝可為我殄滅人界。』爾時，",
    "T17n0721_019:0110a27": "惡龍聞陀摩睺勇健阿修羅王如是說已，答",
    "T17n0721_019:0110a28": "言：『甚善！我當與汝共為伴侶，朋翼佐助。』「是",
    "T17n0721_019:0110a29": "時龍王自入其宮，起大瞋恚，震動大水，或",
    "T17n0721_019:0110b01": "百由旬、二百由旬、三百由旬。地住水上，以",
    "T17n0721_019:0110b02": "水動故大地亦動。非法惡龍動大地已，世",
    "T17n0721_019:0110b03": "間邪見諸論師等咸作是說：如是相者，國",
    "T17n0721_019:0110b04": "土災儉或言豐樂；或言王崩大臣受殃；或",
    "T17n0721_019:0110b05": "言王者靈瑞吉祥；或言兵起；或言安隱；或言",
    "T17n0721_019:0110b06": "水災；或言元旱。世間相師如是說於地動之",
    "T17n0721_019:0110b07": "相，而不能知動之因緣。復有異因緣故，令大",
    "T17n0721_019:0110b08": "地動，隨諸眾生行善不善業因緣故，令地大",
    "T17n0721_019:0110b09": "動。地下有風名為持風，持風動故，令大水",
    "T17n0721_019:0110b10": "動；大水動故，令大地動，五十由旬、或百由",
    "T17n0721_019:0110b11": "旬、或二百由旬、或三百由旬、或四百由旬。",
    "T17n0721_019:0110b12": "隨風廣狹，水動亦爾；如水廣狹，地動亦然。「以",
    "T17n0721_019:0110b13": "何因緣風動故水動，水動故地動？即以聞慧",
    "T17n0721_019:0110b14": "天眼觀察：風持於水，水持於地，以風動故，",
    "T17n0721_019:0110b15": "大水則動；以水動故，大地則動。是為二因緣，",
    "T17n0721_019:0110b16": "故令地大動。「彼比丘觀二種動：若善因緣動，",
    "T17n0721_019:0110b17": "眾生豐樂無諸衰患；若諸眾生作不善行因",
    "T17n0721_019:0110b18": "緣動者，眾生則有不善事起。善不善等一切",
    "T17n0721_019:0110b19": "諸業，從因緣生，非無因生，非有作者，因果",
    "T17n0721_019:0110b20": "相似而得果報。邪見相師不識因果，作是",
    "T17n0721_019:0110b21": "說言：天帝動地；或言風動，災禍豐樂、飢儉",
    "T17n0721_019:0110b22": "荒壞，王者吉凶，風雨旱澇，兵革軍陣或起",
    "T17n0721_019:0110b23": "不起，天牛婆羅門或善或惡。世間相師占",
    "T17n0721_019:0110b24": "相吉凶，觀星宿者不識因果，但作此說。記",
    "T17n0721_019:0110b25": "說百災，一言有徵。愚人皆謂我此書記最勝",
    "T17n0721_019:0110b26": "無比。",
    "T17n0721_019:0110b27": "「復次，比丘知業果報，觀陀摩睺阿修羅勇健",
    "T17n0721_019:0110b28": "阿修羅王、非法惱亂惡龍王等。具觀察已，為",
    "T17n0721_019:0110b29": "利一切諸世間故，思惟觀察：云何惡龍弊阿",
    "T17n0721_019:0110c01": "修羅，何因緣故損減不勝，不作衰損壞諸世",
    "T17n0721_019:0110c02": "間？即以聞慧知：閻浮提人若修行正法、孝",
    "T17n0721_019:0110c03": "養父母，供養沙門、婆羅門及諸耆老，若王大",
    "T17n0721_019:0110c04": "臣修行正法，爾時地神諸夜叉等，見彼惡龍、",
    "T17n0721_019:0110c05": "惡阿修羅欲行非法壞諸世間，即向大海至",
    "T17n0721_019:0110c06": "婆修吉龍王、德叉迦龍王等諸龍王所說如",
    "T17n0721_019:0110c07": "是事，復告虛空諸夜叉等說如上事。時虛空",
    "T17n0721_019:0110c08": "中諸夜叉等，聞諸地神說是語已，即以大身",
    "T17n0721_019:0110c09": "大神通力，生大瞋恚，口中出煙，乘空上行，往",
    "T17n0721_019:0110c10": "詣四天王所，說如是言：『提婆天王！惱亂惡龍、",
    "T17n0721_019:0110c11": "弊阿修羅，今欲破壞閻浮提中順法修行孝",
    "T17n0721_019:0110c12": "養之人。』「閻浮提中邪見論師見彼夜叉口中",
    "T17n0721_019:0110c13": "出煙，謂彗星出，言是閻羅王一百一子，不知",
    "T17n0721_019:0110c14": "乃是一百一大力夜叉。時彼世人，或有見者、",
    "T17n0721_019:0110c15": "有不見者。世俗相師說言：『是閻羅王一百一",
    "T17n0721_019:0110c16": "子。』不如實知，妄生分別，言彗星出：或言豐",
    "T17n0721_019:0110c17": "樂，或言飢饉，或言王者吉祥，或言王崩，或說",
    "T17n0721_019:0110c18": "兵起、或言不起，或言牛婆羅門吉與不吉，或",
    "T17n0721_019:0110c19": "言水旱災異，或言某國凶衰、或言某國無",
    "T17n0721_019:0110c20": "事。雖作此說，虛妄不實。",
    "T17n0721_019:0110c21": "「復次，比丘知業果報，觀於惡龍、惡阿修羅所",
    "T17n0721_019:0110c22": "行之法。彼以聞慧見：彼大身大神通力行使",
    "T17n0721_019:0110c23": "夜叉，告諸天眾說如上事，時四天王告夜",
    "T17n0721_019:0110c24": "叉曰：『汝莫怖畏，汝莫怖畏！諸天尊勝，阿修",
    "T17n0721_019:0110c25": "羅眾怯弱下劣，何所能為？所以者何？閻浮",
    "T17n0721_019:0110c26": "提人修行正法，孝養父母，供養沙門、婆羅",
    "T17n0721_019:0110c27": "門，恭敬長宿。以是義故我眾增長，阿修羅",
    "T17n0721_019:0110c28": "弱，無所能為。』時虛空神諸大神通大夜叉",
    "T17n0721_019:0110c29": "等聞天所說，歡喜踊躍，於彼惡龍、阿修羅",
    "T17n0721_019:0111a01": "所，生大瞋恚，即下欲詣法行龍王婆修吉、",
    "T17n0721_019:0111a02": "德叉迦等諸龍王所，說上因緣。從空而下，一",
    "T17n0721_019:0111a03": "切身分光焰騰赫，見是相者，皆言憂流迦",
    "T17n0721_019:0111a04": "下(魏言天狗下)。若其夜下，世人皆見；若晝下者，或",
    "T17n0721_019:0111a05": "見不見。下入大海至彼法行大龍王所，說",
    "T17n0721_019:0111a06": "上因緣。見是相已，世間邪見諸呪術師咸作",
    "T17n0721_019:0111a07": "異說：是相出者，或言豐樂，或言飢饉，或言",
    "T17n0721_019:0111a08": "王者吉凶，或言兵起、或言不起，或言人民喪",
    "T17n0721_019:0111a09": "歿、或言不死，或言牛婆羅門有吉不吉。雖作",
    "T17n0721_019:0111a10": "此說，不知業果，隨相似說，無有真實。",
    "T17n0721_019:0111a11": "「復次，比丘觀憂流迦天火下者，復有因緣，憂",
    "T17n0721_019:0111a12": "流迦下。諸天欲行，宮殿隨身，其行速疾，二",
    "T17n0721_019:0111a13": "殿竝馳，互相研磨令火熾焰，光明騰赫，從",
    "T17n0721_019:0111a14": "上而下。世人見已，諸呪術師及占星者作如",
    "T17n0721_019:0111a15": "是說：世間飢饉、或言豐樂，或言王者吉凶",
    "T17n0721_019:0111a16": "災祥，或言國土安寧、或言荒壞，或言畜生疫",
    "T17n0721_019:0111a17": "病流行民遭重疾、或言人畜安吉無為。諸世",
    "T17n0721_019:0111a18": "邪論雖作此說，而不能知相之因緣。何以故？",
    "T17n0721_019:0111a19": "但隨相說，不識業果故。所以者何？一切世間、",
    "T17n0721_019:0111a20": "沙門、婆羅門、若天、魔、梵、若阿修羅，不能如是",
    "T17n0721_019:0111a21": "知微細業因緣果報，不能思惟我此法律十",
    "T17n0721_019:0111a22": "善業道，唯除如來。",
    "T17n0721_019:0111a23": "「復次，比丘知業果報，觀於空行大力夜叉，云",
    "T17n0721_019:0111a24": "何而得此大勢力，能行天上、能至大海法",
    "T17n0721_019:0111a25": "行龍王所？彼以聞慧見：空行夜叉大神通力",
    "T17n0721_019:0111a26": "入大海中，至婆修吉、德叉迦隨順法行大龍",
    "T17n0721_019:0111a27": "王所，說如是言：『陀摩睺阿修羅勇健阿修羅",
    "T17n0721_019:0111a28": "王至一切觀池，自觀其身（如上所說）。』時婆",
    "T17n0721_019:0111a29": "修吉德叉迦等諸大龍王，聞夜叉說，告夜叉",
    "T17n0721_019:0111b01": "曰：『非法惡龍，我當呵責，令其折伏。我當於",
    "T17n0721_019:0111b02": "彼閻浮提中降澍時雨，令閻浮提人百穀苗",
    "T17n0721_019:0111b03": "稼悉得增長，豐樂安隱。』夜叉聞已，歡喜而",
    "T17n0721_019:0111b04": "去。時大龍王婆修吉、德叉迦諸龍王等，自莊",
    "T17n0721_019:0111b05": "嚴已，往至非法惡龍惱亂龍王、奮迅龍王諸",
    "T17n0721_019:0111b06": "惡龍所，作如是言：『汝行非法，好作眾惡；我",
    "T17n0721_019:0111b07": "行正法，隨順眾善。汝於我等，非為善伴。我",
    "T17n0721_019:0111b08": "今欲與汝鬪，決其勝負。』時惱亂龍、奮迅龍",
    "T17n0721_019:0111b09": "等，聞是語已，即起莊嚴，震雷耀電、霹靂起",
    "T17n0721_019:0111b10": "火、降澍大雨。「若閻浮提人孝養父母，供養沙",
    "T17n0721_019:0111b11": "門及婆羅門、耆舊長宿，時婆修吉、德叉迦龍",
    "T17n0721_019:0111b12": "王等則得勝力，惱亂奮迅惡龍王等，破壞還",
    "T17n0721_019:0111b13": "退，令閻浮提雨澤以時，人民豐樂。時諸呪師",
    "T17n0721_019:0111b14": "占星宿者，妄作邪說，言八曜等功德相故、二",
    "T17n0721_019:0111b15": "十八宿功德相故，是故依時降澍大雨；牛婆",
    "T17n0721_019:0111b16": "羅門力故，令天降雨，非餘因緣。若閻浮提人",
    "T17n0721_019:0111b17": "不孝父母、不供養沙門婆羅門、不敬尊長、不",
    "T17n0721_019:0111b18": "行正法，婆修吉、德叉迦如法龍等退沒不如，",
    "T17n0721_019:0111b19": "時惱亂龍奮迅龍等，得大勢力，令閻浮提雨",
    "T17n0721_019:0111b20": "澤不時，災旱水澇，人民飢饉。世間邪見呪術",
    "T17n0721_019:0111b21": "占星諸相師等，作如是說：八曜過故，時節過",
    "T17n0721_019:0111b22": "故，卦相過故。諸外道等，不識業果，不知以",
    "T17n0721_019:0111b23": "眾人行惡令國災儉，更作異說，非如實見。何",
    "T17n0721_019:0111b24": "以故？若天世間、若魔世間、若梵世間，若沙",
    "T17n0721_019:0111b25": "門、婆羅門，非其境界，唯除如來及我弟子諸",
    "T17n0721_019:0111b26": "沙門等，聞我所說諸業果報，及餘業報決定",
    "T17n0721_019:0111b27": "之相，非是餘人能知此業。",
    "T17n0721_019:0111b28": "「復次，比丘知業果報，觀陀摩睺阿修羅所住",
    "T17n0721_019:0111b29": "之處，若如法龍王婆修吉等，得大勢力，非",
    "T17n0721_019:0111c01": "法者壞。陀摩睺阿修羅住星鬘城或住林",
    "T17n0721_019:0111c02": "中，心懷憔悴，光明威德悉亦損減，羞愧愁",
    "T17n0721_019:0111c03": "慼，自入其宮，作如是念：『我今何時能破諸",
    "T17n0721_019:0111c04": "天？』時陀摩睺思惟是已，即往羅睺阿修羅",
    "T17n0721_019:0111c05": "所，作如是言：『阿修羅王！汝當強力，無得怯",
    "T17n0721_019:0111c06": "弱，不久我當破彼天眾。』羅睺阿修羅王聞是",
    "T17n0721_019:0111c07": "語已，告陀摩睺勇健阿修羅言：『汝莫愁怖，且",
    "T17n0721_019:0111c08": "自安意，不久我能壞彼天眾及其天主帝釋",
    "T17n0721_019:0111c09": "天王。』時陀摩睺勇健阿修羅王聞是語已，復",
    "T17n0721_019:0111c10": "更歡喜，還其所止。",
    "T17n0721_019:0111c11": "「復次，比丘知業果報觀星鬘城已，次觀陀",
    "T17n0721_019:0111c12": "摩睺阿修羅王餘地園林。彼以聞慧觀：陀摩",
    "T17n0721_019:0111c13": "睺有異園林，縱廣一萬三千由旬，園林流池，",
    "T17n0721_019:0111c14": "眾鳥異類遊戲之處，蓮華浴池鳧鴈鴛鴦周",
    "T17n0721_019:0111c15": "遍莊嚴，歡娛受樂。其地住處有七園林：一",
    "T17n0721_019:0111c16": "名雲鬘林；二名常林；三名戲樂林；四名果",
    "T17n0721_019:0111c17": "常集林；五名風樂林；六名伎樂林；七名雜寶",
    "T17n0721_019:0111c18": "林。是為七種大林。陀摩睺阿修羅之所住處，",
    "T17n0721_019:0111c19": "多諸眾侶，以自業力皆受富樂悉滿其中。",
    "T17n0721_019:0111c20": "「復次，比丘知業果報，觀陀摩睺阿修羅受業",
    "T17n0721_019:0111c21": "報果。以何業故生於彼處？即以聞慧知：此眾",
    "T17n0721_019:0111c22": "生於前身時，作大施會供養外道，行不淨",
    "T17n0721_019:0111c23": "施，雜漏不堅，以種種食施於破戒雜行之人，",
    "T17n0721_019:0111c24": "心無正思。如是施已，命終生於畜生之中，受",
    "T17n0721_019:0111c25": "陀摩睺阿修羅身，以下中上業，所得樂報亦",
    "T17n0721_019:0111c26": "下中上，因果相類。",
    "T17n0721_019:0111c27": "「復次，比丘知業果報，觀勇健阿修羅王業之",
    "T17n0721_019:0111c28": "果報。以何業報得阿修羅王？彼以聞慧見：",
    "T17n0721_019:0111c29": "此眾生於人中時，憙作賊盜偷竊他物，以",
    "T17n0721_019:0112a01": "不正思，施離欲外道，充足飲食。以是因緣",
    "T17n0721_019:0112a02": "生阿修羅中。",
    "T17n0721_019:0112a03": "「復次，比丘觀陀摩睺阿修羅壽命脩促。彼以",
    "T17n0721_019:0112a04": "聞慧、天眼觀察見：阿修羅壽六千歲，於閻浮",
    "T17n0721_019:0112a05": "提中六百歲以為陀摩睺阿修羅中一日一",
    "T17n0721_019:0112a06": "夜。如是壽命滿六千歲，少出多減，命亦不",
    "T17n0721_019:0112a07": "定。以善不善業因緣故，為畜生道業果所攝，",
    "T17n0721_019:0112a08": "於阿修羅為第二地。觀第二地已，隨順法行，",
    "T17n0721_019:0112a09": "觀一切眾生。順法眾生、法護眾生、一切生死",
    "T17n0721_019:0112a10": "所攝眾生，善業生於人天之中，惡不善業生",
    "T17n0721_019:0112a11": "於地獄、餓鬼、畜生。",
    "T17n0721_019:0112a12": "「復次，比丘知業果報，觀天使者聞虛空中神",
    "T17n0721_019:0112a13": "通夜叉說是事已，為何所作？彼以聞慧知：",
    "T17n0721_019:0112a14": "天使者往詣護世鬘持天所，作如是言：『阿",
    "T17n0721_019:0112a15": "修羅眾不順法行，教諸惡龍為閻浮提順法",
    "T17n0721_019:0112a16": "行善諸福德人作不饒益，衰害惱亂。所以者",
    "T17n0721_019:0112a17": "何？恐彼行善順法之人命終生天，彼作是",
    "T17n0721_019:0112a18": "念：「閻浮提人以食因緣，能行布施、持戒、智",
    "T17n0721_019:0112a19": "慧，汝當往至閻浮提中降澍惡雨，害民百穀。」",
    "T17n0721_019:0112a20": "空行順法諸夜叉等，來至我所，說如是事。我",
    "T17n0721_019:0112a21": "今語汝，汝可展轉告餘天眾——若軍持天、三箜",
    "T17n0721_019:0112a22": "篌天、常恣意天——說如是事，普令得聞。』時四",
    "T17n0721_019:0112a23": "大天王聞其所說，往詣善見城中善法堂上，",
    "T17n0721_019:0112a24": "五欲功德眷屬具足憍尸迦天王所，廣說上",
    "T17n0721_019:0112a25": "事。天主憍尸迦即告護世四天王言：『汝當往",
    "T17n0721_019:0112a26": "詣閻浮提觀諸眾生，有信佛寶、法寶、比丘僧",
    "T17n0721_019:0112a27": "寶，供養沙門、婆羅門、耆舊長宿，知恩報恩、質",
    "T17n0721_019:0112a28": "直有信、孝養父母、受持齋戒、不諂不佞，不以",
    "T17n0721_019:0112a29": "斗秤欺誑於人互相陵易。』",
    "T17n0721_019:0112b01": "「爾時，護世四大天王聞是語已，為利眾生，下",
    "T17n0721_019:0112b02": "閻浮提，一一國土、一一聚落、一一城邑軍",
    "T17n0721_019:0112b03": "營村柵，一一觀察修行法教，遍行普觀。爾時，",
    "T17n0721_019:0112b04": "護世四大天王見閻浮提人隨順法行，孝養",
    "T17n0721_019:0112b05": "父母、敬信三寶，見此事已，即詣大海大龍王",
    "T17n0721_019:0112b06": "宮戲樂城內婆修吉、德叉迦等大龍王所，作",
    "T17n0721_019:0112b07": "如是言：『法行龍王！勿怖，勿怖！非法減少，正",
    "T17n0721_019:0112b08": "法增長，破壞闇冥，顯發光明，動魔軍眾，天",
    "T17n0721_019:0112b09": "眾增長。天人龍王樂行正法，能擊法鼓、歌頌",
    "T17n0721_019:0112b10": "法音，增益天眾，減損諸魔、非法惡龍及阿修",
    "T17n0721_019:0112b11": "羅。』時婆修吉、德叉迦等諸大龍王聞已歡",
    "T17n0721_019:0112b12": "喜，即白護世四天王言：『我今歡喜，天王！我今",
    "T17n0721_019:0112b13": "不畏非法惡龍、非法惡行弊阿修羅，不能惱",
    "T17n0721_019:0112b14": "亂閻浮提中法行眾生。唯願仁者為我啟白",
    "T17n0721_019:0112b15": "釋迦天王。』時諸龍王說此語已，護世天王至",
    "T17n0721_019:0112b16": "帝釋所，具說上事。時天帝釋聞是語已，歡喜",
    "T17n0721_019:0112b17": "踊躍，伽陀頌曰：",
    "T17n0721_019:0112b18": "「『牟尼真知說實道，　　若人能行生天上，",
    "T17n0721_019:0112b19": "　　諦行布施修慈心，　　護諸眾生說愛語。",
    "T17n0721_019:0112b20": "　　正見清淨心離垢，　　佛說三十三天道，",
    "T17n0721_019:0112b21": "　　淨修眾善行相應，　　能以善心正依止。",
    "T17n0721_019:0112b22": "　　從此樂處至樂處，　　復從光明還入明，",
    "T17n0721_019:0112b23": "　　譬如朝落光明花，　　亦如一燈燃異燈，",
    "T17n0721_019:0112b24": "　　若人欲得如彼燈，　　莫行放逸自壞心。",
    "T17n0721_019:0112b25": "　　若有常行淨善心，　　離垢明淨如寶珠，",
    "T17n0721_019:0112b26": "　　是人智慧離塵垢，　　能至諸天所生處。",
    "T17n0721_019:0112b27": "　　持戒習禪及三昧，　　若人有能心修行，",
    "T17n0721_019:0112b28": "　　是人智慧如真金，　　必得往生諸天宮。",
    "T17n0721_019:0112b29": "　　若有捨離於殺生，　　於諸眾生起慈悲，",
    "T17n0721_019:0112c01": "　　愍哀質直心寂靜，　　如是之人生天宮。",
    "T17n0721_019:0112c02": "　　於一切人施軟語，　　捨離眾惡不善業，",
    "T17n0721_019:0112c03": "　　惡業不能污其心，　　如是之人生天宮。",
    "T17n0721_019:0112c04": "　　若人視金如草木，　　觀諸愛欲如火毒，",
    "T17n0721_019:0112c05": "　　如是離欲智慧人，　　則生天宮受快樂。",
    "T17n0721_019:0112c06": "　　若有不為欲境惑，　　不隨愛欲之因緣，",
    "T17n0721_019:0112c07": "　　得脫三惡道怖畏，　　如是之人生天上。",
    "T17n0721_019:0112c08": "　　若見鬪諍能勸喻，　　知識親族及兄弟，",
    "T17n0721_019:0112c09": "　　能善和解令無諍，　　如是之人生天上。",
    "T17n0721_019:0112c10": "　　若人離惡出欲泥，　　常施一切眾生樂，",
    "T17n0721_019:0112c11": "　　離垢寂滅心解脫，　　則能破壞魔軍眾。",
    "T17n0721_019:0112c12": "　　若能調伏於心意，　　不為心意之所使，",
    "T17n0721_019:0112c13": "　　是人清淨破怨敵，　　則得上生諸天宮。",
    "T17n0721_019:0112c14": "　　若有人能淨身業，　　遠離眾惡不善法，",
    "T17n0721_019:0112c15": "　　離欲修習禪定樂，　　如是之人生天宮。",
    "T17n0721_019:0112c16": "　　捨離放逸惡知識，　　斷除愛毒諸煩惱，",
    "T17n0721_019:0112c17": "　　不為女人欲所縛，　　如是之人生天宮。",
    "T17n0721_019:0112c18": "　　若人於法勤精進，　　布施持戒及三昧，",
    "T17n0721_019:0112c19": "　　志意勇猛心堅固，　　是人則生於天上。",
    "T17n0721_019:0112c20": "　　若人能於眾結縛，　　智刀斬之而不礙，",
    "T17n0721_019:0112c21": "　　自在離縛無所滯，　　如是之人生天宮，",
    "T17n0721_019:0112c22": "　　離諸欲垢不貪著，　　滅眾過惡除染愛。",
    "T17n0721_019:0112c23": "　　勇健離垢斷悕望，　　則得受於自果報，",
    "T17n0721_019:0112c24": "　　若有眾生受人報，　　能常修行眾善法。",
    "T17n0721_019:0112c25": "　　如是善人業果報，　　令天世間得增長，",
    "T17n0721_019:0112c26": "　　以人力故天增勝，　　以天擁護人安隱。",
    "T17n0721_019:0112c27": "　　各各迭互增勢力，　　得住正法隨順道，",
    "T17n0721_019:0112c28": "　　天之善道人世界，　　人之善道天世間。",
    "T17n0721_019:0112c29": "　　諸惡道地有三種，　　行善之人所遠離，",
    "T17n0721_019:0113a01": "　　汝應勇猛勤精進，　　當樂親近善知識，",
    "T17n0721_019:0113a02": "　　如是常應增長法，　　勉力勤加昇天宮。",
    "T17n0721_019:0113a03": "　　法為眾樂之根本，　　以法因緣得涅槃，",
    "T17n0721_019:0113a04": "　　眠睡眾生法常覺，　　法為最勝第一道。』",
    "T17n0721_019:0113a05": "「時天帝釋如是教勅護世四大天王，為護閻",
    "T17n0721_019:0113a06": "浮提人增長正法得利益故，遍行觀察。",
    "T17n0721_019:0113a07": "「復次，比丘知業果報，觀天心行已，內自思惟，",
    "T17n0721_019:0113a08": "隨順法行。",
    "T17n0721_019:0113a09": "「復次，比丘知業果報，觀阿修羅第二地已，次",
    "T17n0721_019:0113a10": "觀第三阿修羅地。何等為第三阿修羅地？彼",
    "T17n0721_019:0113a11": "以聞慧見：第三地在第二地下二萬一千由",
    "T17n0721_019:0113a12": "旬，有阿修羅地名修那婆，縱廣一萬三千由",
    "T17n0721_019:0113a13": "旬，樹林欝茂，浴池流泉眾花常敷，伎樂充",
    "T17n0721_019:0113a14": "滿。城名鋡毘羅，縱廣八千由旬，於彼城中，",
    "T17n0721_019:0113a15": "有阿修羅王名曰花鬘，阿修羅民名遊戲",
    "T17n0721_019:0113a16": "行。彼阿修羅鋡毘羅城，種種眾寶以為莊",
    "T17n0721_019:0113a17": "嚴，園林遊戲，清流浴池蓮花具足，遊戲阿",
    "T17n0721_019:0113a18": "修羅眾悉滿其中。有四大林以為莊嚴，於",
    "T17n0721_019:0113a19": "六時中花常鮮榮。何等為四？一名鈴鬘：一",
    "T17n0721_019:0113a20": "一林樹皆有寶鈴出妙音聲。二名黃鬘：其",
    "T17n0721_019:0113a21": "林皆悉是真金樹。三名焰鬘：其樹花色猶如",
    "T17n0721_019:0113a22": "火焰。四名雜林：諸雜花果以為莊嚴。此四",
    "T17n0721_019:0113a23": "種林莊嚴阿修羅鋡毘羅城，遊戲阿修羅住",
    "T17n0721_019:0113a24": "處快樂如天無異，以眾塗香末香，自塗其",
    "T17n0721_019:0113a25": "身，常樂遊戲歌舞戲笑，百千婇女圍遶衛",
    "T17n0721_019:0113a26": "護。花鬘阿修羅王常遊園林而相娛樂，種種",
    "T17n0721_019:0113a27": "眾寶莊嚴其身，是名遊戲阿修羅所受樂處。",
    "T17n0721_019:0113a28": "「時第二地勇健阿修羅王遣使，名曰閻婆，來",
    "T17n0721_019:0113a29": "詣花鬘阿修羅所，作如是言：『閻浮提人供養",
    "T17n0721_019:0113b01": "父母、知恩報恩、恭敬沙門及婆羅門，如法行",
    "T17n0721_019:0113b02": "故，令天有力，我當竭力破壞人天所行正法。』",
    "T17n0721_019:0113b03": "是時第三地花鬘阿修羅王聞是說已，如上",
    "T17n0721_019:0113b04": "所說，心懷瞋恚作如是言：『我當云何壞彼",
    "T17n0721_019:0113b05": "人天？因人故天，人天即是我之大怨。』時第三",
    "T17n0721_019:0113b06": "地遊戲阿修羅，即時莊嚴種種鉀冑，執持器",
    "T17n0721_019:0113b07": "仗，欲詣樂城龍王宮殿。時婆修吉、德叉迦大",
    "T17n0721_019:0113b08": "龍王等，聞阿修羅聲，生大瞋恚，身出電光赫",
    "T17n0721_019:0113b09": "焰大明，雨大熾電，無量百千億龍從海中出，",
    "T17n0721_019:0113b10": "共阿修羅興大鬪諍。「若閻浮提人修行正法，",
    "T17n0721_019:0113b11": "龍則得勝，阿修羅眾四散破壞；若世間人不",
    "T17n0721_019:0113b12": "順正法，則阿修羅勝，龍眾破壞。既被破已，往",
    "T17n0721_019:0113b13": "白天使者曰：『大仙！我今被破，汝應竭力破阿",
    "T17n0721_019:0113b14": "修羅。』時天使者聞是事已，心生瞋恚，口中煙",
    "T17n0721_019:0113b15": "出，往告四天王白言：『天王！阿修羅勝，龍今",
    "T17n0721_019:0113b16": "破壞。』「閻浮提中邪見相師見煙相已，咸作是",
    "T17n0721_019:0113b17": "說：彗星出現，或豐或儉、或水或旱，亦如上",
    "T17n0721_019:0113b18": "說。是為第二因緣彗星出現。若天龍勝，則時",
    "T17n0721_019:0113b19": "雨數降，疫氣不行、兵革不起。邪見相師復",
    "T17n0721_019:0113b20": "作此說：是八曜力之所作為，廣說上事。若",
    "T17n0721_019:0113b21": "諸世間不修正法、不順法行、不孝父母、不",
    "T17n0721_019:0113b22": "敬沙門及婆羅門，則阿修羅勝。以阿修羅勝",
    "T17n0721_019:0113b23": "故，雨澤不時、人民飢饉、兵刃數起。世間邪",
    "T17n0721_019:0113b24": "見諸相師等作是思惟：八曜所作；為世人",
    "T17n0721_019:0113b25": "說星宿之過，廣說如上。如是一切諸外道等，",
    "T17n0721_019:0113b26": "不知正法及以非法，以愚癡心憶想分別，不",
    "T17n0721_019:0113b27": "如實說。「以阿修羅勝，龍王不如，時護世四天",
    "T17n0721_019:0113b28": "王即向四天眾，伽陀頌曰：",
    "T17n0721_019:0113b29": "「『法勝非法減，　　增實離妄語，",
    "T17n0721_019:0113c01": "　　天勝阿修羅，　　光明勝黑闇。",
    "T17n0721_019:0113c02": "　　布施勝慳貪，　　持戒莫毀犯，",
    "T17n0721_019:0113c03": "　　佛勝非外道，　　不動勝退沒。",
    "T17n0721_019:0113c04": "　　實語莫諂曲，　　悲心勝怨害，",
    "T17n0721_019:0113c05": "　　慈心勝瞋恚，　　天王勝修羅。",
    "T17n0721_019:0113c06": "　　上勝下莫增，　　豐勝勿飢饉，",
    "T17n0721_019:0113c07": "　　智勝滅愚癡，　　法戒滅眾惡。",
    "T17n0721_019:0113c08": "　　精進離懈怠，　　丈夫勝女人，",
    "T17n0721_019:0113c09": "　　長者勝小人，　　忍勝於瞋恚。",
    "T17n0721_019:0113c10": "　　人勝非惡龍，　　白日勝於夜，",
    "T17n0721_019:0113c11": "　　月勝非餘曜，　　五穀勝菅苗。",
    "T17n0721_019:0113c12": "　　滅苦樂增長，　　離病常安樂，",
    "T17n0721_019:0113c13": "　　柔軟勝麁惡，　　解脫滅眾縛。",
    "T17n0721_019:0113c14": "　　法戒勝一切，　　善法常增勝，",
    "T17n0721_019:0113c15": "　　不善常消滅。』",
    "T17n0721_019:0113c16": "「護世四天王如是說已，即擊天鼓作如是言：",
    "T17n0721_019:0113c17": "『諸天大眾！龍王退弱，阿修羅勝。』時諸天眾聞",
    "T17n0721_019:0113c18": "是語已，莊嚴器仗，於須臾頃至大海上。若",
    "T17n0721_019:0113c19": "世間人孝養父母、敬事沙門，阿修羅眾見",
    "T17n0721_019:0113c20": "諸天來，即時退散，還入其宮。若諸世人不",
    "T17n0721_019:0113c21": "孝父母、不敬沙門及婆羅門，於須臾時，與",
    "T17n0721_019:0113c22": "天共鬪，天亦得勝，花鬘阿修羅王敗散還",
    "T17n0721_019:0113c23": "宮。比丘如是觀阿修羅與天共鬪，如實見",
    "T17n0721_019:0113c24": "已，生厭世心，順法修行。",
    "T17n0721_019:0113c25": "「復次，比丘知業果報，觀第三地花鬘阿修羅",
    "T17n0721_019:0113c26": "王所受業報。以何業故，生第三地？彼以聞",
    "T17n0721_019:0113c27": "慧見：此眾生因節會日，相撲射戲、樗蒱圍",
    "T17n0721_019:0113c28": "碁種種博戲。因此事故，行不淨施，無心無",
    "T17n0721_019:0113c29": "思亦無福田。是人身壞墮於惡道，生遊戲",
    "T17n0721_019:0114a01": "行阿修羅中，壽七千歲。以人中七百歲，於阿",
    "T17n0721_019:0114a02": "修羅中一日一夜，如是壽命滿七千歲，亦有",
    "T17n0721_019:0114a03": "中夭，命亦不定。",
    "T17n0721_019:0114a04": "「復次，比丘知業果報，觀察思惟花鬘阿修羅",
    "T17n0721_019:0114a05": "王。即以聞慧知：此阿修羅王以食施於破戒",
    "T17n0721_019:0114a06": "病人，心無淨思。以此業緣生阿修羅中，於",
    "T17n0721_019:0114a07": "鋡毘羅城作阿修羅王，名曰花鬘。其所食味，",
    "T17n0721_019:0114a08": "如天所食須陀之味，一切樂具，如前所說。",
    "T17n0721_019:0114a09": "正法念處經卷第十九"
}