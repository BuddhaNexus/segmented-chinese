{
    "T16n0665_004:0417c19": "金光明最勝王經卷第四",
    "T16n0665_004:0417c21": "大唐三藏沙門義淨奉　制譯",
    "T16n0665_004:0417c22": "6 最淨地陀羅尼品(四)最淨地陀羅尼品第六",
    "T16n0665_004:0417c23": "爾時，師子相無礙光焰菩薩，與無量億眾，從",
    "T16n0665_004:0417c24": "座而起，偏袒右肩，右膝著地，合掌恭敬，頂",
    "T16n0665_004:0417c25": "禮佛足，以種種花香寶幢幡蓋而供養已，白",
    "T16n0665_004:0417c26": "佛言：「世尊！以幾因緣得菩提心？何者是菩",
    "T16n0665_004:0417c27": "提心？世尊！即於菩提，現在心不可得，未",
    "T16n0665_004:0417c28": "來心不可得，過去心不可得。離於菩提，菩",
    "T16n0665_004:0417c29": "提心亦不可得。菩提者，不可言說，心亦無",
    "T16n0665_004:0418a01": "色無相，無有事業，非可造作，眾生亦不",
    "T16n0665_004:0418a02": "可得，亦不可知。世尊！云何諸法甚深之",
    "T16n0665_004:0418a03": "義而可得知？」",
    "T16n0665_004:0418a04": "佛言：「善男子！如是！如是！菩提微妙，事業、造作",
    "T16n0665_004:0418a05": "皆不可得。若離菩提，菩提心亦不可得。菩",
    "T16n0665_004:0418a06": "提者，不可說，心亦不可說，無色相，無事",
    "T16n0665_004:0418a07": "業，一切眾生亦不可得。何以故？菩提及心，",
    "T16n0665_004:0418a08": "同真如故，能證所證，皆平等故，非無諸法",
    "T16n0665_004:0418a09": "而可了知。善男子！菩薩摩訶薩如是知者，",
    "T16n0665_004:0418a10": "乃得名為通達諸法，善說菩提及菩提心。",
    "T16n0665_004:0418a11": "菩提心者，非過去，非未來，非現在。心亦如",
    "T16n0665_004:0418a12": "是，眾生亦如是，於中二相，實不可得。何以",
    "T16n0665_004:0418a13": "故？以一切法皆無生故，菩提不可得，菩提",
    "T16n0665_004:0418a14": "名亦不可得，眾生、眾生名不可得，聲聞、聲",
    "T16n0665_004:0418a15": "聞名不可得，獨覺、獨覺名不可得，菩薩、菩",
    "T16n0665_004:0418a16": "薩名不可得，佛、佛名不可得，行、非行不可",
    "T16n0665_004:0418a17": "得，行、非行名不可得。以不可得故，於一切",
    "T16n0665_004:0418a18": "寂靜法中而得安住，此依一切功德善根",
    "T16n0665_004:0418a19": "而得生起。",
    "T16n0665_004:0418a20": "「善男子！譬如寶須彌山王饒益一切，此菩提",
    "T16n0665_004:0418a21": "心利眾生故，是名第一布施波羅蜜因。善",
    "T16n0665_004:0418a22": "男子！譬如大地持眾物故，是名第二持戒",
    "T16n0665_004:0418a23": "波羅蜜因。譬如師子有大威力，獨步無畏，",
    "T16n0665_004:0418a24": "離驚恐故，是名第三忍辱波羅蜜因。譬如",
    "T16n0665_004:0418a25": "風輪那羅延力，勇壯速疾，心不退故，是名",
    "T16n0665_004:0418a26": "第四勤策波羅蜜因。譬如七寶樓觀有四階",
    "T16n0665_004:0418a27": "道，清涼之風來吹四門，受安隱樂，靜慮法",
    "T16n0665_004:0418a28": "藏求滿足故，是名第五靜慮波羅蜜因。譬",
    "T16n0665_004:0418a29": "如日輪光耀熾盛，此心速能破滅生死無",
    "T16n0665_004:0418b01": "明闇故，是名第六智慧波羅蜜因。譬如商",
    "T16n0665_004:0418b02": "主能令一切心願滿足，此心能度生死險道，",
    "T16n0665_004:0418b03": "獲功德寶故，是名第七方便勝智波羅蜜",
    "T16n0665_004:0418b04": "因。譬如淨月圓滿無翳，此心能於一切境",
    "T16n0665_004:0418b05": "界清淨具足故，是名第八願波羅蜜因。譬",
    "T16n0665_004:0418b06": "如轉輪聖王主兵寶臣隨意自在，此心善能",
    "T16n0665_004:0418b07": "莊嚴淨佛國土，無量功德廣利群生故，是",
    "T16n0665_004:0418b08": "名第九力波羅蜜因。譬如虛空及轉輪聖王，",
    "T16n0665_004:0418b09": "此心能於一切境界無有障礙，於一切處",
    "T16n0665_004:0418b10": "皆得自在至灌頂位故，是名第十智波羅",
    "T16n0665_004:0418b11": "蜜因。善男子！是名菩薩摩訶薩十種菩提心",
    "T16n0665_004:0418b12": "因，如是十因，汝當修學。",
    "T16n0665_004:0418b13": "「善男子！依五種法，菩薩摩訶薩成就布施波",
    "T16n0665_004:0418b14": "羅蜜。云何為五？一者、信根；二者、慈悲；三者、",
    "T16n0665_004:0418b15": "無求欲心；四者、攝受一切眾生；五者、願求",
    "T16n0665_004:0418b16": "一切智智。善男子！是名菩薩摩訶薩成就布",
    "T16n0665_004:0418b17": "施波羅蜜。「善男子！復依五法，菩薩摩訶薩",
    "T16n0665_004:0418b18": "成就持戒波羅蜜。云何為五？一者、三業清",
    "T16n0665_004:0418b19": "淨；二者、不為一切眾生作煩惱因緣；三",
    "T16n0665_004:0418b20": "者、閉諸惡道，開善趣門；四者、過於聲聞、獨",
    "T16n0665_004:0418b21": "覺之地；五者、一切功德皆悉滿足。善男子！是",
    "T16n0665_004:0418b22": "名菩薩摩訶薩成就持戒波羅蜜。「善男子！復",
    "T16n0665_004:0418b23": "依五法，菩薩摩訶薩成就忍辱波羅蜜。云何",
    "T16n0665_004:0418b24": "為五？一者、能伏貪、瞋煩惱；二者、不惜身命，",
    "T16n0665_004:0418b25": "不求安樂止息之想；三者、思惟往業，遭苦",
    "T16n0665_004:0418b26": "能忍；四者、發慈悲心成就眾生諸善根故；",
    "T16n0665_004:0418b27": "五者、為得甚深無生法忍。善男子。是名菩",
    "T16n0665_004:0418b28": "薩摩訶薩成就忍辱波羅蜜。「善男子！復依五",
    "T16n0665_004:0418b29": "法，菩薩摩訶薩成就勤策波羅蜜。云何為五？",
    "T16n0665_004:0418c01": "一者、與諸煩惱不樂共住；二者、福德未具",
    "T16n0665_004:0418c02": "不受安樂；三者、於諸難行苦行之事不",
    "T16n0665_004:0418c03": "生厭心；四者、以大慈悲攝受利益，方便",
    "T16n0665_004:0418c04": "成熟一切眾生；五者、願求不退轉地。善男",
    "T16n0665_004:0418c05": "子！是名菩薩摩訶薩成就勤策波羅蜜。「善男",
    "T16n0665_004:0418c06": "子！復依五法，菩薩摩訶薩成就靜慮波羅",
    "T16n0665_004:0418c07": "蜜。云何為五？一者、於諸善法攝令不散故；",
    "T16n0665_004:0418c08": "二者、常願解脫，不著二邊故；三者、願得神",
    "T16n0665_004:0418c09": "通成就眾生諸善根故；四者、為淨法界，",
    "T16n0665_004:0418c10": "蠲除心垢故；五者、為斷眾生煩惱根本故。",
    "T16n0665_004:0418c11": "善男子！是名菩薩摩訶薩成就靜慮波羅蜜。",
    "T16n0665_004:0418c12": "「善男子！復依五法，菩薩摩訶薩成就智慧波",
    "T16n0665_004:0418c13": "羅蜜。云何為五？一者、常於一切諸佛菩薩及",
    "T16n0665_004:0418c14": "明智者，供養親近，不生厭背；二者、諸佛如",
    "T16n0665_004:0418c15": "來說甚深法，心常樂聞，無有厭足；三者、真",
    "T16n0665_004:0418c16": "俗勝智，樂善分別；四者、見修煩惱，咸速斷",
    "T16n0665_004:0418c17": "除；五者、世間伎術五明之法，皆悉通達。善",
    "T16n0665_004:0418c18": "男子！是名菩薩摩訶薩成就智慧波羅蜜。「善",
    "T16n0665_004:0418c19": "男子！復依五法，菩薩摩訶薩成就方便",
    "T16n0665_004:0418c20": "波羅蜜。云何為五？一者、於一切眾生意樂煩",
    "T16n0665_004:0418c21": "惱心行差別悉皆通達；二者、無量諸法對治",
    "T16n0665_004:0418c22": "之門，心皆曉了；三者、大慈悲定，出入自在；四",
    "T16n0665_004:0418c23": "者、於諸波羅蜜多，皆願修行，成就滿足；五",
    "T16n0665_004:0418c24": "者、一切佛法，皆願了達，攝受無遺。善男子！",
    "T16n0665_004:0418c25": "是名菩薩摩訶薩成就方便勝智波羅蜜。「善",
    "T16n0665_004:0418c26": "男子！復依五法，菩薩摩訶薩成就願波羅",
    "T16n0665_004:0418c27": "蜜。云何為五？一者、於一切法從本以來，不",
    "T16n0665_004:0418c28": "生不滅，非有非無，心得安住；二者、觀一",
    "T16n0665_004:0418c29": "切法最妙理趣，離垢清淨，心得安住；三者、",
    "T16n0665_004:0419a01": "過一切想，是本真如，無作無行，不異不動",
    "T16n0665_004:0419a02": "心得安住；四者、為欲利益諸眾生事，於俗",
    "T16n0665_004:0419a03": "諦中，心得安住；五者、於奢摩他、毘鉢舍",
    "T16n0665_004:0419a04": "那，同時運行，心得安住。善男子！是名菩薩",
    "T16n0665_004:0419a05": "摩訶薩成就願波羅蜜。「善男子！復依五法，菩",
    "T16n0665_004:0419a06": "薩摩訶薩成就力波羅蜜。云何為五？一者、",
    "T16n0665_004:0419a07": "以正智力，能了一切眾生心行善惡；二者、能",
    "T16n0665_004:0419a08": "令一切眾生入於甚深微妙之法；三者、一",
    "T16n0665_004:0419a09": "切眾生輪迴生死，隨其緣業，如實了知；四",
    "T16n0665_004:0419a10": "者、於諸眾生，三種根性，以正智力，能分別",
    "T16n0665_004:0419a11": "知；五者、於諸眾生，如理為說，令種善根，",
    "T16n0665_004:0419a12": "成熟度脫，皆是智力故。善男子！是名菩薩摩",
    "T16n0665_004:0419a13": "訶薩成就力波羅蜜。「善男子！復依五法，菩",
    "T16n0665_004:0419a14": "薩摩訶薩成就智波羅蜜。云何為五？一者、",
    "T16n0665_004:0419a15": "能於諸法，分別善惡；二者、於黑白法，遠",
    "T16n0665_004:0419a16": "離攝受；三者、能於生死涅槃，不厭不喜；",
    "T16n0665_004:0419a17": "四者、具福智行，至究竟處；五者、受勝灌頂，",
    "T16n0665_004:0419a18": "能得諸佛不共法等，及一切智智。善男子！",
    "T16n0665_004:0419a19": "是名菩薩摩訶薩成就智波羅蜜。「善男子！",
    "T16n0665_004:0419a20": "何者是波羅蜜義？所謂修習勝利，是波羅蜜",
    "T16n0665_004:0419a21": "義；滿足無量大甚深智，是波羅蜜義；行非",
    "T16n0665_004:0419a22": "行法，心不執著，是波羅蜜義；生死過失，涅槃",
    "T16n0665_004:0419a23": "功德，正覺正觀，是波羅蜜義；愚人智人皆悉",
    "T16n0665_004:0419a24": "攝受，是波羅蜜義；能現種種珍妙法寶，是波",
    "T16n0665_004:0419a25": "羅蜜義；無礙解脫，智慧滿足，是波羅蜜義；法",
    "T16n0665_004:0419a26": "界、眾生界正分別知，是波羅蜜義；施等及智，",
    "T16n0665_004:0419a27": "能令至不退轉，是波羅蜜義；無生法忍，能",
    "T16n0665_004:0419a28": "令滿足，是波羅蜜義；一切眾生功德善",
    "T16n0665_004:0419a29": "根，能令成熟，是波羅蜜義；能於菩提成",
    "T16n0665_004:0419b01": "佛十力、四無所畏、不共法等，皆悉成就，是波",
    "T16n0665_004:0419b02": "羅蜜義；生死涅槃，了無二相，是波羅蜜義；",
    "T16n0665_004:0419b03": "濟度一切，是波羅蜜義；一切外道來相詰難，",
    "T16n0665_004:0419b04": "善能解釋，令其降伏，是波羅蜜義；能轉十",
    "T16n0665_004:0419b05": "二妙行法輪，是波羅蜜義；無所著、無所見、",
    "T16n0665_004:0419b06": "無患累，是波羅蜜多義。",
    "T16n0665_004:0419b07": "「善男子！初地菩薩是相先現，三千大千世",
    "T16n0665_004:0419b08": "界，無量無邊種種寶藏，無不盈滿，菩薩悉",
    "T16n0665_004:0419b09": "見。善男子！二地菩薩是相先現，三千大千",
    "T16n0665_004:0419b10": "世界地平如掌，無量無邊種種妙色，清",
    "T16n0665_004:0419b11": "淨珍寶莊嚴之具，菩薩悉見。善男子！三地",
    "T16n0665_004:0419b12": "菩薩是相先現，自身勇健，甲仗莊嚴，一切",
    "T16n0665_004:0419b13": "怨賊，皆能摧伏，菩薩悉見。善男子！四地菩",
    "T16n0665_004:0419b14": "薩是相先現，四方風輪種種妙花，悉皆散",
    "T16n0665_004:0419b15": "灑，充布地上，菩薩悉見。善男子！五地菩",
    "T16n0665_004:0419b16": "薩是相先現，有妙寶女，眾寶瓔珞周遍嚴",
    "T16n0665_004:0419b17": "身，首冠名花以為其飾，菩薩悉見。善男子！",
    "T16n0665_004:0419b18": "六地菩薩是相先現，七寶花池有四階道，",
    "T16n0665_004:0419b19": "金沙遍布，清淨無穢，八功德水皆悉盈滿，",
    "T16n0665_004:0419b20": "嗢鉢羅花、拘物頭花、分陀利花隨處莊",
    "T16n0665_004:0419b21": "嚴，於花池所，遊戲快樂，清涼無比，菩薩悉",
    "T16n0665_004:0419b22": "見。善男子！七地菩薩是相先現，於菩薩前，",
    "T16n0665_004:0419b23": "有諸眾生應墮地獄，以菩薩力，便得不",
    "T16n0665_004:0419b24": "墮，無有損傷，亦無恐怖，菩薩悉見。善男",
    "T16n0665_004:0419b25": "子！八地菩薩是相先現，於身兩邊，有師子",
    "T16n0665_004:0419b26": "王以為衛護，一切眾獸悉皆怖畏，菩薩悉",
    "T16n0665_004:0419b27": "見。善男子！九地菩薩是相先現，轉輪聖王",
    "T16n0665_004:0419b28": "無量億眾圍遶供養，頂上白蓋，無量眾寶之",
    "T16n0665_004:0419b29": "所莊嚴，菩薩悉見。善男子！十地菩薩是相",
    "T16n0665_004:0419c01": "先現，如來之身，金色晃耀，無量淨光，皆悉",
    "T16n0665_004:0419c02": "圓滿，有無量億梵王圍遶，恭敬供養，轉於",
    "T16n0665_004:0419c03": "無上微妙法輪，菩薩悉見。",
    "T16n0665_004:0419c04": "「善男子！云何初地名為歡喜？謂初證得出",
    "T16n0665_004:0419c05": "世之心，昔所未得而今始得，於大事用，如",
    "T16n0665_004:0419c06": "其所願，悉皆成就，生極喜樂，是故最初名",
    "T16n0665_004:0419c07": "為歡喜。諸微細垢，犯戒過失，皆得清淨，是故",
    "T16n0665_004:0419c08": "二地名為無垢。無量智慧三昧光明，不可",
    "T16n0665_004:0419c09": "傾動，無能摧伏，聞持陀羅尼以為根本，是",
    "T16n0665_004:0419c10": "故三地名為明地。以智慧火燒諸煩惱，",
    "T16n0665_004:0419c11": "增長光明，修行覺品，是故四地名為焰地。",
    "T16n0665_004:0419c12": "修行方便，勝智自在，極難得故，見修煩惱，難",
    "T16n0665_004:0419c13": "伏能伏，是故五地名為難勝。行法相續，",
    "T16n0665_004:0419c14": "了了顯現，無相思惟，皆悉現前，是故六地名",
    "T16n0665_004:0419c15": "為現前。無漏、無間、無相思惟，解脫三昧，遠",
    "T16n0665_004:0419c16": "修行故，是地清淨，無有障礙，是故七地名",
    "T16n0665_004:0419c17": "為遠行。無相思惟，修得自在，諸煩惱行，不",
    "T16n0665_004:0419c18": "能令動，是故八地名為不動。說一切法",
    "T16n0665_004:0419c19": "種種差別，皆得自在，無患無累，增長智",
    "T16n0665_004:0419c20": "慧，自在無礙，是故九地名為善慧。法身如",
    "T16n0665_004:0419c21": "虛空，智慧如大雲，皆能遍滿覆一切故，是",
    "T16n0665_004:0419c22": "故第十名為法雲。",
    "T16n0665_004:0419c23": "「善男子！執著有相我法無明、怖畏生死惡",
    "T16n0665_004:0419c24": "趣無明，此二無明障於初地。微細學處誤",
    "T16n0665_004:0419c25": "犯無明、發起種種業行無明，此二無明障於",
    "T16n0665_004:0419c26": "二地。未得今得愛著無明、能障殊勝總持",
    "T16n0665_004:0419c27": "無明，此二無明障於三地。味著等至喜悅無",
    "T16n0665_004:0419c28": "明、微妙淨法愛樂無明，此二無明障於四地。",
    "T16n0665_004:0419c29": "欲背生死無明、希趣涅槃無明，此二無明",
    "T16n0665_004:0420a01": "障於五地。觀行流轉無明、麁相現前無明，此",
    "T16n0665_004:0420a02": "二無明障於六地。微細諸相現行無明、作意",
    "T16n0665_004:0420a03": "欣樂無相無明，此二無明障於七地。於無",
    "T16n0665_004:0420a04": "相觀功用無明、執相自在無明，此二無明",
    "T16n0665_004:0420a05": "障於八地。於所說義及名句文此二無礙",
    "T16n0665_004:0420a06": "未善巧無明、於詞辯才不隨意無明，此",
    "T16n0665_004:0420a07": "二無明障於九地。於大神通未得自在變",
    "T16n0665_004:0420a08": "現無明、微細祕密未能悟解事業無明，此",
    "T16n0665_004:0420a09": "二無明障於十地。於一切境微細所知障",
    "T16n0665_004:0420a10": "礙無明、極細煩惱麁重無明，此二無明障於",
    "T16n0665_004:0420a11": "佛地。",
    "T16n0665_004:0420a12": "「善男子！菩薩摩訶薩於初地中行施波羅",
    "T16n0665_004:0420a13": "蜜，於第二地行戒波羅蜜，於第三地行忍",
    "T16n0665_004:0420a14": "波羅蜜，於第四地行勤波羅蜜，於第五地",
    "T16n0665_004:0420a15": "行定波羅蜜，於第六地行慧波羅蜜，於第",
    "T16n0665_004:0420a16": "七地行方便勝智波羅蜜，於第八地行願",
    "T16n0665_004:0420a17": "波羅蜜，於第九地行力波羅蜜，於第十地",
    "T16n0665_004:0420a18": "行智波羅蜜。「善男子！菩薩摩訶薩最初發心",
    "T16n0665_004:0420a19": "攝受，能生妙寶三摩地；第二發心攝受，能生",
    "T16n0665_004:0420a20": "可愛樂三摩地；第三發心攝受，能生難動三",
    "T16n0665_004:0420a21": "摩地；第四發心攝受，能生不退轉三摩地；第",
    "T16n0665_004:0420a22": "五發心攝受，能生寶花三摩地；第六發心攝",
    "T16n0665_004:0420a23": "受，能生日圓光焰三摩地；第七發心攝受，能",
    "T16n0665_004:0420a24": "生一切願如意成就三摩地；第八發心攝受，",
    "T16n0665_004:0420a25": "能生現前證住三摩地；第九發心攝受，能生",
    "T16n0665_004:0420a26": "智藏三摩地；第十發心攝受，能生勇進三摩",
    "T16n0665_004:0420a27": "地。善男子！是名菩薩摩訶薩十種發心。「善",
    "T16n0665_004:0420a28": "男子！菩薩摩訶薩於此初地得陀羅尼，名",
    "T16n0665_004:0420a29": "依功德力。」爾時世尊即說呪曰：",
    "T16n0665_004:0420b01": "「怛姪他　晡𠷈儞　曼奴喇剃　獨虎　獨虎",
    "T16n0665_004:0420b02": "　獨虎　耶跋　蘇利瑜　阿婆婆薩底丁里反，下皆同",
    "T16n0665_004:0420b03": "　耶跋　旃達囉　調怛底　多跋達𠸪叉",
    "T16n0665_004:0420b04": "漫　憚茶鉢唎訶㘕　矩嚕　莎訶",
    "T16n0665_004:0420b05": "「善男子！此陀羅尼是過一恒河沙數諸佛所",
    "T16n0665_004:0420b06": "說，為護初地菩薩摩訶薩故。若有誦持",
    "T16n0665_004:0420b07": "此陀羅尼呪者，得脫一切怖畏，所謂虎狼、",
    "T16n0665_004:0420b08": "師子、惡獸之類，一切惡鬼、人非人等，怨賊災",
    "T16n0665_004:0420b09": "橫及諸苦惱，解脫五障，不忘念初地。",
    "T16n0665_004:0420b10": "「善男子！菩薩摩訶薩於第二地得陀羅尼，名",
    "T16n0665_004:0420b11": "善安樂住。",
    "T16n0665_004:0420b12": "「怛姪他　嗢篅入聲，下同哩　質哩質哩　嗢",
    "T16n0665_004:0420b13": "篅羅篅羅引　喃繕覩繕覩嗢篅哩　虎嚕虎",
    "T16n0665_004:0420b14": "嚕　莎訶",
    "T16n0665_004:0420b15": "「善男子！此陀羅尼是過二恒河沙數諸佛",
    "T16n0665_004:0420b16": "所說，為護二地菩薩摩訶薩故。若有誦",
    "T16n0665_004:0420b17": "持此陀羅尼呪者，脫諸怖畏惡獸、惡鬼、人非",
    "T16n0665_004:0420b18": "人等，怨賊災橫及諸苦惱，解脫五障，不忘",
    "T16n0665_004:0420b19": "念二地。",
    "T16n0665_004:0420b20": "「善男子！菩薩摩訶薩於第三地得陀羅尼，",
    "T16n0665_004:0420b21": "名難勝力。",
    "T16n0665_004:0420b22": "「怛姪他　憚宅　枳般　宅枳　羯喇",
    "T16n0665_004:0420b23": "　㨖高喇㨖　雞由哩　憚㨖哩　莎訶",
    "T16n0665_004:0420b24": "「善男子！此陀羅尼是過三恒河沙數諸佛所",
    "T16n0665_004:0420b25": "說，為護三地菩薩摩訶薩故。若有誦持此",
    "T16n0665_004:0420b26": "陀羅尼呪者，脫諸怖畏惡獸、惡鬼、人非人等，",
    "T16n0665_004:0420b27": "怨賊災橫及諸苦惱，解脫五障，不忘念三地。",
    "T16n0665_004:0420b28": "「善男子！菩薩摩訶薩於第四地得陀羅尼，",
    "T16n0665_004:0420b29": "名大利益。",
    "T16n0665_004:0420c01": "「怛姪他　室唎室唎　陀弭儞陀弭儞　陀",
    "T16n0665_004:0420c02": "哩陀哩儞　室唎室唎儞　毘舍羅波世",
    "T16n0665_004:0420c03": "波始娜　畔陀弭帝　莎訶",
    "T16n0665_004:0420c04": "「善男子！此陀羅尼是過四恒河沙數諸佛所",
    "T16n0665_004:0420c05": "說，為護四地菩薩摩訶薩故。若有誦持",
    "T16n0665_004:0420c06": "此陀羅尼呪者，脫諸怖畏惡獸、惡鬼、人非人",
    "T16n0665_004:0420c07": "等，怨賊災橫及諸苦惱，解脫五障，不忘念",
    "T16n0665_004:0420c08": "四地。",
    "T16n0665_004:0420c09": "「善男子！菩薩摩訶薩於第五地得陀羅尼，",
    "T16n0665_004:0420c10": "名種種功德莊嚴。",
    "T16n0665_004:0420c11": "「怛姪他　訶哩訶哩　儞遮哩遮哩儞　羯",
    "T16n0665_004:0420c12": "喇摩引　儞僧羯喇摩引　儞　三婆山儞瞻",
    "T16n0665_004:0420c13": "跋儞　悉耽婆儞謨漢儞　碎閻步陛莎訶",
    "T16n0665_004:0420c14": "「善男子！此陀羅尼是過五恒河沙數諸佛所",
    "T16n0665_004:0420c15": "說，為護五地菩薩摩訶薩故。若有誦持此",
    "T16n0665_004:0420c16": "陀羅尼呪者，脫諸怖畏惡獸、惡鬼、人非人等，",
    "T16n0665_004:0420c17": "怨賊災橫及諸苦惱，解脫五障，不忘念五",
    "T16n0665_004:0420c18": "地。",
    "T16n0665_004:0420c19": "「善男子！菩薩摩訶薩於第六地得陀羅尼，",
    "T16n0665_004:0420c20": "名圓滿智。",
    "T16n0665_004:0420c21": "「怛姪他　毘徙哩毘徙哩　摩哩儞迦哩",
    "T16n0665_004:0421a01": "迦哩　毘度漢底　嚕嚕嚕嚕　主嚕主嚕",
    "T16n0665_004:0421a02": "杜嚕婆杜嚕婆　捨捨設者婆哩灑莎入　悉底",
    "T16n0665_004:0421a03": "薩婆薩埵喃　悉甸覩曼怛囉鉢陀儞莎訶",
    "T16n0665_004:0421a04": "「善男子！此陀羅尼是過六恒河沙數諸佛所",
    "T16n0665_004:0421a05": "說，為護六地菩薩摩訶薩故。若有誦持此",
    "T16n0665_004:0421a06": "陀羅尼呪者，脫諸怖畏惡獸、惡鬼、人非人等，",
    "T16n0665_004:0421a07": "怨賊災橫及諸苦惱，解脫五障，不忘念六",
    "T16n0665_004:0421a08": "地。",
    "T16n0665_004:0421a09": "「善男子！菩薩摩訶薩於第七地得陀羅尼，",
    "T16n0665_004:0421a10": "名法勝行。",
    "T16n0665_004:0421a11": "「怛姪他　勺訶上　勺訶引　嚕勺訶勺訶勺訶",
    "T16n0665_004:0421a12": "嚕　鞞陸枳鞞陸枳　阿蜜㗚哆唬漢儞",
    "T16n0665_004:0421a13": "勃哩山儞　鞞嚕勅枳婆嚕伐底　鞞提呬",
    "T16n0665_004:0421a14": "枳　頻陀鞞哩儞　阿蜜哩底枳　薄虎主愈",
    "T16n0665_004:0421a15": "薄虎主愈莎訶",
    "T16n0665_004:0421a16": "「善男子！此陀羅尼是過七恒河沙數諸佛所",
    "T16n0665_004:0421a17": "說，為護七地菩薩摩訶薩故。若有誦持",
    "T16n0665_004:0421a18": "此陀羅尼呪者，脫諸怖畏惡獸、惡鬼、人非人",
    "T16n0665_004:0421a19": "等，怨賊災橫及諸苦惱，解脫五障，不忘念",
    "T16n0665_004:0421a20": "七地。",
    "T16n0665_004:0421a21": "「善男子！菩薩摩訶薩於第八地得陀羅尼，",
    "T16n0665_004:0421a22": "名無盡藏。",
    "T16n0665_004:0421a23": "「怛姪他　室唎室唎室唎儞　蜜底蜜底",
    "T16n0665_004:0421a24": "　羯哩羯哩醯嚕醯嚕　主嚕主嚕　畔陀弭莎",
    "T16n0665_004:0421a25": "訶",
    "T16n0665_004:0421a26": "「善男子！此陀羅尼是過八恒河沙數諸佛所",
    "T16n0665_004:0421a27": "說，為護八地菩薩摩訶薩故。若有誦持",
    "T16n0665_004:0421a28": "此陀羅尼呪者，脫諸怖畏惡獸、惡鬼、人非人",
    "T16n0665_004:0421a29": "等，怨賊災橫及諸苦惱，解脫五障，不忘念",
    "T16n0665_004:0421b01": "八地。",
    "T16n0665_004:0421b02": "「善男子！菩薩摩訶薩於第九地得陀羅尼，",
    "T16n0665_004:0421b03": "名無量門。",
    "T16n0665_004:0421b04": "「怛姪他　訶哩旃荼哩枳　俱藍婆喇體",
    "T16n0665_004:0421b05": "天里反　都剌死　跋吒跋吒死室唎室唎",
    "T16n0665_004:0421b06": "迦室哩迦必室唎　莎蘇活反悉底　薩婆薩埵",
    "T16n0665_004:0421b07": "喃莎訶",
    "T16n0665_004:0421b08": "「善男子！此陀羅尼是過九恒河沙數諸佛所",
    "T16n0665_004:0421b09": "說，為護九地菩薩摩訶薩故。若有誦持",
    "T16n0665_004:0421b10": "此陀羅尼呪者，脫諸怖畏惡獸、惡鬼、人非人",
    "T16n0665_004:0421b11": "等，怨賊災橫及諸苦惱，解脫五障，不忘念",
    "T16n0665_004:0421b12": "九地。",
    "T16n0665_004:0421b13": "「善男子！菩薩摩訶薩於第十地得陀羅尼，",
    "T16n0665_004:0421b14": "名破金剛山。",
    "T16n0665_004:0421b15": "「怛姪他　悉提去　蘇悉提去謨折儞木察儞",
    "T16n0665_004:0421b16": "毘木底菴末麗　毘末麗涅末麗　忙揭麗",
    "T16n0665_004:0421b17": "呬㘓若揭鞞　曷喇怛娜揭鞞　三曼多跋姪",
    "T16n0665_004:0421b18": "麗　薩婆頞他娑憚儞　摩捺斯莫訶摩捺",
    "T16n0665_004:0421b19": "斯　頞步底頞　窒步底　阿𡃤誓毘喇誓",
    "T16n0665_004:0421b20": "頞主底菴蜜㗚底　阿𡃤誓毘喇誓　跋",
    "T16n0665_004:0421b21": "㘕謎　跋囉蚶火含麼莎入　囇晡喇儞晡喇",
    "T16n0665_004:0421b22": "娜　曼奴喇剃莎訶",
    "T16n0665_004:0421b23": "「善男子！此陀羅尼灌頂吉祥句，是過十恒河",
    "T16n0665_004:0421b24": "沙數諸佛所說，為護十地菩薩摩訶薩",
    "T16n0665_004:0421b25": "故。若有誦持此陀羅尼呪者，脫諸怖畏惡",
    "T16n0665_004:0421b26": "獸、惡鬼、人非人等，怨賊災橫，一切毒害，皆悉",
    "T16n0665_004:0421b27": "除滅，解脫五障，不忘念十地。」",
    "T16n0665_004:0421b28": "爾時師子相無礙光焰菩薩，聞佛說此不可",
    "T16n0665_004:0421b29": "思議陀羅尼已，即從座起，偏袒右肩，右膝",
    "T16n0665_004:0421c01": "著地，合掌恭敬頂禮佛足，以頌讚佛：",
    "T16n0665_004:0421c02": "「敬禮無譬喻，　　甚深無相法；",
    "T16n0665_004:0421c03": "眾生失正知，　　唯佛能濟度。",
    "T16n0665_004:0421c04": "如來明慧眼，　　不見一法相；",
    "T16n0665_004:0421c05": "復以正法眼，　　普照不思議。",
    "T16n0665_004:0421c06": "不生於一法，　　亦不滅一法；",
    "T16n0665_004:0421c07": "由斯平等見，　　得至無上處。",
    "T16n0665_004:0421c08": "不壞於生死，　　亦不住涅槃；",
    "T16n0665_004:0421c09": "不著於二邊，　　是故證圓寂。",
    "T16n0665_004:0421c10": "於淨不淨品，　　世尊知一味；",
    "T16n0665_004:0421c11": "由不分別法，　　獲得最清淨。",
    "T16n0665_004:0421c12": "世尊無邊身，　　不說於一字；",
    "T16n0665_004:0421c13": "令諸弟子眾，　　法雨皆充滿。",
    "T16n0665_004:0421c14": "佛觀眾生相，　　一切種皆無；",
    "T16n0665_004:0421c15": "然於苦惱者，　　常興於救護。",
    "T16n0665_004:0421c16": "苦樂常無常，　　有我無我等；",
    "T16n0665_004:0421c17": "不一亦不異，　　不生亦不滅。",
    "T16n0665_004:0421c18": "如是眾多義，　　隨說有差別；",
    "T16n0665_004:0421c19": "譬如空谷響，　　唯佛能了知。",
    "T16n0665_004:0421c20": "法界無分別，　　是故無異乘；",
    "T16n0665_004:0421c21": "為度眾生故，　　分別說有三。」",
    "T16n0665_004:0421c22": "爾時，大自在梵天王亦從座起，偏袒右肩，",
    "T16n0665_004:0422a01": "右膝著地，合掌恭敬頂禮佛足，而白佛言：",
    "T16n0665_004:0422a02": "「世尊！此《金光明最勝王經》，希有難量，初中",
    "T16n0665_004:0422a03": "後善，文義究竟，皆能成就一切佛法；若受",
    "T16n0665_004:0422a04": "持者，是人則為報諸佛恩。」佛言：「善男子！如",
    "T16n0665_004:0422a05": "是！如是！如汝所說。善男子！若得聽聞是經",
    "T16n0665_004:0422a06": "典者，皆不退於阿耨多羅三藐三菩提。何",
    "T16n0665_004:0422a07": "以故？善男子！是能成熟不退地菩薩殊勝善",
    "T16n0665_004:0422a08": "根，是第一法印，是眾經王，故應聽聞、受持、讀",
    "T16n0665_004:0422a09": "誦。何以故？善男子！若一切眾生未種善根，",
    "T16n0665_004:0422a10": "未成熟善根，未親近諸佛者，不能聽聞",
    "T16n0665_004:0422a11": "是微妙法。若善男子、善女人能聽受者，一切",
    "T16n0665_004:0422a12": "罪障皆悉除滅，得最清淨，常得見佛，不離",
    "T16n0665_004:0422a13": "諸佛及善知識勝行之人，恒聞妙法，住不退",
    "T16n0665_004:0422a14": "地，獲得如是勝陀羅尼門無盡無減；所謂",
    "T16n0665_004:0422a15": "海印出妙功德陀羅尼無盡無減；通達眾生",
    "T16n0665_004:0422a16": "意行言語陀羅尼無盡無減，日圓無垢相光",
    "T16n0665_004:0422a17": "陀羅尼無盡無減；滿月相光陀羅尼無盡",
    "T16n0665_004:0422a18": "無減；能伏諸惑演功德流陀羅尼無盡無減；",
    "T16n0665_004:0422a19": "破金剛山陀羅尼無盡無減；說不可說義因",
    "T16n0665_004:0422a20": "緣藏陀羅尼無盡無減；通達實語法則音",
    "T16n0665_004:0422a21": "聲陀羅尼無盡無減；虛空無垢心行印陀羅",
    "T16n0665_004:0422a22": "尼無盡無減；無邊佛身皆能顯現陀羅尼，無",
    "T16n0665_004:0422a23": "盡無減。",
    "T16n0665_004:0422a24": "「善男子！如是等無盡無減諸陀羅尼門得成",
    "T16n0665_004:0422a25": "就故，是菩薩摩訶薩能於十方一切佛土",
    "T16n0665_004:0422a26": "化作佛身，演說無上種種正法，於法真如",
    "T16n0665_004:0422a27": "不動不住、不來不去，善能成熟一切眾生",
    "T16n0665_004:0422a28": "善根，亦不見一眾生可成熟者。雖說種種",
    "T16n0665_004:0422a29": "諸法，於言辭中不動不住、不去不來，能",
    "T16n0665_004:0422b01": "於生滅證無生滅。以何因緣說諸行法無",
    "T16n0665_004:0422b02": "有去來？由一切法體無異故。」說是法時，",
    "T16n0665_004:0422b03": "三萬億菩薩摩訶薩得無生法忍，無量諸菩",
    "T16n0665_004:0422b04": "薩不退菩提心，無量無邊苾芻、苾芻尼得",
    "T16n0665_004:0422b05": "法眼淨，無量眾生發菩薩心。爾時，世尊而",
    "T16n0665_004:0422b06": "說頌曰：",
    "T16n0665_004:0422b07": "「勝法能逆生死流，　　甚深微妙難得見；",
    "T16n0665_004:0422b08": "有情盲冥貪欲覆，　　由不見故受眾苦。」",
    "T16n0665_004:0422b09": "爾時，大眾俱從座起，頂禮佛足而白佛言：",
    "T16n0665_004:0422b10": "「世尊！若所在處，講宣讀誦此《金光明最勝",
    "T16n0665_004:0422b11": "王經》，我等大眾皆悉往彼為作聽眾，是說",
    "T16n0665_004:0422b12": "法師令得利益，安樂無障，身意泰然。我等",
    "T16n0665_004:0422b13": "皆當盡心供養，亦令聽眾安隱快樂，所住國",
    "T16n0665_004:0422b14": "土，無諸怨賊、恐怖、厄難、飢饉之苦，人民熾盛。",
    "T16n0665_004:0422b15": "此說法處道場之地，一切諸天、人非人等一",
    "T16n0665_004:0422b16": "切眾生，不應履踐及以污穢。何以故？說法",
    "T16n0665_004:0422b17": "之處即是制底，當以香花、繒綵、幡蓋而為",
    "T16n0665_004:0422b18": "供養，我等常為守護，令離衰損。」佛告大眾：",
    "T16n0665_004:0422b19": "「善男子！汝等應當精勤修習此妙經典，是則",
    "T16n0665_004:0422b20": "正法久住於世。」",
    "T16n0665_004:0422b21": "金光明最勝王經卷第四"
}