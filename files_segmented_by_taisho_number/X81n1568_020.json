{
    "X81n1568_020:0229c14": "五燈嚴統卷第二十",
    "X81n1568_020:0229c16": "　　　南嶽下十五世",
    "X81n1568_020:0229c17": "龍門遠禪師法嗣",
    "X81n1568_020:0229c18": "溫州龍翔竹庵士珪禪師成都史氏子。初依大慈宗",
    "X81n1568_020:0229c19": "雅心醉楞嚴。逾五秋。南遊謁諸尊宿。始登龍門。即以",
    "X81n1568_020:0229c20": "平時所得。白佛眼。眼曰。汝解心已極。但欠著力開眼",
    "X81n1568_020:0229c21": "耳。遂俾職堂司。一日侍立次。問云。絕對待時如何。眼",
    "X81n1568_020:0229c22": "曰。如汝僧堂中白椎相似。師罔措。眼至晚。抵堂司。師",
    "X81n1568_020:0229c23": "理前話。眼曰。閑言語。師於言下大悟。政和末。出世和",
    "X81n1568_020:0229c24": "之天寧。屢遷名剎。紹興間。奉詔開山鴈蕩能仁。時真",
    "X81n1568_020:0230a01": "歇居江心。聞師至。恐緣法未熟。特過江迎歸方丈。大",
    "X81n1568_020:0230a02": "展九拜。以誘溫人。由是翕然歸敬。未視篆。其徒懼行",
    "X81n1568_020:0230a03": "規法。深夜放火。鞠為瓦礫之墟。師竟就樹縛屋。陞座",
    "X81n1568_020:0230a04": "示眾云。愛閑不打皷山皷。投老來看鴈蕩山。傑閣危",
    "X81n1568_020:0230a05": "樓渾不見。谿邊茆屋兩三間。還有共相出手者麼。喝",
    "X81n1568_020:0230a06": "一喝。下座。聽法檀施。併力營建。未幾復成寶坊。次補",
    "X81n1568_020:0230a07": "江心。上堂曰。萬年一念。一念萬年。和衣泥裏輥。洗脚",
    "X81n1568_020:0230a08": "上牀眠。歷劫來事。祇在如今。大海波濤湧。小人方寸",
    "X81n1568_020:0230a09": "深。拈起拄杖曰。汝等諸人。未得箇入頭。須得箇入頭。",
    "X81n1568_020:0230a10": "既得箇入頭。須有出身一路始得。大眾。且作麼生是",
    "X81n1568_020:0230a11": "出身一路。良久曰。雪壓難摧澗底松。風吹不動天邊",
    "X81n1568_020:0230a12": "月。卓拄杖下座。上堂。萬機不到。眼見色耳聞聲。一句",
    "X81n1568_020:0230a13": "當堂。頭戴天脚踏地。你諸人祇知今日是五月初一。",
    "X81n1568_020:0230a14": "殊不知。金烏半夜忙忙去。玉兔天明上海東。以拂子",
    "X81n1568_020:0230a15": "擊禪牀下座。上堂。明明無悟。有法即迷。諸人向這裏",
    "X81n1568_020:0230a16": "立不得。諸人向這裏住不得。若立則危。若住則瞎。直",
    "X81n1568_020:0230a17": "須意不停玄。句不停意。用不停機。此三者既明。一切",
    "X81n1568_020:0230a18": "處不須管帶。自然現前。不須照顧。自然明白。雖然如",
    "X81n1568_020:0230a19": "是。更須知有向上事。久雨不晴。咄。上堂。一葉落天下",
    "X81n1568_020:0230a20": "秋。欲窮千里目。更上一層樓。一塵起大地收。嘉州打",
    "X81n1568_020:0230a21": "大像。陝府灌鐵牛。明眼漢合作麼生。良久曰。久旱簷",
    "X81n1568_020:0230a22": "頭句。橋流水不流。卓拄杖下座。上堂。見見之時。見非",
    "X81n1568_020:0230a23": "是見。見猶離見。見不能及。落華有意隨流水。流水無",
    "X81n1568_020:0230a24": "情戀落華。諸可還者。自然非汝。不汝還者。非汝而誰。",
    "X81n1568_020:0230b01": "長恨春歸無覓處。不知轉入此中來。喝一喝。曰三十",
    "X81n1568_020:0230b02": "年後。莫道能仁教壞人家男女。上堂。僧問。如何是祖",
    "X81n1568_020:0230b03": "師西來意。師曰。東家點燈。西家暗坐。曰未審意旨如",
    "X81n1568_020:0230b04": "何。師曰。馬便搭鞍。驢便推磨。僧禮拜。師曰。靈利衲僧",
    "X81n1568_020:0230b05": "祇消一箇。遂曰。馬搭鞍驢推磨。靈利衲僧祇消一箇。",
    "X81n1568_020:0230b06": "縱使東家明點燈。未必西家暗中坐。西來意旨問如",
    "X81n1568_020:0230b07": "何。多口阿師自招禍。僧問。如何是第一義。師曰。你問",
    "X81n1568_020:0230b08": "底是第二義。問狗子還有佛性也無。趙州道無。意旨",
    "X81n1568_020:0230b09": "如何。師曰。一度著虵齩。怕見斷井索。問鷰子深談實",
    "X81n1568_020:0230b10": "相。善說法要。此理如何。師曰。不及鴈衘蘆。問如何是",
    "X81n1568_020:0230b11": "佛。師曰。華陽洞口石烏龜。問魯祖面壁。意旨如何。師",
    "X81n1568_020:0230b12": "曰。金木水火土。羅睺計都星。問有句無句如藤倚樹",
    "X81n1568_020:0230b13": "時如何。師曰。作賊人心虗。曰國師三喚侍者。又作麼",
    "X81n1568_020:0230b14": "生。師曰。打皷弄猢猻。皷破猢猻走。丙寅七月十八日。",
    "X81n1568_020:0230b15": "召法屬長老宗範。付後事。次日沐浴。聲鐘集眾就座。",
    "X81n1568_020:0230b16": "泊然而逝。茶毗日送者。均獲設利。奉靈骨。塔于皷山。",
    "X81n1568_020:0230b17": "南康軍雲居高庵善悟禪師洋州李氏子。年十一。去",
    "X81n1568_020:0230b18": "家業。經得度。有夙慧。聞冲禪師舉。武帝問達磨因緣。",
    "X81n1568_020:0230b19": "如獲舊物。遽曰。我既廓然。何勝之有。冲異其語。勉之",
    "X81n1568_020:0230b20": "南詢。蒙授記於龍門。一日有僧被虵傷足。佛眼問曰。",
    "X81n1568_020:0230b21": "既是龍門。為甚麼却被虵齩。師即應曰。果然現大人",
    "X81n1568_020:0230b22": "相。眼益器之。後傳此語。到昭覺。圓悟云。龍門有此僧",
    "X81n1568_020:0230b23": "耶。東山法道未寂寥爾。住後上堂。少林面壁。懷藏東",
    "X81n1568_020:0230b24": "土西天。歐阜陞堂。充塞四維上下。致使山巍巍而砥",
    "X81n1568_020:0230c01": "掌平。水昏昏而常自清。華非豔而結空果。風不搖而",
    "X81n1568_020:0230c02": "片葉零。人無法而得咨問。佛無心而更可成。野蔬淡",
    "X81n1568_020:0230c03": "飯延時日。任運隨緣道自靈。畢竟如何。日午打三更。",
    "X81n1568_020:0230c04": "遂寧府西禪文璉禪師郡之張氏子。上堂。一向恁麼",
    "X81n1568_020:0230c05": "去。直得凡聖路絕。水泄不通。鐵虵鑽不入。鐵鎚打不",
    "X81n1568_020:0230c06": "破。至於千里萬里鳥飛不度。一向恁麼來。未免灰頭",
    "X81n1568_020:0230c07": "土面。帶水拖泥。唱九作十。指鹿為馬。非唯孤負先聖。",
    "X81n1568_020:0230c08": "亦乃埋沒己靈。敢問大眾。且道恁麼去底是。恁麼來",
    "X81n1568_020:0230c09": "底是。芍藥華開菩薩面。椶櫚葉散夜叉頭。上堂。諸方",
    "X81n1568_020:0230c10": "浩浩談玄。每日撞鐘打皷。西禪無法可說。勘破燈籠",
    "X81n1568_020:0230c11": "露柱。門前不置下馬臺。免被傍人來借路。若借路。須",
    "X81n1568_020:0230c12": "照顧脚下。若參差。邯鄲學唐步。上堂。心生種種法生。",
    "X81n1568_020:0230c13": "森羅萬象縱橫。信手拈來便用。日輪午後三更。心滅",
    "X81n1568_020:0230c14": "種種法滅。四句百非路絕。直饒達磨出頭。也是眼中",
    "X81n1568_020:0230c15": "著屑。心生心滅是誰。木人攜手同歸。歸到故鄉田地。",
    "X81n1568_020:0230c16": "猶遭頂上一鎚。上堂。正月孟春猶寒。直下言端語端。",
    "X81n1568_020:0230c17": "拈起衲僧鼻孔。穿開祖佛心肝。知有者。達磨不來東",
    "X81n1568_020:0230c18": "土。二祖不往西天。不知有者。誰知當面蹉過。迢迢十",
    "X81n1568_020:0230c19": "萬八千。山僧為你重說偈言。大眾。莫教孤負。孟春猶",
    "X81n1568_020:0230c20": "寒。僧問。師子未出窟時如何。師曰。爪牙已露。曰出窟",
    "X81n1568_020:0230c21": "後如何。師曰。龍頭虵尾。曰出與未出時如何。師曰。正",
    "X81n1568_020:0230c22": "好喫棒。問以一重去一重。即不問。不以一重去一重",
    "X81n1568_020:0230c23": "時如何。師曰。闍黎有許多工夫。",
    "X81n1568_020:0230c24": "隆興府黃龍牧庵法忠禪師四明姚氏子。十九試經",
    "X81n1568_020:0231a01": "得度。習台教悟一心三觀之旨。未能泯跡。徧參名宿。",
    "X81n1568_020:0231a02": "至龍門。觀水磨旋轉。發明心要。乃述偈曰。轉大法輪。",
    "X81n1568_020:0231a03": "目前包裹。更問如何。水推石磨。呈佛眼。眼曰。其中事",
    "X81n1568_020:0231a04": "作麼生。師曰。澗下水長流。眼曰。我有末後一句。待分",
    "X81n1568_020:0231a05": "付汝。師即掩耳而去。後至廬山。於同安枯樹中。絕食",
    "X81n1568_020:0231a06": "清坐。宣和間。湘潭大旱。禱而不應。師躍入龍淵。呼曰。",
    "X81n1568_020:0231a07": "業畜當雨一尺。雨隨至。居南嶽。每跨虎出遊。儒釋望",
    "X81n1568_020:0231a08": "塵而拜。住後上堂。張公喫酒李公醉。子細思量不思",
    "X81n1568_020:0231a09": "議。李公醉醒問張公。恰使張公無好氣。無好氣。不如",
    "X81n1568_020:0231a10": "歸家且打睡。上堂。今朝正月半。有事為君斷。切忌兩",
    "X81n1568_020:0231a11": "眼睛。被他燈火換。上堂。我有一句子。不借諸聖口。不",
    "X81n1568_020:0231a12": "動自己舌。非聲氣呼吸。非情識分別。假使淨名杜口",
    "X81n1568_020:0231a13": "於毗耶。釋迦掩室於摩竭。大似掩耳偷鈴。未免天機",
    "X81n1568_020:0231a14": "漏泄。直饒德山入門便棒。臨濟入門便喝。若向牧庵",
    "X81n1568_020:0231a15": "門下。檢點將來。祇得一橛。千種言萬般說。祇要教君",
    "X81n1568_020:0231a16": "自家歇。一任大地虗空。七凹八凸。僧問。如何是佛。師",
    "X81n1568_020:0231a17": "曰。莫向外邊覓。曰如何是心。師曰。莫向外邊尋。曰如",
    "X81n1568_020:0231a18": "何是道。師曰。莫向外邊討。曰如何是禪。師曰。莫向外",
    "X81n1568_020:0231a19": "邊傳。曰畢竟如何。師曰。靜處薩婆訶。問大眾臨筵。請",
    "X81n1568_020:0231a20": "師舉唱。師竪起拂子。僧曰。乞師再垂方便。師擊禪牀",
    "X81n1568_020:0231a21": "一下。後示寂。塔于香原洞。",
    "X81n1568_020:0231a22": "衢州烏巨雪堂道行禪師處州葉氏子。依泗州普照",
    "X81n1568_020:0231a23": "英禪師得度。去參佛眼。一日聞舉玄沙築著脚指話。",
    "X81n1568_020:0231a24": "遂大悟。住後上堂。會即便會。玉本無瑕。若言不會。碓",
    "X81n1568_020:0231b01": "觜生華。試問。九年面壁。何如大會拈華。南明恁麼商",
    "X81n1568_020:0231b02": "確。也是順風撒沙。參。上堂。雲籠嶽頂。百鳥無聲。月隱",
    "X81n1568_020:0231b03": "寒潭。龍珠自耀。正當恁麼時。直得。石梁忽然大悟。石",
    "X81n1568_020:0231b04": "洞頓爾心休。虗空開口作證。溪北石僧點頭。諸人總",
    "X81n1568_020:0231b05": "在這裏瞌睡。笑殺陝府鐵牛。上堂。佛說三乘十二分。",
    "X81n1568_020:0231b06": "頓漸偏圓。癡人面前不得說夢。祖師西來。直指人心。",
    "X81n1568_020:0231b07": "見性成佛。癡人面前不得說夢。臨濟三玄。雲門三句。",
    "X81n1568_020:0231b08": "洞山五位。癡人面前不得說夢。南明恁麼道。還免得",
    "X81n1568_020:0231b09": "遭人檢責也無。所以古人道。石人機似汝。也解唱巴",
    "X81n1568_020:0231b10": "歌。汝若似石人。雪曲也應和。還有和雪曲底麼。若有。",
    "X81n1568_020:0231b11": "喚來與老僧洗脚。上堂。通身是口。說得一半。通身是",
    "X81n1568_020:0231b12": "眼。用得一橛。用不到處說有餘。說不到處用無盡。所",
    "X81n1568_020:0231b13": "以道。常用無說。當說無用。用說同時。用說不同時。諸",
    "X81n1568_020:0231b14": "人若也擬議。西峯在你脚底。到國清。眾請。上堂。句亦",
    "X81n1568_020:0231b15": "剗意亦剗。絕毫絕氂處。如山如嶽。句亦到意亦到。如",
    "X81n1568_020:0231b16": "山如嶽處。絕毫絕氂。忽若拶通一線。意句俱到俱不",
    "X81n1568_020:0231b17": "到。俱剗俱不剗。直得。三句外絕牢籠。六句外無標的。",
    "X81n1568_020:0231b18": "正當恁麼時。一句作麼生道。傾蓋同途不同轍。相將",
    "X81n1568_020:0231b19": "攜手上高臺。上堂。舉趙州示眾云。老僧除却二時齋",
    "X81n1568_020:0231b20": "粥。是雜用心處。師曰。今朝六月旦。行者擊皷。長老陞",
    "X81n1568_020:0231b21": "堂。你諸人總來這裏雜用心。上堂。舉僧問雲門。如何",
    "X81n1568_020:0231b22": "是驚人句。門曰響。師曰。雲門答這僧話不得便休。却",
    "X81n1568_020:0231b23": "皷粥飯氣。以當平生。上堂。黃梅雨麥秋寒。恁麼會太",
    "X81n1568_020:0231b24": "無端。時節因緣佛性義。大都須是髑髏乾。示眾。舉璣",
    "X81n1568_020:0231c01": "和尚問僧。禪以何為義。眾下語皆不契理。僧請益璣。",
    "X81n1568_020:0231c02": "璣代云。以謗為義。師曰。三世諸佛是謗。西天二十八",
    "X81n1568_020:0231c03": "祖是謗。唐土六祖是謗。天下老和尚是謗。諸人是謗。",
    "X81n1568_020:0231c04": "山僧是謗。於中還有不謗者也無。談玄說妙河沙數。",
    "X81n1568_020:0231c05": "爭似雙峯謗得親。師示疾。門弟子。教授汪公喬年至",
    "X81n1568_020:0231c06": "省候。師以後事委之。示以偈曰。識則識自本心。見則",
    "X81n1568_020:0231c07": "見自本性。識得本心本性。正是宗門大病。註曰。爛泥",
    "X81n1568_020:0231c08": "中有刺。莫道不疑好。黎明沐浴更服。加趺而逝。闍維",
    "X81n1568_020:0231c09": "五色設利。煙所至處纍然。齒舌不壞。塔于寺之西。",
    "X81n1568_020:0231c10": "撫州白楊法順禪師綿州文氏子。依止佛眼。聞普說。",
    "X81n1568_020:0231c11": "舉傅大士心王銘云。水中鹽味。色裏膠青。決定是有。",
    "X81n1568_020:0231c12": "不見其形。師於言下有省。後觀寶藏迅轉。頓明大法。",
    "X81n1568_020:0231c13": "趨丈室作禮。呈偈曰。頂有異峯雲冉冉。源無別派水",
    "X81n1568_020:0231c14": "泠泠。遊山未到山窮處。終被青山礙眼睛。眼笑而可",
    "X81n1568_020:0231c15": "之。住後上堂。好事堆堆疊疊來。不須造作與安排。落",
    "X81n1568_020:0231c16": "林黃葉水推去。橫谷白雲風卷回。寒鴈一聲情念斷。",
    "X81n1568_020:0231c17": "霜鐘纔動我山摧。白楊更有過人處。盡夜寒爐撥死",
    "X81n1568_020:0231c18": "灰。忽有箇衲僧出來道。長老少賣弄。得恁麼窮乞相。",
    "X81n1568_020:0231c19": "山僧祇向他道。却被你道著。上堂。我手何似佛手。天",
    "X81n1568_020:0231c20": "上南星北斗。我脚何似驢脚。往事都來忘却。人人盡",
    "X81n1568_020:0231c21": "有生緣。箇箇足方頂圓。大愚灘頭立處。孤月影射深",
    "X81n1568_020:0231c22": "灣。會不得見還難。一曲漁歌過遠灘。示眾。染緣易就。",
    "X81n1568_020:0231c23": "道業難成。不了目前。萬緣差別。祇見境風浩浩。凋殘",
    "X81n1568_020:0231c24": "功德之林。心火炎炎。燒盡菩提之樹。道念若同情念。",
    "X81n1568_020:0232a01": "成佛多時。為眾一似為己。彼此事辦。不見他非我是。",
    "X81n1568_020:0232a02": "自然上敬下恭。佛法時時現前。煩惱塵塵解脫。上堂。",
    "X81n1568_020:0232a03": "鷄啼曉月。狗吠枯樁。只可默會。難入思量。看不見處。",
    "X81n1568_020:0232a04": "動地放光。說不到處。天地玄黃。撫城尺六狀紙。元來",
    "X81n1568_020:0232a05": "出在清江。大眾。分明話出人難見。昨夜三更月到窻。",
    "X81n1568_020:0232a06": "上堂。風吹茆茨屋脊漏。雨打闍黎眼睛濕。恁麼分明",
    "X81n1568_020:0232a07": "却不知。却來這裏低頭立。(時紹燈上座聞之有省。後住婺之廣教)因病",
    "X81n1568_020:0232a08": "示眾。久病未甞推木枕。人來多是問如何。山僧據問",
    "X81n1568_020:0232a09": "隨緣對。窻外黃鸝口更多。只如七尺之軀。甚處受病。",
    "X81n1568_020:0232a10": "眾中具眼者。試為山僧指出病源。眾下語。皆不契。師",
    "X81n1568_020:0232a11": "自拊掌一下。作嘔吐聲。又云。好箇木枕子。師律身清",
    "X81n1568_020:0232a12": "苦。出入唯杖笠獨行。後示寂。闍維收舍利。目睛齒舌",
    "X81n1568_020:0232a13": "數珠。同靈骨塔于寺西。",
    "X81n1568_020:0232a14": "南康軍雲居法如禪師丹丘胡氏子。依護國瑞禪師",
    "X81n1568_020:0232a15": "祝髮。登具。徧參淛右諸宗匠。晚至龍門。以平日所證",
    "X81n1568_020:0232a16": "白佛眼。眼曰。此皆學解非究竟事。欲了生死。當求妙",
    "X81n1568_020:0232a17": "悟。師駭然諦信。一日命主香積。以道業未辦固辭。眼",
    "X81n1568_020:0232a18": "勉曰。姑就職。其中大有人。為汝說法。未幾。晨興開廚",
    "X81n1568_020:0232a19": "門。望見聖僧。契所未證。即白佛眼。眼曰。這裏還見聖",
    "X81n1568_020:0232a20": "僧麼。師詣前。問訊叉手而立。眼曰。向汝道。大有人為",
    "X81n1568_020:0232a21": "汝說法。住後上堂。一法若有。毗盧墮在凡夫。萬法若",
    "X81n1568_020:0232a22": "無。普賢失其境界。向這裏。有無俱遣。得失兩亡。直得",
    "X81n1568_020:0232a23": "十方諸佛不見諸人。且道。十二時中。向甚麼處。安身",
    "X81n1568_020:0232a24": "立命。披蓑側立千峯外。引水澆蔬五老前。上堂。乾坤",
    "X81n1568_020:0232b01": "之內。宇宙之間。中有一寶。秘在形山。雲居又且不然。",
    "X81n1568_020:0232b02": "乾坤之內。宇宙之間。中有一寶。擲下拄杖云。大眾。也",
    "X81n1568_020:0232b03": "須識取。",
    "X81n1568_020:0232b04": "南康軍歸宗真牧正賢禪師潼川陳氏子。世為名儒。",
    "X81n1568_020:0232b05": "幼從三聖海澄為苾蒭。具滿分戒。遊成都。依大慈秀",
    "X81n1568_020:0232b06": "公。習經論。凡典籍過目成誦。義亦頓曉。秀稱為經藏",
    "X81n1568_020:0232b07": "子。出蜀謁諸尊宿。後扣佛眼。一日入室。眼舉。殷勤抱",
    "X81n1568_020:0232b08": "得旃檀樹。語聲未絕。師頓悟。眼曰。經藏子。漏逗了也。",
    "X81n1568_020:0232b09": "自是與師商確淵奧。亹亹無盡。眼稱善。因手書真牧",
    "X81n1568_020:0232b10": "二字授之。紹興己巳。歸宗虗席。郡侯以禮請。堅臥不",
    "X81n1568_020:0232b11": "應。寶文李公懋。甞問道於師。同屬官強之。乃就。上堂。",
    "X81n1568_020:0232b12": "且第一句如何道。汝等若向世界未成時。父母未生",
    "X81n1568_020:0232b13": "時。佛未出世時。祖師未西來時。道得。已是第二句。且",
    "X81n1568_020:0232b14": "第一句如何道。直饒你十成道得。未免左之右之。卓",
    "X81n1568_020:0232b15": "拄杖下座。上堂。良久。召大眾曰。作麼生。若也擬議。賢",
    "X81n1568_020:0232b16": "上座。謾你諸人去也。打地和尚瞋他。秘魔巖主擎箇",
    "X81n1568_020:0232b17": "叉兒。胡說亂道。遂將一摑成韲粉。散在十方世界。還",
    "X81n1568_020:0232b18": "知麼。舉拂子曰。而今却在拂子頭上說。一切智智清",
    "X81n1568_020:0232b19": "淨。無二無二分。無別無斷故。還聞麼。閻老子知得乃",
    "X81n1568_020:0232b20": "曰。賢上座。你若相當去。不妨奇特。咸不相當。總在我",
    "X81n1568_020:0232b21": "手裏。祇向他道。閻老子。你也退步。摸索鼻孔看。擊禪",
    "X81n1568_020:0232b22": "牀下座。僧問。久默斯要。已泄真機。學人上來。請師開",
    "X81n1568_020:0232b23": "示。師曰。耳朵在甚麼處。曰一句分明該萬象。師曰。分",
    "X81n1568_020:0232b24": "明底事作麼生。曰台星照臨。枯木回春。師曰。換却你",
    "X81n1568_020:0232c01": "眼睛。",
    "X81n1568_020:0232c02": "安吉州道場正堂明辯禪師本郡俞氏子。幼事報本",
    "X81n1568_020:0232c03": "蘊禪師。圓顱受具。後謁諸名宿。至西京少林。聞僧舉",
    "X81n1568_020:0232c04": "佛眼以古詩。發明罽賓王斬師子尊者話曰。楊子江",
    "X81n1568_020:0232c05": "頭楊柳春。楊華愁殺渡江人。一聲羗笛離亭晚。君向",
    "X81n1568_020:0232c06": "瀟湘我向秦。師默有所契。即趨龍門求入室。佛眼問。",
    "X81n1568_020:0232c07": "從上祖師。方冊因緣。許你會得。忽舉拳曰。這箇因何",
    "X81n1568_020:0232c08": "喚作拳。師擬對。眼築其口曰。不得作道理。於是頓去",
    "X81n1568_020:0232c09": "知見。住後上堂。猛虎口邊拾得。毒虵頭上安排。更不",
    "X81n1568_020:0232c10": "釘樁搖艣。回頭別有生涯。婆子被我勘破了。大悲院",
    "X81n1568_020:0232c11": "裏有村齋。上堂。淨五眼。湧金春色晚。得五力。吹落碧",
    "X81n1568_020:0232c12": "桃華。唯證乃知難可測。卓拄杖曰。一片何人得。流經",
    "X81n1568_020:0232c13": "十萬家。上堂。三祖道。但莫憎愛。洞然明白。當時老僧",
    "X81n1568_020:0232c14": "若見。便與一摑。且道。是憎邪。是愛邪。近來經界稍嚴。",
    "X81n1568_020:0232c15": "不許詭名挾佃。解夏上堂。十五日已前不得去。少林",
    "X81n1568_020:0232c16": "隻履無藏處。十五日已後不得住。桂子天香和雨露。",
    "X81n1568_020:0232c17": "正當十五日又且如何。呵呵呵。風流不在著衣多。上",
    "X81n1568_020:0232c18": "堂。舉僧問投子。大死底人却活時如何。子曰。不許夜",
    "X81n1568_020:0232c19": "行。投明須到。師曰。我疑千年蒼玉精。化為一片秋水",
    "X81n1568_020:0232c20": "骨。海神欲護護不得。一旦鰲頭忽擎出。上堂。華開隴",
    "X81n1568_020:0232c21": "上。柳綻堤邊。黃鸎調叔夜之琴。芳草入謝公之句。何",
    "X81n1568_020:0232c22": "必聞聲悟道。見色明心。非唯水上覓漚。已是眼中著",
    "X81n1568_020:0232c23": "屑。擘開胷曰。汝等當觀吾紫磨金色之身。今日則有。",
    "X81n1568_020:0232c24": "明日則無。大似無風起浪。全不知羞。且道。今日事作",
    "X81n1568_020:0233a01": "麼生。好箇迷逢達磨。不知誰解承當。僧問。如何是佛。",
    "X81n1568_020:0233a02": "師乃鳴指三下。問語默涉離微。如何通不犯。師曰。橫",
    "X81n1568_020:0233a03": "身三界外。獨脫萬機前。曰祇如風穴道。長憶江南三",
    "X81n1568_020:0233a04": "月裏。鷓鴣啼處百華香。又作麼生。師曰。說這箇不唧",
    "X81n1568_020:0233a05": "[口*留]漢作麼。曰嫰竹搖金風細細。百華鋪地日遲遲。師",
    "X81n1568_020:0233a06": "曰。你向甚麼處見風穴。曰眼裏耳裏絕瀟灑。師曰。料",
    "X81n1568_020:0233a07": "掉無交涉。問蓮華未出水時如何。師曰。未過冬至莫",
    "X81n1568_020:0233a08": "道寒。曰出水後如何。師曰。未過夏至莫道熱。曰出與",
    "X81n1568_020:0233a09": "未出時如何。師曰。三十年後不要錯舉。問如何是佛。",
    "X81n1568_020:0233a10": "師曰。無柴猛燒火。曰如何是法。師曰。貧做富裝裹。曰",
    "X81n1568_020:0233a11": "如何是僧。師曰。賣扇老婆手遮日。曰如何是和尚栗",
    "X81n1568_020:0233a12": "棘蓬。師曰。不答此話。曰為甚麼不答。師大笑曰。吞不",
    "X81n1568_020:0233a13": "進。吐不出。問如何是一喝如金剛王寶劍。師曰。古墓",
    "X81n1568_020:0233a14": "毒虵頭戴角。曰如何是一喝如踞地師子。師曰。虗空",
    "X81n1568_020:0233a15": "笑點頭。曰如何是一喝如探竿影草。師曰。石人拍手",
    "X81n1568_020:0233a16": "笑呵呵。曰如何是一喝不作一喝用。師曰。布袋裏豬",
    "X81n1568_020:0233a17": "頭。曰四喝已蒙師指示。向上還有事也無。師曰。有。曰",
    "X81n1568_020:0233a18": "如何是向上事。師曰。鋸解秤鎚。隨聲便喝。佛眼忌拈",
    "X81n1568_020:0233a19": "香。龍門和尚。闡提潦倒。不信佛法。滅除禪道。拶破毗",
    "X81n1568_020:0233a20": "盧向上關。猫兒洗面自道好。一炷沈香爐上然。換手",
    "X81n1568_020:0233a21": "槌胷空懊惱。遂搖手曰。休懊惱。以坐具搭肩上作女",
    "X81n1568_020:0233a22": "人拜曰。莫怪下房媳婦。觸忤大人好。室中垂問曰。猫",
    "X81n1568_020:0233a23": "兒為甚麼愛捉老鼠。又曰。板鳴因甚麼狗吠。師家風",
    "X81n1568_020:0233a24": "嚴冷。初機多憚之。因贊達磨曰。昇元閣前懡[怡-台+羅]。洛陽",
    "X81n1568_020:0233b01": "峯畔乖張。皮髓傳成話覇。隻履無處埋藏。不是一番",
    "X81n1568_020:0233b02": "寒徹骨。覓得梅華撲鼻香。雪堂行一見。大稱賞曰。先",
    "X81n1568_020:0233b03": "師猶有此人在。只消此贊。可以坐斷天下人舌頭。由",
    "X81n1568_020:0233b04": "是衲子奔湊。臨終登座。拈拄杖。於左邊卓一下曰。三",
    "X81n1568_020:0233b05": "十二相無此相。於右邊卓一下曰。八十種好無此好。",
    "X81n1568_020:0233b06": "僧繇一筆畫成。誌公露出草藁。又卓一下。顧大眾曰。",
    "X81n1568_020:0233b07": "莫懊惱。直下承當休更討。下座。歸方丈。儼然趺坐而",
    "X81n1568_020:0233b08": "逝。火後收靈骨設利。藏所建之塔。曰僊人山。",
    "X81n1568_020:0233b09": "潭州方廣深禪師僧問。一法若有。毗盧墮在凡夫。萬",
    "X81n1568_020:0233b10": "法若無。普賢失其境界。未審意旨如何。師曰。富嫌千",
    "X81n1568_020:0233b11": "口少。貧恨一身多。",
    "X81n1568_020:0233b12": "世奇首座者成都人也。徧依師席晚造龍門。一日燕",
    "X81n1568_020:0233b13": "坐瞌睡間。羣蛙忽鳴。誤聽為淨髮版響亟趨往。有曉",
    "X81n1568_020:0233b14": "之者。曰蛙鳴非版也。師恍然。詣方丈剖露。佛眼曰。豈",
    "X81n1568_020:0233b15": "不見羅睺羅。師遽止曰。和尚不必舉。待去自看。未幾",
    "X81n1568_020:0233b16": "有省。乃占偈曰。夢中聞版響。覺後蝦蟇啼。蝦蟇與版",
    "X81n1568_020:0233b17": "響。山嶽一時齊。由是益加參究。洞臻玄奧。眼命分座。",
    "X81n1568_020:0233b18": "師固辭曰。此非細事也。如金針刺眼。毫髮若差。睛則",
    "X81n1568_020:0233b19": "破矣。願生生居學地而自煅煉。眼因以偈美之曰。有",
    "X81n1568_020:0233b20": "道只因頻退步。謙和元自慣回光。不知已在青雲上。",
    "X81n1568_020:0233b21": "猶更將身入眾藏。暮年學者力請不容。辭後。因說偈",
    "X81n1568_020:0233b22": "曰。諸法空故我心空。我心空故諸法同。諸法我心無",
    "X81n1568_020:0233b23": "別體。祇在而今一念中。且道。是那一念。眾罔措。師喝",
    "X81n1568_020:0233b24": "一喝而終。",
    "X81n1568_020:0233c01": "溫州淨居尼慧溫禪師上堂。舉法眼示眾曰。三通皷",
    "X81n1568_020:0233c02": "罷。簇簇上來。佛法人事。一時周畢。師曰。山僧道。三通",
    "X81n1568_020:0233c03": "皷罷。簇簇上來。拄杖不在。苕帚柄聊與三十。",
    "X81n1568_020:0233c04": "給事馮楫濟川居士自壯扣諸名宿。最後居龍門。從",
    "X81n1568_020:0233c05": "佛眼遠禪師。再歲。一日同遠經行法堂。偶童子趨庭。",
    "X81n1568_020:0233c06": "吟曰。萬象之中獨露身。遠拊公背曰。好聻。公於是契",
    "X81n1568_020:0233c07": "入。紹興丁巳。除給事。會大慧禪師就明慶開堂。慧下",
    "X81n1568_020:0233c08": "座。公挽之曰。和尚每言於士大夫前曰。此生決不作",
    "X81n1568_020:0233c09": "這蟲豸。今日因甚却納敗缺。慧曰。盡大地是箇杲上",
    "X81n1568_020:0233c10": "座。你向甚處見他。公擬對。慧便掌。公曰。是我招得。越",
    "X81n1568_020:0233c11": "月特丐祠。坐夏徑山。榜其室。曰不動軒。一日慧陞座。",
    "X81n1568_020:0233c12": "舉。藥山問石頭曰。三乘十二分教。某甲粗知。承聞。南",
    "X81n1568_020:0233c13": "方直指人心見性成佛。實未明了。伏望慈悲示誨。頭",
    "X81n1568_020:0233c14": "曰。恁麼也不得。不恁麼也不得。恁麼不恁麼總不得。",
    "X81n1568_020:0233c15": "你作麼生。山罔措。頭曰。子緣不在此。可往江西見馬",
    "X81n1568_020:0233c16": "大師去。山至馬祖處。亦如前問。祖曰。有時教伊揚眉",
    "X81n1568_020:0233c17": "瞬目。有時不教伊揚眉瞬目。有時教伊揚眉瞬目者",
    "X81n1568_020:0233c18": "是。有時教伊揚眉瞬目者不是。山大悟。慧拈罷。公隨",
    "X81n1568_020:0233c19": "至方丈曰。適來和尚所舉底因緣。某理會得了。慧曰。",
    "X81n1568_020:0233c20": "你如何會。公曰。恁麼也不得。囌嚧娑婆訶。不恁麼也",
    "X81n1568_020:0233c21": "不得。[口*悉]唎娑婆訶。恁麼不恁麼總不得。蘇嚧[口*悉]唎娑",
    "X81n1568_020:0233c22": "婆訶。慧印之以偈曰。梵語唐言。打成一塊。咄哉俗人。",
    "X81n1568_020:0233c23": "得此三昧。公後知卭州。所至宴晦無倦。甞自詠曰。公",
    "X81n1568_020:0233c24": "事之餘喜坐禪。少曾將脇到牀眠。雖然現出宰官相。",
    "X81n1568_020:0234a01": "長老之名四海傳。至二十三年秋。乞休致。預報親知。",
    "X81n1568_020:0234a02": "期以十月三日報終。至日令後聽置高座。見客如平",
    "X81n1568_020:0234a03": "時。至辰巳間。降堦望闕肅拜。請漕使攝卭事。著僧衣",
    "X81n1568_020:0234a04": "履踞高座。囑諸官吏及道俗。各宜向道。扶持教門。建",
    "X81n1568_020:0234a05": "立法幢。遂拈拄杖按膝。蛻然而化。漕使請曰。安撫去",
    "X81n1568_020:0234a06": "住如此自由。何不留一頌以表罕聞。公張目索筆書",
    "X81n1568_020:0234a07": "曰。初三十一。中九下七。老人言盡。龜哥眼赤。竟爾長",
    "X81n1568_020:0234a08": "往。建炎後。名山巨剎教藏多不存。公累以已俸印施。",
    "X81n1568_020:0234a09": "凡一百二十八藏。用祝君壽。以康兆民。門人蒲大聘",
    "X81n1568_020:0234a10": "甞誌其事。有語錄頌古。行於世。",
    "X81n1568_020:0234a11": "開福寧禪師法嗣",
    "X81n1568_020:0234a12": "潭州大溈月庵善果禪師信州余氏子。上堂。奚仲造",
    "X81n1568_020:0234a13": "車一百輻。拈却兩頭除却軸。以拄杖打一圓相曰。且",
    "X81n1568_020:0234a14": "莫錯認定盤星。卓一卓下座。謝供頭上堂。解猛虎頷",
    "X81n1568_020:0234a15": "下金鈴。驚羣動眾。取蒼龍穴裏明珠。光天照地。山僧",
    "X81n1568_020:0234a16": "今日到此讚歎不及。汝等諸人。合作麼生。竪起拂子",
    "X81n1568_020:0234a17": "曰。眨上眉毛。速須薦取。擲拂子下座。上堂。心生法亦",
    "X81n1568_020:0234a18": "生。心滅法亦滅。心法兩俱忘。烏龜喚作鼈。諸禪德。道",
    "X81n1568_020:0234a19": "得也未。若道得。道林與你拄杖子。其或未然。歸堂喫",
    "X81n1568_020:0234a20": "茶去。僧問。達磨九年面壁時如何。師曰。魚行水濁。曰",
    "X81n1568_020:0234a21": "二祖禮三拜。為甚麼却得其髓。師曰。地肥茄子大。曰",
    "X81n1568_020:0234a22": "祇如一華開五葉。結果自然成。明甚麼邊事。師曰。賊",
    "X81n1568_020:0234a23": "以贓為驗。曰有時乘好月。不覺過滄洲。師曰。闍黎無",
    "X81n1568_020:0234a24": "分。問有句無句。如藤倚樹時如何。師曰。驗盡當行家。",
    "X81n1568_020:0234b01": "曰樹倒藤枯。句歸何處。又作麼生。師曰。風吹日炙。曰",
    "X81n1568_020:0234b02": "溈山呵呵大笑聻。師曰。波斯讀梵字。曰道吾推倒泥",
    "X81n1568_020:0234b03": "裏。溈山不管。此意又且如何。師曰。有理不在高聲。曰",
    "X81n1568_020:0234b04": "羅山道。道吾是撮馬糞漢。又作麼生。師曰。多口阿師。",
    "X81n1568_020:0234b05": "曰。今日足見老師七通八達。師曰。仰面哭蒼天。僧禮",
    "X81n1568_020:0234b06": "拜。師曰。過。問蓮華未出水時如何。師曰。乾坤無異色",
    "X81n1568_020:0234b07": "曰出水後如何。師曰。徧界有清香。",
    "X81n1568_020:0234b08": "大隨靜禪師法嗣",
    "X81n1568_020:0234b09": "台州釣魚臺石頭自回禪師本郡人也。世為石工。雖",
    "X81n1568_020:0234b10": "不識字。志慕空宗。每求人口授法華能誦之。棄家投",
    "X81n1568_020:0234b11": "大隨供掃灑。寺中令取崖石。師手不釋鎚鑿。而誦經",
    "X81n1568_020:0234b12": "不輟口。隨見而語曰。今日硿磕。明日硿磕。死生到來。",
    "X81n1568_020:0234b13": "作甚折合。師愕然。釋其器設禮。願聞究竟法。因隨至",
    "X81n1568_020:0234b14": "方丈。隨令且罷誦經。看趙州勘婆因緣。師念念不去",
    "X81n1568_020:0234b15": "心。久之。因鑿石。石稍堅。盡力一鎚。瞥見火光。忽然省",
    "X81n1568_020:0234b16": "徹。走至方丈。禮拜呈頌曰。用盡工夫。渾無巴鼻。火光",
    "X81n1568_020:0234b17": "迸散。元在這裏。隨忻然曰。子徹也。復獻趙州勘婆頌",
    "X81n1568_020:0234b18": "曰。三軍不動旗閃爍。老婆正是魔王脚。趙州無柄鐵",
    "X81n1568_020:0234b19": "掃帚。掃蕩煙塵空索索。隨可之。遂授以僧服。人以其",
    "X81n1568_020:0234b20": "為石工故。有回石頭之稱也。上堂。參禪學道。大似井",
    "X81n1568_020:0234b21": "底叫渴相似。殊不知。塞耳塞眼。回避不及。且如十二",
    "X81n1568_020:0234b22": "時中。行住坐臥。動轉施為。是甚麼人使作。眼見耳聞。",
    "X81n1568_020:0234b23": "何處不是路頭。若識得路頭。便是大解脫路。方知老",
    "X81n1568_020:0234b24": "漢與你證明。山河大地與你證明。所以道。十方薄伽",
    "X81n1568_020:0234c01": "梵。一路涅槃門。諸仁者。大凡有一物當途。要見一物",
    "X81n1568_020:0234c02": "之根源。一物無處。要見一物之根源。見得根源。源無",
    "X81n1568_020:0234c03": "所源。所源既非。何處不圓。諸禪德。你看。老漢有甚麼",
    "X81n1568_020:0234c04": "勝你處。諸人有甚麼不如老漢處。還會麼。太湖三萬",
    "X81n1568_020:0234c05": "六千頃。月在波心說向誰。",
    "X81n1568_020:0234c06": "潼川府護聖愚丘居靜禪師成都楊氏子。年十四。禮",
    "X81n1568_020:0234c07": "白馬安慧為師。聞南堂道望。遂往依焉。堂舉香嚴枯",
    "X81n1568_020:0234c08": "木裏龍吟話。往返酧詰。師於言下大悟。一日堂問曰。",
    "X81n1568_020:0234c09": "莫守寒巖異草青。坐却白雲宗不妙。汝作麼生。師曰。",
    "X81n1568_020:0234c10": "直須揮劒。若不揮劒。漁父棲巢。堂矍然曰。這小廝兒。",
    "X81n1568_020:0234c11": "師珍重便行。出住東巖。上堂。月生一。東巖乍住增愁",
    "X81n1568_020:0234c12": "寂。紅塵世路有多端。米麫倉儲無顆粒。崖為伴泉為",
    "X81n1568_020:0234c13": "匹。颯颯清風來入室。山王土地暗中忙。雲版鐘魚偷",
    "X81n1568_020:0234c14": "淚滴。世人莫道守空巖。亦有東籬打西壁。甞謂眾曰。",
    "X81n1568_020:0234c15": "參學至要。不出先南堂道。最初句及末後句。透得過",
    "X81n1568_020:0234c16": "者。一生事畢。儻或未然。更與你分作十門。各各印證",
    "X81n1568_020:0234c17": "自心。還得穩當也未。一須信有教外別傳。二須知有",
    "X81n1568_020:0234c18": "教外別傳。三須會無情說法。與有情說法無二。四須",
    "X81n1568_020:0234c19": "見性如觀掌中之物。了了分明。一一田地穩密。五須",
    "X81n1568_020:0234c20": "具擇法眼。六須行鳥道玄路。七須文武兼濟。八須摧",
    "X81n1568_020:0234c21": "邪顯正。九須大機大用。十須向異類中行。凡欲紹隆",
    "X81n1568_020:0234c22": "法種。須盡此綱要。方坐得這曲彔牀子。受得天下人",
    "X81n1568_020:0234c23": "禮拜。敢與佛祖為師。若不到恁麼田地。祇一向虗頭。",
    "X81n1568_020:0234c24": "他時異日。閻老子未放你在。間有學者。各門頌出呈",
    "X81n1568_020:0235a01": "師。師以頌示曰。十門綱要掌中施。機會來時自有為。",
    "X81n1568_020:0235a02": "作者不須排位次。大都首末是根基。",
    "X81n1568_020:0235a03": "簡州南巖勝禪師上堂。召大眾曰。護生須是殺。殺盡",
    "X81n1568_020:0235a04": "始安居。會得箇中意。分明在半途。且道。到家一句又",
    "X81n1568_020:0235a05": "作麼生。釋迦彌勒沒量大。看來猶祇是他奴。僧問。放",
    "X81n1568_020:0235a06": "行五位即不問。把定三關事若何。師曰。橫按鏌鎁全",
    "X81n1568_020:0235a07": "正令。曰把定三關蒙指示。放行五位事如何。師曰。太",
    "X81n1568_020:0235a08": "平寰宇斬癡頑。曰恁麼則南巖門下土曠人稀。師曰。",
    "X81n1568_020:0235a09": "靈利衲僧祇消一點。曰自古自今。同生同死時如何。",
    "X81n1568_020:0235a10": "師曰。家賊難防。曰今日學人小出大遇去也。師便打",
    "X81n1568_020:0235a11": "曰。須是老僧打你始得。僧禮拜。師曰。切忌詐明頭。",
    "X81n1568_020:0235a12": "常德府梁山廓庵師遠禪師合川魯氏子。上堂。舉楊",
    "X81n1568_020:0235a13": "岐三脚驢子話。乃召大眾曰。揚其湯者。莫若撲其火。",
    "X81n1568_020:0235a14": "壅其流者。莫若杜其源。此乃智人之明鑒。佛法之至",
    "X81n1568_020:0235a15": "論。正在斯焉。這因緣如今叢林中。提唱者甚多。商量",
    "X81n1568_020:0235a16": "者不少。有般底祇道。宗師家無固必。凡有所問。隨口",
    "X81n1568_020:0235a17": "便答。似則也似。是即未是。若恁麼。祇作箇乾無事會。",
    "X81n1568_020:0235a18": "不見楊岐用處。乃至祖師。千差萬別。方便門庭如何",
    "X81n1568_020:0235a19": "消遣。又有般底。祇向佛還會。却與自己沒交涉。古人",
    "X81n1568_020:0235a20": "道。凡有言句。須是一一消歸自己。又作麼生。又有般",
    "X81n1568_020:0235a21": "底。一向祇作自己會。棄却古人用處。唯知道明自己",
    "X81n1568_020:0235a22": "事。古人方便。却如何消遣。既消遣不下。却似抱橋柱",
    "X81n1568_020:0235a23": "澡洗。要且放手不得。此亦是一病。又有般底。却去脚",
    "X81n1568_020:0235a24": "多少處會。若恁麼會。此病最難醫也。所以他語有巧",
    "X81n1568_020:0235b01": "妙處。參學人卒難摸索。纔擬心則差了也。前輩謂之",
    "X81n1568_020:0235b02": "楊岐宗旨。須是他屋裏人。到恁麼田地方堪傳授。若",
    "X81n1568_020:0235b03": "不然者。則守死善道之謂也。這公案。直須還他透頂",
    "X81n1568_020:0235b04": "徹底漢方能了得。此非止禪和子會不得。而今天下",
    "X81n1568_020:0235b05": "叢林中。出世為人底。亦少有會得者。若要會去。直須",
    "X81n1568_020:0235b06": "向威音那畔。空劫已前。輕輕覷著。提起便行。捺著便",
    "X81n1568_020:0235b07": "轉。却向萬仞峯前進一步。可以籠罩古今。坐斷天下",
    "X81n1568_020:0235b08": "人舌頭。如今還有恁麼者麼。有則出來道看。如無。更",
    "X81n1568_020:0235b09": "聽一頌。三脚驢子弄蹄行。直透威音萬丈坑。雲在嶺",
    "X81n1568_020:0235b10": "頭閑不徹。水流澗下太忙生。湖南長老誰解會。行人",
    "X81n1568_020:0235b11": "更在青山外。上堂。天得一以清。地得一以寧。君王得",
    "X81n1568_020:0235b12": "一以治天下。這箇說話是家常茶飯。須知衲僧家。別",
    "X81n1568_020:0235b13": "有奇特處始得。且道。衲僧門下。有甚奇特處。天得一。",
    "X81n1568_020:0235b14": "斗牛女虗危室壁。地得一。萬象森羅及瓦礫。君王得",
    "X81n1568_020:0235b15": "一。上下四維無等匹。且道。衲僧得一時如何。要見客",
    "X81n1568_020:0235b16": "從何處來。閑持經卷倚松立。浴佛上堂。舉藥山浴佛",
    "X81n1568_020:0235b17": "公案。拈云。這僧問處。依稀越國。髣髴楊州。藥山答來。",
    "X81n1568_020:0235b18": "眼似流星。機如掣電。點檢將來。二俱不了。若是山僧",
    "X81n1568_020:0235b19": "即不然。當是時。纔見他問只浴得這箇。且不浴得那",
    "X81n1568_020:0235b20": "箇。但轉木杓柄與伊。待他擬議之間。攔面便潑。假饒",
    "X81n1568_020:0235b21": "這僧有大神通。具大智慧。也無施展處。敢問大眾。這",
    "X81n1568_020:0235b22": "箇即且置。喚甚麼作那箇。下座。佛殿燒香為你說破。",
    "X81n1568_020:0235b23": "師有十牛圖。并頌。行于世。",
    "X81n1568_020:0235b24": "嘉州能仁默堂紹悟禪師結夏上堂。最初一步。十方",
    "X81n1568_020:0235c01": "世界現全身。末後一言。一微塵中深鎻斷。有時提起。",
    "X81n1568_020:0235c02": "如倚天長劒。光耀乾坤。有時放下。似紅爐點雪。虗含",
    "X81n1568_020:0235c03": "萬象。得到恁麼田地。天魔外道拱手歸降。三世諸佛",
    "X81n1568_020:0235c04": "一時稽首。便可以大圓覺。為我伽藍。於一毫端。現寶",
    "X81n1568_020:0235c05": "王剎。如是。則朝往西天。暮歸東土。亦是禁足。百華叢",
    "X81n1568_020:0235c06": "裏坐。婬坊酒肆行。亦是禁足。雖然如是。不曾動著這",
    "X81n1568_020:0235c07": "裏一步。恁麼。則九旬無虗棄之功。百劫有今時之用。",
    "X81n1568_020:0235c08": "堪報不報之恩。以助無為之化。此即是涅槃妙心。金",
    "X81n1568_020:0235c09": "剛王寶劍。敢問大眾。作麼生得到這田地去。如人上",
    "X81n1568_020:0235c10": "山。各自努力。上堂。舉趙州訪二庵主公案。頌曰。一重",
    "X81n1568_020:0235c11": "山盡一重山。坐斷孤峯子細看。霧捲雲收山嶽靜。楚",
    "X81n1568_020:0235c12": "天空闊一輪寒。",
    "X81n1568_020:0235c13": "彭州上溪智陀子言庵主綿州人也。初至大隨。聞舉",
    "X81n1568_020:0235c14": "石頭和尚示眾偈。倐然領旨。歸隱土溪懸崖絕壑間。",
    "X81n1568_020:0235c15": "有石若蹲異獸。師鑿以為室。中發異泉無涸溢。四眾",
    "X81n1568_020:0235c16": "訝之。居三十年。化風盛播。室成日作偈曰。一擊石庵",
    "X81n1568_020:0235c17": "全。縱橫得自然。清涼無暑氣。涓潔有甘泉。寬廓含沙",
    "X81n1568_020:0235c18": "界。寂寥絕眾緣。箇中無限意。風月一牀眠。",
    "X81n1568_020:0235c19": "劍門南修道者淳厚之士也。自大隨一語契投。服勤",
    "X81n1568_020:0235c20": "不怠。歸謁崇化贇禪師。坐次。贇以宗門三印問之。南",
    "X81n1568_020:0235c21": "曰。印空印泥印水。平地寒濤競起。假饒去就十分。也",
    "X81n1568_020:0235c22": "是靈龜曳尾。",
    "X81n1568_020:0235c23": "莫將尚書字少虗家世豫章分寧。因官西蜀。謁南堂",
    "X81n1568_020:0235c24": "靜禪師。咨決心要。堂使其向好處提撕。適如廁。俄聞",
    "X81n1568_020:0236a01": "穢氣。急以手掩鼻。遂有省。即呈以偈曰。從來姿韻愛",
    "X81n1568_020:0236a02": "風流。幾笑時人向外求。萬別千差無覓處。得來元在",
    "X81n1568_020:0236a03": "鼻尖頭。南堂答曰。一法纔通法法周。縱橫妙用更何",
    "X81n1568_020:0236a04": "求。青虵出匣魔軍伏。碧眼胡僧笑點頭。",
    "X81n1568_020:0236a05": "龍圖王蕭居士字觀復。留昭覺日。聞開靜板聲有省。",
    "X81n1568_020:0236a06": "問南堂曰。某有箇見處。纔被人問。却開口不得。未審",
    "X81n1568_020:0236a07": "過在甚處。堂曰。過在有箇見處。堂却問。朝斾幾時到",
    "X81n1568_020:0236a08": "任。公曰。去年八月四日。堂曰。自按察幾時離衙。公曰。",
    "X81n1568_020:0236a09": "前月二十。堂曰。為甚麼道。開口不得。公乃契悟。",
    "X81n1568_020:0236a10": "五祖自禪師法嗣",
    "X81n1568_020:0236a11": "蘄州龍華高禪師上堂。象王行師子住。赤脚崑崙眉",
    "X81n1568_020:0236a12": "卓竪。寒山拾得笑呵呵。指點門前老松樹。且道。他指",
    "X81n1568_020:0236a13": "點箇甚麼。忽然風吹倒時。好一堆柴。",
    "X81n1568_020:0236a14": "南嶽下十六世",
    "X81n1568_020:0236a15": "徑山杲禪師法嗣",
    "X81n1568_020:0236a16": "泉州教忠晦庵彌光禪師閩之李氏子。兒時寡言笑。",
    "X81n1568_020:0236a17": "聞梵唄則喜。十五。依幽巖文慧禪師圓頂。猶喜閱羣",
    "X81n1568_020:0236a18": "書。一日曰。既剃髮染衣。當期悟徹。豈醉於俗典邪。遂",
    "X81n1568_020:0236a19": "出嶺。謁圓悟禪師於雲居。次參黃檗祥高庵悟。機語",
    "X81n1568_020:0236a20": "皆契。以淮楚盜起。歸謁佛心。會大慧寓廣。因往從之。",
    "X81n1568_020:0236a21": "慧謂曰。汝在佛心處所得者。試舉一二看。師舉。佛心",
    "X81n1568_020:0236a22": "上堂。拈普化公案曰。佛心即不然。總不恁麼來時如",
    "X81n1568_020:0236a23": "何。劈脊便打。從教徧界分身。慧曰。汝意如何。師曰。某",
    "X81n1568_020:0236a24": "不肯他。後頭下箇注脚。慧曰。此正是以病為法。師毅",
    "X81n1568_020:0236b01": "然無信可意。慧曰。汝但揣摩看。師竟以為不然。經旬",
    "X81n1568_020:0236b02": "因記海印信禪師。拈曰。雷聲浩大。雨點全無。始無滯。",
    "X81n1568_020:0236b03": "趨告慧。慧以舉道者見琅邪。并玄沙未徹語詰之。師",
    "X81n1568_020:0236b04": "對已。慧笑曰。雖進得一步。祇是不著所在。如人斫樹。",
    "X81n1568_020:0236b05": "根下一刀。則命根斷矣。汝向枝上斫。其能斷命根乎。",
    "X81n1568_020:0236b06": "今諸方浩浩說禪者。見處總如此。何益於事。其楊岐",
    "X81n1568_020:0236b07": "正傳三四人而已。師慍而去。翌日慧問。汝還疑否。師",
    "X81n1568_020:0236b08": "曰。無可疑者。慧曰。祇如古人相見。未開口時。已知虗",
    "X81n1568_020:0236b09": "實。或聞其語。便識淺深。此理如何。師悚然汗下。莫知",
    "X81n1568_020:0236b10": "听詣。慧令究有句無句。慧過雲門庵。師侍行。一日問",
    "X81n1568_020:0236b11": "曰。某到這裏不能得徹。病在甚處。慧曰。汝病最癖。世",
    "X81n1568_020:0236b12": "醫拱手。何也。別人死了活不得。汝今活了未曾死。要",
    "X81n1568_020:0236b13": "到大安樂田地。須是死一回始得。師疑情愈深。後入",
    "X81n1568_020:0236b14": "室。慧問。喫粥了也。洗鉢盂了也。去却藥忌。道將一句。",
    "X81n1568_020:0236b15": "來。師曰。裂破。慧震威喝曰。你又說禪也。師即大悟。慧",
    "X81n1568_020:0236b16": "撾皷告眾曰。龜毛拈得笑咍咍。一擊萬重關鏁開。慶",
    "X81n1568_020:0236b17": "快平生在今日。孰云千里賺吾來。師亦以頌呈之曰。",
    "X81n1568_020:0236b18": "一拶當機怒雷吼。驚起須彌藏北斗。洪波浩渺浪滔",
    "X81n1568_020:0236b19": "天。拈得鼻孔失却口。住後上堂。有句無句如藤倚樹。",
    "X81n1568_020:0236b20": "放憨作麼。及乎樹倒藤枯。句歸何處。情知汝等諸人。",
    "X81n1568_020:0236b21": "卒討頭鼻不著。為甚如此。祇為分明極。飜令所得遲。",
    "X81n1568_020:0236b22": "上堂。夢幻空華。何勞把捉。得失是非。一時放却。擲拂",
    "X81n1568_020:0236b23": "子曰。山僧今日已是放下了也。汝等諸人又作麼生。",
    "X81n1568_020:0236b24": "復曰。侍者收取拂子。僧問。文殊為甚麼出女子定不",
    "X81n1568_020:0236c01": "得。師曰。山僧今日困。曰罔明為甚麼却出得。師曰。令",
    "X81n1568_020:0236c02": "人疑著。曰恁麼則擘開華嶽千峯秀。放出黃河一派",
    "X81n1568_020:0236c03": "清。師曰。一任卜度。",
    "X81n1568_020:0236c04": "江州東林卍庵道顏禪師潼川人。族鮮于氏。久參圓",
    "X81n1568_020:0236c05": "悟。微有省發。洎悟還蜀。囑依妙喜。仍以書致喜曰。顏",
    "X81n1568_020:0236c06": "川彩繪已畢。但欠點眼耳。他日嗣其後。未可量也。喜",
    "X81n1568_020:0236c07": "居雲門及洋嶼。師皆在焉。朝夕質疑方大悟。住後。上",
    "X81n1568_020:0236c08": "堂。一葉落天下秋。一塵起大地收。鳥窠吹布毛。便有",
    "X81n1568_020:0236c09": "人悟去。今時學者。為甚麼。却不識自己。良久曰。莫錯",
    "X81n1568_020:0236c10": "怪人好。上堂。欲識諸佛心。但向眾生心行中識取。欲",
    "X81n1568_020:0236c11": "識常住不凋性。但向萬物遷變處會取。還識得麼。欲",
    "X81n1568_020:0236c12": "得不招無間業。莫謗如來正法輪。上堂。諸人知處。良",
    "X81n1568_020:0236c13": "遂總知。良遂知處。諸人不知。作麼生是良遂知處。乃",
    "X81n1568_020:0236c14": "曰。鸕鷀語鶴。上堂。仲冬嚴寒。三界無安。富者快樂。貧",
    "X81n1568_020:0236c15": "者饑寒。不識玄旨。錯認定盤。何也。牛頭安尾上。北斗",
    "X81n1568_020:0236c16": "面南看。上堂。一滴滴水。一滴滴凍。天寒人寒。風動幡",
    "X81n1568_020:0236c17": "動。雲門扇子[跳-兆+孛]跳。上三十三天。築著帝釋鼻孔。東海",
    "X81n1568_020:0236c18": "鯉魚打一棒。雨似盆傾。不出諸人十二時中。尋常受",
    "X81n1568_020:0236c19": "用。上堂。云。圓通門戶八字打開。若是從門入得。不堪",
    "X81n1568_020:0236c20": "共語。須是入得無門之門。方可坐登堂奧。所以道。過",
    "X81n1568_020:0236c21": "去諸如來。斯門已成就。現在諸菩薩。今各入圓明。未",
    "X81n1568_020:0236c22": "來參學人。當依如是法。從上諸聖。幸有如此廣大門",
    "X81n1568_020:0236c23": "風。不能繼紹。甘自鄙棄。穿窬墻壁。好不丈夫。敢問大",
    "X81n1568_020:0236c24": "眾。無門之門作麼生入。良久云。非唯觀世音。我亦從",
    "X81n1568_020:0237a01": "中證。上堂。元宵已過。化主出門。六羣比丘。各從其類。",
    "X81n1568_020:0237a02": "此眾無復枝葉。純有貞實。如是增上慢人。退亦佳矣。",
    "X81n1568_020:0237a03": "麒麟不為瑞。鸑鷟不為榮。麥秀兩岐。禾登九穗。總不",
    "X81n1568_020:0237a04": "消得。但願。官中無事。林下棲禪。水牯牛。飽臥斜陽。擔",
    "X81n1568_020:0237a05": "板漢。清貧長樂。粥足飯足。俯仰隨時。箸籠不亂攙匙。",
    "X81n1568_020:0237a06": "老鼠不咬甑箄。山家活計。淡薄長情。不敬功德天。誰",
    "X81n1568_020:0237a07": "嫌黑暗女。有智主人。二俱不受。良久曰。君子愛財。取",
    "X81n1568_020:0237a08": "之以道。上堂。去年寒食後。今年寒食前。日日是好日。",
    "X81n1568_020:0237a09": "不是正中偏。上堂。客舍久留連。家鄉夕照邊。簷懸三",
    "X81n1568_020:0237a10": "月雨。水沒兩湖蓮。鑊漏燒燈盞。柴生滿竈煙。已忘南",
    "X81n1568_020:0237a11": "北念。入望盡平川。上堂。旃檀林無雜樹。鬱密深沉師",
    "X81n1568_020:0237a12": "子住。所以。旃檀叢林旃檀圍繞。荊棘叢林荊棘圍繞。",
    "X81n1568_020:0237a13": "一人為主。兩人為伴。成就萬億國土。士農工商。若夜",
    "X81n1568_020:0237a14": "叉。若羅剎。見行魔業。優哉游哉。聊以卒歲。僧問。香嚴",
    "X81n1568_020:0237a15": "上樹話。意旨如何。師曰。描不成。畫不就。曰李陵雖好",
    "X81n1568_020:0237a16": "手。爭奈陷番何。師曰。甚麼處去來。問如何是佛。師曰。",
    "X81n1568_020:0237a17": "汝是元固。僧近前曰。喏喏。師曰。裩無襠。袴無口。問如",
    "X81n1568_020:0237a18": "何是佛。師曰。誌公和尚。曰學人問佛。何故答誌公和",
    "X81n1568_020:0237a19": "尚。師曰。誌公不是閑和尚。曰如何是法。師曰。黃絹幼",
    "X81n1568_020:0237a20": "婦外孫韲臼。曰是甚麼章句。師曰。絕妙好辭。曰如何",
    "X81n1568_020:0237a21": "是僧。師曰。釣魚船上謝三郎。曰何不直說。師曰。玄沙",
    "X81n1568_020:0237a22": "和尚。曰三寶已蒙師指示。向上宗乘事若何。師曰。王",
    "X81n1568_020:0237a23": "喬詐仙得仙。僧呵呵大笑。師乃叩齒。",
    "X81n1568_020:0237a24": "福州西禪懶庵鼎需禪師本郡林氏子。幼舉進士有",
    "X81n1568_020:0237b01": "聲年二十五。因讀遺教經。忽曰。幾為儒冠誤。欲去家。",
    "X81n1568_020:0237b02": "母難之。以親迎在期。師乃絕之曰。夭桃紅杏。一時分",
    "X81n1568_020:0237b03": "付春風。翠竹黃華。此去永為道伴。竟依保壽樂禪師",
    "X81n1568_020:0237b04": "為比丘。一錫湖湘。徧參名宿。法無異味。歸里結庵於",
    "X81n1568_020:0237b05": "羗峯絕頂。不下山者三年。佛心才禪師。挽出首眾於",
    "X81n1568_020:0237b06": "大乘。甞問學者。即心即佛因緣。時妙善庵于洋嶼。師",
    "X81n1568_020:0237b07": "之友彌光。與師書云。庵主手段與諸方別。可來少欵",
    "X81n1568_020:0237b08": "如何。師不答。光以計邀師飯。師往赴之。會妙喜為諸",
    "X81n1568_020:0237b09": "徒入室。師隨喜焉。妙喜舉。僧問馬祖。如何是佛。祖云。",
    "X81n1568_020:0237b10": "即心是佛。作麼生。師下語。妙喜詬之曰。你見解如此。",
    "X81n1568_020:0237b11": "敢妄為人師耶。鳴皷普說。評其平生珍重得力處排",
    "X81n1568_020:0237b12": "為邪解。師淚交頥。不敢仰視。默計曰。我之所得。既為",
    "X81n1568_020:0237b13": "所排西來不傳之旨。豈止此耶。遂歸心弟子之列。一",
    "X81n1568_020:0237b14": "日喜問曰。內不放出。外不放入。正恁麼時如何。師擬",
    "X81n1568_020:0237b15": "開口。喜拈竹篦。劈脊連打三下。師於此大悟。厲聲曰。",
    "X81n1568_020:0237b16": "和尚已多了也。喜又打一下。師禮拜。喜笑云。今日方",
    "X81n1568_020:0237b17": "知。吾不汝欺也。遂印以偈云。頂門竪亞摩醯眼。肘後",
    "X81n1568_020:0237b18": "斜懸奪命符。瞎却眼卸却符。趙州東壁挂葫蘆。於是",
    "X81n1568_020:0237b19": "聲名喧動叢林。住後上堂曰。句中意。意中句。須彌聳",
    "X81n1568_020:0237b20": "于巨川。句剗意。意剗句。烈士發乎狂矢。任待牙如劍",
    "X81n1568_020:0237b21": "樹。口似血盆。徒逞詞鋒。虗張意氣。所以淨名杜口。早",
    "X81n1568_020:0237b22": "涉繁詞。摩竭掩關。已揚家醜。自餘瓦棺老漢。巖頭大",
    "X81n1568_020:0237b23": "師。向羗峯頂上。拏風鼓浪。翫弄神變。脚跟下好與三",
    "X81n1568_020:0237b24": "十。且道。過在甚麼處。良久云。機關不是韓光作。莫把",
    "X81n1568_020:0237c01": "胸襟當等閑。至節上堂云。二十五日已前。羣陰消伏。",
    "X81n1568_020:0237c02": "泥龍閉戶。二十五日已後。一陽來復。鐵樹開華。正當",
    "X81n1568_020:0237c03": "二十五日。塵中醉客騎驢騎馬。前街後街遞相慶賀。",
    "X81n1568_020:0237c04": "物外閑人衲帔蒙頭。圍爐打坐。風蕭蕭。雨蕭蕭。泠湫",
    "X81n1568_020:0237c05": "湫。誰管你張先生。李道士。胡達磨。上堂。懶翁懶中懶。",
    "X81n1568_020:0237c06": "最懶懶說禪。亦不重自己。亦不重先賢。又誰管你地。",
    "X81n1568_020:0237c07": "又誰管你天。物外翛然無箇事。日上三竿猶更眠。上",
    "X81n1568_020:0237c08": "堂。舉。僧問趙州。如何是古人言。州云。諦聽諦聽。師曰。",
    "X81n1568_020:0237c09": "諦聽即不無。切忌喚鐘作甕。室中問僧。萬法歸一。一",
    "X81n1568_020:0237c10": "歸何處。曰新羅國裏。師曰。我在青州作一領布衫。重",
    "X81n1568_020:0237c11": "七斤。聻。曰今日親見趙州。師曰。前頭見。後頭見。僧乃",
    "X81n1568_020:0237c12": "作斫額勢。師曰。上座甚處人。曰江西。師曰。因甚麼。却",
    "X81n1568_020:0237c13": "來這裏納敗缺。僧擬議。師便打。",
    "X81n1568_020:0237c14": "福州東禪蒙庵思岳禪師上堂。蛾羊蟻子。說一切法。",
    "X81n1568_020:0237c15": "墻壁瓦礫。現無邊身。見處既精明。聞中必透脫。所以。",
    "X81n1568_020:0237c16": "雪峯和尚凡見僧來輥出三箇木毬。如弄雜劇相似。",
    "X81n1568_020:0237c17": "玄沙便作斫牌勢。[田/十]末謾道將來。普賢今日謗古人。",
    "X81n1568_020:0237c18": "千佛出世。不通懺悔。這裏有人謗普賢。定入㧞舌地",
    "X81n1568_020:0237c19": "獄。且道。謗與不謗者是誰。心不負人。面無慚色。上堂。",
    "X81n1568_020:0237c20": "達磨來時。此土皆知梵語。及乎去後。西天悉會唐言。",
    "X81n1568_020:0237c21": "若論直指人心見性成佛。大似羚羊挂角。獵犬尋蹤。",
    "X81n1568_020:0237c22": "一乘乖疎。萬言無用。可謂來時他笑我。不知去後我",
    "X81n1568_020:0237c23": "笑他。唐言梵語親分付。自古齋僧怕夜茶。上堂。臘月",
    "X81n1568_020:0237c24": "初歲云徂。黃河凍已合。深處有嘉魚。活鱍鱍跳不脫。",
    "X81n1568_020:0238a01": "又不能相煦以濕。相濡以沫。慚愧菩薩摩訶薩。春風",
    "X81n1568_020:0238a02": "幾時來。解此黃河凍。令魚化作龍。直透桃華浪。會即",
    "X81n1568_020:0238a03": "便會。癡人面前且莫說夢。上堂。僧問。如何是初日分。",
    "X81n1568_020:0238a04": "以恒河沙等身布施。師曰。從苗辨地。因語識人。曰如",
    "X81n1568_020:0238a05": "何是中日分。復以恒河沙等身布施。師曰。築著磕著。",
    "X81n1568_020:0238a06": "曰。如何是後日分。亦以恒河沙等身布施。師曰。向下",
    "X81n1568_020:0238a07": "文長。付在來日。復曰。一轉語。如天普蓋。似地普擎。一",
    "X81n1568_020:0238a08": "轉語。舌頭不出口。一轉語。且喜沒交涉。要會麼。慚愧",
    "X81n1568_020:0238a09": "世尊。面赤不如語直。大小岳上座。口似磉盤。今日為",
    "X81n1568_020:0238a10": "這問話僧講經。不覺和注脚一時說破。便下座。上堂。",
    "X81n1568_020:0238a11": "啞却我口。直須要道。塞却你耳。切忌蹉過。昨日有人",
    "X81n1568_020:0238a12": "從天台來。却道。泗洲大聖在洪州。打坐十字街頭。賣",
    "X81n1568_020:0238a13": "行貨。是甚麼。斷跟草鞋。尖簷席帽。",
    "X81n1568_020:0238a14": "福州西禪此庵守淨禪師上堂。談玄說妙。撒屎撒尿。",
    "X81n1568_020:0238a15": "行棒行喝。將鹽止渴。立主立賓。華擘宗乘。設或總不",
    "X81n1568_020:0238a16": "恁麼。又是鬼窟裏坐。到這裏。山僧已是打退皷。且道。",
    "X81n1568_020:0238a17": "諸人尋常。心憤憤。口悱悱。合作麼生。莫將閑學解。埋",
    "X81n1568_020:0238a18": "沒祖師心。上堂。若也單明自己。不悟目前。此人有眼",
    "X81n1568_020:0238a19": "無足。若也祇悟目前。不明自己。此人有足無眼。直得",
    "X81n1568_020:0238a20": "眼足相資。如車二輪。如鳥二翼。正好勘過了。打。上堂。",
    "X81n1568_020:0238a21": "九夏炎炎大熱。木人汗流不輟。夜來一雨便涼。莫道",
    "X81n1568_020:0238a22": "山僧不說。以拂子擊禪牀下座。上堂。若欲正提綱。直",
    "X81n1568_020:0238a23": "須大地荒。欲來衝雪刃。未免露鋒鋩。當恁麼時。釋迦",
    "X81n1568_020:0238a24": "老子出頭不得。即不問。你諸人祇如馬鐙裏藏身。又",
    "X81n1568_020:0238b01": "作麼生話會。上堂。道是常道。心是常心。汝等諸人聞",
    "X81n1568_020:0238b02": "山僧恁麼道。便道我會也。大盡三十日。小盡二十九。",
    "X81n1568_020:0238b03": "頭上是天。脚下是地。耳裏聞聲。鼻裏出氣。忽若四大",
    "X81n1568_020:0238b04": "海水在汝頭上。毒虵穿你眼睛。蝦蟆入你鼻孔。又作",
    "X81n1568_020:0238b05": "麼生。上堂。文殊普賢談理事。臨濟德山行棒喝。東禪",
    "X81n1568_020:0238b06": "一覺到天明。偏愛風從涼處發。咄。上堂。善鬬者不顧",
    "X81n1568_020:0238b07": "其首。善戰者必獲其功。其功既獲。坐致太平。太平既",
    "X81n1568_020:0238b08": "致。高枕無憂。罷拈三尺劍。休弄一張弓。歸馬于華山",
    "X81n1568_020:0238b09": "之陽。放牛于桃林之野。風以時而雨以時。漁父歌而",
    "X81n1568_020:0238b10": "樵人舞。雖然如是。堯舜之君。猶有化在。爭似乾坤收",
    "X81n1568_020:0238b11": "不得。堯舜不知名。渾家不管興亡事。偏愛和雲占洞",
    "X81n1568_020:0238b12": "庭。上堂。閉却口時時說。截却舌無間歇。無間歇最奇",
    "X81n1568_020:0238b13": "絕。最奇絕眼中屑。既是奇絕。為甚麼却成眼中屑。了",
    "X81n1568_020:0238b14": "了了時無可了。玄玄玄處亦須呵。上堂。祖佛頂[寧*頁]上。",
    "X81n1568_020:0238b15": "有潑天大路。未透生死關。如何敢進步。不進步。大千",
    "X81n1568_020:0238b16": "沒遮護。一句絕言詮。那吒擎鐵柱。開堂拈香罷就座。",
    "X81n1568_020:0238b17": "南堂和尚白槌曰。法筵龍象眾。當觀第一義。師隨聲",
    "X81n1568_020:0238b18": "便喝曰。此是第幾義。久參先德已辨來端。後學有疑",
    "X81n1568_020:0238b19": "不妨請問。僧問。阿難問迦葉。世尊傳金襴外。別傳何",
    "X81n1568_020:0238b20": "物。迦葉喚阿難。阿難應諾。未審此意如何。師曰。切忌",
    "X81n1568_020:0238b21": "動著。曰祇如迦葉道倒却門前剎竿著。又作麼生。師",
    "X81n1568_020:0238b22": "曰。石牛橫古路。曰祇如和尚。於佛日處。還有這箇消",
    "X81n1568_020:0238b23": "息也無。師曰。無這箇消息。曰爭奈定光金地遙招手。",
    "X81n1568_020:0238b24": "智者江陵暗點頭。師曰。莫將庭際柏。輕比路傍蒿。僧",
    "X81n1568_020:0238c01": "禮拜。師乃曰。定光金地遙招手。智者江陵暗點頭。已",
    "X81n1568_020:0238c02": "是白雲千萬里。那堪於此未知休。設或於此便休去。",
    "X81n1568_020:0238c03": "一場狼籍不少。還有檢點得出者麼。如無。山僧今日",
    "X81n1568_020:0238c04": "失利。僧問。佛佛授手。祖祖相傳。未審傳箇甚麼。師曰。",
    "X81n1568_020:0238c05": "速禮三拜。問不施寸刃。請師相見。師曰。逢強即弱。曰",
    "X81n1568_020:0238c06": "何得埋兵掉鬬。師曰。祇為闍黎寸刃不施。曰未審向",
    "X81n1568_020:0238c07": "上還有事也無。師曰有。曰如何是向上事。師曰。敗將",
    "X81n1568_020:0238c08": "不斬。問古佛堂前。甚麼人先到。師曰。無眼村翁。曰未",
    "X81n1568_020:0238c09": "審如何趣向。師曰。楖栗橫擔。",
    "X81n1568_020:0238c10": "建寧府開善道謙禪師本郡人。初之京師。依圓悟。無",
    "X81n1568_020:0238c11": "所省發。後隨妙喜。庵居泉南。及喜領徑山。師亦侍行。",
    "X81n1568_020:0238c12": "未幾。令師往長沙。通紫巖居士張公書。師自謂。我參",
    "X81n1568_020:0238c13": "禪二十年。無入頭處。更作此行。決定荒廢。意欲無行。",
    "X81n1568_020:0238c14": "友人宗元者。叱曰。不可在路便參禪不得也。去吾與",
    "X81n1568_020:0238c15": "汝俱往。師不得已而行。在路泣語元曰。我一生參禪。",
    "X81n1568_020:0238c16": "殊無得力處。今又途路奔波。如何得相應去。元告之",
    "X81n1568_020:0238c17": "曰。你但將諸方參得底。悟得底。圓悟妙喜為你說得",
    "X81n1568_020:0238c18": "底。都不要理會。途中可替底事。我盡替你。只有五件",
    "X81n1568_020:0238c19": "事。替你不得。你須自家支當。師曰。五件者何事。願聞",
    "X81n1568_020:0238c20": "其要。元曰。著衣喫飯。屙屎放尿。馱箇死屍路上行。師",
    "X81n1568_020:0238c21": "於言下領旨。不覺手舞足蹈。元曰。你此回方可通書",
    "X81n1568_020:0238c22": "宜前進。吾先歸矣。元即回徑山。師半載方返。妙喜一",
    "X81n1568_020:0238c23": "見而喜曰。建州子。你這回別也。住後。上堂。竺土大僊",
    "X81n1568_020:0238c24": "心。東西密相付。如何是密付底心。良久云。八月秋何",
    "X81n1568_020:0239a01": "處熱。上堂。壁立千仞。三世諸佛措足無門。是則是。太",
    "X81n1568_020:0239a02": "殺不近人情。放一線道。十方剎海放光動地。是則是。",
    "X81n1568_020:0239a03": "爭奈和泥合水。須知通一線道處。壁立千仞。壁立千",
    "X81n1568_020:0239a04": "仞處。通一線道。橫拈倒用。正按傍提。電激雷奔。崖頹",
    "X81n1568_020:0239a05": "石裂。是則是。猶落化門。到這裏。壁立千仞也沒交涉。",
    "X81n1568_020:0239a06": "通一線道也沒交涉。不近人情。和泥合水。總沒交涉。",
    "X81n1568_020:0239a07": "只這沒交涉。也則沒交涉。是則是。又無佛法道理。若",
    "X81n1568_020:0239a08": "也出得這四路頭。管取乾坤獨步。且獨步一句作麼",
    "X81n1568_020:0239a09": "生道。莫怪從前多意氣。他家曾踏上頭關。上堂。去年",
    "X81n1568_020:0239a10": "也有箇六月十五。今年也有箇六月十五。去年六月",
    "X81n1568_020:0239a11": "十五。少却今年六月十五。今年六月十五。多却去年",
    "X81n1568_020:0239a12": "六月十五。多處不用減。少處不用添。既不用添。又不",
    "X81n1568_020:0239a13": "用減。則多處多用。少處少用。乃喝一喝曰。是多。是少。",
    "X81n1568_020:0239a14": "良久曰。箇中消息子。能有幾人知。上堂。洞山麻三斤。",
    "X81n1568_020:0239a15": "將去無星秤子上定過。每一斤。恰有一十六兩。二百",
    "X81n1568_020:0239a16": "錢重。更不少一氂。正與趙州殿裏底一般。祇不合被",
    "X81n1568_020:0239a17": "大愚鋸解秤鎚。却教人理會不得。如今若要理會得。",
    "X81n1568_020:0239a18": "但問取雲門乾屎橛。上堂。有句無句如藤倚樹。撞倒",
    "X81n1568_020:0239a19": "燈籠。打破露柱。佛殿奔忙。僧堂回顧。子細看來。是甚",
    "X81n1568_020:0239a20": "家具。咄。祇堪打老鼠。上堂。諸人從僧堂裏恁麼上來。",
    "X81n1568_020:0239a21": "少間從法堂頭恁麼下去。並不曾差了一步。因甚麼",
    "X81n1568_020:0239a22": "却不會。良久曰。祇為分明極。飜令所得遲。",
    "X81n1568_020:0239a23": "慶元府育王佛照德光禪師臨江軍彭氏子。志學之",
    "X81n1568_020:0239a24": "年。依本郡東山光化寺吉禪師。落髮。一日入室。吉問。",
    "X81n1568_020:0239b01": "不是心。不是佛。不是物。是甚麼。師罔措。遂致疑通夕",
    "X81n1568_020:0239b02": "不寐。次日詣方丈請益。昨日蒙和尚垂問。既不是心。",
    "X81n1568_020:0239b03": "又不是佛。又不是物。畢竟是甚麼。望和尚慈悲指示。",
    "X81n1568_020:0239b04": "吉震威一喝。曰這沙彌。更要我與你下注脚在。拈棒",
    "X81n1568_020:0239b05": "劈脊打出。師於是有省。後謁月庵杲應庵華百丈震。",
    "X81n1568_020:0239b06": "終不自肯。適大慧領育王。四海英材鱗集。師亦與焉。",
    "X81n1568_020:0239b07": "大慧室中問師。喚作竹篦則觸。不喚作竹篦則背。不",
    "X81n1568_020:0239b08": "得下語。不得無語。師擬對。慧便棒。師豁然大悟。從前",
    "X81n1568_020:0239b09": "所得。瓦解冰消。初住台之光孝。僧問。浩浩塵中。如何",
    "X81n1568_020:0239b10": "辨主。師曰。中峯頂上塔心尖。上堂。臨濟三遭痛棒。大",
    "X81n1568_020:0239b11": "愚言下知歸。興化於大覺棒頭。明得黃檗意旨。若作",
    "X81n1568_020:0239b12": "棒會。入地獄如箭射。若不作棒會。入地獄如箭射。眾",
    "X81n1568_020:0239b13": "中商量盡道。赤心片片。恩大難酧。總是識情卜度。未",
    "X81n1568_020:0239b14": "出陰界。且如臨濟悟去。是得黃檗力。是得大愚力。若",
    "X81n1568_020:0239b15": "也見得。許你頂門眼正。肘後符靈。其或未然。鴻福更",
    "X81n1568_020:0239b16": "為諸人。通箇消息。丈夫氣宇衝牛斗。一踏鴻門兩扇",
    "X81n1568_020:0239b17": "開。上堂。七手八脚。三頭兩面。耳聽不聞。眼覷不見。苦",
    "X81n1568_020:0239b18": "樂逆順。打成一片。且道。是甚麼。路逢死虵莫打殺。無",
    "X81n1568_020:0239b19": "底籃子盛將歸。上堂。聞聲悟道。落二落三。見色明心",
    "X81n1568_020:0239b20": "錯七錯八。生機一路。猶在半途。且道。透金剛圈。吞栗",
    "X81n1568_020:0239b21": "棘蓬底。是甚麼人。披蓑側立千峯外。引水澆蔬五老",
    "X81n1568_020:0239b22": "前。師住靈隱日。孝宗皇帝甞詔問道。留宿內觀堂。奏",
    "X81n1568_020:0239b23": "對機緣。備于本錄。後示寂。塔全身於鄮峯東庵。",
    "X81n1568_020:0239b24": "常州華藏遯庵宗演禪師福州鄭氏子。上堂。拈起拄",
    "X81n1568_020:0239c01": "杖曰。識得這箇。一生參學事畢。古人恁麼道。華藏則",
    "X81n1568_020:0239c02": "不然。識得這箇。更須買草鞋行脚。何也。到江吳地盡。",
    "X81n1568_020:0239c03": "隔岸越山多。臘旦上堂。一九與二九。相逢不出手。世",
    "X81n1568_020:0239c04": "間出世間。無剩亦無少。遂出手曰。華藏不惜性命。為",
    "X81n1568_020:0239c05": "諸人出手去也。劈面三拳。攔腮一掌。靈利衲僧。自知",
    "X81n1568_020:0239c06": "痛痒。且轉身一句。作麼生道。巡堂喫茶去。上堂。舉南",
    "X81n1568_020:0239c07": "泉和尚道。我十八上。便解作活計。趙州和尚道。我十",
    "X81n1568_020:0239c08": "八上。便解破家散宅。師云。南泉趙州。也是徐六擔板。",
    "X81n1568_020:0239c09": "祇見一邊。華藏也無活計可作。亦無家宅可破。逢人",
    "X81n1568_020:0239c10": "突出老拳。要伊直下便到。且道。到後如何。三十六峯",
    "X81n1568_020:0239c11": "觀不足。却來平地倒騎驢。",
    "X81n1568_020:0239c12": "慶元府天童無用淨全禪師越州翁氏子。上堂。學佛",
    "X81n1568_020:0239c13": "止言真不立。參禪多與道相違。忘機忘境急回首。無",
    "X81n1568_020:0239c14": "地無錐轉步歸。佛不是。心亦非。覿體承當絕所依。萬",
    "X81n1568_020:0239c15": "古碧潭空界月。再三撈摝始應知。上堂。良久召眾曰。",
    "X81n1568_020:0239c16": "還知麼。復曰。敗缺不少。上堂。舉長沙示眾曰。百尺竿",
    "X81n1568_020:0239c17": "頭坐底人。雖然得入未為真。百尺竿頭須進步。十方",
    "X81n1568_020:0239c18": "世界現全身。大慧先師道。要見長沙麼。更進一步。保",
    "X81n1568_020:0239c19": "寧則不然。要見長沙麼。更退一步。畢竟如何。換骨洗",
    "X81n1568_020:0239c20": "腸重整頓。通身是眼更須參。師到靈隱。請上堂。靈山",
    "X81n1568_020:0239c21": "正派。達者猶迷。明來暗來。誰當辨的。雙收雙放孰辨",
    "X81n1568_020:0239c22": "端倪。直饒千聖出來。也祇結舌有分。何故。人歸大國",
    "X81n1568_020:0239c23": "方為貴。水到瀟湘始是清。復曰。適來松源和尚。舉竹",
    "X81n1568_020:0239c24": "篦話。令天童納敗缺。諸人要知麼。聽取一頌。黑漆竹",
    "X81n1568_020:0240a01": "篦握起。迅雷不及掩耳。德山臨濟茫然。懵底如何插",
    "X81n1568_020:0240a02": "觜。大慧甞舉靈雲悟桃華問師。師曰。靈雲一見兩眉",
    "X81n1568_020:0240a03": "橫。引得漁翁良計生。白浪起時拋一釣。任教魚鼈競",
    "X81n1568_020:0240a04": "頭爭。師自贊曰。匙挑不上箇村夫。文墨胸中一點無。",
    "X81n1568_020:0240a05": "曾把虗空揣出骨。惡聲嬴得滿江湖。後示寂。塔于本",
    "X81n1568_020:0240a06": "山。",
    "X81n1568_020:0240a07": "大溈法寶禪師福州人也。上堂。喚作竹篦則觸。不喚",
    "X81n1568_020:0240a08": "作竹篦則背。直須師子咬人。莫學韓獹逐塊。阿呵呵。",
    "X81n1568_020:0240a09": "會不會。金剛脚下鐵崑崙。捉得明州憨布袋。上堂。千",
    "X81n1568_020:0240a10": "般言萬種喻。祇要教君早回去。夜來一片黑雲生。莫",
    "X81n1568_020:0240a11": "教錯却山前路。咄。",
    "X81n1568_020:0240a12": "福州玉泉曇懿禪師久依圓悟。自謂不疑。紹興初。出",
    "X81n1568_020:0240a13": "住興化祥雲。法席頗盛。大慧入閩。知其所見未諦。致",
    "X81n1568_020:0240a14": "書令來。師遲遲。慧小參。且痛斥。仍榜告四眾。師不得",
    "X81n1568_020:0240a15": "已。破夏謁之。慧鞫其所證。既而曰。汝恁麼見解。敢嗣",
    "X81n1568_020:0240a16": "圓悟老人邪。師退院親之。一日入室。慧問。我要箇不",
    "X81n1568_020:0240a17": "會禪底。做國師。師曰。我做得國師去也。慧喝出。居無",
    "X81n1568_020:0240a18": "何。語之曰。香嚴悟處。不在擊竹邊。俱胝得處。不在指",
    "X81n1568_020:0240a19": "頭上。師乃頓明。後住玉泉。為慧拈香。繼省慧於小溪。",
    "X81n1568_020:0240a20": "慧陞座。舉雲門一日拈拄杖示眾曰。凡夫實謂之有。",
    "X81n1568_020:0240a21": "二乘析謂之無。緣覺謂之幻有。菩薩當體即空。衲僧",
    "X81n1568_020:0240a22": "見拄杖子。但喚作拄杖子。行但行。坐但坐。總不得動",
    "X81n1568_020:0240a23": "著。慧曰。我不似雲門老人。將虗空剜窟竉。驀拈拄杖",
    "X81n1568_020:0240a24": "曰。拄杖子。不屬有。不屬無。不屬幻。不屬空。卓一下曰。",
    "X81n1568_020:0240b01": "凡夫。二乘。緣覺。菩薩。盡向這裏。各隨根性。悉得受用。",
    "X81n1568_020:0240b02": "唯於衲僧分上。為害為冤。要行不得行。要坐不得坐。",
    "X81n1568_020:0240b03": "進一步。則被拄杖子迷却路頭。退一步。則被拄杖子",
    "X81n1568_020:0240b04": "穿却鼻孔。即今莫有不甘底麼。試出來。與拄杖子相",
    "X81n1568_020:0240b05": "見。如無。來年更有新條在。惱亂春風卒未休。正恁麼",
    "X81n1568_020:0240b06": "時。合作麼生。下座。煩玉泉為眾拈出。師登座敘謝畢。",
    "X81n1568_020:0240b07": "遂舉前話曰。適來堂頭和尚。恁麼批判。大似困魚止",
    "X81n1568_020:0240b08": "濼。病鳥棲蘆。若是玉泉則不然。拈拄杖曰。拄杖子。能",
    "X81n1568_020:0240b09": "有。能無。能幻。能空。凡夫。二乘。緣覺。菩薩。卓一下曰。向",
    "X81n1568_020:0240b10": "這裏百雜碎。唯於衲僧分上。如龍得水。似虎靠山。要",
    "X81n1568_020:0240b11": "行便行。要坐便坐。進一步。則乾坤震動。退一步。則草",
    "X81n1568_020:0240b12": "偃風行。且道。不進不退一句。作麼生道。良久曰。閑持",
    "X81n1568_020:0240b13": "經卷倚松立。笑問客從何處來。",
    "X81n1568_020:0240b14": "饒州薦福悟本禪師江州人也。自江西雲門。參侍妙",
    "X81n1568_020:0240b15": "喜。至泉南小谿。于時英俊畢集。受印可者多矣。師私",
    "X81n1568_020:0240b16": "謂其棄己。且欲發去。妙喜知而語之曰。汝但專意參",
    "X81n1568_020:0240b17": "究。如有所得。不待開口。吾已識也。既而有聞師入室",
    "X81n1568_020:0240b18": "者。故謂師曰。本侍者參禪許多年。逐日只道得箇不",
    "X81n1568_020:0240b19": "會。師詬之曰。這小鬼。你未生時。我已三度。霍山廟裏",
    "X81n1568_020:0240b20": "退牙了。好教你知。由是益銳志。以狗子無佛性話。舉",
    "X81n1568_020:0240b21": "無字而提撕。一夕將三皷。倚殿柱昏寐間。不覺無字",
    "X81n1568_020:0240b22": "出口吻。忽爾頓悟。後三日。妙喜歸自郡城。師趨丈室。",
    "X81n1568_020:0240b23": "足纔越閫。未及吐詞。妙喜曰。本鬍子。這回方是徹頭",
    "X81n1568_020:0240b24": "也。住後。上堂。高揖釋迦不拜彌勒者。與三十拄杖。何",
    "X81n1568_020:0240c01": "故。為他祇會步步登高。不會從空放下。東家牽犂。西",
    "X81n1568_020:0240c02": "家拽耙者。與三十拄杖。何故。為他祇會從空放下。不",
    "X81n1568_020:0240c03": "會步步登高。山僧恁麼道。還有過也無。眾中莫有點",
    "X81n1568_020:0240c04": "檢得出者麼。若點檢得出。須彌南畔把手共行。若點",
    "X81n1568_020:0240c05": "檢不出。布袋裏老鵶。雖活如死。上堂。釋迦掩室於摩",
    "X81n1568_020:0240c06": "竭。淨名杜口於毗耶。須菩提唱無說而顯道。釋梵絕",
    "X81n1568_020:0240c07": "眎聽而雨華。大眾。這一隊不唧[口*留]漢。無端將祖父田",
    "X81n1568_020:0240c08": "園。私地結契。各據四至界分。方圓長短。一時花擘了",
    "X81n1568_020:0240c09": "也。致令後代兒孫。千載之下。上無片瓦蓋頭。下無卓",
    "X81n1568_020:0240c10": "錐之地。博山當時。若見十字路頭。掘箇無底深坑。喚",
    "X81n1568_020:0240c11": "來一時埋却。免見遞相鈍置。何謂如此。不見道。家肥",
    "X81n1568_020:0240c12": "生孝子。國霸有謀臣。上堂。乾闥婆王曾奏樂。山河大",
    "X81n1568_020:0240c13": "地皆作舞。爭如跛脚老雲門。解道臘月二十五。博山",
    "X81n1568_020:0240c14": "今日有條攀條。無條攀例。也要應箇時節。驀拈拄杖。",
    "X81n1568_020:0240c15": "橫按膝上。作撫琴勢云。還有聞絃賞音者麼。良久云。",
    "X81n1568_020:0240c16": "直饒便作鳳凰鳴。畢竟有誰知指法。卓一下。下座。",
    "X81n1568_020:0240c17": "慶元府育王大圓遵璞禪師福州人。幼同玉泉懿。問",
    "X81n1568_020:0240c18": "道圓悟。數載後還里。佐懿於莆中祥雲。紹興甲寅。大",
    "X81n1568_020:0240c19": "慧居洋嶼。師往訊之。入室次。慧問。三聖興化出不出。",
    "X81n1568_020:0240c20": "為人不為人話。你道。這兩箇老漢。還有出身處也無。",
    "X81n1568_020:0240c21": "師於慧膝上打一拳。慧曰。祇你這一拳。為三聖出氣。",
    "X81n1568_020:0240c22": "為興化出氣。速道速道。師擬議。慧便打。復謂曰。你第",
    "X81n1568_020:0240c23": "一不得忘了這一棒。後因慧室中。問僧曰。德山見僧",
    "X81n1568_020:0240c24": "入門便棒。臨濟見僧入門便喝。雪峯見僧入門。便道",
    "X81n1568_020:0241a01": "是甚麼。睦州見僧。便道現成公案。放你三十棒。你道",
    "X81n1568_020:0241a02": "這四箇老漢。還有為人處也無。僧曰。有。慧曰。劄。僧擬",
    "X81n1568_020:0241a03": "議。慧便喝。師聞遽領微旨。大慧欣然許之。",
    "X81n1568_020:0241a04": "溫州鴈山能仁枯木祖元禪師七閩林氏子。初謁雪",
    "X81n1568_020:0241a05": "峯預。次依佛心木。皆已機契。及依大慧於雲門庵。夜",
    "X81n1568_020:0241a06": "坐次。睹僧剔燈始徹證。有偈曰。剔起燈來是火。歷劫",
    "X81n1568_020:0241a07": "無明照破。歸堂撞見聖僧。幾乎當面蹉過。不蹉過。是",
    "X81n1568_020:0241a08": "甚麼。十五年前奇特。依前祇是這箇。慧以偈贈之曰。",
    "X81n1568_020:0241a09": "萬仞崖頭解放身。起來依舊却惺惺。饑餐渴飲渾無",
    "X81n1568_020:0241a10": "事。那論昔人非昔人。紹興乙巳春。出住能仁。上堂。有",
    "X81n1568_020:0241a11": "佛處不得住。踏著秤鎚硬似鐵。無佛處急走過。脚下",
    "X81n1568_020:0241a12": "草深三尺。三千里外。逢人不得錯舉。北斗挂須彌。恁",
    "X81n1568_020:0241a13": "麼則不去也。棒頭挑日月。摘楊華。摘楊華。眼裏瞳人",
    "X81n1568_020:0241a14": "著繡鞋。卓拄杖下座。上堂。鴈山枯才實頭禪。不在尖",
    "X81n1568_020:0241a15": "新語句邊。背手忽然摸得著。長鯨吞月浪滔天。",
    "X81n1568_020:0241a16": "真州靈巖東庵了性禪師上堂。勘破了也。放過一著。",
    "X81n1568_020:0241a17": "是衲僧破草鞋。現修羅相。作女人拜。是野狐精魅。打",
    "X81n1568_020:0241a18": "箇圓相。虗空裏下一點。是小兒伎倆。攔腮贈掌。拂袖",
    "X81n1568_020:0241a19": "便行。正是業識茫茫。無本可據。直饒向黑豆未生已",
    "X81n1568_020:0241a20": "前一時坐斷。未有喫靈巖拄杖分。敢問大眾。且道。為",
    "X81n1568_020:0241a21": "人節文。在甚麼處。還相委悉麼。自從春色來嵩少。三",
    "X81n1568_020:0241a22": "十六峯青至今。上堂。一葦江頭楊柳春。波心不見昔",
    "X81n1568_020:0241a23": "時人。雪庭要識安心士。鼻孔依然搭上脣。竪起拂子",
    "X81n1568_020:0241a24": "曰。祖師來也。還見麼。若也見得。即今薦取。其或未然。",
    "X81n1568_020:0241b01": "此去西天路。迢迢十萬餘。僧問。人天交接。如何開示。",
    "X81n1568_020:0241b02": "師曰。金剛手裏八稜棒。曰忽被學人橫穿凡聖。擊透",
    "X81n1568_020:0241b03": "玄關時。又作麼生。師曰。海門橫鐵柱。問如何是獨露",
    "X81n1568_020:0241b04": "身。師曰。牡丹華下睡猫兒。",
    "X81n1568_020:0241b05": "建康府蔣山一庵善直禪師德安雲夢人。初參妙喜",
    "X81n1568_020:0241b06": "於回鴈峯下。一日喜問之曰。上座甚處人。師曰。安州",
    "X81n1568_020:0241b07": "人。喜曰。我聞你安州人會廝撲。是否。師便作相撲勢。",
    "X81n1568_020:0241b08": "喜曰。湖南人喫魚。因甚湖北人著鯁。師打筋斗而出。",
    "X81n1568_020:0241b09": "喜曰。誰知冷灰裏有粒豆爆。出住保寧。上堂。諸佛不",
    "X81n1568_020:0241b10": "曾出世。人人鼻孔遼天。祖師不曾西來。箇箇壁立千",
    "X81n1568_020:0241b11": "仞。高揖釋迦。不拜彌勒。理合如斯。坐斷千聖路頭。獨",
    "X81n1568_020:0241b12": "步大千沙界。不為分外。若向諸佛出世處會得。祖師",
    "X81n1568_020:0241b13": "西來處承當。自救不了。一生受屈。莫有大丈夫。承當",
    "X81n1568_020:0241b14": "大丈夫事者麼。出來與保寧爭交。其或未然。不如拽",
    "X81n1568_020:0241b15": "破好。便下座。一日留守陳丞相俊卿。會諸山茶話次。",
    "X81n1568_020:0241b16": "舉有句無句如藤倚樹公案。令諸山批判。皆以奇語",
    "X81n1568_020:0241b17": "取奉。師最後曰。張打油李打油。不打渾身只打頭。陳",
    "X81n1568_020:0241b18": "大喜。",
    "X81n1568_020:0241b19": "劒州萬壽自護禪師上堂。古者道。若人識得心。大地",
    "X81n1568_020:0241b20": "無寸土。萬壽即不然。若人識得心。未是究竟處。且那",
    "X81n1568_020:0241b21": "裏是究竟處。拈拄杖卓一下曰。甜瓜徹蔕甜。苦瓠連",
    "X81n1568_020:0241b22": "根苦。",
    "X81n1568_020:0241b23": "潭州大溈了庵景暈禪師上堂。雲門一曲。臘月二十",
    "X81n1568_020:0241b24": "五。瑞雪飄空。積滿江山塢。峻嶺寒梅華正吐。手把須",
    "X81n1568_020:0241c01": "彌槌。笑打虗空皷。驚起憍梵鉢提。冷汗透身如雨。忿",
    "X81n1568_020:0241c02": "怒阿脩羅王握拳當胸。問云。畢竟是何宗旨。咄。少室",
    "X81n1568_020:0241c03": "峯前亦曾錯舉。",
    "X81n1568_020:0241c04": "臨安府靈隱誰庵了演禪師上堂。面門拶破。天地懸",
    "X81n1568_020:0241c05": "殊。打透牢關。白雲萬里。饒伊兩頭坐斷。別有轉身。三",
    "X81n1568_020:0241c06": "生六十劫。也未夢見在。喝一喝。下座。",
    "X81n1568_020:0241c07": "泰州光孝寺致遠禪師上堂。舉女子出定話。乃曰。從",
    "X81n1568_020:0241c08": "來打皷弄琵琶。須是相逢兩會家。佩玉鳴鸞歌舞罷。",
    "X81n1568_020:0241c09": "門前依舊夕陽斜。",
    "X81n1568_020:0241c10": "福州雪峯崇聖普慈蘊聞禪師洪州沈氏子。示眾云。",
    "X81n1568_020:0241c11": "旃檀叢林。旃檀圍繞。師子叢林。師子圍繞。虎狼叢林。",
    "X81n1568_020:0241c12": "虎狼圍繞。荊棘叢林。荊棘圍繞。大眾。四種叢林。合向",
    "X81n1568_020:0241c13": "那一種叢林安居好。若也明得。九十日內管取。箇箇",
    "X81n1568_020:0241c14": "成佛作祖。其或未然。般若叢林歲歲凋。無明荒草年",
    "X81n1568_020:0241c15": "年長。",
    "X81n1568_020:0241c16": "處州連雲道能禪師漢州人。姓何氏。僧問。鏡清六刮",
    "X81n1568_020:0241c17": "意旨如何。師曰。穿却你鼻孔。曰學人有鼻孔即穿。無",
    "X81n1568_020:0241c18": "鼻孔又穿箇甚麼。師曰。抱贓叫屈。曰如何是就毛刮",
    "X81n1568_020:0241c19": "塵。師曰。筠袁虔吉頭上插筆。曰如何是就皮刮毛。師",
    "X81n1568_020:0241c20": "曰。石城虔化說話廝罵。曰如何是就肉刮皮。師曰。嘉",
    "X81n1568_020:0241c21": "眉果閬懷裏有狀。曰如何是就骨刮肉。師曰。漳泉福",
    "X81n1568_020:0241c22": "建頭匾如扇。曰如何是就髓刮骨。師曰。洋瀾左蠡無",
    "X81n1568_020:0241c23": "風浪起。曰髓又如何刮。師曰。十八十九。癡人夜走。曰",
    "X81n1568_020:0241c24": "六刮已蒙師指示。一言直截意如何。師曰。結舌有分。",
    "X81n1568_020:0242a01": "臨安府靈隱最庵道印禪師漢州人。上堂。大雄山下",
    "X81n1568_020:0242a02": "虎。南山鼈鼻虵。等閑撞著。抱賞歸家。若也不惜好手。",
    "X81n1568_020:0242a03": "便與㧞出重牙。有麼。有麼。上堂。五五二十五。擊碎虗",
    "X81n1568_020:0242a04": "空皷。大地不容針。十方無寸土。春生夏長復何云。甜",
    "X81n1568_020:0242a05": "者甜兮苦者苦。中秋上堂。舉馬大師與西堂百丈南",
    "X81n1568_020:0242a06": "泉翫月公案。師云。馬大師。垂絲千尺。意在深潭。西堂",
    "X81n1568_020:0242a07": "振鬣。百丈擺尾。雖則衝波激浪。未免上他鉤線。南泉",
    "X81n1568_020:0242a08": "自謂躍過禹門。誰知依前落在巨網。即今莫有絕羅",
    "X81n1568_020:0242a09": "籠出窠臼底麼。也好出來露箇消息。貴知華藏門下",
    "X81n1568_020:0242a10": "不致寂寥。其或未然。此夜一輪滿。清光何處無。",
    "X81n1568_020:0242a11": "建寧府竹原宗元庵主本郡連氏子。久依大慧。分座",
    "X81n1568_020:0242a12": "西禪。丞相張公浚。帥三山。以數院迎之不就。歸舊里",
    "X81n1568_020:0242a13": "結茆。號眾妙園。宿衲士夫。交請開法。示眾曰。若究此",
    "X81n1568_020:0242a14": "事。如失却鏁匙相似。祇管尋來尋去。忽然撞著。噁在",
    "X81n1568_020:0242a15": "這裏開箇鏁了。便見自家庫藏。一切受用無不具足。",
    "X81n1568_020:0242a16": "不假他求。別有甚麼事。示眾曰。諸方為人抽。釘㧞楔。",
    "X81n1568_020:0242a17": "解黏去縛。我這裏為人。添釘著楔。加繩加縛了。送向",
    "X81n1568_020:0242a18": "深潭裏。待他自去理會。示眾曰。主法之人。氣吞宇宙。",
    "X81n1568_020:0242a19": "為大法王。若是釋迦老子達磨大師出來。也教伊叉",
    "X81n1568_020:0242a20": "手向我背後立地。直得寒毛卓竪。亦未為分外。一日",
    "X81n1568_020:0242a21": "舉。世尊生下。一手指天。一手指地云。天上天下唯我",
    "X81n1568_020:0242a22": "獨尊。師乃曰。見怪不怪。其怪自壞。垂語云。這一些子。",
    "X81n1568_020:0242a23": "恰如撞著殺人漢相似。你若不殺了他。他便殺了你。",
    "X81n1568_020:0242a24": "近禮侍者三山人。久侍大慧。甞默究竹篦話。無所入。",
    "X81n1568_020:0242b01": "一日入室。罷求指示。慧曰。你是福州人。我說箇喻。向",
    "X81n1568_020:0242b02": "你如將名品茘枝。和皮殻一時剝了。以手送在你口",
    "X81n1568_020:0242b03": "裏。祇是你不解吞。師不覺失笑曰。和尚吞却即禍事。",
    "X81n1568_020:0242b04": "慧後問師曰。前日吞了底茘枝。祇是你不知滋味。師",
    "X81n1568_020:0242b05": "曰。若知滋味。轉見禍事。",
    "X81n1568_020:0242b06": "溫州淨居尼妙道禪師延平尚書黃公裳之女。開堂",
    "X81n1568_020:0242b07": "日。乃曰。問話且止。直饒有傾湫之辯。倒嶽之機。衲僧",
    "X81n1568_020:0242b08": "門下一點用不著。且佛未出世時。一事全無。我祖西",
    "X81n1568_020:0242b09": "來。便有許多建立。列剎相望。星分派列。以至今日。累",
    "X81n1568_020:0242b10": "及兒孫。遂使山僧。於人天大眾前。無風起浪。向第二",
    "X81n1568_020:0242b11": "義門。通箇消息。語默該不盡底。彌亘大方。言詮說不",
    "X81n1568_020:0242b12": "及處。徧周沙界。通身是眼。覿面當機。電卷星馳。如何",
    "X81n1568_020:0242b13": "湊泊。有時一喝。生殺全威。有時一喝。佛祖莫辨。有時",
    "X81n1568_020:0242b14": "一喝。八面受敵。有時一喝。自救不了。且道。那一喝。是",
    "X81n1568_020:0242b15": "生殺全威。那一喝。是佛祖莫辨。那一喝。是八面受敵。",
    "X81n1568_020:0242b16": "那一喝。是自救不了。若向這裏薦得。堪報不報之恩。",
    "X81n1568_020:0242b17": "脫或未然。山僧無夢說夢去也。拈起拂子曰。還見麼。",
    "X81n1568_020:0242b18": "若見。被見刺所障。擊禪牀曰。還聞麼。若聞。被聲塵所",
    "X81n1568_020:0242b19": "惑。直饒離見絕聞。正是二乘小果。跳出一步。蓋色騎",
    "X81n1568_020:0242b20": "聲。全放全收。主賓互換。所以道。欲知佛性義。當觀時",
    "X81n1568_020:0242b21": "節因緣。敢問諸人。即今是甚麼時節。蕩蕩仁風扶聖",
    "X81n1568_020:0242b22": "化。熙熙和氣助昇平。擲拂子下座。尼問。如何是佛。師",
    "X81n1568_020:0242b23": "曰。非佛。曰如何是佛法大意。師曰骨底骨董。問言無",
    "X81n1568_020:0242b24": "展事。語不投機時如何。師曰。未屙已前。墮坑落壍。",
    "X81n1568_020:0242c01": "平江府資壽尼無著妙總禪師丞相蘇公頌之孫女",
    "X81n1568_020:0242c02": "也。年三十許。厭世浮休。脫去緣飾。咨參諸老。已入正",
    "X81n1568_020:0242c03": "信。作夏徑山。大慧陞堂。舉藥山初參石頭。後見馬祖",
    "X81n1568_020:0242c04": "因緣。師聞豁然省悟。慧下座。不動居士馮公檝。隨至",
    "X81n1568_020:0242c05": "方丈曰。某理會得和尚適來所舉公案。慧曰。居士如",
    "X81n1568_020:0242c06": "何。曰恁麼也不得。囌嚧娑婆訶。不恁麼也不得。[口*悉]哩",
    "X81n1568_020:0242c07": "娑婆訶。恁麼不恁麼總不得。囌嚧[口*悉]哩娑婆訶。慧舉",
    "X81n1568_020:0242c08": "似師。師曰。曾見郭象註莊子。識者曰。却是莊子註郭",
    "X81n1568_020:0242c09": "象。慧見其語異。復舉巖頭婆子話問之。師答偈曰。一",
    "X81n1568_020:0242c10": "葉扁舟泛渺茫。呈橈舞棹別宮商。雲山海月都拋却。",
    "X81n1568_020:0242c11": "贏得莊周蝶夢長。慧休去。馮公疑其所悟不根。後過",
    "X81n1568_020:0242c12": "無錫。招至舟中。問曰。婆生七子。六箇不遇知音。祇這",
    "X81n1568_020:0242c13": "一箇也不消得。便棄水中。大慧老師言。道人理會得。",
    "X81n1568_020:0242c14": "且如何會。師曰。已上供通。並是詣實。馮公大驚。慧挂",
    "X81n1568_020:0242c15": "牌次。師入室。慧問。古人不出方丈。為甚麼。却去莊上",
    "X81n1568_020:0242c16": "喫油餈。師曰。和尚放妙總過。妙總方敢通箇消息。慧",
    "X81n1568_020:0242c17": "曰。我放你過。你試道看。師曰。妙總亦放和尚過。慧曰。",
    "X81n1568_020:0242c18": "爭奈油餈何。師喝一喝而出。於是聲聞四方。隆興改",
    "X81n1568_020:0242c19": "元。舍人張公孝祥。來守是郡。以資壽挽開法入院。上",
    "X81n1568_020:0242c20": "堂。宗乘一唱。三藏絕詮。祖令當行。十方坐斷。二乘聞",
    "X81n1568_020:0242c21": "之怖走。十地到此猶疑。若是俊流。未言而諭。設使用",
    "X81n1568_020:0242c22": "移星換斗底手段。施攙旗奪皷底機關。猶是空拳。豈",
    "X81n1568_020:0242c23": "有實義。向上一路。千聖不傳。學者勞形。如猿捉影。靈",
    "X81n1568_020:0242c24": "山付囑。俯狥時機。演唱三乘。各隨根器。始於鹿野苑。",
    "X81n1568_020:0243a01": "轉四諦法輪。度百千萬眾。山僧今日與此界他方。乃",
    "X81n1568_020:0243a02": "佛乃祖。山河大地。草木叢林。現前四眾。各轉大法輪。",
    "X81n1568_020:0243a03": "交光相羅。如寶絲網。若一草一木。不轉法輪。則不得",
    "X81n1568_020:0243a04": "名為轉大法輪。所以道。於一毫端現寶王剎。坐微塵",
    "X81n1568_020:0243a05": "裏轉大法輪。乘時於其中間。作無量無邊廣大佛事。",
    "X81n1568_020:0243a06": "周遍法界。一為無量。無量為一。小中現大。大中現小。",
    "X81n1568_020:0243a07": "不動步。游彌勒樓閣。不返聞。入觀音普門。情與無情。",
    "X81n1568_020:0243a08": "性相平等。不是神通妙用。亦非法爾如然。於此倜儻",
    "X81n1568_020:0243a09": "分明。皇恩佛恩。一時報足。且道。如何是報恩一句。天",
    "X81n1568_020:0243a10": "高群象正。海濶百川朝。上堂。舉雲門示眾云。十五日",
    "X81n1568_020:0243a11": "已前。則不問。十五日已後。道將一句來。自代云。日日",
    "X81n1568_020:0243a12": "是好日。師曰。日日是好日。佛法世法盡周畢。不須特",
    "X81n1568_020:0243a13": "地覔幽玄。祇管鉢盂兩度濕。上堂。黃面老人。橫說竪",
    "X81n1568_020:0243a14": "說。權說實說。法說喻說。建法幢。立宗旨。與後人作榜",
    "X81n1568_020:0243a15": "樣。為甚麼却道。始從鹿野苑。終至跋提河。於是二中",
    "X81n1568_020:0243a16": "間。未甞說一字。點檢將來。大似抱贓叫屈。山僧今日",
    "X81n1568_020:0243a17": "人事忙冗。且放過一著。便下座。尼問。如何是奪人不",
    "X81n1568_020:0243a18": "奪境。師曰。野華開滿路。徧地是清香。曰如何是奪境",
    "X81n1568_020:0243a19": "不奪人。師曰。茫茫宇宙人無數。幾箇男兒是丈夫。曰",
    "X81n1568_020:0243a20": "如何是人境俱不奪。師曰。處處綠楊堪繫馬。家家門",
    "X81n1568_020:0243a21": "首透長安。曰如何是人境兩俱奪。師曰。雪覆蘆華。舟",
    "X81n1568_020:0243a22": "橫斷岸。曰人境已蒙師指示。向上宗乘事若何。師便",
    "X81n1568_020:0243a23": "打。",
    "X81n1568_020:0243a24": "侍郎無垢居士張九成未第時。因客談楊文公呂微",
    "X81n1568_020:0243b01": "仲諸名儒所造精妙。皆由禪學而至也。於是心慕之。",
    "X81n1568_020:0243b02": "聞寶印楚明禪師道傅大通居淨慈。即之請問入道",
    "X81n1568_020:0243b03": "之要。明曰。此事唯念念不捨。久久純熟。時節到來。自",
    "X81n1568_020:0243b04": "然證入。復舉趙州栢樹子話。令時時提撕。公久之無",
    "X81n1568_020:0243b05": "省。辭謁善權清禪師。公問。此事人人有分。箇箇圓成。",
    "X81n1568_020:0243b06": "是否。清曰。然。公曰。為甚麼某無箇入處。清於袖中出",
    "X81n1568_020:0243b07": "數珠。示之曰。此是誰底。公俛仰無對。清復袖之曰。是",
    "X81n1568_020:0243b08": "汝底。則拈取去。纔涉思惟。即不是汝底。公悚然。未幾",
    "X81n1568_020:0243b09": "留蘇氏館。一夕如廁。以栢樹子話究之。聞蛙鳴釋然",
    "X81n1568_020:0243b10": "契入。有偈曰。春天月夜一聲蛙。撞破乾坤共一家。正",
    "X81n1568_020:0243b11": "恁麼時誰會得。嶺頭脚痛有玄沙。屆明謁法印一禪",
    "X81n1568_020:0243b12": "師。機語頗契。適私忌。就明靜庵供雲水。主僧惟尚禪",
    "X81n1568_020:0243b13": "師。纔見乃展手。公便喝。尚批公頰。公趨前。尚曰。張學",
    "X81n1568_020:0243b14": "錄。何得謗大般若。公曰。某見處祇如此。和尚又作麼",
    "X81n1568_020:0243b15": "生。尚舉馬祖陞堂。百丈卷席話。詰之。敘語未終。公推",
    "X81n1568_020:0243b16": "倒卓子。尚大呼。張學錄殺人。公躍起問傍僧曰。汝又",
    "X81n1568_020:0243b17": "作麼生。僧罔措。公毆之顧尚曰。祖禰不了。殃及兒孫。",
    "X81n1568_020:0243b18": "尚大笑。公獻偈曰。卷席因緣也大奇。諸方聞舉盡攢",
    "X81n1568_020:0243b19": "眉。臺盤趯倒人星散。直漢從來不受欺。尚答曰。從來",
    "X81n1568_020:0243b20": "高價不饒伊。百戰場中奮兩眉。奪角衝關君會也。叢",
    "X81n1568_020:0243b21": "林誰敢更相欺。紹興癸丑。魁多士。復謁尚於東庵。尚",
    "X81n1568_020:0243b22": "曰。浮山圓鑑云。饒你入得汾陽室。始到浮山門。亦未",
    "X81n1568_020:0243b23": "見老僧在。公作麼生。公叱侍僧曰。何不祇對。僧罔措。",
    "X81n1568_020:0243b24": "公打僧一掌曰。蝦蟆窟裏果沒蛟龍。丁巳秋。大慧禪",
    "X81n1568_020:0243c01": "師董徑山。學者仰如星斗。公閱其語要。歎曰。是知宗",
    "X81n1568_020:0243c02": "門有人。持以語尚。恨未一見。及為禮部侍郎。偶參政",
    "X81n1568_020:0243c03": "劉公。請慧說法于天竺。公三往不值。暨慧報謁。公見",
    "X81n1568_020:0243c04": "但寒暄而已。慧亦默識之。尋奉祠還里。至徑山與馮",
    "X81n1568_020:0243c05": "給事諸公議格物。慧曰。公祇知有格物。而不知有物",
    "X81n1568_020:0243c06": "格。公茫然。慧大笑。公曰。師能開諭乎。慧曰。不見小說",
    "X81n1568_020:0243c07": "載。唐人有與安祿山謀叛者。其人先為閬守。有畫像",
    "X81n1568_020:0243c08": "在焉。明皇幸蜀見之。怒令侍臣以劒擊其像首。時閬",
    "X81n1568_020:0243c09": "守居陝西。首忽墮地。公聞頓領深旨。題不動軒壁曰。",
    "X81n1568_020:0243c10": "子韶格物。妙喜物格。欲識一貫。兩箇五百。慧始許可。",
    "X81n1568_020:0243c11": "後守邵陽。丁父難。過徑山飯僧。秉鈞者意。慧議及朝",
    "X81n1568_020:0243c12": "政。遂竄慧於衡陽。令公居家守服。服除。安置南安。丙",
    "X81n1568_020:0243c13": "子春。蒙恩北還。道次新淦。而慧適至。與聯舟劇談宗",
    "X81n1568_020:0243c14": "要。未甞語往事。于氏心傳錄曰。憲自嶺下侍舅氏歸",
    "X81n1568_020:0243c15": "新淦。因會大慧。舅氏令拜之。憲曰。素不拜僧。舅氏曰。",
    "X81n1568_020:0243c16": "汝姑扣之。憲知其甞執卷。遂舉子思中庸天命之謂",
    "X81n1568_020:0243c17": "性。率性之謂道。修道之謂教三句。以問。慧曰。凡人既",
    "X81n1568_020:0243c18": "不知本命元辰下落處。又要牽好人入火坑。如何聖",
    "X81n1568_020:0243c19": "賢於打頭一著不鑿破。憲曰。吾師能為聖賢鑿破否。",
    "X81n1568_020:0243c20": "慧曰。天命之謂性。便是清淨法身。率性之謂道。便是",
    "X81n1568_020:0243c21": "圓滿報身。修道之謂教。便是千百億化身。憲得以告",
    "X81n1568_020:0243c22": "舅氏曰。子拜何辭。繼鎮永嘉。丁丑秋。丐祠枉道。訪慧",
    "X81n1568_020:0243c23": "於育王。越明年。慧得旨復領徑山。謁公於慶善院。曰",
    "X81n1568_020:0243c24": "某每於夢中。必誦語孟。何如。慧舉圓覺曰。由寂靜故。",
    "X81n1568_020:0244a01": "十方世界。諸如來心。於中顯現。如鏡中像。公曰。非老",
    "X81n1568_020:0244a02": "師莫聞此論也。其頌黃龍三關曰。我手何似佛手。天",
    "X81n1568_020:0244a03": "下衲僧無口。縱饒撩起便行。也是鬼窟裏走。(諱不得)我",
    "X81n1568_020:0244a04": "脚何似驢脚。又被黐膠粘著。飜身直上兜率天。已是",
    "X81n1568_020:0244a05": "遭他老鼠藥。(吐不出)人人有箇生緣處。鐵圍山下幾千",
    "X81n1568_020:0244a06": "年。三灾直到四禪天。這驢猶自在旁邊。(煞得工夫)公設心",
    "X81n1568_020:0244a07": "六度。不為子孫計因取華嚴善知識日供。其二回食",
    "X81n1568_020:0244a08": "以飯緇流。又甞供十六大天。而諸位茶杯。悉變為乳。",
    "X81n1568_020:0244a09": "書偈曰。稽首十方佛法僧。稽首一切護法天。我今供",
    "X81n1568_020:0244a10": "養三寶天。如海一滴牛一毛。有何妙術能感格。試借",
    "X81n1568_020:0244a11": "意識為汝說。我心與佛天無異。一塵纔起大地隔。儻",
    "X81n1568_020:0244a12": "或塵銷覺圓淨。是故佛天來降臨。我欲供佛佛即現。",
    "X81n1568_020:0244a13": "我欲供天天亦現。佛子若或生狐疑。試問此乳何處",
    "X81n1568_020:0244a14": "來。狐疑即塵塵即疑。終與佛天不相似。我今為汝掃",
    "X81n1568_020:0244a15": "狐疑。如湯沃雪火銷冰。汝今微有疑與惑。鷂子便到",
    "X81n1568_020:0244a16": "新羅國。",
    "X81n1568_020:0244a17": "參政李邴居士字漢老。醉心祖道有年。聞大慧排默",
    "X81n1568_020:0244a18": "照為邪禪。疑怒相半。及見慧示眾。舉趙州庭栢垂語",
    "X81n1568_020:0244a19": "曰。庭前栢樹子。今日重新舉打破趙州關。特地尋言",
    "X81n1568_020:0244a20": "語。敢問大眾。既是打破趙州關。為甚麼却特地尋言",
    "X81n1568_020:0244a21": "語。良久曰。當初祇道茆長短。燒了方知地不平。公領",
    "X81n1568_020:0244a22": "悟。謂慧曰。無老師後語幾蹉過。後以書咨決曰。某近",
    "X81n1568_020:0244a23": "扣籌室。承擊發蒙滯。忽有省入。顧惟。根識暗鈍。平生",
    "X81n1568_020:0244a24": "學解。盡落情見。一取一捨。如衣壞絮。行草棘中。適自",
    "X81n1568_020:0244b01": "纏繞。今一笑頓釋所疑。欣幸可量。非大宗匠委曲垂",
    "X81n1568_020:0244b02": "慈。何以致此。自到城中。著衣喫飯。抱子弄孫。色色仍",
    "X81n1568_020:0244b03": "舊。既無拘執之情。亦不作奇特之想。其餘。夙習舊障。",
    "X81n1568_020:0244b04": "亦稍輕微。臨行叮嚀之語。不敢忘也。重念始得入門。",
    "X81n1568_020:0244b05": "而大法未明。應機接物。觸事未能無礙。更望。有以提",
    "X81n1568_020:0244b06": "誨使卒有所至。庶無玷於法席矣。又書曰。某比蒙誨",
    "X81n1568_020:0244b07": "答。備悉深旨。某自驗者三。一。事無逆順。隨緣即應。不",
    "X81n1568_020:0244b08": "留胸中。二。宿習濃厚。不加排遣。自爾輕微。三。古人公",
    "X81n1568_020:0244b09": "案。舊所茫然。時復瞥地。此非自昧者。前書大法未明",
    "X81n1568_020:0244b10": "之語。蓋恐得少為足。當擴而充之。豈別求勝解耶。淨",
    "X81n1568_020:0244b11": "勝現流。理則不無。敢不銘佩。",
    "X81n1568_020:0244b12": "寶學劉彥脩居士字子羽。出知永嘉。問道於大慧禪",
    "X81n1568_020:0244b13": "師。慧曰。僧問趙州。狗子還有佛性也無。趙州道無。但",
    "X81n1568_020:0244b14": "恁麼看。公後乃於栢樹子上發明。有頌曰。趙州栢樹",
    "X81n1568_020:0244b15": "太無端。境上追尋也太難。處處綠楊堪繫馬。家家門",
    "X81n1568_020:0244b16": "底透長安。",
    "X81n1568_020:0244b17": "提刑吳偉明居士字元昭。久參真歇了禪師。得自受",
    "X81n1568_020:0244b18": "用三昧為極致。後訪大慧於洋嶼庵。隨眾入室。慧舉",
    "X81n1568_020:0244b19": "狗子無佛性話問之。公擬答。慧以竹篦便打。公無對。",
    "X81n1568_020:0244b20": "遂留咨參。一日慧謂曰。不須呈伎倆。直須啐地折。嚗",
    "X81n1568_020:0244b21": "地斷。方敵得生死。若祇呈伎倆。有甚了期。即辭去。道",
    "X81n1568_020:0244b22": "次延平。倐然契悟。連書數頌寄慧。皆室中所問者。有",
    "X81n1568_020:0244b23": "曰。不是心。不是佛。不是物。通身一具金鎻骨。趙州親",
    "X81n1568_020:0244b24": "見老南泉。解道鎮州出蘿蔔。慧即說偈。證之曰。通身",
    "X81n1568_020:0244c01": "一具金鎻骨。堪與人天為軌則。要識臨濟小廝兒。便",
    "X81n1568_020:0244c02": "是當年白拈賊。",
    "X81n1568_020:0244c03": "門司黃彥節居士字節夫。號妙德。於大慧一喝下。疑",
    "X81n1568_020:0244c04": "情頓脫。慧以衣付之。甞舉首山竹篦話。至葉縣近前",
    "X81n1568_020:0244c05": "奪得拗折。擲向堦下曰。是甚麼。山曰。瞎。公曰。妙德到",
    "X81n1568_020:0244c06": "這裏。百色無能但記得。曾作蠟梅絕句曰。擬嚼枝頭",
    "X81n1568_020:0244c07": "蠟。驚香却肖蘭。前村深雪裏。莫作嶺梅看。",
    "X81n1568_020:0244c08": "秦國夫人計氏法真自寡處。屏去紛華。常蔬食。習有",
    "X81n1568_020:0244c09": "為法。因大慧遣謙禪者。致問其子魏公。公留謙以祖",
    "X81n1568_020:0244c10": "道誘之。真一日問謙曰。徑山和尚。尋常如何為人。謙",
    "X81n1568_020:0244c11": "曰。和尚祇教人看狗子無佛性。及竹篦子話。祇是不",
    "X81n1568_020:0244c12": "得下語。不得思量。不得向舉起處會。不得向開口處",
    "X81n1568_020:0244c13": "承當。狗子還有佛性也無。無祇恁麼教人看。真遂諦",
    "X81n1568_020:0244c14": "信。於是夜坐力究前話。忽爾洞然無滯。謙辭歸。真親",
    "X81n1568_020:0244c15": "書入道槩略。作數偈呈慧。其後曰。逐日看經文。如逢",
    "X81n1568_020:0244c16": "舊識人。莫言頻有礙。一舉一回新。",
    "X81n1568_020:0244c17": "虎丘隆禪師法嗣",
    "X81n1568_020:0244c18": "明州天童應庵曇華禪師蘄州江氏子。生而奇傑。年",
    "X81n1568_020:0244c19": "十七。於東禪去髮。首依水南遂禪師。染指法味。因徧",
    "X81n1568_020:0244c20": "歷江湖。與諸老激揚無不契者。至雲居禮圓悟禪師。",
    "X81n1568_020:0244c21": "悟一見痛與提策。及入蜀指見彰教。教移虎丘。師侍",
    "X81n1568_020:0244c22": "行。未半載頓明大事。去謁此庵。分座連雲。開法妙嚴",
    "X81n1568_020:0244c23": "後遷諸巨剎。住歸宗日。大慧在梅陽。有僧傳師垂示",
    "X81n1568_020:0244c24": "語句。慧見之。極口稱歎。後以偈寄曰。坐斷金輪第一",
    "X81n1568_020:0245a01": "峯。千妖百怪盡潛蹤。年來又得真消息。報道楊岐正",
    "X81n1568_020:0245a02": "脉通其歸重如此。上堂。九年面壁。壞却東土兒孫。隻",
    "X81n1568_020:0245a03": "履西歸。鈍置黃面老子。以拄杖畫一畫曰。石牛攔古",
    "X81n1568_020:0245a04": "路。一馬生三寅。上堂。德章老瞎禿。從來沒滋味。拈得",
    "X81n1568_020:0245a05": "口失却鼻。三更二點唱巴歌。無端驚起梵王睡。喝一",
    "X81n1568_020:0245a06": "喝。曰我行荒草裏。汝又入深村。上堂。臨濟在黃檗處。",
    "X81n1568_020:0245a07": "三度喫棒底意旨。你諸人還覷得透也未。直饒一咬",
    "X81n1568_020:0245a08": "便斷也未是。大丈夫漢。三世諸佛。口挂壁上。天下老",
    "X81n1568_020:0245a09": "和尚。將甚麼喫飯。上堂。十五日已前。水長船高。十五",
    "X81n1568_020:0245a10": "日已後。泥多佛大。正當十五日。東海鯉魚打一棒。雨",
    "X81n1568_020:0245a11": "似盆傾。直得。三千大千世界。一切眾生。悉皆歡喜。謂",
    "X81n1568_020:0245a12": "言。打這一棒。不妨應時應節報恩。不覺通身踊躍。遂",
    "X81n1568_020:0245a13": "作詩一首。舉似大眾。蜻蜓許是好蜻蜓。飛來飛去不",
    "X81n1568_020:0245a14": "曾停。被我捉來摘却兩邊翼。恰似一枚大鐵釘。上堂。",
    "X81n1568_020:0245a15": "若作一句商量。喫粥飯阿誰不會。不作一句商量。屎",
    "X81n1568_020:0245a16": "坑裏蟲子笑殺闍黎。拈拄杖曰。拄杖子罪犯彌天。貶",
    "X81n1568_020:0245a17": "向二鐵圍山。且道。薦福還有過也無。卓拄杖。曰遲一",
    "X81n1568_020:0245a18": "刻。上堂。明不見暗。暗不見明。明暗雙忘。無異流俗阿",
    "X81n1568_020:0245a19": "師。野干鳴。師子吼。師子吼。野干鳴。三家村裏臭猢猻。",
    "X81n1568_020:0245a20": "價增十倍。驪龍頷下明月珠。分文不直若作衲僧巴",
    "X81n1568_020:0245a21": "鼻。甚處得來。三十年後換手搥胸。未是苦在。上堂。飯",
    "X81n1568_020:0245a22": "籮邊。漆桶裏。相唾饒你潑水。相罵饒你接觜。黃河三",
    "X81n1568_020:0245a23": "千年一度清。蟠桃五百年一次開華。鶴勒那咬定牙",
    "X81n1568_020:0245a24": "關。朱頂王呵呵大笑。歸宗五十年前。有一則公案。今",
    "X81n1568_020:0245b01": "日舉似諸人。且道。是甚麼公案。王節級失却帖。上堂。",
    "X81n1568_020:0245b02": "三十二相。八十種好。從朝至暮。啾啾唧唧。說黃道黑。",
    "X81n1568_020:0245b03": "不知那裏是二時。上堂。喫粥喫飯。不覺嚼破舌頭。血",
    "X81n1568_020:0245b04": "濺梵天。四天之下。霈然有餘。玉皇大帝。發追東海龍",
    "X81n1568_020:0245b05": "王。向金輪峯頂鞫勘頃刻之間。追汝諸人作證見也",
    "X81n1568_020:0245b06": "且各請依實供通。切忌回避。儻若不實喪汝性命。上",
    "X81n1568_020:0245b07": "堂。趙州喫茶。我也怕他。若非債主。便是冤家。倚牆靠",
    "X81n1568_020:0245b08": "壁成羣隊。不知誰解辨龍虵。上堂。五百力士揭石義。",
    "X81n1568_020:0245b09": "萬仞崖頭撒手行。十方世界一團鐵。虗空背上白毛",
    "X81n1568_020:0245b10": "生。直饒。拈却膱脂帽子。脫却鶻臭布衫。向報恩門下。",
    "X81n1568_020:0245b11": "正好喫棒。何故。半夜起來屈膝坐。毛頭星現衲僧前。",
    "X81n1568_020:0245b12": "上堂。三世諸佛。眼裏無筋。六代祖師。皮下無血。明果",
    "X81n1568_020:0245b13": "咬定牙關。[跳-兆+孛]跳也出他圈[袖-由+貴]不得。何故南泉斬貓兒。",
    "X81n1568_020:0245b14": "上堂。云。參禪人切忌錯用心。悟明見性。是錯用心。成",
    "X81n1568_020:0245b15": "佛作祖。是錯用心。看經講教。是錯用心。行住坐臥。是",
    "X81n1568_020:0245b16": "錯用心。喫粥喫飯。是錯用心。屙屎送尿。是錯用心。一",
    "X81n1568_020:0245b17": "動一靜。一往一來。是錯用心。更有一處錯用心。歸宗",
    "X81n1568_020:0245b18": "不敢與諸人說破。何故。一字入公門。九牛車不出。上",
    "X81n1568_020:0245b19": "堂云。良工未出。玉石不分。巧治無人。金沙混雜。縱使",
    "X81n1568_020:0245b20": "無師自悟。向天童門下。正好朝打三千暮打八百。驀",
    "X81n1568_020:0245b21": "拈拄杖云。喚作拄杖。玉石不分。不喚作拄杖。金沙混",
    "X81n1568_020:0245b22": "雜。其間一箇半箇。善別端由。管取平步丹霄。苟或未",
    "X81n1568_020:0245b23": "然。卓拄杖云。急著眼看。僧問。婆子問巖頭。呈橈舞棹",
    "X81n1568_020:0245b24": "則不問。且道。婆手中兒子。甚處得來。巖頭扣船舷三",
    "X81n1568_020:0245c01": "下。意旨如何。師曰。燋磚打著連底凍。曰當時若問和",
    "X81n1568_020:0245c02": "尚。如何對他。師曰。一棒打殺。曰這老和尚。大似買帽",
    "X81n1568_020:0245c03": "相頭。師曰。你向甚處見巖頭。曰劄。師曰。杜撰禪和。曰",
    "X81n1568_020:0245c04": "婆生七子。六箇不遇知音。祇這一箇也不消得。擲向",
    "X81n1568_020:0245c05": "水中。又且如何。師曰。少賣弄。曰巖頭當時不覺吐舌。",
    "X81n1568_020:0245c06": "意作麼生。師曰。樂則同歡。曰僧問雲門。如何是清淨",
    "X81n1568_020:0245c07": "法身。雲門曰。華藥欄。此意如何。師曰。深沙努眼睛。問",
    "X81n1568_020:0245c08": "祇這是。埋沒自己。祇這不是。孤負先聖。去此二途。和",
    "X81n1568_020:0245c09": "泥合水處。請師道。師曰。玉箸撑虎口。曰一言金石談",
    "X81n1568_020:0245c10": "來重。萬事鴻毛脫去輕。師曰。莫謾老僧好。問人皆畏",
    "X81n1568_020:0245c11": "炎熱。我愛夏日長。熏風自南來。殿閣生微涼。時如何。",
    "X81n1568_020:0245c12": "師曰。倒戈卸甲。虎丘忌日。拈香曰。平生沒興。撞著這",
    "X81n1568_020:0245c13": "無意智老和尚。做盡伎倆。湊泊不得。從此卸却干戈。",
    "X81n1568_020:0245c14": "隨分著衣喫飯。二十年來坐曲彔木。懸羊頭賣狗肉。",
    "X81n1568_020:0245c15": "知他有甚憑據。雖然一年一度燒香日。千古令人恨",
    "X81n1568_020:0245c16": "轉深。師於室中能鍛鍊耆艾。故世稱大慧與師居處。",
    "X81n1568_020:0245c17": "為二甘露門。甞誡徒曰。衲僧家著草鞋住院。何啻如",
    "X81n1568_020:0245c18": "蚖虵戀窟乎。隆興改元。六月十三日。奄然而化。塔全",
    "X81n1568_020:0245c19": "身于本山。",
    "X81n1568_020:0245c20": "育王裕禪師法嗣",
    "X81n1568_020:0245c21": "福州清涼坦禪師有僧舉。大慧竹篦話請益。師示以",
    "X81n1568_020:0245c22": "偈曰。徑山有箇竹篦。直下別無道理。佛殿廚庫三門。",
    "X81n1568_020:0245c23": "穿過衲僧眼耳。其僧言下有省。",
    "X81n1568_020:0245c24": "臨安府淨慈水庵師一禪師婺州馬氏子。十六披削。",
    "X81n1568_020:0246a01": "首參雪峯慧照禪師。照舉。藏身無迹話問之。師數日",
    "X81n1568_020:0246a02": "方明。呈偈曰。藏身無迹更無藏。脫體無依便廝當。古",
    "X81n1568_020:0246a03": "鏡不勞還自照。淡煙和霧濕秋光。照質之曰。畢竟那",
    "X81n1568_020:0246a04": "裏是藏身無迹處。師曰。嗄。照曰。無蹤迹處。因甚麼莫",
    "X81n1568_020:0246a05": "藏身。師曰。石虎吞却木羊兒。照深肯之。住後。上堂。舉。",
    "X81n1568_020:0246a06": "圓悟師翁道。參禪參到無參處。參到無參始徹頭。水",
    "X81n1568_020:0246a07": "庵則不然。參禪參到無參處。參到無參未徹頭。若也",
    "X81n1568_020:0246a08": "欲窮千里目。直須更上一層樓。上堂。凍雲欲雪未雪。",
    "X81n1568_020:0246a09": "普賢象駕崢嶸。嶺梅半合半開。少室風光漏泄。便恁",
    "X81n1568_020:0246a10": "麼去。猶是半提。作麼生是全提底事。無智人前莫說。",
    "X81n1568_020:0246a11": "打你頭破額裂。上堂。舉。法眼示眾曰。盡十方世界。明",
    "X81n1568_020:0246a12": "皎皎地。若有一絲頭。即是一絲頭。師竪起拂子曰。還",
    "X81n1568_020:0246a13": "見麼。穿過髑髏猶未覺。法燈云。盡十方世界。自然明",
    "X81n1568_020:0246a14": "皎皎地。若有一絲頭。不是一絲頭。師曰。夜來月色十",
    "X81n1568_020:0246a15": "分好。今日秋山無限清。上堂。寂然不動。感而遂通。古",
    "X81n1568_020:0246a16": "人恁麼說話。大似預搔待痒。若教渠踏著衲僧關捩。",
    "X81n1568_020:0246a17": "管取別有生涯。喝一喝。卓拄杖。下座。",
    "X81n1568_020:0246a18": "安吉州道場無庵法全禪師姑蘇陳氏子。東齋川和",
    "X81n1568_020:0246a19": "尚為落髮師。久依佛智。每入室。智以狗子無佛性話",
    "X81n1568_020:0246a20": "問之。師罔對。一日聞僧舉五祖頌云。趙州露刃劒。忽",
    "X81n1568_020:0246a21": "大悟。有偈曰。皷吹轟轟袒半肩。龍樓香噴益州船。有",
    "X81n1568_020:0246a22": "時赤脚弄明月。踏破五湖波底天。住後。上堂。欲得現",
    "X81n1568_020:0246a23": "前。莫存順逆。卓拄杖云。三祖大師變作馬面夜叉。向",
    "X81n1568_020:0246a24": "東弗于逮西瞿耶尼南贍部洲北鬱單越。却來山僧",
    "X81n1568_020:0246b01": "手裏。首身元來只是一條黑漆拄杖。還見麼。直饒見",
    "X81n1568_020:0246b02": "得。入地獄如箭射。卓拄杖下座。上堂。拈拄杖曰。汝等",
    "X81n1568_020:0246b03": "諸人。箇箇頂天立地肩橫楖栗。到處行脚。勘驗諸方。",
    "X81n1568_020:0246b04": "更來這裏。覓箇甚麼。纔輕輕拶著。便言。天台普請。南",
    "X81n1568_020:0246b05": "嶽遊山。我且問。你還曾收得大食國裏寶刀麼。卓拄",
    "X81n1568_020:0246b06": "杖。曰切忌口衘羊角。僧問。牛頭未見四祖時如何。師",
    "X81n1568_020:0246b07": "曰。天下無貧人。曰見後如何。師曰。四海無富漢。乾道",
    "X81n1568_020:0246b08": "己丑。七月二十五日。將入寂。眾求偈。師瞪目下視。眾",
    "X81n1568_020:0246b09": "請益堅。遂書無無二字。棄筆而逝。火後設利五色。塔",
    "X81n1568_020:0246b10": "于金斗峯。",
    "X81n1568_020:0246b11": "泉州延福寒巖慧升禪師建寧人也。上堂。喝一喝。曰",
    "X81n1568_020:0246b12": "盡十方世界會。十世古今都盧在裏許。畐畐塞塞了",
    "X81n1568_020:0246b13": "也。若乃放開一鍼鋒許。則大海西流。巨嶽倒卓。黿鼉",
    "X81n1568_020:0246b14": "魚龍。鰕蟹蚯蚓。盡向平地上。湧出波瀾。游泳鼓舞。然",
    "X81n1568_020:0246b15": "雖如是。更須向百尺竿頭自進一步。則步步踏轉無",
    "X81n1568_020:0246b16": "盡藏輪。方知道。鼻孔搭在上脣。眉毛不在眼下。還相",
    "X81n1568_020:0246b17": "委悉麼。復喝一喝曰。切忌轉喉觸諱。",
    "X81n1568_020:0246b18": "大溈泰禪師法嗣",
    "X81n1568_020:0246b19": "潭州慧通清旦禪師蓬州嚴氏子。初出關至德山。值",
    "X81n1568_020:0246b20": "泰上堂。舉。趙州曰。臺山婆子已為汝勘破了也。且道。",
    "X81n1568_020:0246b21": "意在甚麼處。良久曰。就地撮將黃葉去。入山推出白",
    "X81n1568_020:0246b22": "雲來。師聞釋然。翌日入室。山問。前百丈不落因果。因",
    "X81n1568_020:0246b23": "甚麼墮野狐。後百丈不昧因果。因甚麼脫野狐。師曰。",
    "X81n1568_020:0246b24": "好與一坑埋却。住後。上堂。說佛說祖。正如好肉剜瘡。",
    "X81n1568_020:0246c01": "舉古舉今。猶若殘羹餿飯。一聞便悟。已落第二頭。一",
    "X81n1568_020:0246c02": "舉便行。早是不著便。須知箇事如天普蓋。似地普擎。",
    "X81n1568_020:0246c03": "師子遊行不求伴侶。壯士展臂不借他力佛祖拈掇",
    "X81n1568_020:0246c04": "不起。衲僧願見無門。迷悟雙忘。聖凡路絕。且道從上",
    "X81n1568_020:0246c05": "諸聖。以何法示人。喝一喝。曰莫妄想。佛性和尚忌日",
    "X81n1568_020:0246c06": "上堂。三脚驢子弄蹄行。步步相隨不相到。樹頭驚起",
    "X81n1568_020:0246c07": "雙雙魚。拈來一老一不老。為憐松竹引清風。其奈出",
    "X81n1568_020:0246c08": "門便是草。因喚檀郎識得渠。大機大用都推倒。燒香",
    "X81n1568_020:0246c09": "勘證見根源。糞埽堆頭拾得寶。叢林浩浩謾商量。勸",
    "X81n1568_020:0246c10": "君莫謗先師好。",
    "X81n1568_020:0246c11": "澧州靈巖仲安禪師幼為比丘。壯遊講肆。後謁圓悟。",
    "X81n1568_020:0246c12": "於蔣山。時佛性為座元。師扣之。即領旨。逮性住德山。",
    "X81n1568_020:0246c13": "遣師至踵阜通嗣書。圓悟問曰。千里馳來不辱宗風。",
    "X81n1568_020:0246c14": "公案現成如何通信。師曰。覿面相呈更無回互。曰此",
    "X81n1568_020:0246c15": "是德山底。那箇是上座底。師曰。豈有第二人。曰背後",
    "X81n1568_020:0246c16": "底。聻。師投書。悟笑曰。作家禪客天然有在。師曰。付與",
    "X81n1568_020:0246c17": "蔣山。次至僧堂前。師捧書問訊首座。座曰。玄沙白紙",
    "X81n1568_020:0246c18": "此自何來。師曰。久默斯要。不務速說。今日拜呈。幸希",
    "X81n1568_020:0246c19": "一覽。座便喝。師曰。作家首座。座又喝。師以書便打。座",
    "X81n1568_020:0246c20": "擬議。師曰。未明三八九。不免自沈吟。師以書復打。一",
    "X81n1568_020:0246c21": "下。曰接。時圓悟與佛眼見。悟曰。打我首座死了也。佛",
    "X81n1568_020:0246c22": "眼曰。官馬廝踢。有甚憑據。師曰。說甚官馬廝踢。正是",
    "X81n1568_020:0246c23": "龍象蹴踏。悟喚師至曰。我五百人首座。你為甚麼打",
    "X81n1568_020:0246c24": "他。曰和尚也須喫一頓始得。悟顧佛眼吐舌。眼曰。未",
    "X81n1568_020:0247a01": "在。却顧師問曰。空手把鉏頭。步行騎水牛。人從橋上",
    "X81n1568_020:0247a02": "過。橋流水不流。意作麼生。師鞠躬曰。所供並是詣實。",
    "X81n1568_020:0247a03": "眼笑曰。元來是屋裏人。又往見五祖自和尚通法眷",
    "X81n1568_020:0247a04": "書祖曰書裏說箇甚麼師曰。文彩已彰。曰畢竟說箇",
    "X81n1568_020:0247a05": "甚麼。師曰。當陽揮寶劒。曰近前來。這裏不識幾箇字。",
    "X81n1568_020:0247a06": "師曰。莫詐敗。祖顧侍者曰。是那裏僧。曰此上座。向曾",
    "X81n1568_020:0247a07": "在和尚會下去。祖曰。怪得恁麼滑頭。師曰。被和尚鈍",
    "X81n1568_020:0247a08": "置來。祖乃將書於香爐上熏曰。南無三曼多。沒陀南。",
    "X81n1568_020:0247a09": "師近前彈指而已。祖便開書。回德山日。佛果佛眼皆",
    "X81n1568_020:0247a10": "有偈送之。未幾靈巖虗席。衲子投牒。乞師住持。遂師",
    "X81n1568_020:0247a11": "法焉。上堂。參禪不究淵源。觸途盡為留礙。所以守其",
    "X81n1568_020:0247a12": "靜默。澄寂。虗閑墮在毒海。以弱勝強。自是非他立人",
    "X81n1568_020:0247a13": "我。量見處偏枯。遂致優劣。不分照不構用。用不離窠。",
    "X81n1568_020:0247a14": "此乃學處不玄。盡為流俗。到這裏。須知有殺中透脫。",
    "X81n1568_020:0247a15": "活處藏機。佛不可知。祖莫能測。所以古人道。有時先",
    "X81n1568_020:0247a16": "照後用。且要共你商量。有時先用後照。你須是箇漢",
    "X81n1568_020:0247a17": "始得。有時照用同時。你又作麼生抵當。有時照用不",
    "X81n1568_020:0247a18": "同時。你又向甚麼處湊泊。還知麼。穿楊箭與驚人句。",
    "X81n1568_020:0247a19": "不是臨時學得來。",
    "X81n1568_020:0247a20": "成都府正法灝禪師上堂。舉。永嘉到曹谿因緣。乃曰。",
    "X81n1568_020:0247a21": "要識永嘉麼。掀飜海嶽求知己。要識祖師麼。撥動乾",
    "X81n1568_020:0247a22": "坤建太平。二老不知何處去。卓拄杖。曰宗風千古播",
    "X81n1568_020:0247a23": "嘉聲。",
    "X81n1568_020:0247a24": "成都府昭覺辯禪師上堂。毫釐有差。天地懸隔。隔江",
    "X81n1568_020:0247b01": "人唱鷓鴣詞。錯認胡笳十八拍。要會麼。欲得現前。莫",
    "X81n1568_020:0247b02": "存順逆。五湖煙浪有誰爭。自是不歸歸便得。",
    "X81n1568_020:0247b03": "護國元禪師法嗣",
    "X81n1568_020:0247b04": "台州國清簡堂行機禪師本郡人。姓楊氏。風姿挺異。",
    "X81n1568_020:0247b05": "才壓儒林。年二十五。棄妻孥學出世法。晚見此庵。密",
    "X81n1568_020:0247b06": "有契證。出應莞山。刀耕火種。單丁者一十七年。甞有",
    "X81n1568_020:0247b07": "偈云。地爐無火客囊空。雪似楊華落歲窮。拾得斷麻",
    "X81n1568_020:0247b08": "穿壞衲。不知身在寂寥中。每謂人曰。某猶未穩在。豈",
    "X81n1568_020:0247b09": "以住山樂吾事邪。一日偶看斫樹倒地。忽然大悟。平",
    "X81n1568_020:0247b10": "昔礙膺之物。泮然冰釋。未幾。有江州圓通之命。乃曰",
    "X81n1568_020:0247b11": "吾道將行。即欣然曳杖而去。登座說法云。圓通不開",
    "X81n1568_020:0247b12": "生藥鋪。單單只賣死猫頭。不知那箇無思算。喫著通",
    "X81n1568_020:0247b13": "身冷汗流。上堂。單明自己。樂是苦因。趣向宗乘。地獄",
    "X81n1568_020:0247b14": "劫住。五日一參。三八普說。自揚家醜。更若問理問事。",
    "X81n1568_020:0247b15": "問心問性。克由叵耐若是。英靈漢。窺藩不入據鼎不",
    "X81n1568_020:0247b16": "甞。便於未有生佛已前轉得身。却於今時大官路上",
    "X81n1568_020:0247b17": "捷行闊步。終不向老鼠窟草窠裏。頭出頭沒。若也根",
    "X81n1568_020:0247b18": "性陋劣。要去有滋味處咬嚼。遇著義學阿師。遞相錮",
    "X81n1568_020:0247b19": "鏴。直饒說得。雲興雨現。也是蝦蟇化龍下梢。依舊喫",
    "X81n1568_020:0247b20": "泥喫土。堪作甚麼。上堂。仲秋八月旦。庭戶入新涼。不",
    "X81n1568_020:0247b21": "露風骨句。愁人知夜長。上堂。無隔宿恩。可參臨濟禪。",
    "X81n1568_020:0247b22": "有肯諾意。難續楊岐派。窮廝煎餓廝炒。大海祇將折",
    "X81n1568_020:0247b23": "箸攪。你死我活。猛火然鐺煑佛喋。恁麼作用。方可撑",
    "X81n1568_020:0247b24": "門拄戶。更說聲和響順。形直影端驢。年也未夢見。僧",
    "X81n1568_020:0247c01": "問。三聖問雪峯。透網金鱗。未審以何為食。峯云。待汝",
    "X81n1568_020:0247c02": "出網來。即向汝道。意旨如何。師曰。同途不同轍。曰三",
    "X81n1568_020:0247c03": "聖道。一千五百人善知識。話頭也不識。峯云。老僧住",
    "X81n1568_020:0247c04": "持事繁。又作麼生。師曰。前箭猶輕後箭深。曰祇如雪",
    "X81n1568_020:0247c05": "竇道。可惜放過。好與三十棒。這棒一棒也較不得。直",
    "X81n1568_020:0247c06": "是罕遇作家。意又作麼生。師曰。陣敗說兵書。曰這棒。",
    "X81n1568_020:0247c07": "是三聖合喫。雪峯合喫。師以拂子擊禪牀曰。這裏薦",
    "X81n1568_020:0247c08": "取。示眾云。衲僧拄杖子。不用則已。用則如鴆鳥落水。",
    "X81n1568_020:0247c09": "魚鼈皆死。正按傍提。風颯颯地。獨步大方。殺活在我。",
    "X81n1568_020:0247c10": "所以道。千人排門。不如一人㧞關。若一人㧞關。千人",
    "X81n1568_020:0247c11": "萬人得到安樂田地。還知麼。鴛鴦繡出從君看。不把",
    "X81n1568_020:0247c12": "金鍼度與人。示眾云。觀色即空成大智。故不住生死。",
    "X81n1568_020:0247c13": "觀空即色成大悲故。不證涅槃。生死不住。涅槃不證。",
    "X81n1568_020:0247c14": "漢地不收。秦地不管。且道。在甚麼處安身立命。莫是",
    "X81n1568_020:0247c15": "昭昭於心目之間。而相不可覩。晃晃於色塵之內。而",
    "X81n1568_020:0247c16": "理不可分麼。莫是起坐鎮相隨。語默同居止麼。若恁",
    "X81n1568_020:0247c17": "麼。總是髑髏前敲磕。須知過量人。自有過量用。且作",
    "X81n1568_020:0247c18": "麼生是過量用。北斗藏身。雖有語出羣。消息少人知。",
    "X81n1568_020:0247c19": "鎮江府焦山或庵師體禪師台州羅氏子。上堂。舉。臨",
    "X81n1568_020:0247c20": "濟示眾四喝公案。乃召眾曰。這箇公案。天下老宿。拈",
    "X81n1568_020:0247c21": "掇甚多。第恐皆未盡善。焦山不免。四稜著地。與諸人",
    "X81n1568_020:0247c22": "分明注解一徧。如何是踞地師子。咄。如何是金剛王",
    "X81n1568_020:0247c23": "寶劒。咄。如何是探竿影草。咄。如何是一喝不作一喝",
    "X81n1568_020:0247c24": "用。咄。若也未會。拄杖子與焦山吐露。看。卓一下曰。笑",
    "X81n1568_020:0248a01": "裏有刀。又卓一下曰。毒虵無眼。又卓一下曰。忍俊不",
    "X81n1568_020:0248a02": "禁。又卓一下曰。出門是路。更有一機舉話。長老也理",
    "X81n1568_020:0248a03": "會不得。上堂。年年浴佛在今朝。目擊迦維路不遙。果",
    "X81n1568_020:0248a04": "是當時曾示現。宜乎惡水驀頭澆。上堂。熱月須搖扇。",
    "X81n1568_020:0248a05": "寒來旋著衣。若言空過日。大似不知時。上堂。道生一",
    "X81n1568_020:0248a06": "無角鐵牛眠少室。一生二。祖父開田說大義。二生三。",
    "X81n1568_020:0248a07": "梁間紫燕語呢喃。三生萬物。男兒活計離窠窟。多處",
    "X81n1568_020:0248a08": "添少處減。大蟲怕喫生人膽。有若無。實若虗。爭掩驪",
    "X81n1568_020:0248a09": "龍明月珠。是則是。祇如焦山坐斷諸方舌頭一句。作",
    "X81n1568_020:0248a10": "麼生道。肚無偏僻病。不怕冷油韲。拍禪牀下座。僧問。",
    "X81n1568_020:0248a11": "如何是即心即佛。師曰。鼎州出獰爭神。曰如何是非",
    "X81n1568_020:0248a12": "心非佛。師曰。閩蜀同風。曰如何是不是心。不是佛。不",
    "X81n1568_020:0248a13": "是物。師曰。窮坑難滿。問起滅不停時如何。師曰。謝供",
    "X81n1568_020:0248a14": "養。問我有沒絃琴。久居在曠野。不是不會彈。未遇知",
    "X81n1568_020:0248a15": "音者。知音既遇。未審如何品弄。師曰。鐘作鐘鳴。皷作",
    "X81n1568_020:0248a16": "皷響。曰雲門放洞山三頓棒。意旨如何。師曰。和身倒。",
    "X81n1568_020:0248a17": "和身攂。曰飯袋子。江西湖南便恁麼去。又作麼生。師",
    "X81n1568_020:0248a18": "曰。淚出痛腸。曰真金須是紅爐煅。白玉還他妙手磨。",
    "X81n1568_020:0248a19": "師曰。添一點也難為。室中。常舉苕帚柄。問學者曰。依",
    "X81n1568_020:0248a20": "俙苕帚柄。髣髴赤斑虵。眾皆下語不契。有僧請益。師",
    "X81n1568_020:0248a21": "示以頌曰。依俙苕帚柄。髣髴赤斑虵。棒下無生忍。臨",
    "X81n1568_020:0248a22": "機不識爺。淳熙己亥八月朔。示微疾。染翰別郡守曾",
    "X81n1568_020:0248a23": "公。逮夜半書偈辭眾曰。鐵樹開華。雄雞生卵。七十二",
    "X81n1568_020:0248a24": "年。搖籃繩斷。擲筆示寂。",
    "X81n1568_020:0248b01": "常州華藏湛堂智深禪師武林人也。佛涅槃日上堂。",
    "X81n1568_020:0248b02": "兜率降生。雙林示滅。掘地討天。虗空釘橛。四十九年",
    "X81n1568_020:0248b03": "播土揚塵。三百餘會納盡敗缺。盡力布網張羅。未免",
    "X81n1568_020:0248b04": "喚龜作鼈。末後拘尸城畔。槨示雙趺。旁人冷眼看來。",
    "X81n1568_020:0248b05": "大似弄巧成拙。卓拄杖。曰。若無這箇道理。千古之下。",
    "X81n1568_020:0248b06": "誰把口說。且道。是甚麼道理。癡人面前切忌漏洩。",
    "X81n1568_020:0248b07": "參政錢端禮居士字處和。號松窻。從此庵發明己事。",
    "X81n1568_020:0248b08": "後於宗門旨趣。一一極之。淳熈丙申冬。簡堂歸住平",
    "X81n1568_020:0248b09": "田。遂與往來。丁酉秋。微恙。修書召堂。及國清瑞巖主",
    "X81n1568_020:0248b10": "僧。有訣別之語。堂與二禪詣榻次。公起趺坐。言笑移",
    "X81n1568_020:0248b11": "時。即書曰。浮世虗幻。本無去來。四大五蘊。必歸終盡。",
    "X81n1568_020:0248b12": "雖佛祖具大威德力。亦不能免這一著子。天下老和",
    "X81n1568_020:0248b13": "尚。一切善知識。還有跳得過者無。蓋。為地水火風。因",
    "X81n1568_020:0248b14": "緣和合。暫時湊泊。不可錯認為己有。大丈夫磊磊落",
    "X81n1568_020:0248b15": "落。當用處把定。立處皆真。順風使帆。上下水皆可因",
    "X81n1568_020:0248b16": "齋慶贊。去留自在。此是上來諸聖。開大解脫一路涅",
    "X81n1568_020:0248b17": "槃門本來清淨。空寂境界。無為之大道也。今吾如是。",
    "X81n1568_020:0248b18": "豈不快哉。塵勞外緣。一時掃盡。荷諸山垂顧。咸願證",
    "X81n1568_020:0248b19": "明。伏惟珍重。置筆顧簡堂曰。某坐去好。臥去好。堂曰。",
    "X81n1568_020:0248b20": "相公去便了。理會甚坐與臥耶。公笑曰。法兄當為祖",
    "X81n1568_020:0248b21": "道自愛。遂斂目而逝。",
    "X81n1568_020:0248b22": "靈隱遠禪師法嗣",
    "X81n1568_020:0248b23": "慶元府東山全庵齊己禪師卭州謝氏子。上堂。舉。修",
    "X81n1568_020:0248b24": "山主偈曰。是柱不見柱。非柱不見柱。是非已去了。是",
    "X81n1568_020:0248c01": "非裏薦取。召大眾曰。薦得是。移華兼蝶至。薦得非。擔",
    "X81n1568_020:0248c02": "泉帶月歸。是也好。鄭州棃勝青州棗。非也好。象山路",
    "X81n1568_020:0248c03": "入蓬萊島。是亦沒交涉。踏著秤錘硬似鐵。非亦沒交",
    "X81n1568_020:0248c04": "涉。金剛寶劒當頭截。阿呵呵。會也麼。知事少時煩惱",
    "X81n1568_020:0248c05": "少。識人多處是非多。蓮社會道友請上堂。漸漸雞皮",
    "X81n1568_020:0248c06": "鶴髮。父少而子老。看看。行步躘蹱。疑殺木上座。直饒",
    "X81n1568_020:0248c07": "金玉滿堂。照顧白拈賊。豈免衰殘老病。正好著精彩。",
    "X81n1568_020:0248c08": "任汝千般快樂。渠儂合自由。無常終是到來。歸堂喫",
    "X81n1568_020:0248c09": "茶去。唯有徑路修行。依舊打之遶。但念阿彌陀佛。念",
    "X81n1568_020:0248c10": "得不濟事。復曰。噁。這條活路。已被善導和尚直截指",
    "X81n1568_020:0248c11": "出了也。是你諸人。朝夕在徑路中往來。因甚麼當面",
    "X81n1568_020:0248c12": "蹉過阿彌陀佛。這裏薦得。便可除迷倒障。㧞猶豫箭。",
    "X81n1568_020:0248c13": "截疑惑網。斷癡愛河。伐心稠林。浣心垢濁。正心諂曲。",
    "X81n1568_020:0248c14": "絕心生死。然後轉入那邊。擡起脚。向佛祖履踐不到",
    "X81n1568_020:0248c15": "處。進一步。開却口。向佛祖言詮不到處。說一句。喚回",
    "X81n1568_020:0248c16": "善導和尚。別求徑路修行。其或準前。捨父逃走。流落",
    "X81n1568_020:0248c17": "他鄉。撞東磕西。苦哉阿彌陀佛。",
    "X81n1568_020:0248c18": "撫州疎山歸雲如本禪師台城人也。上堂。久雨不晴。",
    "X81n1568_020:0248c19": "戊在丙丁。通身泥水。露出眼睛。且道。是甚麼眼睛。卓",
    "X81n1568_020:0248c20": "拄杖曰。林間泥滑滑。時叫兩三聲。",
    "X81n1568_020:0248c21": "覺阿上人日本國藤氏子也。十四得度。受具。習大小",
    "X81n1568_020:0248c22": "乘有聲。二十九。屬商者自中都回。言禪宗之盛。阿奮",
    "X81n1568_020:0248c23": "然。拉法弟金慶。航海而來。袖香拜靈隱佛海禪師。海",
    "X81n1568_020:0248c24": "問其來。阿輙書而對。復書曰。我國無禪宗。唯講五宗",
    "X81n1568_020:0249a01": "經論。國主無姓氏。號金輪王。以嘉應改元。捨位出家。",
    "X81n1568_020:0249a02": "名行真。年四十四。王子七歲令受位。今已五載。度僧",
    "X81n1568_020:0249a03": "無進納。而講義高者賜之。某等仰服聖朝遠公禪師",
    "X81n1568_020:0249a04": "之名。特詣丈室禮拜。願傳心印。以度迷津。且如心佛",
    "X81n1568_020:0249a05": "及眾生。是三無差別。離相離言。假言顯之。禪師如何",
    "X81n1568_020:0249a06": "開示。海曰。眾生虗妄見。見佛見世界。阿書曰。無明因",
    "X81n1568_020:0249a07": "何而有。海便打。阿即命海陞座決疑。明年秋。辭遊金",
    "X81n1568_020:0249a08": "陵。抵長蘆江岸。聞皷聲忽大悟。始知佛海垂手旨趣。",
    "X81n1568_020:0249a09": "旋靈隱述五偈。敘所見。辭海東歸。偈曰。航海來探教",
    "X81n1568_020:0249a10": "外傳。要離知見脫蹄筌。諸方參徧草鞋破。水在澄潭",
    "X81n1568_020:0249a11": "月在天。(其一)掃盡葛藤與知見。信手拈來全體現。腦後",
    "X81n1568_020:0249a12": "圓光徹太虗。千機萬機一時轉。(其二)妙處如何說向人。",
    "X81n1568_020:0249a13": "倒地便起自分明。驀然踏著故田地。倒裹幞頭孤路",
    "X81n1568_020:0249a14": "行。(其三)求真滅妄元非妙。即妄明真都是錯。堪笑靈山",
    "X81n1568_020:0249a15": "老古錐。當陽拋下破木杓。(其四)竪拳下喝少賣弄。說是",
    "X81n1568_020:0249a16": "說非入泥水。截斷千差休指注。一聲歸笛囉囉哩。(其五)",
    "X81n1568_020:0249a17": "海稱善。書偈贈行。歸本國住叡山寺。洎通嗣法書。海",
    "X81n1568_020:0249a18": "已入寂矣。",
    "X81n1568_020:0249a19": "內翰曾開居士字天游。久參圓悟。暨往來大慧之門",
    "X81n1568_020:0249a20": "有日矣。紹興辛未。佛海補三衢光孝。公與超然居士",
    "X81n1568_020:0249a21": "趙公訪之。問曰。如何是善知識。海曰。燈籠露柱。貓兒",
    "X81n1568_020:0249a22": "狗子。公曰。為甚麼。贊即歡喜。毀即煩惱。海曰。侍郎曾",
    "X81n1568_020:0249a23": "見善知識否。公曰。某三十年參問。何言不見。海曰。向",
    "X81n1568_020:0249a24": "歡喜處見。煩惱處見。公擬議。海震聲便喝。公擬對。海",
    "X81n1568_020:0249b01": "曰。開口底不是。公罔然。海召曰。侍郎向甚麼處去也。",
    "X81n1568_020:0249b02": "公猛省。遂點頭。說偈曰。咄哉瞎驢。叢林妖孽。震地一",
    "X81n1568_020:0249b03": "聲。天機漏泄。有人更問意如何。拈起拂子劈口截。海",
    "X81n1568_020:0249b04": "曰。也祇得一橛。",
    "X81n1568_020:0249b05": "知府葛郯居士字謙問。號信齋。少擢上第。玩意禪悅。",
    "X81n1568_020:0249b06": "首謁無庵全禪師。求指南。庵令究即心即佛。久無所",
    "X81n1568_020:0249b07": "契。請曰。師有何方便。使某得入。庵曰。居士太無厭生。",
    "X81n1568_020:0249b08": "已而佛海來居劒池。公因從遊。乃舉無庵所示之語。",
    "X81n1568_020:0249b09": "請為眾普說。海發揮之曰。即心即佛眉拖地。非心非",
    "X81n1568_020:0249b10": "佛雙眼橫。蝴蝶夢中家萬里。子規枝上月三更。留旬",
    "X81n1568_020:0249b11": "日而後返。一日舉不是心。不是佛。不是物。豁然頓明。",
    "X81n1568_020:0249b12": "頌曰。非心非佛亦非物。五鳳樓前山突兀。艶陽影裏",
    "X81n1568_020:0249b13": "倒飜身。野狐跳入金毛窟。無庵肯之。即遣書頌呈佛",
    "X81n1568_020:0249b14": "海。海報曰。此事非紙筆可既。居士能過我。當有所聞",
    "X81n1568_020:0249b15": "矣。遂復至虎丘。海迎之曰。居士見處。止可入佛境界。",
    "X81n1568_020:0249b16": "入魔境界猶未得在。公加禮不已。海正容曰。何不道",
    "X81n1568_020:0249b17": "金毛跳入野狐窟。公乃痛領。甞問諸禪曰。夫婦二人",
    "X81n1568_020:0249b18": "相打。通兒子作證。且道。證父即是。證母即是。或庵體",
    "X81n1568_020:0249b19": "禪師著語曰。小出大遇。淳熙六年。守臨川。八年。感疾。",
    "X81n1568_020:0249b20": "一夕忽索筆書偈曰。大洋海裏打皷。須彌山上聞鐘。",
    "X81n1568_020:0249b21": "業鏡忽然撲破。飜身透出虗空。召僚屬示之曰。生之",
    "X81n1568_020:0249b22": "與死。如晝與夜。無足怪者。若以道論。安得生死。若作",
    "X81n1568_020:0249b23": "生死會。則去道遠矣。語畢端坐而化。",
    "X81n1568_020:0249b24": "華藏民禪師法嗣",
    "X81n1568_020:0249c01": "臨安府徑山別峯寶印禪師嘉州李氏子。自幼通六",
    "X81n1568_020:0249c02": "經。而厭俗務。乃從德山清素得度。具戒後。聽華嚴起",
    "X81n1568_020:0249c03": "信。既盡其說。棄依密印於中峯。一日印舉。僧問巖頭。",
    "X81n1568_020:0249c04": "起滅不停時如何。巖叱曰。是誰起滅。師啟悟。即首肯。",
    "X81n1568_020:0249c05": "會圓悟歸昭覺。印遣師往省。因隨眾入室。悟問。從上",
    "X81n1568_020:0249c06": "諸聖以何接人。師竪拳。悟曰。此是老僧用底。作麼生",
    "X81n1568_020:0249c07": "是從上諸聖用底。師以拳揮之。悟亦舉拳相交。大笑",
    "X81n1568_020:0249c08": "而止。後至徑山謁大慧。慧問。甚處來。師曰。西川。慧曰。",
    "X81n1568_020:0249c09": "未出劒門關。與汝三十棒了也。師曰。不合起動和尚。",
    "X81n1568_020:0249c10": "慧忻然。掃室延之。慧南遷。師乃西還。連主數剎。後再",
    "X81n1568_020:0249c11": "出峽。住保寧金山雪竇徑山。開堂陞座曰。世尊初成",
    "X81n1568_020:0249c12": "正覺。於鹿野苑中。轉四諦法輪。憍陳如比丘。最初悟",
    "X81n1568_020:0249c13": "道。後來真淨禪師初住洞山。拈云。今日新豐洞裏祇",
    "X81n1568_020:0249c14": "轉箇拄杖子。遂拈拄杖著左邊云。還有最初悟道者",
    "X81n1568_020:0249c15": "麼。若無。丈夫自有衝天志。莫向如來行處行。遂喝一",
    "X81n1568_020:0249c16": "喝。下座。若是印上座。則不然。今日向鳳凰山裏。初無",
    "X81n1568_020:0249c17": "工夫。轉四諦法輪。亦無氣力。轉拄杖子。祇教諸人行。",
    "X81n1568_020:0249c18": "須緩步。語要低聲。何故欲得不招無間業。莫謗如來",
    "X81n1568_020:0249c19": "正法輪。上堂。三世諸佛。以一句演百千萬億句。收百",
    "X81n1568_020:0249c20": "千萬億句。祇在一句。祖師門下。半句也無。祇恁麼合",
    "X81n1568_020:0249c21": "喫多少痛棒諸仁者。且諸佛是。祖師是。若道佛是祖",
    "X81n1568_020:0249c22": "不是。祖是佛不是。取捨未忘。若道佛祖一時是。佛祖",
    "X81n1568_020:0249c23": "一時不是。顢頇不少。且截斷葛藤。一句作麼生道。大",
    "X81n1568_020:0249c24": "蟲褁紙帽。好笑又驚人。復舉。僧問巖頭。浩浩塵中如",
    "X81n1568_020:0250a01": "何辨主。頭云。銅沙鑼裏滿盛油。師曰。大小巖頭打失",
    "X81n1568_020:0250a02": "鼻孔。忽有人問保寧。浩浩塵中如何辨主。祇對他道。",
    "X81n1568_020:0250a03": "天寒不及卸帽。上堂。六月初一燒空赤日。十字街頭",
    "X81n1568_020:0250a04": "雪深一尺。掃除不暇。回避不及。凍得東村廖胡子。半",
    "X81n1568_020:0250a05": "夜著靴水上立。上堂。將心除妄妄難除。即妄明心道",
    "X81n1568_020:0250a06": "轉迂。桶底趯穿無忌諱。等閑一步一芙蕖。師至徑山",
    "X81n1568_020:0250a07": "彌浹。孝宗皇帝召對選德殿。稱旨。入對日。賜肩輿於",
    "X81n1568_020:0250a08": "東華門內。十年二月。上注。圓覺經遣使馳賜命作序。",
    "X81n1568_020:0250a09": "師年邁。益厭住持。十五年冬。奏乞庵居得請。紹熈元",
    "X81n1568_020:0250a10": "年十一月。往見交承智策禪師。與之言別。策問行日。",
    "X81n1568_020:0250a11": "師曰。水到渠成。歸索紙書。十二月初七夜。鷄鳴時。九",
    "X81n1568_020:0250a12": "字。如期而化。奉蛻質返寺之法堂。留七日。顏色明潤。",
    "X81n1568_020:0250a13": "髮長頂溫。越七日葬于庵之西岡。諡慈辯禪師。塔曰",
    "X81n1568_020:0250a14": "智光。",
    "X81n1568_020:0250a15": "昭覺元禪師法嗣",
    "X81n1568_020:0250a16": "鳳棲慧觀禪師上堂。前村落葉盡。深院桂華殘。此夜",
    "X81n1568_020:0250a17": "初冬節。從茲特地寒。所以道。欲識佛性義。當觀時節",
    "X81n1568_020:0250a18": "因緣。時節若至。其理自彰。喝一喝。恁麼說話。成人者",
    "X81n1568_020:0250a19": "少。敗人者多。",
    "X81n1568_020:0250a20": "文殊道禪師法嗣",
    "X81n1568_020:0250a21": "潭州楚安慧方禪師本郡許氏子。參道禪師於大別。",
    "X81n1568_020:0250a22": "未幾。改寺為神霄宮。附商舟過湘南。舟中聞岸人操",
    "X81n1568_020:0250a23": "鄉音。厲聲云。叫那。由是有省。即說偈曰。沔水江心喚",
    "X81n1568_020:0250a24": "一聲。此時方得契平生。多年相別重相見。千聖同歸",
    "X81n1568_020:0250b01": "一路行。住後上堂。臨老方稱住持。全無些子玄機。開",
    "X81n1568_020:0250b02": "口十字九乖。問東便乃答西。如斯出世討甚玄微。有",
    "X81n1568_020:0250b03": "時拈三放兩。有時就令而施。雖然如是。同道方知。且",
    "X81n1568_020:0250b04": "道知底事。作麼生。直須打飜鼻孔始得。上堂。達磨祖",
    "X81n1568_020:0250b05": "師在脚底。踏不著兮提不起。子細當頭放下看。病在",
    "X81n1568_020:0250b06": "當時誰手裏。張公會看脉。李公會使藥。兩箇競頭醫。",
    "X81n1568_020:0250b07": "一時用不著。藥不相投。錯錯。喫茶去。",
    "X81n1568_020:0250b08": "常德府文殊思業禪師世為屠宰。一日戮豬次。忽洞",
    "X81n1568_020:0250b09": "徹心源。即棄業為比丘。述偈曰。昨日夜叉心。今朝菩",
    "X81n1568_020:0250b10": "薩面。菩薩與夜叉。不隔一條線。往見文殊。殊曰。你正",
    "X81n1568_020:0250b11": "殺豬時。見箇甚麼。便乃剃頭行脚。師遂作鼓刀勢。殊",
    "X81n1568_020:0250b12": "喝曰。這屠兒。參堂去。師便下參堂。住文殊日。上堂。舉",
    "X81n1568_020:0250b13": "趙州勘婆話。乃曰。勘破婆子。面青眼黑。趙州老漢。瞞",
    "X81n1568_020:0250b14": "我不得。",
    "X81n1568_020:0250b15": "何山珣禪師法嗣",
    "X81n1568_020:0250b16": "婺州義烏稠巖了贇禪師上堂。舉趙州狗子無佛性",
    "X81n1568_020:0250b17": "話。乃曰。趙州狗子無佛性。萬疊青山藏古鏡。赤脚波",
    "X81n1568_020:0250b18": "斯入大唐。八臂那吒行正令。咄。",
    "X81n1568_020:0250b19": "待制潘良貴居士字義榮。年四十。回心祖闈。所至挂",
    "X81n1568_020:0250b20": "鉢。隨眾參扣。後依佛燈。久之不契。因訴曰。某祇欲死",
    "X81n1568_020:0250b21": "去時如何。燈曰。好箇封皮。且留著使用。而今不了不",
    "X81n1568_020:0250b22": "當。後去忽被他換却封皮。卒無整理處。公又以南泉",
    "X81n1568_020:0250b23": "斬貓兒話。問曰。某看此甚久。終未透徹。告和尚慈悲。",
    "X81n1568_020:0250b24": "燈曰。你祗管理會別人家貓兒。不知走却自家狗子。",
    "X81n1568_020:0250c01": "公於言下如醉醒。燈復曰。不易公進此一步。更須知",
    "X81n1568_020:0250c02": "有向上事始得。如今士大夫。說禪說道。祇依著義理",
    "X81n1568_020:0250c03": "便快活。大率似將錢買油餈。喫了便不饑。其餘便道。",
    "X81n1568_020:0250c04": "是瞞他。亦可笑也。公唯唯。",
    "X81n1568_020:0250c05": "泐潭明禪師法嗣",
    "X81n1568_020:0250c06": "漢州無為隨庵守緣禪師本郡人。姓史氏。年十三病",
    "X81n1568_020:0250c07": "目。去依棲禪慧目能禪師。圓具出峽至寶峯。值峯上",
    "X81n1568_020:0250c08": "堂。舉。永嘉曰。一月普現一切水。一切水月一月攝。師",
    "X81n1568_020:0250c09": "聞釋然領悟。住後上堂。曰以一統萬。一月普現一切",
    "X81n1568_020:0250c10": "水。會萬歸一。一切水月一月攝。展則彌綸法界。收來",
    "X81n1568_020:0250c11": "毫髮不存。雖然收展殊途。此事本無異致。但能於根",
    "X81n1568_020:0250c12": "本上。著得一隻眼去。方見三世諸佛。歷代祖師。盡從",
    "X81n1568_020:0250c13": "此中示現。三藏十二部。一切脩多羅。盡從此中流出。",
    "X81n1568_020:0250c14": "天地日月。萬象森羅。盡從此中建立。三界九地。七趣",
    "X81n1568_020:0250c15": "四生。盡從此中出沒。百千法門。無量妙義。乃至世間",
    "X81n1568_020:0250c16": "工巧諸伎藝。盡現行此事。所以。世尊拈華。迦葉便乃",
    "X81n1568_020:0250c17": "微笑。達磨面壁。二祖於是安心。桃華盛開。靈雲疑情",
    "X81n1568_020:0250c18": "盡淨。擊竹作響。香嚴頓忘所知。以至。盤山於肉案頭",
    "X81n1568_020:0250c19": "悟道。彌勒向魚市裏接人。誠謂。造次顛沛必於是。經",
    "X81n1568_020:0250c20": "行坐臥在其中。既有如是奇特。更有如是光輝。既有",
    "X81n1568_020:0250c21": "如是廣大。又有如是周徧。你輩諸人。因甚麼却有迷",
    "X81n1568_020:0250c22": "有悟。要知麼。幸無偏照處。剛有不明時。",
    "X81n1568_020:0250c23": "龍翔珪禪師法嗣",
    "X81n1568_020:0250c24": "南康軍雲居頑庵德昇禪師漢州何氏子。二十得度",
    "X81n1568_020:0251a01": "習講。久之棄謁文殊道禪師。問佛法省要。殊示偈曰。",
    "X81n1568_020:0251a02": "契丹打破波斯寨。奪得寶珠村裏賣。十字街頭窮乞",
    "X81n1568_020:0251a03": "兒。腰間挂箇風流袋。師擬對。殊曰。莫錯。師退參三年。",
    "X81n1568_020:0251a04": "方得旨趣。往見佛性。機不投。入閩至皷山禮覲。便問。",
    "X81n1568_020:0251a05": "國師不跨石門句。意旨如何。竹庵應聲喝曰。閑言語。",
    "X81n1568_020:0251a06": "師即領悟。住後。僧問。應真不借三界高超即不問。如",
    "X81n1568_020:0251a07": "何是無位真人。師曰。聞時富貴。見後貧窮。曰擡頭須",
    "X81n1568_020:0251a08": "掩耳。側掌便飜身。師曰。無位真人。在甚麼處。曰老大",
    "X81n1568_020:0251a09": "宗師話頭也不識。師曰。放你三十棒。",
    "X81n1568_020:0251a10": "通州狼山蘿庵慧溫禪師福州人。姓鄭氏。徧參諸老。",
    "X81n1568_020:0251a11": "晚依竹庵於東林。未幾。庵謝事。復謁高庵悟。南華昺",
    "X81n1568_020:0251a12": "草堂清。皆蒙賞識。會竹庵徙閩之乾元。師歸省次。庵",
    "X81n1568_020:0251a13": "問。情生智隔。想變體殊。不用停囚長智。道將一句來。",
    "X81n1568_020:0251a14": "師乃釋然。述偈曰。拶出通身是口。何妨罵雨訶風。昨",
    "X81n1568_020:0251a15": "夜前村猛虎。咬殺南山大蟲。庵首肯。住後。上堂。釋迦",
    "X81n1568_020:0251a16": "老子四十九年。坐籌帷幄。彌勒大士九十一劫。帶水",
    "X81n1568_020:0251a17": "拖泥。凡情聖量不能剗除。理照覺知猶存露布。佛意",
    "X81n1568_020:0251a18": "祖意。如將魚目作明珠。大乘小乘。似認橘皮為猛火。",
    "X81n1568_020:0251a19": "諸人須是豁開胷襟寶藏。運出自己家珍。向十字街",
    "X81n1568_020:0251a20": "頭普施貧乏。眾中忽有箇靈利漢。出來道。美食不中",
    "X81n1568_020:0251a21": "飽人喫。山僧只向他道。幽州猶自可。最苦是新羅。",
    "X81n1568_020:0251a22": "雲居悟禪師法嗣",
    "X81n1568_020:0251a23": "婺州雙林德用禪師本郡戴氏子。上堂。拈槌竪拂。祖",
    "X81n1568_020:0251a24": "師門下將黃葉以止啼。說妙談玄。衲僧面前望梅林",
    "X81n1568_020:0251b01": "而止渴。際山今日去却之乎者也。更不指東畫西。向",
    "X81n1568_020:0251b02": "三世諸佛命脉中。六代祖師骨髓裏。盡情傾倒為諸",
    "X81n1568_020:0251b03": "人說破。良久曰。啼得血流無用處。不如緘口過殘春。",
    "X81n1568_020:0251b04": "台州萬年無著道閑禪師本郡洪氏子。上堂。全機敵",
    "X81n1568_020:0251b05": "勝猶在半途。啐啄同時白雲萬里。纔生眹兆已落二",
    "X81n1568_020:0251b06": "三。不露鋒鋩成何道理。且道。從上來事合作麼生。誣",
    "X81n1568_020:0251b07": "人之罪。以罪加之。上堂。舉。乾峯示眾云。舉一不得舉",
    "X81n1568_020:0251b08": "二。放過一著落在第二。雲門出眾云。昨日有人從天",
    "X81n1568_020:0251b09": "台來。却往徑山去。峯曰。典座來日不得普請。師曰。相",
    "X81n1568_020:0251b10": "見不須瞋。君窮我亦貧。謂言侵早起。更有夜行人。",
    "X81n1568_020:0251b11": "福州中際善能禪師嚴陵人。往來龍門雲居有年。未",
    "X81n1568_020:0251b12": "有所證。一日普請擇菜次。高庵忽以貓兒。擲師懷中。",
    "X81n1568_020:0251b13": "師擬議。庵攔胷踏倒。於是大事洞明。上堂。萬古長空。",
    "X81n1568_020:0251b14": "一朝風月。不可以一朝風月。味却萬古長空。不可以",
    "X81n1568_020:0251b15": "萬古長空。不明一朝風月。且如何是一朝風月。人皆",
    "X81n1568_020:0251b16": "畏炎熱。我愛夏日長。熏風自南來。殿閣生微涼。會與",
    "X81n1568_020:0251b17": "不會。切忌承當。",
    "X81n1568_020:0251b18": "南康軍雲居普雲自圓禪師綿州雍氏子。年十九試",
    "X81n1568_020:0251b19": "經得度。留教苑五祝。出關南下。歷扣諸大尊宿。始詣",
    "X81n1568_020:0251b20": "龍門。一日於廊廡間。覩繪胡人有省。夜白高庵。庵舉",
    "X81n1568_020:0251b21": "法眼偈曰。頭戴貂鼠帽。腰懸羊角錐。語不令人會。須",
    "X81n1568_020:0251b22": "得人譯之。復筴火示之曰。我為汝譯了也。於是大法",
    "X81n1568_020:0251b23": "明了。呈偈曰。外國言音不可窮。起雲亭下一時通。口",
    "X81n1568_020:0251b24": "門廣大無邊際。吞盡楊岐栗棘蓬。庵遣師依佛眼。眼",
    "X81n1568_020:0251c01": "謂曰。吾道東矣。上堂。舉。僧問雲門。如何是透法身句。",
    "X81n1568_020:0251c02": "門曰。北斗裏藏身。師曰。南北東西萬萬千。乾坤上下",
    "X81n1568_020:0251c03": "兩無邊。相逢相見呵呵笑。屈指擡頭月半天。",
    "X81n1568_020:0251c04": "烏巨行禪師法嗣",
    "X81n1568_020:0251c05": "饒州薦福退庵休禪師上堂。風動邪。幡動邪。風鳴邪。",
    "X81n1568_020:0251c06": "鈴鳴邪。非風鈴鳴。非風幡動。此土與西天。一隊黑漆",
    "X81n1568_020:0251c07": "桶。誑惑世間人。看看滅胡種。山僧不奈何。趂後也打",
    "X81n1568_020:0251c08": "閧。瓠子曲彎彎。冬瓜直儱侗。上堂。結夏時左眼半斤。",
    "X81n1568_020:0251c09": "解夏時右眼八兩。謾云九十日安居。嬴得一肚皮妄",
    "X81n1568_020:0251c10": "想。直饒七穴八穿。未免山僧拄杖。雖然如是。千鈞之",
    "X81n1568_020:0251c11": "弩。不為鼷鼠而發機。上堂。先師尋常用腦後一鎚。卸",
    "X81n1568_020:0251c12": "却學者胸中。許多屈曲。當年克賓維那。曾中興化此",
    "X81n1568_020:0251c13": "毒。往往天下叢林。喚作超宗異目。非唯孤負興化。亦",
    "X81n1568_020:0251c14": "乃克賓受辱。若是臨濟兒孫。終不依草附木。資福喜",
    "X81n1568_020:0251c15": "見同參。今日傾腸倒腹。遂卓拄杖。喝一喝曰。還知先",
    "X81n1568_020:0251c16": "師落處麼。伎死禪和如麻似粟。上堂。言發非聲。是箇",
    "X81n1568_020:0251c17": "甚麼。色前不物。莫亂針錐。透過禹門風波更險。咄。",
    "X81n1568_020:0251c18": "信州龜峯晦庵慧光禪師建寧人。上堂。數日暑氣如",
    "X81n1568_020:0251c19": "焚。一箇渾身無處安著。思量得也是煩惱人。這箇未",
    "X81n1568_020:0251c20": "是煩惱。更有己躬下事不明。便是煩惱。所以。達磨大",
    "X81n1568_020:0251c21": "師煩惱。要為諸人吞却。又被咽喉小。要為諸人吐却。",
    "X81n1568_020:0251c22": "又被牙齒礙。取不得捨不得。煩惱九年。若不得二祖",
    "X81n1568_020:0251c23": "不惜性命。往往轉身無路。煩惱教死。所謂。祖禰不了。",
    "X81n1568_020:0251c24": "殃及兒孫。後來蓮華峯庵主。到這裏煩惱不肯住。南",
    "X81n1568_020:0252a01": "嶽思大。到這裏煩惱不肯下山。更有臨濟德山用盡",
    "X81n1568_020:0252a02": "自己查棃。煩惱鉢盂無柄。龜峯今日為他閑事長無",
    "X81n1568_020:0252a03": "明。為你諸人從頭點破。卓拄杖一下。曰一人腦後露",
    "X81n1568_020:0252a04": "腮。一人當門無齒。更有數人鼻孔沒半邊。不勞再勘。",
    "X81n1568_020:0252a05": "你諸人休向這裏立地瞌睡。殊不知。家中飯籮鍋子。",
    "X81n1568_020:0252a06": "一時失却了也。你若不信。但歸家檢點看。",
    "X81n1568_020:0252a07": "真州長蘆且庵守仁禪師越之上虞人。依雪堂於烏",
    "X81n1568_020:0252a08": "巨。聞普說曰。今之兄弟做工夫。正如習射。先安其足。",
    "X81n1568_020:0252a09": "後習其法。後雖無心。以久習故。箭發皆中。喝一喝云。",
    "X81n1568_020:0252a10": "只今箭發也。看看。師不覺倒身作避箭勢。忽大悟。上",
    "X81n1568_020:0252a11": "堂。百千三昧。無量妙門。今日且庵不惜窮性命。祇做",
    "X81n1568_020:0252a12": "一句子。說與諸人。乃卓拄杖。下座。甞頌臺山婆話云。",
    "X81n1568_020:0252a13": "開箇燈心皁角鋪。日求升合度朝昏。只因風雨連綿",
    "X81n1568_020:0252a14": "久。本利一空愁倚門。",
    "X81n1568_020:0252a15": "白楊順禪師法嗣",
    "X81n1568_020:0252a16": "吉州青原如禪師僧問。達磨未來時如何。師曰。生鐵",
    "X81n1568_020:0252a17": "鑄崑崙。曰來後如何。師曰。五彩畫門神。",
    "X81n1568_020:0252a18": "雲居如禪師法嗣",
    "X81n1568_020:0252a19": "太平州隱靜圓極彥岑禪師台城人也。上堂。韓信打",
    "X81n1568_020:0252a20": "關。未免傷鋒犯手。張良燒棧。大似曳尾靈龜。既然席",
    "X81n1568_020:0252a21": "卷三秦。要且未能囊弓褁革。煙塵自靜。我國晏然。四",
    "X81n1568_020:0252a22": "海九州。盡歸皇化。自然牛閑馬放。風以時雨以時。五",
    "X81n1568_020:0252a23": "穀熟萬民安。大家齊唱村田樂。月落參橫夜向闌。上",
    "X81n1568_020:0252a24": "堂。今朝八月初五。好事分明為舉。嶺頭漠漠秋雲。樹",
    "X81n1568_020:0252b01": "底鳴鳩喚雨。昨夜東海鯉魚。吞却南山猛虎。雖然有",
    "X81n1568_020:0252b02": "照有用。畢竟無賓無主。唯有文殊普賢。住住我識得",
    "X81n1568_020:0252b03": "你。上堂。舉。正堂辯和尚室中問學者。蚯蚓為甚麼化",
    "X81n1568_020:0252b04": "為百合。師曰。客舍并州已十霜。歸心日夜憶咸陽無",
    "X81n1568_020:0252b05": "端更度桑乾水。却望并州是故鄉。",
    "X81n1568_020:0252b06": "鄂州報恩成禪師上堂。秋雨乍寒。汝等諸人。青州布",
    "X81n1568_020:0252b07": "衫成就也未。良久。喝曰。雲溪今日。冷處著一把火。便",
    "X81n1568_020:0252b08": "下座。",
    "X81n1568_020:0252b09": "道場辯禪師法嗣",
    "X81n1568_020:0252b10": "平江府覺報清禪師上堂。舉僧問雲門如何是諸佛",
    "X81n1568_020:0252b11": "出身處。門曰。東山水上行。師曰。諸佛出身處。東山水",
    "X81n1568_020:0252b12": "上行。石壓筍斜出。岸懸華倒生。",
    "X81n1568_020:0252b13": "安吉州何山然首座姑蘇人。侍正堂之久。入室次。堂",
    "X81n1568_020:0252b14": "問。貓兒為甚麼。偏愛捉老鼠。曰物見主眼卓竪。堂欣",
    "X81n1568_020:0252b15": "然因命分座。",
    "X81n1568_020:0252b16": "黃龍忠禪師法嗣",
    "X81n1568_020:0252b17": "成都府信相戒修禪師上堂。舉。馬祖不安公案。乃曰。",
    "X81n1568_020:0252b18": "兩輪舉處煙塵起。電急星馳擬何止。目前不礙往來",
    "X81n1568_020:0252b19": "機。正令全施無表裏。丈夫意氣自衝天。我是我兮你",
    "X81n1568_020:0252b20": "是你。",
    "X81n1568_020:0252b21": "袁州慈化寺普庵印肅禪師宜春余氏子。生時祥光",
    "X81n1568_020:0252b22": "燭天長。師壽隆賢。授以法華。師曰。諸佛玄旨。貲悟於",
    "X81n1568_020:0252b23": "心。數墨循行何益於道。謁牧菴。問曰。萬法歸一。一歸",
    "X81n1568_020:0252b24": "何處。菴竪拂示之。有省。歸誦華嚴論。至達本情亡。知",
    "X81n1568_020:0252c01": "心體合。大悟。曰我今親契華嚴法界矣。說偈曰。揑不",
    "X81n1568_020:0252c02": "成團撥不開。何須南嶽又天台。六根門首無人用。惹",
    "X81n1568_020:0252c03": "得胡僧特地來。後主慈化。上堂。三界惟心惟佛解。萬",
    "X81n1568_020:0252c04": "法惟識更誰知。迷悟本無權立化。恰如黃葉止兒啼。",
    "X81n1568_020:0252c05": "涅槃生死猶如夢。十聖三賢是阿誰。有物先天無相",
    "X81n1568_020:0252c06": "貌。言詮不及體阿彌。祇者阿彌是汝心。不勞逐相外",
    "X81n1568_020:0252c07": "邊尋。三僧祇劫隨時立。心心心即是如今。若人不了",
    "X81n1568_020:0252c08": "心非相。執境迷真著色聲。了色通聲無二體。山河大",
    "X81n1568_020:0252c09": "地說真經。敢問諸人。真經作麼生說。良久。曰今古妙",
    "X81n1568_020:0252c10": "音無間歇。除非迦葉不聞聞。師之廣津梁。崇塔廟。禦",
    "X81n1568_020:0252c11": "灾患。異跡不可勝紀。有問修何行業而得此。師向空",
    "X81n1568_020:0252c12": "畫一畫云。會麼。曰不會。師曰。止止不須說。自贊曰。蒼",
    "X81n1568_020:0252c13": "天。蒼天。悟無生法。談不說禪。開兩片皮。括地該天。如",
    "X81n1568_020:0252c14": "何是佛。十萬八千。乾道五年。七月二十一日。書偈曰。",
    "X81n1568_020:0252c15": "乍雨乍晴寶象明。東西南北亂雲橫。失珠無限人遭",
    "X81n1568_020:0252c16": "劫。幻應權機為汝清。擲筆而逝。",
    "X81n1568_020:0252c17": "西禪璉禪師法嗣",
    "X81n1568_020:0252c18": "遂寧府西禪第二代希秀禪師上堂曰。秋光將半暑",
    "X81n1568_020:0252c19": "氣漸消。鴻鴈橫空。點破碧天似水。猿猱挂樹。撼飜玉",
    "X81n1568_020:0252c20": "露如珠。直饒對此明機。未免認龜作鼈。且道。應時應",
    "X81n1568_020:0252c21": "節一句。作麼生道。野色併來三島月。溪光分破五湖",
    "X81n1568_020:0252c22": "秋。",
    "X81n1568_020:0252c23": "淨居尼溫禪師法嗣",
    "X81n1568_020:0252c24": "溫州淨居尼無相法燈禪師上堂。拈拄杖卓曰。觀音",
    "X81n1568_020:0253a01": "出普賢入。文殊水上穿靴立。擡頭鷂子過新羅。石火",
    "X81n1568_020:0253a02": "電光追不及。咄。",
    "X81n1568_020:0253a03": "大溈果禪師法嗣",
    "X81n1568_020:0253a04": "荊門軍玉泉窮谷宗璉禪師合州董氏子。開堂日。問",
    "X81n1568_020:0253a05": "答已。乃曰。衲僧向人天眾前。一問一答。一擒一縱。一",
    "X81n1568_020:0253a06": "卷一舒。一挨一拶。須是具金剛眼睛始得。若是念話",
    "X81n1568_020:0253a07": "之流。君向西秦。我之東魯。於宗門中。殊無所益。這一",
    "X81n1568_020:0253a08": "段事。不在有言。不在無言。不礙有言。不礙無言。古人",
    "X81n1568_020:0253a09": "垂一言半句。正如國家兵器。不得已而用之。橫說竪",
    "X81n1568_020:0253a10": "說。祇要控人入處。其實不在言句上。今時人。不能一",
    "X81n1568_020:0253a11": "徑徹證根源。祇以語言文字。而為至道。一句來一句",
    "X81n1568_020:0253a12": "去。喚作禪道。喚作向上向下。謂之菩提涅槃。謂之祖",
    "X81n1568_020:0253a13": "師巴鼻。正似鄭州出曹門。從上宗師會中。往往真箇",
    "X81n1568_020:0253a14": "以行脚為事底。纔有疑處。便對眾決擇。祇一句下見",
    "X81n1568_020:0253a15": "諦明白。造佛祖直指不傳之宗。與諸有情。盡未來際",
    "X81n1568_020:0253a16": "同得同證。猶未是泊頭處。豈是空開脣皮。胡言漢語",
    "X81n1568_020:0253a17": "來。所以南院示眾云。諸方祇具啐啄同時眼。不具啐",
    "X81n1568_020:0253a18": "啄同時用。時有僧問。如何是啐啄同時用。院曰。作家",
    "X81n1568_020:0253a19": "不啐啄。啐啄同時失。僧曰。猶是學人問處。院曰。如何",
    "X81n1568_020:0253a20": "是你問處。僧曰。失院便打。其僧不契。後至雲門會中。",
    "X81n1568_020:0253a21": "因二僧舉此話。一僧曰。當時南院棒折那。其僧忽悟。",
    "X81n1568_020:0253a22": "即回南院。院已遷化。時風穴作維那。問曰。你是問先",
    "X81n1568_020:0253a23": "師啐啄同時話底僧那。僧曰是。穴曰。你當時如何。曰",
    "X81n1568_020:0253a24": "我當時。如在燈影裏行。穴曰。你會也。師乃召大眾曰。",
    "X81n1568_020:0253b01": "暗穿玉線。密度金針。如水入水。似金博金。敢問大眾。",
    "X81n1568_020:0253b02": "啐啄同時是親切處。因甚却失。若也會得。堪報不報",
    "X81n1568_020:0253b03": "之恩。共助無為之化。便可橫身宇宙。獨步大方。若跳",
    "X81n1568_020:0253b04": "不出。依前祇在架子下。上堂。拈拄杖曰。破無明暗。截",
    "X81n1568_020:0253b05": "生死流。度三有城。泛無為海。須是識這箇始得。乃召",
    "X81n1568_020:0253b06": "大眾曰。喚作拄杖則觸。不喚作拄杖則背。若也識得。",
    "X81n1568_020:0253b07": "荊棘林中撒手。是非海裏橫身。脫或未然。普賢乘白",
    "X81n1568_020:0253b08": "象。土宿跨泥牛。參。上堂。一切數句非數句。與吾靈覺",
    "X81n1568_020:0253b09": "何交涉。師曰。永嘉恁麼道。大似含元殿上更覓長安。",
    "X81n1568_020:0253b10": "殊不知。有水皆含月。無山不帶雲。雖然如是。三十年",
    "X81n1568_020:0253b11": "後。趙婆酤醋。上堂。宗乘一唱殊途絕。萬別千差俱泯",
    "X81n1568_020:0253b12": "滅。通身是口難分雪。金剛腦後三斤鐵。好大哥。僧問。",
    "X81n1568_020:0253b13": "保壽開堂。三聖推出一僧。保壽便打。意旨如何。師曰。",
    "X81n1568_020:0253b14": "利動君子。曰為復棒頭有眼。為復見機而作。師曰。獼",
    "X81n1568_020:0253b15": "猴繫露柱。曰祇如三聖道。你恁麼為人。瞎却鎮州一",
    "X81n1568_020:0253b16": "城人眼。又作麼生。師曰。錦上鋪華又一重。問行脚逢",
    "X81n1568_020:0253b17": "人時如何。師曰。一不成二不是。曰行脚不逢人時如",
    "X81n1568_020:0253b18": "何。師曰。虎咬大蟲。曰祇如慈明道。釣絲絞水。意作麼",
    "X81n1568_020:0253b19": "生。師曰。水浸鋼石卵。問三聖道。我逢人即出。出則不",
    "X81n1568_020:0253b20": "為人。意旨如何。師曰。兵行詭道。曰興化道。我逢人則",
    "X81n1568_020:0253b21": "不出。出則便為人。又作麼生。師曰。綿裹秤鎚。問不落",
    "X81n1568_020:0253b22": "因果。為甚麼墮野狐身。師曰。廬山五老峯。曰不昧因",
    "X81n1568_020:0253b23": "果。為甚麼脫野狐身。師曰。南嶽三生藏。曰祇如不落",
    "X81n1568_020:0253b24": "不昧。未審是同是別。師曰。倚天長劒逼人寒。問初生",
    "X81n1568_020:0253c01": "孩子。還具六識也無。趙州道。急水上打毬子。意旨如",
    "X81n1568_020:0253c02": "何。師曰。兩手扶犂水過膝。曰祇如僧又問投子。急水",
    "X81n1568_020:0253c03": "上打毬子。意旨如何。曰念念不停流。又作麼生。師曰。",
    "X81n1568_020:0253c04": "水晶甕裏浸波斯。問楊岐道。三脚驢子弄蹄行。意旨",
    "X81n1568_020:0253c05": "如何。師曰。過蓬州了便到巴州。",
    "X81n1568_020:0253c06": "潭州大溈行禪師上堂。橫拄杖曰。你等諸人。若向這",
    "X81n1568_020:0253c07": "裏會去。如紀信登九龍之輦。不向這裏會去。似項羽",
    "X81n1568_020:0253c08": "失千里烏騅。饒你總不恁麼。落在無事甲裏。若向這",
    "X81n1568_020:0253c09": "裏。撥得一路。轉得身。吐得氣。山僧與你拄杖子。遂靠",
    "X81n1568_020:0253c10": "拄杖下座。上堂。不是心。不是佛。不是物。且道。是箇甚",
    "X81n1568_020:0253c11": "麼。不在內。不在外。不在中間。畢竟在甚麼處。苦苦。有",
    "X81n1568_020:0253c12": "口說不得。無家何處歸。",
    "X81n1568_020:0253c13": "潭州道林淵禪師僧問。鐘未鳴。皷未響。拓鉢向甚麼",
    "X81n1568_020:0253c14": "處去。德山。便低頭歸方丈。意旨如何。師曰。奔電迸火。",
    "X81n1568_020:0253c15": "曰。巖頭道這老漢未會末後句在。又作麼生。師曰。相",
    "X81n1568_020:0253c16": "隨來也。曰巖頭密啟其意。未審。那裏是他密啟處。師",
    "X81n1568_020:0253c17": "曰。萬年松在祝融峯。曰雖然如是。祇得三年。三年後",
    "X81n1568_020:0253c18": "果遷化。還端的也無。師曰。嚤呢噠唎吽[口*發]吒。臨示寂",
    "X81n1568_020:0253c19": "上堂。拈拄杖示眾曰。離却色聲言語。道將一句來。眾",
    "X81n1568_020:0253c20": "無對。師曰。動靜聲色外。時人不肯對。世間出世間。畢",
    "X81n1568_020:0253c21": "竟使誰會。言訖倚杖而逝。",
    "X81n1568_020:0253c22": "隨州大洪老衲祖證禪師潭州潘氏子。上堂。萬象之",
    "X81n1568_020:0253c23": "中獨露身。如何說箇獨露底道理。竪起拂子曰。到江",
    "X81n1568_020:0253c24": "吳地盡。隔岸越山多。僧問。雲門問僧。光明寂照徧河",
    "X81n1568_020:0254a01": "沙。豈不是張拙秀才語。僧云。是。門云。話墮也。未審。那",
    "X81n1568_020:0254a02": "裏是這僧話墮處。師曰。鮎魚上竹竿。問離却言句。請",
    "X81n1568_020:0254a03": "師直指。師竪拂子。僧曰。還有向上事也無。師曰。有曰。",
    "X81n1568_020:0254a04": "如何是向上事。師曰。速禮三拜。",
    "X81n1568_020:0254a05": "隆興府泐潭山堂德淳禪師上堂。俱胝一指頭。一毛",
    "X81n1568_020:0254a06": "拔九牛。華嶽連天碧。黃河徹底流。截却指。急回眸。青",
    "X81n1568_020:0254a07": "箬笠前無限事。綠蓑衣底一時休。",
    "X81n1568_020:0254a08": "常州宜興保安復庵可封禪師福州林氏子。上堂。天",
    "X81n1568_020:0254a09": "寬地大風。清月白。此是海宇清平底時節。衲僧家等",
    "X81n1568_020:0254a10": "閑問著。十箇有五雙知有。祇如夜半華嚴池吞却楊",
    "X81n1568_020:0254a11": "子江。開明橋撞倒平山塔。是汝諸人還知麼。若也知",
    "X81n1568_020:0254a12": "去。試向非非想天。道將一句來。其或未知。擲下拂子",
    "X81n1568_020:0254a13": "曰。須是山僧拂子始得。",
    "X81n1568_020:0254a14": "隆興府石亭野庵祖璿禪師上堂。曰喫粥了也未。趙",
    "X81n1568_020:0254a15": "州無忌諱。更令洗鉢盂。太煞沒巴鼻。悟去由來不丈",
    "X81n1568_020:0254a16": "夫。這僧那免受塗糊。有指示。無指示。韶石四楞渾塌",
    "X81n1568_020:0254a17": "地。入地獄如箭射。雲岫清風生大廈。相逢攜手上高",
    "X81n1568_020:0254a18": "山。作者應須辨真假真假。分若為論。午夜寒蟾出海",
    "X81n1568_020:0254a19": "門。",
    "X81n1568_020:0254a20": "潭州石霜宗鑒禪師上堂。曰送舊年迎新歲。動用不",
    "X81n1568_020:0254a21": "離光影內。澄輝湛湛夜堂寒。借問諸人會不會。若也",
    "X81n1568_020:0254a22": "會。增瑕纇。若不會。依前昧。與君指箇截流機。白雲更",
    "X81n1568_020:0254a23": "在青山外。",
    "X81n1568_020:0254a24": "石頭回禪師法嗣",
    "X81n1568_020:0254b01": "南康軍雲居蓬庵德會禪師重慶府何氏子。上堂。舉",
    "X81n1568_020:0254b02": "教中道。若見諸相非相。即見如來。作麼生是非相底",
    "X81n1568_020:0254b03": "道理。佯走詐羞偷眼覷。竹門斜掩半枝華。",
    "X81n1568_020:0254b04": "南嶽下十七世",
    "X81n1568_020:0254b05": "教忠光禪師法嗣",
    "X81n1568_020:0254b06": "泉州法石中庵慧空禪師贛州蔡氏子。春日上堂。拈",
    "X81n1568_020:0254b07": "拄杖。卓一下曰。先打春牛頭。又卓一下曰。後打春牛",
    "X81n1568_020:0254b08": "尾。驚起虗空。入藕絲裏。釋迦無路潛蹤。彌勒急走千",
    "X81n1568_020:0254b09": "里。文殊却知落處。拊掌大笑歡喜。且道。歡喜箇甚麼。",
    "X81n1568_020:0254b10": "春風昨夜入門來。便見千華生碓觜。上堂。千家樓閣。",
    "X81n1568_020:0254b11": "一霎秋風。祇知襟袖涼生。不覺園林落葉。於斯薦得",
    "X81n1568_020:0254b12": "觸處全真。其或未然。且作寒溫相見。上堂。舉。金剛經",
    "X81n1568_020:0254b13": "云。佛告須菩提。爾所國土中。所有眾生。若干種心。如",
    "X81n1568_020:0254b14": "來悉知。何以故。如來說諸心。皆為非心。是名為心。要",
    "X81n1568_020:0254b15": "會麼。春風得意馬蹄疾。一日看盡長安華。僧問。先佛",
    "X81n1568_020:0254b16": "垂範。禁足安居。未審。是何宗旨。曰瑠璃鉢內拓須彌。",
    "X81n1568_020:0254b17": "僧便喝。師便打。",
    "X81n1568_020:0254b18": "臨安府淨慈混源曇密禪師天台盧氏子。依資福道",
    "X81n1568_020:0254b19": "榮出家。十六圓具習台教。棄參大慧於徑山。謁雪巢",
    "X81n1568_020:0254b20": "一此庵元。入閩留東西禪。無省發。之泉南。教忠俾悅",
    "X81n1568_020:0254b21": "眾。解職歸前資。偶舉。香嚴擊竹因緣。豁然契悟。述偈",
    "X81n1568_020:0254b22": "呈忠。忠舉玄沙未徹語詰之。無滯。忠曰。子方可見妙",
    "X81n1568_020:0254b23": "喜。即辭往梅陽。服勤四載。住後上堂。諸佛出世。打劫",
    "X81n1568_020:0254b24": "殺人。祖師西來。吹風放火。古今善知識。佛口虵心。天",
    "X81n1568_020:0254c01": "下衲僧自投籠檻。莫有天然氣槩。特達丈夫。為宗門",
    "X81n1568_020:0254c02": "出一隻手。主張佛法者麼。良久。曰設有。也須斬為三",
    "X81n1568_020:0254c03": "段。上堂。德山小參不答話。千古叢林成話霸。問話者",
    "X81n1568_020:0254c04": "三十棒。慣能說訶說夯時。有僧出的能破的。德山便",
    "X81n1568_020:0254c05": "打風流儒雅。某甲話也未問。頭上著枷。脚下著匣。你",
    "X81n1568_020:0254c06": "是那裏人。一回相見一傷神。新羅人把手笑欣欣。未",
    "X81n1568_020:0254c07": "跨船舷。好與三十棒。依前相廝誑。混源今日恁麼批",
    "X81n1568_020:0254c08": "判責情。好與三十棒。且道。是賞是罰。具參學眼者。試",
    "X81n1568_020:0254c09": "辨看。上堂。舉雲門問僧。光明寂照徧河沙因緣。師曰。",
    "X81n1568_020:0254c10": "平地摝魚鰕。遼天射飛鶚。跛脚老雲門。千錯與萬錯。",
    "X81n1568_020:0254c11": "後示寂。塔于本山。",
    "X81n1568_020:0254c12": "東林顏禪師法嗣",
    "X81n1568_020:0254c13": "荊南府公安遯庵祖珠禪師南平人。上堂。不是心。不",
    "X81n1568_020:0254c14": "是佛。不是物。瀝盡野狐涎。趯飜山鬼窟。平田淺草裏。",
    "X81n1568_020:0254c15": "露出焦尾大蟲。太虗寥廓中。放出遼天俊鶻。阿呵呵。",
    "X81n1568_020:0254c16": "露風骨。等閑拈出眾人前。畢竟分明是何物。咄咄。上",
    "X81n1568_020:0254c17": "堂。玉露垂青草。金風動白蘋。一聲寒鴈叫。喚起未惺",
    "X81n1568_020:0254c18": "人。",
    "X81n1568_020:0254c19": "汀州報恩法演禪師果州人。上堂。舉。俱胝竪指因緣。",
    "X81n1568_020:0254c20": "師曰。佳人睡起懶梳頭。把得金釵插便休。大抵還他",
    "X81n1568_020:0254c21": "肌骨好。不塗紅粉也風流。",
    "X81n1568_020:0254c22": "臨安府淨慈肯堂彥充禪師於潛盛氏子。幼依明空",
    "X81n1568_020:0254c23": "院義堪為師。首參大愚宏智正堂大圓。後聞東林謂",
    "X81n1568_020:0254c24": "眾曰。我此間別無玄妙。祇有木札羹鐵釘飯。任汝咬",
    "X81n1568_020:0255a01": "嚼。師竊喜之。直造謁陳所見解。林曰。據汝見處。正坐",
    "X81n1568_020:0255a02": "在鑑覺中。師疑不已。將從前所得底。一時颺下。一日",
    "X81n1568_020:0255a03": "聞。僧舉南泉道。時人見此一株華。如夢相似。默有所",
    "X81n1568_020:0255a04": "覺。曰打草祇要虵驚。次日入室。林問。那裏是巖頭密",
    "X81n1568_020:0255a05": "啟其意處。師曰。今日捉敗這老賊。林曰。達磨大師性",
    "X81n1568_020:0255a06": "命。在汝手裏。師擬開口。驀被攔胸一拳。忽大悟。直得。",
    "X81n1568_020:0255a07": "汗流浹背。點首自謂曰。臨濟道。黃檗佛法無多子。豈",
    "X81n1568_020:0255a08": "虗語邪。遂呈頌曰。為人須為徹。殺人須見血。德山與",
    "X81n1568_020:0255a09": "巖頭。萬里一條鐵。林然之。住後。上堂。世尊不說說。迦",
    "X81n1568_020:0255a10": "葉不聞聞。卓拄杖。曰水流黃葉來何處。牛帶寒鴉過",
    "X81n1568_020:0255a11": "遠村。上堂。舉。雪峯示眾云。盡大地是箇解脫門。因甚",
    "X81n1568_020:0255a12": "把手拽不入。師曰。大小雪峯話作兩橛。既盡大地是",
    "X81n1568_020:0255a13": "箇解脫門。用拽作麼。上堂。一向與麼去。法堂前草深",
    "X81n1568_020:0255a14": "一丈。一向與麼來。脚下泥深三尺。且道。如何即是。三",
    "X81n1568_020:0255a15": "年逢一閏。鷄向五更啼。上堂。舉。卍庵先師道。坐佛牀。",
    "X81n1568_020:0255a16": "斫佛脚。不敬東家孔夫子。却向他鄉習禮樂。師曰。入",
    "X81n1568_020:0255a17": "泥入水。即不無先師。爭奈。寒蟬抱枯木。泣盡不回頭。",
    "X81n1568_020:0255a18": "卓拄杖。曰灼然。有不回頭底。淨慈向升子裏。禮汝三",
    "X81n1568_020:0255a19": "拜。上堂。三世諸佛無中說有。[菛@良][卄/碭]拾華針。六代祖師",
    "X81n1568_020:0255a20": "有裏尋無。猿猴探水月。去此二途如何話會。儂家不",
    "X81n1568_020:0255a21": "管興亡事。盡日和雲占洞庭。元庵受智者請引座曰。",
    "X81n1568_020:0255a22": "南山有箇老魔王。烱烱雙眸放電光。口似血盆呵佛",
    "X81n1568_020:0255a23": "祖。牙如劍樹罵諸方。幾度業風吹不動。吹得動。雲黃",
    "X81n1568_020:0255a24": "山畔與嵩頭陀傅大士。一火破落戶。依舊孟八郎。賺",
    "X81n1568_020:0255b01": "他無限癡男女。開眼堂堂入鑊湯。忽有箇衲僧出來",
    "X81n1568_020:0255b02": "道。既是善知識。為甚賺人入鑊湯。只向他道。非公境",
    "X81n1568_020:0255b03": "界。後示寂。塔于寺之南庵。",
    "X81n1568_020:0255b04": "婺州智者元庵真慈禪師潼川人。姓李氏。初依成都",
    "X81n1568_020:0255b05": "正法出家具戒。後遊講肆。聽講圓覺。至四大各離。今",
    "X81n1568_020:0255b06": "者妄身。當在何處。畢竟無體。實同幻化。因而有省。作",
    "X81n1568_020:0255b07": "頌曰。一顆明珠。在我這裏。撥著動著。放光動地。以呈",
    "X81n1568_020:0255b08": "諸講師。無能曉之者。歸以呈其師。遂舉狗子無佛性",
    "X81n1568_020:0255b09": "話詰之。師曰。雖百千萬億公案。不出此頌也。其師以",
    "X81n1568_020:0255b10": "為不遜。乃叱出。師因南遊。至廬山圓通挂搭。時卍庵",
    "X81n1568_020:0255b11": "為西堂。為眾入室。舉僧問雲門。撥塵見佛時如何。門",
    "X81n1568_020:0255b12": "云。佛亦是塵。師隨聲便喝。以手指胸曰。佛亦是塵。師",
    "X81n1568_020:0255b13": "復頌曰。撥塵見佛佛亦是塵。問了答了。直下飜身。勸",
    "X81n1568_020:0255b14": "君更盡一杯酒西出陽關無故人。又頌塵塵三昧曰。",
    "X81n1568_020:0255b15": "鉢裏飯桶裏水別寶崑崙坐潭底。一塵塵上走須彌。",
    "X81n1568_020:0255b16": "明眼波斯笑彈指。笑彈指珊瑚枝上清風起。卍庵深",
    "X81n1568_020:0255b17": "肯之。",
    "X81n1568_020:0255b18": "成都府昭覺紹淵禪師上堂。舉僧問雲門。樹凋葉落",
    "X81n1568_020:0255b19": "時如何。門曰體露金風。師曰。要明陷虎之機。須是本",
    "X81n1568_020:0255b20": "色衲子始得。雲門大師。具逸群三昧。擊節扣關。於閃",
    "X81n1568_020:0255b21": "電光中。出一隻手。與人解粘去縛。㧞楔抽釘。不妨好",
    "X81n1568_020:0255b22": "手仔細簡點將來。大似與賊過梯。昭覺即不然。忽有",
    "X81n1568_020:0255b23": "僧問。樹凋葉落時如何。祇答他道。落霞與孤鶩齊飛。",
    "X81n1568_020:0255b24": "秋水共長天一色。且道。與雲門是同是別。復云。止止",
    "X81n1568_020:0255c01": "不須說。我妙法難思。",
    "X81n1568_020:0255c02": "西禪需禪師法嗣",
    "X81n1568_020:0255c03": "福州皷山木庵安永禪師閩縣吳氏子。弱冠為僧。未",
    "X81n1568_020:0255c04": "幾謁懶庵於雲門。一日入室。庵曰。不問有言。不問無",
    "X81n1568_020:0255c05": "言。世尊良久。不得向世尊良久處會。隨後便喝。倐然",
    "X81n1568_020:0255c06": "契悟。作禮曰。不因今日問。爭喪目前機。庵許之。住後",
    "X81n1568_020:0255c07": "上堂。要明箇事須是具擊石火閃電光底手段。方能",
    "X81n1568_020:0255c08": "嶮峻巖頭全身放捨。白雲深處得大安居。如其覷地",
    "X81n1568_020:0255c09": "覓金針。直下腦門須迸裂。到這裏。假饒見機而變。不",
    "X81n1568_020:0255c10": "犯鋒鋩。全身獨脫猶涉泥水。祗如本分全提一句。又",
    "X81n1568_020:0255c11": "作麼生道。擊拂子。曰淬出七星光燦爛。解拈天下任",
    "X81n1568_020:0255c12": "橫行。上堂。舉。睦州示眾云。諸人未得箇入處。須得箇",
    "X81n1568_020:0255c13": "入處。既得箇入處。不得忘却老僧。師曰。恁麼說話。面",
    "X81n1568_020:0255c14": "皮厚多少。木庵則不然。諸人未得箇入處。須得箇入",
    "X81n1568_020:0255c15": "處。既得箇入處。直須颺下入處始得。上堂。拈拄杖曰。",
    "X81n1568_020:0255c16": "臨濟小廝兒。未曾當頭道著。今日全身放憨。也要諸",
    "X81n1568_020:0255c17": "人知有。擲拄杖下座。僧問。須彌頂上飜身倒卓時如",
    "X81n1568_020:0255c18": "何。師曰。未曾見毛頭星現。曰恁麼則傾湫倒嶽去也。",
    "X81n1568_020:0255c19": "師曰。莫亂做。僧便喝。師曰。雷聲浩大。雨點全無。",
    "X81n1568_020:0255c20": "溫州龍翔栢堂南雅禪師上堂。曰瑞峯頂上。棲鳳亭",
    "X81n1568_020:0255c21": "邊。一杯淡粥相依。百衲蒙頭打坐。二祖禮三拜依位",
    "X81n1568_020:0255c22": "而立。已是周遮。達磨老臊胡分盡髓皮。一場狼籍。其",
    "X81n1568_020:0255c23": "餘之輩。何足道哉。栢堂恁麼道。還免諸方檢責也無。",
    "X81n1568_020:0255c24": "拍繩牀云。洎合停囚長智。上堂。曰大機貴直截。大用",
    "X81n1568_020:0256a01": "貴頓發。縱有嚙鏃機。一鎚須打殺。何故。我王庫內無",
    "X81n1568_020:0256a02": "如是刀。上堂曰。紫蕨伸拳筍破梢。楊華飛盡綠陰交。",
    "X81n1568_020:0256a03": "分明西祖單傳句。黃栗留鳴燕語巢。這裏見得。諦信",
    "X81n1568_020:0256a04": "得及。若約諸方。決定明窻下安排。龍翔門下。直是一",
    "X81n1568_020:0256a05": "槌槌殺。何故。不是與人難共住。大都緇素要分明。",
    "X81n1568_020:0256a06": "福州天王志清禪師上堂。竪起拂子云。只這箇天不",
    "X81n1568_020:0256a07": "能蓋。地不能載。徧界徧空。成團成塊。到這裏。三世諸",
    "X81n1568_020:0256a08": "佛。向甚麼處摸索。六代祖師。向甚麼處提持。天下衲",
    "X81n1568_020:0256a09": "僧。向甚麼處名邈。除非自得自證。便乃敲唱雙行。雖",
    "X81n1568_020:0256a10": "然如是。未是衲僧行履處。作麼生是衲僧行履處。是",
    "X81n1568_020:0256a11": "非海裏橫身入。豺虎叢中縱步行。",
    "X81n1568_020:0256a12": "南劒州劒門安分庵主少與木庵同隷業安國。後依",
    "X81n1568_020:0256a13": "懶庵。未有深證。辭謁徑山大慧。行次江于。仰瞻宮闕。",
    "X81n1568_020:0256a14": "聞街司喝侍郎來。釋然大悟。作偈曰。幾年箇事挂胷",
    "X81n1568_020:0256a15": "懷。問盡諸方眼不開。肝膽此時俱裂破。一聲江上侍",
    "X81n1568_020:0256a16": "郎來。遂徑回西禪。懶庵迎之。付以伽棃。自爾不規所",
    "X81n1568_020:0256a17": "寓。後庵居劒門。化被嶺表。學者從之。所作偈頌。走手",
    "X81n1568_020:0256a18": "而成。凡千餘首。盛行於世。示眾。這一片田地。汝等諸",
    "X81n1568_020:0256a19": "人且道。天地未分已前。在甚麼處。直下徹去。已是鈍",
    "X81n1568_020:0256a20": "置。分上座不少了也。更若擬議思量。何啻白雲萬里。",
    "X81n1568_020:0256a21": "驀拈拄杖。打散大眾。示眾。上至諸佛。下及眾生。性命",
    "X81n1568_020:0256a22": "總在山僧手裏。檢點將來有沒量罪過。還有檢點得",
    "X81n1568_020:0256a23": "出者麼。卓拄杖一下。曰冤有頭。債有主。遂左右顧視",
    "X81n1568_020:0256a24": "曰。自出洞來無敵手。得饒人處且饒人。示眾。十五日",
    "X81n1568_020:0256b01": "已前。天上有星皆拱北。十五日已後。人間無水不朝",
    "X81n1568_020:0256b02": "東。已前已後總拈却。到處鄉談各不同。乃屈指曰。一",
    "X81n1568_020:0256b03": "二三四五六七八九十。十一。十二。十三。十四。諸兄弟",
    "X81n1568_020:0256b04": "今日是幾。良久。曰本店買賣。分文不賖。",
    "X81n1568_020:0256b05": "東禪岳禪師法嗣",
    "X81n1568_020:0256b06": "福州皷山宗逮禪師上堂。世尊道。應如是知。如是見。",
    "X81n1568_020:0256b07": "如是信解。不生法相。遂喝曰。玉本無瑕却有瑕。",
    "X81n1568_020:0256b08": "福州皷山石菴知玿禪師示眾。舉。曹山不如話。頌曰。",
    "X81n1568_020:0256b09": "曹山不如花根本艶。不如曹山。虎體元斑。江南地暖。",
    "X81n1568_020:0256b10": "塞北天寒。一把柳絲收不得。和烟搭在玉闌干。",
    "X81n1568_020:0256b11": "西禪淨禪師法嗣",
    "X81n1568_020:0256b12": "福州乾元宗頴禪師上堂。卓拄杖。曰性燥漢祇在一",
    "X81n1568_020:0256b13": "槌。靠拄杖曰。靈利人不勞再舉。而今莫有靈利底麼。",
    "X81n1568_020:0256b14": "良久。曰比擬張麟。兔亦不遇。",
    "X81n1568_020:0256b15": "開善謙禪師法嗣",
    "X81n1568_020:0256b16": "建寧府仙州山吳十三道人每以己事扣諸禪。及開",
    "X81n1568_020:0256b17": "善。歸結茆於其左。遂往給侍。紹興庚申。三月八日夜。",
    "X81n1568_020:0256b18": "適然啟悟。占偈呈善曰。元來無縫罅。觸著便光輝。既",
    "X81n1568_020:0256b19": "是千金寶。何須彈雀兒。善答曰。啐地折時真慶快。死",
    "X81n1568_020:0256b20": "生凡聖盡平沉。僊州山下呵呵笑。不負相期宿昔心。",
    "X81n1568_020:0256b21": "育王光禪師法嗣",
    "X81n1568_020:0256b22": "臨安府靈隱妙峰之善禪師湖州劉氏子。十三祝髮。",
    "X81n1568_020:0256b23": "經論一見。輙了大意。參佛照於鄮山。以風幡語直箭",
    "X81n1568_020:0256b24": "鋒機。印以偈曰。今日與君通一線。斬釘截鐵起吾宗。",
    "X81n1568_020:0256c01": "遂入匡廬卓錫。妙高峰下面壁。十年初住慧因。晚住",
    "X81n1568_020:0256c02": "靈隱。上堂。應物現形如水中月。信手拈來一時漏泄。",
    "X81n1568_020:0256c03": "以拂子擊禪床左邊曰。者裏是鑊湯爐炭。擊右邊曰。",
    "X81n1568_020:0256c04": "者裏是劍樹刀山。前面是觀音勢至。後面是文殊普",
    "X81n1568_020:0256c05": "賢。中間一著還知落處麼。又擊曰。毗婆尸佛早留心。",
    "X81n1568_020:0256c06": "直至如今不得妙。上堂。久參高士。眼空四海。鼻孔撩",
    "X81n1568_020:0256c07": "天。見也見得親。說也說得親。行也行得親。用也用得",
    "X81n1568_020:0256c08": "親。只是未識老僧拄杖子在。何故。將成九仞之山。不",
    "X81n1568_020:0256c09": "進一簣之土。示眾。汾陽云。識得拄杖子。行脚事畢。錯。",
    "X81n1568_020:0256c10": "三角云。識得拄杖子。入地獄如箭。錯。老僧則不然。識",
    "X81n1568_020:0256c11": "得拄杖子。錯。妙峰三箇錯。不是無病藥。龐公賣笊籬。",
    "X81n1568_020:0256c12": "清平道木杓。將示寂。書偈曰。來也如是。去也如是。來",
    "X81n1568_020:0256c13": "去一如。清風萬里。遂逝。",
    "X81n1568_020:0256c14": "臨安府淨慈北澗居簡禪師潼川龍氏子。依邑之廣",
    "X81n1568_020:0256c15": "福院得度。參別峰塗毒。沉默自究。一日閱卍菴語有",
    "X81n1568_020:0256c16": "省。再參佛照。機契。自是往來其門者十五年。走江西",
    "X81n1568_020:0256c17": "訪仲溫於羅湖。與師議論大奇之。遂以大慧居洋嶼",
    "X81n1568_020:0256c18": "菴竹篦付之。師巽焉。久之出世台之報恩。晚遷淨慈。",
    "X81n1568_020:0256c19": "上堂。識得一萬事畢。了事衲僧一字不識。直饒恁麼。",
    "X81n1568_020:0256c20": "未稱全提。禹力不到處。河聲流向西。上堂。舉。密師伯",
    "X81n1568_020:0256c21": "與洞山。在餅店。密於地上畫一圓相。謂洞山曰。把將",
    "X81n1568_020:0256c22": "去。山曰。拈將來。後來保寧勇和尚曰。非但二人提不",
    "X81n1568_020:0256c23": "起。盡大地人亦提不起。北澗敢道。保寧計窮力盡。上",
    "X81n1568_020:0256c24": "堂。舉。趙州入僧堂。曰有賊有賊。見一僧。便捉曰。賊在",
    "X81n1568_020:0257a01": "者裏。僧曰。不是某甲。州托開曰。是即是。不肯承當。師",
    "X81n1568_020:0257a02": "曰。趙州收處太寬。放去太急。淨慈則不然。家賊難防。",
    "X81n1568_020:0257a03": "家財必喪。卓拄杖。曰只可錯捉。不可錯放。淳祐丙午",
    "X81n1568_020:0257a04": "春。示疾。索筆書偈。於紙尾復書曰。四月一日珍重。六",
    "X81n1568_020:0257a05": "字。至期假寐而逝。",
    "X81n1568_020:0257a06": "臨安府徑山浙翁如琰禪師台州周氏子。上堂。拈拄",
    "X81n1568_020:0257a07": "杖曰。蔣山喚者箇作拄杖子。諸人亦喚者箇作拄杖",
    "X81n1568_020:0257a08": "子。還有緇素也無。闌干雖共倚。山色不同觀。",
    "X81n1568_020:0257a09": "上方朴翁銛禪師讚達磨曰。一言已出駟難追。賴得",
    "X81n1568_020:0257a10": "君王放過伊。楊子江心航折葦。浪頭何似問頭危。",
    "X81n1568_020:0257a11": "東禪性空觀禪師上堂。舉。鹽官國師因僧問。如何是",
    "X81n1568_020:0257a12": "本身盧舍那。官曰。與老僧過淨瓶來。僧將淨瓶至。官",
    "X81n1568_020:0257a13": "曰。却安舊處著。僧復來問。官曰。古佛過去久矣師曰。",
    "X81n1568_020:0257a14": "盲者難以與乎文彩。聵者難以與乎音聲。者僧既不",
    "X81n1568_020:0257a15": "薦來機。國師只成虗設。雲門道。無朕迹。扶國師不起。",
    "X81n1568_020:0257a16": "以拂子畵一畵曰。前來葛藤一時劃斷。且道畢竟如",
    "X81n1568_020:0257a17": "何是本身盧舍那。擲拂子下座。",
    "X81n1568_020:0257a18": "慶元府育王孤雲權禪師上堂。舉。僧問雪峰。古磵寒",
    "X81n1568_020:0257a19": "泉時如何。峰曰。瞪目不見底。僧曰。飲者如何。峰曰。不",
    "X81n1568_020:0257a20": "從口入。又問趙州。古磵寒泉時如何。州曰。苦。僧曰。飲",
    "X81n1568_020:0257a21": "者如何。州曰。死。師曰。一人隨波逐。浪一人截斷眾流。",
    "X81n1568_020:0257a22": "檢點將來。總欠會在。今日有問育王。古磵寒泉時如",
    "X81n1568_020:0257a23": "何。只對他道。須是親見雪峰。飲者如何。問取趙州。",
    "X81n1568_020:0257a24": "慶元府育王秀巖師瑞禪師上堂。舉。演化大師問報",
    "X81n1568_020:0257b01": "慈曰。如何是真如佛性。慈曰。誰無。化不契。遂請益護。",
    "X81n1568_020:0257b02": "國。國曰。誰有。化於言下契悟。師曰。誰無誰有全機道。",
    "X81n1568_020:0257b03": "言下飜身不唧[口*留]。直饒未舉已先行。錯認簸箕作熨",
    "X81n1568_020:0257b04": "斗。呵呵呵。若人便解倒騎驢。一生不著隨人後。",
    "X81n1568_020:0257b05": "臨安府淨慈退谷義雲禪師福州閩清黃氏子。世為",
    "X81n1568_020:0257b06": "士。既冠遊國學。因讀論語中庸有所悟入。後從山堂",
    "X81n1568_020:0257b07": "淳禪師祝髮。至吳見鐵菴。菴留入侍司。一日室中問。",
    "X81n1568_020:0257b08": "國師三喚侍者話。師亟舉手掩其口。又問。侍者三應。",
    "X81n1568_020:0257b09": "又作麼生。師拂袖徑出。菴大喜。時佛照唱道靈隱。師",
    "X81n1568_020:0257b10": "往依之。及佛照移育王。命師分座。照聞其說法。歎曰。",
    "X81n1568_020:0257b11": "此子提唱。宛如雪堂行和尚。吾鉢袋有所付矣。出住",
    "X81n1568_020:0257b12": "香山育王諸大剎。而朝命又起師說法淨慈。僧問。三",
    "X81n1568_020:0257b13": "聖道。我逢人則出。出則不為人。意旨如何。師曰。東斗",
    "X81n1568_020:0257b14": "西移。曰興化道。我逢人則不出。出則便為人。又作麼",
    "X81n1568_020:0257b15": "生。師曰。南斗北轉。上堂。奔流度刃。疾燄過風。啐啄同",
    "X81n1568_020:0257b16": "時。崖州萬里。有底道。如人學射。久習則巧。殊不知。未",
    "X81n1568_020:0257b17": "彀已前中的。早涉迂迴了也。趙州到茱萸。靠却拄杖。",
    "X81n1568_020:0257b18": "即且置。只如孚上座道。聖箭折也。意作麼生。喝一喝。",
    "X81n1568_020:0257b19": "曰。若不同床睡。焉知被底穿。開禧二年五月。師示微",
    "X81n1568_020:0257b20": "疾。作偈別眾曰。意烏猝猝。萬人氣索。佛法向上。何曾",
    "X81n1568_020:0257b21": "蹋著。臨行業識茫茫。一任諸方卜度。遂寂。",
    "X81n1568_020:0257b22": "慶元府育王空叟宗印禪師舉。僧問長沙如何是上",
    "X81n1568_020:0257b23": "上人行履處。沙曰。如死人眼。僧曰。上上人相見時如",
    "X81n1568_020:0257b24": "何。沙曰。如死人手。師頌曰。死人眼死人手。金烏飛玉",
    "X81n1568_020:0257c01": "兔走。直截根源。取之左右。張翁醉倒臥官街。元是李",
    "X81n1568_020:0257c02": "翁喫私酒。",
    "X81n1568_020:0257c03": "金陵鍾山鐵牛印禪師示眾曰。若是大丈夫漢。興決",
    "X81n1568_020:0257c04": "烈之志。屏浮濫之行。從脚跟下一刀兩段。向佛祖外",
    "X81n1568_020:0257c05": "一覷便透。身心俱了亦不為難。亦不患護身符子不",
    "X81n1568_020:0257c06": "入手。所以道。高山流水深深意。自有知音笑點頭。",
    "X81n1568_020:0257c07": "天童全禪師法嗣",
    "X81n1568_020:0257c08": "慶元府育王笑翁妙堪禪師四明慈谿毛氏子。參無",
    "X81n1568_020:0257c09": "用於天童。用曰。行脚僧。遊山僧。師曰。行脚僧。用曰。如",
    "X81n1568_020:0257c10": "何是行脚事。師以坐具便摵。用曰。此僧敢來者裏捋",
    "X81n1568_020:0257c11": "虎鬚。參堂去。室中常示以狗子無佛性話。師擬開口。",
    "X81n1568_020:0257c12": "用以竹篦劈口便打。師應聲呈偈曰。大茶毒皷。轟天",
    "X81n1568_020:0257c13": "震地。轉腦回頭。橫屍萬里。用頷之。出世妙勝。晚徙育",
    "X81n1568_020:0257c14": "王。上堂。膏雨及時。江山如洗。幽鳥語喬林。殘紅隨遠",
    "X81n1568_020:0257c15": "水。可憐盲聾瘖瘂人。不識此方真教體。一日示疾。辭",
    "X81n1568_020:0257c16": "眾偈曰。業鏡高懸。七十二年。一槌擊碎。大道坦然。置",
    "X81n1568_020:0257c17": "筆而逝。",
    "X81n1568_020:0257c18": "臨安府靈隱石鼓希夷禪師上堂。舉南泉曰。文殊普",
    "X81n1568_020:0257c19": "賢昨夜三更相打。每人與二十棒趂出院了也。趙州",
    "X81n1568_020:0257c20": "曰。和尚棒教誰喫。泉曰。王老師過在甚麼處。州作禮",
    "X81n1568_020:0257c21": "而出。頌曰。春風吹落碧桃花。一片流經十萬家。誰在",
    "X81n1568_020:0257c22": "畵樓沽酒處。相邀來喫趙州茶。",
    "X81n1568_020:0257c23": "$(\"#_\").(\"-\",\"%\");$(\".\").(\"-\",\"\");$(\".\").(\"-\",\"\");$(\".\").(\"-\",\"\");$(\".\").(\"-\",\"\");$(\".\").(\"-\",\"\");$(\".\").(\"-\",\"\");$(\".\").(\"-\",\".\");$(\".\").(\"-\",\".\");$(\".\").(\"-\",\".\");$(\".\").(\"\",\"\");網路分享："
}