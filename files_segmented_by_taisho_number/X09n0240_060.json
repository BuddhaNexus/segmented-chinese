{
    "X09n0240_060:0126b21": "大方廣佛華嚴經綱要卷第六十",
    "X09n0240_060:0126b22": "于闐國三藏沙門實叉難陀　譯經",
    "X09n0240_060:0126b23": "清涼山大華嚴寺沙門澄觀　疏義",
    "X09n0240_060:0126b24": "明匡山法雲寺憨山沙門德清提挈",
    "X09n0240_060:0126c01": "第九逝多園林重閣會說",
    "X09n0240_060:0126c02": "入法界品第三十九之一",
    "X09n0240_060:0126c03": "初辨分來者。名依人證入成德分。由前兩番研窮",
    "X09n0240_060:0126c04": "六位因果。以依信發解。行起解絕。苟無證入之人。",
    "X09n0240_060:0126c05": "則前解行俱為虗設。夫行因證立。證藉行深。前既",
    "X09n0240_060:0126c06": "託法進修行成。故此依人證入亦為遠答解脫海",
    "X09n0240_060:0126c07": "問。故有此分來。",
    "X09n0240_060:0126c08": "次言會來者。乃在逝多園林。此是人間舍衛國中。",
    "X09n0240_060:0126c09": "祇陀太子與給孤長者同捨園林。請佛說法之處。",
    "X09n0240_060:0126c10": "乃化佛釋迦牟尼。現前說法之所。然前因位行門。",
    "X09n0240_060:0126c11": "俱在普光及天上而說。而此證入深法界門。在人",
    "X09n0240_060:0126c12": "間常居而說者。有其二義。一要依人證入。如裴公",
    "X09n0240_060:0126c13": "云。修羅方嗔。諸天躭樂。可以整心慮。趨菩提。唯人",
    "X09n0240_060:0126c14": "道為能耳。若欲依人。必要在人間以便親近知識",
    "X09n0240_060:0126c15": "請問法門。即善財南詢百一十城。參五十三大善",
    "X09n0240_060:0126c16": "知識。非在人間廣參知識博問先賢。何以能成己",
    "X09n0240_060:0126c17": "德。故此一品有本末二會。本會顯示所證法界。末",
    "X09n0240_060:0126c18": "會顯能證之人。此一義也。二者盧舍那佛是報身",
    "X09n0240_060:0126c19": "佛。所居報土乃華藏莊嚴微妙佛剎。現法界身雲。",
    "X09n0240_060:0126c20": "說此法界圓融無障礙法門。然二乘在座猶如盲",
    "X09n0240_060:0126c21": "如聾。況五濁業垢眾生而能堪此法耶。所以居此",
    "X09n0240_060:0126c22": "說者。正顯圓融法界染淨融通。即此娑婆就是華",
    "X09n0240_060:0126c23": "藏。即此化身便是報身。正顯真應不二染淨融通",
    "X09n0240_060:0126c24": "生佛平等。意在直指現前此法皆是法界無障礙",
    "X09n0240_060:0127a01": "境但隨機所見不同。故佛及菩薩所見者即此重",
    "X09n0240_060:0127a02": "閣廣博包含。量法界。即此園林莊嚴全是華藏。十",
    "X09n0240_060:0127a03": "方海會無盡重重。而二乘與人見之。但是人間尋",
    "X09n0240_060:0127a04": "常園林重閣。而法會所集。直是人天八部而已。此",
    "X09n0240_060:0127a05": "是下文經中所說二乘不見說喻可知。所以如此",
    "X09n0240_060:0127a06": "顯示者。只就諸人直下頓證頓入無障礙法界。不",
    "X09n0240_060:0127a07": "離目前。不離日用。全是一真佛境界耳。即此說法",
    "X09n0240_060:0127a08": "之會。全彰法界理事事事圓融之妙。不必向外馳",
    "X09n0240_060:0127a09": "求也。故此一品。疏分本末二會。然本會意顯頓證。",
    "X09n0240_060:0127a10": "末會意在漸修。本末一際。頓漸圓融。此會之來意",
    "X09n0240_060:0127a11": "也。",
    "X09n0240_060:0127a12": "三品名入法界者。入乃能入之智行。法界乃所入",
    "X09n0240_060:0127a13": "之境界。若依人為能證者。即文殊根本之大智。普",
    "X09n0240_060:0127a14": "賢法界之妙行。及諸佛菩薩善友知識已能證入",
    "X09n0240_060:0127a15": "之人。一一皆以淨信正解正修行三門。為能入之",
    "X09n0240_060:0127a16": "具。今善財乃未證之人。今從文殊發起淨信。參多",
    "X09n0240_060:0127a17": "知識。決擇正解。一一皆得一種解脫。是為正修行",
    "X09n0240_060:0127a18": "路。一一隨行證入。是為證得。直至見普賢方證圓",
    "X09n0240_060:0127a19": "滿。故疏首列淨信正解修行證得圓滿五者。為能",
    "X09n0240_060:0127a20": "入之人與法也。然所入之法界。義有多門。難以具",
    "X09n0240_060:0127a21": "列。若究其宗本。唯以一真無障礙法界為宗。通一",
    "X09n0240_060:0127a22": "法身而為其體。良以法身普遍一切處。一切眾生",
    "X09n0240_060:0127a23": "及國土。是上至諸佛。下及六道一切眾生。內而正",
    "X09n0240_060:0127a24": "報根身。外而依報世界。皆依法身建立。以有聖凡",
    "X09n0240_060:0127b01": "依正理事之分。一一區別不同。故轉法身之名而",
    "X09n0240_060:0127b02": "為法界。不出理事二種。故疏釋理法界而有五義。",
    "X09n0240_060:0127b03": "一者性義。以法身流轉五道名為眾生。故在有情",
    "X09n0240_060:0127b04": "而為佛性。一切眾生即法界故。在無情是為法性。",
    "X09n0240_060:0127b05": "即諸法之實體。以一切世界依真而立故。二者因",
    "X09n0240_060:0127b06": "義。一切聖人四念處等法緣此而生故。三者藏義。",
    "X09n0240_060:0127b07": "為諸妄法之隱覆。非凡夫小乘所能緣故。四者真",
    "X09n0240_060:0127b08": "實義。以是眾生之佛性諸法之實相故。五者甚深",
    "X09n0240_060:0127b09": "義。以聖凡平等依正互融無障無礙。故為甚深。上",
    "X09n0240_060:0127b10": "乃理法界也。若約事法界。復有持義。謂一一能持",
    "X09n0240_060:0127b11": "自性。又持諸法之差別種類。不相雜亂。又種族義。",
    "X09n0240_060:0127b12": "即十八界。上通理事。又分齊義。即緣起事法。各各",
    "X09n0240_060:0127b13": "區分不相雜亂。此上通言理事二種法界也。今經",
    "X09n0240_060:0127b14": "所明有四重法界。謂一理法界。二事法界。三理事",
    "X09n0240_060:0127b15": "無礙法界。四事事無礙法界。謂一真之理。全成有",
    "X09n0240_060:0127b16": "相之事。即十法界聖凡依正因果等事。由事攬理",
    "X09n0240_060:0127b17": "成。故理不礙事。理能隨緣。故事即理。如全波即水。",
    "X09n0240_060:0127b18": "全水即波。不相妨礙。故為理事無礙法界。四事事",
    "X09n0240_060:0127b19": "無礙法界者。謂具顯圓融。以理所成之事。即事事",
    "X09n0240_060:0127b20": "皆理。故理既徧而事亦徧。是以一塵一毛能含無",
    "X09n0240_060:0127b21": "盡之事。由事事即理。故一一事法。隨理而融通。是",
    "X09n0240_060:0127b22": "以一塵一毛。不但能含。亦能隨理而徧。故一一塵",
    "X09n0240_060:0127b23": "毛由此含徧之力。故一塵一毛一一皆能含能徧",
    "X09n0240_060:0127b24": "能攝能容。故重重重重無障無礙。以六相圓融。具",
    "X09n0240_060:0127c01": "顯十重玄門。故成事事無礙法界。正是今經所說。",
    "X09n0240_060:0127c02": "法界深玄妙極於此。是為毗盧遮那所證之法界。",
    "X09n0240_060:0127c03": "故文殊之大智所照者照此法界。普賢之妙行依",
    "X09n0240_060:0127c04": "此而修。依此而證。故曰無不從此法界流無不還",
    "X09n0240_060:0127c05": "歸此法界。是為此經之宗極。然善財之所證。如下",
    "X09n0240_060:0127c06": "入彌勒樓閣。入普賢身等。皆一生頓證此無障礙",
    "X09n0240_060:0127c07": "法界。故名所入之法界也。然前信解成行兩番因",
    "X09n0240_060:0127c08": "果。皆依此無障礙法界而說。故今證入。亦入此而",
    "X09n0240_060:0127c09": "已。若欲窮源。具載本疏及法界觀門。故疏多義。亦",
    "X09n0240_060:0127c10": "不出此。",
    "X09n0240_060:0127c11": "爾時世尊在室羅筏國逝多林給孤獨園大莊嚴重",
    "X09n0240_060:0127c12": "閣。與菩薩摩訶薩五百人俱。普賢菩薩文殊師利菩",
    "X09n0240_060:0127c13": "薩而為上首。其名曰光燄幢菩薩。須彌幢菩薩。寶幢",
    "X09n0240_060:0127c14": "菩薩。無礙幢菩薩。華幢菩薩。離垢幢菩薩。日幢菩薩。",
    "X09n0240_060:0127c15": "妙幢菩薩。離塵幢菩薩。普光幢菩薩。地威力菩薩。寶",
    "X09n0240_060:0127c16": "威力菩薩。大威力菩薩。金剛智威力菩薩。離塵垢威",
    "X09n0240_060:0127c17": "力菩薩。正法日威力菩薩。功德山威力菩薩。智光影",
    "X09n0240_060:0127c18": "威力菩薩。普吉祥威力菩薩。地藏菩薩。虗空藏菩薩。",
    "X09n0240_060:0127c19": "蓮華藏菩薩。寶藏菩薩。日藏菩薩。淨德藏菩薩。法印",
    "X09n0240_060:0127c20": "藏菩薩。光明藏菩薩。臍藏菩薩。蓮華德藏菩薩。善眼",
    "X09n0240_060:0127c21": "菩薩。淨眼菩薩。離垢眼菩薩。無礙眼菩薩。普見眼菩",
    "X09n0240_060:0127c22": "薩。善觀眼菩薩。青蓮華眼菩薩。金剛眼菩薩。寶眼菩",
    "X09n0240_060:0127c23": "薩。虗空眼菩薩。喜眼菩薩。普眼菩薩。天冠菩薩。普照",
    "X09n0240_060:0127c24": "法界智慧冠菩薩。道場冠菩薩。普照十方冠菩薩。一",
    "X09n0240_060:0128a01": "切佛藏冠菩薩。超出一切世間冠菩薩。普照冠菩薩。",
    "X09n0240_060:0128a02": "不可壞冠菩薩。持一切如來師子座冠菩薩。普照法",
    "X09n0240_060:0128a03": "界虗空冠菩薩。梵王髻菩薩。龍王髻菩薩。一切化佛",
    "X09n0240_060:0128a04": "光明髻菩薩。道場髻菩薩。一切願海音寶王髻菩薩。",
    "X09n0240_060:0128a05": "一切佛光明摩尼髻菩薩。示現一切虗空平等相摩",
    "X09n0240_060:0128a06": "尼王莊嚴髻菩薩。示現一切如來神變摩尼王幢網",
    "X09n0240_060:0128a07": "垂覆髻菩薩。出一切佛轉法輪音髻菩薩。說三世一",
    "X09n0240_060:0128a08": "切名字音髻菩薩。大光菩薩。離垢光菩薩。寶光菩薩。",
    "X09n0240_060:0128a09": "離塵光菩薩。燄光菩薩。法光菩薩。寂靜光菩薩。日光",
    "X09n0240_060:0128a10": "菩薩。自在光菩薩。天光菩薩。福德幢菩薩。智慧幢菩",
    "X09n0240_060:0128a11": "薩。法幢菩薩。神通幢菩薩。光幢菩薩。華幢菩薩。摩尼",
    "X09n0240_060:0128a12": "幢菩薩。菩提幢菩薩。梵幢菩薩。普光幢菩薩。梵音菩",
    "X09n0240_060:0128a13": "薩。海音菩薩。大地音菩薩。世主音菩薩。山相擊音菩",
    "X09n0240_060:0128a14": "薩。徧一切法界音菩薩。震一切法海雷音菩薩。降魔",
    "X09n0240_060:0128a15": "音菩薩。大悲方便雲雷音菩薩。息一切世間苦安慰",
    "X09n0240_060:0128a16": "音菩薩。法上菩薩。勝上菩薩。智上菩薩。福德須彌上",
    "X09n0240_060:0128a17": "菩薩。功德珊瑚上菩薩。名稱上菩薩。普光上菩薩。大",
    "X09n0240_060:0128a18": "慈上菩薩。智海上菩薩。佛種上菩薩。光勝菩薩。德勝",
    "X09n0240_060:0128a19": "菩薩。上勝菩薩。普明勝菩薩。法勝菩薩。月勝菩薩。虗",
    "X09n0240_060:0128a20": "空勝菩薩。寶勝菩薩。幢勝菩薩。智勝菩薩。娑羅自在",
    "X09n0240_060:0128a21": "王菩薩。法自在王菩薩。象自在王菩薩。梵自在王菩",
    "X09n0240_060:0128a22": "薩。山自在王菩薩。眾自在王菩薩。速疾自在王菩薩。",
    "X09n0240_060:0128a23": "寂靜自在王菩薩。不動自在王菩薩。勢力自在王菩",
    "X09n0240_060:0128a24": "薩。最勝自在王菩薩。寂靜音菩薩。無礙音菩薩。地震",
    "X09n0240_060:0128b01": "音菩薩。海震音菩薩。雲音菩薩。法光音菩薩。虗空音",
    "X09n0240_060:0128b02": "菩薩。說一切眾生善根音菩薩。示一切大願音菩薩。",
    "X09n0240_060:0128b03": "道場音菩薩。須彌光覺菩薩。虗空覺菩薩。離染覺菩",
    "X09n0240_060:0128b04": "薩。無礙覺菩薩。善覺菩薩。普照三世覺菩薩。廣大覺",
    "X09n0240_060:0128b05": "菩薩。普明覺菩薩。法界光明覺菩薩。如是等菩薩摩",
    "X09n0240_060:0128b06": "訶薩五百人俱。此諸菩薩。皆悉成就普賢行願。境界",
    "X09n0240_060:0128b07": "無礙。普徧一切諸佛剎故。現身無量。親近一切諸如",
    "X09n0240_060:0128b08": "來故。淨眼無障見一切佛神變事故。至處無限一切",
    "X09n0240_060:0128b09": "如來成正覺所恒普詣故。光明無際以智慧光普照",
    "X09n0240_060:0128b10": "一切實法海故。說法無盡清淨辯才無邊際劫無窮",
    "X09n0240_060:0128b11": "盡故。等虗空界智慧所行悉清淨故。無所依止隨眾",
    "X09n0240_060:0128b12": "生心現色身故。除滅癡翳了眾生界無眾生故。等虗",
    "X09n0240_060:0128b13": "空智以大光網照法界故。",
    "X09n0240_060:0128b14": "室羅筏即舍衛國。此云聞物。以此國中多出聰明",
    "X09n0240_060:0128b15": "博達名聞人物故。逝多即祇陀。此云戰勝。太子之",
    "X09n0240_060:0128b16": "名也。給孤獨。梵云須達多。此云賑濟無依。長者之",
    "X09n0240_060:0128b17": "名。以長者能行惠施賑濟孤貧。故得此美稱。五百",
    "X09n0240_060:0128b18": "菩薩此法會之伴眾。然數標五百。而下列名有一",
    "X09n0240_060:0128b19": "百四十一人。以名標德。各有所表。文殊乃大智。普",
    "X09n0240_060:0128b20": "賢乃大行。正是入法界之主故。以前有四十一位。",
    "X09n0240_060:0128b21": "每十人表前四十位。初十幢表十向行。次十力表",
    "X09n0240_060:0128b22": "十行。次十藏表十住。次十眼表十地。次天冠下一",
    "X09n0240_060:0128b23": "百人。表十地位十波羅蜜。然每地有十者。顯一一",
    "X09n0240_060:0128b24": "地中具足一切諸地功德。以彰圓融故。此諸菩薩",
    "X09n0240_060:0128c01": "皆是已入法界之人。故下歎德云皆悉成就普賢",
    "X09n0240_060:0128c02": "之妙行。各具文殊之大智故。前六明智用普周。後",
    "X09n0240_060:0128c03": "四明智用離障。結歎云等虗空智。以大光網照法",
    "X09n0240_060:0128c04": "界故。",
    "X09n0240_060:0128c05": "及與五百聲聞眾俱。悉覺真諦。皆證實際。深入法性",
    "X09n0240_060:0128c06": "永出有海。依佛功德。離結使縛住無礙處。其心寂靜",
    "X09n0240_060:0128c07": "猶如虗空。於諸佛所永無疑惑。於佛智海深信趣入。",
    "X09n0240_060:0128c08": "此列在會聲聞眾也。問曰此華嚴法會所說最上",
    "X09n0240_060:0128c09": "一乘圓融法門。獨被上根。何以列有聲聞之眾耶。",
    "X09n0240_060:0128c10": "況下如盲如聾。既不聞見。即非當機。又何必列此。",
    "X09n0240_060:0128c11": "答曰此甚深妙義最難通會。若據此經宗趣。則是",
    "X09n0240_060:0128c12": "佛以稱法界身雲。一時普現。一音說法異類齊解。",
    "X09n0240_060:0128c13": "本無權實之分。此稱本法界之大用也。若約建化",
    "X09n0240_060:0128c14": "門頭。則此法門獨被上上根人。二乘絕分。則所化",
    "X09n0240_060:0128c15": "不普。故曰唯有一門而復狹小。若欲普度三根。必",
    "X09n0240_060:0128c16": "須應身。故前示現八相成道。下生人間。乃特為接",
    "X09n0240_060:0128c17": "引三根齊成佛道之意也。然佛雖化身。乃即法報",
    "X09n0240_060:0128c18": "所垂之化身。而在座當機。豈博地凡夫無信闡提",
    "X09n0240_060:0128c19": "而能鼓揚法化耶。故須大乘菩薩示現聲聞以為",
    "X09n0240_060:0128c20": "輔翼。乃能節拍成令。所以靈山上首。皆大權示現。",
    "X09n0240_060:0128c21": "故疏於歎德中。以本跡二門釋之。又引如來不思",
    "X09n0240_060:0128c22": "議境界經云。復有無量百千億菩薩現聲聞形而",
    "X09n0240_060:0128c23": "來會座。其名曰舍利弗等。由是觀之。靈山一會。不",
    "X09n0240_060:0128c24": "獨十大上首。即凡所示現者皆大權也。故特先建",
    "X09n0240_060:0129a01": "言此會。以為垂跡之張本。所謂垂絲千尺。意在深",
    "X09n0240_060:0129a02": "潭。然若逆若順。若邪若正。皆法界之大用。誠種種",
    "X09n0240_060:0129a03": "方便引入佛慧也。",
    "X09n0240_060:0129a04": "及與無量諸世主俱。悉曾供養無量諸佛。常能利益",
    "X09n0240_060:0129a05": "一切眾生。為不請友。恒勤守護誓願不捨。入於世間",
    "X09n0240_060:0129a06": "殊勝智門。從佛教生護佛正法。起於大願不斷佛種。",
    "X09n0240_060:0129a07": "生如來家求一切智。",
    "X09n0240_060:0129a08": "此集世主眾也。然此法會廣大無邊。而所集世主",
    "X09n0240_060:0129a09": "略標而已者。以初會世尊初成正覺。法界人天世",
    "X09n0240_060:0129a10": "主普會道場。而經初所列異生之類。有四十眾。一",
    "X09n0240_060:0129a11": "一具佛一德。是大會已集矣。今此九會祇園。未起",
    "X09n0240_060:0129a12": "初會之處。是則一會儼然。今略標者。但新集而已",
    "X09n0240_060:0129a13": "(上序分竟)。",
    "X09n0240_060:0129a14": "時諸菩薩大德聲聞世間諸王并其眷屬咸作是念。",
    "X09n0240_060:0129a15": "此下正宗初請分也。眾集本為聞法。故皆念請。然",
    "X09n0240_060:0129a16": "聲聞下如盲聾而此亦念請者。且此念請總標菩",
    "X09n0240_060:0129a17": "薩以為上首。應為請主。而聲聞在座。無論知與不",
    "X09n0240_060:0129a18": "知。不妨同舉。今在本門亦當同請。",
    "X09n0240_060:0129a19": "如來境界。如來智行。如來加持。如來力。如來無畏。如",
    "X09n0240_060:0129a20": "來三昧。如來所住。如來自在。如來身。如來智。",
    "X09n0240_060:0129a21": "此下列念所請也。請文有六十句。初十句後二十",
    "X09n0240_060:0129a22": "句。乃所請之法。中三十句但是請儀。其所請法多",
    "X09n0240_060:0129a23": "同初會四十句問。皆果海中之德。前初會所請者。",
    "X09n0240_060:0129a24": "通一部始終以答。乃已成之果德。今所問意雖同",
    "X09n0240_060:0129b01": "而意在本會之所證者。乃當成之果德。即由前智",
    "X09n0240_060:0129b02": "行為能證。此果為所證故。今初念德中十句。正念",
    "X09n0240_060:0129b03": "果法。然此果法前出現及不思議法品已答初問。",
    "X09n0240_060:0129b04": "俱一一答明。疏引對辨。智者詳之。",
    "X09n0240_060:0129b05": "一切世間諸天及人無能通達。無能趣入。無能信解。",
    "X09n0240_060:0129b06": "無能了知。無能忍受。無能觀察。無能揀擇。無能開示。",
    "X09n0240_060:0129b07": "無能宣明。無有能令眾生解了。",
    "X09n0240_060:0129b08": "此十句明所請之法玄妙難思。人天莫測。非思量",
    "X09n0240_060:0129b09": "分別之境。故非聞思修三慧之所知。亦非四無礙",
    "X09n0240_060:0129b10": "辨所能宣說。極言妙出言思也。",
    "X09n0240_060:0129b11": "唯除如來加被之力。佛神通力。佛威德力。佛本願力。",
    "X09n0240_060:0129b12": "及其宿世善根之力。諸善知識攝受之力。深淨信力。",
    "X09n0240_060:0129b13": "大明解力。趣向菩提清淨心力。求一切智廣大願力。",
    "X09n0240_060:0129b14": "此十句所念果法微妙難思。緣會可了。意在仰仗",
    "X09n0240_060:0129b15": "佛力為緣。容有可入之機。故前一一法門。皆云承",
    "X09n0240_060:0129b16": "佛神力。",
    "X09n0240_060:0129b17": "唯願世尊。隨順我等及諸眾生種種欲。種種解。種種",
    "X09n0240_060:0129b18": "智。種種語。種種自在。種種住地。種種根清淨。種種意",
    "X09n0240_060:0129b19": "方便。種種心境界。種種依止如來功德。種種聽受諸",
    "X09n0240_060:0129b20": "所說法。",
    "X09n0240_060:0129b21": "此十句請佛隨機宜隨器所堪。種種方便而為說",
    "X09n0240_060:0129b22": "之。此請雖在當會。而意在普攝三根。開權之意已",
    "X09n0240_060:0129b23": "兆於此。故法華云。我以無量無數方便種種因緣",
    "X09n0240_060:0129b24": "而為開示。但為一乘。引入佛慧。皆由於此。",
    "X09n0240_060:0129c01": "顯示如來往昔趣求一切智心。往昔所起菩薩大願。",
    "X09n0240_060:0129c02": "往昔所淨諸波羅蜜。往昔所入菩薩諸地。往昔圓滿",
    "X09n0240_060:0129c03": "諸菩薩行。往昔成就方便。往昔修行諸道。往昔所得",
    "X09n0240_060:0129c04": "出離法。往昔所作神通事。往昔所有本事因緣。",
    "X09n0240_060:0129c05": "此十句請說佛之往因修習行門及本事等。意在",
    "X09n0240_060:0129c06": "知佛所行。當依之造修其中之義。疏引配初會十",
    "X09n0240_060:0129c07": "海。可以意得。",
    "X09n0240_060:0129c08": "及成等正覺。轉妙法輪。淨佛國土。調伏眾生。開一切",
    "X09n0240_060:0129c09": "智法城。示一切眾生道。入一切眾生所住。受一切眾",
    "X09n0240_060:0129c10": "生所施。為一切眾生說布施功德。為一切眾生現諸",
    "X09n0240_060:0129c11": "佛影像。如是等法願皆為說。",
    "X09n0240_060:0129c12": "此十句問佛果用。以初成正覺。終至變化度生。皆",
    "X09n0240_060:0129c13": "果用之事。今並問者。既知佛之往修勝行。則當知",
    "X09n0240_060:0129c14": "佛之利生妙用。乃菩薩所當學當修當成者。故一",
    "X09n0240_060:0129c15": "一問之。疏引此十對初會十海。其名雖異。其義多",
    "X09n0240_060:0129c16": "同。對詳可知。然上諸問。具在後如來現相以答。以",
    "X09n0240_060:0129c17": "果海離言。但示相以顯。要人目擊現證而已。",
    "X09n0240_060:0129c18": "爾時世尊知諸菩薩心之所念。大悲為身。大悲為門。",
    "X09n0240_060:0129c19": "大悲為首。以大悲法而為方便。充徧虗空。入師子頻",
    "X09n0240_060:0129c20": "申三昧。",
    "X09n0240_060:0129c21": "大文第三爾時世尊下三昧現相分。酬其念請。示",
    "X09n0240_060:0129c22": "相以答。於中先明三昧。後入此三昧下明所現淨",
    "X09n0240_060:0129c23": "土。正示相以答。然問佛所證果海中事。未形於言。",
    "X09n0240_060:0129c24": "但以念請。而佛所答亦未顯說。但以三昧神力示",
    "X09n0240_060:0130a01": "相而已。然而畢竟無言說者。正顯果海究竟離言。",
    "X09n0240_060:0130a02": "不可說示。但在觸事而真。目前一一無非法身之",
    "X09n0240_060:0130a03": "大用。故世尊既知菩薩心之所念。未答之先。敘四",
    "X09n0240_060:0130a04": "種大悲而為方便者。正顯法身湛然不動。倐因大",
    "X09n0240_060:0130a05": "眾作念求法。以此熏動法身而起同體大悲。以為",
    "X09n0240_060:0130a06": "方便。為眾一指示耳。然全體法身全成大悲以起",
    "X09n0240_060:0130a07": "大用。故以悲為身。法界平等了無出入。今以悲接",
    "X09n0240_060:0130a08": "引令入。故以悲為門。法身應物必以大悲為前導。",
    "X09n0240_060:0130a09": "故以悲為首。由是全以大悲而為方便。由法身充",
    "X09n0240_060:0130a10": "滿虗空。故悲亦充徧。此通敘同體大悲起利物之",
    "X09n0240_060:0130a11": "用也。言入師子頻申三昧者。此三昧以喻為名。然",
    "X09n0240_060:0130a12": "師子乃獸中之王有大力用。凡一舉動百獸皆畏。",
    "X09n0240_060:0130a13": "故以喻佛無畏之德。言頻申。亦云奮迅。乃是師子",
    "X09n0240_060:0130a14": "舉身動轉之狀。自在遊行。以師子調兒即一頻一",
    "X09n0240_060:0130a15": "欠皆用全力。今以喻佛將起利生之用者。然法身",
    "X09n0240_060:0130a16": "法界寂滅如如。如師子安臥窟中。今從法身起用。",
    "X09n0240_060:0130a17": "將現說法。如師子出窟。法界全體而為迴轉。大自",
    "X09n0240_060:0130a18": "在用如師子奮迅。若法身普現則徧法界山河大",
    "X09n0240_060:0130a19": "地草木叢林皆是法身全體獨露。故下因此三昧。",
    "X09n0240_060:0130a20": "則樓閣園林虗空一一莊嚴與法界等。故一一皆",
    "X09n0240_060:0130a21": "是教道。以皆是平等無障法界。令諸菩薩覩此現",
    "X09n0240_060:0130a22": "相。皆了如來果中所證之境。更不待言。所以為現",
    "X09n0240_060:0130a23": "相答也。",
    "X09n0240_060:0130a24": "入此三昧已。一切世間普皆嚴淨。於時此大莊嚴樓",
    "X09n0240_060:0130b01": "閣忽然廣博無有邊際。金剛為地。寶王覆上。無量寶",
    "X09n0240_060:0130b02": "華及諸摩尼普散其中處處盈滿。琉璃為柱眾寶合",
    "X09n0240_060:0130b03": "成。大光摩尼之所莊嚴。閻浮檀金如意寶王周置其",
    "X09n0240_060:0130b04": "上以為嚴飾。危樓逈帶。閣道傍出。棟宇相承。牕闥交",
    "X09n0240_060:0130b05": "暎。堦墀軒檻種種備足。一切皆以妙寶莊嚴。其寶悉",
    "X09n0240_060:0130b06": "作人天形像。堅固妙好。世中第一。摩尼寶網彌覆其",
    "X09n0240_060:0130b07": "上。於諸門側悉建幢幡。咸放光明普周法界。道場之",
    "X09n0240_060:0130b08": "外階隥欄楯。其數無量不可稱說。靡不咸以摩尼所",
    "X09n0240_060:0130b09": "成。爾時復以佛神力故其逝多林忽然廣博。與不可",
    "X09n0240_060:0130b10": "說佛剎微塵數諸佛國土其量正等。一切妙寶間錯",
    "X09n0240_060:0130b11": "莊嚴。不可說寶。徧布其地。阿僧祇寶以為垣墻。寶多",
    "X09n0240_060:0130b12": "羅樹莊嚴道側。其間復有無量香河。香水盈滿湍激",
    "X09n0240_060:0130b13": "洄澓。一切寶華隨流右轉。自然演出佛法音聲。不思",
    "X09n0240_060:0130b14": "議寶芬陀利華。菡萏芬敷彌布水上。眾寶華樹列植",
    "X09n0240_060:0130b15": "其岸。種種臺榭不可思議皆於岸上次第行列。摩尼",
    "X09n0240_060:0130b16": "寶網之所彌覆。阿僧祇寶放大光明。阿僧祇寶莊嚴",
    "X09n0240_060:0130b17": "其地。燒眾妙香香氣氛氳。復建無量種種寶幢。所謂",
    "X09n0240_060:0130b18": "寶香幢。寶衣幢。寶幡幢。寶繒幢。寶華幢。寶瓔珞幢。寶",
    "X09n0240_060:0130b19": "鬘幢。寶鈴幢。摩尼寶蓋幢。大摩尼寶幢。光明徧照摩",
    "X09n0240_060:0130b20": "尼寶幢。出一切如來名號音聲摩尼王幢。師子摩尼",
    "X09n0240_060:0130b21": "王幢。說一切如來本事海摩尼王幢。現一切法界影",
    "X09n0240_060:0130b22": "像摩尼王幢。周徧十方行列莊嚴。時逝多林上虗空",
    "X09n0240_060:0130b23": "之中有不思議天宮殿雲無數香樹雲。不可說須彌",
    "X09n0240_060:0130b24": "山雲。不可說妓樂雲出美妙音歌讚如來。不可說寶",
    "X09n0240_060:0130c01": "蓮華雲。不可說寶座雲敷以天衣。菩薩坐上歎佛功",
    "X09n0240_060:0130c02": "德。不可說諸天王形像摩尼寶雲。不可說白真珠雲。",
    "X09n0240_060:0130c03": "不可說赤珠樓閣莊嚴具雲。不可說雨金剛堅固珠",
    "X09n0240_060:0130c04": "雲。皆住虗空周帀徧滿以為嚴飾。何以故。如來善根",
    "X09n0240_060:0130c05": "不思議故。如來白法不思議故。如來威力不思議故。",
    "X09n0240_060:0130c06": "如來能以一身自在變化徧一切世界不思議故。如",
    "X09n0240_060:0130c07": "來能以神力令一切佛及佛國莊嚴皆入其身不思",
    "X09n0240_060:0130c08": "議故。如來能於一微塵內普現一切法界影像不思",
    "X09n0240_060:0130c09": "議故。如來能於一毛孔中示現過去一切諸佛不思",
    "X09n0240_060:0130c10": "議故。如來隨放一一光明悉能徧照一切世界不思",
    "X09n0240_060:0130c11": "議故。如來能於一毛孔中出一切佛剎微塵數變化",
    "X09n0240_060:0130c12": "雲充滿一切諸佛國土不思議故。如來能於一毛孔",
    "X09n0240_060:0130c13": "中普現一切十方世界成住壞劫不思議故。如於此",
    "X09n0240_060:0130c14": "逝多林給孤獨園見佛國土清淨莊嚴。十方一切盡",
    "X09n0240_060:0130c15": "法界虗空界一切世界亦如是見。所謂見如來身住",
    "X09n0240_060:0130c16": "逝多林菩薩眾會皆悉徧滿。見普雨一切莊嚴雲。見",
    "X09n0240_060:0130c17": "普雨一切寶光明照耀雲。見普雨一切摩尼寶雲。見",
    "X09n0240_060:0130c18": "普雨一切莊嚴蓋彌覆佛剎雲。見普雨一切天身雲。",
    "X09n0240_060:0130c19": "見普雨一切華樹雲。見普雨一切衣樹雲。見普雨一",
    "X09n0240_060:0130c20": "切寶鬘瓔珞相續不絕周徧一切大地雲。見普雨一",
    "X09n0240_060:0130c21": "切莊嚴具雲。見普雨一切如眾生形種種香雲。見普",
    "X09n0240_060:0130c22": "雨一切微妙寶華網相續不斷雲。見普雨一切諸天",
    "X09n0240_060:0130c23": "女持寶幢幡於虗空中周旋來去雲。見普雨一切眾",
    "X09n0240_060:0130c24": "寶蓮華於華葉間自然而出種種樂音雲。見普雨一",
    "X09n0240_060:0131a01": "切師子座寶網瓔珞而為莊嚴雲。",
    "X09n0240_060:0131a02": "此入此三昧所現淨土。正示佛之境界。令其目擊",
    "X09n0240_060:0131a03": "現前證入也。即此所現淨土具答前三十問。且從",
    "X09n0240_060:0131a04": "相顯。此中先答果體十問。餘二十問在後集眾中",
    "X09n0240_060:0131a05": "答。今初所現境界答如來境界問。四種大悲為眾",
    "X09n0240_060:0131a06": "生現。即答如來智行問。令眾證見即答加持問。知",
    "X09n0240_060:0131a07": "是如來威力答佛力問。三昧之用答無畏問。正入",
    "X09n0240_060:0131a08": "三昧答三昧問。淨法界土答住處問。令大小融攝",
    "X09n0240_060:0131a09": "即答自在問。見如來身徧於法界答佛身問。則見",
    "X09n0240_060:0131a10": "如來大悲方便答智慧問。即此世間嚴淨已下若",
    "X09n0240_060:0131a11": "樓閣若地若園乃至虗空中一一皆是法身境界。",
    "X09n0240_060:0131a12": "不可思議果中之法。前念請者。即此現相俱已畢",
    "X09n0240_060:0131a13": "答。更不待言說。此皆師子奮迅三昧威神自在之",
    "X09n0240_060:0131a14": "力也。今入法界所證者唯此一現相而已。深矣玄",
    "X09n0240_060:0131a15": "矣。微哉妙哉。誠不可思議之法門也。世間有三。此",
    "X09n0240_060:0131a16": "上器世間嚴。次何以故下智正覺世間嚴。後集眾",
    "X09n0240_060:0131a17": "即眾生世間嚴。",
    "X09n0240_060:0131a18": "爾時東方過不可說佛剎微塵數世界海外。有世界",
    "X09n0240_060:0131a19": "名金燈雲幢。佛號毗盧遮那勝德王。彼佛眾中有菩",
    "X09n0240_060:0131a20": "薩名毗盧遮那願光明。與不可說佛剎微塵數菩薩",
    "X09n0240_060:0131a21": "俱來向佛所。悉以神力興種種雲。所謂天華雲天香",
    "X09n0240_060:0131a22": "雲天末香雲天鬘雲天寶雲天莊嚴具雲天寶蓋雲",
    "X09n0240_060:0131a23": "天微妙衣雲天寶幢幡雲天一切妙寶諸莊嚴雲充",
    "X09n0240_060:0131a24": "滿虗空。至佛所已頂禮佛足。即於東方化作寶莊嚴",
    "X09n0240_060:0131b01": "樓閣及普照十方寶蓮華藏師子之座。如意寶網羅",
    "X09n0240_060:0131b02": "覆其身。與其眷屬結加趺坐。南方過不可說佛剎微",
    "X09n0240_060:0131b03": "塵數世界海外。有世界名金剛藏。佛號普光明無勝",
    "X09n0240_060:0131b04": "藏王。彼佛眾中有菩薩名不可壞精進王。與不可說",
    "X09n0240_060:0131b05": "佛剎微塵數菩薩俱來向佛所。持一切寶香網。持一",
    "X09n0240_060:0131b06": "切寶瓔珞。持一切寶華帶。持一切寶鬘。帶持一切金",
    "X09n0240_060:0131b07": "剛瓔珞。持一切摩尼寶網。持一切寶衣帶。持一切寶",
    "X09n0240_060:0131b08": "瓔珞帶。持一切最勝光明摩尼帶。持一切師子摩尼",
    "X09n0240_060:0131b09": "寶瓔珞。悉以神力充徧一切諸世界海。到佛所已頂",
    "X09n0240_060:0131b10": "禮佛足。即於南方化作徧照世間摩尼寶莊嚴樓閣",
    "X09n0240_060:0131b11": "及普照十方寶蓮華藏師子之座。以一切寶華網羅",
    "X09n0240_060:0131b12": "覆其身。與其眷屬結加趺坐。西方過不可說佛剎微",
    "X09n0240_060:0131b13": "塵數世界海外。有世界名摩尼寶燈須彌山幢。佛號",
    "X09n0240_060:0131b14": "法界智燈。彼佛眾中有菩薩名普勝無上威德王。與",
    "X09n0240_060:0131b15": "世界海微塵數菩薩俱來向佛所。悉以神力。興不可",
    "X09n0240_060:0131b16": "說佛剎微塵數種種塗香燒香須彌山雲。不可說佛",
    "X09n0240_060:0131b17": "剎微塵數種種色香水須彌山雲。不可說佛剎微塵",
    "X09n0240_060:0131b18": "數一切大地微塵等光明摩尼寶王須彌山雲。不可",
    "X09n0240_060:0131b19": "說佛剎微塵數種種光燄輪莊嚴幢須彌山雲。不可",
    "X09n0240_060:0131b20": "說佛剎微塵數種種色金剛藏摩尼王莊嚴須彌山",
    "X09n0240_060:0131b21": "雲。不可說佛剎微塵數普照一切世界閻浮檀摩尼",
    "X09n0240_060:0131b22": "寶幢須彌山雲。不可說佛剎微塵數現一切法界摩",
    "X09n0240_060:0131b23": "尼寶須彌山雲。不可說佛剎微塵數現一切諸佛相",
    "X09n0240_060:0131b24": "好摩尼寶王須彌山雲。不可說佛剎微塵數現一切",
    "X09n0240_060:0131c01": "如來本事因緣說諸菩薩所行之行摩尼寶王須彌",
    "X09n0240_060:0131c02": "山雲。不可說佛剎微塵數現一切佛坐菩提場摩尼",
    "X09n0240_060:0131c03": "寶王須彌山雲。充滿法界。至佛所已頂禮佛足。即於",
    "X09n0240_060:0131c04": "西方化作一切香王樓閣真珠寶網彌覆其上。及化",
    "X09n0240_060:0131c05": "作帝釋影幢寶蓮華藏師子之座。以妙色摩尼網羅",
    "X09n0240_060:0131c06": "覆其身。心王寶冠以嚴其首。與其眷屬結加趺坐。北",
    "X09n0240_060:0131c07": "方過不可說佛剎微塵數世界海外。有世界名寶衣",
    "X09n0240_060:0131c08": "光明幢。佛號照虗空法界大光明。彼佛眾中有菩薩",
    "X09n0240_060:0131c09": "名無礙勝藏王。與世界海微塵數菩薩俱來向佛所。",
    "X09n0240_060:0131c10": "悉以神力興一切寶衣雲。所謂黃色寶光明衣雲。種",
    "X09n0240_060:0131c11": "種香所熏衣雲。日幢摩尼王衣雲。金色熾然摩尼衣",
    "X09n0240_060:0131c12": "雲。一切寶光燄衣雲。一切星辰像上妙摩尼衣雲。白",
    "X09n0240_060:0131c13": "玉光摩尼衣雲。光明徧照殊勝赫奕摩尼衣雲。光明",
    "X09n0240_060:0131c14": "徧照威勢熾盛摩尼衣雲。莊嚴海摩尼衣雲。充徧虗",
    "X09n0240_060:0131c15": "空。至佛所已頂禮佛足。即於北方化作摩尼寶海莊",
    "X09n0240_060:0131c16": "嚴樓閣及毗琉璃寶蓮華藏師子之座。以師子威德",
    "X09n0240_060:0131c17": "摩尼王網羅覆其身。清淨寶王為髻明珠。與其眷屬",
    "X09n0240_060:0131c18": "結加趺坐。東北方過不可說佛剎微塵數世界海外。",
    "X09n0240_060:0131c19": "有世界名一切歡喜清淨光明網。佛號無礙眼。彼佛",
    "X09n0240_060:0131c20": "眾中有菩薩名化現法界願月王。與世界海微塵數",
    "X09n0240_060:0131c21": "菩薩俱來向佛所。悉以神力興寶樓閣雲。香樓閣雲。",
    "X09n0240_060:0131c22": "燒香樓閣雲。華樓閣雲。栴檀樓閣雲。金剛樓閣雲。摩",
    "X09n0240_060:0131c23": "尼樓閣雲。金樓閣雲。衣樓閣雲。蓮華樓閣雲。彌覆十",
    "X09n0240_060:0131c24": "方一切世界。至佛所已頂禮佛足。即於東北方化作",
    "X09n0240_060:0132a01": "一切法界門大摩尼樓閣及無等香王蓮華藏師子",
    "X09n0240_060:0132a02": "之座。摩尼華網羅覆其身。著妙寶藏摩尼王冠。與其",
    "X09n0240_060:0132a03": "眷屬結加趺坐。東南方過不可說佛剎微塵數世界",
    "X09n0240_060:0132a04": "海外。有世界名香雲莊嚴幢。佛號龍自在王。彼佛眾",
    "X09n0240_060:0132a05": "中有菩薩名法慧光燄王。與世界海微塵數菩薩俱",
    "X09n0240_060:0132a06": "來向佛所。悉以神力興金色圓滿光明雲。無量寶色",
    "X09n0240_060:0132a07": "圓滿光明雲。如來毫相圓滿光明雲。種種寶色圓滿",
    "X09n0240_060:0132a08": "光明雲。蓮華藏圓滿光明雲。眾寶樹枝圓滿光明雲",
    "X09n0240_060:0132a09": "如來頂髻圓滿光明雲。閻浮檀金色圓滿光明雲。日",
    "X09n0240_060:0132a10": "色圓滿光明雲。星月色圓滿光明雲。悉徧虗空。到佛",
    "X09n0240_060:0132a11": "所已頂禮佛足。即於東南方化作毗盧遮那最上寶",
    "X09n0240_060:0132a12": "光明樓閣金剛摩尼蓮華藏師子之座。眾寶光燄摩",
    "X09n0240_060:0132a13": "尼王網羅覆其身。與其眷屬結加趺坐。西南方過不",
    "X09n0240_060:0132a14": "可說佛剎微塵數世界海外。有世界名日光摩尼藏。",
    "X09n0240_060:0132a15": "佛號普照諸法智月王。彼佛眾中有菩薩名摧破一",
    "X09n0240_060:0132a16": "切魔軍智幢王。與世界海微塵數菩薩俱來向佛所。",
    "X09n0240_060:0132a17": "於一切毛孔中出等虗空界華燄雲。香燄雲。寶燄雲。",
    "X09n0240_060:0132a18": "金剛燄雲。燒香燄雲。電光燄雲。毗盧遮那摩尼寶燄",
    "X09n0240_060:0132a19": "雲。一切金光燄雲。勝藏摩尼王光燄雲。等三世如來",
    "X09n0240_060:0132a20": "海光燄雲。一一皆從毛孔中出徧虗空界。到佛所已",
    "X09n0240_060:0132a21": "頂禮佛足。即於西南方化作普現十方法界光明網",
    "X09n0240_060:0132a22": "大摩尼寶樓閣及香燈燄寶蓮華藏師子之座。以離",
    "X09n0240_060:0132a23": "垢藏摩尼網羅覆其身。著出一切眾生發趣音摩尼",
    "X09n0240_060:0132a24": "王嚴飾冠。與其眷屬結加趺坐。西北方過不可說佛",
    "X09n0240_060:0132b01": "剎微塵數世界海外。有世界名毗盧遮那願摩尼王",
    "X09n0240_060:0132b02": "藏。佛號普光明最勝須彌王。彼佛眾中有菩薩名願",
    "X09n0240_060:0132b03": "智光明幢。與世界海微塵數菩薩俱來向佛所。於念",
    "X09n0240_060:0132b04": "念中一切相好一切毛孔一切身分皆出三世一切",
    "X09n0240_060:0132b05": "如來形像雲。一切菩薩形像雲。一切如來眾會形像",
    "X09n0240_060:0132b06": "雲。一切如來變化身形像雲。一切如來本生身形像",
    "X09n0240_060:0132b07": "雲。一切聲聞辟支佛形像雲。一切如來菩提場形像",
    "X09n0240_060:0132b08": "雲。一切如來神變形像雲。一切世間主形像雲。一切",
    "X09n0240_060:0132b09": "清淨國土形像雲。充滿虗空。至佛所已頂禮佛足。即",
    "X09n0240_060:0132b10": "於西北方化作普照十方摩尼寶莊嚴樓閣及普照",
    "X09n0240_060:0132b11": "世間寶蓮華藏師子之座。以無能勝光明真珠網羅",
    "X09n0240_060:0132b12": "覆其身。著普光明摩尼寶冠。與其眷屬結加趺坐。下",
    "X09n0240_060:0132b13": "方過不可說佛剎微塵數世界海外。有世界名一切",
    "X09n0240_060:0132b14": "如來圓滿光普照。佛號虗空無礙相智幢王。彼佛眾",
    "X09n0240_060:0132b15": "中有菩薩名破一切障勇猛智王。與世界海微塵數",
    "X09n0240_060:0132b16": "菩薩俱來向佛所。於一切毛孔中出說一切眾生語",
    "X09n0240_060:0132b17": "言海音聲雲。出說一切三世菩薩修行方便海音聲",
    "X09n0240_060:0132b18": "雲。出說一切菩薩所起願方便海音聲雲。出說一切",
    "X09n0240_060:0132b19": "菩薩成滿清淨波羅蜜方便海音聲雲。出說一切菩",
    "X09n0240_060:0132b20": "薩圓滿行徧一切剎音聲雲。出說一切菩薩成就自",
    "X09n0240_060:0132b21": "在用音聲雲。出說一切如來往詣道場破魔軍眾成",
    "X09n0240_060:0132b22": "等正覺自在用音聲雲。出說一切如來轉法輪契經",
    "X09n0240_060:0132b23": "門名號海音聲雲。出說一切隨應教化調伏眾生法",
    "X09n0240_060:0132b24": "方便海音聲雲。出說一切隨時隨善根隨願力普令",
    "X09n0240_060:0132c01": "眾生證得智慧方便海音聲雲。到佛所已頂禮佛足。",
    "X09n0240_060:0132c02": "即於下方化作現一切如來宮殿形像眾寶莊嚴樓",
    "X09n0240_060:0132c03": "閣及一切寶蓮華藏師子之座。著普現道場影摩尼",
    "X09n0240_060:0132c04": "寶冠。與其眷屬結加趺坐。上方過不可說佛剎微塵",
    "X09n0240_060:0132c05": "數世界海外。有世界名說佛種性無有盡。佛號普智",
    "X09n0240_060:0132c06": "輪光明音。彼佛眾中有菩薩名法界差別願。與世界",
    "X09n0240_060:0132c07": "海微塵數菩薩俱。發彼道場來向此娑婆世界釋迦",
    "X09n0240_060:0132c08": "牟尼佛所。於一切相好一切毛孔一切身分一切支",
    "X09n0240_060:0132c09": "節一切莊嚴具一切衣服中。現毗盧遮那等過去一",
    "X09n0240_060:0132c10": "切諸佛未來一切諸佛已得授記未授記者現在十",
    "X09n0240_060:0132c11": "方一切國土一切諸佛并其眾會。亦現過去行檀那",
    "X09n0240_060:0132c12": "波羅蜜及其一切受布施者諸本事海。亦現過去行",
    "X09n0240_060:0132c13": "尸羅波羅蜜諸本事海。亦現過去行羼提波羅蜜割",
    "X09n0240_060:0132c14": "截支體心無亂動諸本事海。亦現過去行精進波羅",
    "X09n0240_060:0132c15": "蜜勇猛不退諸本事海。亦現過去求一切如來禪波",
    "X09n0240_060:0132c16": "羅蜜海而得成就諸本事海。亦現過去求一切佛所",
    "X09n0240_060:0132c17": "轉法輪所成就法發勇猛心一切皆捨諸本事海。亦",
    "X09n0240_060:0132c18": "現過去樂見一切佛樂行一切菩薩道樂化一切眾",
    "X09n0240_060:0132c19": "生界諸本事海。亦現過去所發一切菩薩大願清淨",
    "X09n0240_060:0132c20": "莊嚴諸本事海。亦現過去菩薩所成力波羅蜜勇猛",
    "X09n0240_060:0132c21": "清淨諸本事海。亦現過去一切菩薩所修圓滿智波",
    "X09n0240_060:0132c22": "羅蜜諸本事海。如是一切本事海。悉皆徧滿廣大法",
    "X09n0240_060:0132c23": "界。至佛所已頂禮佛足。即於上方化作一切金剛藏",
    "X09n0240_060:0132c24": "莊嚴樓閣及帝青金剛王蓮華藏師子之座。以一切",
    "X09n0240_060:0133a01": "寶光明摩尼王網羅覆其身。以演說三世如來名摩",
    "X09n0240_060:0133a02": "尼寶王為髻明珠。與其眷屬結加趺坐。",
    "X09n0240_060:0133a03": "大文第四爾時東方下明新集眾分。即遠集同證。",
    "X09n0240_060:0133a04": "亦三昧神力。令十方諸大菩薩皆來歸附。文中有",
    "X09n0240_060:0133a05": "三。初別集十方。後如是十方一切下通讚德行。末",
    "X09n0240_060:0133a06": "後如是等下一行經總結集因。然此十方齊集雖",
    "X09n0240_060:0133a07": "為證法。其實皆以毗盧遮那如來三昧神力加持",
    "X09n0240_060:0133a08": "而來。其所現相乃答前三十問中次隨機演法二",
    "X09n0240_060:0133a09": "十句問。是知所現種種境界。無非教體。其來主伴",
    "X09n0240_060:0133a10": "及所獻種種微妙供養。皆表依正因果無礙法界",
    "X09n0240_060:0133a11": "自在之德。故菩薩之名皆稱德立。各有所表。通顯",
    "X09n0240_060:0133a12": "答前神通一問。至第九下方。於一切毛孔中出說",
    "X09n0240_060:0133a13": "一切眾生語言海音聲等十句。乃正答前因中五",
    "X09n0240_060:0133a14": "問果中五問。疏配甚明。及第十上方相好等十句。",
    "X09n0240_060:0133a15": "通答因問中本事因緣。兼答波羅蜜及所入諸地",
    "X09n0240_060:0133a16": "等。然前問如來因中本事。而今於十方遠來菩薩",
    "X09n0240_060:0133a17": "現相以答者。正顯法界性中因果一致。三世體同",
    "X09n0240_060:0133a18": "自他平等。以果事難思。藉因以顯。自性離言。假他",
    "X09n0240_060:0133a19": "以示。總彰如來因果一際德用難思。皆稱法界大",
    "X09n0240_060:0133a20": "自在用故。是知盡法界中一切因人所行眾行。皆",
    "X09n0240_060:0133a21": "是毗盧遮那之本事故。此又豈可言議而心思耶。",
    "X09n0240_060:0133a22": "故但借示現相特示一班耳。若以六相十玄圓融。",
    "X09n0240_060:0133a23": "乃見自他因果之妙。如上十方所現境界。皆如來",
    "X09n0240_060:0133a24": "三昧力之所加持也。",
    "X09n0240_060:0133b01": "如是十方一切菩薩并其眷屬皆從普賢菩薩行願",
    "X09n0240_060:0133b02": "中生。",
    "X09n0240_060:0133b03": "第二如是十方下通讚德行。此讚諸來菩薩之德",
    "X09n0240_060:0133b04": "即是毗盧遮那因行中德。故初一句總讚云。皆從",
    "X09n0240_060:0133b05": "普賢行願中生。",
    "X09n0240_060:0133b06": "以淨智眼見三世佛。普聞一切諸佛如來所轉法輪",
    "X09n0240_060:0133b07": "修多羅海。已得至於一切菩薩自在彼岸。於念念中",
    "X09n0240_060:0133b08": "現大神變。親近一切諸佛如來。一身充滿一切世界",
    "X09n0240_060:0133b09": "一切如來眾會道場。",
    "X09n0240_060:0133b10": "次別讚眾德中有三十五句。分三段。初五句明上",
    "X09n0240_060:0133b11": "近諸佛德。二於一塵中下十五句。下攝眾生德。三",
    "X09n0240_060:0133b12": "一切菩薩神通下十五句。讚大用自在德。今初五",
    "X09n0240_060:0133b13": "句。淨眼見佛是意業。二聞如來法即淨修語業。餘",
    "X09n0240_060:0133b14": "三句並顯三業自在。",
    "X09n0240_060:0133b15": "於一塵中普現一切世間境界。教化成就一切眾生",
    "X09n0240_060:0133b16": "未曾失時。一毛孔中出一切如來說法音聲。知一切",
    "X09n0240_060:0133b17": "眾生悉皆如幻。知一切佛悉皆如影。知一切諸趣受",
    "X09n0240_060:0133b18": "生悉皆如夢。知一切業報如鏡中像。知一切諸有生",
    "X09n0240_060:0133b19": "起如熱時燄。知一切世界皆如變化。成就如來十力",
    "X09n0240_060:0133b20": "無畏勇猛自在能師子吼。深入無盡辯才大海。得一",
    "X09n0240_060:0133b21": "切眾生言辭海諸法智。於虗空法界所行無礙。知一",
    "X09n0240_060:0133b22": "切法無有障礙。",
    "X09n0240_060:0133b23": "二讚攝眾生德中有十五句。初三句明微細化生。",
    "X09n0240_060:0133b24": "次知一切眾生下七句明攝眾生之智。次勇猛自",
    "X09n0240_060:0133c01": "在下五句明攝生語業。於中初師子吼總顯決定",
    "X09n0240_060:0133c02": "說。下四句顯四無礙辯。",
    "X09n0240_060:0133c03": "一切菩薩神通境界悉已清淨。勇猛精進摧伏魔軍。",
    "X09n0240_060:0133c04": "恒以智慧了達三世。知一切法猶如虗空。無有違諍。",
    "X09n0240_060:0133c05": "亦無取著。雖勤精進而知一切智終無所來。雖觀境",
    "X09n0240_060:0133c06": "界而知一切有悉不可得。以方便智入一切法界。以",
    "X09n0240_060:0133c07": "平等智入一切國土。以自在力令一切世界展轉相",
    "X09n0240_060:0133c08": "入。於一切世界處處受生。見一切世界種種形相。於",
    "X09n0240_060:0133c09": "微細境現廣大剎。於廣大境現微細剎。於一佛所一",
    "X09n0240_060:0133c10": "念之頃得一切佛威神所加。普見十方無所迷惑。於",
    "X09n0240_060:0133c11": "剎那頃悉能往詣。如是等一切菩薩滿逝多林。皆是",
    "X09n0240_060:0133c12": "如來威神之力。",
    "X09n0240_060:0133c13": "第三大用自在德。有十五句。初二句摧伏魔軍。總",
    "X09n0240_060:0133c14": "明三業自在。次恒以智慧下六句明意業自在。皆",
    "X09n0240_060:0133c15": "權實雙行故。以自在力下七句明身業自在。如是",
    "X09n0240_060:0133c16": "等下總結集因。皆是如來三昧威神之力之所加",
    "X09n0240_060:0133c17": "持也。此示相以答大眾之念請者。以眾不言而問",
    "X09n0240_060:0133c18": "如來以無言而答。欲令大心行者觸境明心。默契",
    "X09n0240_060:0133c19": "乎無礙圓融之境於言外。以顯無邊剎境自他不",
    "X09n0240_060:0133c20": "隔於毫端。十世古今始終不離於當念。是以如來",
    "X09n0240_060:0133c21": "曠劫所修之因行。只在三昧中一念之頃頓現。此",
    "X09n0240_060:0133c22": "正證不思議之境界也。法界全體因果理事。盡在",
    "X09n0240_060:0133c23": "此三昧中耳。如此不思議事。豈二乘劣解之所知",
    "X09n0240_060:0133c24": "耶。故二乘宜乎如盲如聾。非權示也。",
    "X09n0240_060:0134a01": "於時上首諸大聲聞。舍利弗。大目犍連。摩訶迦葉。離",
    "X09n0240_060:0134a02": "婆多。須菩提。阿[少/兔]樓馱。難陀。劫賓那。迦旃延。富樓那",
    "X09n0240_060:0134a03": "等諸大聲聞在逝多林。皆悉不見如來神力。如來嚴",
    "X09n0240_060:0134a04": "好。如來境界。如來遊戲。如來神變。如來尊勝。如來妙",
    "X09n0240_060:0134a05": "行。如來威德。如來住持。如來淨剎。亦復不見不可思",
    "X09n0240_060:0134a06": "議菩薩境界。菩薩大會。菩薩普入。菩薩普至。菩薩普",
    "X09n0240_060:0134a07": "詣。菩薩神變。菩薩遊戲。菩薩眷屬。菩薩方所。菩薩莊",
    "X09n0240_060:0134a08": "嚴師子座。菩薩宮殿。菩薩住處。菩薩所入三昧自在。",
    "X09n0240_060:0134a09": "菩薩觀察。菩薩頻申。菩薩勇猛。菩薩供養。菩薩受記。",
    "X09n0240_060:0134a10": "菩薩成熟。菩薩勇徤。菩薩法身清淨。菩薩智身圓滿。",
    "X09n0240_060:0134a11": "菩薩願身示現。菩薩色身成就。菩薩諸相具足清淨。",
    "X09n0240_060:0134a12": "菩薩常光眾色莊嚴。菩薩放大光網。菩薩起變化雲。",
    "X09n0240_060:0134a13": "菩薩身徧十方。菩薩諸行圓滿。如是等事。一切聲聞",
    "X09n0240_060:0134a14": "諸大弟子皆悉不見。何以故。以善根不同故。本不修",
    "X09n0240_060:0134a15": "習見佛自在善根故。本不讚說十方世界一切佛剎",
    "X09n0240_060:0134a16": "清淨功德故。本不稱歎諸佛世尊種種神變故。本不",
    "X09n0240_060:0134a17": "於生死流轉之中發阿耨多羅三藐三菩提心故。本",
    "X09n0240_060:0134a18": "不令他住菩提心故。本不能令如來種性不斷絕故。",
    "X09n0240_060:0134a19": "本不攝受諸眾生故。本不勸他修習菩薩波羅蜜故。",
    "X09n0240_060:0134a20": "本在生死流轉之時不勸眾生求於最勝大智眼故。",
    "X09n0240_060:0134a21": "本不修習生一切智諸善根故。本不成就如來出世",
    "X09n0240_060:0134a22": "諸善根故。本不得嚴淨佛剎神通智故。本不得諸菩",
    "X09n0240_060:0134a23": "薩眼所知境故。本不求超出世間不共菩提諸善根",
    "X09n0240_060:0134a24": "故。本不發一切菩薩諸大願故。本不從如來加被之",
    "X09n0240_060:0134b01": "所生故。本不知諸法如幻菩薩如夢故。本不得諸大",
    "X09n0240_060:0134b02": "菩薩廣大歡喜故。如是皆是普賢菩薩智眼境界。不",
    "X09n0240_060:0134b03": "與一切二乘所共。以是因緣諸大聲聞不能見。不能",
    "X09n0240_060:0134b04": "知。不能聞。不能入。不能得。不能念。不能觀察。不能籌",
    "X09n0240_060:0134b05": "量。不能思惟。不能分別。是故雖在逝多林中不見如",
    "X09n0240_060:0134b06": "來諸大神變。復次諸大聲聞無如是善根故。無如是",
    "X09n0240_060:0134b07": "智眼故。無如是三昧故。無如是解脫故。無如是神通",
    "X09n0240_060:0134b08": "故。無如是威德故。無如是勢力故。無如是自在故。無",
    "X09n0240_060:0134b09": "如是住處故。無如是境界故。是故於此不能知。不能",
    "X09n0240_060:0134b10": "見。不能入。不能證。不能住。不能解。不能觀察。不能忍",
    "X09n0240_060:0134b11": "受。不能趣向。不能遊履。又亦不能廣為他人開闡解",
    "X09n0240_060:0134b12": "說稱揚示現引導勸進令其趣向。令其修習。令其安",
    "X09n0240_060:0134b13": "住。令其證入。何以故。諸大弟子依聲聞乘而出離故。",
    "X09n0240_060:0134b14": "成就聲聞道。滿足聲聞行。安住聲聞果。於無有諦得",
    "X09n0240_060:0134b15": "決定智。常住實際究竟寂靜。遠離大悲捨於眾生。住",
    "X09n0240_060:0134b16": "於自事。於彼智慧不能積集。不能修行。不能安住。不",
    "X09n0240_060:0134b17": "能願求。不能成就。不能清淨。不能趣入。不能通達。不",
    "X09n0240_060:0134b18": "能知見。不能證得。是故雖在逝多林中對於如來。不",
    "X09n0240_060:0134b19": "見如是廣大神變。",
    "X09n0240_060:0134b20": "大文第五於時上首下明諸大聲聞雖在逝多林",
    "X09n0240_060:0134b21": "中對面不見如來如上神通境界等事。疏名舉失",
    "X09n0240_060:0134b22": "顯得分。亦名舉劣顯勝。明佛神通境界皆是普賢",
    "X09n0240_060:0134b23": "智眼之境界。不與一切二乘所共故。然舉上首十",
    "X09n0240_060:0134b24": "人乃靈山會上各稱第一者。今於此會不見如來",
    "X09n0240_060:0134c01": "境界者。不見何等境界耶。經云不見如來神力。如",
    "X09n0240_060:0134c02": "來嚴好。如來境界。如來遊戲。如來神變。如來尊勝。",
    "X09n0240_060:0134c03": "如來妙行。如來威德。如來住持。如來淨剎等十句。",
    "X09n0240_060:0134c04": "即前念請果中之十事。亦復不見不可思議菩薩",
    "X09n0240_060:0134c05": "境界下八行經文明不見菩薩因行之事。故結云",
    "X09n0240_060:0134c06": "如是等一切皆悉不見。次何以故以善根不同故",
    "X09n0240_060:0134c07": "已下明闕昔因故不見。前八行經明闕見佛果之",
    "X09n0240_060:0134c08": "因。本不得諸菩薩眼所知境界下明闕見菩薩之",
    "X09n0240_060:0134c09": "因。以此佛菩薩之因乃稱法界普賢境界。不與一",
    "X09n0240_060:0134c10": "切二乘共故。以是因緣下四行經文。結闕如是之",
    "X09n0240_060:0134c11": "因。故不見如來諸大神變耳。復次諸大聲聞無如",
    "X09n0240_060:0134c12": "是善根故已下明闕現緣故不見。初七行經明無",
    "X09n0240_060:0134c13": "勝德行故不見。次何以故下五行經文明住自乘",
    "X09n0240_060:0134c14": "故不見。以既無昔因。又闕現緣。是故於佛境界絕",
    "X09n0240_060:0134c15": "分矣。故經結云是故雖在逝多林中對於如來不",
    "X09n0240_060:0134c16": "見如來廣大神變。故下以十喻以喻不見之所以。",
    "X09n0240_060:0134c17": "佛子。如恒河岸有百千億無量餓鬼。裸形饑渴舉體",
    "X09n0240_060:0134c18": "燋然。烏鷲犲狼競來搏撮。為渴所逼欲求水飲。雖住",
    "X09n0240_060:0134c19": "河邊而不見河。設有見者見其枯竭。何以故。深厚業",
    "X09n0240_060:0134c20": "障之所覆故。彼大聲聞亦復如是。雖復住在逝多林",
    "X09n0240_060:0134c21": "中不見如來廣大神力。捨一切智。無明瞖瞙覆其眼",
    "X09n0240_060:0134c22": "故。不曾種植薩婆若地諸善根故。譬如有人於大會",
    "X09n0240_060:0134c23": "中昏睡安寢。忽然夢見須彌山頂帝釋所住善見大",
    "X09n0240_060:0134c24": "城。宮殿園林種種嚴好。天子天女百千萬億普散天",
    "X09n0240_060:0135a01": "華徧滿其地。種種衣樹出妙衣服。種種華樹開敷妙",
    "X09n0240_060:0135a02": "華。諸音樂樹奏天音樂。天諸采女歌詠美音。無量諸",
    "X09n0240_060:0135a03": "天於中戲樂。其人自見著天衣服普於其處住止周",
    "X09n0240_060:0135a04": "旋。其大會中一切諸人雖同一處不知不見。何以故。",
    "X09n0240_060:0135a05": "夢中所見非彼大眾所能見故。一切菩薩世間諸王",
    "X09n0240_060:0135a06": "亦復如是。以久積集善根力故。發一切智廣大願故。",
    "X09n0240_060:0135a07": "學習一切佛功德故。修行菩薩莊嚴道故。圓滿一切",
    "X09n0240_060:0135a08": "智智法故。滿足普賢諸行願故。趣入一切菩薩智地",
    "X09n0240_060:0135a09": "故。遊戲一切菩薩所住諸三昧故。已能觀察一切菩",
    "X09n0240_060:0135a10": "薩智慧境界無障礙故。是故悉見如來世尊不可思",
    "X09n0240_060:0135a11": "議自在神變。一切聲聞諸大弟子皆不能見皆不能",
    "X09n0240_060:0135a12": "知。以無菩薩清淨眼故。譬如雪山具眾藥草。良醫詣",
    "X09n0240_060:0135a13": "彼悉能分別。其諸捕獵放牧之人恒住彼山不見其",
    "X09n0240_060:0135a14": "藥。此亦如是。以諸菩薩入智境界具自在力。能見如",
    "X09n0240_060:0135a15": "來廣大神變。諸大弟子唯求自利不欲利他。唯求自",
    "X09n0240_060:0135a16": "安不欲安他。雖在林中。不知不見。譬如地中有諸寶",
    "X09n0240_060:0135a17": "藏。種種珍異悉皆充滿。有一丈夫聰慧明達。善能分",
    "X09n0240_060:0135a18": "別一切伏藏。其人復有大福德力。能隨所欲自在而",
    "X09n0240_060:0135a19": "取。奉養父母賑卹親屬。老病窮乏靡不均贍。其無智",
    "X09n0240_060:0135a20": "慧無福德人。雖亦至於寶藏之處。不知不見不得其",
    "X09n0240_060:0135a21": "益。此亦如是。諸大菩薩有淨智眼。能入如來不可思",
    "X09n0240_060:0135a22": "議甚深境界。能見佛神力。能入諸法門。能遊三昧海。",
    "X09n0240_060:0135a23": "能供養諸佛。能以正法開悟眾生。能以四攝攝受眾",
    "X09n0240_060:0135a24": "生。諸大聲聞不能得見如來神力。亦不能見諸菩薩",
    "X09n0240_060:0135b01": "眾。譬如盲人至大寶洲。若行若住若坐若臥。不能得",
    "X09n0240_060:0135b02": "見一切眾寶。以不見故不能採取不得受用。此亦如",
    "X09n0240_060:0135b03": "是。諸大弟子雖在林中親近世尊。不見如來自在神",
    "X09n0240_060:0135b04": "力。亦不得見菩薩大會。何以故。無有菩薩無礙淨眼。",
    "X09n0240_060:0135b05": "不能次第悟入法界見於如來自在力故。譬如有人",
    "X09n0240_060:0135b06": "得清淨眼名離垢光明。一切闇色不能為障。爾時彼",
    "X09n0240_060:0135b07": "人於夜闇中。處在無量百千萬億人眾之內。或行或",
    "X09n0240_060:0135b08": "住或坐或臥。彼諸人眾形像威儀。此明眼人莫不具",
    "X09n0240_060:0135b09": "見。其明眼者威儀進退彼諸人眾悉不能覩。佛亦如",
    "X09n0240_060:0135b10": "是。成就智眼清淨無礙。悉能明見一切世間。其所示",
    "X09n0240_060:0135b11": "現神通變化。大菩薩眾所共圍繞。諸大弟子悉不能",
    "X09n0240_060:0135b12": "見。譬如比丘在大眾中入徧處定。所謂地徧處定。水",
    "X09n0240_060:0135b13": "徧處定。火徧處定。風徧處定。青徧處定。黃徧處定。赤",
    "X09n0240_060:0135b14": "徧處定。白徧處定。天徧處定。種種眾生身徧處定。一",
    "X09n0240_060:0135b15": "切語言音聲徧處定。一切所緣徧處定。入此定者見",
    "X09n0240_060:0135b16": "其所緣。其餘大眾悉不能見。唯除有住此三昧者。如",
    "X09n0240_060:0135b17": "來所現不可思議諸佛境界亦復如是。菩薩具見。聲",
    "X09n0240_060:0135b18": "聞莫覩。譬如有人以翳形藥自塗其眼。在於眾會去",
    "X09n0240_060:0135b19": "來坐立無能見者。而能悉覩眾會中事。應知如來亦",
    "X09n0240_060:0135b20": "復如是。超過於世普見世間。非諸聲聞所能得見。唯",
    "X09n0240_060:0135b21": "除趣向一切智境諸大菩薩。如人生已則有二天恒",
    "X09n0240_060:0135b22": "相隨逐。一曰同生。二曰同名。天常見人人不見天。應",
    "X09n0240_060:0135b23": "知如來亦復如是。在諸菩薩大集會中現大神通。諸",
    "X09n0240_060:0135b24": "大聲聞悉不能見。譬如比丘。得心自在。入滅盡定。六",
    "X09n0240_060:0135c01": "根作業皆悉不行。一切語言不知不覺。定力持故不",
    "X09n0240_060:0135c02": "般涅槃。一切聲聞亦復如是。雖復住在逝多林中。具",
    "X09n0240_060:0135c03": "足六根而不知不見不解不入如來自在菩薩眾會",
    "X09n0240_060:0135c04": "諸所作事。何以故。如來境界甚深廣大難見難知。難",
    "X09n0240_060:0135c05": "測難量。超諸世間不可思議無能壞者。非是一切二",
    "X09n0240_060:0135c06": "乘境界。是故如來自在神力菩薩眾會及逝多林普",
    "X09n0240_060:0135c07": "徧一切清淨世界。如是等事。諸大聲聞悉不知見。非",
    "X09n0240_060:0135c08": "其器故。",
    "X09n0240_060:0135c09": "大文第二佛子如恒河下喻顯。文有十喻。隨一一",
    "X09n0240_060:0135c10": "喻。總喻不見如來因果等境。亦喻不見菩薩境界",
    "X09n0240_060:0135c11": "等。然喻各有通別二義。喻二種德。初恒河餓鬼喻。",
    "X09n0240_060:0135c12": "通喻不見佛及菩薩潤益甚深德。別喻不見如來",
    "X09n0240_060:0135c13": "神力及菩薩境界。意顯二乘有所知障。故不見佛",
    "X09n0240_060:0135c14": "境界。如餓鬼業力。故不見水。二夢遊天宮喻通喻",
    "X09n0240_060:0135c15": "佛及菩薩高顯廣大德。別喻如來遊戲神變及菩",
    "X09n0240_060:0135c16": "薩大會種種莊嚴等事。以夢喻菩薩實證。則二乘",
    "X09n0240_060:0135c17": "如未夢見。三雪山良藥喻。通喻如來菩薩幽邃難",
    "X09n0240_060:0135c18": "見德。初喻菩薩安住大悲救度眾生。故如良醫。二",
    "X09n0240_060:0135c19": "乘無悲。故不見。四伏藏難知喻。通喻如來祕密難",
    "X09n0240_060:0135c20": "知德。別喻菩薩所入三昧觀察。如明智人知寶。有",
    "X09n0240_060:0135c21": "福能取。二乘不種福德。又無智眼。故不得見。五盲",
    "X09n0240_060:0135c22": "人不見寶洲喻。通喻如來逈絕難思德。別喻如來",
    "X09n0240_060:0135c23": "妙行積行圓妙。菩薩善根成熟。故得受記。二乘無",
    "X09n0240_060:0135c24": "此善根。故如盲人不見洲寶。六淨眼無障喻。通喻",
    "X09n0240_060:0136a01": "如來智照難量德。別喻如來威德。菩薩智眼明淨",
    "X09n0240_060:0136a02": "乃見如來自在。二乘智眼不明。故不見如來自在。",
    "X09n0240_060:0136a03": "七徧處定境喻。通喻如來周徧難思德。別喻如來",
    "X09n0240_060:0136a04": "淨剎莊嚴。菩薩入此三昧故見。二乘無此三昧故",
    "X09n0240_060:0136a05": "不見。八妙藥翳形喻。通喻如來隱顯超世德。別喻",
    "X09n0240_060:0136a06": "如來住持菩薩能起變化德。二乘無此解脫故不",
    "X09n0240_060:0136a07": "見。九二天隨人喻。通喻如來嚴好菩薩身徧十方。",
    "X09n0240_060:0136a08": "諸行圓滿德。二乘無悲捨生故不見。十滅定不行",
    "X09n0240_060:0136a09": "喻。此單喻聲聞安住自乘。絕無成就眾生淨佛國",
    "X09n0240_060:0136a10": "土之念。以未有如佛菩薩之因。故今不見如來菩",
    "X09n0240_060:0136a11": "薩勝妙境界耳。末後總結云。何故二乘不見耶。經",
    "X09n0240_060:0136a12": "云如來境界甚深廣大。難知難測難量。超諸世間。",
    "X09n0240_060:0136a13": "不可思議。無深壞者。非是一切二乘境界。是故如",
    "X09n0240_060:0136a14": "來自在神力。菩薩眾會。及逝多林普徧一切清淨",
    "X09n0240_060:0136a15": "世界。如是等事。諸大聲聞悉不知見。非是器故。此",
    "X09n0240_060:0136a16": "結歸本法界門。決非二乘所知見者。以非其器故",
    "X09n0240_060:0136a17": "也。問曰此經圓頓一乘。獨被上上根人。既云二乘",
    "X09n0240_060:0136a18": "非器。何容在座。既已在座而不聞見。果何意耶。答",
    "X09n0240_060:0136a19": "曰此有二義。一以華嚴平等法界。一切眾生具有",
    "X09n0240_060:0136a20": "如來智慧。若二乘果然畢竟絕分。則佛性有不徧",
    "X09n0240_060:0136a21": "之過。今列在座者。正顯平等佛慧。不捨一眾生故。",
    "X09n0240_060:0136a22": "然在座而不見聞者。以二乘人樂住自乘。不種勝",
    "X09n0240_060:0136a23": "上善根。正是妄想執著之過。而不證得。心智下劣。",
    "X09n0240_060:0136a24": "故非其器。此一義也。二者佛慧既是平等。若中下",
    "X09n0240_060:0136b01": "根無成佛之分。則佛有捨眾生。絕同體大悲之過。",
    "X09n0240_060:0136b02": "今彼劣根。既於大法無緣。必假種種方便而誘引",
    "X09n0240_060:0136b03": "之。故云我以無量無數方便引導眾生。欲令一切",
    "X09n0240_060:0136b04": "人皆得成佛。方滿本願。既一乘難度。必要開權。將",
    "X09n0240_060:0136b05": "一乘法分別說三。此則雙垂兩相。現應化身。必不",
    "X09n0240_060:0136b06": "得已者。若如來現身人間。縱與人同事。然其所說",
    "X09n0240_060:0136b07": "之法。在博地凡夫及外道邪見。若無方便。亦未易",
    "X09n0240_060:0136b08": "化。必假大權菩薩內祕外現。示為同事。漸漸引入",
    "X09n0240_060:0136b09": "佛慧。是則靈山會上諸聲聞人。先從外道而來歸",
    "X09n0240_060:0136b10": "者。皆是此會之大菩薩權現聲聞。為影響眾。鼓簧",
    "X09n0240_060:0136b11": "法化。故先埋根於此本門。預為權現之機。意在與",
    "X09n0240_060:0136b12": "佛同垂化迹。必從此始。將為攝末之本。此二義也。",
    "X09n0240_060:0136b13": "然此二義。猶是約迹而論。若據華嚴法界。佛則十",
    "X09n0240_060:0136b14": "身充滿。法則一音演說。異類齊聞。本來平等。但隨",
    "X09n0240_060:0136b15": "機大小。見聞有異。如是則如來正在祇園。即是端",
    "X09n0240_060:0136b16": "然華藏。菩薩見者乃法界身。劣機見者但見丈六。",
    "X09n0240_060:0136b17": "一音說法。則菩薩聞者唯是一乘。小根聞者說三",
    "X09n0240_060:0136b18": "乘法。斯則同時同會。異見殊聞。不待示權。如一雨",
    "X09n0240_060:0136b19": "普霑。三根受潤各別。如此則在座聲聞實是劣機。",
    "X09n0240_060:0136b20": "如經所說實如盲聾。如是知解。方入圓宗。然約雙",
    "X09n0240_060:0136b21": "垂兩相二始同時。但是約機所見耳。疏云既非其",
    "X09n0240_060:0136b22": "器。本不合列。為顯法勝。大權菩薩示為盲聾。是知",
    "X09n0240_060:0136b23": "盲聾於勝有力能顯勝故。方是深玄。若約後文舍",
    "X09n0240_060:0136b24": "利弗令六千比丘觀文殊德。即得頓證。即是示現",
    "X09n0240_060:0136c01": "為開權之本。權實無礙法。圓融本無定故。",
    "X09n0240_060:0136c02": "爾時毗盧遮那願光明菩薩。承佛神力。觀察十方。而",
    "X09n0240_060:0136c03": "說頌言。",
    "X09n0240_060:0136c04": "　汝等應觀察　　佛道不思議　　於此逝多林",
    "X09n0240_060:0136c05": "　示現神通力　　善逝威神力　　所現無央數",
    "X09n0240_060:0136c06": "　一切諸世間　　迷惑不能了　　法王深妙法",
    "X09n0240_060:0136c07": "　無量難思議　　所現諸神通　　舉世莫能測",
    "X09n0240_060:0136c08": "　以了法無相　　是故名為佛　　而具相莊嚴",
    "X09n0240_060:0136c09": "　稱揚不可盡　　今於此林內　　示現大神力",
    "X09n0240_060:0136c10": "　甚深無有邊　　言辭莫能辯　　汝觀大威德",
    "X09n0240_060:0136c11": "　無量菩薩眾　　十方諸國土　　而來見世尊",
    "X09n0240_060:0136c12": "　所願皆具足　　所行無障礙　　一切諸世間",
    "X09n0240_060:0136c13": "　無能測量者　　一切諸緣覺　　及彼大聲聞",
    "X09n0240_060:0136c14": "　皆悉不能知　　菩薩行境界　　菩薩大智慧",
    "X09n0240_060:0136c15": "　諸地悉究竟　　高建勇猛幢　　難摧難可動",
    "X09n0240_060:0136c16": "　諸大名稱士　　無量三昧力　　所現諸神變",
    "X09n0240_060:0136c17": "　法界悉充滿",
    "X09n0240_060:0136c18": "爾時不可壞精進王菩薩承佛神力。觀察十方。而說",
    "X09n0240_060:0136c19": "頌言。",
    "X09n0240_060:0136c20": "　汝觀諸佛子　　智慧功德藏　　究竟菩提行",
    "X09n0240_060:0136c21": "　安隱諸世間　　其心本明達　　善入諸三昧",
    "X09n0240_060:0136c22": "　智慧無邊際　　境界不可量　　令此逝多林",
    "X09n0240_060:0136c23": "　種種皆嚴飾　　菩薩眾雲集　　親近如來住",
    "X09n0240_060:0136c24": "　汝觀無所著　　無量大眾海　　十方來詣此",
    "X09n0240_060:0137a01": "　坐寶蓮華座　　無來亦無住　　無依無戲論",
    "X09n0240_060:0137a02": "　離垢心無礙　　究竟於法界　　建立智慧幢",
    "X09n0240_060:0137a03": "　堅固不動搖　　知無變化法　　而現變化事",
    "X09n0240_060:0137a04": "　十方無量剎　　一切諸佛所　　同時悉往詣",
    "X09n0240_060:0137a05": "　而亦不分身　　汝觀釋師子　　自在神通力",
    "X09n0240_060:0137a06": "　能令菩薩眾　　一切俱來集　　一切諸佛法",
    "X09n0240_060:0137a07": "　法界悉平等　　言說故不同　　此眾咸通達",
    "X09n0240_060:0137a08": "　諸佛常安住　　法界平等際　　演說差別法",
    "X09n0240_060:0137a09": "　言辭無有盡",
    "X09n0240_060:0137a10": "爾時普勝無上威德王菩薩。承佛神力。觀察十方。而",
    "X09n0240_060:0137a11": "說頌言。",
    "X09n0240_060:0137a12": "　汝觀無上士　　廣大智圓滿　　善達時非時",
    "X09n0240_060:0137a13": "　為眾演說法　　摧伏眾外道　　一切諸異論",
    "X09n0240_060:0137a14": "　普隨眾生心　　為現神通力　　正覺非有量",
    "X09n0240_060:0137a15": "　亦復非無量　　若量若無量　　牟尼悉超越",
    "X09n0240_060:0137a16": "　如日在虗空　　照臨一切處　　佛智亦如是",
    "X09n0240_060:0137a17": "　了達三世法　　譬如十五夜　　月輪無減缺",
    "X09n0240_060:0137a18": "　如來亦復然　　白法悉圓滿　　譬如空中日",
    "X09n0240_060:0137a19": "　運行無暫已　　如來亦如是　　神變恒相續",
    "X09n0240_060:0137a20": "　譬如十方剎　　於空無所礙　　世燈現變化",
    "X09n0240_060:0137a21": "　於世亦復然　　譬如世間地　　羣生之所依",
    "X09n0240_060:0137a22": "　照世燈法輪　　為依亦如是　　譬如猛疾風",
    "X09n0240_060:0137a23": "　所行無障礙　　佛法亦如是　　速徧於世間",
    "X09n0240_060:0137a24": "　譬如大水輪　　世界所依住　　智慧輪亦爾",
    "X09n0240_060:0137b01": "　三世佛所依",
    "X09n0240_060:0137b02": "爾時無礙勝藏王菩薩。承佛神力。觀察十方。而說頌",
    "X09n0240_060:0137b03": "言。",
    "X09n0240_060:0137b04": "　譬如大寶山　　饒益諸含識　　佛山亦如是",
    "X09n0240_060:0137b05": "　普益於世間　　譬如大海水　　澄淨無垢濁",
    "X09n0240_060:0137b06": "　見佛亦如是　　能除諸渴愛　　譬如須彌山",
    "X09n0240_060:0137b07": "　出於大海中　　世間燈亦爾　　從於法海出",
    "X09n0240_060:0137b08": "　如海具眾寶　　求者皆滿足　　無師智亦然",
    "X09n0240_060:0137b09": "　見者悉開悟　　如來甚深智　　無量無有數",
    "X09n0240_060:0137b10": "　是故神通力　　示現難思議　　譬如工幻師",
    "X09n0240_060:0137b11": "　示現種種事　　佛智亦如是　　現諸自在力",
    "X09n0240_060:0137b12": "　譬如如意寶　　能滿一切欲　　最勝亦復然",
    "X09n0240_060:0137b13": "　滿諸清淨願　　譬如明淨寶　　普照一切物",
    "X09n0240_060:0137b14": "　佛智亦如是　　普照羣生心　　譬如八面寶",
    "X09n0240_060:0137b15": "　等鑒於諸方　　無礙燈亦然　　普照於法界",
    "X09n0240_060:0137b16": "　譬如水清珠　　能清諸濁水　　見佛亦如是",
    "X09n0240_060:0137b17": "　諸根悉清淨",
    "X09n0240_060:0137b18": "爾時化現法界願月王菩薩承佛神力。觀察十方。而",
    "X09n0240_060:0137b19": "說頌言。",
    "X09n0240_060:0137b20": "　譬如帝青寶　　能青一切色　　見佛者亦然",
    "X09n0240_060:0137b21": "　悉發菩提行　　一一微塵內　　佛現神通力",
    "X09n0240_060:0137b22": "　令無量無邊　　菩薩皆清淨　　甚深微妙力",
    "X09n0240_060:0137b23": "　無邊不可知　　菩薩之境界　　世間莫能測",
    "X09n0240_060:0137b24": "　如來所現身　　清淨相莊嚴　　普入於法界",
    "X09n0240_060:0137c01": "　成就諸菩薩　　難思佛國土　　於中成正覺",
    "X09n0240_060:0137c02": "　一切諸菩薩　　世主皆充滿　　釋迦無上尊",
    "X09n0240_060:0137c03": "　於法悉自在　　示現神通力　　無邊不可量",
    "X09n0240_060:0137c04": "　菩薩種種行　　無量無有盡　　如來自在力",
    "X09n0240_060:0137c05": "　為之悉示現　　佛子善修學　　甚深諸法界",
    "X09n0240_060:0137c06": "　成就無礙智　　明了一切法　　善逝威神力",
    "X09n0240_060:0137c07": "　為眾轉法輪　　神變普充滿　　令世皆清淨",
    "X09n0240_060:0137c08": "　如來智圓滿　　境界亦清淨　　譬如大龍王",
    "X09n0240_060:0137c09": "　普濟諸羣生",
    "X09n0240_060:0137c10": "爾時法慧光燄王菩薩承佛神力。觀察十方。而說頌",
    "X09n0240_060:0137c11": "言。",
    "X09n0240_060:0137c12": "　三世諸如來　　聲聞大弟子　　悉不能知佛",
    "X09n0240_060:0137c13": "　舉足下足事　　去來現在世　　一切諸緣覺",
    "X09n0240_060:0137c14": "　亦不知如來　　舉足下足事　　況復諸凡夫",
    "X09n0240_060:0137c15": "　結使所纏縛　　無明覆心識　　而能知導師",
    "X09n0240_060:0137c16": "　正覺無礙智　　超過語言道　　其量不可測",
    "X09n0240_060:0137c17": "　孰有能知見　　譬如明月光　　無能測邊際",
    "X09n0240_060:0137c18": "　佛神通亦爾　　莫見其終盡　　一一諸方便",
    "X09n0240_060:0137c19": "　念念所變化　　盡於無量劫　　思惟不能了",
    "X09n0240_060:0137c20": "　思惟一切智　　不可思議法　　一一方便門",
    "X09n0240_060:0137c21": "　邊際不可得　　若有於此法　　而興廣大願",
    "X09n0240_060:0137c22": "　彼於此境界　　知見不為難　　勇猛勤修習",
    "X09n0240_060:0137c23": "　難思大法海　　其心無障礙　　入此方便門",
    "X09n0240_060:0137c24": "　心意已調伏　　志願亦寬廣　　當獲大菩提",
    "X09n0240_060:0138a01": "　最勝之境界",
    "X09n0240_060:0138a02": "爾時破一切魔軍智幢王菩薩。承佛神力。觀察十方。",
    "X09n0240_060:0138a03": "而說頌言。",
    "X09n0240_060:0138a04": "　智身非是身　　無礙難思議　　設有思議者",
    "X09n0240_060:0138a05": "　一切無能及　　從不思議業　　起此清淨身",
    "X09n0240_060:0138a06": "　殊特妙莊嚴　　不著於三界　　光明照一切",
    "X09n0240_060:0138a07": "　法界悉清淨　　開佛菩提門　　出生眾智慧",
    "X09n0240_060:0138a08": "　譬如世間日　　普放慧光明　　遠離諸塵垢",
    "X09n0240_060:0138a09": "　滅除一切障　　普淨三有處　　永絕生死流",
    "X09n0240_060:0138a10": "　成就菩薩道　　出生無上覺　　示現無邊色",
    "X09n0240_060:0138a11": "　此色無依處　　所現雖無量　　一切不思議",
    "X09n0240_060:0138a12": "　菩提一念頃　　能覺一切法　　云何欲測量",
    "X09n0240_060:0138a13": "　如來智邊際　　一念悉明達　　一切三世法",
    "X09n0240_060:0138a14": "　故說佛智慧　　無盡無能壞　　智者應如是",
    "X09n0240_060:0138a15": "　專思佛菩提　　此思難思議　　思之不可得",
    "X09n0240_060:0138a16": "　菩提不可說　　超過語言路　　諸佛從此生",
    "X09n0240_060:0138a17": "　是法難思議",
    "X09n0240_060:0138a18": "爾時願智光明幢王菩薩。承佛神力。觀察十方。而說",
    "X09n0240_060:0138a19": "頌言。",
    "X09n0240_060:0138a20": "　若能善觀察　　菩提無盡海　　則得離癡念",
    "X09n0240_060:0138a21": "　決定受持法　　若得決定心　　則能修妙行",
    "X09n0240_060:0138a22": "　禪寂自思慮　　永斷諸疑惑　　其心不疲倦",
    "X09n0240_060:0138a23": "　亦復無懈怠　　展轉增進修　　究竟諸佛法",
    "X09n0240_060:0138a24": "　信智已成就　　念念令增長　　常樂常觀察",
    "X09n0240_060:0138b01": "　無得無依法　　無量億千劫　　所修功德行",
    "X09n0240_060:0138b02": "　一切悉迴向　　諸佛所求道　　雖在於生死",
    "X09n0240_060:0138b03": "　而心無染著　　安住諸佛法　　常樂如來行",
    "X09n0240_060:0138b04": "　世間之所有　　蘊界等諸法　　一切皆捨離",
    "X09n0240_060:0138b05": "　專求佛功德　　凡夫嬰妄惑　　於世常流轉",
    "X09n0240_060:0138b06": "　菩薩心無礙　　救之令解脫　　菩薩行難稱",
    "X09n0240_060:0138b07": "　舉世莫能思　　徧除一切苦　　普與羣生樂",
    "X09n0240_060:0138b08": "　已獲菩提智　　復愍諸羣生　　光明照世間",
    "X09n0240_060:0138b09": "　度脫一切眾",
    "X09n0240_060:0138b10": "爾時破一切障勇猛智王菩薩。承佛神力。觀察十方。",
    "X09n0240_060:0138b11": "而說頌言。",
    "X09n0240_060:0138b12": "　無量億千劫　　佛名難可聞　　況復得親近",
    "X09n0240_060:0138b13": "　永斷諸疑惑　　如來世間燈　　通達一切法",
    "X09n0240_060:0138b14": "　普生三世福　　令眾悉清淨　　如來妙色身",
    "X09n0240_060:0138b15": "　一切所欽歎　　億劫常瞻仰　　其心無厭足",
    "X09n0240_060:0138b16": "　若有諸佛子　　觀佛妙色身　　必捨諸有著",
    "X09n0240_060:0138b17": "　迴向菩提道　　如來妙色身　　恒演廣大音",
    "X09n0240_060:0138b18": "　辯才無障礙　　開佛菩提門　　曉悟諸眾生",
    "X09n0240_060:0138b19": "　無量不思議　　令入智慧門　　授以菩提記",
    "X09n0240_060:0138b20": "　如來出世間　　為世大福田　　普導諸含識",
    "X09n0240_060:0138b21": "　令其集福行　　若有供養佛　　永除惡道畏",
    "X09n0240_060:0138b22": "　消滅一切苦　　成就智慧身　　若見兩足尊",
    "X09n0240_060:0138b23": "　能發廣大心　　是人恒值佛　　增長智慧力",
    "X09n0240_060:0138b24": "　若見人中勝　　決意向菩提　　是人能自知",
    "X09n0240_060:0138c01": "　必當成正覺",
    "X09n0240_060:0138c02": "爾時法界差別願智神通王菩薩。承佛神力。觀察十",
    "X09n0240_060:0138c03": "方。而說頌言。",
    "X09n0240_060:0138c04": "　釋迦無上尊　　具一切功德　　見者心清淨",
    "X09n0240_060:0138c05": "　迴向大智慧　　如來大慈悲　　出現於世間",
    "X09n0240_060:0138c06": "　普為諸羣生　　轉無上法輪　　如來無數劫",
    "X09n0240_060:0138c07": "　勤苦為眾生　　云何諸世間　　能報大師恩",
    "X09n0240_060:0138c08": "　寧於無量劫　　受諸惡道苦　　終不捨如來",
    "X09n0240_060:0138c09": "　而求於出離　　寧代諸眾生　　備受一切苦",
    "X09n0240_060:0138c10": "　終不捨於佛　　而求得安樂　　寧在諸惡趣",
    "X09n0240_060:0138c11": "　恒得聞佛名　　不願生善道　　暫時不聞佛",
    "X09n0240_060:0138c12": "　寧生諸地獄　　一一無數劫　　終不遠離佛",
    "X09n0240_060:0138c13": "　而求出惡趣　　何故願久住　　一切諸惡道",
    "X09n0240_060:0138c14": "　以得見如來　　增長智慧故　　若得見於佛",
    "X09n0240_060:0138c15": "　除滅一切苦　　能入諸如來　　大智之境界",
    "X09n0240_060:0138c16": "　若得見於佛　　捨離一切障　　長養無盡福",
    "X09n0240_060:0138c17": "　成就菩提道　　如來能永斷　　一切眾生疑",
    "X09n0240_060:0138c18": "　隨其心所樂　　普皆令滿足",
    "X09n0240_060:0138c19": "大文第六。十方新集菩薩說偈讚佛。每方各說十",
    "X09n0240_060:0138c20": "偈。通讚如來三昧神變境界種種功德。總顯雲集",
    "X09n0240_060:0138c21": "皆神力加持疏各有義。在文可知。",
    "X09n0240_060:0138c23": "大方廣佛華嚴經綱要卷第六十"
}