{
    "T24n1451_010:0245a16": "根本說一切有部毘奈耶雜事",
    "T24n1451_010:0245a17": "卷第十",
    "T24n1451_010:0245a19": "三藏法師義淨奉　制譯",
    "T24n1451_010:0245a20": "第二門第五子攝頌之餘",
    "T24n1451_010:0245a21": "緣在室羅伐城。有一苾芻名曰歡喜，住居蘭",
    "T24n1451_010:0245a22": "若寂靜之處，常樂坐禪，由習定故時人稱為",
    "T24n1451_010:0245a23": "住定歡喜。將欲入定，魔女來請共行欲事，歡",
    "T24n1451_010:0245a24": "喜不受。後於異時復欲入定，魔女還來坐其",
    "T24n1451_010:0245a25": "膝上，如是當知女人之境，是為大毒觸即害",
    "T24n1451_010:0245a26": "人，染心既生便共行欲。于時歡喜共行婬已，",
    "T24n1451_010:0245a27": "如毒箭入胸，心懷憂念云：「我愚癡毀清淨行，",
    "T24n1451_010:0245a28": "作婬染事即可還俗。」復作是念：「我實無有覆",
    "T24n1451_010:0245a29": "藏之心，宜往佛所具說斯事。若有軌式，仍得",
    "T24n1451_010:0245b01": "出家者當如法行，若其不然後當還俗。」即以",
    "T24n1451_010:0245b02": "右手持法衣，左手遮形醜，流淚悲泣往詣佛",
    "T24n1451_010:0245b03": "所。爾時世尊與無量百千苾芻大眾演說正",
    "T24n1451_010:0245b04": "法，遙見彼來便作是念：「我若不先告彼苾芻",
    "T24n1451_010:0245b05": "言：『善來！善來！』者，彼嘔熱血便即命終。」作是念",
    "T24n1451_010:0245b06": "已告歡喜言：「善來！善來！何故悲泣？」答言：「大德",
    "T24n1451_010:0245b07": "世尊！我先歡喜，今非歡喜。」佛言：「汝有何過作",
    "T24n1451_010:0245b08": "此語耶？」答言：「世尊！我不捨學處，毀清淨行",
    "T24n1451_010:0245b09": "作婬欲事。雖造此過，乃至無有少覆藏心。」佛",
    "T24n1451_010:0245b10": "言：「歡喜！汝能終身受學處不？」答言：「大德！我能",
    "T24n1451_010:0245b11": "受持。」爾時世尊告諸苾芻曰：「汝等當知歡喜",
    "T24n1451_010:0245b12": "苾芻，雖犯淨戒無覆藏心，非波羅市迦。汝等",
    "T24n1451_010:0245b13": "應與歡喜終身學處。更有此類亦當授與。應",
    "T24n1451_010:0245b14": "如是與：敷座席、鳴楗稚，言白復周、眾既集",
    "T24n1451_010:0245b15": "已，令歡喜苾芻遍禮僧已，於上座前蹲踞合",
    "T24n1451_010:0245b16": "掌，應如是乞：",
    "T24n1451_010:0245b17": "「『大德僧伽聽！我歡喜苾芻，不捨學處毀清淨",
    "T24n1451_010:0245b18": "行作婬欲事，乃至無有少覆藏心。我歡喜苾",
    "T24n1451_010:0245b19": "芻，今從僧伽乞終身學處，願大德僧伽與",
    "T24n1451_010:0245b20": "我歡喜苾芻終身學處，哀愍故。』第二、第三亦",
    "T24n1451_010:0245b21": "如是乞。僧伽可令歡喜在眼見耳不聞處住，",
    "T24n1451_010:0245b22": "差一苾芻為作羯磨：",
    "T24n1451_010:0245b23": "「『大德僧伽聽！彼歡喜苾芻，不捨學處毀清淨",
    "T24n1451_010:0245b24": "行作婬欲事，乃至無有少覆藏心。今從僧伽",
    "T24n1451_010:0245b25": "乞終身學處。若僧伽時至聽者，僧伽應許",
    "T24n1451_010:0245b26": "僧伽今與歡喜苾芻終身學處。白如是。』次作",
    "T24n1451_010:0245b27": "羯磨。『大德僧伽聽！彼歡喜苾芻，不捨學處毀",
    "T24n1451_010:0245b28": "清淨行作婬欲事，乃至無有少覆藏心。此歡",
    "T24n1451_010:0245b29": "喜苾芻今從僧伽乞終身學處，僧伽今與歡",
    "T24n1451_010:0245c01": "喜苾芻終身學處。若諸具壽聽與歡喜苾芻",
    "T24n1451_010:0245c02": "終身學處者默然，若不許者說。』第二、第三亦",
    "T24n1451_010:0245c03": "如是說。『僧伽已與歡喜苾芻終身學處竟，僧",
    "T24n1451_010:0245c04": "伽已聽許，由其默然故，我今如是持。』」佛告諸",
    "T24n1451_010:0245c05": "苾芻：「授學之人，所有行法我今當說。授學",
    "T24n1451_010:0245c06": "苾芻不應受住本性善苾芻恭敬禮拜逢迎合",
    "T24n1451_010:0245c07": "掌。不同一座凡坐之時應在卑座。不同經行，",
    "T24n1451_010:0245c08": "設有同行應退一步。若向長者婆羅門家，不",
    "T24n1451_010:0245c09": "應將住本性苾芻為伴，設同去者令彼前行。",
    "T24n1451_010:0245c10": "不同室宿。不與他出家并受近圓，不受他依",
    "T24n1451_010:0245c11": "止，不畜求寂，不作單白、白二、白四羯磨，不",
    "T24n1451_010:0245c12": "應差作秉羯磨人。亦不差教誡苾芻尼，設差",
    "T24n1451_010:0245c13": "不應去。見他苾芻破戒、破見、破威儀、非正命，",
    "T24n1451_010:0245c14": "皆不應舉。亦復不得作諸制令，不同長淨及",
    "T24n1451_010:0245c15": "隨意事。每至晨朝常須早起，開諸門戶收舉",
    "T24n1451_010:0245c16": "燈臺，灑掃房院，以新牛糞隨處塗拭，可於",
    "T24n1451_010:0245c17": "廁上亦塗令淨，咸可安置水土及葉勿令闕",
    "T24n1451_010:0245c18": "事。所須之水可適寒溫，於水竇處洗令淨潔，",
    "T24n1451_010:0245c19": "鳴楗稚、敷座席，可備眾花燒香供養。若自",
    "T24n1451_010:0245c20": "能者，隨時說頌讚歎佛德；若不能者，可請餘",
    "T24n1451_010:0245c21": "人。若是夏月應須持扇扇諸苾芻。凡欲座時，",
    "T24n1451_010:0245c22": "於大苾芻下、在求寂上。每受食時令心安靜。",
    "T24n1451_010:0245c23": "食若了時為收氈席，所有食器置於本處，掃",
    "T24n1451_010:0245c24": "灑食處。恒於眾中告知日數，作如是白：『大德",
    "T24n1451_010:0245c25": "僧伽聽！今是月一日，大眾人人咸可用心，為",
    "T24n1451_010:0245c26": "造寺施主及護寺天神、國王、大臣、師僧、父母、十",
    "T24n1451_010:0245c27": "方施主，應說經中福施妙頌。若自不能請餘",
    "T24n1451_010:0245c28": "人作。』餘日准知。」時諸苾芻共分房舍，不與授",
    "T24n1451_010:0245c29": "學人，佛言：「應與。」不與利養，佛言：「應與。」其授學",
    "T24n1451_010:0246a01": "苾芻不修善品，佛言：「應修。此之行法乃至斷",
    "T24n1451_010:0246a02": "盡煩惱以來，常應順行，不行得罪。」于時苾芻",
    "T24n1451_010:0246a03": "如佛所勅，次第作已，歡喜苾芻至念慇懃策",
    "T24n1451_010:0246a04": "勵無倦，便斷五趣繫縛煩惱，證阿羅漢果，",
    "T24n1451_010:0246a05": "三明六通具八解脫。得如實知：我生已盡，",
    "T24n1451_010:0246a06": "梵行已立，所作已辦，不受後有。心無障礙，如",
    "T24n1451_010:0246a07": "手撝空，刀割香塗愛憎不起，觀金與土等無",
    "T24n1451_010:0246a08": "有異，於諸名利無不棄捨，釋梵諸天悉皆恭",
    "T24n1451_010:0246a09": "敬。是時歡喜證得果已，仍依前制，所有行法",
    "T24n1451_010:0246a10": "不敢虧違，佛言：「不應更行，應隨大小次第而",
    "T24n1451_010:0246a11": "坐，與住本性人而為共住。」",
    "T24n1451_010:0246a12": "緣在王舍城。時具壽畢隣陀婆瑳從出",
    "T24n1451_010:0246a13": "家後常嬰疾病，有同梵行者來，問言：「大德起",
    "T24n1451_010:0246a14": "居輕利安樂行不？」答言：「具壽！我常病苦，寧有",
    "T24n1451_010:0246a15": "安樂。」問言：「何苦？」答言：「患嗽。」問比：「服何藥？」答：「曾",
    "T24n1451_010:0246a16": "吸藥烟，得蒙瘳損。」「大德！今何不服？」答曰：「佛未",
    "T24n1451_010:0246a17": "聽服。」時諸苾芻以緣白佛，佛言：「有病者聽吸",
    "T24n1451_010:0246a18": "烟治病。」苾芻不解，安藥火上，直爾吸烟烟不",
    "T24n1451_010:0246a19": "入口，佛言：「可以兩椀相合底上穿孔，於中著",
    "T24n1451_010:0246a20": "火置藥吸之。」事猶未好，佛言：「應可作筩。」彼",
    "T24n1451_010:0246a21": "以竹作此還有過，佛言：「不應用竹，可將鐵作。」",
    "T24n1451_010:0246a22": "彼作太短，佛言：「勿令太短。」彼作太長，佛言：",
    "T24n1451_010:0246a23": "「不應太長，可長十二指。勿令尖利亦勿麁惡，",
    "T24n1451_010:0246a24": "置椀孔上以口吸烟。」彼既用了隨處棄擲，佛",
    "T24n1451_010:0246a25": "言：「不應輒棄，可作小袋盛舉。」彼置於地，佛",
    "T24n1451_010:0246a26": "言：「不應置地令壞，應挂象牙杙上或笐竿上。」",
    "T24n1451_010:0246a27": "鐵便生垢，佛言：「應以蘇油塗拭。」後於用時",
    "T24n1451_010:0246a28": "洗拭辛苦，佛言：「不應水洗，應置火中燒以取",
    "T24n1451_010:0246a29": "淨。」",
    "T24n1451_010:0246b01": "第二門第六子攝頌曰：",
    "T24n1451_010:0246b02": "藥湯應洗浴、　　灌鼻開銅盞、",
    "T24n1451_010:0246b03": "乘輿老病聽、　　須知便利事。",
    "T24n1451_010:0246b04": "緣在室羅伐城。有一苾芻身遭疾苦，詣醫人",
    "T24n1451_010:0246b05": "處告言：「賢首！我身有病，幸為處方。」答言：「聖者！",
    "T24n1451_010:0246b06": "作藥湯洗，方可平復。」答曰：「佛未聽許。」醫言：",
    "T24n1451_010:0246b07": "「聖者！世尊大悲，此必聽許。」時諸苾芻以緣白",
    "T24n1451_010:0246b08": "佛，佛言：「醫人若遣作湯洗者，隨意應作。」佛既",
    "T24n1451_010:0246b09": "聽許用藥湯洗，諸苾芻不知何藥為湯？還白",
    "T24n1451_010:0246b10": "醫言：「佛已許我作藥湯浴，不知當用何藥？」醫",
    "T24n1451_010:0246b11": "曰：「聖者！我亦不知何藥？然曾讀輪王方中見",
    "T24n1451_010:0246b12": "此湯名，仁等大師是一切智問當為說。」時諸",
    "T24n1451_010:0246b13": "苾芻以緣白佛，佛言：「但是治風，根莖花果及",
    "T24n1451_010:0246b14": "皮木等，共煮為湯洗身除疾。」諸苾芻以湯洗",
    "T24n1451_010:0246b15": "時皮膚無色，佛言：「以膏油摩。」彼便多塗膩污",
    "T24n1451_010:0246b16": "衣服，佛言：「以澡豆揩之。」復無顏色，佛言：「洗將",
    "T24n1451_010:0246b17": "了時，於其湯內置一兩渧油令身潤澤。」又具",
    "T24n1451_010:0246b18": "壽畢隣陀婆瑳有病，乃至苾芻問言：「何苦？」答",
    "T24n1451_010:0246b19": "言：「我患鼻中洟出。」醫問：「比服何藥？」答曰：「曾為",
    "T24n1451_010:0246b20": "灌鼻。」「大德今何不灌？」答曰：「佛未聽許。」時諸苾",
    "T24n1451_010:0246b21": "芻以緣白佛，佛言：「若有病者，我今聽以蘇油",
    "T24n1451_010:0246b22": "灌鼻。」苾芻直爾傾置鼻中膩污身體，佛言：「不",
    "T24n1451_010:0246b23": "應如是。」苾芻復用葉盛而灌，事猶未好，佛言：",
    "T24n1451_010:0246b24": "「不應用葉。」又於小布中灌，有過同前，佛言：「不",
    "T24n1451_010:0246b25": "應以小布灌，可用銅鐵及錫，作灌鼻筩。」苾",
    "T24n1451_010:0246b26": "芻便為一嘴，佛言：「應作兩嘴。」彼作尖利及以",
    "T24n1451_010:0246b27": "麁惡，佛言：「勿令尖利麁惡。」苾芻不淨洗手",
    "T24n1451_010:0246b28": "灌鼻，佛言：「應淨洗手。受取藥已方灌鼻中。」又",
    "T24n1451_010:0246b29": "復畢隣陀婆瑳患渴，苾芻來問：「仁有何疾？」答",
    "T24n1451_010:0246c01": "言：「患渴，無物飲水。」白佛，佛言：「畜飲水銅盞。」",
    "T24n1451_010:0246c02": "又復畢隣陀婆瑳有諸親族來就聽法，聽已",
    "T24n1451_010:0246c03": "言歸告其妻曰：「聖者！畢隣陀婆瑳說美妙法",
    "T24n1451_010:0246c04": "我已聽受。」妻曰：「佛出世間，仁獲利益。」夫曰：「何",
    "T24n1451_010:0246c05": "故汝等而不聽法？」妻曰：「我是女人出外羞恥，",
    "T24n1451_010:0246c06": "若其聖者畢隣陀婆蹉得來至此為我說者，",
    "T24n1451_010:0246c07": "當聽受之。」夫便為請，答言：「賢首！我身有病不",
    "T24n1451_010:0246c08": "能詣彼。」答曰：「聖者！我取輿來。」報曰：「佛未聽許",
    "T24n1451_010:0246c09": "苾芻乘輿。」時諸苾芻以緣白佛，佛言：「由是緣",
    "T24n1451_010:0246c10": "故聽諸苾芻有病乘輿。」佛既聽已，時畢隣陀",
    "T24n1451_010:0246c11": "婆瑳即便乘輿，將諸弟子詣彼請處。時六",
    "T24n1451_010:0246c12": "眾苾芻在路遇見，問諸弟子言：「乘輿者誰？」答",
    "T24n1451_010:0246c13": "曰：「是我鄔波駄耶。」六眾曰：「世尊聽諸苾芻乘",
    "T24n1451_010:0246c14": "輿耶？」答曰：「聽許。」又曰：「世尊大慈知諸釋子身",
    "T24n1451_010:0246c15": "形柔軟不能徒步，所以聽乘。」時六眾苾芻互",
    "T24n1451_010:0246c16": "相謂曰：「我等亦可莊嚴好輿。」至第二日，以",
    "T24n1451_010:0246c17": "妙纓毛及諸鈴鐸莊飾之具，垂繫輿上乘向",
    "T24n1451_010:0246c18": "街衢。諸長者婆羅門見已問曰：「聖者！此是何",
    "T24n1451_010:0246c19": "物？」報曰：「世尊聽我乘輿。」報曰：「豈汝沙門尚",
    "T24n1451_010:0246c20": "受欲樂乎？」六眾默然。時諸苾芻以緣白佛，佛",
    "T24n1451_010:0246c21": "言：「無病苾芻若乘輿者得越法罪。有二因緣",
    "T24n1451_010:0246c22": "方得乘輿：一者年老衰羸；二者帶病無力。」",
    "T24n1451_010:0246c23": "緣在室羅伐城。有一長者心懷正信，共無信",
    "T24n1451_010:0246c24": "婆羅門詣逝多林隨處觀看，至一樹下見便",
    "T24n1451_010:0246c25": "利處，婆羅門曰：「長者沙門釋子極不淨潔，花",
    "T24n1451_010:0246c26": "果樹下而遺不淨。」長者曰：「諸聖者等皆是大",
    "T24n1451_010:0246c27": "德，豈自便轉耶？應是白衣作無儀事。」言談之",
    "T24n1451_010:0246c28": "際忽見一摩訶羅苾芻，以衣覆頭樹下便利。",
    "T24n1451_010:0246c29": "無信婆羅門見已報長者曰：「仁言白衣作此",
    "T24n1451_010:0247a01": "不淨，看此苾芻以衣覆頭樹下便轉，豈白衣",
    "T24n1451_010:0247a02": "乎？」于時長者極懷羞恥默然無對。時諸苾芻",
    "T24n1451_010:0247a03": "以緣白佛，佛言：「苾芻不應於諸樹林下大小",
    "T24n1451_010:0247a04": "便利，若故犯者得越法罪。」佛既制已，諸苾",
    "T24n1451_010:0247a05": "芻等在路而行，至大林所便利來逼，以護戒",
    "T24n1451_010:0247a06": "故抑不便轉，更招餘疾。時諸苾芻以緣白佛，",
    "T24n1451_010:0247a07": "佛言：「苾芻道行若至大林處，隨意便轉。」佛既",
    "T24n1451_010:0247a08": "聽許道行林處而作便轉，時有苾芻在聚落",
    "T24n1451_010:0247a09": "中，於樹林下不敢便轉，遂於日中被炙辛苦。",
    "T24n1451_010:0247a10": "時諸苾芻以緣白佛，佛言：「但是荊棘林下隨",
    "T24n1451_010:0247a11": "意便轉。」其鄔波難陀復以大便污他菜園，佛",
    "T24n1451_010:0247a12": "制苾芻不得生草上大小便利。時諸苾芻往",
    "T24n1451_010:0247a13": "無草處便轉糞穢狼藉，時諸長者婆羅門見",
    "T24n1451_010:0247a14": "已共譏笑曰：「沙門釋子大好儀式，共集一食",
    "T24n1451_010:0247a15": "亦一處便轉。」時諸苾芻以緣白佛，佛言：「由是",
    "T24n1451_010:0247a16": "緣故我今聽諸苾芻作廁。」彼便寺外作。夜出",
    "T24n1451_010:0247a17": "怖畏虎狼師子及諸賊等，以緣白佛，佛言：「寺",
    "T24n1451_010:0247a18": "內應作。」諸苾芻不知何處應作？佛言：「應在寺",
    "T24n1451_010:0247a19": "後西北隅作。」復不知云何作？佛言：「有二種",
    "T24n1451_010:0247a20": "廁：一者直舍；二者傍出。言直舍者，如方丈屋，",
    "T24n1451_010:0247a21": "廁在其中。言傍出者，於房後簷架木傍出，周",
    "T24n1451_010:0247a22": "以板障令廁在中，於外可置洗手足處及著",
    "T24n1451_010:0247a23": "瓶處，廁安門扇并須橫扂，外置木履入時應",
    "T24n1451_010:0247a24": "著。」時一苾芻入廁，復有苾芻重入，佛言：「不應",
    "T24n1451_010:0247a25": "如是。凡入廁時須彈指謦咳，其在廁者亦應",
    "T24n1451_010:0247a26": "如是。」廁極臭氣，佛言：「應為直次洗拭令淨，",
    "T24n1451_010:0247a27": "置葉土等勿損飛蟲。」諸苾芻以手洗廁心懷",
    "T24n1451_010:0247a28": "嫌惡，佛言：「但直瀉水以掃篲揩，不應用手。」",
    "T24n1451_010:0247a29": "時諸苾芻廁內洗手足久待不出，佛言：「外安",
    "T24n1451_010:0247b01": "洗手足處。」彼便遠置，佛言：「近著。由是我今聽",
    "T24n1451_010:0247b02": "諸苾芻，若作廁時所須雜物皆可作之。」佛聽",
    "T24n1451_010:0247b03": "作廁，時諸苾芻有小便者亦在廁中，有大便",
    "T24n1451_010:0247b04": "者不得疾入，久待招病，佛言：「應可別作小便",
    "T24n1451_010:0247b05": "之處。」諸苾芻不知何處？佛言：「近廁應作，通",
    "T24n1451_010:0247b06": "水令出別安門扇，法皆如廁。」",
    "T24n1451_010:0247b07": "第二門第七子攝頌曰：",
    "T24n1451_010:0247b08": "水瓶知淨觸、　　願世尊長壽、",
    "T24n1451_010:0247b09": "因斯尼涅槃、　　噉嚼俱開五。",
    "T24n1451_010:0247b10": "緣在室羅伐城。時當暑熱，有婆羅門為渴所",
    "T24n1451_010:0247b11": "逼欲須飲水，行入寺中至苾芻處，告言：「我渴，",
    "T24n1451_010:0247b12": "仁可與水。」苾芻持觸瓶水令飲，婆羅門見已",
    "T24n1451_010:0247b13": "問言：「聖者！此瓶為淨？為是觸耶？」答曰：「是觸。」「若",
    "T24n1451_010:0247b14": "爾，何緣持此授我？」報曰：「瓶在一處我遂將來。」",
    "T24n1451_010:0247b15": "報言：「聖者！淨觸兩瓶不應渾雜別處安置，若有",
    "T24n1451_010:0247b16": "沙門婆羅門來求水者，濟其渴乏豈非福耶？」",
    "T24n1451_010:0247b17": "婆羅門嫌水不飲捨之而去。苾芻以緣白佛，",
    "T24n1451_010:0247b18": "佛言：「大眾應可置淨水瓶供渴乏者。」佛言大",
    "T24n1451_010:0247b19": "眾置淨水者，時有長者聞佛許已，多以瓶瓨",
    "T24n1451_010:0247b20": "施於寺內，其所須者即便持去，或守園人及",
    "T24n1451_010:0247b21": "諸俗旅隨意將去。苾芻見時不為遮止，未久",
    "T24n1451_010:0247b22": "之間瓶器皆盡。時諸苾芻告彼施主曰：「仁所",
    "T24n1451_010:0247b23": "捨器今皆破盡，宜更持來。」答言：「聖者！我施多",
    "T24n1451_010:0247b24": "器因何速盡？」苾芻以緣具報施主，彼言：「聖者！",
    "T24n1451_010:0247b25": "諸凡俗人我無不與。何不遮止令其損費？」時",
    "T24n1451_010:0247b26": "諸苾芻以緣白佛，佛言：「不應如是捨而不問，",
    "T24n1451_010:0247b27": "眾應差遣掌器物人。」佛聽許已，時諸苾芻不",
    "T24n1451_010:0247b28": "為簡擇隨意便差，佛言：「有五事即不應差。云",
    "T24n1451_010:0247b29": "何為五？若有愛、恚、怖、癡，亦復不知所有器物",
    "T24n1451_010:0247c01": "藏與不藏。復有五事應差：若無愛、恚、怖、癡、",
    "T24n1451_010:0247c02": "善知器物藏與不藏，應如是差。集眾同前，對",
    "T24n1451_010:0247c03": "眾應問：『汝苾芻某甲能為大眾作掌器人不？』",
    "T24n1451_010:0247c04": "彼言：『能。』者，令一苾芻作白二羯磨：",
    "T24n1451_010:0247c05": "『大德僧伽聽！此苾芻某甲樂與僧伽作掌器",
    "T24n1451_010:0247c06": "物人。若僧伽時至聽者，僧伽應許僧伽今",
    "T24n1451_010:0247c07": "差此苾芻某甲為眾作掌器物人。白如是。』次",
    "T24n1451_010:0247c08": "作羯磨：『大德僧伽聽！此苾芻某甲樂與僧伽",
    "T24n1451_010:0247c09": "作掌器物人。若僧伽許苾芻某甲作掌器物",
    "T24n1451_010:0247c10": "人者默然，若不許者說。』『僧伽已許苾芻某",
    "T24n1451_010:0247c11": "甲作掌器物人竟，由其默然故，我今如是持。』」",
    "T24n1451_010:0247c12": "時有人來為渴須水，苾芻新瓶盛水授與俗",
    "T24n1451_010:0247c13": "人，將舊瓶水授與苾芻，佛言：「不應如是，應將",
    "T24n1451_010:0247c14": "新器供諸苾芻，舊器與俗。」苾芻用訖即便收",
    "T24n1451_010:0247c15": "舉，白衣用了隨處輕棄，佛言：「皆須收取。」苾芻",
    "T24n1451_010:0247c16": "不善防護致有損失，佛言：「應為庫貯。」苾芻依",
    "T24n1451_010:0247c17": "教而作。時有商主從北方來，請佛及僧，於三",
    "T24n1451_010:0247c18": "月內為辦供養便作是念：「我今供養，不欲從",
    "T24n1451_010:0247c19": "他求諸器具，我當自辦。」即以白銅、赤銅作多",
    "T24n1451_010:0247c20": "食器，於三月中以上妙飲食，供養如來及聲",
    "T24n1451_010:0247c21": "聞眾，期限滿已將諸器具施與眾僧。苾芻便",
    "T24n1451_010:0247c22": "將此器內瓦器庫中，互相掁觸致有損壞，佛",
    "T24n1451_010:0247c23": "言：「銅瓦之器應別安置。」時有渴乏婆羅門來",
    "T24n1451_010:0247c24": "入逝多林，到苾芻處，告言：「聖者！願與我水。」苾",
    "T24n1451_010:0247c25": "芻即持水罐及繩與婆羅門，彼問：「聖者！此",
    "T24n1451_010:0247c26": "何所為？」答曰：「我無舊水，自可汲用。」婆羅門曰：",
    "T24n1451_010:0247c27": "「仁等憐愍一切眾生，若能豫辦少多飲水極",
    "T24n1451_010:0247c28": "為善事。」苾芻報曰：「佛未聽許。」時諸苾芻以緣",
    "T24n1451_010:0247c29": "白佛，佛言：「大眾宜應豫安淨水。」苾芻聞已隨",
    "T24n1451_010:0248a01": "處安置，或在中庭、或居房內、簷前門側，令水",
    "T24n1451_010:0248a02": "不淨，佛言：「不應如是，應作貯水堂。」苾芻聞已",
    "T24n1451_010:0248a03": "不知何處安置？佛言：「可於入寺門東邊作停",
    "T24n1451_010:0248a04": "水處。」室中闇黑，佛言：「應安窓牖，地上有泥，應",
    "T24n1451_010:0248a05": "以塼砌并洩水令出，應安門扇并安鈕扂。",
    "T24n1451_010:0248a06": "貯水瓶瓨不應置地，安木床上，若無木床應",
    "T24n1451_010:0248a07": "以塼󰜛，瓨以物支勿令傾側，水瓶不淨時",
    "T24n1451_010:0248a08": "時應洗。」不知以何物洗？佛言：「應以梳󰆠并諸",
    "T24n1451_010:0248a09": "雜葉。」雖頻洗刷仍有臭氣，佛言：「應畜多器更",
    "T24n1451_010:0248a10": "互盛水，一分安水一分曬乾。」遂於日中曬",
    "T24n1451_010:0248a11": "曝，佛言：「陰處令乾。」便不蓋口土入瓨中，佛言：",
    "T24n1451_010:0248a12": "「應須蓋覆，勿以不淨手觸，應淨洗手。」彼觸瓨",
    "T24n1451_010:0248a13": "時頻頻洗手致有勞倦，佛言：「若是淨銅瓦器，",
    "T24n1451_010:0248a14": "指不觸水取亦無犯，或以乾牛糞屑揩手去",
    "T24n1451_010:0248a15": "膩亦得。」佛既聽許豫置其水，不知使誰應作？",
    "T24n1451_010:0248a16": "佛言：「當使弟子門人，其安置水處所須之物，",
    "T24n1451_010:0248a17": "皆應豫辦。」",
    "T24n1451_010:0248a18": "佛在劫比羅城多根樹園。時大世主苾芻尼",
    "T24n1451_010:0248a19": "喬答彌，與眷屬苾芻尼有五百人，來詣佛所",
    "T24n1451_010:0248a20": "頂禮雙足，退坐一面，佛為說法。于時世尊忽",
    "T24n1451_010:0248a21": "然啑噴，時大世主喬答彌而白佛言：「唯願世",
    "T24n1451_010:0248a22": "尊壽命長遠住過劫數。」其五百苾芻尼聞大",
    "T24n1451_010:0248a23": "世主說此語時，咸即同聲如世主所願。有地",
    "T24n1451_010:0248a24": "上藥叉鬼神，聞五百苾芻尼說此語時，皆共",
    "T24n1451_010:0248a25": "同聲咸說斯願，虛空藥叉神聞聲亦說斯願。",
    "T24n1451_010:0248a26": "如是四天王宮，及三十三天、夜摩天、都史多",
    "T24n1451_010:0248a27": "天、化樂天、他化自在天，乃至梵天互相聞聲",
    "T24n1451_010:0248a28": "咸說斯語：「唯願世尊壽命長遠住過劫數。」爾",
    "T24n1451_010:0248a29": "時世尊告大世主喬答彌苾芻尼曰：「汝今與",
    "T24n1451_010:0248b01": "一切眾生作大障礙。由汝斯語，五百苾芻尼",
    "T24n1451_010:0248b02": "及地上空中乃至梵天，聞汝此說。佛處不應",
    "T24n1451_010:0248b03": "如是恭敬，如是恭敬者不名為善。」大世主曰：",
    "T24n1451_010:0248b04": "「大德世尊！云何於如來處申其恭敬得名為",
    "T24n1451_010:0248b05": "善？」佛言：「喬答彌！於如來處應作是語：『願佛及",
    "T24n1451_010:0248b06": "僧久住於世，常為和合猶如水乳，於大師",
    "T24n1451_010:0248b07": "教令得光顯。』喬答彌！若作如是恭敬無上正",
    "T24n1451_010:0248b08": "等覺者是名善禮。」時一苾芻即說頌曰：",
    "T24n1451_010:0248b09": "「世主喬答彌，　　致敬如來足；",
    "T24n1451_010:0248b10": "願牟尼延壽，　　劫住化眾生。",
    "T24n1451_010:0248b11": "佛母殷重心，　　發言申禮敬；",
    "T24n1451_010:0248b12": "不應於佛所，　　作如是願詞。」",
    "T24n1451_010:0248b13": "時大世主喬答彌便作是念：「佛於眾中讚歎",
    "T24n1451_010:0248b14": "和合，乃至大師現住於世，苾芻僧眾復未乖",
    "T24n1451_010:0248b15": "離，我今宜可入於涅槃。」便詣佛所禮雙足已，",
    "T24n1451_010:0248b16": "白言：「世尊！我今意欲疾入涅槃。」作是語已世",
    "T24n1451_010:0248b17": "尊默然，如是再三佛皆默然。爾時大世主",
    "T24n1451_010:0248b18": "復白言：「世尊！我今意欲疾入涅槃。」佛言：「喬答",
    "T24n1451_010:0248b19": "彌！汝為涅槃作此語耶？」答曰：「為涅槃故說如",
    "T24n1451_010:0248b20": "是語。」佛言：「既為涅槃說是語者，我更何言？諸",
    "T24n1451_010:0248b21": "行無常悉皆如是。」時五百苾芻尼，又白言：「世",
    "T24n1451_010:0248b22": "尊！我等意欲疾入涅槃。」佛告諸苾芻尼：「汝",
    "T24n1451_010:0248b23": "等為涅槃故作此語耶？」答言：「如是。」佛言：「汝等",
    "T24n1451_010:0248b24": "既為涅槃說如是語，我更何言？諸行無常悉",
    "T24n1451_010:0248b25": "皆如是。」時大世主及諸苾芻尼等，聞佛說已",
    "T24n1451_010:0248b26": "心大歡喜，頂禮佛足，詣難陀處，白言：「聖者！我",
    "T24n1451_010:0248b27": "今意欲疾入涅槃。」難陀曰：「為涅槃故說此語",
    "T24n1451_010:0248b28": "耶？」同佛所說，如是復往具壽阿尼盧陀、羅怙",
    "T24n1451_010:0248b29": "羅、阿難陀，乃至諸上座所，頂禮白言：「聖者！",
    "T24n1451_010:0248c01": "我等意欲疾入涅槃。」難陀苾芻及諸上座等",
    "T24n1451_010:0248c02": "問曰：「為涅槃故作此語耶？」答言：「如是。」報言：「汝",
    "T24n1451_010:0248c03": "等既為涅槃說此語者，我等何言？諸行無常",
    "T24n1451_010:0248c04": "悉皆如是。」于時大世主與五百苾芻尼，頂禮",
    "T24n1451_010:0248c05": "諸上座等，辭還住處到本寺中，於七日內為",
    "T24n1451_010:0248c06": "諸三眾演說妙法。既聞法已，令無量眾生證",
    "T24n1451_010:0248c07": "得廣大殊勝利益。諸苾芻尼各各出寺，就空",
    "T24n1451_010:0248c08": "閑處隨其次第半跏端坐，乃至五百悉皆如",
    "T24n1451_010:0248c09": "是。時大世主喬答彌即入三昧，以勝定力隨",
    "T24n1451_010:0248c10": "念所為隱身不現，即於東方上昇虛空，現四",
    "T24n1451_010:0248c11": "威儀行住坐臥，入火光定。即於身內放種種",
    "T24n1451_010:0248c12": "光，青黃赤白及以紅光一時俱現，身下出火",
    "T24n1451_010:0248c13": "上流清水，身下出水上發火光。東方既爾，南",
    "T24n1451_010:0248c14": "西北方亦復如是。五百苾芻尼與大世主喬",
    "T24n1451_010:0248c15": "答彌現相無異。時大世主復入初定，從初定",
    "T24n1451_010:0248c16": "起入第二定，從第二定起入第三定，從第三",
    "T24n1451_010:0248c17": "定起入第四定，從第四定起入於空處，從空",
    "T24n1451_010:0248c18": "處起入識處，從識處起入無所有處，從無所",
    "T24n1451_010:0248c19": "有處起入非想非非想處，從非想非非想處",
    "T24n1451_010:0248c20": "起次第逆入至初靜慮，而般涅槃。五百苾芻",
    "T24n1451_010:0248c21": "尼皆同大世主喬答彌，次第順逆入諸禪已",
    "T24n1451_010:0248c22": "亦般涅槃。爾時大地悉皆震動，四維上下朗",
    "T24n1451_010:0248c23": "然明照，於虛空中諸天叫聲猶如擊鼓。是時",
    "T24n1451_010:0248c24": "諸有苾芻，或在妙高山或餘山中，乃至城邑",
    "T24n1451_010:0248c25": "聚落蘭若林間寂靜之處，覩此相已斂念觀",
    "T24n1451_010:0248c26": "察，見大世主喬答彌與五百苾芻尼皆般涅",
    "T24n1451_010:0248c27": "槃。時諸苾芻復作是念：「世尊慈母既般涅槃，",
    "T24n1451_010:0248c28": "我等宜往相助供養舍利。」作是念已各各隨",
    "T24n1451_010:0248c29": "力，持諸香木詣大世主喬答彌等般涅槃處。",
    "T24n1451_010:0249a01": "爾時世尊與憍陳如、婆澁波、大名、阿尼盧陀、",
    "T24n1451_010:0249a02": "舍利弗、大目連等，及餘聲聞大眾，為供養大",
    "T24n1451_010:0249a03": "世主喬答彌等舍利故皆來集會。時勝光大",
    "T24n1451_010:0249a04": "王與太子諸臣及諸眷屬，亦為供養舍利故",
    "T24n1451_010:0249a05": "來至其處。給孤長者仙授長者故舊長者，及",
    "T24n1451_010:0249a06": "鹿子母等，與眷屬俱亦至其處。復有諸國大",
    "T24n1451_010:0249a07": "王與其眷屬無量百千皆來集會。時勝光王",
    "T24n1451_010:0249a08": "將種種寶衣嚴飾之具裝五百寶輿，復持種",
    "T24n1451_010:0249a09": "種香花幢幡寶蓋及諸音樂。時具壽難陀、阿",
    "T24n1451_010:0249a10": "尼盧陀、阿難陀、羅怙羅等四苾芻，舉大世",
    "T24n1451_010:0249a11": "主靈輿，世尊亦以右手擎輿，自餘苾芻各舉",
    "T24n1451_010:0249a12": "諸苾芻尼靈輿，以殷重心廣設嚴飾，送置寬",
    "T24n1451_010:0249a13": "平空閑之處。爾時世尊即舉大世主喬答彌，",
    "T24n1451_010:0249a14": "及五百苾芻尼所蓋上衣，告諸苾芻曰：「汝等",
    "T24n1451_010:0249a15": "看此，大世主喬答彌等壽百二十歲，身無老",
    "T24n1451_010:0249a16": "相如十六歲童女。」爾時勝光王等及諸大眾，",
    "T24n1451_010:0249a17": "各持種種香木焚燎其身，世尊為眾演說無",
    "T24n1451_010:0249a18": "常法已，還至寺中洗足就座而坐，告諸苾芻：",
    "T24n1451_010:0249a19": "「汝等當知！如是之事皆由見他啑噴之時，願",
    "T24n1451_010:0249a20": "言長壽。是故苾芻，若他啑時不應言長壽。若",
    "T24n1451_010:0249a21": "故言者得越法罪。」",
    "T24n1451_010:0249a22": "時諸苾芻見是事已咸皆有疑，白佛言：「世尊",
    "T24n1451_010:0249a23": "是大世主喬答彌，及五百苾芻尼等，曾作何",
    "T24n1451_010:0249a24": "業，由彼業力，年百二十身無老相，如十六歲",
    "T24n1451_010:0249a25": "童女？」佛告諸苾芻：「其大世主喬答彌、五百苾",
    "T24n1451_010:0249a26": "芻尼等所作之業，汝等善聽，彼由自業，乃至",
    "T24n1451_010:0249a27": "果報還自受。",
    "T24n1451_010:0249a28": "「汝等苾芻！乃往古昔此賢劫中人壽二萬歲",
    "T24n1451_010:0249a29": "時，有佛世尊名曰迦攝波如來、應、正等覺，",
    "T24n1451_010:0249b01": "十號具足，出現於世，在婆羅痆斯仙人墮處",
    "T24n1451_010:0249b02": "施鹿林中。時彼世尊化緣已盡，入無餘涅槃",
    "T24n1451_010:0249b03": "如薪盡火滅。時有國王名吉利枳，為供養彼",
    "T24n1451_010:0249b04": "如來舍利，起四寶塔縱廣一踰繕那、高半踰",
    "T24n1451_010:0249b05": "繕那。王有大妃及五百婇女，年既朽邁，王便",
    "T24n1451_010:0249b06": "棄捨，自相謂曰：『何故大王今於我等捨而不",
    "T24n1451_010:0249b07": "問？』眾共議曰：『由年衰老是故不問。』時有婇",
    "T24n1451_010:0249b08": "女作如是語：『諸姊妹！修行何業得不衰邁能",
    "T24n1451_010:0249b09": "令願滿？』王妃答曰：『若供養迦攝波佛舍利",
    "T24n1451_010:0249b10": "塔者，所願皆遂。』咸言：『極善。』啟王允許，即",
    "T24n1451_010:0249b11": "持種種末香、塗香、花鬘、瓔珞、幢幡、寶蓋、諸妙香",
    "T24n1451_010:0249b12": "饌，詣於塔所廣設供養殷重讚歎，五輪敬禮",
    "T24n1451_010:0249b13": "右繞行道，長跪合掌發如是願：『以此供養無",
    "T24n1451_010:0249b14": "上福田所有善根，願我生生乃至壽終身無",
    "T24n1451_010:0249b15": "老相。』汝等苾芻！其王大妃及五百婇女者，今",
    "T24n1451_010:0249b16": "大世主喬答彌及五百苾芻尼是。由此福力",
    "T24n1451_010:0249b17": "乃至今生百二十歲無有老相，猶如十六童",
    "T24n1451_010:0249b18": "女。汝等苾芻當知，皆是由自業力，廣說如前，",
    "T24n1451_010:0249b19": "如是應學。」",
    "T24n1451_010:0249b20": "緣在室羅伐城。爾時世尊制諸苾芻見他啑",
    "T24n1451_010:0249b21": "時不云長壽者，於此城中有一長者，雖復娶",
    "T24n1451_010:0249b22": "妻竟無男女。年既衰邁錢財喪盡，告其妻曰：",
    "T24n1451_010:0249b23": "「我今年老更無子息，意欲出家。」妻云：「任意。」即",
    "T24n1451_010:0249b24": "詣逝多林於苾芻處而為出家并受圓具。後",
    "T24n1451_010:0249b25": "於異時佛為大眾宣說法要，時老苾芻在眾",
    "T24n1451_010:0249b26": "外坐，舊妻忽來，聞夫啑噴，諸苾芻等無有",
    "T24n1451_010:0249b27": "一人願言：「長壽」。其妻見已心生不忍，便以左",
    "T24n1451_010:0249b28": "手握土，繞苾芻頭向外而棄呪願長壽。時諸",
    "T24n1451_010:0249b29": "苾芻共觀其事，妻前捉臂惡口罵詈，告言：「聖",
    "T24n1451_010:0249c01": "子！仁今何故於怨讎內而為出家，此逝多林",
    "T24n1451_010:0249c02": "常有五百青衣藥叉，由我呪願令汝長壽。若",
    "T24n1451_010:0249c03": "不爾者定被藥叉吸其精氣，不應住此宜可",
    "T24n1451_010:0249c04": "歸家。」即牽共去。時諸苾芻告言：「摩訶羅！住此",
    "T24n1451_010:0249c05": "莫去。」彼不肯住，苾芻便捉一臂曳之。時摩訶",
    "T24n1451_010:0249c06": "羅唱言：「我痛！我痛！」苾芻白佛，佛言：「可問摩訶",
    "T24n1451_010:0249c07": "羅：『何邊臂痛？』為是苾芻捉者痛？為是妻捉者",
    "T24n1451_010:0249c08": "痛？若言苾芻捉痛，彼心樂去，隨意放行。若言",
    "T24n1451_010:0249c09": "妻捉者痛，彼心樂住，不應放去。」時諸苾芻如",
    "T24n1451_010:0249c10": "言即問，答言：「仁等所捉臂痛。」遂放令去，即",
    "T24n1451_010:0249c11": "便歸舍，因與出家近圓為大障礙，佛言：「年老",
    "T24n1451_010:0249c12": "苾芻皆樂長壽，如此之類見啑噴時應云：『長",
    "T24n1451_010:0249c13": "壽。』若不言者得越法罪。」",
    "T24n1451_010:0249c14": "緣處同前。有一長者心懷正信，共一無信婆",
    "T24n1451_010:0249c15": "羅門詣逝多林。時有信長者忽然啑噴，諸",
    "T24n1451_010:0249c16": "苾芻不言長壽。其不信者願言長壽，告云：「仁",
    "T24n1451_010:0249c17": "今乃於怨家之內生敬信心，此逝多林常有",
    "T24n1451_010:0249c18": "五百青衣藥叉，由我願言令仁長壽。若不爾",
    "T24n1451_010:0249c19": "者定被藥叉吸爾精氣。不應久住宜可早出。」",
    "T24n1451_010:0249c20": "時諸苾芻以緣白佛，佛言：「俗人之類皆樂長",
    "T24n1451_010:0249c21": "壽。若見啑時應云：『長壽。』若諸苾芻見老者",
    "T24n1451_010:0249c22": "啑，小者應起一禮口云：『畔睇。』若小者啑噴",
    "T24n1451_010:0249c23": "大者應言：『無病。』若不作者俱得越法罪。」",
    "T24n1451_010:0249c24": "佛在婆羅痆斯仙人墮處施鹿林中，佛令五",
    "T24n1451_010:0249c25": "苾芻住正定位。於善說法律既出家已，於受",
    "T24n1451_010:0249c26": "飲食噉嚼之類，進止威儀皆未能解，俱往白",
    "T24n1451_010:0249c27": "佛：「其事云何？」佛言：「汝等苾芻有五種可嚼食：",
    "T24n1451_010:0249c28": "一、根，二、莖，三、葉，四、花，五、果。五種可噉食：一、󰉓，",
    "T24n1451_010:0249c29": "二、飯，三、麥豆飯，四、魚肉，五、餅。」彼復不知以何",
    "T24n1451_010:0250a01": "助味？佛言：「應共乳酪、酥、蜜、魚、肉乾脯、雜菜之",
    "T24n1451_010:0250a02": "類。此若無者可和水食，凡潤濕滋味充人色",
    "T24n1451_010:0250a03": "力，得修善品。」",
    "T24n1451_010:0250a04": "第二門第八子攝頌曰：",
    "T24n1451_010:0250a05": "安門扇鈕孔、　　皮替處中窓、",
    "T24n1451_010:0250a06": "內闊網扇樞、　　開扂須羊甲。",
    "T24n1451_010:0250a07": "緣在室羅伐城。時諸苾芻造作房舍不知安",
    "T24n1451_010:0250a08": "門，佛言：「安門。」復不安扇廢修寂定，佛言：「安",
    "T24n1451_010:0250a09": "扇。」不安門鈕開閉時難，佛言：「應安門鈕及",
    "T24n1451_010:0250a10": "鑰匙孔。」開時作聲，佛言：「聲處可安皮替。」房",
    "T24n1451_010:0250a11": "中黑闇，佛言：「應安窓牖。」近下安置遭諸賊難，",
    "T24n1451_010:0250a12": "佛言：「不應近下。」彼便極高同前室闇，佛言：「不",
    "T24n1451_010:0250a13": "應太高、太下，應須處中。」苾芻作時外寬內狹，",
    "T24n1451_010:0250a14": "佛言：「應令內闊外狹。」有鳥雀入，佛言：「張網。」既",
    "T24n1451_010:0250a15": "著網已復不安扇，夜有蛇蝎等來入室中，佛",
    "T24n1451_010:0250a16": "言：「宜安窓扇。」被風吹開，佛言：「應著轉樞上復",
    "T24n1451_010:0250a17": "安扂。」開閉時難，佛言：「應用羊甲杖而開閉之。」",
    "T24n1451_010:0250a18": "作小鐵叉子形如羊足甲",
    "T24n1451_010:0250a19": "第二門第九子攝頌曰：",
    "T24n1451_010:0250a20": "鐵鎚及鎗子、　　鐵鍤并木杴、",
    "T24n1451_010:0250a21": "釜床竈五百、　　斧鑿眾皆許。",
    "T24n1451_010:0250a22": "緣在王舍城。時具壽畢隣陀婆蹉有病，諸苾",
    "T24n1451_010:0250a23": "芻來問：「尊者何疾？」答曰：「我患風疹。」「大德比服",
    "T24n1451_010:0250a24": "何藥？」答曰：「我先病時以熱鐵鎚置瓶水內，用",
    "T24n1451_010:0250a25": "此湯水揩洗身時便得瘳損。」「若如是者今何",
    "T24n1451_010:0250a26": "不為？」報言：「世尊未許。」時諸苾芻以緣白佛，佛",
    "T24n1451_010:0250a27": "言：「我今開許風病苾芻，以鐵鎚煖水洗沐身",
    "T24n1451_010:0250a28": "形。」聞佛許已，苾芻燒鎚熱不能舉，佛言：「應",
    "T24n1451_010:0250a29": "以鐵鎖繫之，待熱牽出。」苾芻以鎖俱棄火中，",
    "T24n1451_010:0250b01": "熱不堪捉，佛言：「鎖留在外勿置火中，可近鐵",
    "T24n1451_010:0250b02": "鎚以泥團裹之，捉冷處牽出置盆水中隨意",
    "T24n1451_010:0250b03": "用。」用時諸苾芻以澡豆牛糞淨洗其鎚，佛",
    "T24n1451_010:0250b04": "言：「不應更洗，置火便淨。」時諸苾芻先煖觸水",
    "T24n1451_010:0250b05": "後煖淨水，佛言：「先煖淨水，後煖觸水。若不爾",
    "T24n1451_010:0250b06": "者得越法罪。」",
    "T24n1451_010:0250b07": "緣處同前，苾芻來問畢隣陀婆蹉：「尊者何疾？」",
    "T24n1451_010:0250b08": "答言：「我有如是病。」「大德何不醫療？」報言：「具壽！",
    "T24n1451_010:0250b09": "我先曾畜小溫藥鎗子，今時闕事，是以病增。」",
    "T24n1451_010:0250b10": "問言：「今何不畜？」答曰：「佛未聽許。」時諸苾芻以",
    "T24n1451_010:0250b11": "緣白佛，佛言：「有病苾芻，聽畜溫鎗。」",
    "T24n1451_010:0250b12": "緣在室羅伐城。有一長者願為僧伽造立浴",
    "T24n1451_010:0250b13": "室，於中火炭隨處縱橫，佛言：「聚合一處。」苾",
    "T24n1451_010:0250b14": "芻不知用何物聚？佛言：「以鐵作鍤。」佛既聽已，",
    "T24n1451_010:0250b15": "諸蘭若苾芻不能得鐵，佛言：「以木作杴。」火便",
    "T24n1451_010:0250b16": "燒壞，佛言：「以牛糞和土作泥，塗之方用。」",
    "T24n1451_010:0250b17": "緣處同前。時一苾芻身有疾苦，詣醫人所問",
    "T24n1451_010:0250b18": "言：「賢首！我有如是病，幸為處方。」醫言：「聖者！應",
    "T24n1451_010:0250b19": "如是治療。」其苾芻為煎藥故須釜，從長者借",
    "T24n1451_010:0250b20": "用已却送。長者曰：「我今便施聖者。」苾芻曰：",
    "T24n1451_010:0250b21": "「佛未聽許。」長者曰：「若爾，置地而去。」時諸苾芻",
    "T24n1451_010:0250b22": "以緣白佛，佛言：「聽取。」于時毘舍佉鹿子母，聞",
    "T24n1451_010:0250b23": "佛聽諸苾芻畜釜，遂送五百口鐵釜。時諸苾",
    "T24n1451_010:0250b24": "芻不知云何？佛言：「次第行與苾芻。」佛既遣行，",
    "T24n1451_010:0250b25": "諸年少者不得，佛言：「應與瓦釜。」",
    "T24n1451_010:0250b26": "緣處同前。有一苾芻於冷地臥，食飲不消，詣",
    "T24n1451_010:0250b27": "長者處從借床席用充臥具，病即得除。用已",
    "T24n1451_010:0250b28": "却送，長者曰：「我今便施聖者。」苾芻曰：「佛未聽",
    "T24n1451_010:0250b29": "許。」時諸苾芻以緣白佛，佛言：「受取。」時毘舍",
    "T24n1451_010:0250c01": "佉鹿子母，聞佛聽諸苾芻受床，即送五百張",
    "T24n1451_010:0250c02": "床。時諸苾芻不知云何？佛言：「次第行與苾",
    "T24n1451_010:0250c03": "芻。」",
    "T24n1451_010:0250c04": "緣處同前。時有苾芻須竈，從長者借用已却",
    "T24n1451_010:0250c05": "送，長者曰：「施與聖者。」苾芻報曰：「佛未聽許。」",
    "T24n1451_010:0250c06": "時諸苾芻以緣白佛，佛言：「受取。」時毘舍佉鹿",
    "T24n1451_010:0250c07": "子母，同前送五百竈，乃至次第行與苾芻。",
    "T24n1451_010:0250c08": "緣處同前。時一苾芻為染衣服要須斧用，從",
    "T24n1451_010:0250c09": "長者借了已却送。彼曰：「施與聖者。」苾芻報",
    "T24n1451_010:0250c10": "曰：「佛未聽許。」時諸苾芻以緣白佛，佛言：「為",
    "T24n1451_010:0250c11": "大眾故應受其斧。」",
    "T24n1451_010:0250c12": "緣處同前。時有苾芻床橫忽折，從長者借鑿，",
    "T24n1451_010:0250c13": "用已却送。彼曰：「便與聖者。」報曰：「佛未聽許。」時",
    "T24n1451_010:0250c14": "諸苾芻以緣白佛，佛言：「為大眾故應受其鑿。」",
    "T24n1451_010:0250c15": "第二門第十子攝頌曰：",
    "T24n1451_010:0250c16": "許斤斧三梯、　　竹木繩隨事、",
    "T24n1451_010:0250c17": "下灌造寺法、　　說難陀因緣。",
    "T24n1451_010:0250c18": "緣處同前。時一苾芻床脚忽折，為須斲斤，從",
    "T24n1451_010:0250c19": "長者借用已還主，廣如上說，乃至為眾應受。",
    "T24n1451_010:0250c20": "緣處同前。佛在鹿子母舊園中，許諸苾芻營",
    "T24n1451_010:0250c21": "造寺宇及以制底。苾芻造既高大，不知以何",
    "T24n1451_010:0250c22": "登上？佛言：「作梯。」苾芻不知以何物作？佛言：「用",
    "T24n1451_010:0250c23": "三種物：謂竹、木及繩，隨意應作。」",
    "T24n1451_010:0250c24": "緣在室羅伐城，時有苾芻身嬰疾苦，行之醫",
    "T24n1451_010:0250c25": "所問言：「賢者！我有如是病苦著身，幸賜方藥。」",
    "T24n1451_010:0250c26": "醫言：「聖者！應為下灌必得除損。」答曰：「世尊未",
    "T24n1451_010:0250c27": "許。」醫曰：「大師慈愍，聽許無疑。」時諸苾芻以緣",
    "T24n1451_010:0250c28": "白佛，佛言：「若有病緣，開聽下灌。」",
    "T24n1451_010:0250c29": "緣處同前。如佛所說：「造苾芻寺，僧房應作五",
    "T24n1451_010:0251a01": "層；佛殿應作七層，門樓七層。若造尼寺房",
    "T24n1451_010:0251a02": "應三層。佛殿五層；門樓五層。」苾芻不知云何",
    "T24n1451_010:0251a03": "昇上？佛言：「可於門側角頭作曲道而上，有三",
    "T24n1451_010:0251a04": "種道，謂石、板、土。」苾芻不解，下層以木、中間用",
    "T24n1451_010:0251a05": "土、上層安石，上重下危遂令隤毀，佛言：「下層",
    "T24n1451_010:0251a06": "安石、中層用土、上層以木。」",
    "T24n1451_010:0251a07": "根本說一切有部毘奈耶雜事卷第十"
}