{
    "X26n0538_001:0813b03": "般若波羅蜜多心經要論",
    "X26n0538_001:0813b05": "沙門　僧　真可　說",
    "X26n0538_001:0813b06": "般若波羅蜜多心經者實眾生大夜之明燈諸佛之",
    "X26n0538_001:0813b07": "慧命也梵語般若此飜智慧梵語波羅蜜多此飜到",
    "X26n0538_001:0813b08": "彼岸葢謂有智慧者照破煩惱不弱情波生死超然",
    "X26n0538_001:0813b09": "玅契本有所謂登彼岸焉心乃喻此經如人一身雖",
    "X26n0538_001:0813b10": "有百骸五藏心為主耳此經文雖簡略實六百卷雄",
    "X26n0538_001:0813b11": "文之心也經者古今不易常然徑路人得趨而進也",
    "X26n0538_001:0813b12": "觀自在菩薩者謂此菩薩以如上智慧圓照空有了",
    "X26n0538_001:0813b13": "無罣礙肇公云照不失虗則涉有而無累虗不失照",
    "X26n0538_001:0813b14": "則觀空而不醉即有無而離色空所以能有能無可",
    "X26n0538_001:0813b15": "空可色故曰自在若夫眾生執有二乘尚無各偏所",
    "X26n0538_001:0813b16": "見不能圓通便不自在夫智慧之與聰明大相懸絕",
    "X26n0538_001:0813b17": "聰明則由前塵而發智慧則由本心而生故聰明有",
    "X26n0538_001:0813b18": "生滅而智慧無依倚也所以不生滅耳。",
    "X26n0538_001:0813b19": "行深般若波羅蜜多時者謂此菩薩所修觀智不同",
    "X26n0538_001:0813b20": "二乘偏淺乃深般若也惟其深般若故故能照徹色",
    "X26n0538_001:0813b21": "空本無二致元一實相自是凡夫不了見色而不見",
    "X26n0538_001:0813b22": "空二乘偏執見空而不見色一如恒河之水魚龍認",
    "X26n0538_001:0813b23": "為窟宅天人認為琉璃人間世認為波流餓鬼認為",
    "X26n0538_001:0813b24": "猛焰四者所見不過皆情耳惟悟心者了無此見色",
    "X26n0538_001:0813c01": "既如是受想行識未嘗有異故曰受想行識亦復如",
    "X26n0538_001:0813c02": "是。",
    "X26n0538_001:0813c03": "照見五蘊皆空則一切苦厄盡矣凡夫迷倒不悟此",
    "X26n0538_001:0813c04": "身四大假合執以為實故聞生則喜聞死則悲殊不",
    "X26n0538_001:0813c05": "知此身以四大觀之本不可得喚誰生死身既乃爾",
    "X26n0538_001:0813c06": "此心亦然妄想攀緣影子不過四蘊合成若以四蘊",
    "X26n0538_001:0813c07": "觀之是心亦不可得喚誰煩惱人不悟此聞譽則懽",
    "X26n0538_001:0813c08": "然為順聞毀則戚然不悅此乃恣情縱識不以觀行",
    "X26n0538_001:0813c09": "轉識而成智則將飄淪苦海逆浪千尋出沒無常改",
    "X26n0538_001:0813c10": "頭換面橫竪羽毛寧有已哉痛矣眾生佛本現成不",
    "X26n0538_001:0813c11": "肯承當眾生分外甘自擔荷受此荼毒猶未省悟。",
    "X26n0538_001:0813c12": "舍利子佛之高弟也聰明絕倫才辯超眾佛呼其名",
    "X26n0538_001:0813c13": "而告之曰菩薩以智慧照徹五蘊大患永辭長揖三",
    "X26n0538_001:0813c14": "界汝知之乎即色之空而不廢涉世也。",
    "X26n0538_001:0813c15": "是諸法空相者此空相照見五蘊之空也此空本無",
    "X26n0538_001:0813c16": "生滅本無垢淨本無增減或以道前道中道後釋之",
    "X26n0538_001:0813c17": "未必然也何故行人以智慧照五蘊時色空坐斷凡",
    "X26n0538_001:0813c18": "聖情盡此時寶劍當陽佛亦不能嬰其鋒鋩況菩薩",
    "X26n0538_001:0813c19": "與凡夫耶。",
    "X26n0538_001:0813c20": "是故空中無色無受想行識無眼耳鼻舌身意無色",
    "X26n0538_001:0813c21": "聲香味觸法無眼界乃至無意識界者謂此菩薩以",
    "X26n0538_001:0813c22": "此智慧豈惟照五蘊空耳至於十二處十八界莫不",
    "X26n0538_001:0813c23": "皆空矣何故謂五蘊即十二處十二處即十八界佛",
    "X26n0538_001:0813c24": "以眾生根器不同隨機設教有迷心不迷色者為說",
    "X26n0538_001:0814a01": "五蘊有迷色不迷心者為說十二處有心色俱迷者",
    "X26n0538_001:0814a02": "為說十八界要而言之蘊處界三不出色心也。",
    "X26n0538_001:0814a03": "無無明亦無無明盡乃至無老死亦無老死盡無苦",
    "X26n0538_001:0814a04": "集滅道無智亦無得者謂菩薩以智慧照之此真空",
    "X26n0538_001:0814a05": "之中非惟蘊入界本空至于十二因緣流轉亦空非",
    "X26n0538_001:0814a06": "惟流轉空耳還滅亦空非惟還滅空耳苦集滅道皆",
    "X26n0538_001:0814a07": "空也非惟種種皆空即此能空蘊入界三乃至苦集",
    "X26n0538_001:0814a08": "滅道之智亦不可得葢所既不有能不單立故也十",
    "X26n0538_001:0814a09": "二支及四諦雖則聲聞緣覺功拙有異要而言之真",
    "X26n0538_001:0814a10": "空之中無是事也。",
    "X26n0538_001:0814a11": "菩提薩埵依般若波羅蜜多故心無罣礙無罣礙故",
    "X26n0538_001:0814a12": "無有恐怖遠離顛倒夢想究竟涅槃三世諸佛依般",
    "X26n0538_001:0814a13": "若波羅蜜多故得阿耨多羅三藐三菩提者謂此經",
    "X26n0538_001:0814a14": "不惟眾生宗之度生死流而登彼岸直饒諸佛菩薩",
    "X26n0538_001:0814a15": "分真究竟亦必本此也此葢讚勸流通此經使諸眾",
    "X26n0538_001:0814a16": "生依般若而進修庶不遭魔外眩惑也永嘉曰大丈",
    "X26n0538_001:0814a17": "夫兮秉慧劍般若鋒兮金剛焰非但空摧外道心蚤",
    "X26n0538_001:0814a18": "曾落却天魔膽大都有志於出世者如此力量如此",
    "X26n0538_001:0814a19": "風雲之思如此激烈之懷抱如大火聚使萬物嬰之",
    "X26n0538_001:0814a20": "直下灰飛烟滅可也不然則少見可欲而兒女情生",
    "X26n0538_001:0814a21": "矣或云師之論此經不分因果不列科章似乎儱侗",
    "X26n0538_001:0814a22": "不合古規恐不宜也余則應之曰我佛所說千經萬",
    "X26n0538_001:0814a23": "論五時不等不過陶汰眾生情塵洗滌其見地苟情",
    "X26n0538_001:0814a24": "塵盡而見地正則古規不合之中實合之也子胡多",
    "X26n0538_001:0814b01": "語乎。",
    "X26n0538_001:0814b02": "故知般若波羅蜜多是大神呪是大明呪是無上呪",
    "X26n0538_001:0814b03": "是無等等呪能除一切苦真實不虗此亦讚歎般若",
    "X26n0538_001:0814b04": "尊重效騐耳神則玅萬物而莫測可測則不神矣明",
    "X26n0538_001:0814b05": "則圓應萬有而無所累累則不明矣無上則更無過",
    "X26n0538_001:0814b06": "其上者有過之者則不上矣無等等則無可與等者",
    "X26n0538_001:0814b07": "圓滿充實更無及者也圭峰云彌滿清淨中不容他",
    "X26n0538_001:0814b08": "孰與等之已上皆顯說般若也然般若有三所謂文",
    "X26n0538_001:0814b09": "字觀照實相也葢非文字無以起觀照非觀照無以",
    "X26n0538_001:0814b10": "鑒實相非實相則菩薩無所宗極也極者何證之謂",
    "X26n0538_001:0814b11": "也夫證有淺深淺則斷見思及塵沙耳深則圓拔根",
    "X26n0538_001:0814b12": "本無明直抵玅覺而後已雖三觀一心兼修竝進然",
    "X26n0538_001:0814b13": "斷見思則空觀之力居多斷塵沙無明則假觀之力",
    "X26n0538_001:0814b14": "居多斷根本無明則中觀之力居首夫見地明而不",
    "X26n0538_001:0814b15": "修觀行者何殊有田而不耕也雖修觀行而見地不",
    "X26n0538_001:0814b16": "明又如盲人行路非惟不能還家我恐其將墮坑落",
    "X26n0538_001:0814b17": "塹也若人怕生死而厭煩惱無如以四大觀身四蘊",
    "X26n0538_001:0814b18": "觀心焉夫四大觀身四蘊觀心之旨此如來剖心剜",
    "X26n0538_001:0814b19": "膽指箇方便冀眾生即此臭軀殻上攀緣影中使即",
    "X26n0538_001:0814b20": "玅悟此身此心原一實相耳然眾生流浪生死輪轉",
    "X26n0538_001:0814b21": "苦趣實非聲色貨利飲食男女牽障也特其不能以",
    "X26n0538_001:0814b22": "四大觀身四蘊觀心則見有身可得有心可礙有身",
    "X26n0538_001:0814b23": "可得則生死宛然有心可礙則憎愛熾然生死厚而",
    "X26n0538_001:0814b24": "憎愛深則本有智慧光明埋沒矣佛與眾生豈兩箇",
    "X26n0538_001:0814c01": "耶佛不過無死生無愛憎人耳眾生則有生死有憎",
    "X26n0538_001:0814c02": "愛佛也四大觀身者凡行人行住坐臥當以齋潔念",
    "X26n0538_001:0814c03": "頭回觀此身皮肉筋骨本屬地大血脉涕涶津液本",
    "X26n0538_001:0814c04": "屬水大暖氣屬火動轉屬風諦審觀察于我何有今",
    "X26n0538_001:0814c05": "橫執之而不舍離認以為實何殊兩鬼爭臭屍焉如",
    "X26n0538_001:0814c06": "是觀久積習行深生處漸熟熟處漸生至于練盡練",
    "X26n0538_001:0814c07": "之一字不可忽也苟非真為死生漢子逆順境臨便",
    "X26n0538_001:0814c08": "擔荷不起矣四蘊觀心者先觀受蘊究從何有推而",
    "X26n0538_001:0814c09": "窮之為無因忽生耶為託境生耶無因能生則前境",
    "X26n0538_001:0814c10": "未感本心寂寥靈徹烏得有所謂妄想耶托境而生",
    "X26n0538_001:0814c11": "則前境遷變心亦遷變遷變之心豈真我心若真我",
    "X26n0538_001:0814c12": "心天地以之建立萬物以之為本若其遷變安能為",
    "X26n0538_001:0814c13": "天地根蒂萬物之本乎故知遷變者特攀緣影子耳",
    "X26n0538_001:0814c14": "夫真心則塵生不生塵滅不滅照物而無累者也故",
    "X26n0538_001:0814c15": "毗舍浮佛偈曰假借四大以為身心本無生因境有",
    "X26n0538_001:0814c16": "前境若無心亦無罪福如幻起亦滅此偈世尊大慈",
    "X26n0538_001:0814c17": "全提緣起無生綱領也如能悟此則心經之玅盡于",
    "X26n0538_001:0814c18": "此矣夫緣起無生者謂心不自生生必由塵塵不自",
    "X26n0538_001:0814c19": "顯顯必由心惟不自生心無性也惟不自顯塵無性",
    "X26n0538_001:0814c20": "也心塵無性則無生現前無性心塵則緣生不廢心",
    "X26n0538_001:0814c21": "塵既爾萬法皆然矣此旨在于華嚴則謂之法界在",
    "X26n0538_001:0814c22": "法華則謂之實相或曰此經以破相為宗談空為趣",
    "X26n0538_001:0814c23": "豈與華嚴法華同轍而語哉夫華嚴法華皆顯示圓",
    "X26n0538_001:0814c24": "宗而此經密譚實相乃古德成言非不佞臆度穿鑿",
    "X26n0538_001:0815a01": "也噫眾生疑情不了此旨于無身中妄見有身于無",
    "X26n0538_001:0815a02": "心中妄見有心殊不知無身之身形充法界無心之",
    "X26n0538_001:0815a03": "心靈照羣品夫此身此心豈是高遠玄妙也耶即吾",
    "X26n0538_001:0815a04": "日用之中應緣之際未始不昭昭然也老洞華嚴曰",
    "X26n0538_001:0815a05": "佛法在日用處穿衣吃飯處屙屎放尿處舉心動念",
    "X26n0538_001:0815a06": "即不是了也龐居士曰日用事無別惟吾自偶諧神",
    "X26n0538_001:0815a07": "通并妙用運水及搬柴然此旨有悟而未修者有修",
    "X26n0538_001:0815a08": "而未成者有證而受用者今有人于此徵有小悟即",
    "X26n0538_001:0815a09": "不修行便謂已了則修與證掉頭不顧癡到臘月三",
    "X26n0538_001:0815a10": "十日一場懡[怡-台+羅]也不佞此論非敢參入義黨比因海",
    "X26n0538_001:0815a11": "陽居士偶叩及此不覺率意而成故無啟請三寶證",
    "X26n0538_001:0815a12": "明加被偈也。",
    "X26n0538_001:0815a13": "揭諦揭諦波羅揭諦波羅僧揭諦菩提薩婆訶者此",
    "X26n0538_001:0815a14": "密說般若也既謂之密則不佞不敢彊論矣。",
    "X26n0538_001:0815a16": "般若波羅蜜多心經要論(終)"
}