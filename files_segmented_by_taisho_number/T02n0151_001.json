{
    "T02n0151_001:0883b22": "No. 151",
    "T02n0151_001:0883b23": "佛說阿含正行經",
    "T02n0151_001:0883b25": "後漢安息國三藏安世高譯",
    "T02n0151_001:0883b26": "聞如是：一時，佛在舍衛國祇樹給孤獨園。是",
    "T02n0151_001:0883b27": "時，佛告諸比丘言：「我為汝說經，上語亦善，中",
    "T02n0151_001:0883b28": "語亦善，下語亦善，語深說度世之道，正心",
    "T02n0151_001:0883b29": "為本。聽我言，使後世傳行之。」諸比丘叉手受",
    "T02n0151_001:0883c01": "教。佛言：「人身中有五賊，牽人入惡道。何等五",
    "T02n0151_001:0883c02": "賊？一者、色，二者、痛痒，三者、思想，四者、生死，",
    "T02n0151_001:0883c03": "五者、識，是五者人所常念。」佛言：「人常為目所",
    "T02n0151_001:0883c04": "欺，為耳所欺，為鼻所欺，為口所欺，為身所",
    "T02n0151_001:0883c05": "欺。目但能見不能聞；耳但能聞不能見；鼻但",
    "T02n0151_001:0883c06": "能知香，不能聞；口但能知味，不能知香；身體",
    "T02n0151_001:0883c07": "但能知寒溫，不能知味。是五者，皆屬心，心為",
    "T02n0151_001:0883c08": "本。」佛言：「諸比丘！欲求道者，當端汝心，從癡但",
    "T02n0151_001:0883c09": "墮十二因緣，便有生死。何等十二？一者、本為",
    "T02n0151_001:0883c10": "癡，二者、行，三者、識，四者、字，五者、六入，六者、",
    "T02n0151_001:0883c11": "栽，七者、痛，八者、愛，九者、受，十者、有，十一者、",
    "T02n0151_001:0883c12": "生，十二者、死。施行善者，復得為人，施行惡",
    "T02n0151_001:0883c13": "者，死入地獄、餓鬼、畜生中。佛坐思念，人癡故",
    "T02n0151_001:0883c14": "有生死。何等為癡？本從癡中來，今生為人，復",
    "T02n0151_001:0883c15": "癡心不解、目不開，不知死當所趣向；見佛不",
    "T02n0151_001:0883c16": "問，見經不讀，見沙門不承事，不信道德，見父",
    "T02n0151_001:0883c17": "母不敬，不念世間苦，不知泥犁中考治劇。是",
    "T02n0151_001:0883c18": "名為癡，故有生死。不止生死，如呼吸間，脆不",
    "T02n0151_001:0883c19": "過於人命。人身中有三事：身死識去、心去、意",
    "T02n0151_001:0883c20": "去。是三者，常相追逐。施行惡者，死入泥犁、餓",
    "T02n0151_001:0883c21": "鬼、畜生、鬼神中；施行善者，亦有三相追逐，或",
    "T02n0151_001:0883c22": "生天上，或生人中，墮是五道中者，皆坐心",
    "T02n0151_001:0883c23": "不端故。」佛告諸比丘：「皆端汝心，端汝目，端汝",
    "T02n0151_001:0883c24": "耳，端汝鼻，端汝口，端汝身，端汝意，身體當",
    "T02n0151_001:0883c25": "斷於土，魂神當不復入泥犁、餓鬼、畜生、鬼神",
    "T02n0151_001:0883c26": "中。視人家有惡子，為吏所取，皆坐心不端故。",
    "T02n0151_001:0883c27": "人身有百字，如車有百字，人多貪、好怒，不思",
    "T02n0151_001:0883c28": "惟身中事，死入泥犁中，悔無所復及。」佛言：「我",
    "T02n0151_001:0883c29": "身棄國捐遮迦越王，憂斷生死，欲度世間人，",
    "T02n0151_001:0884a01": "使得泥洹道。第一精進者，即得阿羅漢道；第",
    "T02n0151_001:0884a02": "二精進者，自致阿那含道；第三精進者，得斯",
    "T02n0151_001:0884a03": "陀含道；第四精進者，得須陀洹道。雖不能大",
    "T02n0151_001:0884a04": "精進者，當持五戒：一、不殺，二、不盜，三、不兩",
    "T02n0151_001:0884a05": "舌，四、不婬妷，五、不飲酒。」佛言：「人坐起常當",
    "T02n0151_001:0884a06": "思念是四事。何等四？一、者自觀身，觀他人身。",
    "T02n0151_001:0884a07": "二、者自觀痛痒，觀他人痛痒。三、者自觀意，",
    "T02n0151_001:0884a08": "觀他人意。四、者自觀法，觀他人法。內復欲亂",
    "T02n0151_001:0884a09": "者，心小自端視身體，飽亦極，飢亦極，住亦極，",
    "T02n0151_001:0884a10": "坐亦極，行亦極，寒亦極，熱亦極，臥亦極。臥",
    "T02n0151_001:0884a11": "欲來時，當自驚起坐，坐不端者，當起立，立不",
    "T02n0151_001:0884a12": "端者，當經行，心儻不端者，當自正。譬如國",
    "T02n0151_001:0884a13": "王將兵出鬪，健者在前，既在前，鄙復却適欲",
    "T02n0151_001:0884a14": "却著後人；沙門既棄家，去妻子，除鬚髮，作沙",
    "T02n0151_001:0884a15": "門，雖一世苦，後長得解脫。已得道者，內獨歡",
    "T02n0151_001:0884a16": "喜，視妻如視姊弟，視子如知識，無貪愛之",
    "T02n0151_001:0884a17": "心，常慈哀十方諸天人民、泥犁、餓鬼、畜生",
    "T02n0151_001:0884a18": "蜎飛蠕動之類，皆使富貴安隱度脫得泥洹",
    "T02n0151_001:0884a19": "之道，見地蟲當以慈心傷哀之，知生不復癡。",
    "T02n0151_001:0884a20": "能有是意，常念師事佛，如人念父母，如獄中",
    "T02n0151_001:0884a21": "有死罪囚，有賢者往請囚，囚黠慧常念賢者",
    "T02n0151_001:0884a22": "恩。比丘以得道，常念佛如是，念經如人念",
    "T02n0151_001:0884a23": "飯食。」",
    "T02n0151_001:0884a24": "佛言：「諸比丘！轉相承事，如弟事兄，中有癡",
    "T02n0151_001:0884a25": "者，當問慧者，展轉相教。問慧者，如冥中有燈",
    "T02n0151_001:0884a26": "火，無得陰搆作惡，無得諍訟。見金銀當如",
    "T02n0151_001:0884a27": "視土，無得妄證人入罪法，無得傳人惡言，轉",
    "T02n0151_001:0884a28": "相鬪語言，無得中傷人意。不聞莫言聞，不見",
    "T02n0151_001:0884a29": "莫言見。行道常當低頭視地，蟲無得蹈殺。無",
    "T02n0151_001:0884b01": "得自貪人婦女，無得形相人婦女。坐自思",
    "T02n0151_001:0884b02": "惟，去貪愛之心，乃得為道耳。」佛言：「欲求道",
    "T02n0151_001:0884b03": "者，當於空閑處坐，自呼吸其喘息，知息短長，",
    "T02n0151_001:0884b04": "息不報形體皆極，閉氣不息，形體亦極。分別",
    "T02n0151_001:0884b05": "自思惟，形體誰作者？心當觀外，亦當觀內，",
    "T02n0151_001:0884b06": "自思惟，歡然與人有異，心當是時不用天下",
    "T02n0151_001:0884b07": "珍寶。心稍欲隨正道，意復欲小動者，當攝止",
    "T02n0151_001:0884b08": "即還守，意即為還。譬如人有鏡，不明不見形，",
    "T02n0151_001:0884b09": "磨去其垢，即自見形；人已去貪、婬、瞋恚、愚癡，",
    "T02n0151_001:0884b10": "譬如磨鏡。諦思惟天下，皆無有堅固，亦無有",
    "T02n0151_001:0884b11": "常。」佛告諸比丘：「持心當如四方石，石在中庭，",
    "T02n0151_001:0884b12": "雨墮亦不能壞，日炙亦不能消，風吹亦不能",
    "T02n0151_001:0884b13": "起。持心當如石！」",
    "T02n0151_001:0884b14": "佛告諸比丘：「天下人心如流水，中有草木，各",
    "T02n0151_001:0884b15": "自流去，不相顧望，前者亦不顧後，後者亦不",
    "T02n0151_001:0884b16": "顧前，草木流行，各自如故；人心亦如是，一念",
    "T02n0151_001:0884b17": "來一念去，如草木前後不相顧望。於天上天",
    "T02n0151_001:0884b18": "下無所復樂，寄居天地間，棄身不復生。道成",
    "T02n0151_001:0884b19": "乃知師恩，見師者即承事，不見師即思念其",
    "T02n0151_001:0884b20": "教誡，如人念父母，意定乃能有一心，便有哀",
    "T02n0151_001:0884b21": "天下人民、蜎飛蠕動之類；坐自笑我已脫身",
    "T02n0151_001:0884b22": "於天下及五道，一者、天道，二者、人道，三者、餓",
    "T02n0151_001:0884b23": "鬼道，四者、畜生道，五者、泥犁道。得阿羅漢者，",
    "T02n0151_001:0884b24": "欲飛行變化即能，身中出水火即能，出無間",
    "T02n0151_001:0884b25": "入無孔亦能，離世間苦取泥洹道亦能。」",
    "T02n0151_001:0884b26": "佛告諸比丘：「道不可不作，經不可不讀。」佛說",
    "T02n0151_001:0884b27": "經已，五百沙門皆得阿羅漢。諸沙門皆起前，",
    "T02n0151_001:0884b28": "以頭面著地為佛作禮。",
    "T02n0151_001:0884b29": "佛說阿含正行經"
}