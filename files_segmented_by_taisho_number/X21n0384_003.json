{
    "X21n0384_003:0700b04": "地藏菩薩本願經卷中科注卷之三",
    "X21n0384_003:0700b05": "古鹽匡菴青蓮苾蒭靈椉父輯",
    "X21n0384_003:0700b06": "△三示業報差別二初品題。",
    "X21n0384_003:0700b07": "地獄名號品第五",
    "X21n0384_003:0700b08": "△二品文二初普賢請說。",
    "X21n0384_003:0700b09": "爾時。普賢菩薩摩訶薩白地藏菩薩言。仁者。願為天",
    "X21n0384_003:0700b10": "龍四眾。及未來現在一切眾生。說娑婆世界及閻浮",
    "X21n0384_003:0700b11": "提罪苦眾生所受報處。地獄名號。及惡報等事。使未",
    "X21n0384_003:0700b12": "來世末法眾生。知是果報。",
    "X21n0384_003:0700b13": "次於業緣業感之後而問地獄業報差別之相。故",
    "X21n0384_003:0700b14": "云爾時。梵名邲(蒲必切。音弼)。輸跋陀。或三曼跋陀。此云",
    "X21n0384_003:0700b15": "普賢。準悲華經。乃過去無諍念王第五王子。名無",
    "X21n0384_003:0700b16": "所畏。以行勝諸菩薩故。故寶藏佛改字普賢。文句",
    "X21n0384_003:0700b17": "云。伏道之頂。其因周徧。曰普。斷道之後。隣於極聖。",
    "X21n0384_003:0700b18": "曰賢。光疏云。真似之位。地地相隨。無位不有。如普",
    "X21n0384_003:0700b19": "賢修普賢行滿。位隣尊極。此似則高。記云。已證名",
    "X21n0384_003:0700b20": "真。未證名似。普賢等覺。望極名似。故立賢名。此品",
    "X21n0384_003:0700b21": "發起。假普賢者。以見行彌法界。方能悲願偏弘。以",
    "X21n0384_003:0700b22": "普賢是所信如來藏。又表證出纏法身。正令一切",
    "X21n0384_003:0700b23": "眾生達阿鼻依正。全處極聖。自心毗盧身土。不逾",
    "X21n0384_003:0700b24": "下凡一念。方了本源。成其極智。極智返照。不異初",
    "X21n0384_003:0700c01": "心也。然二大士德位相亞。智行相齊。豈不知地獄",
    "X21n0384_003:0700c02": "名與事乎。葢以地藏分身冥界。教化泥犁。當眾發",
    "X21n0384_003:0700c03": "明。誰不信受。故特興問耳。仁者。慈育之尊稱。仁為",
    "X21n0384_003:0700c04": "心德之統體。以天地之大德曰生。人函生理。自然",
    "X21n0384_003:0700c05": "惻怛慈愛。與物皆春。故字意从人．从二。二象上天",
    "X21n0384_003:0700c06": "下地。人能克己。渾然與天地一體。廓然太公矣。天",
    "X21n0384_003:0700c07": "表諸佛。地表眾生。人心參合其中。直令生佛一體。",
    "X21n0384_003:0700c08": "故言仁者。願為天龍等。因聞不問男女等。罪行業",
    "X21n0384_003:0700c09": "感。悉同受之。故稱無間。後又聞。一切眾生。未解脫",
    "X21n0384_003:0700c10": "等。故願請地藏。為此輩說也。罪苦眾生。乃能受報",
    "X21n0384_003:0700c11": "者。所受報處。通則指六道。別唯在地獄。惡報等事。",
    "X21n0384_003:0700c12": "受報時所歷之境。略言有九種。若聞法兩舌亂他。",
    "X21n0384_003:0700c13": "墮耽耳狗中。聞法心不餮采。墮長耳驢中。慳貪獨",
    "X21n0384_003:0700c14": "食。墮餓鬼中。出生為人貧餓。惡食飼人。墮猪豚蜣",
    "X21n0384_003:0700c15": "蜋中。劫奪人物。墮羊中。人生剝皮噉肉。喜盜人物。",
    "X21n0384_003:0700c16": "墮牛馬中。出生為人下使。喜作妄語。傳人惡。墮地",
    "X21n0384_003:0700c17": "獄。烊銅灌口。拔舌犁耕。喜飲酒醉。墮沸屎泥犁。出",
    "X21n0384_003:0700c18": "為猩猩。為人頑愚。為上鞭下。無所告訴。墮地獄中。",
    "X21n0384_003:0700c19": "出為水牛。貫鼻負重償殃。者廣明之。則有無量。使",
    "X21n0384_003:0700c20": "未來下。明地獄正意。眾生所以受苦者。由不知果",
    "X21n0384_003:0700c21": "報耳。夫空無所有。無相無願。是道之要慧。不可為",
    "X21n0384_003:0700c22": "新學人說。聞無所有。便曠其心。不復修戒。言一切",
    "X21n0384_003:0700c23": "空。當何所作。夫善知識欲教新學。漸語魔事。令護",
    "X21n0384_003:0700c24": "魔因緣。生死罪苦。五道分明。令信罪福。事事了了。",
    "X21n0384_003:0701a01": "乃可語道。故使未來眾生知果報耳。△二地藏承",
    "X21n0384_003:0701a02": "答三初謙恭許說。",
    "X21n0384_003:0701a03": "地藏答言。仁者。我今承佛威神及大士之力。略說地",
    "X21n0384_003:0701a04": "獄名號及罪報惡報之事。",
    "X21n0384_003:0701a05": "承佛威神者。教主極聖。仰承固是。言及大士之力",
    "X21n0384_003:0701a06": "者何。普賢是佛嫡子。尊無敵也。行願力深。故以大",
    "X21n0384_003:0701a07": "士尊稱之。傳曰。通古今。然辯否。謂之士。士。事也。从",
    "X21n0384_003:0701a08": "十。象事之多。宇宙內皆吾職分之事。从一。一以貫",
    "X21n0384_003:0701a09": "之也。故孔子曰。推一合十為士。今普賢萬行亦然。",
    "X21n0384_003:0701a10": "由一而十。乃至由千而萬。了萬行之一性。度眾生",
    "X21n0384_003:0701a11": "於一心。能建立極大之事。故云大士。略說者。謙遜",
    "X21n0384_003:0701a12": "之辭也。△二答釋獄報二初答地獄名號二答罪",
    "X21n0384_003:0701a13": "報惡事初分二初總示獄處。",
    "X21n0384_003:0701a14": "仁者。閻浮提東方有山。號曰銕圍。其山黑邃。無日月",
    "X21n0384_003:0701a15": "光。",
    "X21n0384_003:0701a16": "長阿含十九。世記經。地獄品。佛告比丘。此四天下。",
    "X21n0384_003:0701a17": "有八千天下圍繞其外。復有大海水周帀圍繞八",
    "X21n0384_003:0701a18": "千天下。復有大金剛山。繞大海水。金剛山外。復有",
    "X21n0384_003:0701a19": "第二大金剛山。二山中間。窈窈冥冥。日月神天。有",
    "X21n0384_003:0701a20": "大威力。不能以光照及於彼八大地獄。故云黑邃。",
    "X21n0384_003:0701a21": "邃。深遠也。黑而且邃。闇之極者矣。故立世阿毗曇",
    "X21n0384_003:0701a22": "論云。世尊說有大地獄。名曰黑闇。各各世界外邊",
    "X21n0384_003:0701a23": "悉有。皆無覆葢。此中眾生。自舉手眼不能見。雖復",
    "X21n0384_003:0701a24": "日月及大威神所有光明。不照彼邑。諸佛出世。大",
    "X21n0384_003:0701b01": "光遍照。因此光明。互得相見。住在兩山世界鐵圍",
    "X21n0384_003:0701b02": "外邊。名曰界外(文)。以在閻浮提東。故曰東方有山",
    "X21n0384_003:0701b03": "等也。△二別開獄名二初正主地獄。",
    "X21n0384_003:0701b04": "有大地獄。號極無間。又有地獄。名大阿鼻。",
    "X21n0384_003:0701b05": "無間．阿鼻二大地獄。或合或離。自古難定。準長阿",
    "X21n0384_003:0701b06": "含及觀佛三昧經。合為一獄。經自問．答。何名阿鼻",
    "X21n0384_003:0701b07": "地獄。此云無間地獄。此經與楞嚴為二獄。經云。九",
    "X21n0384_003:0701b08": "情一想。下洞火輪。身入風火。二交過地。輕生有間。",
    "X21n0384_003:0701b09": "重生無間。純情即沉入阿鼻獄。此經出不同譯師",
    "X21n0384_003:0701b10": "各異。致使二獄離合不同。私謂譬如二姓。共居一",
    "X21n0384_003:0701b11": "宅。一門出入。各有眷屬。外人觀之。不無同異。同出",
    "X21n0384_003:0701b12": "一門。何妨說一。既是二姓。何妨說二。以二獄同在",
    "X21n0384_003:0701b13": "一處。受罪略同。故使一二不定。阿言無。鼻言遮。或",
    "X21n0384_003:0701b14": "言救。合名無遮．無救。準十輪經。說五逆罪為最極",
    "X21n0384_003:0701b15": "惡。復有四種大罪。同於四逆。犯根本罪(云云)。若人",
    "X21n0384_003:0701b16": "犯一一罪者。身壞命終。皆墮阿鼻地獄。佛告僧護。",
    "X21n0384_003:0701b17": "有九種人。常處阿鼻大地獄中。一．食僧物。二．佛物。",
    "X21n0384_003:0701b18": "三．殺父。四．殺母。五．殺阿羅漢。六．破和合僧。七．破比",
    "X21n0384_003:0701b19": "丘淨戒。八．犯淨行尼。九．作一闡提。是九種人。恒在",
    "X21n0384_003:0701b20": "地獄。正法念經謂阿鼻地獄苦。千倍過前十大地",
    "X21n0384_003:0701b21": "獄。壽經一劫。又觀佛三昧海經云。阿鼻地獄。縱廣",
    "X21n0384_003:0701b22": "八千由旬。七重銕城。七層鐵網。刀林劍林等。各各",
    "X21n0384_003:0701b23": "七重。各有十八寒氷等獄。是則下之四角．飛刀等。",
    "X21n0384_003:0701b24": "皆阿鼻之眷屬也。故立世阿毗曇明更生八地獄",
    "X21n0384_003:0701c01": "竟。第九即明外園隔地獄品。熱灰糞屎等皆在其",
    "X21n0384_003:0701c02": "中。則下文以眷屬立科。千古定論。後賢不可不知。",
    "X21n0384_003:0701c03": "△二眷屬等獄二初獄數無限又二初列名。",
    "X21n0384_003:0701c04": "復有地獄。名曰四角。復有地獄。名曰飛刀。復有地獄。",
    "X21n0384_003:0701c05": "名曰火箭。復有地獄。名曰夾山。復有地獄。名曰通槍。",
    "X21n0384_003:0701c06": "復有地獄。名曰鐵車。復有地獄。名曰鐵牀。復有地獄。",
    "X21n0384_003:0701c07": "名曰銕牛。復有地獄。名曰鐵衣。復有地獄。名曰千刃。",
    "X21n0384_003:0701c08": "復有地獄。名曰鐵驢。復有地獄。名曰洋銅。復有地獄。",
    "X21n0384_003:0701c09": "名曰抱柱。復有地獄。名曰流火。復有地獄。名曰耕舌。",
    "X21n0384_003:0701c10": "復有地獄。名曰剉首。復有地獄。名曰燒脚。復有地獄。",
    "X21n0384_003:0701c11": "名曰啗眼。復有地獄。名曰銕丸。復有地獄。名曰諍論。",
    "X21n0384_003:0701c12": "復有地獄。名曰銕鈇。復有地獄。名曰多嗔。",
    "X21n0384_003:0701c13": "皆言復有者。乃阿鼻大獄之眷屬也。其類甚多。故",
    "X21n0384_003:0701c14": "以二字點之。四角者。正法念處經云。有人實非沙",
    "X21n0384_003:0701c15": "門。自謂沙門。若聞婦女歌舞戲笑莊嚴具聲。不善",
    "X21n0384_003:0701c16": "觀察。心生愛染。漏失不淨。身壞命終。墮於合大地",
    "X21n0384_003:0701c17": "獄。銕末火處(是合地獄第十六處)。所謂熱鐵四角地獄。周圍",
    "X21n0384_003:0701c18": "鐵壁。五百由旬。從上雨火雨鐵。一切身分。分散為",
    "X21n0384_003:0701c19": "末。常煑常燒。準立世阿毗曇云。黑繩地獄。一切皆",
    "X21n0384_003:0701c20": "鐵。晝夜燒然。是中罪人。獄卒捉持。撲令臥地。隨黑",
    "X21n0384_003:0701c21": "繩界。斫以鐇斧(鐇音番廣刀斧也)。或為八角。或六角或四",
    "X21n0384_003:0701c22": "稜。復有從項至足。細斷如蔗節。昔在人中。自作殺",
    "X21n0384_003:0701c23": "他。斬斫手脚鼻耳。割其背肉等。於中受生也。○飛",
    "X21n0384_003:0701c24": "刀者。即刀輪地獄。觀佛三昧海經五云。刀輪地獄",
    "X21n0384_003:0702a01": "者。四面刀山。於眾山中積刀如塼。虗空中有八百",
    "X21n0384_003:0702a02": "萬億極大刀輪。隨次而下。猶如雨滴。立世所謂劍",
    "X21n0384_003:0702a03": "雨鐇斧等。雨隨所著處。身分斷絕。頭首分離。如斫",
    "X21n0384_003:0702a04": "木札。布散狼藉。昔在人中。行鬬戰事。與人刀杖。遣",
    "X21n0384_003:0702a05": "令鬬戰。聚集多人。肆意殺害。由此業根於彼中生。",
    "X21n0384_003:0702a06": "○火箭。準觀佛三昧經。即五百億鐵機地獄。有一",
    "X21n0384_003:0702a07": "鐵牀。縱廣正等四百由旬。上安諸䋟(音忌。連針也)䋟間",
    "X21n0384_003:0702a08": "皆有萬億銕弩。銕弩鏇頭。百億鋒刃。罪人生鐵機",
    "X21n0384_003:0702a09": "上。萬億鐵䋟。關從下動。鐵䋟低昂。無量銕弩。同時",
    "X21n0384_003:0702a10": "皆張。一一銕箭射罪人心。一日一夜。六百億生死。",
    "X21n0384_003:0702a11": "立世云。世界愚癡眾生。為貪欲故。不孝父母。不敬",
    "X21n0384_003:0702a12": "師長。不順善教。殺害眾生。飤(音寺俗作飼)諸奸人。故受",
    "X21n0384_003:0702a13": "此報也。○夾山者。三法度云。眾合地獄者。罪眾生",
    "X21n0384_003:0702a14": "畏地獄卒。無量百千。走入山間。入已。前後自然生",
    "X21n0384_003:0702a15": "火遮彼。兩山自合如磨。血流如河。骨肉爛盡。彼於",
    "X21n0384_003:0702a16": "此間。喜磨眾生為首。正法念云。二山堅鞭。銕燄火",
    "X21n0384_003:0702a17": "然。兩廂作勢。一時俱來。拶地獄人。拶已磨之。其身",
    "X21n0384_003:0702a18": "散盡。無物可見。如是磨已。而復還生。復以二山如",
    "X21n0384_003:0702a19": "前拶磨。如是復拶．復磨。無量百千年歲。此由眾業",
    "X21n0384_003:0702a20": "所致。○通槍。槍。矟也。又剡木傷盜曰槍。立世云。罪",
    "X21n0384_003:0702a21": "人已度糞屎地獄。見劍葉地獄。心起愛著。如菴羅",
    "X21n0384_003:0702a22": "林。是劍林路。有諸鏘刺。七首剃刀。刀劍鋒刃。遍布",
    "X21n0384_003:0702a23": "其地。罪人行此林路。備受鑽刺等苦。由殺生增上",
    "X21n0384_003:0702a24": "業報。以鬬戰為首所感。○銕車。楞嚴云。思報結息。",
    "X21n0384_003:0702b01": "則為火車。案賢愚經。釋迦始起慈心。正在此獄。○",
    "X21n0384_003:0702b02": "銕牀。準楞嚴。婬習則有鐵牀．銅柱。襍藏經云。今身",
    "X21n0384_003:0702b03": "婬泆。死入地獄。臥之銕牀。或抱銅柱。獄鬼然火以",
    "X21n0384_003:0702b04": "燒其身。故觀佛三昧經云。罪人命終。坐銕床上。如",
    "X21n0384_003:0702b05": "鴈王翔。落黑闇處。刀輪上下。斬剉其身。○銕牛。詳",
    "X21n0384_003:0702b06": "下。○銕衣。立世云。有時獄卒罵詈怖畏受罪之人。",
    "X21n0384_003:0702b07": "惡人起。起莫動。時無量罪人。大驚竦倚。猶如幡林。",
    "X21n0384_003:0702b08": "是時無數千萬赤鐵袈裟及赤銕衣。從空來下。罪",
    "X21n0384_003:0702b09": "人叫喚。衣來。衣來。是衣至已。各各纏褁皮肉筋骨。",
    "X21n0384_003:0702b10": "悉燋爛已。銕衣自去。由昔人中鞭打捶撻有命眾",
    "X21n0384_003:0702b11": "生。復有出家破戒。受用國土衣服。及以腰繩。以此",
    "X21n0384_003:0702b12": "業報。於中受生。古德云。現見袈裟離體。將來銕褋",
    "X21n0384_003:0702b13": "纏身。葢謂此也。○千刃。準觀佛三昧經云。自有眾",
    "X21n0384_003:0702b14": "生。不順師教。興惡逆心。不知恩養。盜師害師。汙師",
    "X21n0384_003:0702b15": "淨食。坐師牀座。捉師鉢盂。罵師謗師。打師．殺師。以",
    "X21n0384_003:0702b16": "諸毒藥。持以飲師。若沙門．婆羅門。作諸非法。無有",
    "X21n0384_003:0702b17": "慙愧。剝像破塔。劫法寶物。殺伯叔父母。兄弟姊妹。",
    "X21n0384_003:0702b18": "如是罪人。命終坐於大劍牀上。百億劍刃。刃皆出",
    "X21n0384_003:0702b19": "火。燒刺其身。空中火輪從上而下。直劈其頂。其身",
    "X21n0384_003:0702b20": "碎裂為數千段。○銕驢如下。○洋銅如上。○抱柱。",
    "X21n0384_003:0702b21": "準觀佛三昧經云。世間愚癡眾生。染愛邪婬。命終",
    "X21n0384_003:0702b22": "生銅柱頭。猛火燄熾。焚燒其身。驚怖下視。見銕牀",
    "X21n0384_003:0702b23": "上。有端正女。若是女人。見端正男。心生愛著。從銅",
    "X21n0384_003:0702b24": "柱上。欲投於地。銅柱貫身。銕網絡頸。銕[此/朿]諸蟲。唼",
    "X21n0384_003:0702c01": "食其軀。落鐵牀上。男女俱時六根火起。有銕觜蟲",
    "X21n0384_003:0702c02": "從眼而入。從男根出。若汙戒者。別有萬億諸小蟲",
    "X21n0384_003:0702c03": "輩。如瘭(音標又音漂疽病也)疽蟲。蟲有十二觜。觜頭出火。唼",
    "X21n0384_003:0702c04": "食其軀。此邪淫報。一日一夜。九百億生死。○流火。",
    "X21n0384_003:0702c05": "三法度論。名大哭地獄。謂大銕山。遍火然。四絕無",
    "X21n0384_003:0702c06": "行處。惡獄卒無慈。瞋恚言。欲何所趣。無事與事。以",
    "X21n0384_003:0702c07": "火燒銕杵。擊破其頭。彼於此間困苦萬民。故生彼",
    "X21n0384_003:0702c08": "中。據首楞嚴。味報二相中。二者吐氣。飛為猛火。焦",
    "X21n0384_003:0702c09": "爛骨髓。是也。○耕舌如後。○剉首。三法度論云。活",
    "X21n0384_003:0702c10": "地獄者。獄卒以利刀斧。解剝剉斬罪眾生。如斬剉",
    "X21n0384_003:0702c11": "羊頭。皮肉解散。立世云。昔在人中。有命眾生。拍破",
    "X21n0384_003:0702c12": "其頭。或魚蛇蜈蚣等。種種等業。受碎頭報。○燒脚。",
    "X21n0384_003:0702c13": "立世論。名熱灰。罪人從大地獄出。見外熱灰。如平",
    "X21n0384_003:0702c14": "坦空地。見相起心。我應往彼。於是罪人往到彼中。",
    "X21n0384_003:0702c15": "脚踐熱灰。皮肉即爛。譬如蠟塊。投猛火中。隨其舉",
    "X21n0384_003:0702c16": "脚。皮肉還復。或至膝．至臍．至頸。或沒不現。昔在人",
    "X21n0384_003:0702c17": "中。取有命眾生。置火中．熱灰中．熱沙中。或邪淫它",
    "X21n0384_003:0702c18": "婦。過世法則。或出家破戒。行住坐臥僧伽藍中。或",
    "X21n0384_003:0702c19": "蹋踐四支提境界。及履支提影。以此業報。於中受",
    "X21n0384_003:0702c20": "生。○啗眼。起世經云。刀葉林小地獄中。以無量諸",
    "X21n0384_003:0702c21": "不善業果報。故有銕觜烏。忽然生出。飛向地獄眾",
    "X21n0384_003:0702c22": "生兩[骨*專]之上。安立脚已。即以銕[此/束]啄彼罪人兩眼",
    "X21n0384_003:0702c23": "而去。正法念云。罪人入大劍樹鐵林之中。有銕鷲",
    "X21n0384_003:0702c24": "鳥啄破其眼。而飲其汁。是本與酒惡業果報。○銕",
    "X21n0384_003:0703a01": "丸如前。○銕鈇。長阿含云。出銕丸地獄。慞惶馳走。",
    "X21n0384_003:0703a02": "求自救護。宿對所牽。不覺忽至釿斧地獄。縱廣五",
    "X21n0384_003:0703a03": "百由旬。獄卒怒捉罪人。撲熱銕上。以熱銕釿斧。斫",
    "X21n0384_003:0703a04": "其手足．耳鼻．身體。苦毒辛酸。悲號叫喚。偈云。夫士",
    "X21n0384_003:0703a05": "之生。斧在口中。所以斬身。由其惡言。應毀者譽。應",
    "X21n0384_003:0703a06": "譽者毀。口為惡業。身受其罪。○諍論。多嗔。雖分二",
    "X21n0384_003:0703a07": "獄。同成一因。諍論起於貪嫉。以貪嫉故遂多瞋恚。",
    "X21n0384_003:0703a08": "由因感果。故生此中。三法度論云。復因惡罪。手自",
    "X21n0384_003:0703a09": "然生銕爪。鋒利若刃。形如半月。各各生怨結意。彼",
    "X21n0384_003:0703a10": "曾迫我。我今復逼迫。由此生恚。更相爴(與攫同爪持也)截。",
    "X21n0384_003:0703a11": "如刈竹葦。彼於此間。結恨心死。故生彼中。須知一",
    "X21n0384_003:0703a12": "切諸法。皆是虗誑。眾生愚癡。瞋罵加害。乃至奪命。",
    "X21n0384_003:0703a13": "五陰皆空。無我．無人。取相鬬諍。橫加毒害。起此重",
    "X21n0384_003:0703a14": "罪。故墮三塗。受無量苦。是故菩薩語眾生言。汝等",
    "X21n0384_003:0703a15": "莫於根本空中鬬諍。人身尚不可得。何況值佛。今",
    "X21n0384_003:0703a16": "既墮地獄。悔恨晚矣。△二指廣。",
    "X21n0384_003:0703a17": "地藏白言。仁者。銕圍之內。有如是等地獄。其數無限。",
    "X21n0384_003:0703a18": "如是等指上銕圍山中諸地獄也。數無限者。一一",
    "X21n0384_003:0703a19": "獄中。各有小獄。不能盡陳也。言有者。以凡夫妄起",
    "X21n0384_003:0703a20": "愛取。取有為境。故有因有果。有苦有樂。故唯識論",
    "X21n0384_003:0703a21": "云。一切如地獄。同見獄卒等。能為逼迫事。皆是罪",
    "X21n0384_003:0703a22": "人惡業心現。竝無心外實銅狗銕蛇等事。世間一",
    "X21n0384_003:0703a23": "切事法。亦復如是。△二獄名不同二初列名。",
    "X21n0384_003:0703a24": "更有叫喚地獄．拔舌地獄．糞尿地獄．銅鏁地獄．火象",
    "X21n0384_003:0703b01": "地獄．火狗地獄．火馬地獄．火牛地獄．火山地獄．火石",
    "X21n0384_003:0703b02": "地獄．火牀地獄．火梁地獄．火鷹地獄．鋸牙地獄．剝皮",
    "X21n0384_003:0703b03": "地獄．飲血地獄．燒手地獄．燒脚地獄．倒刺地獄．火屋",
    "X21n0384_003:0703b04": "地獄．銕屋地獄．火狼地獄。",
    "X21n0384_003:0703b05": "叫喚。準長阿含。列八熱大地獄。第四叫喚。第五大",
    "X21n0384_003:0703b06": "叫喚。各有十六遊增。以獄卒捉罪人。擲大鑊中。熱",
    "X21n0384_003:0703b07": "湯涌沸。又擲大鏊上。反覆煎熬。故號咷叫喚。而復",
    "X21n0384_003:0703b08": "大號咷叫喚也。而正法念云。黑繩地獄。有處名等",
    "X21n0384_003:0703b09": "喚。彼處惡燒。受苦無間。舉在嶮岸。無量由旬。熱炎",
    "X21n0384_003:0703b10": "黑繩。束縛繫已。後推墮銕刀熱地之上。銕狗噉食",
    "X21n0384_003:0703b11": "一切身分。分分分離。唱聲吼喚。據此。叫喚二獄。只",
    "X21n0384_003:0703b12": "在第二黑繩獄中。槩是八獄相連。故總說耳。長阿",
    "X21n0384_003:0703b13": "含云。由嗔恚懷毒。造諸惡行。故墮叫喚地獄。由習",
    "X21n0384_003:0703b14": "眾邪見。為愛網所牽。造異陋行。墮大叫喚地獄。○",
    "X21n0384_003:0703b15": "拔舌．糞尿如後。○銅鎖。觀佛三昧云。黑繩地獄者。",
    "X21n0384_003:0703b16": "八百銕鎖。八百銕山。豎大銕幢。兩頭繫頸。獄卒羅",
    "X21n0384_003:0703b17": "剎。驅[口*戒]罪人。令負銕山。銕繩上走。不勝落地。墮鑊",
    "X21n0384_003:0703b18": "湯中。羅剎駈起。渴急飲銕吞石。一日一夜。經歷是",
    "X21n0384_003:0703b19": "苦九十萬徧。此由愚癡眾生。七眾弟子。九十六種",
    "X21n0384_003:0703b20": "梵志等。法說非法。非法說法。或犯輕戒。久不懺悔",
    "X21n0384_003:0703b21": "所致耳。○火象。如僧護前進。見一白象。熾火燒身。",
    "X21n0384_003:0703b22": "佛言。汝見象者。是地獄人。迦葉佛時。是出家人。為",
    "X21n0384_003:0703b23": "僧當厨。諸檀越等。將諸供養。向寺施僧。或食後來。",
    "X21n0384_003:0703b24": "檀越白言。大德。日猶故未。可打犍椎。集僧施食。比",
    "X21n0384_003:0703c01": "丘惡口答白衣言。諸比丘等。猶如白象。食不能飽。",
    "X21n0384_003:0703c02": "向食已竟。停留後日。以是因緣。入於地獄。受白象",
    "X21n0384_003:0703c03": "身。火燒受苦。至今不絕。正法念又云。若人作如是",
    "X21n0384_003:0703c04": "心。象若醉時。能多殺人。我則得勝。為令象鬬。與酒",
    "X21n0384_003:0703c05": "令飲。墮叫喚獄中。有大象生。身皆燄然。一切身分。",
    "X21n0384_003:0703c06": "皆能打觸。取彼人已。觸破身分。破碎墮落。唱聲大",
    "X21n0384_003:0703c07": "唱。故生火象也。○火狗．起世經云。熱沸灰河兩岸。",
    "X21n0384_003:0703c08": "所有諸狗。身黑紫色。垢膩可畏。噉彼地獄眾生身",
    "X21n0384_003:0703c09": "肉。臠臠齩食。三法度論云。火銕然地。駈罪眾生熬",
    "X21n0384_003:0703c10": "令熟。熟已。復駈出。為惡狗所食。食肉盡。風吹使生。",
    "X21n0384_003:0703c11": "還復如故。此間養蠶煑炙。故生彼中。○火馬．火牛。",
    "X21n0384_003:0703c12": "準正法念。有人若見牸牛騲馬等婬道。心生分別。",
    "X21n0384_003:0703c13": "此與婦女不異。而行婬欲。以是墮合大地獄。生於",
    "X21n0384_003:0703c14": "團處。見彼牛馬。如前憶念人婦女想。欲心熾盛。走",
    "X21n0384_003:0703c15": "向牛馬。彼人既近牛馬根門。惡業因故。入彼根門。",
    "X21n0384_003:0703c16": "即入其腹。滿中熱火。彼處受苦。○火山．火石。準起",
    "X21n0384_003:0703c17": "世經。獄名眾合。眾生生於兩山。名為白羊。口食熾",
    "X21n0384_003:0703c18": "然極猛火燄。彼等入彼山內。兩山相磨相打相揩。",
    "X21n0384_003:0703c19": "如是合磨打揩各訖。還本住處。譬如毗佉[少/兔]。共囉",
    "X21n0384_003:0703c20": "毗佉[少/兔](此二。是閃電名)。相合相磨相揩相打已。各還本處。",
    "X21n0384_003:0703c21": "又守獄者。以大銕石。熾然猛燄。撲彼地獄眾生。令",
    "X21n0384_003:0703c22": "其仰臥熱銕石上。更取別石。以覆其上。如世間磑。",
    "X21n0384_003:0703c23": "磨已復磨。大磨作粖。復更細磨。重研作塵。唯見膿",
    "X21n0384_003:0703c24": "血流出。空有髓骨塵粖而在。○火牀。同前銕牀。○",
    "X21n0384_003:0704a01": "火梁地獄中。銕梁銕柱。無非是火。或取罪人懸梁",
    "X21n0384_003:0704a02": "而燒。或以銕梁壓身而燒也。○火鷹。同前銕鷹。正",
    "X21n0384_003:0704a03": "法念。名烏丘山。其山燄然。燄高五千由旬。彼有銕",
    "X21n0384_003:0704a04": "樹。樹有銕烏。烏身燄然。滿彼樹上。罪人到彼。燄烏",
    "X21n0384_003:0704a05": "破其頭者。取腦。取眼。取鼻。取頰。取心。取肺。取小大",
    "X21n0384_003:0704a06": "腸者。是眾烏食地獄人。分分皆食。罪業力故。食已",
    "X21n0384_003:0704a07": "還生。鷹．烏事同。○鋸牙。起世經云。守獄者取彼眾",
    "X21n0384_003:0704a08": "生。撲著熱銕地上。以銕黑繩。拼度其身。即以銕鋸。",
    "X21n0384_003:0704a09": "鋸彼身破。破已復破。乃至大破。既鋸其體。何必不",
    "X21n0384_003:0704a10": "鋸其牙。此由口四惡業所致。○剝皮。立世云。在更",
    "X21n0384_003:0704a11": "生．黑繩二獄中間。有地獄。名大巷。或有罪人。褫皮",
    "X21n0384_003:0704a12": "在地。還割其肉。以積皮上。昔在人中屠膾為業。殺",
    "X21n0384_003:0704a13": "羊猪牛鹿以自活命。或捕魚鳥等。由此業報。彼中",
    "X21n0384_003:0704a14": "受生。○飲血．準正法念。合地獄第八別處。名為朱",
    "X21n0384_003:0704a15": "誅朱誅。若人偷盜邪行。若羊若驢。以無人女。是故",
    "X21n0384_003:0704a16": "淫之。或在浮圖。或近浮圖。以是惡業。墮於惡處。常",
    "X21n0384_003:0704a17": "有惡蟲朱誅朱誅。噉食其肉。復飲其血。既飲血已。",
    "X21n0384_003:0704a18": "斷筋飲髓。或令罪人。自飲其血。如經明妄語地獄",
    "X21n0384_003:0704a19": "十八處。十七名血髓飲。彼處有河。名熱血洋水。彼",
    "X21n0384_003:0704a20": "河熱沸。以熱銅汁．白鑞汁和襍其中(長阿含名膿血地獄自然",
    "X21n0384_003:0704a21": "膿血。熱沸涌出。罪人馳走。而自食之)。○燒手．燒脚一類之事。八熱獄",
    "X21n0384_003:0704a22": "第六燒炙。第七大燒炙。通身俱燒。皮肉燋爛。今從",
    "X21n0384_003:0704a23": "別業。但燒手脚。此由宰殺生靈。斷手斷足。炮燒煑",
    "X21n0384_003:0704a24": "炙。故墮此獄。○倒刺。樓炭經云。撓撈河縱廣二萬",
    "X21n0384_003:0704b01": "里。河兩邊有銕樹。立世云。逆刺睒浮梨。一切皆銕。",
    "X21n0384_003:0704b02": "晝夜燒然。樹高一由旬。刺長十六寸。獄卒捉罪人",
    "X21n0384_003:0704b03": "臂。牽上刺樹。而復牽下。牽上刺向下。牽下刺向上。",
    "X21n0384_003:0704b04": "腹著樹。皮肉即盡。背．脅亦爾。受此殘害。昔在人中。",
    "X21n0384_003:0704b05": "邪淫婦女。或婦人欺背夫主。復有種種增上業報。",
    "X21n0384_003:0704b06": "於彼中生。○火屋．銕屋二獄同。各從所重名之。火",
    "X21n0384_003:0704b07": "屋。純銕所成。銕屋。大火所熾。起世經云。時獄卒取",
    "X21n0384_003:0704b08": "彼眾生。擲置銕屋室中。熾然大熱。逼切難忍。眾惱",
    "X21n0384_003:0704b09": "和合。遂大叫喚。彼中更有銕房．銕輦．銕閣．銕樓。其",
    "X21n0384_003:0704b10": "中炭火沸涌盈益。長阿含名燒炙。其事大同。○火",
    "X21n0384_003:0704b11": "狼。樓炭經云。從撓撈河得出。入狼野干。縱廣二萬",
    "X21n0384_003:0704b12": "里。起世經云。以諸不善業果報。故於彼獄出生狐",
    "X21n0384_003:0704b13": "狼。麤惡可畏。齩彼地獄眾生身肉。脚蹹口掣。臠臠",
    "X21n0384_003:0704b14": "而食(云云)。△二指廣。",
    "X21n0384_003:0704b15": "如是等地獄。其中各各復有諸小地獄。或一。或二。或",
    "X21n0384_003:0704b16": "三。或四。乃至百千。其中名號。各各不同。",
    "X21n0384_003:0704b17": "初句結上眾獄。其中下。謂此等獄中。又各自有小",
    "X21n0384_003:0704b18": "地獄。以為眷屬。或一二三。或至百千。名號差別。莫",
    "X21n0384_003:0704b19": "可指陳也。△二答罪報惡事三初正示惡業感報",
    "X21n0384_003:0704b20": "二別明獄報差別三結顯業感苦器初分三初標",
    "X21n0384_003:0704b21": "示業感。",
    "X21n0384_003:0704b22": "地藏菩薩告普賢菩薩言。仁者。此中皆是南閻浮提",
    "X21n0384_003:0704b23": "行惡眾生。業感如是。",
    "X21n0384_003:0704b24": "獨指閻浮眾生者。以志性無定。習造惡業。感此地",
    "X21n0384_003:0704c01": "獄也。那先比丘經云。如世間火熱。不如泥犁中火",
    "X21n0384_003:0704c02": "熱。如持小石。著世間火中。至暮不消。取大石。著泥",
    "X21n0384_003:0704c03": "犁火中。即消。亦如有人作惡。死在泥犁中。數千萬",
    "X21n0384_003:0704c04": "歲。其人不死。此竝由善惡業力。致消與不消。故云",
    "X21n0384_003:0704c05": "業感如是。△二釋業力大二初正舉。",
    "X21n0384_003:0704c06": "業力甚大。能敵須彌。能深巨海。能障聖道。",
    "X21n0384_003:0704c07": "此釋業感之由。止觀云。招果為因。亦名為業。十法",
    "X21n0384_003:0704c08": "界業。起自於心。但使有心。諸業具足。力者。堪任力",
    "X21n0384_003:0704c09": "用也。佛言。一切壯。無過心。心是怨家。常欺誤人。心",
    "X21n0384_003:0704c10": "取地獄。心取餓鬼。心取畜生。心取人天。作形貌者。",
    "X21n0384_003:0704c11": "皆心所為。其力最多。以須彌之高廣。能抵敵之。溟",
    "X21n0384_003:0704c12": "壑之汪洋。能濬深之。聖道之虗通。能障礙之。皆眾",
    "X21n0384_003:0704c13": "生業力使然。非甚大而何。山．海二句。舉例能障聖",
    "X21n0384_003:0704c14": "道。有漏業能障三乘聖道。無漏業能障佛性中道。",
    "X21n0384_003:0704c15": "光明文句云。三障障佛。第一義天之所捨離。故知",
    "X21n0384_003:0704c16": "業力甚深而廣大也。△二誡勸。",
    "X21n0384_003:0704c17": "是故眾生莫輕小惡。以為無罪。死後有報。纖毫受之。",
    "X21n0384_003:0704c18": "父子至親。岐路各別。縱然相逢。無肯代受。",
    "X21n0384_003:0704c19": "承上能障聖道之故。而誡勸之。人世間中。頗有是",
    "X21n0384_003:0704c20": "念。些小之過。誰為計算。惟無三昧經。佛告阿難。人",
    "X21n0384_003:0704c21": "生世間。所以不得道者。但坐思惟。穢念多故。一念",
    "X21n0384_003:0704c22": "來。一念去。一日一宿。有八億四千萬念。念念不息。",
    "X21n0384_003:0704c23": "一念善者。得善果報。一念惡者。得惡果報。如響應",
    "X21n0384_003:0704c24": "聲。如影隨形。是故善惡罪福各別。如閻羅王告罪",
    "X21n0384_003:0705a01": "人云。人生在世間時。罪過小且輕。死在地下泥犁。",
    "X21n0384_003:0705a02": "大且重。故涅槃云。莫輕小惡。以為無殃。水滴雖微。",
    "X21n0384_003:0705a03": "漸盈大器。良以纖芥之惡。歷劫不亡。毫釐之善。積",
    "X21n0384_003:0705a04": "世長存。福成。則天堂自至。罪積。則地獄斯臻。此乃",
    "X21n0384_003:0705a05": "必然之數。無所容疑。夫父子天性相關。親之極至",
    "X21n0384_003:0705a06": "者也。然父修善。而子作惡。則父生天。而子墮苦。途",
    "X21n0384_003:0705a07": "路既岐。遭逢難必。縱使偶遇。父安肯以天堂之樂。",
    "X21n0384_003:0705a08": "易子地獄之苦乎。子善．父惡。情理亦然。如賴吒和",
    "X21n0384_003:0705a09": "羅經云。善惡隨人。如影隨身。人生獨生。死亦獨死。",
    "X21n0384_003:0705a10": "身作善惡。身獨當之。無有代人者。故佛說四自侵",
    "X21n0384_003:0705a11": "經云。不計無常。而反貪愛。言有父母兄弟妻子。中",
    "X21n0384_003:0705a12": "外親族。老病死來。善惡苦樂獨自當之。無有代者。",
    "X21n0384_003:0705a13": "故勸勿以小惡為輕。而故造也。△三願仁聽言二",
    "X21n0384_003:0705a14": "初地藏勸聽。",
    "X21n0384_003:0705a15": "我今承佛威力。略說地獄罪報之事。唯願仁者暫聽",
    "X21n0384_003:0705a16": "是言。",
    "X21n0384_003:0705a17": "如文。△二普賢釋意。",
    "X21n0384_003:0705a18": "普賢答言。吾已久知三惡道報。望仁者說。令後世末",
    "X21n0384_003:0705a19": "法一切惡行眾生。聞仁者說。使令歸佛。",
    "X21n0384_003:0705a20": "普賢謂地藏願我暫聽。略說罪報之言。吾豈不知",
    "X21n0384_003:0705a21": "惡道苦事乎。但仁者久化幽關。為地獄教主。對眾",
    "X21n0384_003:0705a22": "宣說。人必信之。方能使令歸佛耳。無常偈云。有生",
    "X21n0384_003:0705a23": "皆必死。造業苦切身。唯有佛菩提。是真歸仗處。勸",
    "X21n0384_003:0705a24": "令歸佛。問地藏之正意也。△二別明獄報差別二",
    "X21n0384_003:0705b01": "初總示。",
    "X21n0384_003:0705b02": "地藏白言。仁者。地獄罪報。其事如是。",
    "X21n0384_003:0705b03": "此文可兩屬。作結上。則指前地獄名號。其事如是。",
    "X21n0384_003:0705b04": "起下。即指或有地獄等。如是如是。今為下文總示。",
    "X21n0384_003:0705b05": "義更較妥。△二別明。",
    "X21n0384_003:0705b06": "或有地獄。取罪人舌。使牛耕之。或有地獄。取罪人心。",
    "X21n0384_003:0705b07": "夜叉食之。或有地獄。鑊湯盛沸。煑罪人身。或有地獄。",
    "X21n0384_003:0705b08": "赤燒銅柱。使罪人抱。或有地獄。使諸火燒。趁及罪人。",
    "X21n0384_003:0705b09": "或有地獄。一向寒氷。或有地獄。無限糞屎。或有地獄。",
    "X21n0384_003:0705b10": "純飛[金*疾]鏫。或有地獄。多攢火槍。或有地獄。唯撞胷背。",
    "X21n0384_003:0705b11": "或有地獄。但燒手足。或有地獄。盤繳銕蛇。或有地獄。",
    "X21n0384_003:0705b12": "驅逐銕狗。或有地獄。盡駕銕騾。",
    "X21n0384_003:0705b13": "初獄。如八師經云。兩舌惡口妄言綺語。譖人無罪。",
    "X21n0384_003:0705b14": "謗毀三尊。死入地獄。獄中鬼神。拔出其舌。以牛犁",
    "X21n0384_003:0705b15": "之。烊銅灌口。求死不得。○取心。夜叉食者。觀佛三",
    "X21n0384_003:0705b16": "昧經云。諸罪人。生灰河中諸劍樹間。有一羅剎。以",
    "X21n0384_003:0705b17": "叉叉其心出。與夜叉食。以昔時偷盜師長父母罪",
    "X21n0384_003:0705b18": "因緣故。一日一夜。五百億生死。受苦無量。○鑊湯",
    "X21n0384_003:0705b19": "煑身。前經云。鑊湯地獄有十八鑊。一一鑊縱廣四",
    "X21n0384_003:0705b20": "十由旬。滿中沸銕。五百羅剎。鼓大石炭。燒其銅鑊。",
    "X21n0384_003:0705b21": "火燄相承。六十日不滅。閻浮提日。滿十三萬歲。鑊",
    "X21n0384_003:0705b22": "沸如星。化成火輪。此由毀佛禁戒。殺生祠祀。為噉",
    "X21n0384_003:0705b23": "肉血。焚燒山埜。生燖眾生。以火焚燒。生鑊湯中。速",
    "X21n0384_003:0705b24": "疾消爛。唯餘骨在。銕叉撩出。銕狗食之。嘔吐在地。",
    "X21n0384_003:0705c01": "尋復還活。獄卒驅[口*戒]。還令入鑊。○赤燒銅柱如前。",
    "X21n0384_003:0705c02": "○火燒趁及罪人。趁(丑慎切。嗔去聲)。逐也。從也。起世經云。",
    "X21n0384_003:0705c03": "阿毗大獄。諸眾生輩。以不善業果報。經無量時。見",
    "X21n0384_003:0705c04": "獄東門忽開。獄眾見聞開門。走向彼處。走已復走。",
    "X21n0384_003:0705c05": "大速疾走。我等今者。決應得脫。如是走時。身諸支",
    "X21n0384_003:0705c06": "節。轉復熾然。南西北門。亦復如是。○一向寒氷。樓",
    "X21n0384_003:0705c07": "炭經云。從狼野干出。走入寒氷。縱廣二萬里。人悉",
    "X21n0384_003:0705c08": "入其中。風四面起。寒氷(長阿含云。二金剛山間。有大風起名曰僧佉)。風",
    "X21n0384_003:0705c09": "吹人肌膚．皮肉．筋骨。入髓中便死。以諸不善業果",
    "X21n0384_003:0705c10": "報。而生其中。○無限糞屎。地獄經云。沸屎獄有十",
    "X21n0384_003:0705c11": "八隔。各八千由旬。十八銕城。一一有十八隔。隔中",
    "X21n0384_003:0705c12": "四壁。百萬億劍樹。皆生銕蟲。口吐熱屎。有情飲屎。",
    "X21n0384_003:0705c13": "此蟲唼舌啖心。以前世破八齋戒。及不淨惡業故。",
    "X21n0384_003:0705c14": "○純飛[金*疾]鏫。觀佛三昧經云。罪人落黑暗處。有銕",
    "X21n0384_003:0705c15": "烏。[此/朿]距長利。從山飛來。抓啄罪人。痛急疾走。足下",
    "X21n0384_003:0705c16": "[金*疾]鏫穿骨徹髓。經五百萬億歲。今言純飛。則滿獄",
    "X21n0384_003:0705c17": "皆是矣。此由兵家結寨。四角藏埋銕[金*疾]鏫害人。故",
    "X21n0384_003:0705c18": "生此中。○多攢火槍。與通槍同。唯多火耳。○唯撞",
    "X21n0384_003:0705c19": "胸背。準楞嚴經。觸報中歷聽。則能為撞為擊。則此",
    "X21n0384_003:0705c20": "觸果。由觸因得也。○但燒手足。起世經云。從磑疊",
    "X21n0384_003:0705c21": "小地獄出。詣向斛量五百由旬小地獄中。守獄者。",
    "X21n0384_003:0705c22": "取地獄輩。以熱銕斛。遣其量火。燒手燒脚。耳鼻肢",
    "X21n0384_003:0705c23": "節。今從別業別報。故但燒手足。○銕蛇．銕狗如前。",
    "X21n0384_003:0705c24": "○盡駕銕騾。如僧護比丘。見一驢猛火燒身。佛言。",
    "X21n0384_003:0706a01": "實非是驢。迦葉佛時出家人。當厨。分僧飲食。恒自",
    "X21n0384_003:0706a02": "長受二三人分。持律比丘。如法訶責。答言。我當僧",
    "X21n0384_003:0706a03": "厨。甚大勞苦。汝不知恩。狀似如驢。但養一身。何不",
    "X21n0384_003:0706a04": "默然。以是入地獄中。驢身受苦。今言盡駕。大約罪",
    "X21n0384_003:0706a05": "人騎銕驢上。火燒其身耳。△三結顯業感苦器。",
    "X21n0384_003:0706a06": "仁者。如是等報。各各獄中。有百千種業道之器。無非",
    "X21n0384_003:0706a07": "是銅是銕。是石是火。此四種物。眾業行感。",
    "X21n0384_003:0706a08": "如是等報。總指上事。由一切眾生。恒生三種不善",
    "X21n0384_003:0706a09": "思惟。思惟五欲。思惟瞋害。思惟欺誑。皆以無明為",
    "X21n0384_003:0706a10": "因。而得生起。身壞命終。墮於惡趣。器者。即眾生日",
    "X21n0384_003:0706a11": "用之器皿。今銅．銕．石．火。乃地獄苦具。皆罪人業行",
    "X21n0384_003:0706a12": "所感。非天與人授也。業行雖多。十惡攝盡。三毒為",
    "X21n0384_003:0706a13": "因。七支為緣。施行惡業。構造苦器。還為自身受用。",
    "X21n0384_003:0706a14": "不能避者。故光記云。破戒心成。能造地獄。種種苦",
    "X21n0384_003:0706a15": "具。宿豫嚴待。無有一物從外而起。故唯識論云。如",
    "X21n0384_003:0706a16": "地獄中。無地獄主。而地獄眾生。依自然業。見地獄",
    "X21n0384_003:0706a17": "主。與種種苦。而起心見。此是地獄處。此夜時．晝時。",
    "X21n0384_003:0706a18": "以惡業故。見狗見烏。或見山壓。以此文證。善惡熏",
    "X21n0384_003:0706a19": "心。令心易見。實無地獄。然而心外雖無地獄。惡業",
    "X21n0384_003:0706a20": "成時。強自妄見。故決定毗尼云。我說地獄諸苦事。",
    "X21n0384_003:0706a21": "實無惡趣可來往。刀杖鉾矟眾苦具。亦無有能造",
    "X21n0384_003:0706a22": "作者。由分別故而見有。無量苦毒通其身。猶如分",
    "X21n0384_003:0706a23": "別諸幻焰。於此分別悉皆空。其斯之謂歟。△三結",
    "X21n0384_003:0706a24": "示指廣。",
    "X21n0384_003:0706b01": "若廣說地獄罪報等事。一一獄中。更有百千種苦楚。",
    "X21n0384_003:0706b02": "何況多獄。我今承佛威神。及仁者問。略說如是。若廣",
    "X21n0384_003:0706b03": "解說。窮劫不盡。",
    "X21n0384_003:0706b04": "罪報百千苦楚。都由一念所成。如正法念云。云何",
    "X21n0384_003:0706b05": "惡業無量種種。皆因於心。相續流轉。如河滲流。漂",
    "X21n0384_003:0706b06": "諸眾生。令墮惡業果報之地。在於地獄。受極苦惱。",
    "X21n0384_003:0706b07": "此諸眾生。云何如是。為心所誑。為愛所誑。故感百",
    "X21n0384_003:0706b08": "千種報。楚毒其身也。何況多獄者。但說阿鼻一獄。",
    "X21n0384_003:0706b09": "便有種種罪報苦事。況多獄乎。我今承佛威神。敬",
    "X21n0384_003:0706b10": "答仁者之問。不過略說如是事耳。若欲廣解獄名",
    "X21n0384_003:0706b11": "罪報。及一一苦具。縱窮一劫之壽。亦不能盡。何也。",
    "X21n0384_003:0706b12": "眾生業力。不可思議。葢由心業畫師。自業畫作業",
    "X21n0384_003:0706b13": "果地分。種種異心。別處受苦。有百千億那由他數",
    "X21n0384_003:0706b14": "怖畏惡事。無有相似。不可譬類。秪由眾生。昔時觸",
    "X21n0384_003:0706b15": "境生著．起愛。今觸境。穢惡．受苦。故苦報．苦事．苦器",
    "X21n0384_003:0706b16": "殊難悉舉。明所化機竟。",
    "X21n0384_003:0706b17": "△大章第三明度脫緣分二初化主放光讚歎二閻",
    "X21n0384_003:0706b18": "王興問讚歎寶雨經云云何菩薩能令稱歎善男子",
    "X21n0384_003:0706b19": "如月出現能使人間城邑聚落諸剎帝利婆羅門",
    "X21n0384_003:0706b20": "等若男若女悉皆稱讚菩薩如是如月出現為一",
    "X21n0384_003:0706b21": "切世間天人阿素洛健達縛等悉皆稱讚初又二",
    "X21n0384_003:0706b22": "初世尊讚歎功德二地藏利益存亡今初先品題。",
    "X21n0384_003:0706b23": "如來讚歎品第六",
    "X21n0384_003:0706b24": "△二品文二初如來歎慈悲事二普廣請利益事",
    "X21n0384_003:0706c01": "初二初敘光聲稱歎。",
    "X21n0384_003:0706c02": "爾時。世尊舉身放大光明。徧照百千萬億恒河沙等",
    "X21n0384_003:0706c03": "諸佛世界。出大音聲。普告諸佛世界一切諸菩薩摩",
    "X21n0384_003:0706c04": "訶薩及天龍鬼神人非人等。聽吾今日稱揚讚歎地",
    "X21n0384_003:0706c05": "藏菩薩摩訶薩。於十方世界。現大不可思議威神慈",
    "X21n0384_003:0706c06": "悲之力。救護一切罪苦之事。",
    "X21n0384_003:0706c07": "上明能化主。及所化機。正畢。世尊乘時讚歎。以明",
    "X21n0384_003:0706c08": "度脫之緣。故言爾時舉身放光者。顯大地同成智",
    "X21n0384_003:0706c09": "地。會羣生咸入無生。如大品。從足下千輻相輪中。",
    "X21n0384_003:0706c10": "放六百萬億光明。足十指．兩踝．膝．[跳-兆+專]．髀．腰．腹．背．臍．",
    "X21n0384_003:0706c11": "心．胸．肩．臂．指．項．口．齒．鼻孔．眼．耳．毫相．肉髻。各各放",
    "X21n0384_003:0706c12": "六百萬億光明。從是諸光。出大光明。遍照十方如",
    "X21n0384_003:0706c13": "恒河沙等諸佛世界。若眾生遇此光者。必得阿耨",
    "X21n0384_003:0706c14": "菩提。今所放光。亦復如是。故云舉身放大光明。遍",
    "X21n0384_003:0706c15": "照萬億沙界。大音聲。乃三十二相梵聲相。新婆沙",
    "X21n0384_003:0706c16": "論云。如來梵聲。佛喉藏中。有妙大種。能發悅意和",
    "X21n0384_003:0706c17": "雅梵音。如羯羅頻迦鳥。及發深遠雷震聲。如帝釋",
    "X21n0384_003:0706c18": "鼓。大論云。如梵天王五種聲。而從口出。一．甚深如",
    "X21n0384_003:0706c19": "雷。二．清徹遠聞。聞者悅樂。三．入心敬愛。四．諦了易",
    "X21n0384_003:0706c20": "解。五．聽者欲聞無厭。故云出大音聲。告諸菩薩者。",
    "X21n0384_003:0706c21": "為流通是經。告天龍等。為擁護是經也。聽者。耳之",
    "X21n0384_003:0706c22": "力。人之外誘。接於目為多。然不若耳之入人深。益",
    "X21n0384_003:0706c23": "人多也。何也。視散而聽收。古人妙契是理。制字从",
    "X21n0384_003:0706c24": "耳。从壬(古挺字)。从悳。耳氣一提。則所聽者。德心為之",
    "X21n0384_003:0707a01": "主矣。故須收視返聽。聽吾今日稱揚讚歎。現者。起",
    "X21n0384_003:0707a02": "也。雖知諸法無性。佛種却從緣起。眾生以此因而",
    "X21n0384_003:0707a03": "感。地藏以此緣而應。大者。其性廣博。多所含容。大",
    "X21n0384_003:0707a04": "師子吼大益凡聖也。不可思議者。體相用三。皆叵",
    "X21n0384_003:0707a05": "思議。徒欲言之。言則傷其實。徒欲思之。思則喪其",
    "X21n0384_003:0707a06": "真。何也。既言諸法無性。則無四性計矣。而又佛種",
    "X21n0384_003:0707a07": "從緣。令得四悉檀益。此則用從體起。用還冥理。體",
    "X21n0384_003:0707a08": "藉用彰。體自空寂。即體即用。任運與拔。體用即非",
    "X21n0384_003:0707a09": "體用。與拔即非與拔。此唯圓教悉檀之益。故曰。大",
    "X21n0384_003:0707a10": "不可思議．威神之力。但慈悲之道。救拔為先。菩薩",
    "X21n0384_003:0707a11": "之懷。愍濟為用。常應遍遊地獄。代其受苦。故云。救",
    "X21n0384_003:0707a12": "護一切罪苦之事。△二令方便護經。",
    "X21n0384_003:0707a13": "吾滅度後。汝等諸菩薩大士及天龍鬼神等。廣作方",
    "X21n0384_003:0707a14": "便。衛護是經。令一切眾生證涅槃樂。",
    "X21n0384_003:0707a15": "大經謂如來實不畢竟入於涅槃。今言吾滅度後。",
    "X21n0384_003:0707a16": "何也。葢以機薪盡而應火亡。順波旬而現滅也。方",
    "X21n0384_003:0707a17": "便言廣作者。方便乃菩薩二利之器。不可須臾暫",
    "X21n0384_003:0707a18": "離。故維摩云。無方便慧縛。有方便慧解。謂不以愛",
    "X21n0384_003:0707a19": "見心。莊嚴佛土。成就眾生。於空無相無作法中。以",
    "X21n0384_003:0707a20": "自調伏而不疲厭。是名有方便慧解。不。則縛矣。勸",
    "X21n0384_003:0707a21": "衛護是經者。以是眾生之良藥。譬如栴檀。能療人",
    "X21n0384_003:0707a22": "病。一切眾生。莫不願得。有人大得栴檀香樹。束薪",
    "X21n0384_003:0707a23": "賣之。無有買者。此經能令人得道。無不度者。吾般",
    "X21n0384_003:0707a24": "泥洹後。留在世間。無有視者。亦如旃檀束薪賣之。",
    "X21n0384_003:0707b01": "無買者也。故須廣作方便。衛護流通。令一切罪苦",
    "X21n0384_003:0707b02": "眾生。塞無明源。拔生死根。出三塗之惡道。證三德",
    "X21n0384_003:0707b03": "之寂光。庶不負大士威神慈悲之力。救護罪苦之",
    "X21n0384_003:0707b04": "心也。△二普廣請利益事二初當機請說。",
    "X21n0384_003:0707b05": "說是語已。會中有一菩薩。名曰普廣。合掌恭敬而白",
    "X21n0384_003:0707b06": "佛言。今見世尊讚歎地藏菩薩。有如是不可思議大",
    "X21n0384_003:0707b07": "威神德。唯願世尊為未來世末法眾生。宣說地藏菩",
    "X21n0384_003:0707b08": "薩利益人天因果等事。使諸天龍八部及未來世眾",
    "X21n0384_003:0707b09": "生頂受佛語。",
    "X21n0384_003:0707b10": "文分二節。初經家敘威儀。今見下。述讚請利益。有",
    "X21n0384_003:0707b11": "一菩薩。即承命衛經之人。其名曰普廣。從心發智。",
    "X21n0384_003:0707b12": "智彌法界。曰普。以智導行。行滿虗空。曰廣。心是境",
    "X21n0384_003:0707b13": "體。普廣是用。心即法身。普即般若。廣即解脫。由此",
    "X21n0384_003:0707b14": "大士。久證三德。廣濟羣生。雖用不離體。而體藉用",
    "X21n0384_003:0707b15": "彰。故從用立名。若廣明其事。即同觀音十普(云云)。",
    "X21n0384_003:0707b16": "今見下。先述前所歎威德。大論問。諸佛出於三界。",
    "X21n0384_003:0707b17": "不著世間。無有我及我所。視外道．惡人．菩薩．阿羅",
    "X21n0384_003:0707b18": "漢。一等無異。云何讚歎菩薩。答。佛雖無吾我。無有",
    "X21n0384_003:0707b19": "憎愛。於一切法。心無所著。憐愍眾生。以大慈悲心。",
    "X21n0384_003:0707b20": "引導一切。故分別善人。而有所讚。亦欲破惡魔所",
    "X21n0384_003:0707b21": "願。以佛讚歎故。無量眾生。愛樂菩薩。恭敬供養。後",
    "X21n0384_003:0707b22": "皆成就佛道。是故諸佛讚歎菩薩。云何讚歎。以地",
    "X21n0384_003:0707b23": "藏菩薩。久遠劫來。能觀諸法畢竟空。亦能於眾生",
    "X21n0384_003:0707b24": "有大慈悲。行生忍。不見眾生。行法忍。不著諸法。雖",
    "X21n0384_003:0707c01": "知涅槃是無上實法。而不取證。雖知眾生如幻如",
    "X21n0384_003:0707c02": "化。而能起身口意業。可謂志願弘曠有大悲心。行",
    "X21n0384_003:0707c03": "如是事。甚為希有。今既已見世尊讚歎其不可思",
    "X21n0384_003:0707c04": "議大威神德已。然利益天人。因果等事。更願垂於",
    "X21n0384_003:0707c05": "未來。故請說之。世尊說法。不出施論．戒論．生天論。",
    "X21n0384_003:0707c06": "正修名因。已得名果。下文章章約人天以明因果。",
    "X21n0384_003:0707c07": "若表別教．三賢．十地。詳今家教部。天龍等。能頂受",
    "X21n0384_003:0707c08": "之人。佛語。所頂受之法。領納於心名受。人身以頂",
    "X21n0384_003:0707c09": "為尊。今云頂受。敬之極。信之深也。佛語不受。何言",
    "X21n0384_003:0707c10": "可受耶。△二世尊垂答二初如來正答分三初誡",
    "X21n0384_003:0707c11": "聽許說。",
    "X21n0384_003:0707c12": "爾時。世尊告普廣菩薩及四眾等。諦聽。諦聽。吾當為",
    "X21n0384_003:0707c13": "汝略說地藏菩薩利益人天福德之事。",
    "X21n0384_003:0707c14": "誡諦聽者。以是不思議威神慈悲事也。福者。天道",
    "X21n0384_003:0707c15": "佑善也。善則順天。和氣日相湊泊。从示。从畐。會其",
    "X21n0384_003:0707c16": "意耳。悳者。固有之善也。直心為悳。性命本來之正。",
    "X21n0384_003:0707c17": "學問易簡之功。洪範陳五福。福壽．富貴．康寧．好德．",
    "X21n0384_003:0707c18": "考終。論語示五德。溫．良．恭．儉．讓。若吾教中。準四天",
    "X21n0384_003:0707c19": "王經。於六齋日。使者．太子．天王。勤伺眾生。施行吉",
    "X21n0384_003:0707c20": "凶。若於此日。淨心守齋。歸敬禮供地藏菩薩。諸天",
    "X21n0384_003:0707c21": "為遣善神。營衛門戶。凶疫眾邪。陰謀消滅。夜無惡",
    "X21n0384_003:0707c22": "夢。縣官盜賊。水火灾變。終而不害。臨其尋終。迎其",
    "X21n0384_003:0707c23": "魂神。上生天上。天上福德。所願自然。七寶宮殿。在",
    "X21n0384_003:0707c24": "意所之。壽終。下生侯王之家。顏色煒煒。見者心懽。",
    "X21n0384_003:0708a01": "逢佛值法。必得泥洹。斯皆五戒十善。斂情攝欲。六",
    "X21n0384_003:0708a02": "齋使然。五利益人天福德事也。△二承旨願聞。",
    "X21n0384_003:0708a03": "普廣白言。唯然。世尊。願樂欲聞。",
    "X21n0384_003:0708a04": "如文。△三廣明利益二初教主說利益二普廣請",
    "X21n0384_003:0708a05": "經名初又二初廣說利益之事二總結威神之力",
    "X21n0384_003:0708a06": "益事中復分二初通示聞名等益二別示久病等",
    "X21n0384_003:0708a07": "益初又二初供養得福二譏毀獲報得福分四初",
    "X21n0384_003:0708a08": "聞名讚禮福。",
    "X21n0384_003:0708a09": "佛告普廣菩薩。未來世中。若有善男子．善女人。聞是",
    "X21n0384_003:0708a10": "地藏菩薩摩訶薩名者。或合掌者．讚歎者．作禮者．戀",
    "X21n0384_003:0708a11": "慕者。是人超越三十劫罪。",
    "X21n0384_003:0708a12": "修善者。稱善男女。作惡者。稱惡男女。如閻羅王誨",
    "X21n0384_003:0708a13": "勑罪人云。汝等今去。為人家作子。當念孝順。報父",
    "X21n0384_003:0708a14": "母恩。曼年盛時。當忍惡為善。篤信三尊。守戒奉道。",
    "X21n0384_003:0708a15": "修諸功德。莫復作惡。還來至此。夫善。人性之天然",
    "X21n0384_003:0708a16": "精粹者也。其發恰好。美若不可勝言。無一不由中",
    "X21n0384_003:0708a17": "出者。故从美。轉注以心。示人。天根之學。復从二言",
    "X21n0384_003:0708a18": "者何。言。心聲也。出言善。人亦以善應之。人心同處。",
    "X21n0384_003:0708a19": "可以見天心也。今言由聞地藏之名而合掌等。得",
    "X21n0384_003:0708a20": "其善名也。葢大士之名。萬行萬德莊嚴。自最初一",
    "X21n0384_003:0708a21": "念救母孝思。便為六道救苦發心根源。已深廣無",
    "X21n0384_003:0708a22": "涯際矣。迨今十一大劫已來。若欲分別。窮劫不盡。",
    "X21n0384_003:0708a23": "故合掌等。皆超劫罪。如耆婆攬草。無非藥者。普能",
    "X21n0384_003:0708a24": "愈病。一切具足。如如意珠。盡滿其願。合掌。表權．實",
    "X21n0384_003:0708b01": "一體。九界是權。佛界是實。今既開顯。生佛一體。此",
    "X21n0384_003:0708b02": "身業供養。或讚相好微妙。或歎功德深洪。此口業",
    "X21n0384_003:0708b03": "供養。稽首著地。五輪俱圓。了性空寂。感應道交。乃",
    "X21n0384_003:0708b04": "三業普供。眷戀係慕。心心無間。或想菩薩之威德。",
    "X21n0384_003:0708b05": "或申自己之悲哀。此意業供養也。是人。點上聞名",
    "X21n0384_003:0708b06": "合掌等者。均能超越三十劫之重罪。此非不思議",
    "X21n0384_003:0708b07": "威神慈悲之力歟。△二塑畵形像福。",
    "X21n0384_003:0708b08": "普廣。若有善男子．善女人。或彩畵形像。或土石膠漆．",
    "X21n0384_003:0708b09": "金銀銅銕。作此菩薩。一瞻一禮者。是人百返生於三",
    "X21n0384_003:0708b10": "十三天。永不墮於惡道。假如天福盡故。下生人間。猶",
    "X21n0384_003:0708b11": "為國王。不失大利。",
    "X21n0384_003:0708b12": "初修因。彩畵等。即法華云。若人為佛故。建立諸形",
    "X21n0384_003:0708b13": "像(云云)。彩。色也。用五色縇染百福之相也。土石膠",
    "X21n0384_003:0708b14": "漆者。或以淨土範塑為相。或以堅石巧琢為形。準",
    "X21n0384_003:0708b15": "優婆塞戒經。不許用膠(此土有牛皮．魚腸二膠)。得失意罪。而",
    "X21n0384_003:0708b16": "此經用者。外國用樹膠耳(白芨之類)。有言大荳汁(本草黑荳",
    "X21n0384_003:0708b17": "也)可代膠清。若光宅聽許用牛皮膠。終是不淨之",
    "X21n0384_003:0708b18": "物。後得不淨果報。葢以畵相無膠。色久脫落。灰布",
    "X21n0384_003:0708b19": "無漆。身不堅牢。此像設之斷不可闕者。金銀銅銕。",
    "X21n0384_003:0708b20": "價雖貴賤不同。體乃堅剛不異。鎔鑄為像。永遠莊",
    "X21n0384_003:0708b21": "嚴。修跋拏。翻金。準大論。出山石沙赤銅中。說文云。",
    "X21n0384_003:0708b22": "金有五色。黃金為長。久埋不變。百陶不輕。阿路巴。",
    "X21n0384_003:0708b23": "翻銀。準大論。出燒石中。爾雅。白金謂之銀。銅。赤金。",
    "X21n0384_003:0708b24": "銀之次也。阿嚕力經云。多唎路訶。注云三金。謂金．",
    "X21n0384_003:0708c01": "銀．銅。从金从同。色與金相似。而德大有間矣。古文",
    "X21n0384_003:0708c02": "取意制字。示不可以貌取人也。銕。黑金也。从夷。取",
    "X21n0384_003:0708c03": "常銕為意。常銕鍊久而得其精純。雖百鍊而不耗。",
    "X21n0384_003:0708c04": "謂之真剛。銕於金品最下。而致用為多。民利不可",
    "X21n0384_003:0708c05": "闕也。已上明造像。準戒經。不淨錢。不任造像。可換",
    "X21n0384_003:0708c06": "取如法淨錢造像。又不許造半身像。善相不起。墮",
    "X21n0384_003:0708c07": "落生死。作此菩薩。一瞻一禮者。他人以此眾物作",
    "X21n0384_003:0708c08": "地藏菩薩勝相。或有善男女等見之。或但瞻而不",
    "X21n0384_003:0708c09": "禮。或有瞻而禮者。此明修因甚少。下明得果極大。",
    "X21n0384_003:0708c10": "是人即作像瞻禮者。皆百返生於三十三天。且永",
    "X21n0384_003:0708c11": "不墮惡道之中。以造像本是天業。故感生天上。造",
    "X21n0384_003:0708c12": "像功德經云。若人臨終。發言造像。乃至如麥&#;(古猛",
    "X21n0384_003:0708c13": "切大麥也)。能除三世八十億劫生死之罪。有十一功德。",
    "X21n0384_003:0708c14": "一．世世眼目清潔。二．生處無惡。三．常生貴家。四．身",
    "X21n0384_003:0708c15": "如紫磨金色。五．豐饒珍玩。六．生賢善家。七．生得為",
    "X21n0384_003:0708c16": "王。八．作金輪王。九．生梵天。十．不墮惡道。十一．後生",
    "X21n0384_003:0708c17": "還能敬重三寶。故下即云假如天福等。妙樂云。豈",
    "X21n0384_003:0708c18": "是欲界人天善根。故後賢講是經者。斷不可準正",
    "X21n0384_003:0708c19": "法念經所列忉利之三十三。必依吾所引灌頂呪",
    "X21n0384_003:0708c20": "經者。此千古不磨之定案也。不失大利。通言之。謂",
    "X21n0384_003:0708c21": "雖生人中作王。猶不失作像瞻禮之大利。若深推",
    "X21n0384_003:0708c22": "其意。必以成佛為大利。如經云。如是諸人等。漸漸",
    "X21n0384_003:0708c23": "積功德。具足大悲心。皆已成佛道。是也。故妙樂云。",
    "X21n0384_003:0708c24": "今經欲收無始微善。咸趣菩提。若已發心。隨有毫",
    "X21n0384_003:0709a01": "善。莫非緣因。今經既同法華。福利自叵思議。△三",
    "X21n0384_003:0709a02": "厭女供像福二初厭女身供像轉報二厭醜病禮",
    "X21n0384_003:0709a03": "像獲福初分二初明供像。",
    "X21n0384_003:0709a04": "若有女人。厭女人身。盡心供養地藏菩薩畵像及土",
    "X21n0384_003:0709a05": "石膠漆銅銕等像。如是日日不退。常以華香飲食衣",
    "X21n0384_003:0709a06": "服繒綵幢旛錢寶物等供養。",
    "X21n0384_003:0709a07": "初二句興供意。厭女身故。同藥師願中。若有女人。",
    "X21n0384_003:0709a08": "為女百惡之所逼惱。極生厭離。願捨女身。葢女人",
    "X21n0384_003:0709a09": "因淫業。而致乘愛心而來。陷人之坑阱。積穢之丘",
    "X21n0384_003:0709a10": "陵。超日月經明示五礙。一．不得作梵天王。清淨．垢",
    "X21n0384_003:0709a11": "染不同故。二．不得作帝釋。少欲。多欲差殊故。三．不",
    "X21n0384_003:0709a12": "得作魔王。剛強．懦弱相異故。四．不得作轉輪王。仁",
    "X21n0384_003:0709a13": "慈．嫉妬逈絕故。五．不得作佛身。萬德．煩惱各別故。",
    "X21n0384_003:0709a14": "玉耶經中。大彰十惡。一．初生父母不喜。二．舉養視",
    "X21n0384_003:0709a15": "無滋味。三．心常畏人。四．父母憂嫁。五．父母生離。六．",
    "X21n0384_003:0709a16": "畏夫喜怒。七．懷產甚難。八．少為父母檢錄。九．中為",
    "X21n0384_003:0709a17": "夫壻禁制。十．老為兒孫所呵。故女中智者。常生厭",
    "X21n0384_003:0709a18": "離也。盡心下。供養法。蘇悉地經。廣明供事不同。凡",
    "X21n0384_003:0709a19": "供養門。乃普賢毗首羯磨所作。出虗空庫藏法中。",
    "X21n0384_003:0709a20": "依大圓鏡智及成所作智而為之也。盡心二字。須",
    "X21n0384_003:0709a21": "玩。下諸供物。皆事。財施也。若不離自心。竭盡為之。",
    "X21n0384_003:0709a22": "則一切法趣事．趣財。是趣不過。則事全是理。財即",
    "X21n0384_003:0709a23": "是法矣。像設如前。如是日日不退。可謂心心堅固。",
    "X21n0384_003:0709a24": "念念精勤。華香．飲食．衣服義如前明。繒綵。即五色",
    "X21n0384_003:0709b01": "綵縀。繒字有二音。咨登切。音增。與矰同。繒繳以射",
    "X21n0384_003:0709b02": "鳧雁。箭有綸者。古詩。未必逢矰繳。是也。慈陵切。音",
    "X21n0384_003:0709b03": "情。帛也。贈神曰繒。今從情聲。幢。梵語脫闍資。中翻",
    "X21n0384_003:0709b04": "幢。熏聞引爾雅云。闍謂之臺。而言脫者。積土脫落",
    "X21n0384_003:0709b05": "也。今所不取。葢是梵語。但名義集。既以寺塔壇幢",
    "X21n0384_003:0709b06": "聯貫而立。則臺義非謬。然說文云。幢。旌旂之屬。輔",
    "X21n0384_003:0709b07": "行又云。旛者。旌旗之總名。今佛法供具相狀似彼。",
    "X21n0384_003:0709b08": "故云旛。則幢旛一類。旛之大者為幢。幢。翳也．容也。",
    "X21n0384_003:0709b09": "施之車葢。童童然以隱蔽形容。則似車之葢。故楚",
    "X21n0384_003:0709b10": "曰幬。關東西曰幢。凡造旛法。切不得安佛菩薩像。",
    "X21n0384_003:0709b11": "及名號等。旛是供具。供於所供。如何復以像名為",
    "X21n0384_003:0709b12": "之。錢寶物等。眾生之性命。切己難忘。能捨命財。心",
    "X21n0384_003:0709b13": "無悋惜。內息慳貪。獲福無量矣。△二轉報果三初",
    "X21n0384_003:0709b14": "明轉女身。",
    "X21n0384_003:0709b15": "是善女人。盡此一報女身。百千萬劫。更不生有女人",
    "X21n0384_003:0709b16": "世界。何況復受。",
    "X21n0384_003:0709b17": "轉報事難。惟在精誠。今既盡心供養。而又日日不",
    "X21n0384_003:0709b18": "退。故畢此一期果報之身。從斯百千萬劫。更不生",
    "X21n0384_003:0709b19": "有女人世界。即指西方極樂。一向無有女人。何況",
    "X21n0384_003:0709b20": "復來三界受女身耶。△二願不轉女。",
    "X21n0384_003:0709b21": "除非慈願力故。要受女身。度脫眾生。",
    "X21n0384_003:0709b22": "如摩耶夫人。以大幻願智法門。永為千佛之母。此",
    "X21n0384_003:0709b23": "以順愛法門。度眾生也。又婆須密多女。說離欲際",
    "X21n0384_003:0709b24": "法門。一切眾生隨類見我。令得一切三昧。此以逆",
    "X21n0384_003:0709c01": "愛法門。度眾生也。竝以慈受三昧。誓願之力。示為",
    "X21n0384_003:0709c02": "女身。先以欲鈎牽。後令入佛智。正此意也。△三結",
    "X21n0384_003:0709c03": "不受女。",
    "X21n0384_003:0709c04": "承斯供養地藏力故及功德力。百千萬劫不受女身。",
    "X21n0384_003:0709c05": "供養地藏。乃現行精進及功德力。是善習熏起。種",
    "X21n0384_003:0709c06": "現交熏。功業成辦。故於百千萬劫永不受女人身。",
    "X21n0384_003:0709c07": "△二厭醜病禮像獲福三初瞻禮。",
    "X21n0384_003:0709c08": "復次普廣。若有女人。厭是醜陋。多疾病者。但於地藏",
    "X21n0384_003:0709c09": "像前。志心瞻禮。食頃之間。",
    "X21n0384_003:0709c10": "醜。臭穢也。陋。鄙惡也。此方黃帝時。有嫫母。齊國有",
    "X21n0384_003:0709c11": "無鹽女。梁鴻之妻孟光。皆天下之醜女。而賢慧者",
    "X21n0384_003:0709c12": "也。準業報差別經。以十業故。得醜陋報。一好行忿",
    "X21n0384_003:0709c13": "怒。二好懷嫌恨。三誑惑於它。四惱亂眾生。五於父",
    "X21n0384_003:0709c14": "母所無愛敬心。六於賢聖所不生恭敬。七侵奪賢",
    "X21n0384_003:0709c15": "聖資生田業。八於佛塔廟斷滅燈明。九見醜陋者",
    "X21n0384_003:0709c16": "毀訾輕賤。十習諸惡行。亦以十業得多病報。一好",
    "X21n0384_003:0709c17": "喜打拍一切眾生。二勸他令打。三讚歎打法。四見",
    "X21n0384_003:0709c18": "打歡喜。五惱亂父母。六惱亂賢聖。七見怨病苦。心",
    "X21n0384_003:0709c19": "大歡喜。八見怨病愈。心生不樂。九於怨病所。與非",
    "X21n0384_003:0709c20": "治藥。十宿食未消而復更噉。以是二十種業。感此",
    "X21n0384_003:0709c21": "醜病。女身相貌醜陋。為夫君之嫌憎。遭眾士之譏",
    "X21n0384_003:0709c22": "呵。身多疾病。致自心之憂苦。招眷屬之輕陵。三惡",
    "X21n0384_003:0709c23": "竝集。一世多愁。寧不長懷厭棄乎。能感之機。識此",
    "X21n0384_003:0709c24": "之由。但於下明修因。食頃。一飯食時。以少顯多。以",
    "X21n0384_003:0710a01": "短形長耳。△二轉報二初相貌圓滿。",
    "X21n0384_003:0710a02": "是人千萬劫中所受生身。相貌圓滿。",
    "X21n0384_003:0710a03": "此顯暫時瞻禮之功。不可思議。圓則無喎邪之惡",
    "X21n0384_003:0710a04": "相。滿則尠窊曲之醜形。相貌既得圓滿。身軀自無",
    "X21n0384_003:0710a05": "疾病。△二貴姓受生。",
    "X21n0384_003:0710a06": "是醜陋女人。如不厭女身。即百千萬億生中常為王",
    "X21n0384_003:0710a07": "女。乃及王妃。宰輔大姓．大長者女。端正受生。諸相圓",
    "X21n0384_003:0710a08": "滿。",
    "X21n0384_003:0710a09": "不厭女身。情愛未忘。瞻禮之功。纖毫不爽。故於萬",
    "X21n0384_003:0710a10": "億生中。常為王家之女。如波斯匿之勝鬘。阿闍世",
    "X21n0384_003:0710a11": "之術達矣。王妃。妃。合也。嬪御之貴。次於后者。又天",
    "X21n0384_003:0710a12": "子後宮．嫡庶皆稱妃。如末利．韋提希是也。宰輔大",
    "X21n0384_003:0710a13": "姓。乃天子股肱。元勳阿衡。或生剎帝利大姓。或婆",
    "X21n0384_003:0710a14": "羅門大姓。長者女。如須達多之有蘇曼。維摩詰之",
    "X21n0384_003:0710a15": "有月上也。端正等。梵名阿波羅提目伽。此言端正。",
    "X21n0384_003:0710a16": "別行疏云。女人端正。七德之初。但端正無相者。或",
    "X21n0384_003:0710a17": "早孤少寡。相祿不佳。今明貌與相相扶。彌顯其德。",
    "X21n0384_003:0710a18": "端則招夫寵愛。相則招於祿敬。若愛帶慢。何謂為",
    "X21n0384_003:0710a19": "德。愛而敬之。故是相也。今既端正圓滿。相彌妙矣。",
    "X21n0384_003:0710a20": "△三結成。",
    "X21n0384_003:0710a21": "由志心故。瞻禮地藏菩薩。獲福如是。",
    "X21n0384_003:0710a22": "志心二字。義深意重。貫於前後。勿輕看過。夫人之",
    "X21n0384_003:0710a23": "轉報。誠非易事。譬耕夫之忽臨帝座。如溷者之俄",
    "X21n0384_003:0710a24": "登天府。平地之福。匪伊所思。今所獲福。誠由志心。",
    "X21n0384_003:0710b01": "志者。心之所至也。其醜女以瞻禮而感。地藏以慈",
    "X21n0384_003:0710b02": "力而應。均是心也。若各各性計不忘。則能所條然。",
    "X21n0384_003:0710b03": "凡聖岐矣。安能感應道交。轉報獲福耶。惟瞻禮之",
    "X21n0384_003:0710b04": "際。了能所之皆空。故感應之時。致假中之叵議。則",
    "X21n0384_003:0710b05": "醜婦與地藏。無二無別。功竝由於志心。故增一阿",
    "X21n0384_003:0710b06": "含云。若欲禮佛者。當來及過去。當觀空無法。是名",
    "X21n0384_003:0710b07": "禮佛義。勒那三藏七種禮。不可不知。△四伎樂讚",
    "X21n0384_003:0710b08": "供福。",
    "X21n0384_003:0710b09": "復次。普廣。若有善男子．善女人。能對菩薩像前。作諸",
    "X21n0384_003:0710b10": "伎樂及歌詠讚歎。香華供養。乃至勸於一人．多人。如",
    "X21n0384_003:0710b11": "是等輩。現在世中。及未來世。常得百千鬼神日夜衛",
    "X21n0384_003:0710b12": "護。不令惡事輒聞其耳。何況親受諸橫。",
    "X21n0384_003:0710b13": "文分二節。初能供之機。如是下。所獲之福。能者。信",
    "X21n0384_003:0710b14": "善之實。信而不實者。不能為之矣。伎字。說文从女",
    "X21n0384_003:0710b15": "支聲。婦人小物樂工也。从人支聲。訓與也。樂者。天",
    "X21n0384_003:0710b16": "子之要事。可以觀風考俗。使民蕩穢滌邪。故禮樂",
    "X21n0384_003:0710b17": "不可須臾去身。若禮記云。夔始制樂以賞諸侯。自",
    "X21n0384_003:0710b18": "黃帝咸池以下。代制於樂。不過據此土言之耳。歌",
    "X21n0384_003:0710b19": "詠者。尚書云。詩言志。歌永言。詩序曰。情動於中而",
    "X21n0384_003:0710b20": "形於言。言之不足。故嗟歎之。嗟歎之不足。故詠歌",
    "X21n0384_003:0710b21": "之。歌者。樂之聲也。直陳其德也。準山海經。帝俊八",
    "X21n0384_003:0710b22": "子。始為歌。若吾教中即梵唄也。尋西方之有唄。猶",
    "X21n0384_003:0710b23": "東國之有讚。讚者從文。以結章。唄者短偈。以流頌。",
    "X21n0384_003:0710b24": "比其事義。名異實同。今既作五聲八音之樂矣。及",
    "X21n0384_003:0710c01": "申歌詠讚歎之頌矣。復陳香華供養之物矣。不惟",
    "X21n0384_003:0710c02": "信心自為。更以普勸他作。或一或多。隨緣轉化。如",
    "X21n0384_003:0710c03": "是之人。自應獲福。故即云如是等輩(云云)。然作樂",
    "X21n0384_003:0710c04": "供像。何以得鬼神衛護耶。準禮記曰。禮樂之行乎",
    "X21n0384_003:0710c05": "陰陽。通乎鬼神。漢書云。夫樂者。聖人所以感天地．",
    "X21n0384_003:0710c06": "通鬼神。況乾闥．緊那皆天帝樂神。今既伎樂歌詠",
    "X21n0384_003:0710c07": "於地藏。寧不感帝釋。遣乾．緊。令人衛護耶。然惡事",
    "X21n0384_003:0710c08": "不聞耳者。又從何致乎。曰。不聞禮云。夫樂。清明象",
    "X21n0384_003:0710c09": "天。廣大象地。終始象四時。周旋象風雨。今既作樂",
    "X21n0384_003:0710c10": "供像。自感天地清明氣象。四時和焉。風雨時焉。安",
    "X21n0384_003:0710c11": "有惡事輒聞於耳。故曰樂者。樂也。君子樂得其道。",
    "X21n0384_003:0710c12": "小人樂得其欲。況今獲福。實從信心得來。何況親",
    "X21n0384_003:0710c13": "身受諸橫哉。若準法華。妓樂頌德。開人天業。自應",
    "X21n0384_003:0710c14": "早成佛道矣。△二譏毀報獲二初正示二結況示",
    "X21n0384_003:0710c15": "中二初示譏毀相。",
    "X21n0384_003:0710c16": "復次。普廣。未來世中。若有惡人及惡神．惡鬼。見有善",
    "X21n0384_003:0710c17": "男子．善女人歸敬供養讚歎瞻禮地藏菩薩形像。或",
    "X21n0384_003:0710c18": "妄生譏毀。謗無功德及利益事。或露齒笑。或面背非。",
    "X21n0384_003:0710c19": "或勸人共非。或一人非。或多人非。乃至一念生譏毀",
    "X21n0384_003:0710c20": "者。",
    "X21n0384_003:0710c21": "初舉譏毀之類。次明譏毀之相。梵名鳩那羅。此云",
    "X21n0384_003:0710c22": "惡人。亦云不好人。惡神。大即指波卑夜。正翻云惡。",
    "X21n0384_003:0710c23": "小即指岳凟山川內惡者一流。惡鬼。大指鳩槃荼",
    "X21n0384_003:0710c24": "等。小即指倚艸附木。妄作威福之類。夫惡有三種。",
    "X21n0384_003:0711a01": "一曰惡。二曰大惡。三曰惡中惡。此之三類。各有三",
    "X21n0384_003:0711a02": "惡(云云)。見有等。明造毀之端。佛言。清濁異流。明愚",
    "X21n0384_003:0711a03": "異趣。忠佞相讐。邪常嫉正。故著欲之人。不好我無",
    "X21n0384_003:0711a04": "欲之行。於是惡類遂生嫉心。所以嫉之者。惡人恐",
    "X21n0384_003:0711a05": "以彼善。形我之惡也。惡神恐其出界。失我之眷屬",
    "X21n0384_003:0711a06": "也。惡鬼恐其齋戒。失我之血肉也。懷私雖異。為惡",
    "X21n0384_003:0711a07": "是同。曾子云。人之好善。福雖未至。去禍遠矣。人之",
    "X21n0384_003:0711a08": "為惡。凶雖未至。去福近矣。辯魔書云。見善養育。如",
    "X21n0384_003:0711a09": "雨露之被草木。遇惡勦絕。若鷹鸇之逐鳥雀。人何",
    "X21n0384_003:0711a10": "不努力修善。而甘為惡人．惡神．惡鬼哉。譏者。嘲誚",
    "X21n0384_003:0711a11": "之言。毀者。謗壞之事。譏生忌嫉之心。毀起貪恨之",
    "X21n0384_003:0711a12": "念。故知心為起惡之源。口乃召禍之本。徒謗聖賢。",
    "X21n0384_003:0711a13": "枉壓良善。從虗妄以搆詞。自無端而肆毒。初乃輕",
    "X21n0384_003:0711a14": "言譏激。後遂重語讟誣。自作闡提。撥無因果。宣言",
    "X21n0384_003:0711a15": "此輩。徒竊善名。歸供讚禮。實無功德。唐喪資財。何",
    "X21n0384_003:0711a16": "有利益。那知泥木靈像。遠有所表。敬誠殷禮。獲福",
    "X21n0384_003:0711a17": "無邊。輕心毀謗。招罪彌劫。愚癡無知。阻退善根。或",
    "X21n0384_003:0711a18": "露齒而輕笑。或面是而背非。自己非之。復勸人共",
    "X21n0384_003:0711a19": "非。或勸得一人。或再勸多人。而共非之。此言多譏",
    "X21n0384_003:0711a20": "毀惡。乃至一念。言少譏毀惡。那知眾罪。皆從此起。",
    "X21n0384_003:0711a21": "譬夫決江之流。濫觴於甕口。叅天之樹。發蘖乎毫",
    "X21n0384_003:0711a22": "芒。唇口是弓。心慮如弦。音聲如箭。一念如機。長夜",
    "X21n0384_003:0711a23": "空發。徒染身口。顧斯後報。可不慎哉。△二顯譏毀",
    "X21n0384_003:0711a24": "報二初直墮阿鼻。",
    "X21n0384_003:0711b01": "如是之人。賢劫千佛滅度。譏毀之報。尚在阿鼻地獄。",
    "X21n0384_003:0711b02": "受極重罪。",
    "X21n0384_003:0711b03": "獧(音喧。輕也)頑成性。估侸(上音顛。下音孺。輕薄也)。為情。不知佛道。",
    "X21n0384_003:0711b04": "正真弘深。而以世間輕薄淺近之言。欲設嫉心。謗",
    "X21n0384_003:0711b05": "毀道根。如是之人。如折翅鳥。不能飛行。當知是輩。",
    "X21n0384_003:0711b06": "於未來世。永不能至人天善處矣。梵名劫簸秦言",
    "X21n0384_003:0711b07": "分別時節。颰陁。秦翻為賢。以多賢人出世。故名賢",
    "X21n0384_003:0711b08": "劫也。此現在賢劫。共有千佛出世。今我釋迦。方是",
    "X21n0384_003:0711b09": "第四佛。餘有九百六佛。一一出而滅。可謂歲月彌",
    "X21n0384_003:0711b10": "之矣。今言千佛滅度已。而譏毀之報。尚在阿鼻大",
    "X21n0384_003:0711b11": "獄。受極重之罪。終無底止矣。興起行經云。世人所",
    "X21n0384_003:0711b12": "作行。或作善惡事。此行還歸身。終不朽敗亡。以謗",
    "X21n0384_003:0711b13": "法之人。極大罪業。墮三惡道。難可出離。可不慎哉。",
    "X21n0384_003:0711b14": "△二轉生惡道。",
    "X21n0384_003:0711b15": "過是劫已。方受餓鬼。又經千劫。復受畜生。又經千劫。",
    "X21n0384_003:0711b16": "方得人身。縱受人身。貧窮下賤。諸根不具。多被惡業",
    "X21n0384_003:0711b17": "來結其心。不久之間。復墮惡道。",
    "X21n0384_003:0711b18": "歷劫沉淪。永失生天之路。隨緣受報。竟無出苦之",
    "X21n0384_003:0711b19": "期。謗無法味。感報枵虗之餓鬼。不識正道。受形旁",
    "X21n0384_003:0711b20": "背之畜生。梵名闍黎哆。云餓鬼。此道徧在諸趣。以",
    "X21n0384_003:0711b21": "謟誑心意。作下品五逆十惡。感此道身。梵名底栗",
    "X21n0384_003:0711b22": "車。云畜生。此道亦遍諸處。以愚癡貪欲。作中品五",
    "X21n0384_003:0711b23": "逆十惡。感此道身。此二道中。經劫長遠。方始為人。",
    "X21n0384_003:0711b24": "言方言縱。亦非必定之辭。縱然得復人身。餘業猶",
    "X21n0384_003:0711c01": "然未盡。由昔斷滅法財。今感貧窮之報。因曩毀敬",
    "X21n0384_003:0711c02": "尊容。此招下賤之身。兼復諸根殘闕。以致九結纏",
    "X21n0384_003:0711c03": "心。從冥入冥。隨苦至苦。大乘論。堅意菩薩云。誹謗",
    "X21n0384_003:0711c04": "大乘法。決定墮惡道。焚燒甚苦痛。業報罪信爾。若",
    "X21n0384_003:0711c05": "從地獄出。復受餘惡報。諸根常缺陋。永不聞法音。",
    "X21n0384_003:0711c06": "設使得聞者。復生於謗法。以謗法因緣。還墮於地",
    "X21n0384_003:0711c07": "獄。噫。可不誡歟。△二結况。",
    "X21n0384_003:0711c08": "是故普廣。譏毀他人供養。尚獲此報。何況別生惡見",
    "X21n0384_003:0711c09": "毀滅。",
    "X21n0384_003:0711c10": "是故二字。緊承永墮阿鼻。彌劫經生而況出也。善",
    "X21n0384_003:0711c11": "人供養。惡輩譏毀。尚獲彌劫之殃。況別生惡見。如",
    "X21n0384_003:0711c12": "彌犁車毀滅佛法。其罪有甚於此矣。故寶雨經云。",
    "X21n0384_003:0711c13": "若誹謗者。是名愚人。墮於惡處。受諸苦惱。又為一",
    "X21n0384_003:0711c14": "切世間天人阿素洛等之所輕賤故。知誹謗之罪。",
    "X21n0384_003:0711c15": "實居眾罪之先。△二別示久病等益五初久病惡",
    "X21n0384_003:0711c16": "相乃至五齋誦感報初分三初示病中惡相又二",
    "X21n0384_003:0711c17": "初示相。",
    "X21n0384_003:0711c18": "復次。普廣。若未來世。有男子．女人。久處牀枕。求生求",
    "X21n0384_003:0711c19": "死。了不可得。或夜夢惡鬼。乃及家親。或遊險道。或多",
    "X21n0384_003:0711c20": "魘寐。共鬼神遊。日月歲深。轉復尫瘵。眠中叫苦。慘悽",
    "X21n0384_003:0711c21": "不樂者。",
    "X21n0384_003:0711c22": "佛說毉經云。人身中。本有四病。一地．二水．三火．四",
    "X21n0384_003:0711c23": "風。智論云。四大為身。常相侵害。一一大中。百一病",
    "X21n0384_003:0711c24": "起。冷病有二百二。水．風起故。熱病有二百二。地．火",
    "X21n0384_003:0712a01": "起故。葢由四大難調。六腑更反。以有報身。忽嬰疚",
    "X21n0384_003:0712a02": "疾。今乃連年累月。枕臥牀蓆。不能起居。乃殺戮之",
    "X21n0384_003:0712a03": "餘殃。致病惱之久迫。求生而勢不能生。求死而事",
    "X21n0384_003:0712a04": "難即死。夢惡鬼等。因病迫心。神思瞀亂。夜多惡夢。",
    "X21n0384_003:0712a05": "驚悸重增。唯識論明四夢。一．無明習氣。二．善惡先",
    "X21n0384_003:0712a06": "徵。三．四大偏增。四．巡遊舊識。今夢惡鬼。惡相先徵",
    "X21n0384_003:0712a07": "也。及見家親。巡遊舊識也。遊險道。則四大偏增。鬼",
    "X21n0384_003:0712a08": "神遊。乃無明習氣也。烏蘇慢。此云厭。眠內不祥。伏",
    "X21n0384_003:0712a09": "合人心。論衡曰。臥厭不寤。故曰魘寐。久寐不醒。鬼",
    "X21n0384_003:0712a10": "神共遊。綿歷歲深。形骸困劣。尫(音汪)弱也。即瘠病之",
    "X21n0384_003:0712a11": "人。瘵(音債)勞瘵。即五勞七傷之類。眠中叫苦等者。以",
    "X21n0384_003:0712a12": "身為苦器。陰是坯瓶。四大浮虗。互相乖反。稟形人",
    "X21n0384_003:0712a13": "世逢穢濁之時。受質偽身。居怖畏之境。幽冥無量",
    "X21n0384_003:0712a14": "鬼神。以及家親眷屬。依房依廟。附岳附丘。凡有含",
    "X21n0384_003:0712a15": "靈。竝皆祗響。致使神爽冥昧。識慮昏茫。至於寤寐",
    "X21n0384_003:0712a16": "多有恐怖。所以眠內不安。晨昏叫苦。心中煎迫。動",
    "X21n0384_003:0712a17": "靜慘悽。皆病中之苦相也。△二釋意。",
    "X21n0384_003:0712a18": "此皆是業道論對。未定輕重。或難捨壽。或不得愈。男",
    "X21n0384_003:0712a19": "女俗眼。不辯是事。",
    "X21n0384_003:0712a20": "此釋久病惡相。由業道之冤對耳。故佛告阿闍世",
    "X21n0384_003:0712a21": "王。一切諸法。皆為緣對。世人所為作。各自見其行。",
    "X21n0384_003:0712a22": "行善得善報。行惡得惡報。是故大王。當捨惡從善。",
    "X21n0384_003:0712a23": "今既業緣對至。將非性命無逃。但未定其罪之輕",
    "X21n0384_003:0712a24": "重。豈便判其人之死生。故應死者。或難即時捨壽。",
    "X21n0384_003:0712b01": "未應死者。尚爾淹滯難愈。恐是五音呪詛。或招三",
    "X21n0384_003:0712b02": "世冤优(字彙補音尤。出道藏)魂繫陰司。災生陽世。人間俗陋",
    "X21n0384_003:0712b03": "之眼。焉能辯此業對之事哉。△二明修福脫罪二",
    "X21n0384_003:0712b04": "初正示方軌二況顯利益初分三初對像讀經。",
    "X21n0384_003:0712b05": "但當對諸佛菩薩像前。高聲轉讀此經一徧。",
    "X21n0384_003:0712b06": "夫人節宣不謹。感於寒熱等證。世醫藥餌。可能療",
    "X21n0384_003:0712b07": "治。今是惡業報病。須藉法力方祛。葢諸佛心者。慈",
    "X21n0384_003:0712b08": "悲為體。能作毉王。善療眾生身心之病。經是法藥。",
    "X21n0384_003:0712b09": "菩薩是瞻病之人。故須對像讀經。然祇轉一徧者。",
    "X21n0384_003:0712b10": "金丹一粒。點銕成金。至理一言。革凡成聖。何俟多",
    "X21n0384_003:0712b11": "轉乎。△二為病捨物。",
    "X21n0384_003:0712b12": "或取病人可愛之物。或衣服寶貝莊園舍宅。對病人",
    "X21n0384_003:0712b13": "前。高聲唱言。我某甲等。為是病人。對經像前。捨諸等",
    "X21n0384_003:0712b14": "物。或供養經像。或造佛菩薩形像。或造塔寺。或然油",
    "X21n0384_003:0712b15": "燈。或施常住。",
    "X21n0384_003:0712b16": "世人之病有二種。四大是身病。三毒是心病。身病",
    "X21n0384_003:0712b17": "可用藥。心病須修福。法句經云。人作善惡。殃福隨",
    "X21n0384_003:0712b18": "人。雖更生死。不可得免。故須經福以禳之。可愛物",
    "X21n0384_003:0712b19": "華美而貴重者。今割其愛。斷病之根也。衣服著以",
    "X21n0384_003:0712b20": "嚴身。寶貝蓄而致富。莊園供遊玩之觀。舍宅安子",
    "X21n0384_003:0712b21": "孫之所。竝我受用。不可闕少。此明所捨之物。對病",
    "X21n0384_003:0712b22": "人下。宣唱捨物。對病高唱者。令知代施功德。憶持",
    "X21n0384_003:0712b23": "在心不忘。經云。一切諸物悉皆分散。唯此願王。不",
    "X21n0384_003:0712b24": "相捨離。是也。梵語那莽。此云某甲。甲是天干之首。",
    "X21n0384_003:0712c01": "第一之數。不妨乙丙行列也。或供下。修福之法。供",
    "X21n0384_003:0712c02": "經像者。法是佛母。佛從法生。三世如來。皆供養法。",
    "X21n0384_003:0712c03": "像是世尊遺容。雖泥木塑刻。見者皆生佛想。與真",
    "X21n0384_003:0712c04": "無異。故供者得福。造佛菩薩形像者。準造像福報",
    "X21n0384_003:0712c05": "經。功德殊多。今略舉一二。經云。天下人民。能作佛",
    "X21n0384_003:0712c06": "形像者。世世所生之處。眼目淨潔。面貌端正。身體",
    "X21n0384_003:0712c07": "手足。常好柔軟。生於天上。亦復淨潔。諸天中勝。紫",
    "X21n0384_003:0712c08": "磨金色。端正無比。作菩薩像。功德亦爾。塔寺如前。",
    "X21n0384_003:0712c09": "襍寶藏經云。造立塔寺。命終生忉利天。然油燈者。",
    "X21n0384_003:0712c10": "施燈經。佛告舍利弗。有人於塔廟形像。奉施燈明。",
    "X21n0384_003:0712c11": "乃至以少燈炬。如此福德。唯佛能知。成佛一人。可",
    "X21n0384_003:0712c12": "愛物等。總施招提。供養眾僧。此言隨行一種。即感",
    "X21n0384_003:0712c13": "勝報。非事事要做也。△三脫罪知命。",
    "X21n0384_003:0712c14": "如是三白病人。遣令聞知。假令諸識分散。至氣盡者。",
    "X21n0384_003:0712c15": "乃至一日．二日．三日．四日至七日已來。但高聲白。高",
    "X21n0384_003:0712c16": "聲讀經。是人命終之後。宿殃重罪。至於五無間罪。永",
    "X21n0384_003:0712c17": "得解脫。所受生處。常知宿命。",
    "X21n0384_003:0712c18": "代病捨物。必三白令聞知者。欲令洞聞於心。深知",
    "X21n0384_003:0712c19": "我有如是功德也。假令者。謂藉斯施福。病去身安。",
    "X21n0384_003:0712c20": "何善如之。借使大限難逃。世緣永絕。當諸識分散。",
    "X21n0384_003:0712c21": "氣絕之時。亦應七日之中。高聲唱施讀經。其人必",
    "X21n0384_003:0712c22": "解脫重罪。而超昇矣。諸識分散者。處胎經云。爾時",
    "X21n0384_003:0712c23": "世尊將欲示現識所趣向。道識．俗識．有為識．無為",
    "X21n0384_003:0712c24": "識．有漏識．無漏識．華識．果識．報識．無報識．天識．龍",
    "X21n0384_003:0713a01": "識。乃至人非人識。上至二十八天識。下至無救地",
    "X21n0384_003:0713a02": "獄識(文)。此泛指也。若的就一人。應指八箇識神為",
    "X21n0384_003:0713a03": "諸識也。氣盡者。所謂風先火次。魂神去矣。身虗體",
    "X21n0384_003:0713a04": "冷。形骸蕭索也。宗鏡問。諸根壞日。識遷離時。捨此",
    "X21n0384_003:0713a05": "故身。別受餘質。去來之識。相狀云何。答。顯識經云。",
    "X21n0384_003:0713a06": "佛告賢護。識之運轉。遷滅往來。猶如風大。無色無",
    "X21n0384_003:0713a07": "形。不可顯現。而能發動萬物。示眾形狀(云云)。是人",
    "X21n0384_003:0713a08": "下。明轉障託生。宿殃重罪。五無間罪。永得解脫。正",
    "X21n0384_003:0713a09": "顯施福殊勝。三寶功深。不惟脫罪受生。且能常知",
    "X21n0384_003:0713a10": "宿命。自然深知因果。罪福分明。從明入明。必階佛",
    "X21n0384_003:0713a11": "果已。△二況顯利益。",
    "X21n0384_003:0713a12": "何況善男子．善女人。自書此經。或教人書。或自塑畵",
    "X21n0384_003:0713a13": "菩薩形像。廼至教人塑畵。所受果報。必獲大利。",
    "X21n0384_003:0713a14": "況者。譬擬也。謂代其捨施。獲福尚爾。矧自行之。何",
    "X21n0384_003:0713a15": "可比擬。中邊分別論明大乘修行。有十。第一是書",
    "X21n0384_003:0713a16": "寫。涅槃云。於惡世中。書寫經卷。亦勸他人令得書",
    "X21n0384_003:0713a17": "寫。具足能解。盡其義味。塑畵形像。造像經云。作佛",
    "X21n0384_003:0713a18": "菩薩形像。其福無量。無窮盡時。不可稱數。如是四",
    "X21n0384_003:0713a19": "天下江河海水。尚可升量。作佛形像。其福其多。多",
    "X21n0384_003:0713a20": "四天下江河海水。過出十倍。後世所生。常護佛道。",
    "X21n0384_003:0713a21": "作佛形像。死後不復入於地獄．畜生．餓鬼諸惡道",
    "X21n0384_003:0713a22": "中。故所得果報。必獲大利也。△三結勸修功德。",
    "X21n0384_003:0713a23": "是故普廣。若見有人讀誦是經。乃至一念讚歎是經。",
    "X21n0384_003:0713a24": "或恭敬者。汝須百千方便。勸是等人。勤心莫退。能得",
    "X21n0384_003:0713b01": "未來現在千萬億不可思議功德。",
    "X21n0384_003:0713b02": "承上功德。故言是故。對經名讀。以未熟故。背本名",
    "X21n0384_003:0713b03": "誦。以文熟故。根有利鈍。時有久近耶。是經者。地藏",
    "X21n0384_003:0713b04": "經也。言是者。以全體即是。更無二故。今家六即顯",
    "X21n0384_003:0713b05": "是。以全心是經。經外無心。全經是心。心外無經。故",
    "X21n0384_003:0713b06": "曰。是經一念讚歎者。前以一念譏毀供養。尚獲彌",
    "X21n0384_003:0713b07": "劫之殃。一念讚歎是經。必感多生之福。恭敬讀誦",
    "X21n0384_003:0713b08": "者。獲福與讚歎同功。汝須下。佛勸誡普廣。應須以",
    "X21n0384_003:0713b09": "百千方便。勸是等讀誦讚歎恭敬者。如大方廣總",
    "X21n0384_003:0713b10": "持經云。佛滅度後。若有法師。善隨樂欲。為人說法。",
    "X21n0384_003:0713b11": "能令菩薩學大乘者。及諸大眾。有發一毛歡喜之",
    "X21n0384_003:0713b12": "心。乃至暫下一滴淚者。當知皆是佛之神力。以此",
    "X21n0384_003:0713b13": "證知其讀誦讚歎恭敬者。安知非佛神力。故須方",
    "X21n0384_003:0713b14": "便勸之。勤心莫退者。如堅意經。佛告阿難。其有好",
    "X21n0384_003:0713b15": "心善意之人。聞佛明法。一心而聽。能。一日可。不能",
    "X21n0384_003:0713b16": "一日。半日可。不能半日。一時可。不能一時。半時可。",
    "X21n0384_003:0713b17": "不能半時。須臾可。其福不可量．不可訾也。汝當廣",
    "X21n0384_003:0713b18": "為諸比丘僧．比丘尼．優婆塞．優婆夷．白衣人民說",
    "X21n0384_003:0713b19": "之。暫聽尚爾。況恭敬乎。況讚歎乎。況讀誦乎。故勸",
    "X21n0384_003:0713b20": "勤心莫退。能得不可思議功德於現未故也。△二",
    "X21n0384_003:0713b21": "夢寐見鬼三初夢見惡境二勑遣讀經三存亡得",
    "X21n0384_003:0713b22": "益初分三初示相。",
    "X21n0384_003:0713b23": "復次。普廣。若未來世諸眾生等。或夢或寐。見諸鬼神。",
    "X21n0384_003:0713b24": "乃及諸形。或悲或啼。或愁或歎。或恐或怖。",
    "X21n0384_003:0713c01": "此中之夢。與前夢不同。前是自身業對。此為遠屬",
    "X21n0384_003:0713c02": "陰纏。皆實夢也。孫真人云。凡夢皆緣。夢魂役物。其",
    "X21n0384_003:0713c03": "神至於軀體。不能流通。夜則魂夢虗爭。將吉以報",
    "X21n0384_003:0713c04": "吉。將凶以報凶。故東萊呂氏云。形接為事。神遇為",
    "X21n0384_003:0713c05": "夢。今乃形接而神遇。故有夢事也。周禮占六而夢。",
    "X21n0384_003:0713c06": "夢之吉．凶．平居．驚愕。思念覺時道之喜悅．恐懼之",
    "X21n0384_003:0713c07": "六夢也。寐者。昧也。目閟神藏也。莊子云。其寐也。魂",
    "X21n0384_003:0713c08": "交是矣。見諸鬼神。此係多生親屬。託夢現形。乃平",
    "X21n0384_003:0713c09": "居正夢也。諸形者。男女老少不同。人鬼面貌不一。",
    "X21n0384_003:0713c10": "悲啼等。即驚愕．恐懼之夢。準毉書。乃陰氣所乘。故",
    "X21n0384_003:0713c11": "見鬼神。肺氣盛。則夢哭泣．飛揚。心氣盛。則夢喜笑．",
    "X21n0384_003:0713c12": "恐畏。今是親屬致感。非關陰陽虗實。悲啼愁歎。親",
    "X21n0384_003:0713c13": "鬼乞憐之狀也。△二釋意。",
    "X21n0384_003:0713c14": "此皆是一生．十生．百生．千生過去父母．男女．弟妹．夫",
    "X21n0384_003:0713c15": "妻眷屬。在於惡趣。未得出離。無處希望福力救拔。當",
    "X21n0384_003:0713c16": "告宿世骨肉。使作方便。願離惡道。",
    "X21n0384_003:0713c17": "多生眷屬。故現諸形。未接生前。安能念及乎。父母",
    "X21n0384_003:0713c18": "男女。如前。弟。第也。相次第而上也。妹。昧也。猶日始",
    "X21n0384_003:0713c19": "入。歷時少。尚昧也。夫妻。匹敵之義也。士庶人曰妻。",
    "X21n0384_003:0713c20": "妻齊也。夫賤。不足以尊稱。故齊等言也。在於惡趣",
    "X21n0384_003:0713c21": "等。或沉地府。或墜鬼倫。經歷長途。出離寡助。既失",
    "X21n0384_003:0713c22": "望福救之處。乃遠告多世之親。此鬼神無聊之極",
    "X21n0384_003:0713c23": "思有求之苦境也。故知。為過去父母等作福。如餉",
    "X21n0384_003:0713c24": "遠人。然正法念經云。若為亡人修福行布施。生鬼",
    "X21n0384_003:0714a01": "道者。鬼容得福。以鬼知悔。前身慳貪。故為施時。彼",
    "X21n0384_003:0714a02": "則歡喜。若生餘道。多無得力。今此輩求作方便。願",
    "X21n0384_003:0714a03": "離惡道。恐是餓鬼之類耶。△二勑遣讀經。",
    "X21n0384_003:0714a04": "普廣。汝以神力。遣是眷屬。令對諸佛菩薩像前。志心",
    "X21n0384_003:0714a05": "自讀此經。或請人讀。其數三徧。或七徧。",
    "X21n0384_003:0714a06": "何故令普廣以神力遣眷屬讀經耶。以世間愚人",
    "X21n0384_003:0714a07": "識恩分者少。生前六親尚有不顧。況隔數世之親",
    "X21n0384_003:0714a08": "乎。即有念及者。既未識面。縱形夢寐。想不及此。故",
    "X21n0384_003:0714a09": "勑普廣以神力冥資。速令憶念。使恭對佛菩薩像",
    "X21n0384_003:0714a10": "前。或自讀經。或請人讀。其經數至三．七者何。皆陽",
    "X21n0384_003:0714a11": "數也。三乃天地人之數。自一而再重之。三才備矣。",
    "X21n0384_003:0714a12": "一之二。陽生陰也。二生三。陰陽參和也。三生萬物。",
    "X21n0384_003:0714a13": "生生無窮矣。七。少陽之數也。此亦二三變體。二得",
    "X21n0384_003:0714a14": "五成七。進得乎九。則為老陽。轉獄鬼於陰司。生人",
    "X21n0384_003:0714a15": "天之陽世。故唯取三．七之數。不取六．八者。以陰數",
    "X21n0384_003:0714a16": "坎陷。非超冥之道耳。△三存亡得益。",
    "X21n0384_003:0714a17": "如是惡道眷屬。經聲畢是徧數。當得解脫。乃至夢寐",
    "X21n0384_003:0714a18": "之中永不復見。",
    "X21n0384_003:0714a19": "解脫者。離惡道也。或生天上人間。或進三乘聖道。",
    "X21n0384_003:0714a20": "亡親既獲超昇。自不現形夢寐矣。△三下賤求悔",
    "X21n0384_003:0714a21": "三初標能懺人。",
    "X21n0384_003:0714a22": "復次。普廣。若未來世。有諸下賤等人。或奴或婢。乃至",
    "X21n0384_003:0714a23": "諸不自由之人。覺知宿業。要懺悔者。",
    "X21n0384_003:0714a24": "下賤等。辯意經云。五事常生卑賤。為人奴婢。一．憍",
    "X21n0384_003:0714b01": "慢不敬二親。二．剛強無恪心。三．放逸不禮三尊。四．",
    "X21n0384_003:0714b02": "盜竊以為生業。五．負債逃避不償。然下賤對尊貴",
    "X21n0384_003:0714b03": "言奴婢。對大家言。各有不同。若以四方言之。北鬱",
    "X21n0384_003:0714b04": "單越。無僕使之殊。故無貴賤。餘三方有貴賤。以有",
    "X21n0384_003:0714b05": "君臣民庶之別。大家僕使之殊。故有貴賤別類也。",
    "X21n0384_003:0714b06": "總束貴賤。合有六品。一．貴中之貴。謂輪王等。二．貴",
    "X21n0384_003:0714b07": "中之次。謂粟散王等。三．貴中之下。謂百僚等。四．賤",
    "X21n0384_003:0714b08": "中之賤。謂臺奴豎子等。五賤中之次。謂僕隸等。六",
    "X21n0384_003:0714b09": "賤中之下。謂姬妾等。麤束如是。細分難盡。諸不自",
    "X21n0384_003:0714b10": "由者。非下賤奴婢之流。乃皂隸門舘之類。月有請",
    "X21n0384_003:0714b11": "受。日藉資生。聞呼喚而來。仰其鼻息。聽發遣而去。",
    "X21n0384_003:0714b12": "承其聲光。身不自從。非丈夫矣。宿業者。佛告波斯",
    "X21n0384_003:0714b13": "匿王。凡人處世。尊卑貴賤。貧富苦樂。皆由宿行而",
    "X21n0384_003:0714b14": "致斯果。若世之愚頑無覺知者。抑豈甘之。且謂得",
    "X21n0384_003:0714b15": "之。若稍黠慧有覺知者。豈惟哀之。誠欲脫之。若欲",
    "X21n0384_003:0714b16": "離脫。必須懺摩。滌盪悔過[億-音+(天*天)]尤。光明云。繫屬於他。",
    "X21n0384_003:0714b17": "常有怖畏。不得自在。而造諸惡。故須行懺悔也。梵",
    "X21n0384_003:0714b18": "語懺摩。此云悔過。華梵雙標也。輔行云。懺悔秪是",
    "X21n0384_003:0714b19": "三善業耳。△二釋所悔法。",
    "X21n0384_003:0714b20": "志心瞻禮地藏菩薩形像。乃至一七日中。念菩薩名。",
    "X21n0384_003:0714b21": "可滿萬徧。",
    "X21n0384_003:0714b22": "一七者。世數。極於七也。如一日念之不應。念之七",
    "X21n0384_003:0714b23": "日。必遂所求。故十輪經云。一日稱地藏。功德大名",
    "X21n0384_003:0714b24": "聞。勝俱胝劫中。稱餘智者德。能解諸眾生。一切煩",
    "X21n0384_003:0714c01": "惱縛。故須稱名。滿萬徧者。表祛萬惡。集萬善也。△",
    "X21n0384_003:0714c02": "三結轉報益。",
    "X21n0384_003:0714c03": "如是等人。盡此報後。千萬生中。常生尊貴。更不經三",
    "X21n0384_003:0714c04": "惡道苦。",
    "X21n0384_003:0714c05": "此正顯地藏大威神力。如佛告辯意。有五事。得為",
    "X21n0384_003:0714c06": "尊貴。眾人所敬。一．施惠普廣。二．禮敬三寶及眾長",
    "X21n0384_003:0714c07": "者。三．忍辱無有瞋恚。四．柔和謙下。五．博聞經戒。今",
    "X21n0384_003:0714c08": "七日稱名。豈止千萬生中尊貴。不經惡道。即佛果",
    "X21n0384_003:0714c09": "必可期也。△四新產獲福二初舉種類新產。",
    "X21n0384_003:0714c10": "復次。普廣。若未來世中。閻浮提內。剎利．婆羅門．長者．",
    "X21n0384_003:0714c11": "居士。一切人等及異姓種族。有斯產者。或男或女。",
    "X21n0384_003:0714c12": "但舉南洲者。北洲產於樹下。亦無惡露苦惱。東西",
    "X21n0384_003:0714c13": "二洲。欲事既少。生育應稀。唯有南洲。女人多產多",
    "X21n0384_003:0714c14": "苦。以一切諸眾生母。欲生子時。身體遍痛。受大苦",
    "X21n0384_003:0714c15": "惱。數坐數起。不能自安。故特標閻浮人耳。剎利等",
    "X21n0384_003:0714c16": "人。雖貴賤不埒。生時善惡誰知。三十八箇七日滿",
    "X21n0384_003:0714c17": "足。必須胎產男女。此由宿業因緣。以隨陰陽變化。",
    "X21n0384_003:0714c18": "故周易八卦。乾陽為父。坤陰為母。生震坎艮之三",
    "X21n0384_003:0714c19": "男。巽離兌之三女。化生萬物也。準增一阿含。若當",
    "X21n0384_003:0714c20": "為女。於母左脇。倚脊向腹而住。若當為男。於母右",
    "X21n0384_003:0714c21": "脇。倚腹向脊而住。故知男女皆乘愛而生。以婬慾",
    "X21n0384_003:0714c22": "而正性命也。△二示經名利益二初誦經念名。",
    "X21n0384_003:0714c23": "七日之中。早與讀誦此不思議經典。更為念菩薩名。",
    "X21n0384_003:0714c24": "可滿萬徧。",
    "X21n0384_003:0715a01": "何故早與讀經稱名耶。準護諸童子呪經。如來初",
    "X21n0384_003:0715a02": "成正覺。有一大梵天王來詣佛所。作禮說偈。言。有",
    "X21n0384_003:0715a03": "夜叉羅剎。常喜啗人胎。能令人無子。傷害於胞胎。",
    "X21n0384_003:0715a04": "男女交會時。使其意迷亂。懷妊不成就。及生時奪",
    "X21n0384_003:0715a05": "胎。皆是諸惡鬼。為其作嬈害。我今說彼名。願佛聽",
    "X21n0384_003:0715a06": "我說。第一名彌酬迦。乃至第十五名藍婆。此十五",
    "X21n0384_003:0715a07": "鬼神。常遊行世間為嬰孩小兒。作於恐怖。及說恐",
    "X21n0384_003:0715a08": "怖形相(云云)。今故早讀本願經。及與地藏名。則令",
    "X21n0384_003:0715a09": "善神擁衛門戶。惡鬼自遠遁矣。△三脫殃增壽。",
    "X21n0384_003:0715a10": "是新生子。或男或女。宿有殃報。便得解脫。安樂易養。",
    "X21n0384_003:0715a11": "壽命增長。若是承福生者。轉增安樂及與壽命。",
    "X21n0384_003:0715a12": "文分二節。初轉宿報宿殃報者。準瑜伽論云。又於",
    "X21n0384_003:0715a13": "胎藏中。或由先業力故。或由母不避不平等力所",
    "X21n0384_003:0715a14": "生。隨順風故。令此胎藏。或髮．或毛．或皮．及餘支分。",
    "X21n0384_003:0715a15": "變異而生。今既誦經稱名。便令新生男女。宿殃之",
    "X21n0384_003:0715a16": "報。盡得解脫也。安樂易養者。胎藏極成滿時。其母",
    "X21n0384_003:0715a17": "不堪持此重胎。於第四日。內風便發。生大苦惱。又",
    "X21n0384_003:0715a18": "此胎藏。業報所發生分風起。令頭向下。足便向上。",
    "X21n0384_003:0715a19": "胎衣纏褁。而趣產門。其正出時。胎衣遂裂。分之兩",
    "X21n0384_003:0715a20": "腋。出產門時。名正生位。生後名觸。謂眼觸等。但生",
    "X21n0384_003:0715a21": "時有多種不同。或順生。或逆生。甚有一足先下。謂",
    "X21n0384_003:0715a22": "之踏蓮生。母腸同出。謂之盤腸生。此最險惡。命在",
    "X21n0384_003:0715a23": "須臾。今既誦經念名。則安然快樂。生養甚易。壽命",
    "X21n0384_003:0715a24": "增長者。大梵復白佛言。此諸女等。欲求子息保命",
    "X21n0384_003:0715b01": "長壽者。常當繫念修行善法。於月八日．十五日。受",
    "X21n0384_003:0715b02": "持八戒。清淨洗浴。誦我所說陀羅尼呪者。所生童",
    "X21n0384_003:0715b03": "子。安隱無患。盡其形壽。命不中夭。今既誦經稱名。",
    "X21n0384_003:0715b04": "自不為惡鬼嬈害。故得壽命增長也。若是下。增現",
    "X21n0384_003:0715b05": "福。承福生者。修行道地經云。人行不純。或善或惡。",
    "X21n0384_003:0715b06": "至三十八七日。在母腹中。隨其本行。自然風起。宿",
    "X21n0384_003:0715b07": "行善者。便有香風。可其身意。柔輭無瑕。正其骨節。",
    "X21n0384_003:0715b08": "令其端正。莫不愛敬。又母腹風起。或上或下。轉其",
    "X21n0384_003:0715b09": "兒身。而令倒懸。頭向產門。其有福者。時心念言。我",
    "X21n0384_003:0715b10": "投浴池。水中遊戲。如墮高牀華香之處也。惡者反",
    "X21n0384_003:0715b11": "是。今又早為誦經稱名。又承宿福而生。故應安樂",
    "X21n0384_003:0715b12": "者。轉增安樂。應壽命者。重增壽命矣。△五齋誦感",
    "X21n0384_003:0715b13": "報二初標齋日之意。",
    "X21n0384_003:0715b14": "復次。普廣。若未來世眾生。於月一日．八日．十四日．十",
    "X21n0384_003:0715b15": "五日．十八日．二十三．二十四．二十八．二十九日乃至",
    "X21n0384_003:0715b16": "三十日。是諸日等。諸罪結集。定其輕重。",
    "X21n0384_003:0715b17": "世之持齋者。有三長齋．月六齋．十齋不同。今先定",
    "X21n0384_003:0715b18": "齋日之數。準文殊菩薩善惡宿曜經。每月一日。梵",
    "X21n0384_003:0715b19": "云鉢闍底下(唐言梵王)。是建名日。宜為善業。苦節修行",
    "X21n0384_003:0715b20": "布施等事。竝吉。八日．二十三日。是力戰日。婆娑善",
    "X21n0384_003:0715b21": "神下。宜力用之事。十四日．二十九日。是勇猛日。藥",
    "X21n0384_003:0715b22": "蒭神下。二十四日。是凶猛日。嚕達囉尼神下。二十",
    "X21n0384_003:0715b23": "八日。是最勝日。鉢折底神下(唐云天魔神)。十五日．三十",
    "X21n0384_003:0715b24": "日。是吉相日。必多盧神下(唐云魂靈神)。宜祭先亡。及布",
    "X21n0384_003:0715c01": "施供養父母．尊者．諸天。持齋戒施食。及諸祭祠吉。",
    "X21n0384_003:0715c02": "故取此十日為齋日也。但乃至二字。自古講者。皆",
    "X21n0384_003:0715c03": "云超略之辭。今日數已至二十九。而又超至三十",
    "X21n0384_003:0715c04": "日。譯師不通甚矣。非也。含蓄深意。人不知也。余考",
    "X21n0384_003:0715c05": "乃字古訓為難意。而用為語辭之難心之難。不可",
    "X21n0384_003:0715c06": "象也。故象口氣逶迤上出。難之又難也。其字。示",
    "X21n0384_003:0715c07": "人以意。今言一日至三十日。如是十日無間。至難",
    "X21n0384_003:0715c08": "至難也。若不信此解。若為通此二字乎。是諸下三",
    "X21n0384_003:0715c09": "句。明是日意。準佛祖統記。引提謂經。明三長齋。佛",
    "X21n0384_003:0715c10": "謂提謂長者曰。四時交代。歲終。三覆以校。一月六",
    "X21n0384_003:0715c11": "奏。諸天帝釋．太子．使者。閻羅鬼神。俱用正月．五月．",
    "X21n0384_003:0715c12": "九月．旦日。案行王．民．龍．鬼．鳥．獸。為善惡者。與四王。",
    "X21n0384_003:0715c13": "一月六奏。使無枉錯。覆校眾生罪福多少。福多者。",
    "X21n0384_003:0715c14": "勑司命下閻羅五官。除罪增祿。故使持是三長齋。",
    "X21n0384_003:0715c15": "引四天王經。明六齋。帝釋勑四王。各治一方。白月",
    "X21n0384_003:0715c16": "八日。遣使者案察眾生善惡。十四日。遣太子。十五",
    "X21n0384_003:0715c17": "日。王親臨。黑月三日亦如是。若王親下。星宿鬼神",
    "X21n0384_003:0715c18": "俱時隨從。如遇修行齋戒。諸天相慶。即為注祿增",
    "X21n0384_003:0715c19": "算。引十齋經。明十齋。每月十齋日。持佛菩薩號。乞",
    "X21n0384_003:0715c20": "福滅罪(於六齋日加月旦等四日。如本經)。今國律。令諸州十直日。",
    "X21n0384_003:0715c21": "不得行刑。正據此義。又淨度三昧經云。八王日(立春．",
    "X21n0384_003:0715c22": "春分．乃至立冬．冬至)。諸天帝釋鎮臣三十二人．四鎮大王．司",
    "X21n0384_003:0715c23": "命．司祿．五羅大王．八王使者。盡出四布覆行。復值",
    "X21n0384_003:0715c24": "四王。十五日．三十日所奏。案校人民立行善惡。地",
    "X21n0384_003:0716a01": "獄王。亦遣輔臣小王。同時俱出。有罪即記。前齋八",
    "X21n0384_003:0716a02": "王日犯過。福強有救。安隱無他。用福原赦。到後齋",
    "X21n0384_003:0716a03": "日重犯。罪數多者。減壽條名。剋死歲月日時。關下",
    "X21n0384_003:0716a04": "地獄。地獄承文書。即遣獄鬼錄名。獄鬼無慈。死日",
    "X21n0384_003:0716a05": "未到。強催作惡。令命促盡。福多者。增壽益算。天遣",
    "X21n0384_003:0716a06": "善神。營護其身。移下地獄。拔除罪名。除死定生。後",
    "X21n0384_003:0716a07": "生天上。已上齋法。各出佛經。各宜遵奉。永處福堂。",
    "X21n0384_003:0716a08": "毋得故違。自取殃咎。故詳示於此。△二釋讀經之",
    "X21n0384_003:0716a09": "益三初舉閻浮罪狀。",
    "X21n0384_003:0716a10": "南閻浮提眾生。舉止動念。無不是業。無不是罪。何況",
    "X21n0384_003:0716a11": "恣情殺害．竊盜．邪婬．妄語。百千罪狀。",
    "X21n0384_003:0716a12": "南洲之人。心識無定。況意根中。善．惡．無記三性。生",
    "X21n0384_003:0716a13": "成法則。但凡夫之人。起惡念時多。舉。即是動。止。即",
    "X21n0384_003:0716a14": "是靜。動靜之間。念起不一。安般經云。一彈指頃。心",
    "X21n0384_003:0716a15": "有九百六十轉。仁王經云。一念有九十剎那。一一",
    "X21n0384_003:0716a16": "剎那中。復有九百生滅。菩薩處胎經云。一彈指頃。",
    "X21n0384_003:0716a17": "有三十二億百千念。念念成形。形形有識。一念善。",
    "X21n0384_003:0716a18": "有無量善果報。一念惡。有無量惡果報。故云舉止",
    "X21n0384_003:0716a19": "動念。無不是業。但凡夫造業。凡動身口。皆由心使。",
    "X21n0384_003:0716a20": "若心不善。方能損物。若內有善。方能順福。雖復損",
    "X21n0384_003:0716a21": "益不同。然三業之本。以心為源。故動念成業。念善",
    "X21n0384_003:0716a22": "是福。念惡成罪。然檢點自心。於二六時中。大約罪",
    "X21n0384_003:0716a23": "多於福也。何況縱恣六情。任造三業耶。遺教經云。",
    "X21n0384_003:0716a24": "縱此心者。喪人善事。譬之駑馬。極力控制。尚難調",
    "X21n0384_003:0716b01": "伏。若縱其奔逸。損物無疑。殺害．竊盜．邪淫身三惡",
    "X21n0384_003:0716b02": "業。妄語該口四業。如前。百千罪狀。即一殺業。有上",
    "X21n0384_003:0716b03": "中下。乃至貪嗔癡。亦有上中下。細舉不勝。故總云",
    "X21n0384_003:0716b04": "百千。須知結罪由心。業有輕重。如嗔重則罪重。嗔",
    "X21n0384_003:0716b05": "輕則罪輕。成論云。或以事重。故有定報。或以心重。",
    "X21n0384_003:0716b06": "故有定報。如人以深厚纏毒。殺害蟲蟻。重於輕心",
    "X21n0384_003:0716b07": "殺人。若心無嗔。雖殺上境。乃至父母。亦不成逆。故",
    "X21n0384_003:0716b08": "知諸業。例有輕重。雖分輕重。然受報時。纖毫不爽。",
    "X21n0384_003:0716b09": "可恣任其情乎。△二示齋日讀經。",
    "X21n0384_003:0716b10": "能於是十齋日。對佛．菩薩．諸賢聖像前。讀是經一遍。",
    "X21n0384_003:0716b11": "東西南北。百由旬內。無諸災難。當此居家。若長若幼。",
    "X21n0384_003:0716b12": "現在未來。百千歲中。永離惡趣。",
    "X21n0384_003:0716b13": "六齋．十齋。增減不同。大論六十五云。六齋日。諸天",
    "X21n0384_003:0716b14": "來觀人心。十五日．三十日。上白諸天。又六齋日是",
    "X21n0384_003:0716b15": "惡日。令人凶衰。若有是日受八戒持齋布施聽法。",
    "X21n0384_003:0716b16": "是時諸天歡喜。小鬼不得其便。利益行者。故止觀",
    "X21n0384_003:0716b17": "取齋日建首。有以也。但持齋法。稍有不同。闡義引",
    "X21n0384_003:0716b18": "祭統云。齋之為言。齊也。齊不齊。以致齊者也。及其",
    "X21n0384_003:0716b19": "將齋也。防其邪物。訖其嗜欲。耳不聽樂。今釋氏以",
    "X21n0384_003:0716b20": "不過中食為齋。亦取其防邪訖欲。齊不齊之義也。",
    "X21n0384_003:0716b21": "故請觀音疏云。齋者。只是中道也。中後不得食者。",
    "X21n0384_003:0716b22": "表中道法界外。更無別法也。故若在釋門。緇素皆",
    "X21n0384_003:0716b23": "過午不食為齋。近世通行。白衣唯不茹葷飲酒為",
    "X21n0384_003:0716b24": "齋。故不同也。法句經云。祠祀種禍根。日夜長枝條。",
    "X21n0384_003:0716c01": "唐苦敗身本。法齋度世仙。故於六十齋期。應持齋",
    "X21n0384_003:0716c02": "布施。讀誦本願經耳。此正明讀經。下明利益。讀經",
    "X21n0384_003:0716c03": "中。初明方無災難。若有一人。果於齋日。每讀經一",
    "X21n0384_003:0716c04": "遍。則使四方百由旬境內。竝無災難。地反物為䄏",
    "X21n0384_003:0716c05": "(音幺)。天反時為災。所謂蠲除䄏災是也。次明家離惡",
    "X21n0384_003:0716c06": "趣。讀經秪一徧耳。何獲報之殊勝耶。正顯地藏不",
    "X21n0384_003:0716c07": "思議利益事也。然今非無讀經者。竟不獲報。何也。",
    "X21n0384_003:0716c08": "曰。此有二意。一．方內之人。及居家之屬。前生罪惡",
    "X21n0384_003:0716c09": "深重。則是定業難逃。二．誦經者。心或不同。志心者。",
    "X21n0384_003:0716c10": "誦經得力。故能轉宿殃。不志心者。誦力既淺。福不",
    "X21n0384_003:0716c11": "勝罪。故難轉也。△三釋現世福利。",
    "X21n0384_003:0716c12": "能於十齋日。每轉一遍。現世令此居家。無諸橫病。衣",
    "X21n0384_003:0716c13": "食豐益。",
    "X21n0384_003:0716c14": "橫病者。乃疫癘流行。福衰忽染。雖是惡鬼妄作禍",
    "X21n0384_003:0716c15": "福。即係自無善力所招。今既誦經。永絕橫病。衣食",
    "X21n0384_003:0716c16": "豐益。最是要事。光明云。依因衣食。諸結惱熱。藥師",
    "X21n0384_003:0716c17": "云。為衣食故。造諸惡業。今因齋日轉經。故感豐饒",
    "X21n0384_003:0716c18": "之報。不惟無業。亦且增福。即使貧無衣食者。亦致",
    "X21n0384_003:0716c19": "豐益之報矣。經之利益。可思議耶。說利益事竟。△",
    "X21n0384_003:0716c20": "二總結威神之力二初正結地藏利益。",
    "X21n0384_003:0716c21": "是故普廣。當知地藏菩薩。有如是等不可說百千萬",
    "X21n0384_003:0716c22": "億大威神力利益之事。",
    "X21n0384_003:0716c23": "結如是等一句。顯上所明者。乃舉其槩耳。如地藏",
    "X21n0384_003:0716c24": "十輪及占察善惡二經。廣詳其事。△二別示閻浮",
    "X21n0384_003:0717a01": "有緣二初略示有緣。",
    "X21n0384_003:0717a02": "閻浮眾生。於此大士。有大因緣。",
    "X21n0384_003:0717a03": "因緣。秪是感應異名。大者。皆欲令其開．示．悟．入佛",
    "X21n0384_003:0717a04": "之知見。大事因緣也。故大士金口親云。但於佛法",
    "X21n0384_003:0717a05": "中。所為善事。一毛一渧。一沙一塵。我漸度脫。使獲",
    "X21n0384_003:0717a06": "大利。大利者。即法華所謂無量珍寶。不求自得。即",
    "X21n0384_003:0717a07": "菩提涅槃也。如是大因緣。非始今日。於無量阿僧",
    "X21n0384_003:0717a08": "祇劫來。於閻浮提。隨機化物。種熟脫三。時時不廢。",
    "X21n0384_003:0717a09": "譬子墮水火。父母騷擾救之。子有疾病。父母心偏",
    "X21n0384_003:0717a10": "愛之。以南洲眾生。罪業偏重故也。故南洲眾生。亦",
    "X21n0384_003:0717a11": "獨於大士。信心不置。故上下貴賤。緇素男女。無一",
    "X21n0384_003:0717a12": "不從地藏菩薩。求其救拔水火。療治疾病。譬如磁",
    "X21n0384_003:0717a13": "石吸銕。應感同時。有大因緣。深可省悟。△二廣明",
    "X21n0384_003:0717a14": "聞益。",
    "X21n0384_003:0717a15": "是諸眾生。聞菩薩名。見菩薩像。乃至聞是經三字五",
    "X21n0384_003:0717a16": "字。或一偈一句者。現在殊妙安樂。未來之世。百千萬",
    "X21n0384_003:0717a17": "生。常得端正。生尊貴家。",
    "X21n0384_003:0717a18": "此言聞名見像者。明旋復之功也。原夫生佛同一",
    "X21n0384_003:0717a19": "覺體。覺海之性澄圓。圓澄之覺元妙。不覺無明風",
    "X21n0384_003:0717a20": "動。妄分見覺聞知。局於區宇。隔別成礙。於是見不",
    "X21n0384_003:0717a21": "超色。聞不出聲。今旋其妄聞。聞菩薩之名。旋其妄",
    "X21n0384_003:0717a22": "見。見菩薩之像。則令所聞之名。契入真空之境。名",
    "X21n0384_003:0717a23": "亦無名。所見之像。會同法性之身。像何可像。名無",
    "X21n0384_003:0717a24": "名。而真聞了了。像無像。而真見昭昭。如是。則隨拈",
    "X21n0384_003:0717b01": "經中或三箇字。當下破三惑。消三障。成三智。證三",
    "X21n0384_003:0717b02": "德。顯三身。或拈五箇字。隨處破五住。出五道。立五",
    "X21n0384_003:0717b03": "根。長五力。成五分也。一偈則一門超出。一句則一",
    "X21n0384_003:0717b04": "性圓明。如是二四六八。隨行增數。現在則獲殊妙",
    "X21n0384_003:0717b05": "安樂。念念與本願同流。心心共菩薩俱現。未來之",
    "X21n0384_003:0717b06": "世。常得相好。端嚴清正。在處恒生尊貴之家。如佛",
    "X21n0384_003:0717b07": "告波斯匿王云。仁慈謙順。敬長愛小。則為貴人。凶",
    "X21n0384_003:0717b08": "惡強梁。憍恣自大。則為賤人。又曰。三界輪轉。無有",
    "X21n0384_003:0717b09": "定品。積善仁和。生於豪尊。習惡放恣。便生卑賤。以",
    "X21n0384_003:0717b10": "此觀之。人不可作惡。應自修之。世尊說利益竟。△",
    "X21n0384_003:0717b11": "二普廣請經名二初結顯請意。",
    "X21n0384_003:0717b12": "爾時。普廣菩薩聞佛如來稱揚讚歎地藏菩薩已。胡",
    "X21n0384_003:0717b13": "跪合掌。復白佛言。世尊。我久知大士。有如此不可思",
    "X21n0384_003:0717b14": "議神力。及大誓願力。為未來眾生。遣知利益。故問如",
    "X21n0384_003:0717b15": "來。唯然頂受。",
    "X21n0384_003:0717b16": "初．經家敘儀。次．陳所請意。胡跪者。音義指歸云。不",
    "X21n0384_003:0717b17": "合二胡跪。葢梵世遺種。居五竺間。葱嶺之北。諸戎",
    "X21n0384_003:0717b18": "羌□。今經律多翻互跪。以三處翹(渠遙切)聳。故名互",
    "X21n0384_003:0717b19": "跪。即右膝著地也。以右膝有力。跪能久。起止便故。",
    "X21n0384_003:0717b20": "著地令安。若女尼體弱。佛聽長跪也。言久知者。則",
    "X21n0384_003:0717b21": "普廣亦地藏一流人。自具有不思議神力。及大誓",
    "X21n0384_003:0717b22": "願力。故能知之。既知而又問者。正冀如來於大會",
    "X21n0384_003:0717b23": "宣揚。令未來眾生。知地藏菩薩利益如此。故問之",
    "X21n0384_003:0717b24": "耳。唯然。乃應答無疑之速辭。近指上文。遠則照映",
    "X21n0384_003:0717c01": "前文。汝等諸菩薩。當記是經。廣宣流布之語。然彼",
    "X21n0384_003:0717c02": "時定自在王。但承命流通。不請經名者。審知地藏",
    "X21n0384_003:0717c03": "神力之事未竟。一也。逆知普廣復有請詳利益之",
    "X21n0384_003:0717c04": "事。二也。故知主賓酬唱。更互發敡。譬之砧磓相扣。",
    "X21n0384_003:0717c05": "上下相應。故下唯然頂受之語。△二正請經名二",
    "X21n0384_003:0717c06": "初請。",
    "X21n0384_003:0717c07": "世尊。當何名此經。使我云何流布。",
    "X21n0384_003:0717c08": "當何．云何。皆設疑之詞。自說經以來。讚歎地藏功",
    "X21n0384_003:0717c09": "德。除佛一人。無能及者。夫名之所以為名。召其實",
    "X21n0384_003:0717c10": "者也。今地藏實德既言不可思議。則不以名而名",
    "X21n0384_003:0717c11": "之矣。故云。當何名此經。名既不立。使我等又依何",
    "X21n0384_003:0717c12": "法門而流布耶。故云。使我云何流布。周禮。泉行曰",
    "X21n0384_003:0717c13": "布。言世間之錢。如泉水之流通而散布也。經之流",
    "X21n0384_003:0717c14": "布。亦如是耳。△二答二初答經名。",
    "X21n0384_003:0717c15": "佛告普廣。此經有三名。一名地藏本願。亦名地藏本",
    "X21n0384_003:0717c16": "行。亦名地藏本誓力經。",
    "X21n0384_003:0717c17": "經名。如綸貫。又解本願者。心所欲得名願。視欲為",
    "X21n0384_003:0717c18": "深且專。願乎外。盡人欲也。惟天理。為性之欲。乃人",
    "X21n0384_003:0717c19": "本心。从原。教人反求其本。欲其可欲之善也。而从",
    "X21n0384_003:0717c20": "頁(胡結切)。何也。心求得之。俯首以停思。不。則貪也已",
    "X21n0384_003:0717c21": "矣。癡也已矣。此雖儒釋。然地藏之本願。亦豈外於",
    "X21n0384_003:0717c22": "是乎。無非欲人復還本元覺性。同歸祕藏。是大士",
    "X21n0384_003:0717c23": "本時之願也。本行。即本昔之行。故吾約此。準妙玄",
    "X21n0384_003:0717c24": "本門十妙。以明本地十不思議。文義始暢。方顯中",
    "X21n0384_003:0718a01": "間近成種種不思議事。皆迹中之願行也。本誓力",
    "X21n0384_003:0718a02": "者。梵語僧那。此云弘誓。一云僧那大誓。僧涅自誓。",
    "X21n0384_003:0718a03": "僧那言鎧。僧涅言著。名著大鎧。正言[月*冊]那訶。翻甲。",
    "X21n0384_003:0718a04": "[月*冊](蘇于切)。捺陀。翻被。翻衣。謂被甲衣甲。密部中明三",
    "X21n0384_003:0718a05": "十二甲(云云)。即大品大誓莊嚴也。梵名娑羅。此云",
    "X21n0384_003:0718a06": "力。陰持入經云。彼力。應以何為義。答。無能壞為力",
    "X21n0384_003:0718a07": "義。有所益為力義。有膽為力義。能得依為力義。今",
    "X21n0384_003:0718a08": "地藏自元初發心以來。不為天魔沮壞。一力也。在",
    "X21n0384_003:0718a09": "所利益眾生。二力也。有膽偏化地獄。三力也。能為",
    "X21n0384_003:0718a10": "六道得依。四力也。此地藏本時誓願之力。故名本",
    "X21n0384_003:0718a11": "誓力經。△二結流布。",
    "X21n0384_003:0718a12": "緣此菩薩久遠劫來。發大重願。利益眾生。是故汝等。",
    "X21n0384_003:0718a13": "依願流布。",
    "X21n0384_003:0718a14": "此顯地藏之名。亦從本願而立。因大願故。利益眾",
    "X21n0384_003:0718a15": "生。是故汝等亦應依其本願。而流布之。故集家單",
    "X21n0384_003:0718a16": "以本願立題。深有以也。△二普廣禮退。",
    "X21n0384_003:0718a17": "普廣聞已。合掌恭敬。作禮而退。",
    "X21n0384_003:0718a18": "恭敬二字。每見講家置論。使後生末學。不知何所",
    "X21n0384_003:0718a19": "取義乎。今略明制字之原。以見心學之在是也。",
    "X21n0384_003:0718a20": "(古恭字)敬德之容。手容主恭。故指兩手交為義。人之",
    "X21n0384_003:0718a21": "平居。散其手。其心放。貌以之惰。斂其手。其心必收。",
    "X21n0384_003:0718a22": "貌以之莊。內外合者也。俗書。不知即此是心。復加",
    "X21n0384_003:0718a23": "以心作恭。是謂心有內外也(古敬字)。主一也。古人",
    "X21n0384_003:0718a24": "聚精會神之學。貌而敬者。彊捉於外。其中竊發。將",
    "X21n0384_003:0718b01": "不能自持。口云敬者。其行必惰。空言胡能勝實惡。",
    "X21n0384_003:0718b02": "若何而致力耶。曰。勿忘。勿助長也。从[?/句](己力切。音急。行之亟",
    "X21n0384_003:0718b03": "也)者。教之以勿忘也。緩則無功。裁覺昏沉。速自喚",
    "X21n0384_003:0718b04": "醒。裁覺散亂。速自絕斷。久者。教之以勿助長也。急",
    "X21n0384_003:0718b05": "則拘迫。胸中有物礙之。血氣弗舒。何以能久。心。吾",
    "X21n0384_003:0718b06": "形之主也。敬者非它。吾心自為主也。何待別借一",
    "X21n0384_003:0718b07": "心。來治此心。雖畏勿畏。雖休勿休。綿綿若存。天德",
    "X21n0384_003:0718b08": "周流。心常活而毋死。悚為起敬。戒為持敬。畏為克",
    "X21n0384_003:0718b09": "敬。肅為嚴敬。穆為玄敬。欽為聖敬。一敬德之生。孰",
    "X21n0384_003:0718b10": "淺深也。茲惟聖學囦原。觀古人之心畵。則知其心",
    "X21n0384_003:0718b11": "學矣。何可為文字之學。障性靈。塞悟門。竟不一究",
    "X21n0384_003:0718b12": "心焉。那知字學。誠能豁性靈。開悟門。故略示之。毋",
    "X21n0384_003:0718b13": "謂余好搜冥索隱而衒奇也。",
    "X21n0384_003:0718b15": "地藏菩薩本願經卷中科注卷之三"
}