{
    "T18n0893b_003:0655a06": "蘇悉地羯羅經卷下",
    "T18n0893b_003:0655a08": "唐天竺三藏輸波迦羅譯",
    "T18n0893b_003:0655a09": "◎分別悉地時分品第三十三",
    "T18n0893b_003:0655a10": "復次我今解說吉祥成就時節。行者知已。尋",
    "T18n0893b_003:0655a11": "求悉地。謂時節者。八月臘月正月二月四月。",
    "T18n0893b_003:0655a12": "此等五月白十五日。應作上成就。其四月時。",
    "T18n0893b_003:0655a13": "必有雨難。其二月時。必有風難於正月時。必",
    "T18n0893b_003:0655a14": "有種種難。唯有臘月。無諸難事。於八月時。",
    "T18n0893b_003:0655a15": "有雪雹霹靂之難。如上如說之難。皆成就",
    "T18n0893b_003:0655a16": "相。此五箇月。但令求作成就法事。亦當應",
    "T18n0893b_003:0655a17": "作扇底迦事。即此五月。黑月十五日。應作",
    "T18n0893b_003:0655a18": "中下。二成就法。亦當應作。補瑟徵迦事。阿",
    "T18n0893b_003:0655a19": "毘遮嚕迦事。於月蝕時。成就最上之物。於日",
    "T18n0893b_003:0655a20": "蝕時。通上中下。成就之物。或月一日三日五",
    "T18n0893b_003:0655a21": "日七日。或十三日。應作成就。諸一切事。若作",
    "T18n0893b_003:0655a22": "最上成就。應取上宿曜時等。或與三種事",
    "T18n0893b_003:0655a23": "法相應。其所成就。亦依三事而作。或如本法",
    "T18n0893b_003:0655a24": "所說。或依本尊指授。然十二月一日至十五",
    "T18n0893b_003:0655a25": "日。於其中間。應一切成就。及事。或取本尊",
    "T18n0893b_003:0655a26": "指日。或諸月中。黑白十三日。亦得成就。七",
    "T18n0893b_003:0655a27": "月八月。是雨時後節。應於此時作扇底迦法。",
    "T18n0893b_003:0655a28": "九月十月。是冬初節。應於此時。作補瑟徵",
    "T18n0893b_003:0655a29": "迦法。三月四月是春後節應於此時作阿毘",
    "T18n0893b_003:0655b01": "遮嚕迦法正月二月是春初節。應於此時。通",
    "T18n0893b_003:0655b02": "一切事。五月六月。是雨初節。要欲成作者。",
    "T18n0893b_003:0655b03": "下悉地。如是春冬及雨後節。亦應成就。三種",
    "T18n0893b_003:0655b04": "悉地。此中九品分別。隨類分配。於初夜分。下",
    "T18n0893b_003:0655b05": "成就時。於中夜分。中成就時。於後夜分。上成",
    "T18n0893b_003:0655b06": "就時。於初夜分。是作扇底迦事。時於中夜分。",
    "T18n0893b_003:0655b07": "是作阿毘遮嚕迦事。時於後分。是作補瑟",
    "T18n0893b_003:0655b08": "徵迦事時。於此三事。九品分別。隨類相應知",
    "T18n0893b_003:0655b09": "其時節。於其時分。所現之相。辨上中下。然於",
    "T18n0893b_003:0655b10": "日月蝕時即當作法。不觀時分凡猛利成就。",
    "T18n0893b_003:0655b11": "及阿毘遮嚕迦事。日月蝕時。最是相應。凡起",
    "T18n0893b_003:0655b12": "首成就。三日二日一日斷食。上中下事類日",
    "T18n0893b_003:0655b13": "應知。",
    "T18n0893b_003:0655b14": "蘇悉地羯羅經圓備成就品第三十四",
    "T18n0893b_003:0655b15": "復次當說本法闕少。成就支旦。若恐身力不",
    "T18n0893b_003:0655b16": "濟。勿須斷食。念誦遍數滿已欲起成就。更須",
    "T18n0893b_003:0655b17": "念誦。護摩華香供養。種種讚歎。觀念本尊。取",
    "T18n0893b_003:0655b18": "白[疊*毛]縷。童女合繩。如前作法。繫作七結。誦明",
    "T18n0893b_003:0655b19": "七百遍。於晨朝時。以繫其腰。夢不失精。佛部",
    "T18n0893b_003:0655b20": "真言。索俱摩[口*履]真言。",
    "T18n0893b_003:0655b21": "唵惹曳俱摩[口*履]儵訖羅畔馱[寧*頁]莎嚩訶",
    "T18n0893b_003:0655b22": "蓮華部真言。索短嚨儗抳真言。",
    "T18n0893b_003:0655b23": "唵[口*路]訖釤　矩嚕矩嚨儗抳　莎縛訶",
    "T18n0893b_003:0655b24": "金剛部真言。索忙莽鷄真言。",
    "T18n0893b_003:0655b25": "唵句爛駄[口*履]畔駄畔駄　虎吽泮",
    "T18n0893b_003:0655b26": "初中後分間誦求請句。若自本法無求請句。",
    "T18n0893b_003:0655b27": "應取安之。然此三明。當部用之。其持誦繩。每",
    "T18n0893b_003:0655b28": "日繫持。作法光顯。若作曼荼羅時。念誦之時。",
    "T18n0893b_003:0655b29": "於節日時。皆須繫持。令除難障。又合眼藥。蘇",
    "T18n0893b_003:0655c01": "嚕多安膳那濕沙蜜。龍腦香。蓽撥丁香。皮",
    "T18n0893b_003:0655c02": "得伽羅香。白生石蜜。各取等分。擣篩為末。",
    "T18n0893b_003:0655c03": "以馬口沫相和師搗研。復以此明。持誦百八",
    "T18n0893b_003:0655c04": "遍。成就之時數數洗面。以藥塗眼。除去懈",
    "T18n0893b_003:0655c05": "怠。及所惛沈有諸難。起夢預敬見。佛部合",
    "T18n0893b_003:0655c06": "眼藥真言曰。",
    "T18n0893b_003:0655c07": "唵　入嚩攞路者泥　莎縛訶",
    "T18n0893b_003:0655c08": "蓮華部合眼藥真言。",
    "T18n0893b_003:0655c09": "唵弭路枳[寧*頁]沙縛",
    "T18n0893b_003:0655c10": "金剛部合眼藥真言。",
    "T18n0893b_003:0655c11": "唵畔度[口*履]揖跛羝莎縛訶",
    "T18n0893b_003:0655c12": "此三真言。本部持用合眼藥或單呪水。數洗",
    "T18n0893b_003:0655c13": "面眼。亦得除於惛沈睡障。",
    "T18n0893b_003:0655c14": "若成就時。念誦疲乏。白檀香和水。用部心",
    "T18n0893b_003:0655c15": "明。持誦七遍而飲三掬。欲成就時。先以水灑",
    "T18n0893b_003:0655c16": "身應取善相。方欲成就。具善相者。謂高結",
    "T18n0893b_003:0655c17": "輪鉤魚右旋印。白蓮華憧莎悉底迦印。滿",
    "T18n0893b_003:0655c18": "瓶萬字印。金剛杵華鬘。或見端正婦人。瓔珞",
    "T18n0893b_003:0655c19": "嚴身。或見懷姙婦人。或擎衣物。或見歡喜童",
    "T18n0893b_003:0655c20": "女。或見淨行婆羅門。著新白衣。或見乘車象",
    "T18n0893b_003:0655c21": "馬根藥及果。或見奇事。或聞雷聲。或聞誦吠",
    "T18n0893b_003:0655c22": "陀聲。或聞吹螺角。諸音樂聲。或聞孔雀鶻",
    "T18n0893b_003:0655c23": "鷓鸚鵡鶴吉祥鳥聲。或聞善言慰諭之音。謂",
    "T18n0893b_003:0655c24": "起首安樂成就可意之言。或見慶雲閃電。微",
    "T18n0893b_003:0655c25": "風細雨。或雨天花。或有好香。及見暈蝕。於",
    "T18n0893b_003:0655c26": "此相中。天所降者。為上成就。於空現者。是中",
    "T18n0893b_003:0655c27": "成就。於地現者。為下成就。於此三相。九品分",
    "T18n0893b_003:0655c28": "別。如上所現。皆是吉祥及此不見者。即不",
    "T18n0893b_003:0655c29": "成就。見此相已。深生歡喜。以如是心後方便。",
    "T18n0893b_003:0656a01": "作成就事法。◎",
    "T18n0893b_003:0656a02": "◎蘇悉地羯羅經奉請成就品第三十五",
    "T18n0893b_003:0656a03": "次說奉請成就之法。如前所說。時節星曜。及",
    "T18n0893b_003:0656a04": "瑞相等。於作曼荼羅法中。及成就法。中廣已",
    "T18n0893b_003:0656a05": "陳說。若不善相現時。即以部母明。護摩牛",
    "T18n0893b_003:0656a06": "蘇。經一百八遍。然後作法。亦得成就悉地。",
    "T18n0893b_003:0656a07": "前所分別曼荼羅地。亦應依彼而作成就。若",
    "T18n0893b_003:0656a08": "上成就。於山上作。若中成就。於池邊作。下",
    "T18n0893b_003:0656a09": "成就隨處而作。或與真言相應處作。若不於",
    "T18n0893b_003:0656a10": "此處作。成就稍遲。於有舍利骨制底之中。作",
    "T18n0893b_003:0656a11": "一切內法真言。皆得成就。佛生處等。八大制",
    "T18n0893b_003:0656a12": "底。成就之中。而最為上。然於菩提道場。無一",
    "T18n0893b_003:0656a13": "切難。能與成就相應。魔王尚於彼處。不為其",
    "T18n0893b_003:0656a14": "難。況餘諸類。是故一切真言。決定成就。凡",
    "T18n0893b_003:0656a15": "是猛利。成就於塚間作。或於空室。或於一",
    "T18n0893b_003:0656a16": "神獨居之廟。或逈獨樹下。或於河邊。當作成",
    "T18n0893b_003:0656a17": "就。若欲成就。女藥叉者。於林間作。若欲成",
    "T18n0893b_003:0656a18": "就。龍王法者。於泉邊作。若欲成就。富貴法",
    "T18n0893b_003:0656a19": "者。於屋上作。若欲成就。使者法時。於諸人",
    "T18n0893b_003:0656a20": "民。集會處作。若欲成就。入諸穴法。於窟中",
    "T18n0893b_003:0656a21": "作。此是祕密分別成就之處。簡擇地定已。",
    "T18n0893b_003:0656a22": "先應斷食。如曼荼羅淨地之法。或如念誦室",
    "T18n0893b_003:0656a23": "法。應淨其地。處所清潔。速得靈驗。初以成",
    "T18n0893b_003:0656a24": "就。辦諸事真言。或用軍荼利真言持誦。白芥",
    "T18n0893b_003:0656a25": "子等物。散打其地。辟除諸難。以佉達羅木。為",
    "T18n0893b_003:0656a26": "橛四枚。其量二指。折藏籤剗一頭。如一股",
    "T18n0893b_003:0656a27": "杵。以紫檀香。泥塗其橛上。復以緋線纏之。以",
    "T18n0893b_003:0656a28": "跋折羅橛印。作拳執之。以此真言。持誦一百",
    "T18n0893b_003:0656a29": "八遍。釘於四角。橛頭少現。作一白幡。於曼荼",
    "T18n0893b_003:0656b01": "羅。東面懸長竹竿上。以金剛牆真言持誦。鐵",
    "T18n0893b_003:0656b02": "末百遍。作三股跋折羅頭。皆相接圍。繞曼荼",
    "T18n0893b_003:0656b03": "羅。為金剛牆。復以金剛鉤欄真言持誦。鐵末",
    "T18n0893b_003:0656b04": "百遍。亦作三股拔折羅。各橫置於竪拔折羅",
    "T18n0893b_003:0656b05": "上。繞曼荼羅。為金剛鉤欄。外曼荼羅門。以軍",
    "T18n0893b_003:0656b06": "荼利真言。以拔折羅印。而護其門。第二重門。",
    "T18n0893b_003:0656b07": "以訶梨帝母。而護其門。中台院門。以無能勝。",
    "T18n0893b_003:0656b08": "而護其門。此等護門。三部通用。或其一通",
    "T18n0893b_003:0656b09": "護三門。此三聖者。皆摧諸邪。無有能壞。此是",
    "T18n0893b_003:0656b10": "祕密護成就物。其台中心。埋五寶物。若於人",
    "T18n0893b_003:0656b11": "民。集會之處。作曼荼羅時。其五寶物。不應埋",
    "T18n0893b_003:0656b12": "之。但置所成物下不。若於中庭。及與室內。",
    "T18n0893b_003:0656b13": "或佛堂中。作曼荼羅時。亦復如是。以上五處。",
    "T18n0893b_003:0656b14": "但持誦香水灑。即便成淨。不假掘地。若於本",
    "T18n0893b_003:0656b15": "念誦。室中作此法。速得成就。於諸窟中。不合",
    "T18n0893b_003:0656b16": "作成就法。於壞室中。亦不合作。欲作曼荼羅",
    "T18n0893b_003:0656b17": "時。七日已前。於黃昏時。以敬仰心。觀念諸",
    "T18n0893b_003:0656b18": "尊。如對目前。而奉請言。於三部內。一切諸",
    "T18n0893b_003:0656b19": "尊。及於本藏中。諸尊與眷屬等。我已久時念",
    "T18n0893b_003:0656b20": "誦護摩。堅持戒行。以此真言。如供養諸尊。",
    "T18n0893b_003:0656b21": "願後七日。降赴道場。哀愍我故。受此微供。以",
    "T18n0893b_003:0656b22": "大慈悲。令我成就。如是乃至。滿其七日。依持",
    "T18n0893b_003:0656b23": "啟請。然後作法。又閼伽華香飲食。及讚歎等。",
    "T18n0893b_003:0656b24": "每日暮時。別供養一方護世神。乃至三方。皆",
    "T18n0893b_003:0656b25": "應如是。又以香塗手。持誦其手。以按其物。而",
    "T18n0893b_003:0656b26": "奉請之。復以燒香。薰物奉請。又復斷食。取好",
    "T18n0893b_003:0656b27": "時日。略作曼荼羅。用奉請物。或但用一色。作",
    "T18n0893b_003:0656b28": "圓曼荼羅。唯開一門。中置八葉蓮華。其量二",
    "T18n0893b_003:0656b29": "肘。次餘外院。隨意大小而作。先於內院。置三",
    "T18n0893b_003:0656c01": "部主。西門北置摩醯首羅及妃。佛右邊。置",
    "T18n0893b_003:0656c02": "摩帝殊囉施。左邊置佛眼。次觀自在。右邊置",
    "T18n0893b_003:0656c03": "摩室利。左邊置六臂。次金剛。右邊置恾莽",
    "T18n0893b_003:0656c04": "計。左邊置明王心。西邊門南。置吉里利忿",
    "T18n0893b_003:0656c05": "怒。及金剛鉤。如上所說。皆於內院安置。次於",
    "T18n0893b_003:0656c06": "外院。置八方神。及置能辦諸事真言主等。內",
    "T18n0893b_003:0656c07": "外二院。心所敬重真言主等樂。皆應安致。",
    "T18n0893b_003:0656c08": "外門比邊。置荼利。門南置無能勝。各以心",
    "T18n0893b_003:0656c09": "真言。而請供養。於蓮華上。置成就物。而供養",
    "T18n0893b_003:0656c10": "之。或於蓮華上。置滿迦羅賒瓶於上。置其成",
    "T18n0893b_003:0656c11": "就之物。或於蓮華上。置合子。於中盛物。或蓮",
    "T18n0893b_003:0656c12": "華上。置其瓦器。於中盛物。其或於華胎中。",
    "T18n0893b_003:0656c13": "盛置蓮華上。以手按持誦其物千遍。或一百",
    "T18n0893b_003:0656c14": "遍。次後持誦。華以擲物上。次復以蘇和安",
    "T18n0893b_003:0656c15": "悉香而燒熏上。次復香水。微灑物上。次復",
    "T18n0893b_003:0656c16": "次部母明王。持誦其物。於曼荼羅。所有諸",
    "T18n0893b_003:0656c17": "尊。各以彼等。真言持誦其物。次復以牛蘇",
    "T18n0893b_003:0656c18": "護摩。或用牛乳。或以蘇蜜胡麻。和作護摩。",
    "T18n0893b_003:0656c19": "後以啟飲護摩。於本法中。所說諸物。皆應",
    "T18n0893b_003:0656c20": "護摩。各以曼荼羅內。所有真言。遍作護摩。各",
    "T18n0893b_003:0656c21": "以真言持誦香水而灑其物。如前所說。光顯",
    "T18n0893b_003:0656c22": "物法。此亦如是持誦。自眼用看其物。心誦",
    "T18n0893b_003:0656c23": "真言。如是作法其法物即成奉請。凡一切",
    "T18n0893b_003:0656c24": "物。作奉請法。速得成就。或於本法。所有一切",
    "T18n0893b_003:0656c25": "供養。及祭祀法。一一皆應。具作此奉請法。曼",
    "T18n0893b_003:0656c26": "荼羅中亦通受持其物。亦通光顯其物。於中",
    "T18n0893b_003:0656c27": "若作成就諸作障者。亦不得便。亦通淨物。依",
    "T18n0893b_003:0656c28": "灌頂法。亦通灌頂其物。亦通灌頂自身。此是",
    "T18n0893b_003:0656c29": "祕密。能辦諸事。勝曼荼羅。若作此法。無不得",
    "T18n0893b_003:0657a01": "成。",
    "T18n0893b_003:0657a02": "蘇悉地羯羅經補闕少法品第三十六",
    "T18n0893b_003:0657a03": "我今當說補闕少法。從受持物已。每日三時",
    "T18n0893b_003:0657a04": "澡浴。三時供養。及作護摩。手按其物。三時換",
    "T18n0893b_003:0657a05": "衣。節日斷食。供養等法。皆須增加。三時禮",
    "T18n0893b_003:0657a06": "拜。懺悔隨喜。勸請發願。三時讀經。及作曼",
    "T18n0893b_003:0657a07": "荼羅。三時歸依受戒。三時護身。如是作法。定",
    "T18n0893b_003:0657a08": "得成就。或由放逸。致有闕少。即應部母明。持",
    "T18n0893b_003:0657a09": "誦二十一遍。便成滿足。若闕此法成就亦闕。",
    "T18n0893b_003:0657a10": "或若有闕。更須念誦。一十萬遍。復應作此曼",
    "T18n0893b_003:0657a11": "荼羅。補前闕少。然後方作成就。其曼荼羅。方",
    "T18n0893b_003:0657a12": "四角安四門。如前所說。分布界道。東西置",
    "T18n0893b_003:0657a13": "佛。右邊置佛毫。左邊置佛鑠底。右邊置佛慈。",
    "T18n0893b_003:0657a14": "左邊置佛眼。右邊置佛輪王佛頂。左邊置白",
    "T18n0893b_003:0657a15": "傘蓋佛頂。右邊置帝殊羅詩。左邊置勝佛頂。",
    "T18n0893b_003:0657a16": "右邊置超越佛頂。左邊置須菩提。右邊置阿",
    "T18n0893b_003:0657a17": "難。於西南角致鉢。於西北角置錫杖。右邊",
    "T18n0893b_003:0657a18": "置訶利底母。左邊置無能勝。於曼荼羅外。置",
    "T18n0893b_003:0657a19": "能辦諸事。中央置輪。於上置其所成就物。或",
    "T18n0893b_003:0657a20": "置本尊。外院置八方神門。兩邊置難陀及拔",
    "T18n0893b_003:0657a21": "難陀龍王。各以本真言請。或以部心明都",
    "T18n0893b_003:0657a22": "請。依法供養。然後護摩。其諸尊等。或置其",
    "T18n0893b_003:0657a23": "印。或致其座。以本真言。成淨火已。護摩蘇",
    "T18n0893b_003:0657a24": "蜜。一百八遍。又以酪餅。及用胡麻。各以本",
    "T18n0893b_003:0657a25": "真言。護摩百遍。其事畢已。復誦百遍。此是祕",
    "T18n0893b_003:0657a26": "密。補愆過法。所供養物。皆須香美。其所獻",
    "T18n0893b_003:0657a27": "食。用烏那羅供獻。及砂糖和酪。作此法者。",
    "T18n0893b_003:0657a28": "諸尊皆得滋充歡喜。速得成就。非但補闕。亦",
    "T18n0893b_003:0657a29": "應半月半月。或於節日。或復每日。作此曼荼",
    "T18n0893b_003:0657b01": "羅。供養諸尊。皆得滋充。速與成就。若不辦",
    "T18n0893b_003:0657b02": "時。隨力而作。如前所說。佛部曼荼羅法。此蓮",
    "T18n0893b_003:0657b03": "華部法。亦皆同彼。唯改圓作。方其量隨意。",
    "T18n0893b_003:0657b04": "東西置觀音自在。右邊置馬頭明王。左邊",
    "T18n0893b_003:0657b05": "置毘首嚕波。右邊置三目。左邊置四臂。右邊",
    "T18n0893b_003:0657b06": "置六臂。左邊置十二臂。右邊置能滿諸願。又",
    "T18n0893b_003:0657b07": "右邊置耶輪末底。左邊置大吉祥。右邊置多",
    "T18n0893b_003:0657b08": "羅。左邊置戰捺羅近門。右邊置濕吠多。左邊",
    "T18n0893b_003:0657b09": "置車拏羅縛悉[寧*頁]。中央置蓮華。曼荼羅外。",
    "T18n0893b_003:0657b10": "置本部。能辦諸事。此是蓮華部補闕曼荼羅",
    "T18n0893b_003:0657b11": "法。如前所說。佛部曼荼羅。此金剛部。亦復如",
    "T18n0893b_003:0657b12": "是。然須方作。其量隨意。東西面置執金剛。",
    "T18n0893b_003:0657b13": "右邊置明王。左邊置忙莽計。右邊置軍荼利",
    "T18n0893b_003:0657b14": "忿怒。左邊置金剛鉤。左邊置棓。左邊置大",
    "T18n0893b_003:0657b15": "力。右邊置拳。右邊置遜婆。左邊置提防",
    "T18n0893b_003:0657b16": "伽。右邊置鉢梛[寧*頁]乞差跛。左邊置忿怒火",
    "T18n0893b_003:0657b17": "頭左邊近門。置金剛可畏眼。左邊近門。置",
    "T18n0893b_003:0657b18": "金剛無能勝。曼荼羅外。置本部。能辦諸事。諸",
    "T18n0893b_003:0657b19": "餘外院。及供養法。皆如前說。此是金剛部補",
    "T18n0893b_003:0657b20": "闕之法。如是供養畢已。求得好夢。晨朝澡",
    "T18n0893b_003:0657b21": "洛。著白淨衣。以稻穀華。及青俱蔞草。香美",
    "T18n0893b_003:0657b22": "白華。供養所作曼荼羅地。然後以牛糞遍塗",
    "T18n0893b_003:0657b23": "掃。却復作三簸多護摩。右邊置酪俱蔞草蘇",
    "T18n0893b_003:0657b24": "蜜胡麻。及餘所有護摩之物。皆置於右左。",
    "T18n0893b_003:0657b25": "置遏伽器率蘇杓。當置於前隔蘇。次置",
    "T18n0893b_003:0657b26": "杓。前用成辦諸事真言。灑其物等。諸部主",
    "T18n0893b_003:0657b27": "尊。安置供養。用本真言。以頞伽。請其本尊。",
    "T18n0893b_003:0657b28": "亦復安置。自身前置蘇。蘇前置火。蘇火",
    "T18n0893b_003:0657b29": "中間。置成就物置。",
    "T18n0893b_003:0657c01": "初自身。次蘇次物火。次本持尊。及部主尊。",
    "T18n0893b_003:0657c02": "如前五種之物。置次應知。部主左邊。置帝",
    "T18n0893b_003:0657c03": "闍寧明。右邊置成辦諸事。如前所說。謂護",
    "T18n0893b_003:0657c04": "摩法中。次第安置。初敷青俱蔞草。置和酪",
    "T18n0893b_003:0657c05": "餅。散稻穀華。獻縛悉底。供以好美香供",
    "T18n0893b_003:0657c06": "養。然後依法。作護摩事。所成就物。置於金",
    "T18n0893b_003:0657c07": "器。或銀熟銅。石商佉螺木縛弭迦土器等。",
    "T18n0893b_003:0657c08": "樹葉於上置器。或敷有乳樹葉。或閼伽樹葉。",
    "T18n0893b_003:0657c09": "或芭蕉樹葉。或蓮華蓮葉。或新淨白[疊*毛]。隨",
    "T18n0893b_003:0657c10": "取敷之。又葉五重。先敷地上。置成就物。復以",
    "T18n0893b_003:0657c11": "葉五重。而覆其物。或可是散。或種種衣。或諸",
    "T18n0893b_003:0657c12": "雜物。次第應知。所盛之器。然後以不散亂心。",
    "T18n0893b_003:0657c13": "作簸多法。以心光明其物。及散灑之。手執",
    "T18n0893b_003:0657c14": "杓緩率其蘇。置其物上。誦本真言。至其莎",
    "T18n0893b_003:0657c15": "字。即瀉爐中。呼其訶字。還觸其物。却至蘇",
    "T18n0893b_003:0657c16": "器。如是去來。三處觸物。不得斷絕。是名三簸",
    "T18n0893b_003:0657c17": "多護摩法。經一千遍。或一百遍。或觀真言廣",
    "T18n0893b_003:0657c18": "略。或復成就上下動重。乃至護摩。二十一",
    "T18n0893b_003:0657c19": "遍。此名都說。遍數之限。三簸多時。以杓遍霑",
    "T18n0893b_003:0657c20": "其物。皆令潤膩。初置物時。先以水灑。次按持",
    "T18n0893b_003:0657c21": "誦。次復看。次獻供養。護摩畢已。還須如是。",
    "T18n0893b_003:0657c22": "於成就曼荼羅。所說三種。成就之相。作此法",
    "T18n0893b_003:0657c23": "時。若有相見。即須禁之。應知不久即得成",
    "T18n0893b_003:0657c24": "就其物。若大置於右邊。應左手執者。置左",
    "T18n0893b_003:0657c25": "邊而三簸多之。若成有情之物。作其形像。杓",
    "T18n0893b_003:0657c26": "觸於頭。而作護摩。若欲成自身。以杓觸頂。",
    "T18n0893b_003:0657c27": "而作護摩。若為他故作之。簸多者。但稱其",
    "T18n0893b_003:0657c28": "名。作護摩。其成就物。復有三種差別。一但",
    "T18n0893b_003:0657c29": "稱名。二以物蓋隔之。三但露現眼所觀見。如",
    "T18n0893b_003:0658a01": "是皆用其蘇。而作護摩。若不獲蘇。當用牛",
    "T18n0893b_003:0658a02": "乳。或蘇和乳。或用三甜。或觀成就差別。應",
    "T18n0893b_003:0658a03": "當用酪。如本所說。而用護摩。或以油麻護",
    "T18n0893b_003:0658a04": "摩器仗。若成吠多羅者。應用堅木香心護摩。",
    "T18n0893b_003:0658a05": "或用蘇合等護餘計香。或觀其物差別。及",
    "T18n0893b_003:0658a06": "與成就差別。當取諸類香物。與法相應者。而",
    "T18n0893b_003:0658a07": "作護摩。若成犬肉。還用彼脂。諸餘肉類。彼復",
    "T18n0893b_003:0658a08": "如是。其成就物。或盡置於前。以此所三簸",
    "T18n0893b_003:0658a09": "多法。說護摩之法。當應廣作。三簸多法。護",
    "T18n0893b_003:0658a10": "摩其物。如是作已。速得成就。三簸多已。洗灌",
    "T18n0893b_003:0658a11": "令淨。然後如法。灌頂畢已。供養護持。置本尊",
    "T18n0893b_003:0658a12": "前。更加種種飲食。供養本尊。及當祭祀。八方",
    "T18n0893b_003:0658a13": "護世。亦須如法。供養護摩之地。然後以諸澡",
    "T18n0893b_003:0658a14": "豆。及阿摩羅。八日如法澡浴。於其午時。手",
    "T18n0893b_003:0658a15": "按其物。而加念誦。又更別辦其線。依前如",
    "T18n0893b_003:0658a16": "法持誦。臂釧衣灰芥子水。一一皆須如前持",
    "T18n0893b_003:0658a17": "誦。欲作成就之時。如是護身之物。先須持誦。",
    "T18n0893b_003:0658a18": "擬充後用。如是念誦。護身諸物。成就之時。有",
    "T18n0893b_003:0658a19": "所用處。皆即有驗。是故應須。預先持誦。備擬",
    "T18n0893b_003:0658a20": "華等。供養之物。亦須加法持誦。置於側近。",
    "T18n0893b_003:0658a21": "次則依作曼荼羅。如法供養。而作成就。用",
    "T18n0893b_003:0658a22": "能辦諸事真言。持誦五色界道線。纏四橛上。",
    "T18n0893b_003:0658a23": "以上軍荼利真言。持誦瓶。置外門前。所纏",
    "T18n0893b_003:0658a24": "之線兩頭。俱繫瓶項。梢令寬縱。每出入時。",
    "T18n0893b_003:0658a25": "思念軍荼利舉線。而入其線。若以軍荼利真",
    "T18n0893b_003:0658a26": "言持誦亦得。或取本法真言持誦亦得。如前",
    "T18n0893b_003:0658a27": "所說。辟除難法。先淨其處。然後作法。其時於",
    "T18n0893b_003:0658a28": "外祭祀八方護世天神并諸眷屬。於其瓶上。",
    "T18n0893b_003:0658a29": "置拔折羅。或置有果枝條其瓶及線。或用當",
    "T18n0893b_003:0658b01": "部明王持誦。或用部心。或部母持誦。以護",
    "T18n0893b_003:0658b02": "其處。或於當部。所有契印。各於本方。而安置",
    "T18n0893b_003:0658b03": "之。以辟諸難。其橛以金剛橛真言。持誦百遍。",
    "T18n0893b_003:0658b04": "其橛上一頭。作三股杵。如是作已。於淨室",
    "T18n0893b_003:0658b05": "外。四角釘之。若曼荼羅。於界道角釘之。此",
    "T18n0893b_003:0658b06": "名金剛橛法。能辦諸事。其曼荼羅。或用乾末",
    "T18n0893b_003:0658b07": "彩色。或用種種香末。或以濕色。用牛毛筆畫。",
    "T18n0893b_003:0658b08": "於諸角外。畫三股杵。其諸界道。遍作三股杵",
    "T18n0893b_003:0658b09": "形。還用金剛牆真言持誦。復於其界。杵形之",
    "T18n0893b_003:0658b10": "中。更復橫置一杵。遍應如是。側名金剛鉤",
    "T18n0893b_003:0658b11": "欄。還用金剛鉤欄真言持誦。如是作已。無有",
    "T18n0893b_003:0658b12": "能壞。是故於中。作成就法。於諸門中。及門",
    "T18n0893b_003:0658b13": "外。各置拔折羅。其成就法。或於淨室中作。或",
    "T18n0893b_003:0658b14": "於露地作曼荼羅。其量五肘。或七或八。或觀",
    "T18n0893b_003:0658b15": "其所成就事。隨事大小而作。諸門當中。置拔",
    "T18n0893b_003:0658b16": "折羅。於諸角上置瓶。於外門前。置能辦諸事",
    "T18n0893b_003:0658b17": "瓶。於內東西。置法輪印。右邊置佛眼印。左",
    "T18n0893b_003:0658b18": "邊置毫相印。右置牙印。左邊鑠底印。右置",
    "T18n0893b_003:0658b19": "五種佛頂。次第左右。安置於佛部中所有諸",
    "T18n0893b_003:0658b20": "尊。隨意次第。左右安置。最後兩邊。置阿難及",
    "T18n0893b_003:0658b21": "須菩提。次下近門。置無能勝。次於外院。東面",
    "T18n0893b_003:0658b22": "置悉達多明王。北面置大勢至尊。南面置妙",
    "T18n0893b_003:0658b23": "吉祥尊。西面置軍熱羅尊。東面右置梵天及",
    "T18n0893b_003:0658b24": "與色界諸天。左置因陀羅上。至他化自在王。",
    "T18n0893b_003:0658b25": "乃至地居天神。於東南方。置火神與諸仙人。",
    "T18n0893b_003:0658b26": "以為眷屬。於南方置焰摩王。與毘舍遮。布單",
    "T18n0893b_003:0658b27": "那諸魔怛羅。而為眷屬。於西南方置泥唎帝",
    "T18n0893b_003:0658b28": "神。與諸羅剎。而為眷屬。於西面門置縛嚕拏",
    "T18n0893b_003:0658b29": "神。與諸龍眾。而為眷屬。門北置地神。與諸阿",
    "T18n0893b_003:0658c01": "修羅。而為眷屬。於西北方置風神。與諸伽嚕",
    "T18n0893b_003:0658c02": "拏。而為眷屬。於北方置多聞天王。與諸藥叉。",
    "T18n0893b_003:0658c03": "而為眷屬。於東北方置伊舍那神。與諸鳩槃",
    "T18n0893b_003:0658c04": "荼。而為眷屬。復於西面。一所之處。置日天子",
    "T18n0893b_003:0658c05": "及與曜等。復於西面。一所之處。置月天子。",
    "T18n0893b_003:0658c06": "與宿圍繞。於西門曲兩邊。置難陀拔難陀龍",
    "T18n0893b_003:0658c07": "王。於佛部中。所有使者等類真言及明。於其",
    "T18n0893b_003:0658c08": "外院四面。隨意安置。然後依法。啟請次第。供",
    "T18n0893b_003:0658c09": "養護摩念誦。於最中央。安其本尊。或成就物。",
    "T18n0893b_003:0658c10": "如於曼荼羅法所說護身等事。此亦如是次",
    "T18n0893b_003:0658c11": "第應行。此是佛部成就諸物曼荼羅法。一切",
    "T18n0893b_003:0658c12": "諸難。無能得便。於中作法。速得成就。一切",
    "T18n0893b_003:0658c13": "諸尊。增加衛護。前以五彩色。作曼荼羅。唯",
    "T18n0893b_003:0658c14": "改圓作。方於其內院東面處。中置蓮華印。",
    "T18n0893b_003:0658c15": "右置七多羅明。左置七吉祥明。次左右置六",
    "T18n0893b_003:0658c16": "大明王。右置半拏羅縛悉[寧*頁]。左置邪輪末",
    "T18n0893b_003:0658c17": "底。近門兩邊。置一髮明妃。及馬頭明王。於",
    "T18n0893b_003:0658c18": "外門前。置能辦諸事瓶。於門及角。置拔折羅。",
    "T18n0893b_003:0658c19": "中置蓮華。於其外院。置其梵天。及因陀羅摩",
    "T18n0893b_003:0658c20": "醯首羅等。淨居諸天。及無垢行菩薩。光鬘菩",
    "T18n0893b_003:0658c21": "薩。莊嚴菩薩。無邊龍王菩薩。遜陀羅及優",
    "T18n0893b_003:0658c22": "波遜陀龍王。及商結持明仙王。與諸持明",
    "T18n0893b_003:0658c23": "仙。俱如前諸方護世。於此部中。所有使者。諸",
    "T18n0893b_003:0658c24": "類真言及明。隨意安置。如前所說。安置次第。",
    "T18n0893b_003:0658c25": "此亦如是。一切諸難。無能得便。應當此中。作",
    "T18n0893b_003:0658c26": "成就法。如前方作。如前所界道。於內院東",
    "T18n0893b_003:0658c27": "面。置蘇悉地羯羅。右置吞金剛明妃。左置金",
    "T18n0893b_003:0658c28": "剛秦明妃。右置遜婆明王。左置計唎枳里明",
    "T18n0893b_003:0658c29": "王。右置拔折羅尊。左置跋折羅但吒。右置",
    "T18n0893b_003:0659a01": "金剛母特伽羅鎚。左置金剛商羯羅。右置金",
    "T18n0893b_003:0659a02": "剛鉤明妃。左置忙莽計明妃。於其外院。東",
    "T18n0893b_003:0659a03": "邊置勝慧使者。金剛慧使者。摩醯首羅及妃。",
    "T18n0893b_003:0659a04": "多聞天王。及諸藥叉。其於外門前。置辦諸",
    "T18n0893b_003:0659a05": "事瓶。於金剛部中。所有使者。真言及明。部",
    "T18n0893b_003:0659a06": "多。毘舍遮。乾闥婆。摩睺羅伽。及持明仙。八",
    "T18n0893b_003:0659a07": "方護世。各於院次第安置。然後啟請如法供",
    "T18n0893b_003:0659a08": "養。護摩念誦。起首成就其所。啟請諸尊應用。",
    "T18n0893b_003:0659a09": "明王真言。或用部母明。請於曼荼羅。所有諸",
    "T18n0893b_003:0659a10": "尊。名為置瓶。如前曼荼羅。所有堪法。此",
    "T18n0893b_003:0659a11": "成就法。亦皆如是。若於此等。曼荼羅中。作成",
    "T18n0893b_003:0659a12": "就者。縱不具足。護身之法。亦得悉地。為彼諸",
    "T18n0893b_003:0659a13": "尊。自有誓願。若請我等。赴曼荼羅者。以虔",
    "T18n0893b_003:0659a14": "誠心。如法供養。我等當與彼所求願。是故於",
    "T18n0893b_003:0659a15": "此。應知無難。必為加護。若用部心真言。及以",
    "T18n0893b_003:0659a16": "部母。或用明妃。能辦諸事真言。并及部內護",
    "T18n0893b_003:0659a17": "身真言。而用啟請。護身諸界。速得成就。此是",
    "T18n0893b_003:0659a18": "三部祕密之法。復次說通三部。祕密曼荼羅。",
    "T18n0893b_003:0659a19": "如法界道。置拔折羅。中央置本部主印。其前",
    "T18n0893b_003:0659a20": "置本真言主。或如前置羯羅詩瓶。其物盛於",
    "T18n0893b_003:0659a21": "器等之中。置其瓶上。內院東面。置如來印。北",
    "T18n0893b_003:0659a22": "面置觀自在印。南面置金剛印。西面右邊。置",
    "T18n0893b_003:0659a23": "嚕達羅。左邊置多聞天王。如前所說明王曼",
    "T18n0893b_003:0659a24": "荼羅。此亦如是。次第安置。右邊置部母明。",
    "T18n0893b_003:0659a25": "左邊辦事明。蓮華金剛二部。左右亦爾。西",
    "T18n0893b_003:0659a26": "面右面嘺唎。右置落乞濕彌。東西兩角。",
    "T18n0893b_003:0659a27": "置鉢及支伐羅。北面兩角。置但拏柱。及軍",
    "T18n0893b_003:0659a28": "持瓶。南面兩角。置拔折羅。及持伽羅。西面",
    "T18n0893b_003:0659a29": "角置輪羅及寶瓶。於外門前。別立置處所。",
    "T18n0893b_003:0659b01": "置無能勝。東面門前。置訶利帝母。南面門前。",
    "T18n0893b_003:0659b02": "置句吒祇唎迦。北面門前。置翳迦契吒。於",
    "T18n0893b_003:0659b03": "其外院。隨意遍置諸印。如法啟請供養。此是",
    "T18n0893b_003:0659b04": "祕密都曼荼羅。於中所作。成就諸物。皆得",
    "T18n0893b_003:0659b05": "悉地。頂行於此。尚不得便。何況諸餘毘那夜",
    "T18n0893b_003:0659b06": "迦。以諸美香華燈。種種飲食。持誦光顯。然後",
    "T18n0893b_003:0659b07": "供養。如於念誦。及於曼荼羅所說供養。此亦",
    "T18n0893b_003:0659b08": "如是應作。若於淨室中作。亦復如是。其曼荼",
    "T18n0893b_003:0659b09": "羅主。種種供養。應加四倍。此是祕密之法。",
    "T18n0893b_003:0659b10": "供養畢已。次應於外。如法祭祀。以蘇然燈。",
    "T18n0893b_003:0659b11": "其炷鮮淨。供養本尊。一一之物。皆須奉獻閼",
    "T18n0893b_003:0659b12": "伽。若是作法本尊。速得有驗。以明王真言。",
    "T18n0893b_003:0659b13": "持誦白芥子。或用能辦諸事真言。或用先持",
    "T18n0893b_003:0659b14": "有功真言持誦。近致成就物邊。用辟諸難。",
    "T18n0893b_003:0659b15": "便即退散。又用本印主印。置於左邊。或但",
    "T18n0893b_003:0659b16": "持誦大力。置於左邊。於其八方所。各置丈",
    "T18n0893b_003:0659b17": "夫。初於東方。其人作帝釋裝束。手執拔折羅。",
    "T18n0893b_003:0659b18": "形色一如帝釋。於南方。其人作焰摩裝束。手",
    "T18n0893b_003:0659b19": "執但拏棓。於西方。其人作龍王裝束。手執",
    "T18n0893b_003:0659b20": "羂索。於北方。其人作毘沙門裝束。手執伽陀",
    "T18n0893b_003:0659b21": "棓。於東北方。其人作伊舍那裝束。手執三股",
    "T18n0893b_003:0659b22": "叉。於東南方。其人作大神裝束。狀如仙人。",
    "T18n0893b_003:0659b23": "手執軍持。及數珠。於西南方。其人作羅剎",
    "T18n0893b_003:0659b24": "王裝束。手執橫刀。於西北方。其人作風神裝",
    "T18n0893b_003:0659b25": "束。手執幢旗。帝釋白色。焰摩黑色。龍王紅",
    "T18n0893b_003:0659b26": "色。毘沙門金色。伊舍那白色。火神火色。羅",
    "T18n0893b_003:0659b27": "剎王淺黑雲色。風神青色。其所著衣。皆亦如",
    "T18n0893b_003:0659b28": "是。其人皆須受戒。極令清淨。有大膽勇。善作",
    "T18n0893b_003:0659b29": "護身之法。形色端正。盛年肥壯。所執器仗。皆",
    "T18n0893b_003:0659c01": "須持誦。於頸兩肩。交絡華鬘。備白芥子。善知",
    "T18n0893b_003:0659c02": "難相。若有難至。即散白芥子。而用打之。或擲",
    "T18n0893b_003:0659c03": "華鬘。或難眾多。現大怖畏。當以所執器仗。而",
    "T18n0893b_003:0659c04": "遙擬之。彼若相逼。以器仗擊。散白芥子。及擲",
    "T18n0893b_003:0659c05": "華鬘。以器仗擬。及擊之時。不得移動本處若",
    "T18n0893b_003:0659c06": "移本處。彼當得便。是故應當。須不動本處。於",
    "T18n0893b_003:0659c07": "本藏中。所有護身之印。難摧伏者。持誦供養。",
    "T18n0893b_003:0659c08": "置己身邊。若有極大猛害邪來。應自用彼諸",
    "T18n0893b_003:0659c09": "印。以擲打之。或以前來持誦有功真言。誦白",
    "T18n0893b_003:0659c10": "芥子散擊邪者。必若不止。即應出外以好飲",
    "T18n0893b_003:0659c11": "食。加以豐多。如法祭祀。彼諸難眾。一切護",
    "T18n0893b_003:0659c12": "法。總有九種。謂辟除諸難。結地界。結虛空",
    "T18n0893b_003:0659c13": "界。結曼荼羅界。結方界所。結金剛牆。結金剛",
    "T18n0893b_003:0659c14": "鉤欄。護物護身。以除諸邪。作成就時。如斯",
    "T18n0893b_003:0659c15": "等法。皆須憶念。或若不辦前護方人。應當置",
    "T18n0893b_003:0659c16": "其當方器仗。此亦不辦於諸方所。置那邏遮",
    "T18n0893b_003:0659c17": "器仗。或張弓揣箭。置諸方所。或與助成就人。",
    "T18n0893b_003:0659c18": "明解藏法。有智方便。持誦有功。戒行清潔。",
    "T18n0893b_003:0659c19": "立在門中。助辦諸事。辟除諸邪。乃至內院",
    "T18n0893b_003:0659c20": "外院。彼皆應助。所有一切諸事。至於暮間。皆",
    "T18n0893b_003:0659c21": "須辦足。日纔沒已。即起首作。成就之法。中間",
    "T18n0893b_003:0659c22": "困時。出曼荼羅外。含水漱口。軍荼利真言。",
    "T18n0893b_003:0659c23": "用持誦三掬。或以本尊心真言。持誦少許",
    "T18n0893b_003:0659c24": "牛蘇。而用飲之。所有疲極。當得除愈。復以",
    "T18n0893b_003:0659c25": "蜜和和蓽撥。用佛部母明持誦。以塗其眼。昏",
    "T18n0893b_003:0659c26": "沈難起。即便除愈。先以誠心。面向東立。觀察",
    "T18n0893b_003:0659c27": "諸尊。歸命啟請。於其三種。吉祥瑞應。於中隨",
    "T18n0893b_003:0659c28": "得好相。以歡喜心。而作成就。隨見先瑞。成就",
    "T18n0893b_003:0659c29": "亦爾。是故行者。應觀先瑞。先當須臾。觀察",
    "T18n0893b_003:0660a01": "蘇悉地羯羅明王。次則右繞。辦諸事瓶。入",
    "T18n0893b_003:0660a02": "曼荼羅時。隨所逢瓶。皆右繞過到已。頂禮",
    "T18n0893b_003:0660a03": "尊。及以遍觀。各各以本真言。而奉閼伽。或",
    "T18n0893b_003:0660a04": "以部心真言奉獻所請諸真言主。當以明王",
    "T18n0893b_003:0660a05": "真言請召。所請明主。當以明妃請召。已視",
    "T18n0893b_003:0660a06": "本印。及請本真言明等。或但都視一印。誦",
    "T18n0893b_003:0660a07": "其真言及明。若如是作。速得悉地。其成就物。",
    "T18n0893b_003:0660a08": "有置閼伽器中。或致瓶上。或掬合手內。或",
    "T18n0893b_003:0660a09": "但心念。或致縛羅弭迦器。或致葉上。或",
    "T18n0893b_003:0660a10": "致於內本尊之前。所成諸器。皆以牛黃塗之。",
    "T18n0893b_003:0660a11": "次用白芥子作護。次持誦摩辣底華。供養其",
    "T18n0893b_003:0660a12": "物。牛黃塗故。便成禁住。用其芥子。便成作",
    "T18n0893b_003:0660a13": "護。以華供養。須成光顯。此三種法。次第應",
    "T18n0893b_003:0660a14": "作。不得廢閼。於本尊前。置成就物。於中不",
    "T18n0893b_003:0660a15": "得。餘物間隔。成就之物。用兩種法。以為作護。",
    "T18n0893b_003:0660a16": "一謂手印。二白芥子。令成就物。速有驗故。",
    "T18n0893b_003:0660a17": "數獻閼伽華香等具及酪。數應供養。其助成",
    "T18n0893b_003:0660a18": "就之人。護其物故。常在其處。如是安置。供養",
    "T18n0893b_003:0660a19": "物已。然後以手按之。或以眼觀。以其不散心。",
    "T18n0893b_003:0660a20": "徐徐持誦。中間數數。光顯其物。如是相續。竟",
    "T18n0893b_003:0660a21": "夜持誦。勿令間斷。其夜三時。以閼伽等。次第",
    "T18n0893b_003:0660a22": "供養。若須出外漱口。令助。成人替坐物前。續",
    "T18n0893b_003:0660a23": "次念誦。其持誦人。有所廢忘。其所助人。皆須",
    "T18n0893b_003:0660a24": "補闕。持誦之時。若大邪至助成之人。應拒",
    "T18n0893b_003:0660a25": "其邪。如不能禁。行者應自。散白芥子。以辟",
    "T18n0893b_003:0660a26": "其難。助成之人。持誦其物。于時東方。有是",
    "T18n0893b_003:0660a27": "邪現。謂大雷電。應知帝釋之邪。於東南方。",
    "T18n0893b_003:0660a28": "有是難現。謂火色大人。或如日盡。應知即",
    "T18n0893b_003:0660a29": "是火天之難。於其南方。有是邪現。謂死屍",
    "T18n0893b_003:0660b01": "形。甚可怖畏。高聲叫喚。手執大刀。皆悉劓",
    "T18n0893b_003:0660b02": "鼻。手執髑髏。盛人血飲。頭上火然。應知即是",
    "T18n0893b_003:0660b03": "焰摩之邪。於西南方。有是難現。謂雨其屎",
    "T18n0893b_003:0660b04": "尿。穢曼荼羅。及種種形。甚可怖畏。應知即",
    "T18n0893b_003:0660b05": "是泥唎羝難。於其西方。有是難現。謂雨雷電",
    "T18n0893b_003:0660b06": "霹靂雹等。應知即是龍王之難。於西北方。有",
    "T18n0893b_003:0660b07": "是難現。謂有大黑風起。應知即是風神之難。",
    "T18n0893b_003:0660b08": "於其北方。有是難現。謂大藥叉。及女藥叉。惱",
    "T18n0893b_003:0660b09": "亂行者。應知即是多聞天王難。於東北方。有",
    "T18n0893b_003:0660b10": "是難現。謂象頭猪頭狗頭異形。各持火山。",
    "T18n0893b_003:0660b11": "應知即是伊舍那難。於其上方。有諸天現。具",
    "T18n0893b_003:0660b12": "大威德。應知即是上方天邪。下方之難地動",
    "T18n0893b_003:0660b13": "及裂。應知即是阿修羅邪。作上成就。方現",
    "T18n0893b_003:0660b14": "斯邪。如是等邪。於中夜現。凡上成就邪相",
    "T18n0893b_003:0660b15": "還大。中下成就。准此應知。於夜三時。是其上",
    "T18n0893b_003:0660b16": "中下相。與時相應。即是不相應。即非成就。",
    "T18n0893b_003:0660b17": "其三種相。謂煖相氣相光相。如是三相應",
    "T18n0893b_003:0660b18": "次第現。若上成就。即具三相。若中成就。具前",
    "T18n0893b_003:0660b19": "二相。若下成就。唯現初相。或若持讀虔誠。",
    "T18n0893b_003:0660b20": "於初夜時。三相次第現者。即以部母明。禁住",
    "T18n0893b_003:0660b21": "其光。以明王心。禁住其相。及以持誦。牛黃",
    "T18n0893b_003:0660b22": "塗灑。或以手按。或用蘇灑。或以散華。或散白",
    "T18n0893b_003:0660b23": "芥子。或但灑水。禁住其相。便即受用。亦果其",
    "T18n0893b_003:0660b24": "願。或若初夜。或即便禁住。但作念誦。至其本",
    "T18n0893b_003:0660b25": "時。方可受用。其中成就。准此應知。於其初",
    "T18n0893b_003:0660b26": "夜。下悉地成。於其中夜獲中成就。於明相",
    "T18n0893b_003:0660b27": "動時獲上成就。其中成就中夜成者。如法禁",
    "T18n0893b_003:0660b28": "已。縱至明曉。受用亦得。其下成就。准此應",
    "T18n0893b_003:0660b29": "知。各於本時。其助成者。若不受用。亦不為吉",
    "T18n0893b_003:0660c01": "其物縱成不即受用。又不禁住。至其平曉。亦",
    "T18n0893b_003:0660c02": "不受用。其物猶若萎華。亦如穢食。無所堪",
    "T18n0893b_003:0660c03": "用。以念誦故。啟請真言。入其物中。時既過",
    "T18n0893b_003:0660c04": "已。其驗亦失。又成就物。雖初相現。然不成",
    "T18n0893b_003:0660c05": "就。當時若禁其相。以後還作光顯等法。及諸",
    "T18n0893b_003:0660c06": "節日。供養灌頂。便作成就。經於三年。若不成",
    "T18n0893b_003:0660c07": "者。當知此物。不可得成。上成就法。限至三",
    "T18n0893b_003:0660c08": "年。若中成就。至第六月。若下成就。不限其",
    "T18n0893b_003:0660c09": "時。損成就法。亦復如是。",
    "T18n0893b_003:0660c10": "蘇悉地羯羅經被偷成就物却徵法品第三",
    "T18n0893b_003:0660c11": "十七",
    "T18n0893b_003:0660c12": "我今當說被偷之物却徵之法。其物成已。或",
    "T18n0893b_003:0660c13": "作成就之時。其物被偷。偷物之時。或見其形。",
    "T18n0893b_003:0660c14": "或但失物。不見偷者。于時不擇日宿。亦不斷",
    "T18n0893b_003:0660c15": "食。發起瞋怒。現前速應。作此曼荼羅法。用燒",
    "T18n0893b_003:0660c16": "屍灰。三角而作。唯開西門。於外門前。置其",
    "T18n0893b_003:0660c17": "本尊。內院東角。置蘇悉地羯羅明王。右置金",
    "T18n0893b_003:0660c18": "剛忿怒。左置大怒。左置金剛拳。右置金剛",
    "T18n0893b_003:0660c19": "鉤。右置金剛計利吉羅。左置毘摩。右置熱",
    "T18n0893b_003:0660c20": "吒。左置賓蘗羅。右置阿設寧。左置商羯羅。",
    "T18n0893b_003:0660c21": "右置微若耶。右門置迦利。左門置難地目",
    "T18n0893b_003:0660c22": "佉。左置金剛軍。右置蘇摩呼。及置諸餘大",
    "T18n0893b_003:0660c23": "忿怒等。為成就故。次第安置。如法啟請。以赤",
    "T18n0893b_003:0660c24": "色華。及赤食等。次第供養。如前所說。阿毘遮",
    "T18n0893b_003:0660c25": "嚕迦法。於此應作。門外所置本尊。應以美妙",
    "T18n0893b_003:0660c26": "華等。如法供養。於其外院。置八方神。及置本",
    "T18n0893b_003:0660c27": "部諸餘使者等尊。亦須如是。供養於中央作",
    "T18n0893b_003:0660c28": "護摩法。其爐三角。一一如前。以收纖佉陀",
    "T18n0893b_003:0660c29": "羅。以己身血塗。而用護摩。或用苦練木。或",
    "T18n0893b_003:0661a01": "用燒屍殘柴。而用護摩。火著已後。以燒屍灰。",
    "T18n0893b_003:0661a02": "和己身血。而用護摩。及以毒藥。己身之血。芥",
    "T18n0893b_003:0661a03": "子油及赤芥子。四種相和。而用護摩。復取此",
    "T18n0893b_003:0661a04": "四種物。作偷物者形。而坐其上。以左手片",
    "T18n0893b_003:0661a05": "片割析。而作護摩。若有能伏瞋者及明法者。",
    "T18n0893b_003:0661a06": "應作此法。其偷物者。慞惶恐怖。齎持親付。行",
    "T18n0893b_003:0661a07": "者便應。施彼無畏。于時與彼作扇底迦法。若",
    "T18n0893b_003:0661a08": "不作者。彼便命終。或所將物。更復加添。密置",
    "T18n0893b_003:0661a09": "尊前。又成就物。盜將日久。若欲追取。即應作",
    "T18n0893b_003:0661a10": "此通三部。成辦諸事。曼荼羅。四方而作。中央",
    "T18n0893b_003:0661a11": "安置蘇悉地羯羅明王印。內院南面。置金剛",
    "T18n0893b_003:0661a12": "忿怒。大忿。忙莽雞。金剛鉤食。金剛拳。金剛",
    "T18n0893b_003:0661a13": "火。金剛母特伽羅。金剛怖畏。金剛商羯鎖。",
    "T18n0893b_003:0661a14": "計利吉羅。慧金剛無能勝及。置諸大忿怒。",
    "T18n0893b_003:0661a15": "及諸使者。諸大威德。真言主等。於其南西。",
    "T18n0893b_003:0661a16": "次第安置。內院北面。置能滿諸願。觀自在。馬",
    "T18n0893b_003:0661a17": "頭明王。多面多手。能現多形。耶輸末底。大吉",
    "T18n0893b_003:0661a18": "祥。落乞濕弭。濕吠多。半拏羅縛悉[寧*頁]跢羅。",
    "T18n0893b_003:0661a19": "戰捺囉。未羅。所有真言及明諸使者等。各各",
    "T18n0893b_003:0661a20": "次第。如法安置。內院東面。置金輪佛頂等。諸",
    "T18n0893b_003:0661a21": "餘佛頂。佛毫佛眼佛。鑠底佛牙。佛慈及無能",
    "T18n0893b_003:0661a22": "勝等。自餘明主。及能辦諸事真言等。諸餘",
    "T18n0893b_003:0661a23": "真言及諸使者。於其東面。各各次第。如法",
    "T18n0893b_003:0661a24": "安置。近門外者。亦復如前。依法安置。於其",
    "T18n0893b_003:0661a25": "外院。八方神。西門邊置梵天王。及與眷屬。",
    "T18n0893b_003:0661a26": "西門北邊。置摩醯首羅及妃。言那鉢底等。",
    "T18n0893b_003:0661a27": "諸眷屬俱。及七忙怛羅母。及八龍王。并諸",
    "T18n0893b_003:0661a28": "眷屬。阿修羅等。與諸眷屬。歸依佛者。大威",
    "T18n0893b_003:0661a29": "德神。於其外院各如法次第安置。至誠啟",
    "T18n0893b_003:0661b01": "請。次第供養。於外西面。置護摩爐。以蠟作",
    "T18n0893b_003:0661b02": "其盜物者形。置箕中。依阿毘遮嚧迦法。啟",
    "T18n0893b_003:0661b03": "請祭祀。供養護摩。次以刀割其形。而作護摩。",
    "T18n0893b_003:0661b04": "或依本部所說。阿毘遮嚕迦法。依彼而作。或",
    "T18n0893b_003:0661b05": "本尊自盜。及不與成。亦如是作。從黑月五",
    "T18n0893b_003:0661b06": "日至十四日來。中間作法。說為勝吉。其形復",
    "T18n0893b_003:0661b07": "以杖鞭。及以火然。種種猛法打棓。以末但那",
    "T18n0893b_003:0661b08": "剌。依金剛橛法。用刺身分血。黑芥子油。和",
    "T18n0893b_003:0661b09": "鹽。遍塗其身。隨意苦楚。而置害之。復以蓋",
    "T18n0893b_003:0661b10": "屍之衣。而覆其形。以赤線纏獻赤色華。持誦",
    "T18n0893b_003:0661b11": "自服努目視之。於真言中。置訶責句。每日",
    "T18n0893b_003:0661b12": "打之。若將物來。即當休止。中夜應作是猛利",
    "T18n0893b_003:0661b13": "法。用俱微那羅來。塗黑芥油。而作護摩。",
    "T18n0893b_003:0661b14": "又以毒藥。及己身血。芥子油鹽。及黑芥子。總",
    "T18n0893b_003:0661b15": "與相和。稱盜物者。而作護摩。經八百遍。或",
    "T18n0893b_003:0661b16": "但用己身血。和鹽。而和護摩。如是苦持。若",
    "T18n0893b_003:0661b17": "不還物。即應更作至死猛法。於阿毘遮嚕迦",
    "T18n0893b_003:0661b18": "法中所說殺法。遍作其法。於真言置其殺",
    "T18n0893b_003:0661b19": "句。若將物來。即止其法。從乞歡喜。彼若已用",
    "T18n0893b_003:0661b20": "其物。將餘物替。亦止其事。或已用其物。復無",
    "T18n0893b_003:0661b21": "物替。但來悔謝。亦止其事。施彼歡喜。彼或損",
    "T18n0893b_003:0661b22": "失。及分與他。隨殘所有。持來還者。亦止其",
    "T18n0893b_003:0661b23": "事。施彼歡喜。應當以金剛微那羅真言。而",
    "T18n0893b_003:0661b24": "作護摩。或用大怒。或用不淨忿怒。而作護摩。",
    "T18n0893b_003:0661b25": "或於當部所說。却追失物真言。而作護摩。然",
    "T18n0893b_003:0661b26": "此三種真言。通三部真言。",
    "T18n0893b_003:0661b27": "唵阿[起-巳+乞](奇乙反)那曳[盍*欠]寫　縛[可*欠]曩野莎縛訶",
    "T18n0893b_003:0661b28": "訶火天已持圓食一明一燒滿三圓食供",
    "T18n0893b_003:0661b29": "養。",
    "T18n0893b_003:0661c01": "火天又護摩真言曰。",
    "T18n0893b_003:0661c02": "唵阿[起-巳+乞]那曳　[盍*欠]寫　合寫縛[可*欠]曩野[指-匕+(口/└)]比[指-匕+(口/└)]",
    "T18n0893b_003:0661c03": "比儞跛野　莎縛訶",
    "T18n0893b_003:0661c04": "又持蘇一明一燒亦滿三遍供養火天。",
    "T18n0893b_003:0661c05": "金剛部瞋怒金剛真言。",
    "T18n0893b_003:0661c06": "唵　枳里　枳里　跋日囉　矩嚕馱吽泮",
    "T18n0893b_003:0661c07": "以此真言一明一燒火食作法成就護摩法",
    "T18n0893b_003:0661c08": "真言曰。",
    "T18n0893b_003:0661c09": "那謨剌怛　娜怛羅耶野　那莫室戰拏跋日",
    "T18n0893b_003:0661c10": "囉　播拏曳　摩訶藥叉拪那播嚲曳　唵[可*欠]囉[可*欠]",
    "T18n0893b_003:0661c11": "囉　跋日羅摩詫　跋日囉　度曩度曩　跋日囉",
    "T18n0893b_003:0661c12": "　馱[可*欠]馱[可*欠]　跋日囉　播者播者　跋日囉　那囉娜囉",
    "T18n0893b_003:0661c13": "　跋日囉　娜囉耶娜囉耶　跋日囉　弭那囉耶弭那",
    "T18n0893b_003:0661c14": "囉耶　跋日囉瞋娜瞋那　跋日囉　頻娜頻那　跋日",
    "T18n0893b_003:0661c15": "囉　虎吽泮",
    "T18n0893b_003:0661c16": "誦此真言。作護摩法。速得成就。若得其物。或",
    "T18n0893b_003:0661c17": "得替物。即護其物。兼及護身。當於節日。次第",
    "T18n0893b_003:0661c18": "而作。光顯等法。其中成就物。下成就物。皆以",
    "T18n0893b_003:0661c19": "一分奉施世尊。一分奉施阿闍梨處。一分奉",
    "T18n0893b_003:0661c20": "施先成就者。一分奉施同伴等人。一分自取。",
    "T18n0893b_003:0661c21": "分作兩分。一分自用。一分奉施比丘比丘尼。",
    "T18n0893b_003:0661c22": "鄔波索迦鄔波斯迦等。諸有末物法皆如是。",
    "T18n0893b_003:0661c23": "先以閼伽。奉獻尊等。後取本分。其先成就者",
    "T18n0893b_003:0661c24": "分。以閼伽供養。倍其價直。自取受用。其價直",
    "T18n0893b_003:0661c25": "者。供養是也。其阿闍梨。若不在時。其分還酬",
    "T18n0893b_003:0661c26": "直。而自受用。其價直者。心生慚愧。即是價",
    "T18n0893b_003:0661c27": "直。出曼荼羅外。奉先成就者時應。作是言。",
    "T18n0893b_003:0661c28": "先成者受取本分。手執閼伽。第二第三。應",
    "T18n0893b_003:0661c29": "如是唱。若無取者。即當持與。同伴之人。勿懷",
    "T18n0893b_003:0662a01": "疑慮。彼等以虔誠心故。以供養故。堅持戒故。",
    "T18n0893b_003:0662a02": "侍行人故。即是先成之人。是故其分。彼等應",
    "T18n0893b_003:0662a03": "受。三唱之。彼同伴者。應如是報。我等即是",
    "T18n0893b_003:0662a04": "先成就者。行人自分其物。與同伴等。其物",
    "T18n0893b_003:0662a05": "若少。不可分者。即安膳那。及牛黃等。不可分",
    "T18n0893b_003:0662a06": "也。應當以心。作其分量。而自受用。有如是",
    "T18n0893b_003:0662a07": "物。唯一人用。不可分者。輪刀等是。隨其本",
    "T18n0893b_003:0662a08": "法。所說成就。應如是作。其幀像等。亦不可",
    "T18n0893b_003:0662a09": "分。於本法成就之物。其量縱少。任意加本",
    "T18n0893b_003:0662a10": "量。而作成就。與同伴等。成依先成依之人",
    "T18n0893b_003:0662a11": "物量。而作成就。縱減其半。亦得成就。或於本",
    "T18n0893b_003:0662a12": "法。所說分量。皆須依行。行人分物。與同伴",
    "T18n0893b_003:0662a13": "時。應處分言。汝等隨我。種種驅使。彼然諾",
    "T18n0893b_003:0662a14": "已。後當與之。或若一身。成就利益餘人。依",
    "T18n0893b_003:0662a15": "此藏教。或餘法中。若皆通許。分與同伴等",
    "T18n0893b_003:0662a16": "時。隨其功勞。節限分物。不應偏黨物成就已。",
    "T18n0893b_003:0662a17": "先應供養本尊。深生慚愧。慇勤再請。然後可",
    "T18n0893b_003:0662a18": "分。一切諸部。法皆如是。中下成就。准此應",
    "T18n0893b_003:0662a19": "知。深生慚愧。恭敬供養。及施財物。所得進",
    "T18n0893b_003:0662a20": "止。依其處分。以如是事。酬還物價。物成就",
    "T18n0893b_003:0662a21": "已。先獻閼伽。如法分與。誦本真言。及作手",
    "T18n0893b_003:0662a22": "印。以心觀念本尊。及誦明王明妃真言。及",
    "T18n0893b_003:0662a23": "至觀念。然後受用。其物隨意。昇空至眾仙所。",
    "T18n0893b_003:0662a24": "彼無能壞。及以輕蔑。縱有怨敵。亦無能損。彼",
    "T18n0893b_003:0662a25": "成就者。常念本尊。不應廢忘。其成就物。常須",
    "T18n0893b_003:0662a26": "心念。或以眼視。為持明王真言法故。諸仙恭",
    "T18n0893b_003:0662a27": "敬。持明王妃故。無諸怖畏。作三摩耶印。及",
    "T18n0893b_003:0662a28": "作部印。及明視物。皆不應廢。與仙相見。應",
    "T18n0893b_003:0662a29": "先起敬。而問訊言。善來安樂。復後何至。有",
    "T18n0893b_003:0662b01": "所慰問。善言而答。遊行空時。不應於神廟上",
    "T18n0893b_003:0662b02": "過。及獨一樹。并四衢道。諸仙居處。及以城郭",
    "T18n0893b_003:0662b03": "祭祀之壇。婆羅門集會處。邪法仙眾所居之",
    "T18n0893b_003:0662b04": "處。亦不應過。增上慢故。經彼等過。必當墮落。",
    "T18n0893b_003:0662b05": "為放逸故。而墮落者。應持誦明王真言。及",
    "T18n0893b_003:0662b06": "以思惟。若已墮落。及欲墮時。便得本位。虛空",
    "T18n0893b_003:0662b07": "雖易形色。天眼見道。譬如聖者。起心即至。",
    "T18n0893b_003:0662b08": "如亦在定。不動即至。是故遊彼。先成就路。以",
    "T18n0893b_003:0662b09": "福力故。自然衣服。隨意宮殿。用華林園。觀種",
    "T18n0893b_003:0662b10": "種諸鳥。天女遊戲。歌舞伎樂。種種欲樂。熾然",
    "T18n0893b_003:0662b11": "光明。猶如劫初。如意寶樹。能滿諸願。為居止",
    "T18n0893b_003:0662b12": "故。寶石為座。下流渠水。軟草布地。種種瓔",
    "T18n0893b_003:0662b13": "珞。發身娛樂具。諸吉祥樹。有甘露果。乃至",
    "T18n0893b_003:0662b14": "隨意樂憶念之處。皆現其前。縱如此已。常",
    "T18n0893b_003:0662b15": "須護身。不應廢忘。應住清淨園林。及諸山頂。",
    "T18n0893b_003:0662b16": "并海洲島。江河潬渚。以遊戲故。應住其處。於",
    "T18n0893b_003:0662b17": "彼便有。如前勝境。或與光成仙眾共住。",
    "T18n0893b_003:0662b18": "蘇悉地羯羅經成就具支法品第三十八",
    "T18n0893b_003:0662b19": "我今復說具足作悉地法。其物不成者。如法",
    "T18n0893b_003:0662b20": "禁住。護持藏棄。如前更作。先念誦法。乃至還",
    "T18n0893b_003:0662b21": "作。成就之法。如是作已。若不成者。重加精",
    "T18n0893b_003:0662b22": "進。又更念誦。作成就法。如是經滿七遍。猶不",
    "T18n0893b_003:0662b23": "成者。當作此法。決定成就。所謂乞食精勤念",
    "T18n0893b_003:0662b24": "誦。發大恭敬。巡八聖跡。禮拜行道。或復轉讀",
    "T18n0893b_003:0662b25": "大般若經七遍。或持勝物。奉施僧伽。或於",
    "T18n0893b_003:0662b26": "入海河邊。或於海島。應作一窣堵波。數滿",
    "T18n0893b_003:0662b27": "一百。於一一窣堵波。前如法念誦。滿一千遍。",
    "T18n0893b_003:0662b28": "最後第一百塔。若放光者。當知作法。決定成",
    "T18n0893b_003:0662b29": "就。復作一千窣堵波。於一一前。念誦一千",
    "T18n0893b_003:0662c01": "遍。假使造無間罪。其數滿已。不須作法。自然",
    "T18n0893b_003:0662c02": "成就。又一切真言念誦一俱胝。決定成就。若",
    "T18n0893b_003:0662c03": "作時念誦者。經十二年。縱有重罪。亦皆成",
    "T18n0893b_003:0662c04": "就。假使法不具足。皆得成就。又念誦遍數。及",
    "T18n0893b_003:0662c05": "時滿已。即當應作。增益護摩。或復作成辦",
    "T18n0893b_003:0662c06": "諸事曼荼羅。於中而四種護摩。或於山頂。",
    "T18n0893b_003:0662c07": "或於牛群。先所住處。或恒河渚。平治其地。作",
    "T18n0893b_003:0662c08": "曼荼羅量百八肘。置一百瓶。於其四門。立",
    "T18n0893b_003:0662c09": "柱為門。各於門前。建立寶臺。種種莊嚴。以作",
    "T18n0893b_003:0662c10": "名華。枝條作鬘。繫其門柱。及角幢上。遍圍其",
    "T18n0893b_003:0662c11": "處。以蘇然燈。滿百八盞。布曼荼羅。及一百",
    "T18n0893b_003:0662c12": "八香爐。燒諸名香。亦置其處。內院一面。其量",
    "T18n0893b_003:0662c13": "七肘。外院一面。三肘餘。是中央。所有啟請。",
    "T18n0893b_003:0662c14": "及供養等。皆悉如前。准護摩法。次當別說。",
    "T18n0893b_003:0662c15": "於中以本真言。置羯羅舍金瓶。其瓶四面。",
    "T18n0893b_003:0662c16": "作護摩法。於其內院。東面遍置佛部諸尊。其",
    "T18n0893b_003:0662c17": "北面遍。置蓮華部中諸尊。於其南面。遍置金",
    "T18n0893b_003:0662c18": "剛部中諸尊。於西面置嚕達囉神。及多聞天",
    "T18n0893b_003:0662c19": "王。并眷屬。如前所說使者等尊。內院若不",
    "T18n0893b_003:0662c20": "客受。當置外院。其護方神。與諸眷屬。各置本",
    "T18n0893b_003:0662c21": "方位。其三部主。及嚕達羅。多聞天王。先置本",
    "T18n0893b_003:0662c22": "處。次復各置明王明妃辦事真言等。并諸使",
    "T18n0893b_003:0662c23": "者。次第安置。於外門前。置軍荼利尊。及置",
    "T18n0893b_003:0662c24": "無能勝尊。如是依法。作曼荼羅。或已用本",
    "T18n0893b_003:0662c25": "部心。而作啟請。次第供養。即於四方。而作念",
    "T18n0893b_003:0662c26": "誦。然後其瓶四面所置之爐。各依彼部中。作",
    "T18n0893b_003:0662c27": "護摩法。是名增益諸尊護摩。其供養食。用那",
    "T18n0893b_003:0662c28": "羅獻。作法已。一切諸尊。便成增益。如是念",
    "T18n0893b_003:0662c29": "誦護摩已。更以部母真言。而護摩蘇。次佛",
    "T18n0893b_003:0663a01": "本尊真言。乳糜和蘇。而作護摩。更以部母",
    "T18n0893b_003:0663a02": "真言。胡麻和三甜。而作護摩。又以部母真言。",
    "T18n0893b_003:0663a03": "用蘇護摩。作此法已。得一切尊。即便充足。及",
    "T18n0893b_003:0663a04": "成就增益。圓滿具足。悉皆歡喜。速與成就。",
    "T18n0893b_003:0663a05": "若作此曼荼羅。乃至七度。決定成就。如前",
    "T18n0893b_003:0663a06": "念誦。及巡八塔。乃至七遍。作此曼荼羅。若不",
    "T18n0893b_003:0663a07": "成者。即以阿毘遮嚕迦法。苦治本尊。以蠟作",
    "T18n0893b_003:0663a08": "其形像。取其真言。而念誦之。先誦部母。及明",
    "T18n0893b_003:0663a09": "王真言。中間置本尊真言。阿毘遮嚕迦法護",
    "T18n0893b_003:0663a10": "摩。用芥子油。塗其形像。便著忙熱。若伏他",
    "T18n0893b_003:0663a11": "著。遍身皆痛。以瞋鞭打。及以華打。用前二真",
    "T18n0893b_003:0663a12": "言。以其瞋心。而作供養。譬如治罰鬼魅。治罰",
    "T18n0893b_003:0663a13": "本尊法亦如是。如斯之法。依教而作。不得自",
    "T18n0893b_003:0663a14": "專。若尊來見。與其成就。滿本願已。則止前",
    "T18n0893b_003:0663a15": "事。作扇底迦法。或以毒藥。自己身血。胡麻油",
    "T18n0893b_003:0663a16": "鹽。赤芥子總相和。竟。中夜護摩。本尊于時",
    "T18n0893b_003:0663a17": "慞惶。唱言止止莫為。即與成就。如是作法。經",
    "T18n0893b_003:0663a18": "三日已。亦復不來。與成就者。又加勇猛。以無",
    "T18n0893b_003:0663a19": "畏心。便割己肉。護摩三遍。本尊即來。乞彼歡",
    "T18n0893b_003:0663a20": "喜。心所求願。即與成就。若有闕過。一一而",
    "T18n0893b_003:0663a21": "說。假使犯五無間。經於九夜。割肉護摩。決定",
    "T18n0893b_003:0663a22": "而來。與其成就。此是與真言。鬪諍之法。以無",
    "T18n0893b_003:0663a23": "畏心。如法護身。方可而作。必不空過。得成就",
    "T18n0893b_003:0663a24": "已。即應速作扇底迦法。若說愆過。即須補",
    "T18n0893b_003:0663a25": "闕。於諸成就事中。此曼荼羅為最。於中作三",
    "T18n0893b_003:0663a26": "種事。得三種果。於中應作一切諸事。及以護",
    "T18n0893b_003:0663a27": "摩。治罰本尊。如治鬼魅。每時供養皆。用新",
    "T18n0893b_003:0663a28": "物。護摩之物。亦復如是。此法不應放逸。澡浴",
    "T18n0893b_003:0663a29": "清淨。如法護身。不應輕慢。明解藏教。方以此",
    "T18n0893b_003:0663b01": "法。治罰本尊。若違此者。即便自損。",
    "T18n0893b_003:0663b02": "蘇悉地羯羅經卷下"
}