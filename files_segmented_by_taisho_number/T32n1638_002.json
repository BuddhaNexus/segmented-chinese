{
    "T32n1638_002:0152b17": "集諸法寶最上義論卷下",
    "T32n1638_002:0152b19": "善寂菩薩造",
    "T32n1638_002:0152b20": "西天譯經三藏朝奉大夫試光祿卿",
    "T32n1638_002:0152b21": "傳法大師賜紫臣施護奉　詔譯",
    "T32n1638_002:0152b22": "復次今說生住異滅。此之四相剎那剎那有",
    "T32n1638_002:0152b23": "所轉故，不相應相而無其實。於不相應無實",
    "T32n1638_002:0152b24": "相中，不可起二分別，不可說一時、不可說異",
    "T32n1638_002:0152b25": "時，一時、異時無生起故。又不可說無時，理相",
    "T32n1638_002:0152b26": "違故。若說壞時，壞即不生故。是故當知生時",
    "T32n1638_002:0152b27": "無住，住時亦復而無所得。彼無住性，云何有",
    "T32n1638_002:0152b28": "滅？彼生與住說名為異。若本無生，云何有住？",
    "T32n1638_002:0152b29": "若法無住，即云何得？以無生故及無住故。於",
    "T32n1638_002:0152c01": "何義中而說有滅？若法有住，於住法中可說",
    "T32n1638_002:0152c02": "異性；法既無住，何有異性？無異性中不應分",
    "T32n1638_002:0152c03": "別。當知異性而非住性，實無一性而可分別。",
    "T32n1638_002:0152c04": "是故諸相及分別心，此為二種，若無諸相即",
    "T32n1638_002:0152c05": "無分別。若彼諸相、若分別心有分別者，二俱",
    "T32n1638_002:0152c06": "分別。如實義者，無相無分別。生住異滅若有",
    "T32n1638_002:0152c07": "性者，於一切時、一切處、一切法初中後分不",
    "T32n1638_002:0152c08": "可安立。若能如是如理思惟者，佛說是人名",
    "T32n1638_002:0152c09": "為大智。初分中分後分諸性，於三分性中實",
    "T32n1638_002:0152c10": "無一性有所生起，是故諸法非一性、非多性、",
    "T32n1638_002:0152c11": "一多中間俱無所得。若一切法離一性、離多",
    "T32n1638_002:0152c12": "性，即常與無常無所分別，是故非無常、非非",
    "T32n1638_002:0152c13": "無常，不應於中起二分別。當知初分中分後",
    "T32n1638_002:0152c14": "分不俱時生、不俱時有，如他人性即自所",
    "T32n1638_002:0152c15": "無。若自體性，他云何有？此中所說自性尚無，",
    "T32n1638_002:0152c16": "他性何有？是故自亦無性、他亦無性，當知一",
    "T32n1638_002:0152c17": "切法所行所作不離因性。若壞不壞，非心所",
    "T32n1638_002:0152c18": "思、不可分別，初中後分如實思惟，皆無為相、",
    "T32n1638_002:0152c19": "無別異相，不應分別彼彼諸法、各各種子。彼",
    "T32n1638_002:0152c20": "各各性，一一不離智種子生，剎那剎那時分",
    "T32n1638_002:0152c21": "轉易，是故彼彼一切法性。云何心能思惟生",
    "T32n1638_002:0152c22": "起？一切法中差別事相，當知無因亦無差別，",
    "T32n1638_002:0152c23": "諸法本來無所造作，雖作用相續當何有實？",
    "T32n1638_002:0152c24": "是故所知諸法及能知者，是二於剎那中不",
    "T32n1638_002:0152c25": "能和合。彼如是性實無能取，是中無所有亦",
    "T32n1638_002:0152c26": "無所得。當觀諸法生已即壞，若法不壞即非",
    "T32n1638_002:0152c27": "生法，以法壞故而無所得。彼不壞者是常住",
    "T32n1638_002:0152c28": "性，即常住性彼亦復離，即離之言是中亦離。",
    "T32n1638_002:0152c29": "若如是知，即了諸法彼差別性是常住因，無",
    "T32n1638_002:0153a01": "差別性亦復如是。諸有為法即生即滅，故名",
    "T32n1638_002:0153a02": "無住。若有住者，應有所得。以無住相、無所得",
    "T32n1638_002:0153a03": "故，彼無住法是故相應一切行中諸差別行。",
    "T32n1638_002:0153a04": "若彼彼性有所得者，於無差別行云何對治？",
    "T32n1638_002:0153a05": "是故差別行中無性可生。",
    "T32n1638_002:0153a06": "復次當知眼等諸識有現量性，大牟尼師親",
    "T32n1638_002:0153a07": "所宣說。若離現量性別取量非量者，彼於此",
    "T32n1638_002:0153a08": "中當云何得？世間所有先所作事皆無所依，",
    "T32n1638_002:0153a09": "如諸所作無作用性。若彼如是，諸現前事如",
    "T32n1638_002:0153a10": "其現前亦無所成。是中若有所行及非所行，",
    "T32n1638_002:0153a11": "即諸作用義皆相違。是故一切無實作事皆",
    "T32n1638_002:0153a12": "如虛空，常與無常俱不可執。當知諸法皆從",
    "T32n1638_002:0153a13": "緣生，雖生亦無少法可得，緣如幻故所生如",
    "T32n1638_002:0153a14": "幻，即彼如是出生諸法。以是義故，諸法無性",
    "T32n1638_002:0153a15": "亦非無性。此如是義，正等正覺如實宣說。當",
    "T32n1638_002:0153a16": "知一切法無著無礙，於大乘中此真實說。如",
    "T32n1638_002:0153a17": "是了知，即菩提心本來平等。十方三世一切",
    "T32n1638_002:0153a18": "如來如實知故，出生方便宣說一切甚深法",
    "T32n1638_002:0153a19": "門，如其所應名言分別，是故各各宣說表示",
    "T32n1638_002:0153a20": "出生諸法，所謂彼彼法是四諦法、彼彼法是",
    "T32n1638_002:0153a21": "唯識法。雖有所說而常真實，彼彼諸法皆悉",
    "T32n1638_002:0153a22": "如幻，由如幻故不可尋、不可伺、不可知、無表",
    "T32n1638_002:0153a23": "示、無攝藏。若離如是等，即知法真實，以知真",
    "T32n1638_002:0153a24": "實故而菩提心速得解脫。若菩提心如是解",
    "T32n1638_002:0153a25": "脫，即諸佛亦然、眾生亦然、生死亦然、涅盤",
    "T32n1638_002:0153a26": "亦然、法界亦然。是故佛與眾生二俱平等，生",
    "T32n1638_002:0153a27": "死涅盤亦復平等。若於此中如是如實了知",
    "T32n1638_002:0153a28": "是義，佛說此為諸佛菩提，乃於一切所行所",
    "T32n1638_002:0153a29": "作悉能成辦。此所說義是第一義，離此無別",
    "T32n1638_002:0153b01": "有第一義。此第一義攝一切法，是不思議真",
    "T32n1638_002:0153b02": "實語行，離有離無、非智非愚、非少非多，無相",
    "T32n1638_002:0153b03": "無性、無所照達、智不可知、識不可識，不即自",
    "T32n1638_002:0153b04": "性不離自性、無取無捨離取捨相，從如實智",
    "T32n1638_002:0153b05": "之所出生。隨所出生、隨所言說，無取相、無攝",
    "T32n1638_002:0153b06": "藏，非心所思，不可知故；非眼所見，不可見",
    "T32n1638_002:0153b07": "故。何以故？心無自性故。由心無自性，即一切",
    "T32n1638_002:0153b08": "法無自無他，以無自他二種差別即一切法",
    "T32n1638_002:0153b09": "自性相應，無生無滅、無集無散、非智非愚，無",
    "T32n1638_002:0153b10": "有少法有所表示、有所照達。當知彼彼菩提",
    "T32n1638_002:0153b11": "種子而彼彼相，為表了故。若能於彼彼相觀",
    "T32n1638_002:0153b12": "無我者，菩提種子亦無所生。諸菩薩摩訶薩",
    "T32n1638_002:0153b13": "自性真實，以善方便出現世間，起大悲心示",
    "T32n1638_002:0153b14": "有所證，而諸菩薩自性真實無生無滅。當知",
    "T32n1638_002:0153b15": "識法遠離疑惑，無有少法而可生起，我我所",
    "T32n1638_002:0153b16": "空，而無有相顯了表示。識相光明而無自性，",
    "T32n1638_002:0153b17": "然光明性彼性自常，是故我相性者無有光",
    "T32n1638_002:0153b18": "明。無光明中云何可說有光明相？如諸光明",
    "T32n1638_002:0153b19": "而能破暗，然暗與明不近不合。不近故明何",
    "T32n1638_002:0153b20": "能破？不合故暗何所破？若明暗相遠，又俱無",
    "T32n1638_002:0153b21": "所得。是故當知明能破暗不即不離，不可",
    "T32n1638_002:0153b22": "於中定實分別。暗雖有破，無能破法，彼能破",
    "T32n1638_002:0153b23": "法無別分量。何以故？破名無住故。由此應",
    "T32n1638_002:0153b24": "知，彼一切法因緣和合而有所生，以緣生故",
    "T32n1638_002:0153b25": "如幻而成。如幻法中，彼癡暗等亦非煩惱，但",
    "T32n1638_002:0153b26": "為智障而不了故離識分別。亦非光明有所",
    "T32n1638_002:0153b27": "生起，是二實性俱無分別，此中見邊而實無",
    "T32n1638_002:0153b28": "得。",
    "T32n1638_002:0153b29": "復次當知，觸、作意、受、想、思、欲、勝解、念、定、慧，如",
    "T32n1638_002:0153c01": "是等心所有法，彼彼皆是菩提之相，而彼一",
    "T32n1638_002:0153c02": "一自性清淨。若或有法非菩提相者，而於自",
    "T32n1638_002:0153c03": "體理不相應。當如虛空自性清淨，而彼智性",
    "T32n1638_002:0153c04": "亦然清淨。若知我相實無所有，即彼識心亦",
    "T32n1638_002:0153c05": "復無生。若識無生者，彼一切法當云何有？是",
    "T32n1638_002:0153c06": "故應知諸法皆從真實所生。諸法因緣和合",
    "T32n1638_002:0153c07": "即生，雖生無實而無所有。諸法如幻、識心如",
    "T32n1638_002:0153c08": "幻，緣亦如幻。由如是故，識從緣生。當知智性",
    "T32n1638_002:0153c09": "亦復如幻，無所分別、無所了知。諸法自相非",
    "T32n1638_002:0153c10": "智所知，但有言說皆不相應。此中若能離諸",
    "T32n1638_002:0153c11": "分別，若生若滅皆悉遠離。緣生如幻，所生亦",
    "T32n1638_002:0153c12": "如幻，云何如幻中而實有生？當知識心彼如",
    "T32n1638_002:0153c13": "幻故智亦如幻，智如幻故所知亦如幻。智與",
    "T32n1638_002:0153c14": "所知俱如幻故，生法亦然。生法如幻故，諸法",
    "T32n1638_002:0153c15": "亦然。如人見彼幻所作象，如其所生即有三",
    "T32n1638_002:0153c16": "事。世間諸行亦復如是，如其所生亦有三",
    "T32n1638_002:0153c17": "事。若於此心有所見者，即有言說及所作事；",
    "T32n1638_002:0153c18": "若了無心即無所思。無心無思，法云何有？若",
    "T32n1638_002:0153c19": "有我相及有我所可說有見，無我我所當云",
    "T32n1638_002:0153c20": "何見？彼菩提相亦云何證？此無我相如是應",
    "T32n1638_002:0153c21": "知。一切幻法而無所有，如幻所現說名為有，",
    "T32n1638_002:0153c22": "有性無性彼自性性，此性無著一切處現。若",
    "T32n1638_002:0153c23": "法是有即不應無，此有亦復現前無體。若法",
    "T32n1638_002:0153c24": "是無即不應有，此無亦復現前有實。是故無",
    "T32n1638_002:0153c25": "生亦無攝藏。由此應知，若法言有不如是有，",
    "T32n1638_002:0153c26": "若不如是有即應是無。此中言有又不可定",
    "T32n1638_002:0153c27": "記，法界自性應如是說。若諸色法是實有體，",
    "T32n1638_002:0153c28": "於第一義然無所有，是故此中諸所作事，皆",
    "T32n1638_002:0153c29": "從幻化分別起故。若法有性、若法無性本自",
    "T32n1638_002:0154a01": "如是，若非有性、若非無性亦復如是。有性無",
    "T32n1638_002:0154a02": "性自性相應，性與無性非心分別。若有說言",
    "T32n1638_002:0154a03": "諸法是一，一無自性；若有說言諸法是異，異",
    "T32n1638_002:0154a04": "無自性。一切法中無自性性說不可得，所有",
    "T32n1638_002:0154a05": "諸佛隨三世轉，普令世間一切眾生盡得解",
    "T32n1638_002:0154a06": "脫，而諸佛界無增長因，彼彼亦復無增長性。",
    "T32n1638_002:0154a07": "真實性中諸佛常有。當知一切法四種分別，",
    "T32n1638_002:0154a08": "所謂若有、若無、是二、非二。世間如幻心亦如",
    "T32n1638_002:0154a09": "幻，云何無說而有所說？一切法空離諸所著，",
    "T32n1638_002:0154a10": "空亦不離彼真如性，是中不應戲論分別。以",
    "T32n1638_002:0154a11": "是義故，諸法無性，應如是說。當知諸佛正等",
    "T32n1638_002:0154a12": "正覺，非性非無性，性與無性皆離著故。此即",
    "T32n1638_002:0154a13": "非空亦非不空，空有中間亦無所立，是故一",
    "T32n1638_002:0154a14": "切法無生無性，以無生無性故隨諸有相處",
    "T32n1638_002:0154a15": "處表示。然其執相義無所得，無實取性，是即",
    "T32n1638_002:0154a16": "真實。諸法無生亦復無滅，彼一切法皆同一",
    "T32n1638_002:0154a17": "相。此中如是同一相故，即一切法無染無淨。",
    "T32n1638_002:0154a18": "若言諸法有生有滅，當知皆從煩惱種子虛",
    "T32n1638_002:0154a19": "妄生起。若說諸法為無生者，彼說名為斷見",
    "T32n1638_002:0154a20": "增語；若說諸法為無滅者，彼說名為常見增",
    "T32n1638_002:0154a21": "語。是故應知諸法離言，不可說生不可說滅。",
    "T32n1638_002:0154a22": "一切法中若生若滅，實無少法而有所得。若",
    "T32n1638_002:0154a23": "能離彼二種增語，即一切法非斷非常，有性無",
    "T32n1638_002:0154a24": "性性自真實，此中無有少法是所得相，無有",
    "T32n1638_002:0154a25": "一事而實可轉。諸法雖生而無所有，是中亦",
    "T32n1638_002:0154a26": "復無實境界。智如虛空離諸有相，智與虛空",
    "T32n1638_002:0154a27": "皆悉平等。當知一切差別分別，為煩惱網、礙",
    "T32n1638_002:0154a28": "清淨性。真如無相離諸所緣，自性清淨有大",
    "T32n1638_002:0154a29": "光明，是故當知諸佛世尊本真如性，是為佛",
    "T32n1638_002:0154b01": "寶。以清淨因示清淨法，開生正解自性任持，",
    "T32n1638_002:0154b02": "是為法寶。指真實道自體相應，是為僧寶。如",
    "T32n1638_002:0154b03": "是三寶皆無為相、非蘊等法，無所集、無所有，",
    "T32n1638_002:0154b04": "無有相、無分別。是故諸佛世尊住勝義諦，從",
    "T32n1638_002:0154b05": "如實道如實而來，故名如來。如實了知無我",
    "T32n1638_002:0154b06": "等法，是故現諸色相及功德法，從初發心修",
    "T32n1638_002:0154b07": "諸勝行得不退轉，乃至最後一生補處成等",
    "T32n1638_002:0154b08": "正覺。此所因者，從無垢真如現諸佛身，此所",
    "T32n1638_002:0154b09": "現身是方便生，宣說諸法然無說相。何以故？",
    "T32n1638_002:0154b10": "無性無所有故。識心清淨，是識即有，諸所作",
    "T32n1638_002:0154b11": "事亦如是現，雖現無取而亦無說，以勝義諦",
    "T32n1638_002:0154b12": "不可取、不可說故。即此無取及無說，性體自",
    "T32n1638_002:0154b13": "真實亦不可說。以不可說即無分別，無分別",
    "T32n1638_002:0154b14": "性是勝義諦，於勝義諦中隨事分別所有所",
    "T32n1638_002:0154b15": "有諸法聲。如是如是諸法說，彼彼諸法無說",
    "T32n1638_002:0154b16": "相，諸法法性皆平等，諸法無我亦無自性。有",
    "T32n1638_002:0154b17": "性無性，彼彼自性離有離無，而不可取亦不",
    "T32n1638_002:0154b18": "可說。此中如是若有若無，語義甚深，離相而",
    "T32n1638_002:0154b19": "說。諸法無證相，此名正等覺。諸法離說相，",
    "T32n1638_002:0154b20": "是名真實說。無生亦無滅，諸法甚深義。各各",
    "T32n1638_002:0154b21": "諸境界，無我而無轉。外法不可轉、外法不可",
    "T32n1638_002:0154b22": "取，施戒等諸法，雖說而無相。是故於一切法",
    "T32n1638_002:0154b23": "無所取相，即無所著，此中亦復無別作用。設",
    "T32n1638_002:0154b24": "有所作事，亦說名為空。作用空故無實行相，",
    "T32n1638_002:0154b25": "無實行相中法無增無減。若於諸法虛妄分",
    "T32n1638_002:0154b26": "別，當知彼心執相中轉，起彼心故。是愚癡者",
    "T32n1638_002:0154b27": "著煩惱性，彼非解脫。若不起彼虛妄分別，諸",
    "T32n1638_002:0154b28": "所作事皆悉寂靜，彼能如實而得解脫，無分",
    "T32n1638_002:0154b29": "別故心性常寂。是故諸法從緣而生，雖有所",
    "T32n1638_002:0154c01": "生說名為空，當觀自法而無有相，正等正覺",
    "T32n1638_002:0154c02": "作如是說。當知諸法無集無散、無自無他，無",
    "T32n1638_002:0154c03": "有小法取相可得，如初亦如後初後相應，而",
    "T32n1638_002:0154c04": "彼真如性光明照。若能照達彼真如性，諸法",
    "T32n1638_002:0154c05": "緣生現而無礙，如幻所生亦如是說。此所宣",
    "T32n1638_002:0154c06": "說大乘出生，當知一切法若生若滅，非尋伺",
    "T32n1638_002:0154c07": "道而能知故。何以故？諸語義邊無所著故，彼",
    "T32n1638_002:0154c08": "真實性不可知故。是故現前無所取著，智者",
    "T32n1638_002:0154c09": "如實離諸言說。彼分別心說名為網，離分別",
    "T32n1638_002:0154c10": "故即得解脫，彼解脫心如空平等。如是所說",
    "T32n1638_002:0154c11": "是甚深法，若於此中如實信解，是大智者彼",
    "T32n1638_002:0154c12": "信解心與三界等，是心清淨離諸塵垢，復能",
    "T32n1638_002:0154c13": "遠離一切染著，即於諸法無取無捨。一切執",
    "T32n1638_002:0154c14": "著愚癡皆悉遠離，彼能獲得十種自在。彼於",
    "T32n1638_002:0154c15": "自法覺了實性，無自性中亦無所住，於諸法",
    "T32n1638_002:0154c16": "中如實信解，如所信解如實而住。譬如虛空",
    "T32n1638_002:0154c17": "周遍無缺，彼一切法圓滿出生亦復如是。是",
    "T32n1638_002:0154c18": "法平等普遍一切，是中無法若來若去，無來",
    "T32n1638_002:0154c19": "去故諸法現前，知是義者通達佛教，一切生",
    "T32n1638_002:0154c20": "法悉無所著，異此亦復無別有法。此是大乘",
    "T32n1638_002:0154c21": "諸法要道，最上甚深如實而轉。識心淨故一",
    "T32n1638_002:0154c22": "切無著，與一切法理不相違。是故當知一切",
    "T32n1638_002:0154c23": "執心盡處有法，彼法甚深非智所觀、非所了",
    "T32n1638_002:0154c24": "知，有無二處俱不可立。以是義故，諸佛菩提",
    "T32n1638_002:0154c25": "無能證者、無所證處，菩提法中無所安立。若",
    "T32n1638_002:0154c26": "能如實證自佛者，與一切法而自相應。諸法",
    "T32n1638_002:0154c27": "無因亦無所作，諸愚癡者思惟分別。若執無",
    "T32n1638_002:0154c28": "因，又復不能集諸福事，起染著心感惡趣報。",
    "T32n1638_002:0154c29": "是故智者於此甚深微妙法中，如實信解、尊",
    "T32n1638_002:0155a01": "重恭敬，即得無量最上福聚，是名真實修大",
    "T32n1638_002:0155a02": "乘者。是故若人覺了此道是如實道、是無著",
    "T32n1638_002:0155a03": "道、最上最勝，而能發生清淨信者，諸佛稱讚。",
    "T32n1638_002:0155a04": "有諸無智邪見外道，不能捨彼諸執著心，此",
    "T32n1638_002:0155a05": "甚深法不應為說，若為說者理不相應。",
    "T32n1638_002:0155a06": "我所稱讚最上法，　　初中後善理相應，",
    "T32n1638_002:0155a07": "總攝最上真實句，　　甚深微妙不思議，",
    "T32n1638_002:0155a08": "集諸功德量無邊，　　普施一切眾生界。",
    "T32n1638_002:0155a09": "集諸法寶最上義論卷下"
}