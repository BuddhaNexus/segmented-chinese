{
    "T48n2025_007:1149b04": "勅修百丈清規卷第七",
    "T48n2025_007:1149b06": "大智壽聖禪寺住持臣僧",
    "T48n2025_007:1149b07": "德煇奉　勅重編",
    "T48n2025_007:1149b08": "大龍翔集慶寺住持臣僧",
    "T48n2025_007:1149b09": "大訴奉　勅校正",
    "T48n2025_007:1149b10": "板帳式板帳式",
    "T48n2025_007:1149b11": "今具估唱亡僧某甲稱呼衣鉢鈔收支下項。",
    "T48n2025_007:1149b12": "一收鈔一千貫文係唱衣鈔收到。或別有收鈔名目。逐一列寫",
    "T48n2025_007:1149b13": "支鈔九十一貫文係板帳支行開具內一十五貫文",
    "T48n2025_007:1149b14": "回龕",
    "T48n2025_007:1149b15": "三貫文回祭　三貫文設粥",
    "T48n2025_007:1149b16": "一貫文龕前燈油　十貫文筆紙造單幡花雪柳",
    "T48n2025_007:1149b17": "一貫文淨髮　二貫伍伯文移龕擡亡",
    "T48n2025_007:1149b18": "伍伯文燒浴湯　二貫文浴亡",
    "T48n2025_007:1149b19": "一貫文直靈上粥飯　伍伯文庫司客頭報造祭",
    "T48n2025_007:1149b20": "伍伯文釘掛祭筵　伍伯文管計出椀楪",
    "T48n2025_007:1149b21": "伍伯文庫子出給造祭　伍伯文監厨造食",
    "T48n2025_007:1149b22": "伍伯文庫司茶頭上茶湯　伍伯文參頭差撥行者",
    "T48n2025_007:1149b23": "二貫文堂司行者報眾　伍伯文監作差撥又力",
    "T48n2025_007:1149b24": "伍伯文方丈聽叫捧香合　十貫文行堂諷經",
    "T48n2025_007:1149b25": "一貫文貼堂司行者鳴廊板　二貫文四寮茶頭供應",
    "T48n2025_007:1149b26": "一十伍貫文舁龕　一貫文打鈸",
    "T48n2025_007:1149b27": "三貫文鼓樂　三貫文扛香卓挑幡燈六人",
    "T48n2025_007:1149b28": "伍伯文俵雪柳柴枝　一貫文化亡",
    "T48n2025_007:1149b29": "三貫文方丈一行人僕送喪　一貫文四寮人力扛橙卓",
    "T48n2025_007:1149c01": "伍伯文貼堂司行者呈衣　伍伯文堂司行者唱衣",
    "T48n2025_007:1149c02": "伍伯文貼供頭遞唱衣標　伍伯文供頭收衣",
    "T48n2025_007:1149c03": "伍伯文唱食行者撮鬮　伍伯文收骨",
    "T48n2025_007:1149c04": "一貫文擡灰函　一貫文直塔共支行",
    "T48n2025_007:1149c05": "支鈔二伯七十貫文係板帳支行外三七抽分歸常住。計上件支行",
    "T48n2025_007:1149c06": "支鈔一伯三十伍貫文佛事錢",
    "T48n2025_007:1149c07": "開具內二十貫秉炬",
    "T48n2025_007:1149c08": "一十貫貼秉炬佛事　四十貫鎖龕起龕起骨入塔",
    "T48n2025_007:1149c09": "二十貫貼上四項佛事　三十貫維那山頭佛事知客侍者把帳",
    "T48n2025_007:1149c10": "一十伍貫貼上三項佛事　共支行",
    "T48n2025_007:1149c11": "支鈔一十伍貫文首座主喪。都寺押喪。維那主磬。各伍貫文。計上件支行",
    "T48n2025_007:1149c12": "支鈔九貫文知客舉經侍者捧香。合各三貫。聖僧侍者收唱衣錢二貫。直歲度火把一貫計上件",
    "T48n2025_007:1149c13": "支行",
    "T48n2025_007:1149c14": "支鈔一十伍貫文方丈兩序堂司行者。抄剳估衣造單三次次點心方丈雙分。計上件支行",
    "T48n2025_007:1149c15": "支鈔二十貫文方丈兩序僉單。方丈雙分。計上件支行",
    "T48n2025_007:1149c16": "支鈔四伯四十四貫伍伯文係俵眾經錢觀音大士聖僧方丈雙分。僧眾",
    "T48n2025_007:1149c17": "約四百員。各一貫文。堂司行者隨僧䞋在假并暫到。約七十九人半分。各伍伯文。共支行",
    "T48n2025_007:1149c18": "除支外見管鈔伍伯文收堂司公用",
    "T48n2025_007:1149c19": "右具如前",
    "T48n2025_007:1149c20": "年　月　日堂司行者　某　具",
    "T48n2025_007:1149c21": "把帳　侍者　某押　知客　某押",
    "T48n2025_007:1149c22": "直歲　　　知殿",
    "T48n2025_007:1149c23": "典座　　　知浴",
    "T48n2025_007:1149c24": "副寺　　　藏主",
    "T48n2025_007:1149c25": "維那　　　藏主",
    "T48n2025_007:1149c26": "副寺　　　書記",
    "T48n2025_007:1149c27": "監寺　　　首座",
    "T48n2025_007:1149c28": "都寺　　　首座　某押兩序並同",
    "T48n2025_007:1150a01": "住持　　　　　　押",
    "T48n2025_007:1150a02": "板帳之設。蓋古者凡立成式必書諸板。示",
    "T48n2025_007:1150a03": "不可移易也。故叢林亡僧有板帳焉。凡僧",
    "T48n2025_007:1150a04": "亡以其所有衣物。對眾估唱懲貪積也。估",
    "T48n2025_007:1150a05": "唱得錢必照板帳。支用外其錢作三七。抽",
    "T48n2025_007:1150a06": "分歸常住百貫抽三十貫。不滿百貫則不抽分餘則均俵僧眾。",
    "T48n2025_007:1150a07": "經資一伯則佛事一貫。方丈倍之。以一千",
    "T48n2025_007:1150a08": "貫為率條列于前。約其成式多則增而上",
    "T48n2025_007:1150a09": "之。少則降而殺之。臨時又量眾。隨宜以斟",
    "T48n2025_007:1150a10": "酌之或勤舊有田地米穀房舍床榻卓橙當盡歸常住。仍量唱衣錢寡多。則排日俵䞋諷經看經添奠",
    "T48n2025_007:1150a11": "茶湯轉龕骨等佛事。",
    "T48n2025_007:1150a12": "大眾章終",
    "T48n2025_007:1150a13": "8 節臘章節臘章第八",
    "T48n2025_007:1150a14": "僧不序齒而序臘以別俗也。西域三時以一",
    "T48n2025_007:1150a15": "時為安居。出入有禁止。凡禪誦行坐依受戒",
    "T48n2025_007:1150a16": "先後為次。而制以九旬策勳于道。以三旬營",
    "T48n2025_007:1150a17": "資身之具。使內外均養身心俱安也。剋期進",
    "T48n2025_007:1150a18": "修不捨寸陰。護惜生命行兼慈忍。旨哉聖訓",
    "T48n2025_007:1150a19": "萬世永遵。而五竺地廣暑寒霖潦氣候之弗",
    "T48n2025_007:1150a20": "齊。故結制有以四月五月十二月。然皆始以",
    "T48n2025_007:1150a21": "十六日。所謂雨安居者。因地隨時惟適之安。",
    "T48n2025_007:1150a22": "或曰坐夏或曰坐臘。戒臘之義始此。如言驗",
    "T48n2025_007:1150a23": "蠟人氷以坐臘之人。驗其行猶氷潔。或謂埋",
    "T48n2025_007:1150a24": "蠟人於地。以驗所修之成虧者。類淫巫俚語",
    "T48n2025_007:1150a25": "庸非相傳之訛耶。且吾所修證聖不能窺。豈",
    "T48n2025_007:1150a26": "外物可測其進退哉。今禪林結制以四月望。",
    "T48n2025_007:1150a27": "解以七月望者　若先一日講行禮儀而期內",
    "T48n2025_007:1150a28": "得專志於道故略繁文。亦隨方毘尼。或議不",
    "T48n2025_007:1150a29": "如法而不知其得法外意也。中土以冬為一",
    "T48n2025_007:1150b01": "陽之始。歲為四序之端。物時維新人情胥慶。",
    "T48n2025_007:1150b02": "禮貴同俗化在隨宜故。以結解冬年為四大",
    "T48n2025_007:1150b03": "節。周旋規矩。聳觀龍象之筵。主賓唱酬。兼聞",
    "T48n2025_007:1150b04": "獅子之吼。禮文秩猗歟盛哉。",
    "T48n2025_007:1150b05": "夏前出草單夏前出草單",
    "T48n2025_007:1150b06": "叢林以三月初一日。出草單。見後方丈止掛",
    "T48n2025_007:1150b07": "搭。堂司依戒臘牌寫僧數。令行者先呈首座。",
    "T48n2025_007:1150b08": "次呈住持。兩序掛僧堂前。備卓子列筆硯于",
    "T48n2025_007:1150b09": "下。凡三日皆齋後出。或有差誤請自改正。蓋",
    "T48n2025_007:1150b10": "防初上床曆。一時恐有錯亂。又眾多或致漏",
    "T48n2025_007:1150b11": "落。將寫圖帳故先具草單。各當自看本名戒",
    "T48n2025_007:1150b12": "次高下。近來好爭作閙者。往往恃強挾私。爭",
    "T48n2025_007:1150b13": "較名字。是非互相塗抹。喧譁撓眾犯者合擯。",
    "T48n2025_007:1150b14": "果有冐名越戒者。惟當詳稟。維那首座。覆住",
    "T48n2025_007:1150b15": "持處置。",
    "T48n2025_007:1150b16": "草單式戒次朱書名字墨書",
    "T48n2025_007:1150b17": "清眾戒臘　威音王戒　陳如尊者",
    "T48n2025_007:1150b18": "堂頭和尚　至元幾戒　元貞幾戒",
    "T48n2025_007:1150b19": "某甲上座　某甲上座　大德幾戒",
    "T48n2025_007:1150b20": "至大幾戒　某甲上座　某甲上座",
    "T48n2025_007:1150b21": "右具如前。恐有差誤請自改正。伏幸眾悉。",
    "T48n2025_007:1150b22": "今月　日　堂司　某　具",
    "T48n2025_007:1150b23": "新掛搭人點入寮茶新掛搭人點入寮茶",
    "T48n2025_007:1150b24": "新掛搭人入寮後。照列納陪寮錢若干。候寮",
    "T48n2025_007:1150b25": "元輪排。當在何日。掛點茶牌報眾。書云今晨齋退",
    "T48n2025_007:1150b26": "某甲上座某甲上座列寫或三人六人九人為度須各備小香合具威儀。預",
    "T48n2025_007:1150b27": "列眾寮前右邊立候眾下堂。茶頭即鳴寮前",
    "T48n2025_007:1150b28": "板。眾至揖迎歸位立定。點茶人列一行問訊。",
    "T48n2025_007:1150b29": "揖坐坐畢。分進中爐上下間爐前。燒香人多",
    "T48n2025_007:1150b30": "不過九人。則三三進前退步。轉身須相照顧詳",
    "T48n2025_007:1150c01": "緩。列一行問訊仍分進爐前問訊退。仍一行",
    "T48n2025_007:1150c02": "列問訊而立。謂之揖香。鳴寮內小板二下。行",
    "T48n2025_007:1150c03": "茶遍。瓶須從穿堂入。仍如前進前問訊復退",
    "T48n2025_007:1150c04": "作一行。問訊謂之揖茶。鳴小板一下收盞眾",
    "T48n2025_007:1150c05": "起立定。寮元出爐前對點茶人代眾謝茶。眾",
    "T48n2025_007:1150c06": "人就位同時合掌謝畢。寮元復位。點茶人復",
    "T48n2025_007:1150c07": "一行列問訊。再各分進鑪前問訊。謂之謝眾",
    "T48n2025_007:1150c08": "臨。仍退作一行問訊。鳴寮前板三下。大眾",
    "T48n2025_007:1150c09": "和南而散。寮元隨令茶頭請點茶人獻茶。候",
    "T48n2025_007:1150c10": "點入寮茶畢寮元逐日衣戒具名點戒臘茶。行體並同前。",
    "T48n2025_007:1150c11": "出圖帳出圖帳草單已定。堂司依戒臘寫楞嚴圖",
    "T48n2025_007:1150c12": "念誦巡堂圖被位圖鉢位圖式前後互見戒臘牌。惟",
    "T48n2025_007:1150c13": "鉢位圖當分十六板餘隨僧堂大小不拘除單寮西堂首座",
    "T48n2025_007:1150c14": "勤舊。排板頭外。其餘並依戒臘。舊以送蒙堂",
    "T48n2025_007:1150c15": "者排副鉢。後因爭兢不排。悉依戒次具草本。",
    "T48n2025_007:1150c16": "呈首座。次呈住持看定方寫諸圖。正本再呈。",
    "T48n2025_007:1150c17": "惟鉢位圖遍呈單。寮浴佛日並鋪大殿前。被鉢位圖叉當預出。書小榜報眾云。粥罷排被鉢位",
    "T48n2025_007:1150c18": "伏幸　悉眾今月日堂司某白貼僧堂前後門。",
    "T48n2025_007:1150c19": "眾寮結解特為眾湯眾寮結解特為眾湯附建散楞嚴",
    "T48n2025_007:1150c20": "四月初待眾詣方丈謝掛搭罷。堂司圖帳已",
    "T48n2025_007:1150c21": "定。寮元依戒排經櫃圖。茶湯問訊圖。清眾戒",
    "T48n2025_007:1150c22": "臘牌。入寮資次牌淨髮牌。夏中行茶湯瓶盞",
    "T48n2025_007:1150c23": "圖兄弟結緣隨意書名圖成大眾和南時俱出於穿堂。十",
    "T48n2025_007:1150c24": "二日午後堂司行者覆住持兩序。諸寮掛諷",
    "T48n2025_007:1150c25": "經牌報眾寮元洒掃眾寮預具狀見後。貼寮",
    "T48n2025_007:1150c26": "前下間。請合寮尊眾。特為湯鋪設照牌。觀音",
    "T48n2025_007:1150c27": "前設供養。上下間排香爐燭臺。預煎湯寮元",
    "T48n2025_007:1150c28": "親送方丈。令茶頭分送諸寮。俱畢鳴寮內小",
    "T48n2025_007:1151b01": "板。先講小座湯亦設照牌。特為寮主副寮楞",
    "T48n2025_007:1151b02": "嚴頭行瓶盞人。請寮長光伴揖坐。燒香揖香",
    "T48n2025_007:1151b03": "歸位坐行湯畢。方鳴寮前板。寮長大眾入座。",
    "T48n2025_007:1151b04": "請維那侍者。光伴與寮元分手位。寮長對面",
    "T48n2025_007:1151b05": "位。大眾依戒四案位。寮主副寮分案行禮。皆",
    "T48n2025_007:1151b06": "巡問訊。入座揖坐燒香揖香。鳴寮內板二下。",
    "T48n2025_007:1151b07": "行湯遍揖湯。又鳴板一下收盞畢寮長進爐",
    "T48n2025_007:1151b08": "前謝湯畢。鳴寮前板三下退座。兩序入寮首",
    "T48n2025_007:1151b09": "座都寺各燒香歸班位立。寮元於門外右立。",
    "T48n2025_007:1151b10": "伺迎住持入燒香立定。寮元於西序班末後",
    "T48n2025_007:1151b11": "立。出燒香禮拜楞嚴頭舉呪。回向畢。寮元送",
    "T48n2025_007:1151b12": "住持出。七月十二日禮同。",
    "T48n2025_007:1151b13": "守寮比丘　某　右某啟取今晚就寮煎湯",
    "T48n2025_007:1151b14": "狀　一中特為　合寮尊眾聊旌　某制之儀伏",
    "T48n2025_007:1151b15": "望　眾慈同垂",
    "T48n2025_007:1151b16": "光降謹狀　今月　日守寮比丘　某　狀",
    "T48n2025_007:1151b17": "式　可漏子狀請　合寮尊眾禪師　守寮比丘",
    "T48n2025_007:1151b18": "某謹狀",
    "T48n2025_007:1151c01": "楞嚴會楞嚴會",
    "T48n2025_007:1151c02": "四月十三日啟建。堂司預照大眾戒臘寫圖",
    "T48n2025_007:1151c03": "見後。浴佛日諸圖帳俱同出鋪殿前。請書記",
    "T48n2025_007:1151c04": "製疏語。維那先期擇有音聲者為楞嚴頭。引",
    "T48n2025_007:1151c05": "詣方丈庫司問訊。皆請點心。維那光伴至期",
    "T48n2025_007:1151c06": "寫普回向偈偈見後乃真歇了禪師製貼殿內左右柱上。有處",
    "T48n2025_007:1151c07": "見成刻碑則掛牌。堂司行者隔宿報眾云來晨粥罷",
    "T48n2025_007:1151d01": "各俱威儀詣大殿啟建楞嚴會諷經就掛諸寮諷經牌。次日粥罷。",
    "T48n2025_007:1151d02": "候殿上排辦畢。覆兩序次覆住持。自眾寮前",
    "T48n2025_007:1151d03": "鳴板。起巡廊鳴遍。鳴方丈板。住持出。鳴庫堂",
    "T48n2025_007:1151d04": "前大板三下。鳴大鍾僧堂鍾殿鍾。住持至佛",
    "T48n2025_007:1151d05": "前燒香上茶湯畢歸位行者鳴鈸。維那揖住",
    "T48n2025_007:1151d06": "持兩序出班燒香大眾無拜此舊規所載近時有。謂大眾同展三拜。住持跪爐。並與聖",
    "T48n2025_007:1151d07": "節佛誕禮同。不知何所祖述。原夫大眾拜與住持跪爐。宣疏者以祝聖壽報佛恩。當嚴其禮以示特重。楞嚴會乃祈",
    "T48n2025_007:1151d08": "保安居。於禮可殺。不若從舊為允白佛宣疏畢。楞嚴頭唱。楞嚴",
    "T48n2025_007:1151d09": "眾和畢。仍作梵音。唱念經首序引畢。方舉",
    "T48n2025_007:1151d10": "呪。呪畢唱摩訶。眾和畢。維那回向云上來諷經功德。回",
    "T48n2025_007:1151d11": "向真如實際莊嚴無上佛果菩提。四恩總報三有齊資。法界有清同圓種智。十方三世一切云云每日粥",
    "T48n2025_007:1151d12": "罷少歇。伺眾更衣。堂司行者覆兩序。次覆住",
    "T48n2025_007:1151d13": "持。然後巡廊鳴板各三下遍。住持出則鳴大",
    "T48n2025_007:1151d14": "板三下。不出則不鳴。鳴僧堂鐘殿鐘不鳴大",
    "T48n2025_007:1151d15": "鐘。集眾諷呪畢。楞嚴頭舉普回向偈。大眾同",
    "T48n2025_007:1151d16": "聲念。如遇旦望則祝聖壽。係維那回向至",
    "T48n2025_007:1151d17": "七月十三日。滿散禮同。但楞嚴頭唱念呪尾之末章維那回向而散。",
    "T48n2025_007:1152a01": "上來現前比丘眾　諷誦楞嚴祕密呪",
    "T48n2025_007:1152a02": "回向護法眾龍天　土地伽藍諸聖造",
    "T48n2025_007:1152a03": "普　三塗八難俱離苦　四恩三有盡沾恩",
    "T48n2025_007:1152a04": "回　國界安寧兵革銷　風調雨順民康樂",
    "T48n2025_007:1152a05": "向　一眾熏修希勝進　十地頓超無難事",
    "T48n2025_007:1152a06": "偈　山門鎮靜絕非虞　檀信歸依僧福慧",
    "T48n2025_007:1152a07": "十方三世一切佛　一切菩薩摩訶薩",
    "T48n2025_007:1152a08": "摩訶般若波羅密",
    "T48n2025_007:1152a09": "疏語啟建金由淬礪之精其鋒莫挫。鏡假鍊磨",
    "T48n2025_007:1152a10": "之瑩則照不昏。故　先聖顯抑揚之機　為",
    "T48n2025_007:1152a11": "眾生破微細之惑。摩登慶喜　妙協冥權　世",
    "T48n2025_007:1152a12": "尊文殊特彰化軌　闡一代教觀則有觀有教",
    "T48n2025_007:1152a13": "　示密因修證而無證無修　明真見而息諸",
    "T48n2025_007:1152a14": "塵。空花無蒂　居正定以制群動。止水不波。",
    "T48n2025_007:1152a15": "顧末裔之何知。誦　遺言而自警。伏願促恒",
    "T48n2025_007:1152a16": "河沙劫為一念。無間長期。會十方剎土以同",
    "T48n2025_007:1152a17": "居。咸成　正覺　滿散睠此林園宛爾　祇桓",
    "T48n2025_007:1152a18": "精舍　現前海眾儼然　一會靈山　括大千",
    "T48n2025_007:1152a19": "於微塵　融三際於當念。屬休夏之自恣。無",
    "T48n2025_007:1152a20": "犯無持。總萬象以交參。孰凡孰聖。人人妙覺。",
    "T48n2025_007:1152a21": "剎剎毘盧　示現千百億身　超越五十七位。",
    "T48n2025_007:1152a22": "以指喻指之非指。指亦俱亡。似空藏空而合",
    "T48n2025_007:1152a23": "空。空寧可餉　為憐幼穉　特獎愚蒙。遵",
    "T48n2025_007:1152a24": "　遺教以受持。賴　安居之無障。伏願奢摩寂",
    "T48n2025_007:1152a25": "靜具足諸塵勞門　大用繁興等入首楞嚴定。",
    "T48n2025_007:1152a26": "戒臘牌戒臘牌",
    "T48n2025_007:1152a27": "堂司侍司眾寮預依戒臘寫造。至十四日午",
    "T48n2025_007:1152a28": "後。堂司牌列僧堂前上間。侍司牌列法堂下",
    "T48n2025_007:1152a29": "間。眾寮牌列寮內。各備香几爐燭供養。大眾",
    "T48n2025_007:1152a30": "各炷香展拜畢。仍各收牌掛起。",
    "T48n2025_007:1152b01": "方丈小座湯方丈小座湯",
    "T48n2025_007:1152b02": "四節講行按古有三座湯。第一座分二出。特",
    "T48n2025_007:1152b03": "為東堂西堂請首座。光伴第二座分四出。頭",
    "T48n2025_007:1152b04": "首一出。知事二出西序勤舊三出。東序勤舊",
    "T48n2025_007:1152b05": "四出。西堂光伴第三座位。多分六出。本山辦",
    "T48n2025_007:1152b06": "事。諸方辦事。隨職高下分坐。職同者次之。首",
    "T48n2025_007:1152b07": "座光伴侍司預備草圖。呈方丈議定。至日依",
    "T48n2025_007:1152b08": "名書照牌。午後備卓袱。作一二三座。陳列寢",
    "T48n2025_007:1152b09": "堂下間。東西堂前堂首座都寺係請客侍者。",
    "T48n2025_007:1152b10": "各詣寮觸禮拜請云。堂頭和尚請今晚就寢",
    "T48n2025_007:1152b11": "堂。特為獻湯。餘頭首辦事名勝方丈客頭行",
    "T48n2025_007:1152b12": "者請云。方丈和尚參前請就寢堂。特為獻湯。",
    "T48n2025_007:1152b13": "寢堂釘掛排位。秉燭裝香畢。客頭行者覆侍",
    "T48n2025_007:1152b14": "者。次覆方丈鳴鼓。初座客集侍者揖引。至住",
    "T48n2025_007:1152b15": "持前問訊依照牌入位立定。燒香侍者請客",
    "T48n2025_007:1152b16": "侍者分往特為人前。巡問訊揖坐已。復位並",
    "T48n2025_007:1152b17": "立。燒香侍者進前燒香。仍歸位。與請客侍者",
    "T48n2025_007:1152b18": "同時轉身分巡問訊揖香。候鳴板二下行湯",
    "T48n2025_007:1152b19": "遍。仍巡揖湯畢。燒香侍者進燒光伴香。鳴板",
    "T48n2025_007:1152b20": "一下收盞鳴鼓五下退座。三座行禮並同。叢",
    "T48n2025_007:1152b21": "林以茶湯為盛禮。近來多因爭位次高下。遂",
    "T48n2025_007:1152b22": "寢不講。住持當力行之。江湖老成當力從臾",
    "T48n2025_007:1152b23": "之。庶將來知所矜式云。",
    "T48n2025_007:1152b27": "四節土地堂念誦四節土地堂念誦",
    "T48n2025_007:1152b28": "凡遇節。先一日午後土地堂嚴設供養。排香",
    "T48n2025_007:1152b29": "燭臺凡爐瓶。堂司行者報眾掛念誦牌。巡廊",
    "T48n2025_007:1152c01": "鳴板與三八同。眾集相對雁立。住持先祖堂。",
    "T48n2025_007:1152c02": "次大殿炷香三拜。鳴大板三下。鳴大鍾。住持",
    "T48n2025_007:1152c03": "至大眾俛首合掌為迎住持。侍者隨後。只當叉手而過燒香歸位。行者鳴鈸",
    "T48n2025_007:1152c04": "維那出揖班上香畢。念誦回向見後。",
    "T48n2025_007:1152c05": "切以。薰風扇野。炎帝司方。當法王禁足之辰",
    "T48n2025_007:1152c06": "乃釋子護生之日。恭裒大眾肅詣靈祠。誦持",
    "T48n2025_007:1152c07": "萬德洪名。回向合堂真宰。所祈加護得遂安",
    "T48n2025_007:1152c08": "四　居。仰憑大眾念云云。",
    "T48n2025_007:1152c09": "切以。金風扇野白帝司方。當覺皇解制之辰",
    "T48n2025_007:1152c10": "節　是法歲周圓之日。九旬無難一眾咸安。誦持",
    "T48n2025_007:1152c11": "萬德洪名。仰答合堂真宰。仰憑大眾念云云。",
    "T48n2025_007:1152c12": "念　切以。時臨亞歲節屆書雲。當一陽來復之辰",
    "T48n2025_007:1152c13": "乃萬彙發生之始。恭裒大眾肅詣靈祠。誦持",
    "T48n2025_007:1152c14": "誦　萬德洪名。回向合堂真宰。仰憑大眾念云云。",
    "T48n2025_007:1152c15": "切以。化工密運歲曆云周。咸忻四序之安。將",
    "T48n2025_007:1152c16": "回　啟三陽之慶。恭裒大眾肅詣靈祠。誦持萬",
    "T48n2025_007:1152c17": "德洪名。回向合堂真宰。仰憑大眾念云云。",
    "T48n2025_007:1152c18": "向　上來念誦功德回。向當山土地列位護伽藍神",
    "T48n2025_007:1152c19": "合堂真宰。所冀。神功叶贊。發揮有利之勛。",
    "T48n2025_007:1152c20": "梵苑超隆。永錫無私之慶。再勞尊眾念十方",
    "T48n2025_007:1152c21": "三世一切云云四節並同。",
    "T48n2025_007:1152c22": "庫司四節特為首座大眾湯庫司四節特為首座大眾湯",
    "T48n2025_007:1152c23": "念誦罷。就僧堂講禮。都寺預於齋退具湯榜",
    "T48n2025_007:1152c24": "見後。即令客頭行者備柈袱爐燭。詣前堂首",
    "T48n2025_007:1152c25": "座前。插香觸禮一拜。稟云今晚就雲堂。特為首座大眾點湯。伏望慈",
    "T48n2025_007:1152c26": "悲特垂光降以榜呈納首座。隨令本寮茶頭遞付供",
    "T48n2025_007:1152c27": "頭。貼僧堂前下間。庫司客頭隨覆云拜請湯罷就座藥石",
    "T48n2025_007:1152c28": "都寺懷香詣方丈。觸禮一拜請云今晚就雲堂特為首座大眾點",
    "T48n2025_007:1152c29": "湯。伏望和尚慈悲特垂降重仍分付客頭。請勤舊蒙堂諸寮。各",
    "T48n2025_007:1152c30": "掛點湯牌。逐一請已。僧堂前列照牌。設首座",
    "T48n2025_007:1152c31": "與住持對面位。上下間安大眾位。差行者專",
    "T48n2025_007:1153a01": "直特為人。念誦畢。即鳴齋鼓一通。大眾歸鉢",
    "T48n2025_007:1153a02": "位。頭首一班齊歸前板。都寺隨入揖首座離",
    "T48n2025_007:1153a03": "位。却揖以次頭首進板首。隨送首座歸位。從",
    "T48n2025_007:1153a04": "聖僧後。右出堂外。迎住持入堂。供頭緩鳴堂",
    "T48n2025_007:1153a05": "前鍾七下。送住持入位。仍往首座前揖坐。仍",
    "T48n2025_007:1153a06": "如前出從首座板。起巡堂一匝。外堂上下間。",
    "T48n2025_007:1153a07": "歸堂中立問訊眾坐。進前燒香次上下間外",
    "T48n2025_007:1153a08": "堂歸香合安元處。即往特為人前問訊。右出",
    "T48n2025_007:1153a09": "住持前問訊。仍巡問訊一匝。及外堂歸堂中",
    "T48n2025_007:1153a10": "問訊側立。鳴堂前鍾二下。先進特為人與住",
    "T48n2025_007:1153a11": "持湯。次行大眾湯遍瓶出。往特為人前問訊。",
    "T48n2025_007:1153a12": "右出聖僧前。大展三拜。仍巡堂一匝。出外堂",
    "T48n2025_007:1153a13": "巡畢。引全班入住持前行禮。初展云此日粗湯特沐慈悲",
    "T48n2025_007:1153a14": "降重。下情不勝感激之至再展云即日時令謹時恭惟。堂頭和尚尊候起居多福退觸禮",
    "T48n2025_007:1153a15": "三拜畢。轉身引從聖僧後轉。右出堂前排立。",
    "T48n2025_007:1153a16": "首座隨出對觸禮一拜謝湯。復從上間入特",
    "T48n2025_007:1153a17": "為位。都寺復歸中燒香為藥石故而退。堂司行者喝",
    "T48n2025_007:1153a18": "云請大眾下鉢行者進住持特為人卓。大眾展鉢頭首",
    "T48n2025_007:1153a19": "不下鉢庫司備碗楪行藥石食畢鳴鼓三下退座。方丈預",
    "T48n2025_007:1153a20": "出免人事榜云某節並就來日法堂上人事例免到方丈伏希眾悉　住山某　咨白貼",
    "T48n2025_007:1153a21": "僧堂上間。不鳴放參鍾各鄉曲依所出榜詣各處團拜四節並同。",
    "T48n2025_007:1153a22": "惟冬節湯罷行糍果。方行藥石。",
    "T48n2025_007:1153a23": "湯　庫司今晚就雲堂點湯一中。特為首座大眾。",
    "T48n2025_007:1153a24": "聊旌某節之儀。伏望眾慈同垂光降。",
    "T48n2025_007:1153a25": "榜　今月　日庫司比丘某等敬白",
    "T48n2025_007:1153a26": "結制禮儀結制禮儀",
    "T48n2025_007:1153a27": "至日五更兩序大小勤舊。江湖辦事鄉曲法",
    "T48n2025_007:1153a28": "眷小師。皆當詣方丈插香展禮。若見僧堂前",
    "T48n2025_007:1153a29": "出免人事榜。則不必往。侍者覆方丈令行者",
    "T48n2025_007:1153b01": "報眾掛上堂牌。粥罷。住持說法畢。詳白行禮",
    "T48n2025_007:1153b02": "始末云下座先與西堂人事觸禮一拜。次與知事人事兩展三禮。次與首座大眾人事兩展三禮。次與首座大眾人事兩展三禮。知事先",
    "T48n2025_007:1153b03": "歸庫司。首座領大眾詣庫司。人事觸禮三拜。首座歸僧堂前上間。後堂領大眾歸僧堂下間。與首座人事觸禮三拜",
    "T48n2025_007:1153b04": "畢。依念誦圖立。首座領眾巡入堂內立定。首座離位聖僧前燒香大展三拜。巡堂一匝歸位。行者喝云。首座禮謝大",
    "T48n2025_007:1153b05": "眾觸禮三拜。次知事入堂燒香大展三拜。巡堂一匝。至聖僧板頭排立。行者喝云。知事禮觸大眾觸禮三拜不出堂。",
    "T48n2025_007:1153b06": "住持入堂燒香大展三拜。巡堂一匝歸位。行者喝云。堂頭和尚與大眾人事普觸禮三拜。又喝云。大眾普同作禮觸",
    "T48n2025_007:1153b07": "禮三拜。次第巡寮下座行者即進香燭臺几爐瓶。作一",
    "T48n2025_007:1153b08": "字排列畢。西堂進前人事。次知事進插香。初",
    "T48n2025_007:1153b09": "展云此際安居獲奉巾瓶。惟仗法力資持願無難事再展云即日孟夏謹時恭。惟堂頭和尚尊候",
    "T48n2025_007:1153b10": "起居多福退觸禮三拜。住持答一拜。次首座領眾插",
    "T48n2025_007:1153b11": "香。勤舊諸寮皆隨後。次第插香。展禮致詞並",
    "T48n2025_007:1153b12": "與前同。眾退住持趺座侍者小師插香展拜。",
    "T48n2025_007:1153b13": "次參頭領眾行者插香禮。拜。次作頭領老郎",
    "T48n2025_007:1153b14": "諸直廳轎番人僕等參拜。首座領眾。詣庫司。",
    "T48n2025_007:1153b15": "人事觸禮三拜。後堂首座領眾。歸僧堂前下",
    "T48n2025_007:1153b16": "間。立定。前堂首座居上間。堂司行者喝云大眾",
    "T48n2025_007:1153b17": "與首座人事對觸禮三拜畢。依念誦圖立。首座領眾。",
    "T48n2025_007:1153b18": "巡入堂內歸位立。侍者暫到巡半堂。侍者於",
    "T48n2025_007:1153b19": "聖僧龕後立。暫到向侍者立定。首座離位進",
    "T48n2025_007:1153b20": "聖僧前燒香。大展三拜。巡堂一匝。復位喝云。",
    "T48n2025_007:1153b21": "首座禮謝大眾。對觸禮三拜畢。知事入燒香",
    "T48n2025_007:1153b22": "展拜巡堂畢排立聖僧板頭。喝云知事禮謝大眾對觸",
    "T48n2025_007:1153b23": "禮三拜畢不出堂。住持入堂燒香展拜巡堂歸",
    "T48n2025_007:1153b24": "位小師輩必當迴避從後門出。侯講禮畢復位喫茶喝云堂頭和尚與大眾人事普觸禮",
    "T48n2025_007:1153b25": "三拜。喝云大眾普同作禮觸禮三拜舊規載。知事出堂後往持入堂。則不曾答得知",
    "T48n2025_007:1153b26": "事禮。蓋禮無不答者。近希叟和尚一山和尚皆如此講行。識者是之知事退身出堂外。",
    "T48n2025_007:1153b27": "侍者暫到隨後出。大眾就坐。侍者歸中問訊",
    "T48n2025_007:1153b28": "揖坐。進中鑪上下間至外堂燒香。香合安元",
    "T48n2025_007:1153c01": "處。退身當中問訊。上下間外堂問訊了歸中",
    "T48n2025_007:1153c02": "立。鳴鐘二下。行茶遍瓶出復如前問訊中立。",
    "T48n2025_007:1153c03": "鳴鐘一下收盞。鳴鐘三下。出堂眾散。住持次",
    "T48n2025_007:1153c04": "第巡寮。各寮嚴設坐椅香几。於門外候住",
    "T48n2025_007:1153c05": "持。從東廊第一寮巡。起至各寮香几前。寮主",
    "T48n2025_007:1153c06": "同眾。插香云此日禮當拜賀返沐降重畣香云適辱禮賀專此致謝送住",
    "T48n2025_007:1153c07": "持數步。復側立香几之右。合掌問訊待眾行",
    "T48n2025_007:1153c08": "盡。就隨其末次第巡過。各寮人隨後接巡。至",
    "T48n2025_007:1153c09": "法堂上。住持於香几內中立。大眾三人一引",
    "T48n2025_007:1153c10": "問訊而過。巡至本寮香几之側。各各依次合",
    "T48n2025_007:1153c11": "掌立定。一一巡遍而散。四節並同。",
    "T48n2025_007:1153c12": "四節秉拂四節秉拂",
    "T48n2025_007:1153c13": "住持小參時白云來晨齋退。煩都寺維那侍者。齎牌拂詣首座。各處拜請。來晚為眾秉",
    "T48n2025_007:1153c14": "拂次日齋退燒香。侍者即令客頭行者携主",
    "T48n2025_007:1153c15": "杖牌拂人僕捧柈袱爐燭約都寺維那。同詣",
    "T48n2025_007:1153c16": "各頭首寮。炷香觸禮一拜。稟云方丈和尚慈旨。令某等謹齎牌",
    "T48n2025_007:1153c17": "拂。專此拜請。今晚為眾秉佛一一請已。首座約同受請頭首。帶",
    "T48n2025_007:1153c18": "行者將牌拂主丈。隨詣方丈稟辭。住持當力",
    "T48n2025_007:1153c19": "勸勉送出。首座轉身就稟云尊命既嚴不容辭却。敢借法座。伏望慈。",
    "T48n2025_007:1153c20": "悲。古來秉拂多別設座。今習為常。後昆無聞次就燒香侍者處。借法",
    "T48n2025_007:1153c21": "鼓。秉拂人令茶頭行者。請聖僧侍者禪客。燒",
    "T48n2025_007:1153c22": "香獻茶畢云今晚秉拂。輙煩侍者燒香禪客問話復令行者僧堂前",
    "T48n2025_007:1153c23": "掛秉拂牌。方丈請秉拂人藥石。免赴當送往。",
    "T48n2025_007:1153c24": "堂司行者排辦法座左手敷罘罳。設住持位。",
    "T48n2025_007:1153c25": "昏鍾鳴時。行者覆秉拂人。次覆住持鳴鼓一",
    "T48n2025_007:1153c26": "通眾集。小參禮同。住持出徑歸位立定。都寺",
    "T48n2025_007:1153c27": "維那侍者同往秉拂人前問訊。秉拂人往住",
    "T48n2025_007:1153c28": "持前問訊。次知事前問訊。巡至班末。次至同",
    "T48n2025_007:1153c29": "班前問訊。亦巡至班末即舉手與大眾普同",
    "T48n2025_007:1154a01": "問訊。登座坐定。秉拂侍者同方丈侍者出座",
    "T48n2025_007:1154a02": "下問訊。兩序西堂次第問訊。住持問訊秉拂",
    "T48n2025_007:1154a03": "人當起身仍就座云侍者請堂頭和尚趺坐秉拂侍者至住",
    "T48n2025_007:1154a04": "持前問訊。轉身登座燒香。提坐具問訊。叉手",
    "T48n2025_007:1154a05": "側立。秉拂人索語問答了。提綱敘謝方丈及",
    "T48n2025_007:1154a06": "兩序勤舊諸寮大眾畢。舉方丈小參公案。或",
    "T48n2025_007:1154a07": "拈或頌畢下座。住持前問訊復元位。以次秉",
    "T48n2025_007:1154a08": "拂人並如前禮。秉拂罷。方丈客頭唱請湯果。",
    "T48n2025_007:1154a09": "如小參時。秉拂人即懷香。同詣方丈拜謝。就",
    "T48n2025_007:1154a10": "坐湯果。次日方丈請茶。如都寺辦齋併請茶。",
    "T48n2025_007:1154a11": "半齋點心。別日上堂敘謝管待。或請立班西",
    "T48n2025_007:1154a12": "堂在第二夜秉拂。住持小參時小委曲勸請",
    "T48n2025_007:1154a13": "舉揚。隨意拈頌公案。遞相激揚此道。近時敘",
    "T48n2025_007:1154a14": "謝循襲繁贅。使人厭聽取誚識者。蓋秉拂以",
    "T48n2025_007:1154a15": "法為施。苟徇時儀但總標名。或略提過足矣。",
    "T48n2025_007:1154a16": "方丈四節特為首座大眾茶方丈四節特為首座大眾茶",
    "T48n2025_007:1154a17": "至日粥罷請客侍者寫茶榜見後。備柈袱鑪",
    "T48n2025_007:1154a18": "燭詣寮炷香。觸禮請云堂頭和尚今晨齋退。就雲堂點茶。特為伏望降重",
    "T48n2025_007:1154a19": "以榜呈納貼僧堂前上間。客頭行者請以次",
    "T48n2025_007:1154a20": "頭首諸寮。及請知事。光伴掛點茶牌。長板鳴。",
    "T48n2025_007:1154a21": "請客侍者入堂聖僧前燒香一炷。大展三拜。",
    "T48n2025_007:1154a22": "巡堂一匝。至中問訊而退。謂之巡堂請茶。堂",
    "T48n2025_007:1154a23": "前排特為照牌。首座與住持對面。上首知事",
    "T48n2025_007:1154a24": "與住持分手位。維那次之。以次知事與受特",
    "T48n2025_007:1154a25": "為人分手位。鳴鼓集眾。燒香侍者行禮並與庫司",
    "T48n2025_007:1154a26": "特為湯禮同首座至住持前謝茶。兩展三禮。初展云。",
    "T48n2025_007:1154a27": "茲者特蒙煎點。下情不勝感激之至再展云即日時令謹時恭惟。堂頭和尚尊候起居多福退觸",
    "T48n2025_007:1154a28": "禮三拜住持每一展。則約止之。至觸禮則答",
    "T48n2025_007:1154b01": "一拜。首座轉身從聖僧後右出。住持略送復",
    "T48n2025_007:1154b02": "位。侍者燒光伴香。鳴鍾收盞鳴鼓退座。亦同",
    "T48n2025_007:1154b03": "前。首座先往法堂。候住持拜謝。免則問訊。",
    "T48n2025_007:1154b04": "榜　堂頭和尚今晨齋退就雲堂點茶一中特為",
    "T48n2025_007:1154b05": "首座大眾聊旌某節之儀仍請",
    "T48n2025_007:1154b06": "諸知事同垂　光降",
    "T48n2025_007:1154b07": "式　今月　日侍司　某敬白",
    "T48n2025_007:1154b08": "庫司四節特為首座大眾茶庫司四節特為首座大眾茶",
    "T48n2025_007:1154b09": "遇節之次日粥罷。庫司具茶榜與湯同請茶報眾",
    "T48n2025_007:1154b10": "掛牌。長板鳴入常請茶。與侍者同。齋退排照",
    "T48n2025_007:1154b11": "牌。設位鳴鼓集眾。揖坐揖香揖茶巡堂問訊。",
    "T48n2025_007:1154b12": "住持前行禮致詞。並同湯禮。",
    "T48n2025_007:1154b13": "前堂四節特為後堂大眾茶前堂四節特為後堂大眾茶",
    "T48n2025_007:1154b14": "遇節之第三日。首座具茶狀見後詣後堂首",
    "T48n2025_007:1154b15": "座寮及詣方丈。請茶講行禮儀。次第並與庫",
    "T48n2025_007:1154b16": "司。特為茶同。但添設知事位次。",
    "T48n2025_007:1154b17": "前堂首座比丘某　右某啟取今晨齋退就",
    "T48n2025_007:1154b18": "茶　雲堂點茶一中特為　後堂首座大眾聊旌",
    "T48n2025_007:1154b19": "某節之儀仍請　諸知事同垂　光伴",
    "T48n2025_007:1154b20": "今月　日具位某狀",
    "T48n2025_007:1154b21": "狀　可漏子　狀請　後堂首座大眾　具位",
    "T48n2025_007:1154b22": "謹封",
    "T48n2025_007:1154b23": "旦望巡堂茶旦望巡堂茶",
    "T48n2025_007:1154b24": "住持上堂說法竟。白云下座巡堂喫茶大眾至僧堂前",
    "T48n2025_007:1154b25": "依念誦圖立。次第巡入堂內。暫到與侍者隨",
    "T48n2025_007:1154b26": "眾巡。至聖僧龕後。暫到向龕與侍者對面而",
    "T48n2025_007:1154b27": "立。大眾巡遍立定鳴堂前鍾七下。住持入堂",
    "T48n2025_007:1154b28": "燒香巡堂一匝歸位。知事堂排列聖僧前問",
    "T48n2025_007:1154b29": "訊。轉身住持前問訊。從首座板起巡堂一匝。",
    "T48n2025_007:1154b30": "暫到及侍者隨知事後出。燒香侍者就居中",
    "T48n2025_007:1154c01": "問訊揖坐。俟眾坐定。進前燒香及上下堂外",
    "T48n2025_007:1154c02": "堂。先下間。次上間香合安元處爐前逐一問",
    "T48n2025_007:1154c03": "訊揖香畢。歸元位。鳴鐘二下。行茶瓶出復如",
    "T48n2025_007:1154c04": "前問訊。揖茶而退。鳴鐘一下收盞。鳴鍾三下。",
    "T48n2025_007:1154c05": "住持出堂。首座大眾次第而出。或迫他緣。或",
    "T48n2025_007:1154c06": "住持暫不赴眾則粥罷。就座喫茶。侍者行禮",
    "T48n2025_007:1154c07": "同前。",
    "T48n2025_007:1154c08": "方丈點行堂茶方丈點行堂茶",
    "T48n2025_007:1154c09": "節臘僧堂茶罷。侍者同客頭至行堂點茶。客",
    "T48n2025_007:1154c10": "頭預報參頭掛點茶牌報眾。燒湯出盞請典",
    "T48n2025_007:1154c11": "座光伴。方丈預送茶。侍者至庫司。典座接入。",
    "T48n2025_007:1154c12": "參頭堂主領眾行者門迎。侍者居主位代住",
    "T48n2025_007:1154c13": "持也。典座右位侍者出中燒香一炷。復位以",
    "T48n2025_007:1154c14": "手揖眾坐。喫茶畢典座送出。參頭堂主門送。",
    "T48n2025_007:1154c15": "即詣方丈謝茶。",
    "T48n2025_007:1154c16": "庫司頭首典行堂茶庫司頭首典行堂茶",
    "T48n2025_007:1154c17": "庫司候方丈點茶罷。知事詣行堂。點茶知事",
    "T48n2025_007:1154c18": "居主位。典座分手行禮與方丈侍者同。送出",
    "T48n2025_007:1154c19": "門喝云參頭大眾詣庫司謝茶庫司客頭報云知事傳語免謝茶頭首",
    "T48n2025_007:1154c20": "候點僧堂茶見兩序章罷。令堂司行者報參頭掛牌",
    "T48n2025_007:1154c21": "報眾。請典座光伴行禮與庫司同出門喝謝喝免亦同。",
    "T48n2025_007:1154c22": "月分須知月分須知",
    "T48n2025_007:1154c23": "正月　初一日有處。四孟月大眾行道諷經",
    "T48n2025_007:1154c24": "祈保。次具門狀。官員檀越諸山賀歲。十七日",
    "T48n2025_007:1154c25": "　百丈忌。",
    "T48n2025_007:1154c26": "二月　初一日僧堂內閉爐。或山寺高寒母",
    "T48n2025_007:1154c27": "拘。十五日　佛涅槃。",
    "T48n2025_007:1154c28": "三月　初一日堂司出草單。清明日祖堂諸",
    "T48n2025_007:1154c29": "祖塔諸檀越祠庫司。預報洒掃嚴備供養。集",
    "T48n2025_007:1155a01": "眾諷經。此月出榜禁約山林茶笋。",
    "T48n2025_007:1155a02": "四月　初一日鎖旦過。初四五間告香普說初八日佛誕浴佛。庫司",
    "T48n2025_007:1155a03": "預造黑飯。方丈請大眾。夏前點心。十三日建",
    "T48n2025_007:1155a04": "楞嚴會。十五日結制候天氣僧堂內下暖簾上涼簾。",
    "T48n2025_007:1155a05": "五月　端午日早晨知事僧堂內燒香點菖蒲",
    "T48n2025_007:1155a06": "茶。住持上堂次第建青苗會。堂司預出諸寮",
    "T48n2025_007:1155a07": "看經誦經單。直歲點檢諸處整漏。疏浚溝",
    "T48n2025_007:1155a08": "渠。方丈詣諸寮諸庵塔。各作一日點茶溫存。",
    "T48n2025_007:1155a09": "僧堂內掛帳。",
    "T48n2025_007:1155a10": "六月　初一日隆暑首座免鳴坐禪板。入伏堂",
    "T48n2025_007:1155a11": "司提調晒薦。炭頭或庫司打炭團。",
    "T48n2025_007:1155a12": "七月　初旬堂司預出盂蘭盆會諸寮看誦經",
    "T48n2025_007:1155a13": "單。預率眾財。辦斛食供養。十三日散楞嚴會。",
    "T48n2025_007:1155a14": "十五日解制。當晚設盂蘭盆會。諷經施食。",
    "T48n2025_007:1155a15": "八月　初一日開旦過。知客預晒寮內薦席。",
    "T48n2025_007:1155a16": "此月修補本色衲子未遽起單。僧堂收帳。",
    "T48n2025_007:1155a17": "九月　初一日首座復鳴坐禪板。堂司提調",
    "T48n2025_007:1155a18": "糊僧堂窓。下涼簾上暖簾。重陽日早晨知事",
    "T48n2025_007:1155a19": "燒香點茱萸茶。住持上堂許方來相看。",
    "T48n2025_007:1155a20": "十月　初一日開爐方丈大相看初五日達磨忌。",
    "T48n2025_007:1155a21": "十一月　二十二日　帝師忌。冬至庫司預",
    "T48n2025_007:1155a22": "辦糍果。此月或進退職事。或在歲節。方丈請",
    "T48n2025_007:1155a23": "大眾冬前點心。",
    "T48n2025_007:1155a24": "十二月　初八日　佛成道庫司預造紅糟。",
    "T48n2025_007:1155a25": "歲終結呈諸色簿書。",
    "T48n2025_007:1155a26": "節臘章終",
    "T48n2025_007:1155a27": "勅修百丈清規卷第七"
}