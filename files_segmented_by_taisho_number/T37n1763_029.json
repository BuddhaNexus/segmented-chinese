{
    "T37n1763_029:0480c02": "3大般涅槃經集解卷第二十九",
    "T37n1763_029:0480c04": "　出功德天黑闇女譬　釋死苦",
    "T37n1763_029:0480c05": "聖行品之第三",
    "T37n1763_029:0480c06": "迦葉！生之根本凡有如是至觀於所生已見過",
    "T37n1763_029:0480c07": "患。案僧亮曰：以凡夫顛倒貪生而惡老死，",
    "T37n1763_029:0480c08": "明菩薩不爾也。僧宗曰：第三，寄觀行門明八",
    "T37n1763_029:0480c09": "苦相也。此中有六譬，皆明凡夫貪生；而菩薩",
    "T37n1763_029:0480c10": "見過，棄而不樂也。寶亮曰：此下第二，觀過也，",
    "T37n1763_029:0480c11": "有六譬也。",
    "T37n1763_029:0480c12": "迦葉！如有女人入於他舍至散華供養恭敬禮",
    "T37n1763_029:0480c13": "拜。案僧亮曰：為菩薩作譬也。菩薩愛生情",
    "T37n1763_029:0480c14": "薄，見生死過，則俱厭也。生是貪悅之本，譬",
    "T37n1763_029:0480c15": "女。五陰是生所住處，譬舍。乘因得果，譬之他",
    "T37n1763_029:0480c16": "也。生理可樂，譬之端正。智以御身，譬之舍",
    "T37n1763_029:0480c17": "主。名以表實，譬問名也。生是善果，其因淨",
    "T37n1763_029:0480c18": "故，譬功德也。果非不淨，譬也。考名責實，問",
    "T37n1763_029:0480c19": "所作也。有生有實，譬能與也。",
    "T37n1763_029:0480c20": "復於門外更見一女至汝若不去當斷汝命。",
    "T37n1763_029:0480c21": "案僧亮曰：捨生名死，譬門外也。反生易顯，",
    "T37n1763_029:0480c22": "不須辭費也。即持利刀者，醫藥救生，譬持利",
    "T37n1763_029:0480c23": "刀，以防死也。僧宗曰：死是人之所惡，悲情內",
    "T37n1763_029:0480c24": "故，譬之門外也。",
    "T37n1763_029:0480c25": "女人答言：汝甚愚癡至我皆不用各隨意去。",
    "T37n1763_029:0480c26": "案智秀曰：生在報前，譬姊。死居報後，譬之",
    "T37n1763_029:0480c27": "妹也。",
    "T37n1763_029:0480c28": "是時二女便共相將至是故俱請令住我家。",
    "T37n1763_029:0480c29": "案僧宗曰：凡夫也，無法財，故喻貧也。",
    "T37n1763_029:0481a01": "迦葉！菩薩摩訶薩亦復如是至是故貪愛生死",
    "T37n1763_029:0481a02": "二法。案智秀曰：雙合譬也。寶亮曰：此第一，",
    "T37n1763_029:0481a03": "以二女譬凡夫，與菩薩相對也。",
    "T37n1763_029:0481a04": "復次迦葉！如婆羅門至如彼童子取菓還棄。",
    "T37n1763_029:0481a05": "案僧亮曰：幼稚童子，譬始業菩薩見苦不",
    "T37n1763_029:0481a06": "深，未全忘生，如取菓已捨；若智行俱深，則",
    "T37n1763_029:0481a07": "不取不捨也。僧宗曰：菩薩是高行之族，以",
    "T37n1763_029:0481a08": "譬婆羅門子。曠劫為地獄所苦，絕人天食也。",
    "T37n1763_029:0481a09": "糞譬陰身。菓譬生也。欣生之情，譬欲取也。生",
    "T37n1763_029:0481a10": "之為過，聖之所說，譬智訶也。知貪生之患，譬",
    "T37n1763_029:0481a11": "𧹞然有愧也。為生天中有五欲樂，譬淨洗也。",
    "T37n1763_029:0481a12": "終不愛者，譬還棄也。寶亮曰：此第二，以童",
    "T37n1763_029:0481a13": "子譬小菩薩，與大菩薩對也。",
    "T37n1763_029:0481a14": "復次迦葉！譬如有人至以其不見老病死故。",
    "T37n1763_029:0481a15": "案僧亮曰。四衢道，譬佛四無量無齊限也。器",
    "T37n1763_029:0481a16": "譬經藏。食譬施戒定。佛為在家之人，初讚施",
    "T37n1763_029:0481a17": "戒，生死之樂；後說無常，讚涅槃樂，此法始",
    "T37n1763_029:0481a18": "終皆佛說。凡夫貪生，不見後過；聖人見過，",
    "T37n1763_029:0481a19": "不生貪也。又四衢譬四辨。器譬名味句身。",
    "T37n1763_029:0481a20": "食譬施戒定也。賣之譬勸行也。遠來飢虛，譬",
    "T37n1763_029:0481a21": "經三途久也。此是何物者，稱其所求，問以定",
    "T37n1763_029:0481a22": "之。食主答言者，戒定能得天人之樂，後必無",
    "T37n1763_029:0481a23": "常也。是人聞已者，不為菩薩說也。多與我價",
    "T37n1763_029:0481a24": "者，生天不受四趣之苦也。僧宗曰：說法聚人",
    "T37n1763_029:0481a25": "之處，譬四衢也。化主說人天因果，取人利養",
    "T37n1763_029:0481a26": "如賣也。菩薩雖知天中報妙，見有死患，不欲",
    "T37n1763_029:0481a27": "生故。喻如彼人雖欲買食，為一惡故，所以遂",
    "T37n1763_029:0481a28": "捨也。寶亮曰：此第三，以賣食譬釋教也。謂若",
    "T37n1763_029:0481a29": "生死之果如此者，聖人何意說此五戒十善",
    "T37n1763_029:0481b01": "受人天報耶？此是善不受義之誠證也。此教",
    "T37n1763_029:0481b02": "本接下愚，若不聞人天之樂，凡夫豈背行",
    "T37n1763_029:0481b03": "道耶？",
    "T37n1763_029:0481b04": "復次迦葉！譬如毒樹至下至十歲俱亦受苦。",
    "T37n1763_029:0481b05": "案僧亮曰：此二譬同顯有生有死、脩短無異",
    "T37n1763_029:0481b06": "耳。寶亮曰：第四第五二譬，偏據生死果報唯",
    "T37n1763_029:0481b07": "苦而無樂。",
    "T37n1763_029:0481b08": "復次迦葉！如譬嶮岸上有草至大涅槃經觀於",
    "T37n1763_029:0481b09": "生苦。案僧亮曰：譬菩薩尚不貪天上報，況",
    "T37n1763_029:0481b10": "復欣此人中果耶？僧宗曰：險岸，譬五陰身也。",
    "T37n1763_029:0481b11": "草覆，譬無明也。岸邊甘露，譬妙藥報也。大坑，",
    "T37n1763_029:0481b12": "譬死苦也。即便取者，貪樂果故，脩善因也。脚",
    "T37n1763_029:0481b13": "跌者，永淪生死也。寶亮曰：為外道作譬也。險",
    "T37n1763_029:0481b14": "岸譬非想也，草覆譬彼生死果報，而外道不",
    "T37n1763_029:0481b15": "知，計為涅槃也。甘露者，譬禪定樂也。壽千年",
    "T37n1763_029:0481b16": "者，八萬劫也。貪其味者，著禪定也。深坑者，",
    "T37n1763_029:0481b17": "生死苦也。脚跌者，外道以非想為涅槃，失理",
    "T37n1763_029:0481b18": "故墮三塗也。",
    "T37n1763_029:0481b19": "迦葉！云何菩薩摩訶薩至大涅槃經觀於老苦。",
    "T37n1763_029:0481b20": "案僧亮曰：皆與衰壞作譬也。王譬壯色，",
    "T37n1763_029:0481b21": "敵國譬老，他土人民以譬憶念少盛之事也。",
    "T37n1763_029:0481b22": "迦葉！云何菩薩摩訶薩至大涅槃經觀於病苦。",
    "T37n1763_029:0481b23": "案僧亮曰：端正譬健色，夫人譬愛結，王譬病",
    "T37n1763_029:0481b24": "也，挑一目等譬壞盛色。",
    "T37n1763_029:0481b25": "迦葉！云何菩薩摩訶薩至住於大乘大涅槃呪。",
    "T37n1763_029:0481b26": "案僧亮曰：唯除二禪者，凡死苦一至，無不",
    "T37n1763_029:0481b27": "惱亂，故以災為譬。菩薩死至，心不亂也。摩羅",
    "T37n1763_029:0481b28": "毒蛇其色黑，若觸人衣，戒人衣觸其行處",
    "T37n1763_029:0481b29": "皆死。故名觸毒。阿竭多星，八月出也，因星結",
    "T37n1763_029:0481c01": "呪，消四毒也。僧宗曰：病之為苦，破壞浮囊",
    "T37n1763_029:0481c02": "實為最苦也。",
    "T37n1763_029:0481c03": "復次迦葉！譬如有人至大涅槃經觀於死苦。",
    "T37n1763_029:0481c04": "案僧亮曰：上來說死而未說苦。今言於險難",
    "T37n1763_029:0481c05": "處無有資糧者，諸受根滅，不受根起，名曰死",
    "T37n1763_029:0481c06": "也。不受根起，則生塗斷絕，譬險難也。受根不",
    "T37n1763_029:0481c07": "起，不起則無法，無法則不可資用，譬無資糧",
    "T37n1763_029:0481c08": "也。來塗茫茫，莫知所之，譬懸遠也。五根皆",
    "T37n1763_029:0481c09": "滅，意識獨行，譬無伴侶。業風所飄，求生不",
    "T37n1763_029:0481c10": "住，譬常行也。五道未分，譬不知邊際也。遇得",
    "T37n1763_029:0481c11": "生緣，乘癡受生，譬無燈明也。上來諸譬說欲",
    "T37n1763_029:0481c12": "受生之苦，自此下譬死之苦也。說一切苦皆",
    "T37n1763_029:0481c13": "由受生。心滅名死，滅不由戶，譬無門也。不受",
    "T37n1763_029:0481c14": "根起，譬有處所也。不覺苦樂，譬無痛處。醫藥",
    "T37n1763_029:0481c15": "不加，譬不可治也。諸根漸滅，強力所不制，譬",
    "T37n1763_029:0481c16": "無遮止也。受根已滅，不可更生，譬不得脫也。",
    "T37n1763_029:0481c17": "生滅根異，外相不改，譬無破壞也。人不喜見，",
    "T37n1763_029:0481c18": "譬愁毒也。不能害人，譬非惡色也。人懼其禍，",
    "T37n1763_029:0481c19": "譬怖畏也。是根皆滅，譬在身也。滅不可見，譬",
    "T37n1763_029:0481c20": "不可覺知也。",
    "T37n1763_029:0481c21": "大般涅槃經集解卷第二十九"
}