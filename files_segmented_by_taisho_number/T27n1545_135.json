{
    "T27n1545_135:0696b18": "阿毘達磨大毘婆沙論卷第一百",
    "T27n1545_135:0696b19": "三十五",
    "T27n1545_135:0696b21": "五百大阿羅漢等造",
    "T27n1545_135:0696b22": "三藏法師玄奘奉　詔譯",
    "T27n1545_135:0696b23": "大種蘊第五中具見納息第三之二",
    "T27n1545_135:0696b24": "生欲界作色界化。乃至廣說。問何故作此",
    "T27n1545_135:0696b25": "論。答欲止他義顯己義故。如譬喻者作",
    "T27n1545_135:0696b26": "如是說。諸所化物皆非實有。若實有者云何",
    "T27n1545_135:0696b27": "名化。大德亦言。化非實有。是修所現。如屍",
    "T27n1545_135:0696b28": "起作鬼呪所為。為止如是所說意趣顯諸",
    "T27n1545_135:0696b29": "化事皆是實有。由此等緣故作斯論。",
    "T27n1545_135:0696c01": "生欲界作色界化發色界語。彼身語色何",
    "T27n1545_135:0696c02": "大種所造。答色界繫。生色界作欲界化。發",
    "T27n1545_135:0696c03": "欲界語。彼身語色何大種所造。答欲界繫。以",
    "T27n1545_135:0696c04": "有漏所造色皆同分界地大種所造故。然所",
    "T27n1545_135:0696c05": "化身差別有八。謂生欲界作欲界化有二",
    "T27n1545_135:0696c06": "種。一似自身。二似他身。作色界化亦有此",
    "T27n1545_135:0696c07": "二。及生色界作色界化有二種。一似自",
    "T27n1545_135:0696c08": "身。二似他身。作欲界化亦有此二。是謂八。",
    "T27n1545_135:0696c09": "此中但依二種作論。謂生欲界作色界化。",
    "T27n1545_135:0696c10": "及生色界作欲界化似他身者。問何故此",
    "T27n1545_135:0696c11": "中但依二身作論。答彼作論者意欲爾故。",
    "T27n1545_135:0696c12": "隨彼意欲而造論。但令不違法相。不應",
    "T27n1545_135:0696c13": "責其所以。有說。唯此二身微細難見難",
    "T27n1545_135:0696c14": "了。是故偏說。有說。唯此二身最難現前。藉",
    "T27n1545_135:0696c15": "多加行方能起故。有說。此於世間難可信",
    "T27n1545_135:0696c16": "受。謂誰能作他界他身。有說。此二最為希",
    "T27n1545_135:0696c17": "有。謂能化作異界異身。是故偏說。諸變化心",
    "T27n1545_135:0696c18": "總有二種。一欲界繫二色界繫。或為五。謂",
    "T27n1545_135:0696c19": "欲界四靜慮繫。或為十二。則十二種能化",
    "T27n1545_135:0696c20": "者心。謂得初靜慮果者。乃至得第四靜慮",
    "T27n1545_135:0696c21": "果者。各有三種。何等為三。一異生。二有學。",
    "T27n1545_135:0696c22": "三無學。復有說三。一外法異生。二內法異",
    "T27n1545_135:0696c23": "生。三聖者。復有說三。謂三位得。一離染時",
    "T27n1545_135:0696c24": "得。謂離下染得靜慮時二得果時得。謂得",
    "T27n1545_135:0696c25": "無學果時。三練根時得。謂轉根作見至不",
    "T27n1545_135:0696c26": "動時。或分十四。謂欲界繫有四。則四靜慮",
    "T27n1545_135:0696c27": "果。初靜慮繫亦有四。如欲界說。第二靜慮",
    "T27n1545_135:0696c28": "繫有三。則上三靜慮果。第三靜慮繫有二。",
    "T27n1545_135:0696c29": "則上二靜慮果。第四靜慮繫有一。則第四",
    "T27n1545_135:0697a01": "靜慮果。以下地心羸劣故。不能於上地",
    "T27n1545_135:0697a02": "化。或分十五。謂五地繫諸變化心。各有上",
    "T27n1545_135:0697a03": "中下品。有說。得五地變化心者各有三類。",
    "T27n1545_135:0697a04": "謂異生等如前說。或復分為四十二種。謂前",
    "T27n1545_135:0697a05": "十四各有上中下品。有說。得十四種變化",
    "T27n1545_135:0697a06": "心者各有三類。謂異生等如前說。",
    "T27n1545_135:0697a07": "諸作欲界化。彼身還似欲界有情。諸作色",
    "T27n1545_135:0697a08": "界化。彼身還似色界有情。問所作化身幾處",
    "T27n1545_135:0697a09": "所攝。答若生欲界作欲界化。自身他身皆",
    "T27n1545_135:0697a10": "四處攝。謂色香味觸。作色界化。自身他身皆",
    "T27n1545_135:0697a11": "二處攝。謂色觸。若生色界作色界化。自身",
    "T27n1545_135:0697a12": "他身皆二處攝。作欲界化。自身他身皆四處",
    "T27n1545_135:0697a13": "攝。如前說。有說。若作他身則四處攝。若",
    "T27n1545_135:0697a14": "作自身唯二處攝。勿彼成就香味處故。如",
    "T27n1545_135:0697a15": "是說者。雖化香味無成就失。如人衣服嚴",
    "T27n1545_135:0697a16": "具花香。雖復在身而不成就。",
    "T27n1545_135:0697a17": "問若生欲界作欲界化初靜慮果。作色界",
    "T27n1545_135:0697a18": "化初靜慮果。如是二種誰劣誰勝。答此二運",
    "T27n1545_135:0697a19": "轉等無差別。然色界者界勝故勝。問若生欲",
    "T27n1545_135:0697a20": "界作欲界化第二靜慮果。作色界化初靜慮",
    "T27n1545_135:0697a21": "果。如是二種誰劣誰勝。答欲界者運轉勝。以",
    "T27n1545_135:0697a22": "彼從欲界。乃至第二靜慮能往還故。色界者",
    "T27n1545_135:0697a23": "界勝以色界法勝欲界故。問若生欲界作",
    "T27n1545_135:0697a24": "欲界化初靜慮果。作色界化第二靜慮果。",
    "T27n1545_135:0697a25": "如是二種誰劣誰勝。答色界者二事勝。一界",
    "T27n1545_135:0697a26": "勝。二運轉勝。如說。生欲界作欲色界化。初",
    "T27n1545_135:0697a27": "第二靜慮果。相對辨勝劣。如是生欲界",
    "T27n1545_135:0697a28": "作欲色界化。初第三靜慮果。初第四靜慮果。",
    "T27n1545_135:0697a29": "第二第三靜慮果。第二第四靜慮果。第三第",
    "T27n1545_135:0697b01": "四靜慮果。相對辨勝劣。准前問答如理應",
    "T27n1545_135:0697b02": "思。如生欲界。如是生初靜慮。生第二靜",
    "T27n1545_135:0697b03": "慮。生第三靜慮。隨其所應當思廣說",
    "T27n1545_135:0697b04": "問如生初靜慮者。有能發起身語表心故。",
    "T27n1545_135:0697b05": "令所化身作往來等種種所用。上諸靜慮無",
    "T27n1545_135:0697b06": "如是心。化主生彼所化。云何有往來等用。",
    "T27n1545_135:0697b07": "答如生初靜慮。以發起表心。令化身轉作",
    "T27n1545_135:0697b08": "往來等用。如是生上諸靜慮。亦以初靜慮",
    "T27n1545_135:0697b09": "發起表心。令所化身起往來等用。如眼識",
    "T27n1545_135:0697b10": "等。有餘師說。諸所化。身無往來等種種作",
    "T27n1545_135:0697b11": "用。但默然住由化主力。令彼似有往來等",
    "T27n1545_135:0697b12": "事。如帝網戲非有現有。問化事起時。為必",
    "T27n1545_135:0697b13": "有依託方得現耶。為復不爾。有說。化事",
    "T27n1545_135:0697b14": "必有依託。謂必依於木石塊等。化主方能",
    "T27n1545_135:0697b15": "作所化事。有餘師說。若初起通者所起化",
    "T27n1545_135:0697b16": "事要有所假。若通慧滿者。無所依假能起",
    "T27n1545_135:0697b17": "化事。問為一心一化。為一心多化。若一心",
    "T27n1545_135:0697b18": "一化。經頌所說當云何通。如說。",
    "T27n1545_135:0697b19": "　一化主語時　　諸所化皆語",
    "T27n1545_135:0697b20": "　一化主若默　　諸化皆默然",
    "T27n1545_135:0697b21": "若一心多化。施設論說復云何通。如說。神境",
    "T27n1545_135:0697b22": "智證通云何加行。以何方便起神境智證",
    "T27n1545_135:0697b23": "通。答彼初業者習世俗定令極自在。極自",
    "T27n1545_135:0697b24": "在已起令現前。由現前故於神境通便能",
    "T27n1545_135:0697b25": "引發。從彼乃能隨起一化。起一化事尚爾",
    "T27n1545_135:0697b26": "許心。況復多耶有作是說。一心一化。問所",
    "T27n1545_135:0697b27": "引經頌當云何通。答先以多心祈多化語。",
    "T27n1545_135:0697b28": "後以一心令語俱發。前多心是轉。後一心",
    "T27n1545_135:0697b29": "隨轉。有餘師說。一心多化。問彼施設論當",
    "T27n1545_135:0697c01": "云何通。答若初起通者一心一化。若通慧滿",
    "T27n1545_135:0697c02": "者一心多化。問於一心中所起化事。為必同",
    "T27n1545_135:0697c03": "類亦異類耶。有說。必同類化。謂作象時不",
    "T27n1545_135:0697c04": "作馬等。有說。亦異類化。謂初起通者。一心",
    "T27n1545_135:0697c05": "但能作一類物。若通慧滿者。一心能作象等",
    "T27n1545_135:0697c06": "四軍。",
    "T27n1545_135:0697c07": "問已知修所成化事。為亦有生得化耶。有",
    "T27n1545_135:0697c08": "說無。以生得勢用劣故。但能轉變令似異",
    "T27n1545_135:0697c09": "本。有說。亦有。然唯能作自身非餘。問若",
    "T27n1545_135:0697c10": "爾云何通經所說。如契經說。有三魔女各",
    "T27n1545_135:0697c11": "各化作多百女身。所謂童女產未產女。中女",
    "T27n1545_135:0697c12": "老女。其數各百。又自化身種種嚴飾。為惑",
    "T27n1545_135:0697c13": "媚故詣菩薩所。謂菩薩曰。可起沙門。我等",
    "T27n1545_135:0697c14": "今來願相適事。菩薩不受。尋令彼身作衰",
    "T27n1545_135:0697c15": "老形羞慚而退。答即依魔女異熟身上。化",
    "T27n1545_135:0697c16": "作前說多百女身。如拘執毛不離拘執。如",
    "T27n1545_135:0697c17": "是說者。生所得心自身他身俱能化作。云何",
    "T27n1545_135:0697c18": "知然。曾聞尊者鄔波毱多。端身靜慮魔為嬈",
    "T27n1545_135:0697c19": "弄。便以花鬘冠尊者頂。尊者出定驚怪念",
    "T27n1545_135:0697c20": "言。此誰所作尋則知此是魔所為。為調彼",
    "T27n1545_135:0697c21": "故則以神力化作三屍。繫魔王頸。所謂死",
    "T27n1545_135:0697c22": "蛇死狗死人。於是魔王極懷慚恥。種種方便",
    "T27n1545_135:0697c23": "欲去不能。所繫三屍纏遶其頸。轉急轉臭",
    "T27n1545_135:0697c24": "魔既無聊倍增惶恐。為脫屍故。便陷入地",
    "T27n1545_135:0697c25": "更出騰空。又沒大海水中。復入蘇迷盧腹",
    "T27n1545_135:0697c26": "盡力擺突終不能去。魔既困弊自度力窮。",
    "T27n1545_135:0697c27": "漸歷六天求欲免脫既不能得。往梵宮",
    "T27n1545_135:0697c28": "邊請大梵言。唯願哀愍。解我頸上仙人所",
    "T27n1545_135:0697c29": "辱。梵王告曰。吾不能去。可還歸依本繫汝",
    "T27n1545_135:0698a01": "者。魔聞此已下贍部洲。五體歸誠禮尊者",
    "T27n1545_135:0698a02": "足。白言。大德。唯願慈悲。赦我前愆去尊所",
    "T27n1545_135:0698a03": "報。爾時尊者鄔波毱多徐告魔言。吾知時",
    "T27n1545_135:0698a04": "矣。魔重稽首謝過求哀。請示何時為除所",
    "T27n1545_135:0698a05": "辱。尊者告曰。汝能從今乃至如來聖教未滅",
    "T27n1545_135:0698a06": "更不惱亂諸苾芻不。魔曰。唯然。當如教",
    "T27n1545_135:0698a07": "勅。請更誨示。唯尊所為。尊者復言。向為佛",
    "T27n1545_135:0698a08": "法然有私願。今欲請為。魔曰。唯命。尊者告",
    "T27n1545_135:0698a09": "曰。佛涅槃後經于百歲我身乃生。如來法",
    "T27n1545_135:0698a10": "身吾今已見。所未見者。謂佛生身。仁今頗",
    "T27n1545_135:0698a11": "能為我現不。魔曰。此事甚易我能為之。願",
    "T27n1545_135:0698a12": "尊見時勿便致敬。令我獲罪。尊者曰爾。則",
    "T27n1545_135:0698a13": "時為魔解去三屍。魔王歡喜謝尊者已。便",
    "T27n1545_135:0698a14": "入林中即自化身作如來像。三十二相八",
    "T27n1545_135:0698a15": "十種好。威光赫奕過千日輪。復更化作諸苾",
    "T27n1545_135:0698a16": "芻眾。右舍利子左大目連。尊者阿難持鉢隨",
    "T27n1545_135:0698a17": "後。又與阿若多憍陳那等千二百五十人俱。",
    "T27n1545_135:0698a18": "如半月形從林而出。時尊者鄔波毱多見已",
    "T27n1545_135:0698a19": "歡喜得未曾有。以淳淨意如斷根樹。莫能",
    "T27n1545_135:0698a20": "自持。不覺投身禮魔雙足。魔王悚懼尋滅",
    "T27n1545_135:0698a21": "化身。由此故知生所得慧。亦能化作自身他",
    "T27n1545_135:0698a22": "身。",
    "T27n1545_135:0698a23": "問則彼尊者鄔波毱多。於化事中所得自",
    "T27n1545_135:0698a24": "在過俱胝倍勝彼魔王。尊者何緣不自化",
    "T27n1545_135:0698a25": "作。而苦求請魔王作耶。答於修所成尊者",
    "T27n1545_135:0698a26": "自在。於生得化不及魔王。欲試魔王生得",
    "T27n1545_135:0698a27": "化力。是故請彼化作佛身。有說。修所得化",
    "T27n1545_135:0698a28": "尊者自得不生希有。生所得化尊者不得",
    "T27n1545_135:0698a29": "生希有心。欲寄魔王觀生得化。是故求彼",
    "T27n1545_135:0698b01": "令作佛身。有說。尊者深心敬佛。若自化作",
    "T27n1545_135:0698b02": "恐敬心不勝。是以令魔作之。有說。尊者少",
    "T27n1545_135:0698b03": "欲若自化作。恐天人等謂已是佛極加敬",
    "T27n1545_135:0698b04": "養。般涅槃後諸天世人供養悲哀同佛滅度。",
    "T27n1545_135:0698b05": "是以但請魔作。問修得生得二種變化云何",
    "T27n1545_135:0698b06": "差別。答所化無別。但修得者淨速圓妙。非生",
    "T27n1545_135:0698b07": "所得。有說。生得心化唯依自界身。修得心",
    "T27n1545_135:0698b08": "化通依自他界身。",
    "T27n1545_135:0698b09": "問有留化事不若有者。佛何故般涅槃時不",
    "T27n1545_135:0698b10": "留化身。令於滅後住持說法饒益有情。若",
    "T27n1545_135:0698b11": "無者。何故尊者大迦葉波已般涅槃留身久",
    "T27n1545_135:0698b12": "住。曾聞尊者大迦葉波。入王舍城最後乞食。",
    "T27n1545_135:0698b13": "食已未久登雞足山。山有三峯如仰雞足。",
    "T27n1545_135:0698b14": "尊者入中結跏趺坐。作誠言曰。願我此身",
    "T27n1545_135:0698b15": "并納鉢杖久住不壞。乃至經於五十七俱胝",
    "T27n1545_135:0698b16": "六十百千歲。慈氏如來應正等覺。出現世時",
    "T27n1545_135:0698b17": "施作佛事。發此願已尋般涅槃。時彼三峯",
    "T27n1545_135:0698b18": "便合成一。掩蔽尊者儼然而住。及慈氏佛",
    "T27n1545_135:0698b19": "出現世時。將無量人天至此山上。告諸",
    "T27n1545_135:0698b20": "眾曰。汝等欲見釋迦牟尼佛杜多功德弟子",
    "T27n1545_135:0698b21": "眾中第一大弟子迦葉波不。舉眾咸曰。我等",
    "T27n1545_135:0698b22": "欲見。慈氏如來則以右手撫雞足山頂。應",
    "T27n1545_135:0698b23": "時峯坼還為三分。時迦葉波將納鉢杖。從",
    "T27n1545_135:0698b24": "中而出上昇虛空。無量天人覩斯神變。歎",
    "T27n1545_135:0698b25": "未曾有其心調柔。慈氏世尊如應說法皆得",
    "T27n1545_135:0698b26": "見諦。若無留化如此之事云何有耶。有說。",
    "T27n1545_135:0698b27": "有留化事。問若爾世尊何故不留化身至",
    "T27n1545_135:0698b28": "涅槃後住持說法。答所應作者已究竟故。",
    "T27n1545_135:0698b29": "佛謂所應度皆已度訖。所未度者聖弟子度",
    "T27n1545_135:0698c01": "之。有說。無留化事。問若爾迦葉波事云何",
    "T27n1545_135:0698c02": "得有。答諸信敬天神所任持故。有說。迦",
    "T27n1545_135:0698c03": "葉波爾時未般涅槃。慈氏佛時方取滅度。此",
    "T27n1545_135:0698c04": "不應理。寧可說無不說彼默然多時虛住。",
    "T27n1545_135:0698c05": "如是說者。有留化事。是故大迦葉波已入涅",
    "T27n1545_135:0698c06": "槃。問經說。一時作雙示導。謂身下出火身",
    "T27n1545_135:0698c07": "上出水。身下出水身上出火。此為一心為",
    "T27n1545_135:0698c08": "二心作。若一心作。云何一心有相違二果。若",
    "T27n1545_135:0698c09": "二心作。云何一時有二心俱起。有說。一心",
    "T27n1545_135:0698c10": "所作。問云何一心有相違二果。答先以二",
    "T27n1545_135:0698c11": "心別祈水火。後住一心令其俱發。前二心",
    "T27n1545_135:0698c12": "是轉。後一心隨轉。有說。二心所作。問云何",
    "T27n1545_135:0698c13": "一時有二心俱起。答由勝定力水火二心速",
    "T27n1545_135:0698c14": "疾迴轉。似俱時發。如物[打丁+費]子。左手放光右",
    "T27n1545_135:0698c15": "手隨言分僧臥具。若時發表無容放光。若",
    "T27n1545_135:0698c16": "時放光無容發表。由勝定力光表二心速",
    "T27n1545_135:0698c17": "疾迴轉。似俱時發。水火二心應知亦爾",
    "T27n1545_135:0698c18": "施設論說。佛於一時化作化佛。身真金色",
    "T27n1545_135:0698c19": "相好莊嚴。世尊語時化身亦語。化身語時世",
    "T27n1545_135:0698c20": "尊亦語。弟子一時作化弟子。剃除鬚髮著",
    "T27n1545_135:0698c21": "僧伽胝。弟子語時所化便默。所化語時弟子",
    "T27n1545_135:0698c22": "便默。所以者何。佛於心定俱得自在。入出",
    "T27n1545_135:0698c23": "速疾不捨所緣。發自語已便發化語。發化",
    "T27n1545_135:0698c24": "語已復發自語。以極速故似俱時發。弟子",
    "T27n1545_135:0698c25": "心定非極自在。入出遲緩數捨所緣。發自",
    "T27n1545_135:0698c26": "語已發於化語。化語起時自語已滅。發化",
    "T27n1545_135:0698c27": "語。已復發自語。自語起時化語已滅。非極",
    "T27n1545_135:0698c28": "速故覺知前後。問諸大聲聞亦能如是。世",
    "T27n1545_135:0698c29": "尊於此有何不共。答佛以一心能發二語。",
    "T27n1545_135:0699a01": "謂自及化。自語已化則語。化語已自則語。",
    "T27n1545_135:0699a02": "極迅速故非俱謂俱。聲聞一心亦發二語。",
    "T27n1545_135:0699a03": "謂自及化。自語滅已化乃語。化語滅已自乃",
    "T27n1545_135:0699a04": "語。非極迅速故非俱覺非俱。又佛世尊於",
    "T27n1545_135:0699a05": "諸智境皆得自在。非諸聲聞。故佛此中亦",
    "T27n1545_135:0699a06": "有不共。",
    "T27n1545_135:0699a07": "彼復翻說佛於一時化作化佛。身真金色相",
    "T27n1545_135:0699a08": "好莊嚴。世尊語時所化便默。所化語時世尊",
    "T27n1545_135:0699a09": "便默。弟子一時作化弟子。剃除鬚髮著僧",
    "T27n1545_135:0699a10": "伽胝。弟子語時所化亦語。所化語時弟子亦",
    "T27n1545_135:0699a11": "語。問諸大聲聞亦能如是。世尊於此有何",
    "T27n1545_135:0699a12": "不共。答佛於心定俱得自在。入出速疾不",
    "T27n1545_135:0699a13": "捨所緣。能以一心發於二語。謂自及化。於",
    "T27n1545_135:0699a14": "中欲令語者便語。不令語者便默。聲聞心",
    "T27n1545_135:0699a15": "定非極自在。入出遲緩數捨所緣。雖能一",
    "T27n1545_135:0699a16": "心發於二語。謂自及化。然於其中欲令一",
    "T27n1545_135:0699a17": "語第二亦語。欲令一默第二亦默。不能令",
    "T27n1545_135:0699a18": "其一默一語。又佛世尊於諸智境皆得自",
    "T27n1545_135:0699a19": "在非諸聲聞。故佛此中亦有不共。",
    "T27n1545_135:0699a20": "契經中說。佛告阿難。我之神力能以意所成",
    "T27n1545_135:0699a21": "身倏爾至於梵世。阿難白佛。何其劣哉。此",
    "T27n1545_135:0699a22": "事聲聞亦能。世尊何足自歎。謂所化作名",
    "T27n1545_135:0699a23": "意所成身。聲聞亦能以此至於梵世。佛若",
    "T27n1545_135:0699a24": "爾者有何不共。世尊頗能離神通力。以麁",
    "T27n1545_135:0699a25": "大種父母生身。於倏忽間至梵世不。世尊",
    "T27n1545_135:0699a26": "告曰。此我亦能。阿難復言。此事實難。願說",
    "T27n1545_135:0699a27": "譬喻令我信解。佛言。諦聽。如世間鐵。或餅",
    "T27n1545_135:0699a28": "或團置炎鑪中。漸輕漸軟漸調漸淨。隨意",
    "T27n1545_135:0699a29": "所為。如是如來身隨心轉。繫心於身作輕",
    "T27n1545_135:0699b01": "軟等想。身隨心力成輕軟等事。由能繫心",
    "T27n1545_135:0699b02": "相續勢力。令所繫身運轉隨意。此中有說。",
    "T27n1545_135:0699b03": "佛盡智時得欲界無覆無記。未曾得心心所",
    "T27n1545_135:0699b04": "法。由此勢力不入靜慮不起神通。纔發",
    "T27n1545_135:0699b05": "心時則能舉身至色究竟。何況梵世。有作",
    "T27n1545_135:0699b06": "是說。世尊爾時起緣風心令身轉舉。有餘",
    "T27n1545_135:0699b07": "師說。起緣空心能令佛身所往無礙。有言。",
    "T27n1545_135:0699b08": "佛意則說此身名意所成。由隨意力成輕",
    "T27n1545_135:0699b09": "軟等運轉事故。離定通力能運此身。至梵",
    "T27n1545_135:0699b10": "世故與聲聞別。有言。佛說意所成身則所",
    "T27n1545_135:0699b11": "化身不假定通能至梵世。與聲聞別。有",
    "T27n1545_135:0699b12": "言。佛說由意勢通令所化身速至梵世。此",
    "T27n1545_135:0699b13": "捷疾力二乘等無。故佛依此自顯殊勝。",
    "T27n1545_135:0699b14": "問頗有變化心一剎那頃斷而不得。得而不",
    "T27n1545_135:0699b15": "斷俱不俱耶。答有。謂離欲染最後無間道",
    "T27n1545_135:0699b16": "時。於變化心有此四句。斷而不得者。謂欲",
    "T27n1545_135:0699b17": "界繫上三靜慮果。得而不斷者。謂初靜慮繫",
    "T27n1545_135:0699b18": "初靜慮果。亦斷亦得者。謂欲界繫初靜慮果。",
    "T27n1545_135:0699b19": "不斷不得者。謂初靜慮繫上三靜慮果。第二",
    "T27n1545_135:0699b20": "靜慮繫上三靜慮果。第三靜慮繫上二靜慮",
    "T27n1545_135:0699b21": "果。第四靜慮繫第四靜慮果。如離欲界染",
    "T27n1545_135:0699b22": "最後無間道作四句。如是離初靜慮染最",
    "T27n1545_135:0699b23": "後無間道。乃至離第三靜慮染最後無間道。",
    "T27n1545_135:0699b24": "隨其所應各有四句。",
    "T27n1545_135:0699b25": "化當言有大種無大種耶。答當言有大",
    "T27n1545_135:0699b26": "種。無有現色離大種故。化當言有所造",
    "T27n1545_135:0699b27": "色。無所造色耶。答當言有所造色。化有",
    "T27n1545_135:0699b28": "二種。一修得。二生得。修得化若欲界繫四處",
    "T27n1545_135:0699b29": "攝。若色界繫二處攝。生得化若欲界繫九處",
    "T27n1545_135:0699c01": "攝。若色界繫七處攝。由如是法成化身故。",
    "T27n1545_135:0699c02": "化當言有心。無心耶。答當言無心。然化有",
    "T27n1545_135:0699c03": "二種。一修得此無心。二生得此有心。此中說",
    "T27n1545_135:0699c04": "修得化非心依故。又有二種。一作他身此",
    "T27n1545_135:0699c05": "無心。二作自身此有心。此中說他身化非",
    "T27n1545_135:0699c06": "心依故。若變化他有情身者。如自身說。化",
    "T27n1545_135:0699c07": "當言誰心所轉耶。答當言化主。由化主",
    "T27n1545_135:0699c08": "心令有表故。然修得化由化主心轉。若生",
    "T27n1545_135:0699c09": "得化由自心轉。此中說修得化。又作他身",
    "T27n1545_135:0699c10": "由化主心轉。若作自身由自心轉。此中",
    "T27n1545_135:0699c11": "說他身化。",
    "T27n1545_135:0699c12": "問諸化皆滅耶。答修得化滅。生得化有滅不",
    "T27n1545_135:0699c13": "滅。謂天龍藥叉等自身化時。有異色等起。此",
    "T27n1545_135:0699c14": "於後時異色等滅。而自身在。又作他身者",
    "T27n1545_135:0699c15": "滅。作自身者有滅不滅。若變化他有情身",
    "T27n1545_135:0699c16": "者如自身說。問諸化所食誰腹中消。答此若",
    "T27n1545_135:0699c17": "化主所須。所宜食者即化主腹中消。若非",
    "T27n1545_135:0699c18": "化主所須所宜食者。如草木等聚置一處。",
    "T27n1545_135:0699c19": "若化他有情令飲食者。隨化主意有消不",
    "T27n1545_135:0699c20": "消。",
    "T27n1545_135:0699c21": "問化身由何出煙焰等。答由化主力。謂諸",
    "T27n1545_135:0699c22": "化主欲於是處起煙起焰。起煙焰峯。起",
    "T27n1545_135:0699c23": "煙焰舍。則於是處煙焰等起。問由何化身",
    "T27n1545_135:0699c24": "有燒者有不燒者。復以何故有燒身不燒",
    "T27n1545_135:0699c25": "衣。燒衣不燒身。俱不俱耶。答由化主力。",
    "T27n1545_135:0699c26": "謂諸化者隨意所欲。或燒不燒。",
    "T27n1545_135:0699c27": "如契經說。尊者達臘婆末羅子。以神通力",
    "T27n1545_135:0699c28": "上昇虛空火界焚身無餘灰燼。問彼尊者火",
    "T27n1545_135:0699c29": "焚身時。為涅槃前。為涅槃後答諸說有留",
    "T27n1545_135:0700a01": "化者。彼說涅槃後火起焚身。謂彼獲得心定",
    "T27n1545_135:0700a02": "自在將取滅度。神力昇空於虛空中。化作",
    "T27n1545_135:0700a03": "床座及種種薪。便以願力入火界定。纔發",
    "T27n1545_135:0700a04": "火已則般涅槃。由此焚身令無灰燼。諸說",
    "T27n1545_135:0700a05": "無留化者。彼說命未盡火起焚身。謂彼獲",
    "T27n1545_135:0700a06": "得心定自在。將欲滅度神力昇空入火等",
    "T27n1545_135:0700a07": "持。令身漸死隨無根處火起焚之。乃至最",
    "T27n1545_135:0700a08": "後唯有心命依處。如極細毛端許。乃入涅",
    "T27n1545_135:0700a09": "槃火亦隨滅。餘毛端量所不燒者由細難",
    "T27n1545_135:0700a10": "知。謂無灰燼。",
    "T27n1545_135:0700a11": "中有。當言有大種無大種耶。乃至廣說。",
    "T27n1545_135:0700a12": "問何故次化明中有。答是作論者意欲爾故。",
    "T27n1545_135:0700a13": "乃至廣說。有說。化與中有俱是微細難可",
    "T27n1545_135:0700a14": "了知。有餘師說。此二俱是意所成身。有說。",
    "T27n1545_135:0700a15": "此二多諸誹謗。謂譬喻者說。化非實。分別",
    "T27n1545_135:0700a16": "論者撥無中有。前明化是實有。今明中有",
    "T27n1545_135:0700a17": "非無。以是故次化明中有。",
    "T27n1545_135:0700a18": "中有當言有大種無大種耶。答當言有",
    "T27n1545_135:0700a19": "大種無有現色離大種故。中有當言有",
    "T27n1545_135:0700a20": "所造色。無所造色耶。答當言有所造色。欲",
    "T27n1545_135:0700a21": "界九處攝。色界七處攝。由如是法成彼身",
    "T27n1545_135:0700a22": "故。中有當言有心無心耶。答當言有心。中",
    "T27n1545_135:0700a23": "有當言誰心所轉耶。答當言自心。由自心",
    "T27n1545_135:0700a24": "力起表業故。中有義如結蘊廣說。",
    "T27n1545_135:0700a25": "世名何法。答此增語所顯行。問何故作此論",
    "T27n1545_135:0700a26": "答為止他宗顯自宗故。謂譬喻者。分別論",
    "T27n1545_135:0700a27": "師。執世與行其體各別。行體無常。世體是",
    "T27n1545_135:0700a28": "常。諸無常行。行常世時如諸器中果等轉",
    "T27n1545_135:0700a29": "易。又如人等歷入諸舍。為遮彼執顯三世",
    "T27n1545_135:0700b01": "體則是諸行。行無常故世亦無常。由是等",
    "T27n1545_135:0700b02": "緣故作斯論。三世義亦如結蘊廣說。",
    "T27n1545_135:0700b03": "劫名何法。答此增語所顯半月月時年。問何",
    "T27n1545_135:0700b04": "故作此論。答為釋經故。如契經說。有一苾",
    "T27n1545_135:0700b05": "芻來詣佛所。頂禮雙足却住一面。白世",
    "T27n1545_135:0700b06": "尊言。佛恒說劫。此為何量。佛言。苾芻。劫量",
    "T27n1545_135:0700b07": "長遠非百千等歲數可知。苾芻復言。有譬",
    "T27n1545_135:0700b08": "喻不。世尊言有。今為汝說。如近城邑有全",
    "T27n1545_135:0700b09": "段石山。縱廣高量各踰繕那。迦尸細縷百年",
    "T27n1545_135:0700b10": "一拂。山已磨滅此劫未終。苾芻當知。汝等",
    "T27n1545_135:0700b11": "長夜經此劫數無量百千。在於地獄傍生鬼",
    "T27n1545_135:0700b12": "趣。及人天中。受諸劇苦生死輪轉未有盡",
    "T27n1545_135:0700b13": "期。何得安然不求解脫。彼經則是此論所",
    "T27n1545_135:0700b14": "依經。雖說劫未分別劫體是何今欲分別",
    "T27n1545_135:0700b15": "故作斯論。問何故但說半月月時年為劫。",
    "T27n1545_135:0700b16": "不說剎那臘縛牟呼栗多晝夜以為劫耶。",
    "T27n1545_135:0700b17": "答應說而不說者。當知此義有餘。有說。此",
    "T27n1545_135:0700b18": "中舉麁攝細。謂剎那等細。半月月等麁。若",
    "T27n1545_135:0700b19": "說麁當知已說細。由積細時為麁時故。",
    "T27n1545_135:0700b20": "有說。此中舉近攝遠。謂劫近為半月等所",
    "T27n1545_135:0700b21": "成。半月等復為剎那等成故。說近時亦已",
    "T27n1545_135:0700b22": "說遠。",
    "T27n1545_135:0700b23": "劫體是何。有說。是色處。云何知然。如施設",
    "T27n1545_135:0700b24": "論說。劫初時人身光恒照。以貪味故光滅闇",
    "T27n1545_135:0700b25": "生。於是東方有日輪起。光明輝朗同於昔",
    "T27n1545_135:0700b26": "照。見已喜曰。天光來來。以天光來故名為",
    "T27n1545_135:0700b27": "晝。須臾未幾日輪西沒。闇起如先。見已歎",
    "T27n1545_135:0700b28": "言。天光沒沒。以天光沒故名為夜。由此",
    "T27n1545_135:0700b29": "證知劫體是色。劫體皆積晝夜成故。如是",
    "T27n1545_135:0700c01": "說者。晝夜等位無不皆是五蘊生滅。以此",
    "T27n1545_135:0700c02": "成劫劫體亦然。然劫既通三界時分。故用五",
    "T27n1545_135:0700c03": "蘊四蘊為性。",
    "T27n1545_135:0700c04": "已說自性。所以今當說。何故名劫。劫是何",
    "T27n1545_135:0700c05": "義。答分別時分故名為劫。謂分別。剎那臘縛",
    "T27n1545_135:0700c06": "牟呼。栗多時分以成晝夜。分別晝夜時分以",
    "T27n1545_135:0700c07": "成半月。月時年分別半月等時分以成於劫。",
    "T27n1545_135:0700c08": "以劫是分別時分中極故得總名。聲論者",
    "T27n1545_135:0700c09": "言。分別位故說名為劫。所以者何。劫是分別",
    "T27n1545_135:0700c10": "有為行中究竟位故。",
    "T27n1545_135:0700c11": "劫有三種。一中間劫。二成壞劫。三大劫。中",
    "T27n1545_135:0700c12": "間劫復有三種。一減劫。二增劫。三增減劫。",
    "T27n1545_135:0700c13": "減者從人壽無量。歲減至十歲。增者從人",
    "T27n1545_135:0700c14": "壽十歲增至八萬歲。增減者從人壽十歲",
    "T27n1545_135:0700c15": "增至八萬歲。復從八萬歲減至十歲。此中",
    "T27n1545_135:0700c16": "一減一增十八增減。有二十中間劫經二十",
    "T27n1545_135:0700c17": "中劫世間成。二十中劫成已住。此合名成劫。",
    "T27n1545_135:0700c18": "經二十中劫世間壞。二十中劫壞已空。此合",
    "T27n1545_135:0700c19": "名壞劫。總八十中劫合名大劫。成已住中二",
    "T27n1545_135:0700c20": "十中劫初一唯減。後一唯增。中間十八亦增",
    "T27n1545_135:0700c21": "亦減。問此三誰最久。有說。減劫最久。增劫",
    "T27n1545_135:0700c22": "為中。增減最促。謂身有光時所經時久非",
    "T27n1545_135:0700c23": "身光滅。乃至于今食地味時所經時久非",
    "T27n1545_135:0700c24": "地味滅。乃至于今食地餅時所經時久非",
    "T27n1545_135:0700c25": "地餅盡。乃至于今食林藤時所經時久非",
    "T27n1545_135:0700c26": "從彼盡。乃至于今食自然稻時。所經時久",
    "T27n1545_135:0700c27": "非從彼盡。乃至于今。故此減劫時最為久。",
    "T27n1545_135:0700c28": "如是說者。初減後增中間十八。此二十劫其",
    "T27n1545_135:0700c29": "量皆等。唯於減時佛出于世。於唯增時",
    "T27n1545_135:0701a01": "輪王出世。於增減時獨覺出世。",
    "T27n1545_135:0701a02": "問施設論說。人中四洲由日月輪以辨晝",
    "T27n1545_135:0701a03": "夜。欲天晝夜云何得知。答因相故知。謂彼",
    "T27n1545_135:0701a04": "天上若時鉢特摩花合。殟鉢羅花開。眾鳥希",
    "T27n1545_135:0701a05": "鳴。涼風疾起。少欣遊戲。多樂睡眠。當知爾",
    "T27n1545_135:0701a06": "時說名為夜。若時殟鉢羅花合。鉢特摩花開。",
    "T27n1545_135:0701a07": "眾鳥和鳴。微風徐起。多欣遊戲。少欲睡眠。當",
    "T27n1545_135:0701a08": "知爾時說名為晝。"
}