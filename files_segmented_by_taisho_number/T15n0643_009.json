{
    "T15n0643_009:0687b02": "佛說觀佛三昧海經卷第九",
    "T15n0643_009:0687b04": "東晉天竺三藏佛陀跋陀羅譯",
    "T15n0643_009:0687b05": "本行品第八",
    "T15n0643_009:0687b06": "佛告阿難：「如來有三十二大人相、八十種隨",
    "T15n0643_009:0687b07": "形好，金色光明，一一光明無量化佛，身諸毛",
    "T15n0643_009:0687b08": "孔一切變現，及佛色身略中略者，我今為此",
    "T15n0643_009:0687b09": "時會大眾及淨飯王，略說相好。佛生人間示",
    "T15n0643_009:0687b10": "同人事，同人相故說三十二，勝諸天故說",
    "T15n0643_009:0687b11": "八十好，為諸菩薩說八萬四千，諸妙相好佛",
    "T15n0643_009:0687b12": "實相好，我初成道摩伽陀國寂滅道場，為",
    "T15n0643_009:0687b13": "普賢、賢首等諸大菩薩，於《雜華經》已廣分別。",
    "T15n0643_009:0687b14": "此尊法中所以略說，為諸凡夫及四部弟子，",
    "T15n0643_009:0687b15": "謗方等經、作五逆罪、犯四重禁、偷僧祇物、婬",
    "T15n0643_009:0687b16": "比丘尼、破八戒齋、作諸惡事、種種邪見，如是",
    "T15n0643_009:0687b17": "等人，若能至心一日一夜係念在前，觀佛如",
    "T15n0643_009:0687b18": "來一相好者，諸惡罪障皆悉盡滅。是故如來",
    "T15n0643_009:0687b19": "名婆伽婆、名阿羅呵、名三藐三佛陀、名功",
    "T15n0643_009:0687b20": "德日、名智滿月、名清涼池、名除罪珠、名光明",
    "T15n0643_009:0687b21": "藏、名智慧山、名戒品河、名迷衢導、名邪見",
    "T15n0643_009:0687b22": "燈、名破煩惱賊、名一切眾生父母、名大歸依",
    "T15n0643_009:0687b23": "處。若有歸依佛世尊者、若稱名者，除百千劫",
    "T15n0643_009:0687b24": "煩惱重障，何況正心修念佛定？」",
    "T15n0643_009:0687b25": "佛告阿難：「如來往昔無量無邊阿僧祇劫，以",
    "T15n0643_009:0687b26": "智慧火燒煩惱薪，修無相定不非時證，是故",
    "T15n0643_009:0687b27": "獲得如是勝相，一一相中無量化佛，何況多",
    "T15n0643_009:0687b28": "相？若能係心觀一毛孔，是人名為行念佛",
    "T15n0643_009:0687b29": "定。以念佛故，十方諸佛常立其前，為說正",
    "T15n0643_009:0687c01": "法，此人即為能生三世諸如來種，何況具",
    "T15n0643_009:0687c02": "足念佛色身？「如來亦有無量法身，十力、無畏、",
    "T15n0643_009:0687c03": "三昧解脫諸神通事，如此妙處非汝凡夫所",
    "T15n0643_009:0687c04": "學境界，但當深心起隨喜想。起是想已當復",
    "T15n0643_009:0687c05": "係念念佛功德，念佛功德者，所謂：戒、定、智慧、",
    "T15n0643_009:0687c06": "解脫、解脫知見、金色三十二相、八十隨形好、",
    "T15n0643_009:0687c07": "十力、四無所畏、十八不共法、大悲三念處是。",
    "T15n0643_009:0687c08": "若有眾生一聞佛身如上功德相好光明，億",
    "T15n0643_009:0687c09": "億千劫不墮惡道，不生邪見雜穢之處，常得",
    "T15n0643_009:0687c10": "正見勤修不息。但聞佛名獲如是福，何況",
    "T15n0643_009:0687c11": "係念觀佛三昧？」爾時世尊說此語時，於虛",
    "T15n0643_009:0687c12": "空中有七寶臺，一一臺上有億寶蓋，天雨",
    "T15n0643_009:0687c13": "寶華供養釋迦牟尼佛。時文殊師利法王子，",
    "T15n0643_009:0687c14": "結加趺坐坐寶臺中，與十億菩薩住虛空中",
    "T15n0643_009:0687c15": "讚言：「善哉善哉！釋迦牟尼大悲世尊！說佛身",
    "T15n0643_009:0687c16": "相示佛威儀，現佛光明顯諸化佛，為未來世",
    "T15n0643_009:0687c17": "凡愚眾生不見佛者，作見佛因。善哉阿難！",
    "T15n0643_009:0687c18": "慈悲法子！汝名歡喜。依名定實，善持佛語慎",
    "T15n0643_009:0687c19": "勿忘失，未來眾生聞汝說者即是見佛，思此",
    "T15n0643_009:0687c20": "義者具足見佛微妙色身。」爾時文殊說此語",
    "T15n0643_009:0687c21": "已，與諸菩薩眷屬大眾從空而下，敬禮佛足",
    "T15n0643_009:0687c22": "繞佛七匝却住一面。",
    "T15n0643_009:0687c23": "佛告文殊：「佛子！汝今在座作此觀時，地生",
    "T15n0643_009:0687c24": "蓮華縱廣正等滿一由旬。」文殊師利及諸菩",
    "T15n0643_009:0687c25": "薩坐蓮華上，爾時文殊師利法王子既已坐",
    "T15n0643_009:0687c26": "竟，白佛言：「世尊！我今自欲說於往昔本生",
    "T15n0643_009:0687c27": "因緣，唯願世尊加我威神！」",
    "T15n0643_009:0687c28": "佛告文殊：「速說勿疑！」文殊師利告諸大眾，對",
    "T15n0643_009:0687c29": "尊者阿難：「阿難當知，我念過去無量數劫，",
    "T15n0643_009:0688a01": "復倍是數不可思算阿僧祇劫，彼世有佛名",
    "T15n0643_009:0688a02": "寶威德如來、應供、正遍知、明行足、善逝、世間解、",
    "T15n0643_009:0688a03": "無上士、調御丈夫、天人師、佛、世尊！彼佛出時",
    "T15n0643_009:0688a04": "眾生弊惡與今無異，彼佛世尊亦長丈六身",
    "T15n0643_009:0688a05": "紫金色，說三乘法如釋迦文。爾時彼國有",
    "T15n0643_009:0688a06": "大長者名一切施，長者有子名曰戒護，在",
    "T15n0643_009:0688a07": "母胎時母信敬故，豫為其子受三歸依。子",
    "T15n0643_009:0688a08": "既生已年至八歲，父母請佛於家供養。童",
    "T15n0643_009:0688a09": "子見佛安行徐步，足下生華有大光明，見已",
    "T15n0643_009:0688a10": "歡喜為佛作禮，禮已諦觀目不暫捨，一見",
    "T15n0643_009:0688a11": "佛已即能除却百萬億那由他劫生死之罪。",
    "T15n0643_009:0688a12": "從是已後，恒得值遇百億那由他恒河沙佛，",
    "T15n0643_009:0688a13": "於諸佛所殖眾德本，是諸世尊皆說如是觀",
    "T15n0643_009:0688a14": "佛三昧，亦讚白毫大人相光，勸多眾生懺",
    "T15n0643_009:0688a15": "悔係念。「過是已後復得值佛，名摩尼光多",
    "T15n0643_009:0688a16": "陀阿伽度、阿羅呵、三藐三佛陀！摩尼光佛出",
    "T15n0643_009:0688a17": "現世時，常放光明以作佛事度脫人民。如是",
    "T15n0643_009:0688a18": "二萬佛皆同一號，名摩尼光。時諸世尊皆以",
    "T15n0643_009:0688a19": "化佛微妙光明誘接眾生。次復有佛，名栴檀",
    "T15n0643_009:0688a20": "摩尼光，十號具足；如是百億佛皆號摩尼光，",
    "T15n0643_009:0688a21": "是諸世尊誓願力故，正以眉間白毫相光，",
    "T15n0643_009:0688a22": "覆護眾生除滅眾罪。「復有佛出，名栴檀海如",
    "T15n0643_009:0688a23": "來、應供、正遍知，如是百萬佛皆同一字，名栴",
    "T15n0643_009:0688a24": "檀海。是諸世尊！以胸德字卍字印光化度",
    "T15n0643_009:0688a25": "眾生。時彼童子親侍諸佛間無空缺，禮拜",
    "T15n0643_009:0688a26": "供養合掌觀佛，觀佛功德因緣力故，復得值",
    "T15n0643_009:0688a27": "遇百萬阿僧祇佛，彼諸世尊亦以身色化度",
    "T15n0643_009:0688a28": "眾生，從是已後即得百千億念佛三昧，得百",
    "T15n0643_009:0688a29": "萬阿僧祇旋陀羅尼，既得此已諸佛現前說",
    "T15n0643_009:0688b01": "無相法，須臾之間得首楞嚴三昧。「時彼童子",
    "T15n0643_009:0688b02": "受三歸依，一禮佛故諦觀佛相心無疲厭，由",
    "T15n0643_009:0688b03": "此因緣值無數佛，何況係念具足思惟觀佛",
    "T15n0643_009:0688b04": "色身？時彼童子豈異人乎？今我身是！」",
    "T15n0643_009:0688b05": "爾時世尊讚文殊師利言：「善哉善哉！文殊師",
    "T15n0643_009:0688b06": "利！乃於昔時一禮佛故，得值爾許無數諸佛，",
    "T15n0643_009:0688b07": "何況未來我諸弟子勤觀佛者？」佛勅阿難：「汝",
    "T15n0643_009:0688b08": "持文殊師利語，遍告大眾及未來世眾生，若",
    "T15n0643_009:0688b09": "能禮拜者、若能念佛者、若能觀佛者，當知",
    "T15n0643_009:0688b10": "此人與文殊師利等無有異，捨身他世，文殊",
    "T15n0643_009:0688b11": "師利等諸大菩薩為其和上。」說是語時菩薩",
    "T15n0643_009:0688b12": "眾中有一佛子，名曰財首，即從座起繞佛七",
    "T15n0643_009:0688b13": "匝恭敬禮拜，亦禮文殊師利足，以天曼陀羅",
    "T15n0643_009:0688b14": "華、摩訶曼陀羅華、曼殊沙華、摩訶曼殊沙",
    "T15n0643_009:0688b15": "華，而散佛上，及散文殊師利上，亦散尊者阿",
    "T15n0643_009:0688b16": "難！是諸天華當於佛上化為華臺，於華臺內",
    "T15n0643_009:0688b17": "有十方佛結加趺坐。",
    "T15n0643_009:0688b18": "東方善德佛告大眾言：「汝等當知，我念過去",
    "T15n0643_009:0688b19": "無量世時有佛世尊，名寶威德上王如來、應、",
    "T15n0643_009:0688b20": "正遍知，彼佛出時亦如今日說三乘法。時彼",
    "T15n0643_009:0688b21": "佛世有一比丘有九弟子，與諸弟子往詣佛",
    "T15n0643_009:0688b22": "塔禮拜佛像，見一寶像嚴顯可觀，既敬禮已",
    "T15n0643_009:0688b23": "目諦視之說偈讚歎，隨壽脩短各自命終。既",
    "T15n0643_009:0688b24": "命終已，生於東方寶威德上王佛國土，在大",
    "T15n0643_009:0688b25": "蓮華結加趺坐忽然化生，從此已後恒得值",
    "T15n0643_009:0688b26": "遇無量諸佛，於諸佛所淨修梵行，得念佛",
    "T15n0643_009:0688b27": "三昧海，既得此已諸佛現前即與授記，於十",
    "T15n0643_009:0688b28": "方面隨意作佛。東方善德佛者則我身是！南",
    "T15n0643_009:0688b29": "方栴檀德佛、西方無量明佛、北方相德佛、",
    "T15n0643_009:0688c01": "東南方無憂德佛、西南方寶施佛、西北方華",
    "T15n0643_009:0688c02": "德佛、東北方三乘行佛、上方廣眾德佛、下方",
    "T15n0643_009:0688c03": "明德佛，如是等十佛世尊，因由禮塔一讚",
    "T15n0643_009:0688c04": "偈故，於十方面得成為佛，豈異人乎？我等",
    "T15n0643_009:0688c05": "十方佛是！」時十方佛從空而下放千光明，顯",
    "T15n0643_009:0688c06": "現色身白毫相光，各各皆坐釋迦佛床，各伸",
    "T15n0643_009:0688c07": "右手摩阿難頂告言：「法子！汝師和上釋迦牟",
    "T15n0643_009:0688c08": "尼！百千苦行無數精進，求佛智慧報得是身，",
    "T15n0643_009:0688c09": "光明色相今為汝說，汝持佛語為未來世，天、",
    "T15n0643_009:0688c10": "龍、大眾、比丘、比丘尼、優婆塞、優婆夷，廣說觀",
    "T15n0643_009:0688c11": "佛法及念佛三昧。」說是語已，然後問訊釋迦",
    "T15n0643_009:0688c12": "文佛：「起居安隱？」既問訊已，放大光明各還本",
    "T15n0643_009:0688c13": "國。",
    "T15n0643_009:0688c14": "時會大眾見十方佛，及諸菩薩國土大小，如",
    "T15n0643_009:0688c15": "於明鏡見眾色像。財首菩薩所散之華，當文",
    "T15n0643_009:0688c16": "殊上即變化成四柱寶臺，於其臺內有四世",
    "T15n0643_009:0688c17": "尊，放身光明儼然而坐，東方阿閦、南方寶",
    "T15n0643_009:0688c18": "相、西方無量壽、北方微妙聲。時四世尊以",
    "T15n0643_009:0688c19": "金蓮華散釋迦佛，未至佛上化為華帳，有萬",
    "T15n0643_009:0688c20": "億葉，一一葉間百千化佛，化佛放光。光中復",
    "T15n0643_009:0688c21": "有無數化佛，寶帳成已四佛世尊從空而下，",
    "T15n0643_009:0688c22": "坐釋迦佛床讚言：「善哉善哉！釋迦牟尼！乃",
    "T15n0643_009:0688c23": "能為於未來之世濁惡眾生，說三世佛白毫",
    "T15n0643_009:0688c24": "光相，令諸眾生得滅罪咎。所以者何？我念",
    "T15n0643_009:0688c25": "昔曾空王佛所出家學道，時四比丘共為同",
    "T15n0643_009:0688c26": "學，習學三世諸佛正法，煩惱覆心，不能堅",
    "T15n0643_009:0688c27": "持佛法寶藏，多不善業當墮惡道。空中聲言：",
    "T15n0643_009:0688c28": "『汝四比丘！空王如來雖復涅槃，汝之所犯謂",
    "T15n0643_009:0688c29": "無救者，汝等今當入塔觀佛，與佛在世等",
    "T15n0643_009:0689a01": "無有異。』我從空聲入塔觀像眉間毫相，即",
    "T15n0643_009:0689a02": "作是念：『如來在世光明色身與此何異？佛大",
    "T15n0643_009:0689a03": "人相願除我罪。』作是語已，如大山崩五體",
    "T15n0643_009:0689a04": "投地，懺悔諸罪觀佛眉間。懺悔因緣，從是已",
    "T15n0643_009:0689a05": "後八十億阿僧祇劫不墮惡道，生生常見十",
    "T15n0643_009:0689a06": "方諸佛，於諸佛所受持甚深念佛三昧，得三",
    "T15n0643_009:0689a07": "昧已諸佛現前授我記別。東方有國，國名",
    "T15n0643_009:0689a08": "妙喜，彼土有佛，號曰阿閦，即第一比丘是！",
    "T15n0643_009:0689a09": "南方有國，國名歡喜，佛號寶相，即第二",
    "T15n0643_009:0689a10": "比丘是！西方有國，國名極樂，佛號無量壽，",
    "T15n0643_009:0689a11": "第三比丘是！北方有國，國名蓮華莊嚴，佛",
    "T15n0643_009:0689a12": "號微妙聲，第四比丘是！」時四如來！各申右",
    "T15n0643_009:0689a13": "手摩阿難頂告言：「法王子！汝持佛語廣為",
    "T15n0643_009:0689a14": "未來諸眾生說。」三說此已各放光明還歸本",
    "T15n0643_009:0689a15": "國。財首菩薩所散諸華住阿難上者，化成華",
    "T15n0643_009:0689a16": "雲遍滿十方，一一雲間無數化佛，各申右手",
    "T15n0643_009:0689a17": "摩阿難頂告言：「法王子！諸佛如來所有化",
    "T15n0643_009:0689a18": "身，亦如我等，等無有異。汝今親見，當為未來",
    "T15n0643_009:0689a19": "一切眾生廣分別說，令諸眾生修行念佛。若",
    "T15n0643_009:0689a20": "念佛者，得見化佛與今無異，若有眾生聞汝",
    "T15n0643_009:0689a21": "所說，則為見佛除無量罪。」",
    "T15n0643_009:0689a22": "爾時財首菩薩白佛言：「世尊！我念過去無量",
    "T15n0643_009:0689a23": "世時，有佛世尊亦名釋迦牟尼！彼佛滅後有",
    "T15n0643_009:0689a24": "一王子名曰金幢，憍慢邪見不信正法。知識",
    "T15n0643_009:0689a25": "比丘名定自在，告王子言：『世有佛像眾寶嚴",
    "T15n0643_009:0689a26": "飾極為可愛，可暫入塔觀佛形像。』時彼王子",
    "T15n0643_009:0689a27": "隨善友語入塔觀像，見像相好，白言比丘：『佛",
    "T15n0643_009:0689a28": "像端嚴猶尚如此，況佛真身？』作是語已比",
    "T15n0643_009:0689a29": "丘告言：『汝今見像若不能禮者，當稱：「南無佛！」』",
    "T15n0643_009:0689b01": "是時王子合掌恭敬稱：『南無佛！』還宮係念念",
    "T15n0643_009:0689b02": "塔中像，即於後夜夢見佛像。見佛像故心",
    "T15n0643_009:0689b03": "大歡喜，捨離邪見歸依三寶，隨壽命終，由前",
    "T15n0643_009:0689b04": "入塔稱南無佛因緣功德，恒得值遇九百萬",
    "T15n0643_009:0689b05": "億那由他佛，於諸佛所常勤精進，逮得甚深",
    "T15n0643_009:0689b06": "念佛三昧，三昧力故諸佛現前為其授記，從",
    "T15n0643_009:0689b07": "是以來百萬阿僧祇劫不墮惡道，乃至今日",
    "T15n0643_009:0689b08": "獲得甚深首楞嚴三昧。爾時王子，今我財首",
    "T15n0643_009:0689b09": "是也！」如是等諸大菩薩其數無量，各說本緣",
    "T15n0643_009:0689b10": "依念佛得，如《本生經》說。",
    "T15n0643_009:0689b11": "爾時世尊告諸大眾：「我念過去無數劫時，爾",
    "T15n0643_009:0689b12": "時有佛，號栴檀窟莊嚴如來、應供、正遍知、明行",
    "T15n0643_009:0689b13": "足、善逝、世間解、無上士、調御丈夫、天人師、佛、世",
    "T15n0643_009:0689b14": "尊！十號具足。在閻浮提諸德山中，於彼山",
    "T15n0643_009:0689b15": "中出家學道，足滿七劫成阿耨多羅三藐三",
    "T15n0643_009:0689b16": "菩提。爾時彼世有二童子，多聞無厭遊行國",
    "T15n0643_009:0689b17": "界問諸婆羅門。時有一婆羅門名牢度叉伽，",
    "T15n0643_009:0689b18": "告言：『童子！世間有佛名栴檀窟，汝等二人可",
    "T15n0643_009:0689b19": "詣彼所求論義法。』時二童子，長者名為一切",
    "T15n0643_009:0689b20": "喜見，第二童子名勇猛鎧，共詣佛所，各持天",
    "T15n0643_009:0689b21": "華共散如來。爾時世尊寂然禪定，入三昧王",
    "T15n0643_009:0689b22": "三昧身心不動，普現一切諸佛色身，光明無",
    "T15n0643_009:0689b23": "數如般若波羅蜜說。時二童子見佛色身及",
    "T15n0643_009:0689b24": "見光明，即時超越那由他恒河沙阿僧祇劫",
    "T15n0643_009:0689b25": "生死之罪，恒得值遇無量無數百千諸佛，於",
    "T15n0643_009:0689b26": "諸佛所修行甚深念佛三昧，現前得見十方",
    "T15n0643_009:0689b27": "諸佛，為其演說不退法輪。爾時第一童子豈",
    "T15n0643_009:0689b28": "異人乎？今彌勒菩薩是！第二童子今我釋迦",
    "T15n0643_009:0689b29": "牟尼是！我與賢劫諸菩薩，曾於過去栴檀",
    "T15n0643_009:0689c01": "窟佛所，聞是諸佛色身變化觀佛三昧海，以",
    "T15n0643_009:0689c02": "是因緣功德力故，超越九百萬億阿僧祇劫",
    "T15n0643_009:0689c03": "生死之罪，於此賢劫次第成佛，最後樓至如",
    "T15n0643_009:0689c04": "來亦於此處說觀佛三昧。」",
    "T15n0643_009:0689c05": "佛告阿難：「此觀佛三昧，是一切眾生犯罪者",
    "T15n0643_009:0689c06": "藥、破戒者護、失道者導、盲冥者眼、愚癡者",
    "T15n0643_009:0689c07": "慧、黑闇者燈、煩惱賊中是勇健將，諸佛世",
    "T15n0643_009:0689c08": "尊之所遊戲，首楞嚴等諸大三昧始出生處。」",
    "T15n0643_009:0689c09": "佛告阿難：「汝今善持慎勿忘失，過去未來三",
    "T15n0643_009:0689c10": "世諸佛，是諸世尊皆說如是念佛三昧，我與",
    "T15n0643_009:0689c11": "賢劫諸大菩薩，因是念佛三昧力故，得一",
    "T15n0643_009:0689c12": "切智威神自在，如是十方無量諸佛，皆由此",
    "T15n0643_009:0689c13": "法成三菩提。」",
    "T15n0643_009:0689c14": "爾時尊者阿難佛神力故，自識宿命無數劫",
    "T15n0643_009:0689c15": "事，白佛言：「世尊！我念過去無數億劫，有佛",
    "T15n0643_009:0689c16": "世尊名日月燈明，十號具足。我於彼世見",
    "T15n0643_009:0689c17": "佛如來放大光明，其光遍照十方世界，皆作",
    "T15n0643_009:0689c18": "金色，一一光中有諸化佛，我見是已身心歡",
    "T15n0643_009:0689c19": "喜稱：『南無佛！』從是以來常得值遇百千諸",
    "T15n0643_009:0689c20": "佛聞佛說法，猶如瀉水置之異器憶持不",
    "T15n0643_009:0689c21": "忘，是故我今得見世尊親自供侍。」作是語已",
    "T15n0643_009:0689c22": "說諸偈頌，讚歎諸佛微妙色身。爾時空中有",
    "T15n0643_009:0689c23": "無數佛皆現光明，身身毛孔中所出化佛如",
    "T15n0643_009:0689c24": "釋迦文，皆告阿難言：「法子！汝今持是觀佛",
    "T15n0643_009:0689c25": "三昧，廣為一切大眾分別，令諸凡夫種見佛",
    "T15n0643_009:0689c26": "因。」說是語已化佛不現。爾時世尊為囑累",
    "T15n0643_009:0689c27": "此事故，住立空中威儀自在，作十八變顯一",
    "T15n0643_009:0689c28": "切光，告阿難言：「若有眾生欲觀佛者，當如此",
    "T15n0643_009:0689c29": "觀。」佛說此語時，十二億天子得念佛三昧，",
    "T15n0643_009:0690a01": "現前受記。",
    "T15n0643_009:0690a02": "觀像品第九",
    "T15n0643_009:0690a03": "爾時會中有菩薩摩訶薩名曰彌勒，即從座",
    "T15n0643_009:0690a04": "起，偏袒右肩頂禮佛足，脫身瓔珞奉上如來，",
    "T15n0643_009:0690a05": "以真珠華散佛世尊及文殊師利，所散瓔珞",
    "T15n0643_009:0690a06": "自然踊住於虛空中，化成八萬億寶臺，一",
    "T15n0643_009:0690a07": "一臺中有百億釋迦文佛，皆放光明普現色",
    "T15n0643_009:0690a08": "身，山林河海一切眾生所有妙色，星宿日月",
    "T15n0643_009:0690a09": "諸須彌山，諸天龍神及諸宮殿亦於中現，五",
    "T15n0643_009:0690a10": "通神仙百億呪術，九十五種諸邪見道，醫",
    "T15n0643_009:0690a11": "方技藝工巧文詠，皆於一毛顯現此事，世間",
    "T15n0643_009:0690a12": "邪見穢欲眾生所希見者，亦於光明悉自踊",
    "T15n0643_009:0690a13": "出。地獄、畜生、諸阿修羅，八難、四倒諸不祥事，",
    "T15n0643_009:0690a14": "受報好醜亦於此相自得覺知。所散珠華住",
    "T15n0643_009:0690a15": "佛上者，化作百億白色光明；住文殊上者，化",
    "T15n0643_009:0690a16": "作百千億微妙色光。此諸光明互相交絡，如",
    "T15n0643_009:0690a17": "大龍王蟠身相向，一一光中五億寶光，如僧",
    "T15n0643_009:0690a18": "伽梨割截分明，以金色光縫持令住，縷出入",
    "T15n0643_009:0690a19": "處生四寶華；一一華中賢劫菩薩結加趺坐，",
    "T15n0643_009:0690a20": "十方諸佛及諸化佛坐寶蓮華，為此賢劫諸",
    "T15n0643_009:0690a21": "大菩薩說般舟甚深三昧，亦讚觀佛最初因",
    "T15n0643_009:0690a22": "緣，惟無三昧念佛境界金剛譬定。說是法已",
    "T15n0643_009:0690a23": "是諸如來各申右手摩阿難頂告言：「法子！汝",
    "T15n0643_009:0690a24": "今應當善持佛語慎勿忘失。」爾時彌勒菩薩",
    "T15n0643_009:0690a25": "白佛言：「世尊！惟願天尊大慈大悲，憐愍一",
    "T15n0643_009:0690a26": "切未來世中，多有眾生造不善業，佛不現在，",
    "T15n0643_009:0690a27": "何所依怙可除罪咎？」佛告彌勒：「阿逸多！諦聽",
    "T15n0643_009:0690a28": "諦聽善思念之！如來滅後多有眾生，以不見",
    "T15n0643_009:0690a29": "佛作諸惡法，如是等人當令觀像，若觀像者，",
    "T15n0643_009:0690b01": "與觀我身等無有異。」說是語時空中有華，十",
    "T15n0643_009:0690b02": "方諸佛住立空中，叉手合掌讚言：「善哉佛子！",
    "T15n0643_009:0690b03": "善問此事，惟釋迦文救世苦者，為諸末後盲",
    "T15n0643_009:0690b04": "冥眾生說觀像法，今正是時慎勿疑慮。」彌勒",
    "T15n0643_009:0690b05": "菩薩重更慇懃勸請世尊說觀像法。",
    "T15n0643_009:0690b06": "爾時世尊放常光明照尼拘樓陀精舍及十方",
    "T15n0643_009:0690b07": "國，皆作金色，佛神力故令金色地分為二分，",
    "T15n0643_009:0690b08": "一一分中五百億佛，從下方界皆自踊出住",
    "T15n0643_009:0690b09": "立空中，合掌讚歎彌勒菩薩摩訶薩言：「善哉",
    "T15n0643_009:0690b10": "佛子！乃能憐愍未來眾生生末法者，勸請世",
    "T15n0643_009:0690b11": "尊說觀像相。」時諸化佛說此語已，踊身虛",
    "T15n0643_009:0690b12": "空作十八變。釋迦文佛即自微笑，笑時口中",
    "T15n0643_009:0690b13": "生大蓮華，其華有光如合百億日月星宿，眾",
    "T15n0643_009:0690b14": "宿月間百億化佛，結加趺坐坐師子床。",
    "T15n0643_009:0690b15": "爾時釋迦文佛告彌勒菩薩言：「諦聽諦聽，善",
    "T15n0643_009:0690b16": "思念之！如來今者為未來世五苦眾生、犯禁",
    "T15n0643_009:0690b17": "比丘、不善惡人、五逆誹謗、行十六種惡律儀",
    "T15n0643_009:0690b18": "者，為如是等說除罪法。」爾時阿難白佛：「世",
    "T15n0643_009:0690b19": "尊！佛涅槃後此等愚人，無依無怙無歸依處，",
    "T15n0643_009:0690b20": "云何如來說除罪法？」",
    "T15n0643_009:0690b21": "佛告阿難：「汝於佛法心未具解，如我在世歸",
    "T15n0643_009:0690b22": "依我者，名歸依佛、名歸依法、名歸依僧。佛滅",
    "T15n0643_009:0690b23": "度後濁惡世中，諸眾生等欲除罪咎，欲於現",
    "T15n0643_009:0690b24": "世得須陀洹至阿羅漢、欲發三菩提心、欲",
    "T15n0643_009:0690b25": "解十二因緣，當勤修習觀佛三昧。」阿難白佛",
    "T15n0643_009:0690b26": "言：「世尊！如來在世眾生現見，觀佛相好、觀",
    "T15n0643_009:0690b27": "佛光明，尚不了了，況佛滅後佛不現在，當云",
    "T15n0643_009:0690b28": "何觀？」",
    "T15n0643_009:0690c01": "佛告阿難：「佛滅度後現前無佛，當觀佛像。觀",
    "T15n0643_009:0690c02": "佛像者，若比丘、比丘尼、優婆塞、優婆夷、天龍",
    "T15n0643_009:0690c03": "八部、一切眾生欲觀像者，先入佛塔以好香",
    "T15n0643_009:0690c04": "泥及諸瓦土塗地令淨，隨其力能燒香散華",
    "T15n0643_009:0690c05": "供養佛像，說己過惡禮佛懺悔，如是伏心經",
    "T15n0643_009:0690c06": "一七日。復至眾中塗掃僧地除諸糞穢，向僧",
    "T15n0643_009:0690c07": "懺悔禮眾僧足，復經七日。如是供養心不疲",
    "T15n0643_009:0690c08": "厭，若出家人應誦毘尼，極令通利；若在家人",
    "T15n0643_009:0690c09": "孝養父母恭敬師長，調心令軟。心若不軟",
    "T15n0643_009:0690c10": "當強折伏令心調順，如調象馬不令失御。心",
    "T15n0643_009:0690c11": "柔順已，住於靖處燒眾名香，禮釋迦文而作",
    "T15n0643_009:0690c12": "是言：『南無大德、我大和上、應、正遍知、大悲世",
    "T15n0643_009:0690c13": "尊！願以慈雲覆護弟子。』作是語已五體投",
    "T15n0643_009:0690c14": "地泣淚像前，從地而起齊整衣服結加趺坐，",
    "T15n0643_009:0690c15": "繫念一處隨前眾生，繫心鼻端、繫心額上、",
    "T15n0643_009:0690c16": "繫心足指。如是種種隨意繫念專置一處，勿",
    "T15n0643_009:0690c17": "令馳散使心動搖，心若動搖舉舌拄腭，閉口",
    "T15n0643_009:0690c18": "閉目叉手端坐，一日至七日令身安隱，身安",
    "T15n0643_009:0690c19": "隱已然後想像。",
    "T15n0643_009:0690c20": "「樂逆觀者：從像足指次第仰觀，初觀足指繫",
    "T15n0643_009:0690c21": "心令專，緣佛足指經一七日，閉目開目令",
    "T15n0643_009:0690c22": "了了見金像足指；漸次復觀兩足趺上令了",
    "T15n0643_009:0690c23": "了見；次觀鹿王[蹲-酋+(十/田/ㄙ)]，心既專已次第至髻，從",
    "T15n0643_009:0690c24": "髻觀面若不明了，復更懺悔倍自苦策，以",
    "T15n0643_009:0690c25": "戒淨故見佛像面，如真金鏡了了分明。作是",
    "T15n0643_009:0690c26": "觀已觀眉間毫，如頗梨珠右旋宛轉，此相",
    "T15n0643_009:0690c27": "現時見佛眉眼，如天畫師之所畫作，見是事",
    "T15n0643_009:0690c28": "已，次觀頂光令分明了，如是眾相名為逆觀。",
    "T15n0643_009:0690c29": "「順觀像者：從頂上諸蠡文間，一一蠡文繫心",
    "T15n0643_009:0691a01": "諦觀，令心了了見佛蠡文，猶如黑絲右旋宛",
    "T15n0643_009:0691a02": "轉。次觀佛面，觀佛面已，具足觀身漸下至足，",
    "T15n0643_009:0691a03": "如是往返凡十四遍，諦觀一像極令了了，觀",
    "T15n0643_009:0691a04": "一成已出定入定，恒見立像在行者前，見一",
    "T15n0643_009:0691a05": "了了復想二像；見二像已次想三像，乃至想",
    "T15n0643_009:0691a06": "十皆令了了；見十像已想一室內滿中佛像",
    "T15n0643_009:0691a07": "間無空缺；滿一室已復更精進燒香散華，掃",
    "T15n0643_009:0691a08": "塔塗地澡浴眾僧，為父母師長案摩調身，洗",
    "T15n0643_009:0691a09": "浴身體上塗足油，四方乞食得好美者，先上",
    "T15n0643_009:0691a10": "師長分奉父母。作是行已發大誓願：『我今觀",
    "T15n0643_009:0691a11": "佛，以此功德不願人、天、聲聞、緣覺，正欲專求",
    "T15n0643_009:0691a12": "佛菩提道。』發是願已若實至心求大乘者，當",
    "T15n0643_009:0691a13": "行懺悔；行懺悔已次行請佛；行請佛已次行",
    "T15n0643_009:0691a14": "隨喜；行隨喜已次行迴向；行迴向已次行發",
    "T15n0643_009:0691a15": "願；行發願已正身端坐繫念在前，觀佛境界",
    "T15n0643_009:0691a16": "令漸廣大。一僧坊中滿中佛像，方身丈六，足",
    "T15n0643_009:0691a17": "下蓮華圓光一尋，及通身光摩尼焰相，及",
    "T15n0643_009:0691a18": "眾化佛化佛侍者，光明眾色皆令了了；一僧",
    "T15n0643_009:0691a19": "坊已令心復廣一頃地中滿中佛像。此想成",
    "T15n0643_009:0691a20": "已心得安隱身體悅樂，若行若止心想利故，",
    "T15n0643_009:0691a21": "見一頃地滿中佛像，香華供具及諸幢幡，皆",
    "T15n0643_009:0691a22": "隨像行，以心利故，左右前後盡見像行。心漸",
    "T15n0643_009:0691a23": "廣大，見百頃地滿中佛像，開目閉目皆令心",
    "T15n0643_009:0691a24": "想，想想不絕心心相續，如渴思飲。此想成已",
    "T15n0643_009:0691a25": "見一由旬滿中佛像漸增廣遠，滿百由旬見",
    "T15n0643_009:0691a26": "一切像三十二相、八十隨形好皆悉炳然。此",
    "T15n0643_009:0691a27": "想成已想一閻浮提八千由旬滿中佛像。此",
    "T15n0643_009:0691a28": "想成已次想東方弗婆提界八千六十由旬滿",
    "T15n0643_009:0691a29": "中佛像。此想成已復想西方瞿耶尼界廣八",
    "T15n0643_009:0691b01": "千九百由旬滿中佛像。此想成已復觀北方",
    "T15n0643_009:0691b02": "欝單越界一萬六千由旬滿中佛像。此想成",
    "T15n0643_009:0691b03": "已復更廣遠見百閻浮提滿中佛像。此想成",
    "T15n0643_009:0691b04": "已見百億四天下滿中佛像。此想成已唯除",
    "T15n0643_009:0691b05": "食時除便轉時，一切時中恒見佛像，虛空及",
    "T15n0643_009:0691b06": "地滿中佛像，像像相次間無空缺。念想成已",
    "T15n0643_009:0691b07": "身心歡喜，倍加精進，頂戴恭敬十二部經，",
    "T15n0643_009:0691b08": "於說法者起大師想；於佛法僧起父母想，令",
    "T15n0643_009:0691b09": "心調柔不起瞋想，設瞋恚時當於般若波羅",
    "T15n0643_009:0691b10": "蜜前，五體投地誠心懺悔，如上所說五法次",
    "T15n0643_009:0691b11": "第應行。念想成已閉目叉手端坐正受，更作",
    "T15n0643_009:0691b12": "遠想，滿十方界見一切像，身純金色放大光",
    "T15n0643_009:0691b13": "明。若有犯戒作不善者，先身犯戒及以今身，",
    "T15n0643_009:0691b14": "見諸佛像或黑或白；以懺悔故漸見紅色，見",
    "T15n0643_009:0691b15": "紅色已漸見金色；見金色已身心歡喜，勸請",
    "T15n0643_009:0691b16": "諸像使放光明，起此想時念想利故見一切",
    "T15n0643_009:0691b17": "像，舉身毛孔皆放光明，一一光明百億寶色；",
    "T15n0643_009:0691b18": "一一色中無量雜色，微妙境界悉自踊出，此",
    "T15n0643_009:0691b19": "念想成，名觀立像。」",
    "T15n0643_009:0691b20": "佛告阿難：「如是觀者名為正觀，若異觀者名",
    "T15n0643_009:0691b21": "為邪觀。餘相現者別境界出，當疾除之。作",
    "T15n0643_009:0691b22": "是觀者，除却六十億劫生死之罪，亦名見佛，",
    "T15n0643_009:0691b23": "於未來世心想利故值遇賢劫千佛世尊，為",
    "T15n0643_009:0691b24": "其和上，於佛法中次第出家，一一佛所見佛",
    "T15n0643_009:0691b25": "身相了了分明，聞佛說法憶持不忘，於星宿",
    "T15n0643_009:0691b26": "劫光明佛所現前受記，麁心觀像尚得如是",
    "T15n0643_009:0691b27": "無量功德，況復繫念觀佛眉間白毫相光？」說",
    "T15n0643_009:0691b28": "是語時，大梵天王無量梵眾，持諸天華奉散",
    "T15n0643_009:0691b29": "世尊！脫身瓔珞以奉上佛！其華如雲在空",
    "T15n0643_009:0691c01": "中住，所上瓔珞變成金臺，於金臺中有金色",
    "T15n0643_009:0691c02": "光，其光變為七佛尊像，端嚴微妙色相悉具。",
    "T15n0643_009:0691c03": "蠡髻梵王長跪合掌，勸請世尊而作是言：「如",
    "T15n0643_009:0691c04": "來大悲慈愍眾生，願為來世盲冥眾生，具足",
    "T15n0643_009:0691c05": "演說觀像相法，令諸眾生依佛所說恒得值",
    "T15n0643_009:0691c06": "遇諸佛世尊得念佛三昧，三昧力故令諸眾",
    "T15n0643_009:0691c07": "生遠離罪惡，以罪滅故現見諸佛。」佛告梵王：",
    "T15n0643_009:0691c08": "「如是如是！如汝所說。」",
    "T15n0643_009:0691c09": "爾時世尊復為來世諸眾生故，更說觀像坐",
    "T15n0643_009:0691c10": "法：「觀像坐者：至心繫念令前立像足下生",
    "T15n0643_009:0691c11": "華，此華生時當起想念：『令此大地作黃金色、",
    "T15n0643_009:0691c12": "作七寶色。』隨想而現，一一寶色黃金為界；",
    "T15n0643_009:0691c13": "一一界間生寶蓮華。作此想時有寶蓮華千",
    "T15n0643_009:0691c14": "葉具足，應想而現。既見花已，請諸想像令",
    "T15n0643_009:0691c15": "坐寶華。眾像坐時大地自然出大白光，如琉",
    "T15n0643_009:0691c16": "璃色白淨可愛，眾白光間百億菩薩白如雪",
    "T15n0643_009:0691c17": "山，從想像身毛孔中出，一一菩薩身毛孔中，",
    "T15n0643_009:0691c18": "出金色光其光如山，百千金色閻浮檀金，光",
    "T15n0643_009:0691c19": "明赫奕數不可知，應想而現；一一山頂有一",
    "T15n0643_009:0691c20": "想像高顯可觀，閻浮檀金色其光大盛，照十",
    "T15n0643_009:0691c21": "方界皆作金色，見地及空亦作金色，滿中金",
    "T15n0643_009:0691c22": "像、金光、金蓋、金臺、金華、金幡。見想菩薩純白",
    "T15n0643_009:0691c23": "玉色，手執白拂有執白華，當起想念極令鮮",
    "T15n0643_009:0691c24": "白。若餘雜想異境界現當疾除滅，若不除滅",
    "T15n0643_009:0691c25": "隨逐餘想，隨他境界喜發風病。此念佛想，是",
    "T15n0643_009:0691c26": "大甘露利益眾生，觀佛三昧，如服良藥利益",
    "T15n0643_009:0691c27": "四大，服此藥者不老不死。」",
    "T15n0643_009:0691c28": "佛告阿難：「若有眾生欲觀像坐，當如是觀。",
    "T15n0643_009:0691c29": "作是觀者名為正觀，若他觀者名為邪觀。",
    "T15n0643_009:0692a01": "若有眾生觀像坐者，除五百億劫生死之罪，",
    "T15n0643_009:0692a02": "未來值遇賢劫千佛，過賢劫已星宿劫中，值",
    "T15n0643_009:0692a03": "遇諸佛數滿十萬，一一佛所受持佛語，身心",
    "T15n0643_009:0692a04": "安隱終不謬亂；一一世尊現前授記，過算數",
    "T15n0643_009:0692a05": "劫得成為佛。」",
    "T15n0643_009:0692a06": "爾時世尊告阿難言：「若有眾生觀像坐已當",
    "T15n0643_009:0692a07": "觀像行。觀像行者：見十方界滿中像行，虛",
    "T15n0643_009:0692a08": "空及地見一一像從座而起；一一像起時五",
    "T15n0643_009:0692a09": "百億寶華；一一華中有無數光；一一光中無",
    "T15n0643_009:0692a10": "數化佛隨心想現，坐像起立未起中間當動",
    "T15n0643_009:0692a11": "身時，眉間白毫旋舒長短，猶如真佛放白光",
    "T15n0643_009:0692a12": "明，為百千色映飾金光，眾白光間無數銀像",
    "T15n0643_009:0692a13": "身白銀色，銀光，銀華、銀蓋、銀幡、銀臺，悉皆是",
    "T15n0643_009:0692a14": "銀。時眾金像與銀像俱動身欲起，諸像臍中",
    "T15n0643_009:0692a15": "各生蓮華，其蓮華中踊出無數百千化佛，一",
    "T15n0643_009:0692a16": "一化佛放金色光照行者身。是時行者，入定",
    "T15n0643_009:0692a17": "之時自見己身三十六物惡露不淨。不淨現",
    "T15n0643_009:0692a18": "時當疾除滅，而作是念：『三世諸佛身心清淨，",
    "T15n0643_009:0692a19": "我今學佛真淨法身，此不淨觀從貪愛生，虛",
    "T15n0643_009:0692a20": "偽不實用此觀為？』作是念已當自觀身，使諸",
    "T15n0643_009:0692a21": "不淨變為白玉，自見己身如白玉瓶內外俱",
    "T15n0643_009:0692a22": "空，作是觀時，宜服酥藥勿使身虛。此想成",
    "T15n0643_009:0692a23": "時，諸像皆起如前立住，見像立時當作想念",
    "T15n0643_009:0692a24": "請像令行。像既行已步步之中，足下生華成",
    "T15n0643_009:0692a25": "蓮華臺，見十方界滿中行像供具妓樂，諸天",
    "T15n0643_009:0692a26": "大眾恭敬圍遶，行像放光照諸大眾令作金",
    "T15n0643_009:0692a27": "色，銀像放光照諸大眾皆作銀色，白玉菩薩",
    "T15n0643_009:0692a28": "放白玉光令諸大眾作白玉色，雜色諸像放",
    "T15n0643_009:0692a29": "雜色光映飾其間。此想成已更起想念：『請諸",
    "T15n0643_009:0692b01": "行像，皆令以手悉摩我頭。』爾時諸像各申右",
    "T15n0643_009:0692b02": "手摩行者頭，是時眾像放大光明照行者身，",
    "T15n0643_009:0692b03": "光照身時，行者自見身黃金色。此想成已出",
    "T15n0643_009:0692b04": "定歡喜，復更至心禮敬諸佛修諸功德，以是",
    "T15n0643_009:0692b05": "功德迴向菩提。",
    "T15n0643_009:0692b06": "「爾時復當更起想念：『我今想見眾多金像，行",
    "T15n0643_009:0692b07": "坐隨意未見神通。』起心作想，請諸行像及菩",
    "T15n0643_009:0692b08": "薩像作十八變。應念即作十八種變，見滿",
    "T15n0643_009:0692b09": "十方一切眾像，踊身空中作十八變威神",
    "T15n0643_009:0692b10": "自在，普現色身令行者見。見已歡喜請一切",
    "T15n0643_009:0692b11": "像令轉法輪，應念即時一一眾像異口同音",
    "T15n0643_009:0692b12": "讚歎持戒、讚歎念佛！想聞此已心大歡喜復",
    "T15n0643_009:0692b13": "加精進，以精進故心想得成，心想成時見十",
    "T15n0643_009:0692b14": "方界，一切大地山河石壁皆悉變化為金剛",
    "T15n0643_009:0692b15": "地，金剛地上踊出白光，眾白光間無數化",
    "T15n0643_009:0692b16": "佛坐寶蓮華，一一化佛放無數億百千光",
    "T15n0643_009:0692b17": "明；一一光明復化無數百千化佛。此想現時",
    "T15n0643_009:0692b18": "行者自見身諸毛孔出金色光遍照一切；若",
    "T15n0643_009:0692b19": "餘境起當疾除滅。如此心想疾於猛風，須",
    "T15n0643_009:0692b20": "臾之頃見無數化佛，行者心利如明眼人執",
    "T15n0643_009:0692b21": "頗梨鏡自觀面像，行者觀像亦復如是！「此想",
    "T15n0643_009:0692b22": "成已當作是念：『諸佛世尊住大寂滅，身心清",
    "T15n0643_009:0692b23": "淨無來無去，如我身者，四大五陰所共合成，",
    "T15n0643_009:0692b24": "如芭蕉樹中無堅實，如水上沫、如水中月、如",
    "T15n0643_009:0692b25": "鏡中像、如熱時焰、如野馬行、如乾闥婆城。』",
    "T15n0643_009:0692b26": "作是想已諸像尋滅有金色光，於金光間有",
    "T15n0643_009:0692b27": "金佛影，如鏡中像，行住坐臥四威儀中現一",
    "T15n0643_009:0692b28": "切色。「此想成時當念如來戒身，念戒身時見",
    "T15n0643_009:0692b29": "諸佛影，眉間光明猶如白絲，空中清淨至行",
    "T15n0643_009:0692c01": "者前，行者見已當作是念：『釋迦牟尼多陀阿",
    "T15n0643_009:0692c02": "伽度、阿羅訶、三藐三佛陀，過去世時以大戒",
    "T15n0643_009:0692c03": "身而自莊嚴，是故今日得戒、定、慧、解脫、解脫",
    "T15n0643_009:0692c04": "知見。』作此念時釋迦文佛坐琉璃窟，身紫金",
    "T15n0643_009:0692c05": "色端嚴微妙，與諸比丘、菩薩、大眾以為眷屬，",
    "T15n0643_009:0692c06": "住行者前告言：『法子！汝修觀佛三昧力故，我",
    "T15n0643_009:0692c07": "以涅槃相力示汝色身令汝諦觀，汝今坐禪",
    "T15n0643_009:0692c08": "不得多觀，汝後世人多作諸惡，但觀眉間白",
    "T15n0643_009:0692c09": "毫相光，作此觀時所見境界如上所說。』爾時",
    "T15n0643_009:0692c10": "一念情無所著心大歡喜，應時即得念佛三",
    "T15n0643_009:0692c11": "昧。念佛三昧者：見佛色身了了分明，亦見",
    "T15n0643_009:0692c12": "佛心一切境界；亦如上來觀佛心說；亦見佛",
    "T15n0643_009:0692c13": "身一切光明；亦如上觀佛身光說；亦見佛身",
    "T15n0643_009:0692c14": "一切毛孔，一一毛孔悉生八萬四千蓮華，一",
    "T15n0643_009:0692c15": "一華中復有八萬四千化佛，佛佛相次滿十",
    "T15n0643_009:0692c16": "方界。",
    "T15n0643_009:0692c17": "「爾時釋迦牟尼佛即申右手摩行者頂，一切",
    "T15n0643_009:0692c18": "化佛亦申右手摩行者頂，得此觀者，名佛現",
    "T15n0643_009:0692c19": "前三昧；亦名念佛三昧；亦名觀佛色身三昧。",
    "T15n0643_009:0692c20": "爾時諸佛異口同音，各各皆為行者說法，雖",
    "T15n0643_009:0692c21": "未得道，見佛聞法總持不失，此名凡夫念佛",
    "T15n0643_009:0692c22": "三昧。得此三昧者，剎那剎那頃恒見諸佛，於",
    "T15n0643_009:0692c23": "念念頃聞佛說法，所謂大乘方等經典，一日",
    "T15n0643_009:0692c24": "一夜即得通利。父母生身惱濁惡世，以念佛",
    "T15n0643_009:0692c25": "故得聞總持，捨身他世必得見佛，於諸佛所",
    "T15n0643_009:0692c26": "得千萬億旋陀羅尼，得陀羅尼已八十億佛",
    "T15n0643_009:0692c27": "各申右手摩行者頂，一一諸佛皆說決言：『汝",
    "T15n0643_009:0692c28": "念佛故過星宿劫得成為佛，身相光明與我",
    "T15n0643_009:0692c29": "無異！』說是語已八十億佛一時放光，光中復",
    "T15n0643_009:0693a01": "有無量化佛，一一化佛皆說是語。」",
    "T15n0643_009:0693a02": "佛告阿難：「如是眾法名觀像法，若觀像時，",
    "T15n0643_009:0693a03": "自當更有無量百千諸勝境界。如是觀者名",
    "T15n0643_009:0693a04": "為正觀，若異觀者名為邪觀。」",
    "T15n0643_009:0693a05": "佛說觀佛三昧海經卷第九"
}