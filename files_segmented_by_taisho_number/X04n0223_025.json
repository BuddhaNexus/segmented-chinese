{
    "X04n0223_025:0167c09": "大方廣佛新華嚴經合論卷第二十五",
    "X04n0223_025:0167c10": "唐于闐國三藏沙門實叉難陀譯經",
    "X04n0223_025:0167c11": "唐太原方山長者李通玄造論",
    "X04n0223_025:0167c12": "唐福州開元寺沙門志寧釐經合論",
    "X04n0223_025:0167c13": "佛名號品第七",
    "X04n0223_025:0167c14": "【論】第二會六品經明菩薩信心門於此一會之中",
    "X04n0223_025:0167c15": "自有序分正說流通今從第十二卷初爾時已下",
    "X04n0223_025:0167c16": "有四行半經是序分已下至賢首品是正說分賢",
    "X04n0223_025:0167c17": "首品末有三行半經是流通分第七如來名號品",
    "X04n0223_025:0167c18": "從此已下至賢首品是第三長科文中以果成信",
    "X04n0223_025:0167c19": "信自己心是佛分於此一段之中約有六法以成",
    "X04n0223_025:0167c20": "信心佛果以令信者入佛果故一佛名號品令信",
    "X04n0223_025:0167c21": "心者信佛名號徧一切世間名知名性離故二四",
    "X04n0223_025:0167c22": "聖諦品令信心者自信一切世間苦諦即聖諦不",
    "X04n0223_025:0167c23": "別求故三光明覺品令信心者自以自心光明覺",
    "X04n0223_025:0167c24": "照一切世間無盡大千世界總佛境界自亦同等",
    "X04n0223_025:0168a01": "以心隨光一一照之心境合一內外見亡初三千",
    "X04n0223_025:0168a02": "大千世界已次還以東方為首光至東方十三千",
    "X04n0223_025:0168a03": "大千世界照百三千大千世界如是十方十重倍",
    "X04n0223_025:0168a04": "倍周迴十方圓照身心一性無礙徧周同佛境界",
    "X04n0223_025:0168a05": "一一作意如是觀察然後以無作方便定印之入",
    "X04n0223_025:0168a06": "十住初心生如來智慧家為如來智慧法王之真",
    "X04n0223_025:0168a07": "子一如光明所照如經具明不可作佛光明自無",
    "X04n0223_025:0168a08": "其分須當自以心光如佛光開覺其心圓照法界",
    "X04n0223_025:0168a09": "四問明品令信心者所信之法門五淨行品令信",
    "X04n0223_025:0168a10": "心者所信菩薩初發心時皆發大願為首又令信",
    "X04n0223_025:0168a11": "心者便迴無始妄念以成智海無生滅性六賢首",
    "X04n0223_025:0168a12": "品令信心者信佛神力通化無邊得大自在及信",
    "X04n0223_025:0168a13": "心之福信此六法名為賢首以此六法觀行相應",
    "X04n0223_025:0168a14": "名為信心皆以不動智佛等十智如來是自心之",
    "X04n0223_025:0168a15": "果以不動智為體餘智為用至下方明文殊師利",
    "X04n0223_025:0168a16": "覺首目首十首菩薩等是修行信心者之身此品",
    "X04n0223_025:0168a17": "已下至賢首品已來六品經是長科一部經中第",
    "X04n0223_025:0168a18": "三以果成信門也為明初會是舉佛果勸修信諸",
    "X04n0223_025:0168a19": "佛所得此第二會一會以果成信信自心是佛與",
    "X04n0223_025:0168a20": "果佛不異故至文方明前之已成佛果將用勸修",
    "X04n0223_025:0168a21": "此舉佛名號果歡修十方世界無有一名非佛名",
    "X04n0223_025:0168a22": "者名體性自解脫故但隨眾生所聞不同故此明",
    "X04n0223_025:0168a23": "佛名號徧周即明於一切名無所著故釋此品作",
    "X04n0223_025:0168a24": "三門一釋品來意二釋品名目三隨文釋義一釋",
    "X04n0223_025:0168b01": "品來意者明前之初會但明如來成等正覺之身",
    "X04n0223_025:0168b02": "及智攝生未明如來名號攝生廣狹今此第二會",
    "X04n0223_025:0168b03": "普光明殿方明佛果名號攝生故此品須來又為",
    "X04n0223_025:0168b04": "舉佛果名令生信解故此品須來前會明身智徧",
    "X04n0223_025:0168b05": "周此會明名身及智俱徧周故初會世主雖問未",
    "X04n0223_025:0168b06": "有其答此品答前所問使令生後信者之心令使",
    "X04n0223_025:0168b07": "信佛名身及智普徧法界應機利物照俗破迷故",
    "X04n0223_025:0168b08": "成普光明殿約德名殿約殿明德故此品須來於",
    "X04n0223_025:0168b09": "此佛名號中約有五緣以成佛號一以法界自體",
    "X04n0223_025:0168b10": "根本智緣以成佛號二約如來示成正覺約自德",
    "X04n0223_025:0168b11": "緣以成佛號三約如來利生方便緣約位進修以",
    "X04n0223_025:0168b12": "成佛號四明如來以一切眾生隨根所樂緣以成",
    "X04n0223_025:0168b13": "佛號五約法界體用平等緣一切諸法總名佛號",
    "X04n0223_025:0168b14": "一以法界自體根本智以成佛號者如下不動智",
    "X04n0223_025:0168b15": "佛無礙智佛滅闇智佛如是十智佛號是也以此",
    "X04n0223_025:0168b16": "法界根本智上以施十種之名以成十種信力至",
    "X04n0223_025:0168b17": "位方明廣意大意令眾生達自根本無明本唯如",
    "X04n0223_025:0168b18": "來根本大智令諸眾生頓識本故頓作佛故二約",
    "X04n0223_025:0168b19": "如來示成正覺自德成號者即十方諸佛示成正",
    "X04n0223_025:0168b20": "覺共同十號所謂如來應供正徧知是又毗盧遮",
    "X04n0223_025:0168b21": "那是總名是大智光明照耀種種諸法及種種眾",
    "X04n0223_025:0168b22": "生故故毗云種種盧遮那云徧照三明如來利生",
    "X04n0223_025:0168b23": "方便約位進修緣以成佛號者即如下舉十箇根",
    "X04n0223_025:0168b24": "本不動智佛以成十信舉十箇月佛下名悉同號",
    "X04n0223_025:0168c01": "之為月以成十住明創契法身本智心得清涼為",
    "X04n0223_025:0168c02": "明此位菩薩契理惑亡得法性智清涼故約自得",
    "X04n0223_025:0168c03": "益之法以成佛號十行位中以十箇眼佛下名悉",
    "X04n0223_025:0168c04": "同號之為眼為明十行以智知根利生攝益故佛",
    "X04n0223_025:0168c05": "號為眼以善知根性故皆是約自得益立名為佛",
    "X04n0223_025:0168c06": "十迴向中以十箇妙佛上名悉同號之為妙為明",
    "X04n0223_025:0168c07": "十迴向位中菩薩進修漸熟妙智現前故佛號為",
    "X04n0223_025:0168c08": "妙十地同妙已上以明從十信中自信自心分別",
    "X04n0223_025:0168c09": "之智與一切諸佛根本不動智佛本來是一以成",
    "X04n0223_025:0168c10": "信心心外見法不成信心也從此信已下以三昧",
    "X04n0223_025:0168c11": "力契理會源名為十住佛號為月皆是約修行之",
    "X04n0223_025:0168c12": "人所得之法以成佛號安立五位五十箇佛名五",
    "X04n0223_025:0168c13": "十箇因五十箇果為當位具因果故成一百重因",
    "X04n0223_025:0168c14": "果為根本五位中本有五因五果成一百一十重",
    "X04n0223_025:0168c15": "因果法門不異法界體不異十信中所信之法根",
    "X04n0223_025:0168c16": "本不動智佛以為諸位進修且約如是廣意至下",
    "X04n0223_025:0168c17": "本位廣明是名隨位進修以成佛號四明如來以",
    "X04n0223_025:0168c18": "一切眾生隨根所樂以成佛號者即以對現色身",
    "X04n0223_025:0168c19": "等眾生界為佛為天為神為主為人為仙徧眾生",
    "X04n0223_025:0168c20": "界令諸眾生不作惡者總是不可以自凡情所測",
    "X04n0223_025:0168c21": "也總是佛名號徧周五明法界體用平等一切諸",
    "X04n0223_025:0168c22": "法總名佛號者為一切諸法及以名言自體性離",
    "X04n0223_025:0168c23": "故一切法自體性離即法界性法界性即佛號故",
    "X04n0223_025:0168c24": "是故一切法及名言皆是佛號故為如來稱此一",
    "X04n0223_025:0169a01": "切法自性離之法以成佛故欲廣引經文證義為",
    "X04n0223_025:0169a02": "此教文弘廣言繁翳本作業者難解但依此經上",
    "X04n0223_025:0169a03": "下自相契會作業者易解故如三乘中亦說根本",
    "X04n0223_025:0169a04": "智後得智今欲令三乘人迴心指此金色世界不",
    "X04n0223_025:0169a05": "動智佛令使直認是自心能分別智本無所動文",
    "X04n0223_025:0169a06": "殊師利即是自心善簡擇無相妙慧覺首目首等",
    "X04n0223_025:0169a07": "菩薩即是自心隨信解中所見之理智如是三乘",
    "X04n0223_025:0169a08": "之人未迴心者定當不信何以故為立三阿僧祇",
    "X04n0223_025:0169a09": "劫後當得佛故為直認自身及心總是凡夫但信",
    "X04n0223_025:0169a10": "佛有不動智等不自信自心是根本不動智佛與",
    "X04n0223_025:0169a11": "佛無異以是義故不成此教法界乘中以根本智",
    "X04n0223_025:0169a12": "為信心此經信心應當如是直信自心分別之性",
    "X04n0223_025:0169a13": "是法界性中根本不動智佛金色世界是自心無",
    "X04n0223_025:0169a14": "染之理文殊師利是自心善簡擇妙慧覺首目首",
    "X04n0223_025:0169a15": "等菩薩是隨信心中理智現前以信因中契諸佛",
    "X04n0223_025:0169a16": "果法分毫不謬方成信心從此信已以定慧進修",
    "X04n0223_025:0169a17": "經歷十住十行十迴向十地十一地日月歲劫時",
    "X04n0223_025:0169a18": "分無遷法界如本不動智佛如舊而成一切種智",
    "X04n0223_025:0169a19": "海教化眾生因果不遷時劫不改方成信也若立",
    "X04n0223_025:0169a20": "僧祇定實身是凡夫凡聖二途時劫移改心外有",
    "X04n0223_025:0169a21": "佛不成信心如是已上有此五種佛名號不同問",
    "X04n0223_025:0169a22": "曰名之與號何異答曰有二同別何者為二約父",
    "X04n0223_025:0169a23": "母所生幼稚無德且作字呼之為名有德即約德",
    "X04n0223_025:0169a24": "立名其名可尊稱之為號名即下人不得呼稱其",
    "X04n0223_025:0169b01": "號即下人得呼稱之故雖有德無德之異亦總屬",
    "X04n0223_025:0169b02": "名收為名言所攝故若約此經佛號總是約法約",
    "X04n0223_025:0169b03": "德立名不同世俗也三隨文釋義者於此段中義",
    "X04n0223_025:0169b04": "分為二一長科三十二品經意第三禪中說十一",
    "X04n0223_025:0169b05": "地一品未來二科當品經意一長科三十二品者",
    "X04n0223_025:0169b06": "從此如來名號品第二會世主起問二十八問已",
    "X04n0223_025:0169b07": "下直至向後如來出現品是世主所問一終因果",
    "X04n0223_025:0169b08": "所答總有三十二品經是答二十八問故以從普",
    "X04n0223_025:0169b09": "光明智法界佛果報居之殿舉佛果名號并舉佛",
    "X04n0223_025:0169b10": "果所行教化眾生四聖諦法門并舉法界根本智",
    "X04n0223_025:0169b11": "體佛號不動智佛以成信修直至彼如來出現品",
    "X04n0223_025:0169b12": "三十二品經是信進修行之一終因果之極也明",
    "X04n0223_025:0169b13": "此普光明智殿佛果至如來出現品此信進修行",
    "X04n0223_025:0169b14": "因果不二故又明此始成正覺果德之上起信心",
    "X04n0223_025:0169b15": "修行至後如來出現品中明法界無時可隔故以",
    "X04n0223_025:0169b16": "明法界體中凡夫妄見見無量劫始起信進修行",
    "X04n0223_025:0169b17": "者依真起行以為進修經歷五位行門無時可移",
    "X04n0223_025:0169b18": "故若未起信進修行時常謂已前諸佛先已成佛",
    "X04n0223_025:0169b19": "經無量劫及其以正信力便見十方無量劫已成",
    "X04n0223_025:0169b20": "佛者而自身與彼先成佛者一時成佛無先後故",
    "X04n0223_025:0169b21": "以是義故如來始成正覺時如今凡夫始發菩提",
    "X04n0223_025:0169b22": "心起行進修自行已滿畢竟不離如來初成正覺",
    "X04n0223_025:0169b23": "初出現時為無情量依本法界本無時故是故經",
    "X04n0223_025:0169b24": "言信心畢竟二不別者為法界性無三世別故以",
    "X04n0223_025:0169c01": "三世時無別以無時故無別以智無別故無別為",
    "X04n0223_025:0169c02": "不異不動智佛體故妙慧用無別不異文殊善簡",
    "X04n0223_025:0169c03": "擇妙慧故行無別為從初發心不異十波羅蜜行",
    "X04n0223_025:0169c04": "普賢行而為修行故大悲無別常教化故大願無",
    "X04n0223_025:0169c05": "別不捨眾生故四攝無別四無量心無別故三十",
    "X04n0223_025:0169c06": "七道品無別以此十種無別故云發心畢竟二不",
    "X04n0223_025:0169c07": "別是故發心先心難為明入此十種信解者難故",
    "X04n0223_025:0169c08": "若心外信有他佛得道我是凡夫者即世間人情",
    "X04n0223_025:0169c09": "量是此乃不論信進修行直是生死長流常隨見",
    "X04n0223_025:0169c10": "網何大苦哉以此如今第二會及初會明始成正",
    "X04n0223_025:0169c11": "覺如來出現後三十二品又著如來出現品明始",
    "X04n0223_025:0169c12": "終信進修行者與三世佛一時出現明法界總一",
    "X04n0223_025:0169c13": "時故如持寶鏡普臨眾像頓照顯現無前後時故",
    "X04n0223_025:0169c14": "明於法界根本佛智境界中頓現眾法不可將情",
    "X04n0223_025:0169c15": "量度量作前後解故一依彌勒樓閣中境界初會",
    "X04n0223_025:0169c16": "中始成正覺佛是舉果勸修佛出現品中佛是明",
    "X04n0223_025:0169c17": "諸菩薩進修五位因果行終佛與信位中不動智",
    "X04n0223_025:0169c18": "佛相對故問曰何故諸品諸菩薩說唯阿僧祇品",
    "X04n0223_025:0169c19": "隨好品是佛自說答曰如菩薩加行如五位煩惱",
    "X04n0223_025:0169c20": "無明以如來位中不思議菩薩眾寄成五位菩薩",
    "X04n0223_025:0169c21": "當位自彰次第法門即如十慧十林十幢十藏等",
    "X04n0223_025:0169c22": "菩薩是如佛位之內迷法無明如來自說如此阿",
    "X04n0223_025:0169c23": "僧祇品隨好品是佛位之內無明至佛位內方決",
    "X04n0223_025:0169c24": "此二迷是故無明住地佛位方終如勝鬘經說一",
    "X04n0223_025:0170a01": "分教網三乘相似唯不許二乘及淨土菩薩斷得",
    "X04n0223_025:0170a02": "根本無明為不了無明是根本智故以此一乘教",
    "X04n0223_025:0170a03": "以不動智佛為信心以此所有修行證照眾法不",
    "X04n0223_025:0170a04": "同此經故此教明當念初心畢竟心總盡以法界",
    "X04n0223_025:0170a05": "中無三世故三乘定滿僧祇又三賢十聖進修路",
    "X04n0223_025:0170a06": "別地上加行地前四資糧等佛果定滿僧祇如前",
    "X04n0223_025:0170a07": "已明以此經十住即見道加行資糧一時何以故",
    "X04n0223_025:0170a08": "以法界大智用資其行命行無染以行資糧法界",
    "X04n0223_025:0170a09": "智體使慣習令熟為明從凡創見如來理智性故",
    "X04n0223_025:0170a10": "又此五位中修行位位各有佛果隨位慣習處安",
    "X04n0223_025:0170a11": "立名別三乘教中前位向後位但有菩薩果非佛",
    "X04n0223_025:0170a12": "果故後至位廣明此法界法門說之經無量劫不",
    "X04n0223_025:0170a13": "延說之一剎那中亦不促唯迷之者妄作長短延",
    "X04n0223_025:0170a14": "促之解即不稱應真之心自此如來名號品已去",
    "X04n0223_025:0170a15": "直至如來出現品總有三十二品經是十信十住",
    "X04n0223_025:0170a16": "十行十迴向十地十一地進修因果以初即後以",
    "X04n0223_025:0170a17": "後即初不二之位故如大王路其法常爾非故新",
    "X04n0223_025:0170a18": "體也如文殊師利頌云一念普觀無量劫無去無",
    "X04n0223_025:0170a19": "來亦無住如是了知三世事超諸方便成十力二",
    "X04n0223_025:0170a20": "科當品者於當品中長科為四。",
    "X04n0223_025:0170a21": "【經】爾時世尊在摩竭提國阿蘭若法菩提場中始成",
    "X04n0223_025:0170a22": "正覺於普光明殿坐蓮華藏師子之座妙悟皆滿二",
    "X04n0223_025:0170a23": "行永絕達無相法住於佛住得佛平等到無障處不",
    "X04n0223_025:0170a24": "可轉法所行無礙立不思議普見三世與十佛剎微",
    "X04n0223_025:0170b01": "塵數諸菩薩俱莫不皆是一生補處悉從他方而共",
    "X04n0223_025:0170b02": "來集普善觀察諸眾生界法界世界涅槃界諸業果",
    "X04n0223_025:0170b03": "報心行次第一切文義世出世間有為無為過現未",
    "X04n0223_025:0170b04": "來。",
    "X04n0223_025:0170b05": "【論】一從爾時世尊已下有八行半經明歎德集眾",
    "X04n0223_025:0170b06": "分文分為二一歎如來德二歎菩薩大眾德從初",
    "X04n0223_025:0170b07": "歎如來德中爾時已下兩行經是序分敘前初得",
    "X04n0223_025:0170b08": "菩提處并普光明殿意明二處不異為不移本處",
    "X04n0223_025:0170b09": "道場而身徧坐一切處故為菩提場體是法界體",
    "X04n0223_025:0170b10": "故為普光明殿是法界報居所都故法報二體性",
    "X04n0223_025:0170b11": "相一真本末因果本無異故由斯道理故重敘古",
    "X04n0223_025:0170b12": "人釋云由相近故故須重敘者經意不然又云見",
    "X04n0223_025:0170b13": "佛露居龍造普光明殿此義亦不然設有此事是",
    "X04n0223_025:0170b14": "三乘之說又云菩提場在熈連河邊與普光明殿",
    "X04n0223_025:0170b15": "相去三里在菩提場東南明菩提場是阿蘭若得",
    "X04n0223_025:0170b16": "道之處普光明殿是報居之宅此一部之經前後",
    "X04n0223_025:0170b17": "通法界品五度重有爾時佛在者意明居處是法",
    "X04n0223_025:0170b18": "界如來身及宮殿莊嚴總是法界性相根本智不",
    "X04n0223_025:0170b19": "二故五度敘意前會已述從妙悟已滿下至普見",
    "X04n0223_025:0170b20": "三世於中有兩行半經是正歎佛德妙悟已滿明",
    "X04n0223_025:0170b21": "十智徧周自在故二行永絕者有為無為二行盡",
    "X04n0223_025:0170b22": "故達無相法取捨盡故住於佛住者過現未來三",
    "X04n0223_025:0170b23": "世諸佛共住法界大智大悲故又如來及十方三",
    "X04n0223_025:0170b24": "世諸佛住五種徧周一示成正覺徧周如初會菩",
    "X04n0223_025:0170c01": "提場是也二依報正報莊嚴及名號徧周即第二",
    "X04n0223_025:0170c02": "會普光明殿是也三定體徧周即十定品是也四",
    "X04n0223_025:0170c03": "普賢行教徧周即離世間品是也五法界圓滿無",
    "X04n0223_025:0170c04": "礙不思議智用徧周即法界品是也以此五種諸",
    "X04n0223_025:0170c05": "佛徧周故名住佛所住也是故以此義故於此一",
    "X04n0223_025:0170c06": "部之經安立五度爾時佛在摩竭國唯法界品少",
    "X04n0223_025:0170c07": "異明重重徧周不離一處一菩提體一法界一根",
    "X04n0223_025:0170c08": "本智一時無前後故經文恐失其意五度重敘令",
    "X04n0223_025:0170c09": "後學者不迷其事故明此五徧周總明一際無前",
    "X04n0223_025:0170c10": "後於一剎那際無二念說四十九年中所轉法輪",
    "X04n0223_025:0170c11": "兜率天猶未下母胎猶未出已入涅槃不離佛平",
    "X04n0223_025:0170c12": "等者理事無二故到無障處不可轉法者明佛常",
    "X04n0223_025:0170c13": "處生死不為業遷故又能轉不遷之法也所行無",
    "X04n0223_025:0170c14": "礙者明佛於生死中皆能同事真俗不礙故立不",
    "X04n0223_025:0170c15": "思議者歎佛道滿行終總無功用任運利生以智",
    "X04n0223_025:0170c16": "自在非思想意識可度量故普見三世者智眼圓",
    "X04n0223_025:0170c17": "滿故非三世中見三世眾生事也從與十佛剎微",
    "X04n0223_025:0170c18": "塵數諸菩薩俱已下至過現未來於中可有四行",
    "X04n0223_025:0170c19": "經歎菩薩德與十佛剎塵數諸菩薩俱者明徒眾",
    "X04n0223_025:0170c20": "圓滿徧法界海故俱者同時而至無去來故莫不",
    "X04n0223_025:0170c21": "皆是一生補處者皆十地菩薩故為十地經等覺",
    "X04n0223_025:0170c22": "位中普賢位熟道滿功終方登佛果故名一生也",
    "X04n0223_025:0170c23": "如纓珞本業經說又從初發心住亦名一生菩薩",
    "X04n0223_025:0170c24": "以初見性現根本智不見有生前後際故名為一",
    "X04n0223_025:0171a01": "生纓珞經云三賢菩薩法流水中任運至佛悉從",
    "X04n0223_025:0171a02": "他方而共來集者言他方共來集簡非舊眾皆是",
    "X04n0223_025:0171a03": "不來而到不去而徧又明前會舉果勸修信他佛",
    "X04n0223_025:0171a04": "果今此第二會明以他佛果解行成其自心信證",
    "X04n0223_025:0171a05": "之道名從他方而共來集為從前信佛果中來皆",
    "X04n0223_025:0171a06": "一生補處者明於初會信解生至於此會信滿入",
    "X04n0223_025:0171a07": "位便成佛故如龍女善財等由是義故為他方來",
    "X04n0223_025:0171a08": "皆是一生之眾此乃即是表入法之言從他方來",
    "X04n0223_025:0171a09": "也迷名他方悟名曰來普善觀察諸眾生界法界",
    "X04n0223_025:0171a10": "世界涅槃界已下此三行經歎所來眾善觀此三",
    "X04n0223_025:0171a11": "種世界無二性故亦知眾生隨煩惱業亦知菩薩",
    "X04n0223_025:0171a12": "隨位煩惱行業等事故餘如經說。",
    "X04n0223_025:0171a13": "【經】時諸菩薩作是思惟若世尊見愍我等願隨所樂",
    "X04n0223_025:0171a14": "開示佛剎佛住佛剎莊嚴佛法性佛剎清淨佛所說",
    "X04n0223_025:0171a15": "法佛剎體性佛威德佛剎成就佛大菩提如十方一",
    "X04n0223_025:0171a16": "切世界諸佛世尊為成就一切菩薩故令如來種性",
    "X04n0223_025:0171a17": "不斷故救護一切眾生故令諸眾生永離一切煩惱",
    "X04n0223_025:0171a18": "故了知一切諸行故演說一切諸法故淨除一切襍",
    "X04n0223_025:0171a19": "染故永斷一切疑網故拔除一切希望故滅壞一切",
    "X04n0223_025:0171a20": "愛著處故說諸菩薩十住十行十迴向十藏十地十",
    "X04n0223_025:0171a21": "願十定十通十頂及說如來地如來境界如來神力",
    "X04n0223_025:0171a22": "如來所行如來力如來無畏如來三昧如來神通如",
    "X04n0223_025:0171a23": "來自在如來無礙如來眼如來耳如來鼻如來舌如",
    "X04n0223_025:0171a24": "來身如來意如來辯才如來智慧如來最勝願佛世",
    "X04n0223_025:0171b01": "尊亦為我說。",
    "X04n0223_025:0171b02": "【論】第二大眾請法分時諸菩薩作是思惟已下十",
    "X04n0223_025:0171b03": "四行半經於中有三十二問義分為二一初有四",
    "X04n0223_025:0171b04": "問問四種佛剎二成就大菩提心引十方諸佛勸",
    "X04n0223_025:0171b05": "說已下有二十八問通問菩薩住地佛眼耳等如",
    "X04n0223_025:0171b06": "是等三十二問直至如來出現品是答如經具明",
    "X04n0223_025:0171b07": "問曰初會中世主所問與此義多相似但廣略不",
    "X04n0223_025:0171b08": "同何故此第二會還復再問如上之問答曰前會",
    "X04n0223_025:0171b09": "是世主問舉佛果勸修信佛所得此會是自信自",
    "X04n0223_025:0171b10": "身自心是佛及入位修行故須再問前位是普賢",
    "X04n0223_025:0171b11": "入定舉果此會即明文殊生起入信之初即明凡",
    "X04n0223_025:0171b12": "夫始信為彰信心麤故不入定說十住已去始明",
    "X04n0223_025:0171b13": "當位菩薩入定始說以是義故前問雖義理少同",
    "X04n0223_025:0171b14": "應緣差別故異前會信他佛得此會自入信修行",
    "X04n0223_025:0171b15": "也古人說前會是請此會是問其義不然前後總",
    "X04n0223_025:0171b16": "是其請當請是問故但為勸修與自入法事少殊",
    "X04n0223_025:0171b17": "如前會舉如來修行道滿及過去諸佛已成道者",
    "X04n0223_025:0171b18": "行滿之果此第二會舉十方諸佛根本之智凡聖",
    "X04n0223_025:0171b19": "共有之果即一切處金色世界一切處不動智佛",
    "X04n0223_025:0171b20": "十智佛等是也明一切諸佛眾生共有此不動智",
    "X04n0223_025:0171b21": "金色是理法性身也為信心生滅故言色也以十",
    "X04n0223_025:0171b22": "色世界表之即是此會所問四種佛剎中一佛住",
    "X04n0223_025:0171b23": "佛剎即一切諸佛及以一切眾生共所住故為一",
    "X04n0223_025:0171b24": "切凡聖根本之智舉令一切眾生信自心是佛所",
    "X04n0223_025:0171c01": "住智故一切諸佛從此信生一切凡夫亦從此起",
    "X04n0223_025:0171c02": "二莊嚴佛法性佛剎者即如十住十行十迴向十",
    "X04n0223_025:0171c03": "地十一地隨位各有十箇佛號是也因此自心根",
    "X04n0223_025:0171c04": "本智起信進修行隨位隨行諸波羅蜜莊嚴以莊",
    "X04n0223_025:0171c05": "嚴法身智身令成熟故以法身智身用嚴萬行令",
    "X04n0223_025:0171c06": "行無著故名莊嚴佛法性佛剎三清淨佛所說法",
    "X04n0223_025:0171c07": "佛剎者如來示成正覺轉法輪是四體性佛威德",
    "X04n0223_025:0171c08": "佛剎者神通應現隨根出世者是明後二佛剎從",
    "X04n0223_025:0171c09": "前二佛剎起信修行成熟故得以此義故應知十",
    "X04n0223_025:0171c10": "方諸佛共此一道而得出生故應如是知應如是",
    "X04n0223_025:0171c11": "信解即得信解成就一如諸佛所信故得是信者",
    "X04n0223_025:0171c12": "如賢首品說勝以手擎三千大千世界住於空中",
    "X04n0223_025:0171c13": "經過一劫明其難信故亦勝供養十方世界塵數",
    "X04n0223_025:0171c14": "諸佛經由一劫功德不如如是信心如已下二十",
    "X04n0223_025:0171c15": "八問經自具答義隱難明者釋之義顯者如文可",
    "X04n0223_025:0171c16": "知此三十二問中有問十通十頂經中但有十通",
    "X04n0223_025:0171c17": "十忍不見頂名剩其十忍少其十頂願佛世尊亦",
    "X04n0223_025:0171c18": "為我諸菩薩說此兩句結請自此已下如來以神",
    "X04n0223_025:0171c19": "力舉法顯答。",
    "X04n0223_025:0171c20": "【經】爾時世尊知諸菩薩心之所念各隨其類為現神",
    "X04n0223_025:0171c21": "通現神通已東方過十佛剎微塵數世界有世界名",
    "X04n0223_025:0171c22": "金色佛號不動智彼世界中有菩薩名文殊師利與",
    "X04n0223_025:0171c23": "十佛剎微塵數諸菩薩俱來詣佛所到已作禮即於",
    "X04n0223_025:0171c24": "東方化作蓮華藏師子之座結跏趺坐南方過十佛",
    "X04n0223_025:0172a01": "剎微塵數世界有世界名妙色佛號無礙智彼有菩",
    "X04n0223_025:0172a02": "薩名曰覺首與十佛剎微塵數諸菩薩俱來詣佛所",
    "X04n0223_025:0172a03": "到已作禮即於南方化作蓮華藏師子之座結跏趺",
    "X04n0223_025:0172a04": "坐西方過十佛剎微塵數世界有世界名蓮華色佛",
    "X04n0223_025:0172a05": "號滅闇智彼有菩薩名曰財首與十佛剎微塵數諸",
    "X04n0223_025:0172a06": "菩薩俱來詣佛所到已作禮即於西方化作蓮華藏",
    "X04n0223_025:0172a07": "師子之座結跏趺坐北方過十佛剎微塵數世界有",
    "X04n0223_025:0172a08": "世界名薝蔔華色佛號威儀智彼有菩薩名寶首與",
    "X04n0223_025:0172a09": "十佛剎微塵數諸菩薩俱來詣佛所到已作禮即於",
    "X04n0223_025:0172a10": "北方化作蓮華藏師子之座結跏趺坐東北方過十",
    "X04n0223_025:0172a11": "佛剎微塵數世界有世界名優鉢羅華色佛號明相",
    "X04n0223_025:0172a12": "智彼有菩薩名功德首與十佛剎微塵數諸菩薩俱",
    "X04n0223_025:0172a13": "來詣佛所到已作禮即於東北方化作蓮華藏師子",
    "X04n0223_025:0172a14": "之座結跏趺坐東南方過十佛剎微塵數世界有世",
    "X04n0223_025:0172a15": "界名金色佛號究竟智彼有菩薩名目首與十佛剎",
    "X04n0223_025:0172a16": "微塵數諸菩薩俱來諸佛所到已作禮即於東南方",
    "X04n0223_025:0172a17": "化作蓮華藏師子之座結跏趺坐西南方過十佛剎",
    "X04n0223_025:0172a18": "微塵數世界有世界名寶色佛號最勝智彼有菩薩",
    "X04n0223_025:0172a19": "名精進首與十佛剎微塵數諸菩薩俱來詣佛所到",
    "X04n0223_025:0172a20": "已作禮即於西南方化作蓮華藏師子之座結跏趺",
    "X04n0223_025:0172a21": "坐西北方過十佛剎微塵數世界有世界名金剛色",
    "X04n0223_025:0172a22": "佛號自在智彼有菩薩名法首與十佛剎微塵數諸",
    "X04n0223_025:0172a23": "菩薩俱來詣佛所到已作禮即於西北方化作蓮華",
    "X04n0223_025:0172a24": "藏師子之座結跏趺坐下方過十佛剎微塵數世界",
    "X04n0223_025:0172b01": "有世界名頗棃色佛號梵智彼有菩薩名智首與十",
    "X04n0223_025:0172b02": "佛剎微塵數諸菩薩俱來詣佛所到已作禮即於下",
    "X04n0223_025:0172b03": "方化作蓮華藏師子之座結跏趺坐上方過十佛剎",
    "X04n0223_025:0172b04": "微塵數世界有世界名平等色佛號觀察智彼有菩",
    "X04n0223_025:0172b05": "薩名賢首與十佛剎微塵數諸菩薩俱來詣佛所到",
    "X04n0223_025:0172b06": "已作禮即於上方化作蓮華藏師子之座結跏趺坐。",
    "X04n0223_025:0172b07": "【論】第三爾時世尊知諸菩薩心之所念已下四十",
    "X04n0223_025:0172b08": "一行經明如來神通現法分於此分中義分為二",
    "X04n0223_025:0172b09": "一明隨類現法二明約初信心第一隨類現法中",
    "X04n0223_025:0172b10": "有二一隨五位之中菩薩之類各現十種佛位十",
    "X04n0223_025:0172b11": "住十行十迴向十地十一地中各有隨位佛果名",
    "X04n0223_025:0172b12": "號是二隨一切國剎一切眾生之類各現名號不",
    "X04n0223_025:0172b13": "同如下文殊師利所說佛號者是第二約信心者",
    "X04n0223_025:0172b14": "即此當品及通一部總為信心於此信心總信五",
    "X04n0223_025:0172b15": "位中因果心無滯礙方可以行修行如有教說譬",
    "X04n0223_025:0172b16": "如有人過五百由旬嶮道先知通塞然後行往喻",
    "X04n0223_025:0172b17": "如十信菩薩於信心之中先知五位進修通塞預",
    "X04n0223_025:0172b18": "以願行防之以信自心分別之性本是一切諸佛",
    "X04n0223_025:0172b19": "不動智體用防邪見外取他境故以隨位妄識散",
    "X04n0223_025:0172b20": "動障真智故以禪波羅蜜防之以隨位第八住第",
    "X04n0223_025:0172b21": "八行第八迴向第八地智增滯寂障真無作大悲",
    "X04n0223_025:0172b22": "故以一百四十大願防之以樂生死障真智故以",
    "X04n0223_025:0172b23": "四念處觀等三十七助菩提分法防之及十四諦",
    "X04n0223_025:0172b24": "觀及十十二緣生觀防之以十波羅蜜利益眾生",
    "X04n0223_025:0172c01": "恐不弘廣故以四攝四無量法防之以求自樂果",
    "X04n0223_025:0172c02": "教化眾生不周廣故起十迴向加以大願大慈大",
    "X04n0223_025:0172c03": "悲不捨一切惡道地獄人天徧生其處以防自樂",
    "X04n0223_025:0172c04": "違菩提心有所得故以是義故十信之心總通五",
    "X04n0223_025:0172c05": "位悉皆成信若自信徹趣求無法不達若也疑心",
    "X04n0223_025:0172c06": "不除豈成信也如此品舉佛果門至賢首品舉佛",
    "X04n0223_025:0172c07": "神通及佛所行行業使初信心者信徹故始名信",
    "X04n0223_025:0172c08": "心今此一部之經頓舉五位因果諸佛果門總成",
    "X04n0223_025:0172c09": "信也從總信已入位修行方始不迷理智如人造",
    "X04n0223_025:0172c10": "食五味一時頓熟方始食之從初食時五味同食",
    "X04n0223_025:0172c11": "乃至食竟其味不離五也明五位因果十信總明",
    "X04n0223_025:0172c12": "時亦不移本末為信三世一際故畢竟佛果不離",
    "X04n0223_025:0172c13": "初信之法如依樣畫像等喻可知於此神通示法",
    "X04n0223_025:0172c14": "門中總有四十一行經長科為十一段第一爾時",
    "X04n0223_025:0172c15": "世尊知諸菩薩已下一行半經明如來知眾所念",
    "X04n0223_025:0172c16": "以神通現法第二東方過十佛剎塵已下三十九",
    "X04n0223_025:0172c17": "行半經總明十方菩薩來集十方自有分劑不煩",
    "X04n0223_025:0172c18": "更科於此十方菩薩來眾之中義分為十一舉佛",
    "X04n0223_025:0172c19": "剎方面二舉佛剎遠近三舉世界名色四舉佛名",
    "X04n0223_025:0172c20": "號五舉上首菩薩之名六明大眾之數七明大眾",
    "X04n0223_025:0172c21": "來已致敬八明隨方化座九明座之名目十明大",
    "X04n0223_025:0172c22": "眾昇座而坐一舉佛方面者在東方東方者為震",
    "X04n0223_025:0172c23": "卦為春生為初明為長男為頭為首為青龍為吉",
    "X04n0223_025:0172c24": "慶為震動明法事作業動用之初故道俗通以用",
    "X04n0223_025:0173a01": "之故先舉東方為首故方者法也但取方法之義",
    "X04n0223_025:0173a02": "動用之始非如世所見執東西南北可得之方一",
    "X04n0223_025:0173a03": "切處東方一切處南方但取其法故餘准准二舉",
    "X04n0223_025:0173a04": "佛剎遠近者過東方十佛剎微塵數世界之外此",
    "X04n0223_025:0173a05": "有四義一明十為圓數為明遠近無盡二明令信",
    "X04n0223_025:0173a06": "心者知佛境廣大令自心弘博三明佛境徧周如",
    "X04n0223_025:0173a07": "鏡中像互參無礙四明未起信心者以十佛剎塵",
    "X04n0223_025:0173a08": "況喻處迷十無明未達自障佛境界而不現前故",
    "X04n0223_025:0173a09": "舉塵表迷故如涅槃經云釋迦淨土過西方三十",
    "X04n0223_025:0173a10": "二恒河沙世界之外總是表法之數如會釋已述",
    "X04n0223_025:0173a11": "此云十佛剎微塵世界之外來者明隔十無明十",
    "X04n0223_025:0173a12": "無明中一一無明有無量正使業習主伴相熏煩",
    "X04n0223_025:0173a13": "惱過於世界塵數莫知涯際能障智境故言十佛",
    "X04n0223_025:0173a14": "剎微塵數世界外也來者明從迷入信故號為來",
    "X04n0223_025:0173a15": "言彼世界中有佛號不動智者為明不動智佛是",
    "X04n0223_025:0173a16": "十方凡聖共有根本之智明於此智能起信心故",
    "X04n0223_025:0173a17": "號之為來此不動智佛一切眾生常自有之若取",
    "X04n0223_025:0173a18": "相隨迷即塵障無盡若一念覺迷達相即淨若虗",
    "X04n0223_025:0173a19": "空但為隨迷稱外悟處言來而實佛剎本無遠近",
    "X04n0223_025:0173a20": "內外等障亦無去來無邊佛剎不出毛孔微塵之",
    "X04n0223_025:0173a21": "表令致遠近意令初信心者心廣大故言其從彼",
    "X04n0223_025:0173a22": "世界中來又明從迷入悟故言為來也有佛號不",
    "X04n0223_025:0173a23": "動智者明是信者自根本智故由有此智故一切",
    "X04n0223_025:0173a24": "眾生而能發菩提心故以根本智體能了迷性超",
    "X04n0223_025:0173b01": "信解故超彼迷境稱之曰來如起信論云不思議",
    "X04n0223_025:0173b02": "業相者以依智淨能作一切勝妙境界所謂無量",
    "X04n0223_025:0173b03": "功德之相常無斷絕隨眾生根自然相應種種而",
    "X04n0223_025:0173b04": "見得利益故又云依本覺上而起不覺故又云依",
    "X04n0223_025:0173b05": "於智故生其苦樂如起信論廣明意明一切眾生",
    "X04n0223_025:0173b06": "迷根本智而有世間苦樂法故為智無性故隨緣",
    "X04n0223_025:0173b07": "不覺苦樂業生為智無性故為苦所纏方能自覺",
    "X04n0223_025:0173b08": "根本無性眾緣無性萬法自寂若不覺苦時以無",
    "X04n0223_025:0173b09": "性故總不自知有性無性如人因地而倒因地而",
    "X04n0223_025:0173b10": "起一切眾生因自心根本智而倒因自心根本智",
    "X04n0223_025:0173b11": "而起以是義故如來於此一乘之經頓彰本法為",
    "X04n0223_025:0173b12": "金色世界明法身白淨無染頓彰本智號不動智",
    "X04n0223_025:0173b13": "佛頓彰文殊師利是自心妙擇之慧餘九箇世界",
    "X04n0223_025:0173b14": "九箇智佛九箇菩薩是隨自心信解修行位上進",
    "X04n0223_025:0173b15": "修增勝法身智身隨行異名故從斯自心本不動",
    "X04n0223_025:0173b16": "智佛自覺之上見道入位起十住十行十迴向十",
    "X04n0223_025:0173b17": "地十一地加行進修法身智身大願大慈大悲四",
    "X04n0223_025:0173b18": "攝四無量十波羅蜜三十七助道分法從初發心",
    "X04n0223_025:0173b19": "根本法身本不動智體上用資萬行悲願參融互",
    "X04n0223_025:0173b20": "為資熟法身資行使令無染行資法身使令純熟",
    "X04n0223_025:0173b21": "五位中各各立十箇佛果十箇菩薩明隨位進修",
    "X04n0223_025:0173b22": "中約自行所得處佛果菩薩行果立名故非他佛",
    "X04n0223_025:0173b23": "號非他菩薩而立其名隨智佛果隨其行果五位",
    "X04n0223_025:0173b24": "之上因果各有五十共為一百通本五位有五箇",
    "X04n0223_025:0173c01": "因果共為一百一十城之法門故此答前菩薩問",
    "X04n0223_025:0173c02": "四種佛剎中佛住佛剎莊嚴法性清淨佛剎從此",
    "X04n0223_025:0173c03": "二佛剎上得示成正覺佛剎神通自在佛威德佛",
    "X04n0223_025:0173c04": "剎是故前會世主所問是他毗盧遮那佛得自在",
    "X04n0223_025:0173c05": "之因果此第二會菩薩所問是自修行者佛剎菩",
    "X04n0223_025:0173c06": "薩行之因果從是已後直至如來出現品是五位",
    "X04n0223_025:0173c07": "勝進菩薩加行自力一終之位明此品是信心進",
    "X04n0223_025:0173c08": "趣之因果至出現品是修行位極之因果已上於",
    "X04n0223_025:0173c09": "自心根本佛智上而生信進修行故此不動智是",
    "X04n0223_025:0173c10": "一切諸佛一切眾生之地以此智故而作眾生以",
    "X04n0223_025:0173c11": "此智故而成正覺以此智故隨迷作眾生時於六",
    "X04n0223_025:0173c12": "道中隨天上人間及惡道中皆有隨眾生依正之",
    "X04n0223_025:0173c13": "果報也隨業麤細不同以此智故隨覺悟時成就",
    "X04n0223_025:0173c14": "三乘及法界圓滿一乘佛果依正妙報若無此智",
    "X04n0223_025:0173c15": "元是虗空亦非眾生亦非諸佛故問曰一切眾生",
    "X04n0223_025:0173c16": "本有不動智何故不自應真常淨何故隨染答曰",
    "X04n0223_025:0173c17": "一切眾生以此智故而生三界者為智無性不能",
    "X04n0223_025:0173c18": "自知是智非智善惡苦樂等法為智體無性但隨",
    "X04n0223_025:0173c19": "緣現如空谷響應物成音無性之智但應緣分別",
    "X04n0223_025:0173c20": "以分別故癡愛隨起因癡愛故即我所病生有我",
    "X04n0223_025:0173c21": "所故自他執業便起因執取故號曰末那以末那",
    "X04n0223_025:0173c22": "執取故名之為識因識種子生死相續以生死故",
    "X04n0223_025:0173c23": "眾苦無量以苦無量方求不苦之道迷不知苦者",
    "X04n0223_025:0173c24": "不能發心知苦求真者還是本智會苦緣故方能",
    "X04n0223_025:0174a01": "知苦不會苦緣不能知苦知苦緣故方能發心求",
    "X04n0223_025:0174a02": "無上道有種性菩薩以宿世先已知苦發心信解",
    "X04n0223_025:0174a03": "種強者雖受人天樂果亦能發心求無上道是故",
    "X04n0223_025:0174a04": "因智隨迷因智隨悟是故如人因地而倒因地而",
    "X04n0223_025:0174a05": "起正隨迷時名之為識正隨悟時名之為智在纏",
    "X04n0223_025:0174a06": "名識在覺名智識之與智本無自名但隨迷悟而",
    "X04n0223_025:0174a07": "立其名故不可計常計斷名也此智之與識但隨",
    "X04n0223_025:0174a08": "迷悟立名若覓始終如空中求迹如影中求人如",
    "X04n0223_025:0174a09": "身中求我依住所在終不可得故新長短處所之",
    "X04n0223_025:0174a10": "相也如此無明及智無有始終若得菩提時無明",
    "X04n0223_025:0174a11": "不滅何以故為本無故更無有滅若隨無明時不",
    "X04n0223_025:0174a12": "動智亦不滅為本無故亦更無有滅但為隨色聲",
    "X04n0223_025:0174a13": "香所取緣名為無明但為知苦發心緣名之為智",
    "X04n0223_025:0174a14": "但隨緣名之為有故體無本末也如空谷響思之",
    "X04n0223_025:0174a15": "可見。",
    "X04n0223_025:0174a17": "大方廣佛新華嚴經合論卷第二十五",
    "X04n0223_025:0174a19": "音切",
    "X04n0223_025:0174a20": "鼻(毗至切)。鉢(北末切)。壞(胡怪切)。悕(希音)。類(力為切)。補(博古切)。薝(占音)。",
    "X04n0223_025:0174a21": "蔔(蒲北切)。創(楚壯切)。稚(池志切)。擎(巨京切)。剩(實正切)。嶮(虗檢切)。"
}