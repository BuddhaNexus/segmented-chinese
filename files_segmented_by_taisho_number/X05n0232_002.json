{
    "X05n0232_002:0704a08": "大方廣佛華嚴經疏演義鈔卷第二",
    "X05n0232_002:0704a09": "清涼山大華嚴寺沙門澄觀撰述",
    "X05n0232_002:0704a10": "▲歸命十方極三際塵剎圓明調御師法界功德大",
    "X05n0232_002:0704a11": "悲雲毗盧遮那大智海所住甚深真法性所流圓滿",
    "X05n0232_002:0704a12": "修多羅一一塵方佛會中普賢文殊諸大士我今欲",
    "X05n0232_002:0704a13": "以一毛智測量無邊法界空願承三寶同體慈句句",
    "X05n0232_002:0704a14": "冥符諸佛意俾令法眼常無缺盡眾生界如普賢迴",
    "X05n0232_002:0704a15": "茲勝善洽群生速證菩提常樂果。",
    "X05n0232_002:0704a16": "自下第二歸敬三寶請威加護有十六句大分為",
    "X05n0232_002:0704a17": "三初有八句正歸敬三寶次有六句請威加護後",
    "X05n0232_002:0704a18": "有二句迴施眾生初中初句總明餘皆別顯今初",
    "X05n0232_002:0704a19": "歸命二字顯能歸相三業普周歸向依托無盡三",
    "X05n0232_002:0704a20": "寶但云命者以人所寶重莫過身命今將仰投十",
    "X05n0232_002:0704a21": "方已下所歸分齊十方橫遍三際竪窮極通橫竪。",
    "X05n0232_002:0704a22": "▲塵剎圓明下就別顯中三寶即為三別初三句",
    "X05n0232_002:0704a23": "歸佛次二句歸法後二句歸僧初中又二二句總",
    "X05n0232_002:0704a24": "歸諸佛一句別歸本師初中塵剎有二義一所依",
    "X05n0232_002:0704b01": "處謂一一塵中諸剎土故佛所嚴剎等塵數故又",
    "X05n0232_002:0704b02": "塵約微細剎通麤細二即塵數如來圓謂圓寂明",
    "X05n0232_002:0704b03": "謂智明即菩提涅槃亦無德不圓無法不照故上",
    "X05n0232_002:0704b04": "二自利調御師者通利自他十號之一法界亦二",
    "X05n0232_002:0704b05": "義一成上依處上云塵剎似當約事今云法界義",
    "X05n0232_002:0704b06": "兼事理佛身充滿於法界故又充滿法界無窮盡",
    "X05n0232_002:0704b07": "故二者該後稱法界之功德大悲雲故功德者亦",
    "X05n0232_002:0704b08": "圓明中別義即十力無畏百四十不共無盡之德",
    "X05n0232_002:0704b09": "大悲普覆無心含潤故喻於雲毗盧一句別歸本",
    "X05n0232_002:0704b10": "師承恩重故四字標名三字讚德上云功德總該",
    "X05n0232_002:0704b11": "無盡今云大智別語最勝順於光明遍照義故大",
    "X05n0232_002:0704b12": "智深廣故喻於海又諸佛舉悲本師語智影略以",
    "X05n0232_002:0704b13": "明悲智廣深故悲亦稱海大悲深廣故智亦如雲",
    "X05n0232_002:0704b14": "含潤雨法故又前云功德此云大智成二嚴故無",
    "X05n0232_002:0704b15": "盡功德不出二故。▲二所住下二句歸法言所住",
    "X05n0232_002:0704b16": "者躡前起後所以躡者顯同體故但歸別相不會",
    "X05n0232_002:0704b17": "理故然三寶有三一同相二別相三住持相今通",
    "X05n0232_002:0704b18": "依之且別相者即如前科佛則橫該一切竪徹十",
    "X05n0232_002:0704b19": "身法則通四略舉理教僧雖該攝偏語大乘法性",
    "X05n0232_002:0704b20": "是理修多羅是教言同相者此有三義一約以事",
    "X05n0232_002:0704b21": "就義門則別相之上各有三寶佛體之上有覺照",
    "X05n0232_002:0704b22": "義名為佛寶軌持義邊名為法寶違諍過盡是名",
    "X05n0232_002:0704b23": "僧寶即以無漏界功德為體二法上三者法有性",
    "X05n0232_002:0704b24": "覺即是佛寶軌持即是法寶法體無違即是僧寶",
    "X05n0232_002:0704c01": "三僧上三者觀智為佛寶軌持為法寶在眾無違",
    "X05n0232_002:0704c02": "又不違眾生故名為僧寶今舉佛所住以明法者",
    "X05n0232_002:0704c03": "即約佛上德同體也理是佛所住教從佛所流兩",
    "X05n0232_002:0704c04": "重相依二約會事從理門三寶皆依真故今舉佛",
    "X05n0232_002:0704c05": "法皆歸真性略不言僧三約理義融現門心性本",
    "X05n0232_002:0704c06": "覺即是佛法恒沙性德皆可軌持即是法寶此恒",
    "X05n0232_002:0704c07": "沙德性相不二冥合無違名為僧寶由此一門故",
    "X05n0232_002:0704c08": "令如來住真法性若無此者何所住耶三門雖異",
    "X05n0232_002:0704c09": "並稱同體淨名云佛即是法法即是眾是三寶皆",
    "X05n0232_002:0704c10": "無為相與虗空等是故若就覺義並稱佛寶軌持",
    "X05n0232_002:0704c11": "而言無非法寶冥符和合莫不皆僧義說有三不",
    "X05n0232_002:0704c12": "可為一然無別體豈為異耶故云同相三住持三",
    "X05n0232_002:0704c13": "寶者十身之中有力持身及形像等即住持佛其",
    "X05n0232_002:0704c14": "修多羅即住持法住持之僧含菩薩中然三三寶",
    "X05n0232_002:0704c15": "通於諸乘含有勝劣以義料揀歸勝非劣一理統",
    "X05n0232_002:0704c16": "之三三無異故並歸敬顯敬無遺。▲三一一下二",
    "X05n0232_002:0704c17": "句歸僧初句明處一一微塵中有一切諸佛菩薩",
    "X05n0232_002:0704c18": "眾圍違故況一一佛所難思普賢住普賢位莫不",
    "X05n0232_002:0704c19": "皆爾下句舉人偏舉二者以是海會之上首故表",
    "X05n0232_002:0704c20": "理智故諸言不一則無所不該。▲第二我今下請",
    "X05n0232_002:0704c21": "威加護六句分三初二句請歸之意意欲釋經故",
    "X05n0232_002:0704c22": "然通顯歸意乃有眾多總相言者三寶吉祥一切",
    "X05n0232_002:0704c23": "眾生最勝良田有歸依者能辨大事生諸善根離",
    "X05n0232_002:0704c24": "生死苦得涅槃樂故又一切經初有六成就令物",
    "X05n0232_002:0705a01": "信故佛滅度後凡諸弟子所有著述皆歸三寶示",
    "X05n0232_002:0705a02": "學有宗不自專己離過失故請威加護令契合故",
    "X05n0232_002:0705a03": "上句自謙智劣等彼一毛下句讚法廣深同真法",
    "X05n0232_002:0705a04": "界一毛度空乍可知量凡知測法何能盡窮。▲次",
    "X05n0232_002:0705a05": "願承下二句願加護相上句明加下句辨益今初",
    "X05n0232_002:0705a06": "未能深入三昧外感佛加但請同體之慈希霑勝",
    "X05n0232_002:0705a07": "益下句益中句句冥符願始末無違而言冥者亦",
    "X05n0232_002:0705a08": "謙詞也未得顯加且希冥契使凡心凡筆暗合聖",
    "X05n0232_002:0705a09": "心。▲三俾令下二句著述所為使令法眼圓滿化",
    "X05n0232_002:0705a10": "盡含生故賢首品云彼諸大士威神力法眼常全",
    "X05n0232_002:0705a11": "無缺減也第九迴向不願成佛唯願等於普賢者",
    "X05n0232_002:0705a12": "良以普賢該因徹果佛前佛後皆悉有故普賢即",
    "X05n0232_002:0705a13": "是諸佛根本故法界體故故金剛頂經十方諸佛",
    "X05n0232_002:0705a14": "禮普賢者亦斯義矣然著述所為但願大法弘通",
    "X05n0232_002:0705a15": "眾生利樂即悲智大意曲論別為乃有多緣以斯",
    "X05n0232_002:0705a16": "經乃諸佛所證根本法輪諸教標準此方西域無",
    "X05n0232_002:0705a17": "不仰遵而聖后所翻文詞富博賢首將解大願不",
    "X05n0232_002:0705a18": "終方至第十九經奄歸寂滅苑公言續而前疏亦",
    "X05n0232_002:0705a19": "刊之筆格文詞不繼先古致令後學輕夫大經使",
    "X05n0232_002:0705a20": "遮那心源道流莫挹普賢行海後進望涯將欲弘",
    "X05n0232_002:0705a21": "揚遂發慨然之歎若有過不說是非混同豈唯掩",
    "X05n0232_002:0705a22": "傳者之明實乃擁學者之路若指其瑕纇出彼乖",
    "X05n0232_002:0705a23": "差豈唯益是非之情寔乃黷心智之境故撫心五",
    "X05n0232_002:0705a24": "頂仰託三尊不獲已而為也以斯別意略有十焉",
    "X05n0232_002:0705b01": "一聖旨深遠故二顯示心觀故三扶昔大義故四",
    "X05n0232_002:0705b02": "剪截浮詞故五善自他宗故六辨折古今故七明",
    "X05n0232_002:0705b03": "示法相故八廣演玄言故九泯絕是非故十均融",
    "X05n0232_002:0705b04": "始末故初一為總後九為別意指昔瑕然疏中欲",
    "X05n0232_002:0705b05": "掩是非傳者須知得失諸徒誠請難以違之長時",
    "X05n0232_002:0705b06": "弘宣不繁數述恐迷宗滯迹競作是非耳第一聖",
    "X05n0232_002:0705b07": "旨深遠者此為總意謂佛法冲深隨人智慧有淺",
    "X05n0232_002:0705b08": "深故斯亦為遮外難恐有難言世路以多岐亡羊",
    "X05n0232_002:0705b09": "學者以多途喪真淳源莫二枝派轉多舊疏新章",
    "X05n0232_002:0705b10": "益汩真性何以屋上架屋牀上安牀昔已有之何",
    "X05n0232_002:0705b11": "要改作故下十意皆通此疑今之初意正答斯難",
    "X05n0232_002:0705b12": "特由聖旨深遠隨見不同各呈其能以光法施昔",
    "X05n0232_002:0705b13": "可尚也安更有詞故五百比丘各說身因佛許無",
    "X05n0232_002:0705b14": "非正說三十二菩薩共談不二異見同歸下經之",
    "X05n0232_002:0705b15": "中無邊海會各入解脫之門境界萬差同趣如來",
    "X05n0232_002:0705b16": "智海故海慧菩薩云如來境界無有邊各隨解脫",
    "X05n0232_002:0705b17": "能觀見是以西域東夏釋論釋經經有多家論文",
    "X05n0232_002:0705b18": "論有多師解釋如折金杖金體不殊總收百川溟",
    "X05n0232_002:0705b19": "渤彌大故或登地菩薩或加行賢人或當代時英",
    "X05n0232_002:0705b20": "或如來懸記皆思拔群位智出眾情而所見不同",
    "X05n0232_002:0705b21": "並傳於世各申其美共讚大猷依之修行無不獲",
    "X05n0232_002:0705b22": "益今亦仰攀勝德用盡專精以管窺天滴流足海",
    "X05n0232_002:0705b23": "復何恠焉。●第二顯示心觀者以經雖通詮三學",
    "X05n0232_002:0705b24": "正詮於定皆是如來定心所演故經云汝所說者",
    "X05n0232_002:0705c01": "文語非義我所說者義語非文況華嚴性海不離",
    "X05n0232_002:0705c02": "覺場說佛所證海印三昧親所發揮諸大菩薩定",
    "X05n0232_002:0705c03": "心所受昔人不參善友但尚尋文不貴宗通唯攻",
    "X05n0232_002:0705c04": "言說不能以聖教為明鏡照見自心不能以自心",
    "X05n0232_002:0705c05": "為智燈照經幽旨玄言理說並謂雷同虗己求宗",
    "X05n0232_002:0705c06": "詺為臆斷不知萬行令了自心一生驅驅但數他",
    "X05n0232_002:0705c07": "寶或年事衰邁方欲癈教求禪豈唯抑乎佛心亦",
    "X05n0232_002:0705c08": "實翻誤後學今皆反此故製茲疏使造解成觀即",
    "X05n0232_002:0705c09": "事即行口談其言心詣其理用以心傳心之旨開",
    "X05n0232_002:0705c10": "示佛所證之門陶南北二宗之禪門撮台衡三觀",
    "X05n0232_002:0705c11": "之玄趣使教合亡言之旨心同諸佛之心無違教",
    "X05n0232_002:0705c12": "理之規暗蹈忘心之域不假更看他面謂別有忘",
    "X05n0232_002:0705c13": "機之門使彰乎大理之言疏文懸解更無所隱難",
    "X05n0232_002:0705c14": "可具陳。●第三扶昔大義者謂晉譯微言幽旨包",
    "X05n0232_002:0705c15": "博玄義全盛賢首方周故講得五雲凝空六種震",
    "X05n0232_002:0705c16": "地而刊定記主師承在茲雖入先生之門不曉亡",
    "X05n0232_002:0705c17": "羊之趣徒過善友之舍猶迷衣內之珠故大義屢",
    "X05n0232_002:0705c18": "乖微言將隱破五教而立四教雜以邪宗使圓寶",
    "X05n0232_002:0705c19": "不分漸頓安辨折十玄之妙旨分成兩重徒益繁",
    "X05n0232_002:0705c20": "多別無異轍使德相而無相入相作即用之體不",
    "X05n0232_002:0705c21": "成德相不通染門交轍之旨寧就出玄門之所以",
    "X05n0232_002:0705c22": "但就如明却令相用二門無由成異以緣起相由",
    "X05n0232_002:0705c23": "之玄旨同理性融通之一門遂令法界大緣起之",
    "X05n0232_002:0705c24": "法門一多交轍而微隱如斯等類其途寔繁非是",
    "X05n0232_002:0706a01": "重古輕今不欲欺誣亡歿今申上古之義新疏翻",
    "X05n0232_002:0706a02": "多有同刊定之文皆是古義今同用耳。●第四剪",
    "X05n0232_002:0706a03": "截浮詞者且文華尚猶翳理繁言豈不亂心科文",
    "X05n0232_002:0706a04": "過碎已雜塵飛重疊經句但盈紙墨等閑會於梵",
    "X05n0232_002:0706a05": "語無益經文次第數於經文更無理觀如煙鬱於",
    "X05n0232_002:0706a06": "火雲翳長空今並裁而削之若長風捲霧然經多",
    "X05n0232_002:0706a07": "十句若過半已上難者則具釋之難則曲盡而非",
    "X05n0232_002:0706a08": "繁易則略陳而不闕若五六句已下難者則摘句",
    "X05n0232_002:0706a09": "而釋之易則不釋若文義全易者大科而已若文",
    "X05n0232_002:0706a10": "易意難者總相收束文難意易者但細消文若文",
    "X05n0232_002:0706a11": "義俱難者出意而後釋使質而不野簡而必詣是",
    "X05n0232_002:0706a12": "本心也。●第五善自他宗者謂昔人所引經論及",
    "X05n0232_002:0706a13": "破他義無問性相多不窮始末輙引輙破或多用",
    "X05n0232_002:0706a14": "法相而復盡呼為權引權釋實又不分通局疑誤",
    "X05n0232_002:0706a15": "後學或以昔正為非或復以權為實今亦反此若",
    "X05n0232_002:0706a16": "破若別先示彼宗使性相無虧盡其意態後申此",
    "X05n0232_002:0706a17": "理對決分明使學者不滯迹迷宗不謬非古義亦",
    "X05n0232_002:0706a18": "無勞周覽更復傍求。●第六辨折今古者謂探玄",
    "X05n0232_002:0706a19": "本記但釋晉經大旨雖同在言有異但引彼疏須",
    "X05n0232_002:0706a20": "觀所釋如發心品晉經云以是發心即是佛故唐",
    "X05n0232_002:0706a21": "經云以是發心當得佛故即當既別豈得引昔之",
    "X05n0232_002:0706a22": "即釋今之當觸類皆爾然昔人十行已前多依賢",
    "X05n0232_002:0706a23": "首新修略疏迴向已下並用探玄三地已下多唯",
    "X05n0232_002:0706a24": "錄古二經小異升互相參文亦非一。●第七明示",
    "X05n0232_002:0706b01": "法相者然性之與相若天之日月易之乾坤東夏",
    "X05n0232_002:0706b02": "西方分宗開教學兼兩轍方曰通人是以釋經事",
    "X05n0232_002:0706b03": "須明示然此經法相名義兼廣或有名無義或有",
    "X05n0232_002:0706b04": "義無名昔人苟見一名廣引論釋隨名解義義乃",
    "X05n0232_002:0706b05": "無窮如釋淨行品百四十一願以諸門料揀釋梵",
    "X05n0232_002:0706b06": "行品四果廣引婆沙問明品貪瞋之名全抄唯識",
    "X05n0232_002:0706b07": "十向品三倒廣據諸宗雖則皆是法門而甚深觀",
    "X05n0232_002:0706b08": "行翳於名相今皆略陳而已古人若有義無名則",
    "X05n0232_002:0706b09": "莫知所以今則引諸經論以名管之使經中法相",
    "X05n0232_002:0706b10": "昭彰於眾論至如昇兜率品二十一種功德則有",
    "X05n0232_002:0706b11": "義無名離世間品初則有名無義今於兜率品廣",
    "X05n0232_002:0706b12": "引經論而委釋之至離世間品略陳而已又如離",
    "X05n0232_002:0706b13": "世間品具含諸位一一位內攝義無遺或名異義",
    "X05n0232_002:0706b14": "同或前後廣略然於四十二位次第無差今並具",
    "X05n0232_002:0706b15": "引六會經文對而釋之昭然可見使七卷之經句",
    "X05n0232_002:0706b16": "句有據翻驗昔解臆說尤多然性相二宗法相有",
    "X05n0232_002:0706b17": "同有異如五眼十眼六通十通等並各示之使無",
    "X05n0232_002:0706b18": "餘惑如初卷歎德釋以十身則法性宗之法相也",
    "X05n0232_002:0706b19": "釋智入三世廣引四智即法相宗之法相也以眾",
    "X05n0232_002:0706b20": "海解脫之門釋眾海之名則法性宗之法相也以",
    "X05n0232_002:0706b21": "九門六度釋經十度即法相宗之法相也如十通",
    "X05n0232_002:0706b22": "十忍會六通與五忍十身十智融三身與三智十",
    "X05n0232_002:0706b23": "門涅槃以會通四種涅槃十種佛智而一智融於",
    "X05n0232_002:0706b24": "四智即性相二宗無違之法相也觸類非一又諸",
    "X05n0232_002:0706c01": "經疏所明法相多是傍來如法華經但云如來知",
    "X05n0232_002:0706c02": "見力無所畏禪定解脫三昧深入無際斯乃通讚",
    "X05n0232_002:0706c03": "佛智深遠逢一力字立十力章無所畏字立四無",
    "X05n0232_002:0706c04": "所畏章禪立四禪定立八定解脫三昧各立章門",
    "X05n0232_002:0706c05": "若此之流千章萬章釋一卷經亦不得盡若為成",
    "X05n0232_002:0706c06": "種智之境應須更學多聞若取法華玄宗但示等",
    "X05n0232_002:0706c07": "有知見先所出內是子所知非是十章五章能盡",
    "X05n0232_002:0706c08": "其妙若華嚴經有異於此如十度十力一經數十",
    "X05n0232_002:0706c09": "處明故須總撮一章頓曉其旨如十地品內以法",
    "X05n0232_002:0706c10": "相為觀門不了三聚豈知離垢之名不曉八禪寧",
    "X05n0232_002:0706c11": "知發光之行四地道品成無生之慧光五地諸諦",
    "X05n0232_002:0706c12": "窮真俗以化物六地般若要觀緣生星羅十門月",
    "X05n0232_002:0706c13": "滿三觀研窮性相般若現前非是懸指昔三中乘",
    "X05n0232_002:0706c14": "所見七地窮一切菩提分法權實雙行八地七勸",
    "X05n0232_002:0706c15": "該羅方見無功之道九地居法師之位藥病須知",
    "X05n0232_002:0706c16": "不將四十辯才何以廣能化物得第十地方盡種",
    "X05n0232_002:0706c17": "智之深玄四十二位之昭彰並稱觀行九會五周",
    "X05n0232_002:0706c18": "之因果佛道方圓故若相若性若因若果無不成",
    "X05n0232_002:0706c19": "觀無不契真依經修行並是聖意若不了法相豈",
    "X05n0232_002:0706c20": "唯不知聖旨亦非弘闡之人尋文自知。●第八廣",
    "X05n0232_002:0706c21": "演玄言者謂經多有玄言妙旨昔不廣明或指在",
    "X05n0232_002:0706c22": "別章或略陳不具今應具者畢在疏文文易意深",
    "X05n0232_002:0706c23": "廣申體勢如始成正覺以諸宗始成以會之智人",
    "X05n0232_002:0706c24": "三世以二智三智四智而釋之如幻喻中具引兔",
    "X05n0232_002:0707a01": "章以盡之如影之喻分三影以別之第七迴向剎",
    "X05n0232_002:0707a02": "平等等出諸句以揀之第八迴向歷境起願以橫",
    "X05n0232_002:0707a03": "竪次位而彰之三天偈讚離相迴向以般若等深",
    "X05n0232_002:0707a04": "經中百等論玄妙而通之九會五周皆以性相而",
    "X05n0232_002:0707a05": "廣之普賢三昧窮妙中之妙出現一品盡玄中之",
    "X05n0232_002:0707a06": "玄至如法界華藏之深觀旨歸關脈之妙章盡關",
    "X05n0232_002:0707a07": "鍵之幽微窮義理之分齊如關中繫表三玄格言",
    "X05n0232_002:0707a08": "有美斯經必盡其奧亦有指別章者皆非正要知",
    "X05n0232_002:0707a09": "與不知無乖弘讚耳。●第九泯絕是非者昔人勝負",
    "X05n0232_002:0707a10": "氣高是非情厚上古妙義用而不言先賢小瑕廣",
    "X05n0232_002:0707a11": "申破斥如破娑婆形如虗空便云良由譯人不閑",
    "X05n0232_002:0707a12": "經論謬預譯場誤累聖教一朝至此先師在其譯",
    "X05n0232_002:0707a13": "內斧鑿大深纖芥在於珠中何須擊破又如十行",
    "X05n0232_002:0707a14": "品釋不住中流廣申異釋晉經失旨致古釋詞枝",
    "X05n0232_002:0707a15": "今文分明何須敘昔若斯之類其事頗多終日是",
    "X05n0232_002:0707a16": "非豈合大道凡破義者其猶毒蛇螫手不得不斬",
    "X05n0232_002:0707a17": "毒樹生庭不得不伐若邪解亂轍事須決之若易",
    "X05n0232_002:0707a18": "知其非略而不述若似正不正則並決使明如欲",
    "X05n0232_002:0707a19": "識真金須知鍮石蓋不獲已情忘是非設有破斥",
    "X05n0232_002:0707a20": "須存禮樂不得自尊己德下視先賢須知草剏者",
    "X05n0232_002:0707a21": "難因修者易縱有舉非顯是不是自衒自媒故今",
    "X05n0232_002:0707a22": "疏文是非全少。●第十均融始末者然造疏大體皆",
    "X05n0232_002:0707a23": "初重後輕若更廣開門庭消文疎略至於弘闡聖",
    "X05n0232_002:0707a24": "旨多沈今以大經九會始末深玄逢義即明不揀",
    "X05n0232_002:0707b01": "初後但初已釋不後重明故義科章門落落星布",
    "X05n0232_002:0707b02": "使初中後善始末可觀也略述製疏有斯十意故",
    "X05n0232_002:0707b03": "忘軀靈境仰述玄猷本意皆為眾生得同普賢諸",
    "X05n0232_002:0707b04": "佛耳。▲迴茲勝善下第三二句迴施眾生者前之",
    "X05n0232_002:0707b05": "二句作疏所為為於眾生此段通迴歸依之益及",
    "X05n0232_002:0707b06": "所成德製疏之功儻一句冥合聖心盡為眾生得",
    "X05n0232_002:0707b07": "大覺圓明涅槃常樂耳。",
    "X05n0232_002:0707b08": "▲將釋經義總啟十門一教起因緣二藏教所攝三",
    "X05n0232_002:0707b09": "義理分齊四教所被機五教體淺深六宗趣通局七",
    "X05n0232_002:0707b10": "部類品會八傳譯感通九總釋經題十別解文義。",
    "X05n0232_002:0707b11": "將釋已下第三開章釋文十門之內前八義門後",
    "X05n0232_002:0707b12": "二正釋以經題目即是文故亦可九皆義門題目",
    "X05n0232_002:0707b13": "通一部故十門生起者夫聖人設教言不虗發動",
    "X05n0232_002:0707b14": "必有由非大因緣莫宣斯典故受之以教起因緣",
    "X05n0232_002:0707b15": "二者因緣既興有所起教佛教雖廣不出三藏十",
    "X05n0232_002:0707b16": "二分教未委此經三藏教等何藏教攝故舉藏教",
    "X05n0232_002:0707b17": "之總名含攝華嚴之別教故受之以藏教所攝三",
    "X05n0232_002:0707b18": "已知此經修多羅攝具十二分然其藏教皆通權",
    "X05n0232_002:0707b19": "實揀權取實唯圓教收未知圓義深淺寬狹故受",
    "X05n0232_002:0707b20": "之以義理分齊四既知圓義包博冲深未審此深",
    "X05n0232_002:0707b21": "被何根器故受之以教所被機五既知深義正被",
    "X05n0232_002:0707b22": "圓機未知其詮何為體性故受之以教體淺深六",
    "X05n0232_002:0707b23": "能所文義已知該羅未審所宗尊崇何義故受之",
    "X05n0232_002:0707b24": "以宗趣通局七既知旨趣冲深未委能詮文言廣",
    "X05n0232_002:0707c01": "狹故受之以部類品會八既知部類廣則無盡略",
    "X05n0232_002:0707c02": "乃百千未知傳譯何年有何感應使宗承有緒知",
    "X05n0232_002:0707c03": "勝益可歸故受之以傳譯感通九大旨既陳隨文",
    "X05n0232_002:0707c04": "解釋先明總目包盡難思故受之以總釋經題十",
    "X05n0232_002:0707c05": "總意雖知在文難曉使沈隱之義彰乎翰墨宗通",
    "X05n0232_002:0707c06": "之理見乎百千故受之以別解文義。",
    "X05n0232_002:0707c07": "▲初因緣者夫聖人設教必有由致若須彌巨海大",
    "X05n0232_002:0707c08": "因緣為搖動今搖如來融金之德山動深廣之知海",
    "X05n0232_002:0707c09": "非小緣矣故下經云非以一緣非以一事如來出現",
    "X05n0232_002:0707c10": "而得成就出現本為大華嚴故。",
    "X05n0232_002:0707c11": "初因緣者下疏文有二一生起大意二先因下開",
    "X05n0232_002:0707c12": "章別釋前中有三一正釋二引證三解妨初中又",
    "X05n0232_002:0707c13": "三初法。▲次若須彌下喻。▲後今搖如來下合如",
    "X05n0232_002:0707c14": "來合山智慧合海此文意出智論今轉勢用之智",
    "X05n0232_002:0707c15": "論中問曰佛以何因緣故說般若波羅蜜經諸佛",
    "X05n0232_002:0707c16": "不以無事及小事小因緣而自發言譬如須彌山",
    "X05n0232_002:0707c17": "王不以無事及小事小因緣故動今以何等大因",
    "X05n0232_002:0707c18": "緣故說般若波羅蜜經此中論意即以說般若為",
    "X05n0232_002:0707c19": "動須彌今開須彌約能說人智海通能所說動能",
    "X05n0232_002:0707c20": "說之佛智說如來之智海並即不共般若又於經",
    "X05n0232_002:0707c21": "中廣說佛身及與佛智故佛及智並通所說。▲言",
    "X05n0232_002:0707c22": "故下經下二引證也。▲言出現本為下三解妨也",
    "X05n0232_002:0707c23": "有伏難云非一緣等乃明出現之緣今證說經豈",
    "X05n0232_002:0707c24": "為愜當故今通云出現本為一大事因緣一大事",
    "X05n0232_002:0708a01": "因緣即華嚴佛智明知出現之緣即華嚴緣也。",
    "X05n0232_002:0708a02": "▲先因後緣各開十義以顯無盡。",
    "X05n0232_002:0708a03": "先因後緣各開十義者此下第二開章別釋於中",
    "X05n0232_002:0708a04": "三謂標釋結標可知。",
    "X05n0232_002:0708a05": "▲因十義者一法應爾故二酬宿因故三順機感故",
    "X05n0232_002:0708a06": "四為教本故五顯果德故六彰地位故七說勝行故",
    "X05n0232_002:0708a07": "八示真法故九開因性故十利今後故。",
    "X05n0232_002:0708a08": "因十義下雙釋先因中三初列次釋後因上十義",
    "X05n0232_002:0708a09": "下結屬會釋。",
    "X05n0232_002:0708a10": "▲言法爾者夫王道坦坦千古同規一乘玄門諸佛",
    "X05n0232_002:0708a11": "齊證故一切佛法爾皆於無盡世界常轉如是無盡",
    "X05n0232_002:0708a12": "法輪令諸眾生返本還源窮未來際無有休息。",
    "X05n0232_002:0708a13": "言法爾者下釋也即為十段今初法爾疏文分四",
    "X05n0232_002:0708a14": "一正釋二引證三結釋四解妨初文可知。",
    "X05n0232_002:0708a15": "▲故不思議品中明一切諸佛能於一身化現不可",
    "X05n0232_002:0708a16": "說不可說佛剎微塵數頭一一頭化爾所舌一一舌",
    "X05n0232_002:0708a17": "出爾所音聲乃至文字句義一一充滿一切法界無",
    "X05n0232_002:0708a18": "有窮盡。",
    "X05n0232_002:0708a19": "故不思議下引證此即第四十七經第五大那羅",
    "X05n0232_002:0708a20": "延幢勇健法云佛子一切諸佛能於一身等乃至",
    "X05n0232_002:0708a21": "已下中間應云法界眾生靡不皆聞一一音聲演",
    "X05n0232_002:0708a22": "爾所修多羅藏一一修多羅藏演爾所法一一法",
    "X05n0232_002:0708a23": "有爾所文字句義如是演說盡爾所劫盡是劫已",
    "X05n0232_002:0708a24": "復更演說盡爾所劫如是次第乃至盡於一切世",
    "X05n0232_002:0708b01": "界微塵數盡一切眾生心念數未來際劫猶可窮",
    "X05n0232_002:0708b02": "盡如來化身所轉法輪無有窮盡所謂智慧演說",
    "X05n0232_002:0708b03": "法輪斷諸疑惑法輪照一切法法輪開無礙藏法",
    "X05n0232_002:0708b04": "輪令無量眾生歡喜調伏法輪開示一切諸菩薩",
    "X05n0232_002:0708b05": "行法輪高昇圓滿大智慧日法輪普然照世智慧",
    "X05n0232_002:0708b06": "明燈法輪辯才無畏種種莊嚴法輪如一佛身以",
    "X05n0232_002:0708b07": "神通力轉如是等差別法輪一切世法無能為喻",
    "X05n0232_002:0708b08": "如是盡虗空界一一毛端分量之處有不可說不",
    "X05n0232_002:0708b09": "可說佛剎微塵數世界一一世界中念念現不可",
    "X05n0232_002:0708b10": "說不可說佛剎微塵數化身一一化身皆亦如是",
    "X05n0232_002:0708b11": "所說音聲文字句義一一充滿一切法界其中眾",
    "X05n0232_002:0708b12": "生皆得解了而佛言音無變無斷無有窮盡是為",
    "X05n0232_002:0708b13": "諸佛第五大那羅延幢勇健法今疏略引耳上鈔",
    "X05n0232_002:0708b14": "中爾所字經中皆是不可說不可說佛剎微塵數",
    "X05n0232_002:0708b15": "字。",
    "X05n0232_002:0708b16": "▲斯則處以毛端橫該法界時以剎那竪窮劫海處",
    "X05n0232_002:0708b17": "則頓起時則常起不待別因。",
    "X05n0232_002:0708b18": "斯則下三結釋也結釋經文成初正說於中初二",
    "X05n0232_002:0708b19": "句正結後處則下覆釋法界齊起為頓如月入百",
    "X05n0232_002:0708b20": "川非從東向西等故長時不斷曰常無暫間斷故",
    "X05n0232_002:0708b21": "既常既遍故不待別因也。",
    "X05n0232_002:0708b22": "▲但隨見聞說有初成九會之別諸慈悲者於無盡",
    "X05n0232_002:0708b23": "中略此流傳。",
    "X05n0232_002:0708b24": "但隨見聞下四釋妨謂有伏難云既橫竪該羅說",
    "X05n0232_002:0708c01": "窮時處何有初成之始九會之終故為此通於中",
    "X05n0232_002:0708c02": "二先正解妨可知。",
    "X05n0232_002:0708c03": "▲令尋於此見無邊法。",
    "X05n0232_002:0708c04": "後令尋於此下重通再難難云略本至少安窮無",
    "X05n0232_002:0708c05": "盡之理故為此通以見理圓融故見少能窮無盡",
    "X05n0232_002:0708c06": "有法喻合。",
    "X05n0232_002:0708c07": "▲如觀牗隙見無際空。",
    "X05n0232_002:0708c08": "▲而此時處即同無盡。",
    "X05n0232_002:0708c09": "▲以一處即一切處一時即一切時故。",
    "X05n0232_002:0708c10": "以一處下釋成上義時處既一多相即法豈一不",
    "X05n0232_002:0708c11": "含多。",
    "X05n0232_002:0708c12": "▲二酬宿因者。",
    "X05n0232_002:0708c13": "二酬宿因等者疏文分五一標舉章門。",
    "X05n0232_002:0708c14": "▲何以法爾如是轉耶宿因深故。",
    "X05n0232_002:0708c15": "二何以下攝前起後。",
    "X05n0232_002:0708c16": "▲夫根深則果茂源遠則流長宿因既深教起亦大。",
    "X05n0232_002:0708c17": "三夫根深下標因深廣。",
    "X05n0232_002:0708c18": "▲深大云何我佛世尊創躡玄蹤棲神妙寂悲智雙",
    "X05n0232_002:0708c19": "運行願齊周是以妄想弗剪而廓徹性空靈鑑匪磨",
    "X05n0232_002:0708c20": "而頓朗萬法乃以無障礙解脫闡斯妙門。",
    "X05n0232_002:0708c21": "四深大云何下釋成深廣。",
    "X05n0232_002:0708c22": "▲宿因雖多略有二種。",
    "X05n0232_002:0708c23": "五宿因雖多下開章別釋於中先標章。",
    "X05n0232_002:0708c24": "▲一者大願力故現相品云毗盧遮那佛願力周法",
    "X05n0232_002:0709a01": "界一切國土中恒轉無上輪兜率偈云如來不出世",
    "X05n0232_002:0709a02": "亦無有涅槃以本大願力示現自在法諸會佛加皆",
    "X05n0232_002:0709a03": "言願力及餘諸文誠證非一。",
    "X05n0232_002:0709a04": "▲二者昔行力故謂無量劫依願起行行成得果方",
    "X05n0232_002:0709a05": "能頓演故主山神偈曰往修勝行無有邊今獲神通",
    "X05n0232_002:0709a06": "亦無量法門廣闢如塵數悉使眾生深悟喜。",
    "X05n0232_002:0709a07": "後別釋可知。",
    "X05n0232_002:0709a08": "▲三順機感者。",
    "X05n0232_002:0709a09": "三順機感者文中分六一標章。",
    "X05n0232_002:0709a10": "▲謂昔因法爾雖能常遍約可流傳皆由機感離機",
    "X05n0232_002:0709a11": "說法無所用故。",
    "X05n0232_002:0709a12": "二躡前起後。",
    "X05n0232_002:0709a13": "▲其猶上有白日下資澄潭潭清影現機感應生。",
    "X05n0232_002:0709a14": "二其猶下約喻顯相。",
    "X05n0232_002:0709a15": "▲故兜率偈云見佛亦復然必假眾善業十方諸佛",
    "X05n0232_002:0709a16": "告功德林言及諸菩薩眾善根力故解脫月云此眾",
    "X05n0232_002:0709a17": "無諸垢志解悉明深等皆是機感。",
    "X05n0232_002:0709a18": "四故兜率下引經證成。",
    "X05n0232_002:0709a19": "▲廣顯機感如第四所被機中。",
    "X05n0232_002:0709a20": "五廣顯下指略在廣。",
    "X05n0232_002:0709a21": "▲然此機感通於現未諸會當機即是現在今之聞",
    "X05n0232_002:0709a22": "者是未來機。",
    "X05n0232_002:0709a23": "六然此下揀定於機言今之聞者是未來機者望",
    "X05n0232_002:0709a24": "說經時是未來故故發心品中十方法慧白佛言",
    "X05n0232_002:0709b01": "我等悉當護持此法令未來世一切菩薩未曾聞",
    "X05n0232_002:0709b02": "者皆悉得聞亦是未來機也。",
    "X05n0232_002:0709b03": "▲四為教本者。",
    "X05n0232_002:0709b04": "四為教本者文三初標章次總彰大意三然亦有",
    "X05n0232_002:0709b05": "二下開章別釋。",
    "X05n0232_002:0709b06": "▲謂非海無以潛流非本無以垂末。",
    "X05n0232_002:0709b07": "大意中初二句立理故出現品云譬如大海潛流",
    "X05n0232_002:0709b08": "四天下地有穿鑿者無不得水彼喻佛智普入眾",
    "X05n0232_002:0709b09": "生身心今借用之斯即喻也非本無以垂末者法",
    "X05n0232_002:0709b10": "說如無海本不能流末無其本月無影入於百川",
    "X05n0232_002:0709b11": "無有法身豈能垂於應化故無有根本之法何有",
    "X05n0232_002:0709b12": "隨宜之談。",
    "X05n0232_002:0709b13": "▲將欲逐機漸施末教先示本法頓演此經。",
    "X05n0232_002:0709b14": "後將欲下兩句正釋為本之義故天台指為乳教",
    "X05n0232_002:0709b15": "乳是酪等諸味本故。",
    "X05n0232_002:0709b16": "▲然亦有二一為開漸之本出現品云如日初出先",
    "X05n0232_002:0709b17": "照高山故。",
    "X05n0232_002:0709b18": "出現品云等者彼文云譬如日出先照須彌山等",
    "X05n0232_002:0709b19": "諸大高山次照黑山次照高原然後普照一切大",
    "X05n0232_002:0709b20": "地日不作念我先照此後照於彼但以山地有高",
    "X05n0232_002:0709b21": "下故照有先後如來應正等覺亦復如是成就無",
    "X05n0232_002:0709b22": "邊法界智輪常放無礙智慧光明先照菩薩摩訶",
    "X05n0232_002:0709b23": "薩等諸大山王次照緣覺次照聲聞次照決定善",
    "X05n0232_002:0709b24": "根眾生隨其心器示廣大智然後普照一切眾生",
    "X05n0232_002:0709c01": "乃至邪定亦皆普及為作未來利益因緣令成熟",
    "X05n0232_002:0709c02": "故而彼如來大智日光不作是念我當先照菩薩",
    "X05n0232_002:0709c03": "大行乃至後照邪定眾生但放光明平等普照無",
    "X05n0232_002:0709c04": "礙無障無所分別釋曰始成便說華嚴是照菩薩",
    "X05n0232_002:0709c05": "山王此明先大後小。",
    "X05n0232_002:0709c06": "▲二為攝末之本。",
    "X05n0232_002:0709c07": "二為攝末之本者於中二初標名華嚴未有末之",
    "X05n0232_002:0709c08": "可攝以法華攝末歸本歸華嚴故故為本也。",
    "X05n0232_002:0709c09": "▲如日沒時還照高山故。",
    "X05n0232_002:0709c10": "言如日等者二義取出現經意以證而無此文即",
    "X05n0232_002:0709c11": "是法華所明先小後大及三時五時之教後後勝",
    "X05n0232_002:0709c12": "於前前法華涅槃唯明一極為照菩薩。",
    "X05n0232_002:0709c13": "▲無不從此法界流無不還歸此法界故。",
    "X05n0232_002:0709c14": "無不從此下三雙證上二先引攝論後引法華初",
    "X05n0232_002:0709c15": "引攝論從法界流即證開漸之本無不還歸此法",
    "X05n0232_002:0709c16": "界故即證攝末之本此以義證教謂論所明報化",
    "X05n0232_002:0709c17": "身等皆從法身生還歸於法身法身等即義今以",
    "X05n0232_002:0709c18": "法身類於華嚴故云義證教也。",
    "X05n0232_002:0709c19": "▲法華亦云始見我身聞我所說即皆信受入如來",
    "X05n0232_002:0709c20": "慧此漸本也次云除先修習學小乘者即開漸也又",
    "X05n0232_002:0709c21": "云我今亦令得聞是經入於佛慧即攝末歸本也。",
    "X05n0232_002:0709c22": "法華亦云下引法華證故下吉藏引此立三種法",
    "X05n0232_002:0709c23": "輪第一名根本法輪第二名枝末法輪第三名攝",
    "X05n0232_002:0709c24": "末歸本法輪文中便引便釋三節具也。",
    "X05n0232_002:0710a01": "▲斯則法華亦指此經以為本矣。",
    "X05n0232_002:0710a02": "言斯則下結成本義若自立為本恐義未明法華",
    "X05n0232_002:0710a03": "指此為本本義方顯始見入於佛慧既即華嚴亦",
    "X05n0232_002:0710a04": "令得聞法華入於佛慧豈非指初為本又法華第",
    "X05n0232_002:0710a05": "一云於一佛乘分別說三亦是從本流末即指華",
    "X05n0232_002:0710a06": "嚴為一佛乘分別說昔之三三即鹿野四諦等既",
    "X05n0232_002:0710a07": "不指華嚴為本鹿野之前以何為一乘耶。",
    "X05n0232_002:0710a08": "▲五顯果德者謂此本法中顯佛勝德令諸菩薩信",
    "X05n0232_002:0710a09": "向證故。",
    "X05n0232_002:0710a10": "▲不識寶玉不得其用。",
    "X05n0232_002:0710a11": "▲不知此德安能仰求。",
    "X05n0232_002:0710a12": "五顯果德者疏文分二初總明大意有法喻合可",
    "X05n0232_002:0710a13": "知。",
    "X05n0232_002:0710a14": "▲然果德有二一依果謂華藏世界海等二正果如",
    "X05n0232_002:0710a15": "來十身等此二無礙以為佛德。",
    "X05n0232_002:0710a16": "後然果德有二下開章別釋於中亦二先正釋可",
    "X05n0232_002:0710a17": "知。",
    "X05n0232_002:0710a18": "▲然依正無礙通有六句一依內現依如塵中剎海",
    "X05n0232_002:0710a19": "二正內現正如毛孔現佛三正內現依四依內現正",
    "X05n0232_002:0710a20": "五依內現依正六正內現正依其文非一。",
    "X05n0232_002:0710a21": "後然依正無礙下融通於中三初約用互在以明",
    "X05n0232_002:0710a22": "六句次約體相即以明四句後隨舉一門下雙結",
    "X05n0232_002:0710a23": "體用言然依正無礙通有六句至其文非一者初",
    "X05n0232_002:0710a24": "約用也初二指事令曉餘但列名然即相入相在",
    "X05n0232_002:0710b01": "之義義分齊中廣明而相入各有分圓若約圓說",
    "X05n0232_002:0710b02": "應言剎中有剎今欲顯勝舉塵毛之分以攝剎身",
    "X05n0232_002:0710b03": "之總也言其文非一者謂第六經法界普明慧菩",
    "X05n0232_002:0710b04": "薩偈云佛剎微塵數如是諸國土能令一念中一",
    "X05n0232_002:0710b05": "一塵中現即第一句依中現依也成就品云一微",
    "X05n0232_002:0710b06": "塵中多剎海處所各別悉嚴淨如是無量入一中",
    "X05n0232_002:0710b07": "一一區分無雜越亦第一句也現相品云如來一",
    "X05n0232_002:0710b08": "一毛孔中一切剎塵諸佛座菩薩眾會共圍遶演",
    "X05n0232_002:0710b09": "說普賢之勝行即第二句正內現正也迴向品云",
    "X05n0232_002:0710b10": "一毛孔中悉明見不思議數無量佛一切毛孔皆",
    "X05n0232_002:0710b11": "如是普禮一切世間燈僧祇品云於一微細毛端",
    "X05n0232_002:0710b12": "處有不可說諸普賢如一毛端一切爾如是乃至",
    "X05n0232_002:0710b13": "遍法界皆第二句也又云於一微細毛孔中不可",
    "X05n0232_002:0710b14": "說剎次第入毛孔能受彼諸剎諸剎不能通毛孔",
    "X05n0232_002:0710b15": "即第三句正內現依也現相品云如來安坐菩提",
    "X05n0232_002:0710b16": "座一毛示現多剎海一一毛現悉亦然如是普周",
    "X05n0232_002:0710b17": "於法界亦第三句也第五經普賢偈云如於此會",
    "X05n0232_002:0710b18": "見佛座一切塵中悉如是佛身無去亦無來所有",
    "X05n0232_002:0710b19": "國土皆明現即第四句依內現正也現相品云一",
    "X05n0232_002:0710b20": "切剎土微塵數常現身雲悉充滿普為眾生放大",
    "X05n0232_002:0710b21": "光各雨法雨稱其心亦第四句也又云一一塵中",
    "X05n0232_002:0710b22": "無量身復現種種莊嚴剎一念沒生普令見獲無",
    "X05n0232_002:0710b23": "礙意莊嚴者即第五句依內現依正也僧祇品云",
    "X05n0232_002:0710b24": "一微塵中能悉有不可言說蓮華界一一蓮華世",
    "X05n0232_002:0710c01": "界中賢首如來不可說亦第五句也世界成就品",
    "X05n0232_002:0710c02": "云一毛孔內難思剎等微塵數種種住一一皆有",
    "X05n0232_002:0710c03": "遍照尊在眾會中宣妙法即第六正內現正依也",
    "X05n0232_002:0710c04": "現相品云一切諸佛土一一諸菩薩普入於佛身",
    "X05n0232_002:0710c05": "無邊亦無盡成就品云一切剎土入我身所住諸",
    "X05n0232_002:0710c06": "佛亦復然汝應觀我諸毛孔我今示汝佛境界皆",
    "X05n0232_002:0710c07": "第六句也。",
    "X05n0232_002:0710c08": "▲又有四句一或唯依佛即剎故二或唯正剎即佛",
    "X05n0232_002:0710c09": "身故三俱四泯思之可知。",
    "X05n0232_002:0710c10": "又有四句等者第二約體四句也相即互亡故無",
    "X05n0232_002:0710c11": "有六一佛即剎者佛體即是法性土癈己從他佛",
    "X05n0232_002:0710c12": "體虗故土外無佛性無二故二剎即佛者剎體即",
    "X05n0232_002:0710c13": "是法性身故癈他從己剎體虗故佛外無剎性無",
    "X05n0232_002:0710c14": "二故由性無二以性融相故身剎相即三俱者謂",
    "X05n0232_002:0710c15": "有身有土不壞相故若無身土無可相即故四泯",
    "X05n0232_002:0710c16": "者諸佛即剎故非佛剎即佛故非剎以互奪故。",
    "X05n0232_002:0710c17": "▲隨舉一門即攝一切並如下說。",
    "X05n0232_002:0710c18": "隨舉一門者三雙結體用以即入二門無二體故",
    "X05n0232_002:0710c19": "體外無用唯相即故用外無體唯相入故如無鏡",
    "X05n0232_002:0710c20": "外之明明外之鏡故言並如下說者即指義分齊中。",
    "X05n0232_002:0710c21": "▲六彰地位者為顯菩薩修行佛因一道至果有階",
    "X05n0232_002:0710c22": "差故。",
    "X05n0232_002:0710c23": "六彰地位者疏文二初總彰大意後開章別釋前",
    "X05n0232_002:0710c24": "中二先順明來意。",
    "X05n0232_002:0711a01": "▲夫聖人之大寶曰位若無此位行無成故。",
    "X05n0232_002:0711a02": "後夫聖人下立理反成聖人之大寶曰位者即周",
    "X05n0232_002:0711a03": "易下繫云天地之大德曰生聖人之大寶曰位注",
    "X05n0232_002:0711a04": "云夫無用則無所寶有用則有所寶也無用而常",
    "X05n0232_002:0711a05": "足者莫大乎道有用而弘道者莫大乎位故云聖",
    "X05n0232_002:0711a06": "人之大寶曰位也言若無此位行無成者即反成",
    "X05n0232_002:0711a07": "須位也。",
    "X05n0232_002:0711a08": "▲此亦二種一行布門立位差別故。",
    "X05n0232_002:0711a09": "此亦二種下二開章別釋也於中三一正釋二會",
    "X05n0232_002:0711a10": "融三引證初中先釋行布言行布者行列分布階",
    "X05n0232_002:0711a11": "降淺深如第二會明信三明住四明行五明向六",
    "X05n0232_002:0711a12": "明地七明等妙前非是後後非是前故言行布。",
    "X05n0232_002:0711a13": "▲二圓融門一位即攝一切位故。",
    "X05n0232_002:0711a14": "▲一一位滿即至佛故。",
    "X05n0232_002:0711a15": "後釋圓融言圓融者圓滿融通疏釋有二初正釋",
    "X05n0232_002:0711a16": "二引證前中自有二義一者疏云一位即攝一切",
    "X05n0232_002:0711a17": "位故者此總辨相攝謂四十二位之中隨舉一位",
    "X05n0232_002:0711a18": "即攝一切如初發心住即攝餘九住及行向地等",
    "X05n0232_002:0711a19": "二者疏云一一位滿即至佛故者此別明五位互",
    "X05n0232_002:0711a20": "攝如初住攝於初行初迴向初地第二住攝第二",
    "X05n0232_002:0711a21": "行第二迴向第二地等第十住滿則攝十行滿十",
    "X05n0232_002:0711a22": "向滿十地滿第十住滿稱灌頂位第十地滿亦灌",
    "X05n0232_002:0711a23": "頂成佛十行智度圓十地智度滿海幢比丘頂出",
    "X05n0232_002:0711a24": "諸佛說法灌頂住後即明佛者即其事也前唯約",
    "X05n0232_002:0711b01": "理行圓融此兼明行證相似。",
    "X05n0232_002:0711b02": "▲初地云一地之中具攝一切諸地功德信該果海",
    "X05n0232_002:0711b03": "初發心時便成正覺等。",
    "X05n0232_002:0711b04": "初地云下二引證也文有三節一云一地之中具",
    "X05n0232_002:0711b05": "攝一切諸地功德者此約當位之中自一攝十也",
    "X05n0232_002:0711b06": "以一例諸位位皆然上正引文。▲二云信該果海",
    "X05n0232_002:0711b07": "者此明五位互攝如賢首品中乃至則得灌頂而",
    "X05n0232_002:0711b08": "昇位等此即義引為證。▲三初發心時便成正覺",
    "X05n0232_002:0711b09": "者正明以初攝後通於二義若住滿成佛即是當",
    "X05n0232_002:0711b10": "位以初攝後若究竟成佛即異位相望以初攝後",
    "X05n0232_002:0711b11": "如四十二字門初阿具後荼也上來總有三義一",
    "X05n0232_002:0711b12": "舉一總攝五十二位二舉一位攝五位三舉初攝",
    "X05n0232_002:0711b13": "後復應有以後攝初初後攝中中攝初後一攝一",
    "X05n0232_002:0711b14": "切一切攝一一攝一一切攝一切如理思之上云",
    "X05n0232_002:0711b15": "初發心時便成正覺即是正引經文梵行品云若",
    "X05n0232_002:0711b16": "諸菩薩能與如是觀行相應於諸法中不生二解",
    "X05n0232_002:0711b17": "一切佛法疾得現前初發心時即得阿耨多羅三",
    "X05n0232_002:0711b18": "藐三菩提知一切法即心自性成就慧身不由他",
    "X05n0232_002:0711b19": "悟今略引耳。",
    "X05n0232_002:0711b20": "▲然此二無礙以行布是教相施設圓融是理性德",
    "X05n0232_002:0711b21": "用。",
    "X05n0232_002:0711b22": "然此二無礙下會融也於中二初辨定其相二正",
    "X05n0232_002:0711b23": "明會融前中有二對行布圓融以教對理以相對",
    "X05n0232_002:0711b24": "性下正圓融但融性相初對謂約能詮教道則行",
    "X05n0232_002:0711c01": "布不同約所詮之理則圓融無礙第二對就所詮",
    "X05n0232_002:0711c02": "中約相則深淺不同約性則融通無二言德用者",
    "X05n0232_002:0711c03": "即德相業用也。",
    "X05n0232_002:0711c04": "▲相是即性之相故行布不礙圓融性是即相之性",
    "X05n0232_002:0711c05": "故圓融不礙行布。",
    "X05n0232_002:0711c06": "▲圓融不礙行布故一為無量行布不礙圓融故無",
    "X05n0232_002:0711c07": "量為一。",
    "X05n0232_002:0711c08": "▲無量為一故融通隱隱一為無量故涉入重重。",
    "X05n0232_002:0711c09": "相是即性之相故下正明會融文有三番第一番",
    "X05n0232_002:0711c10": "直明無礙第二番更互相成謂無量本是約相行",
    "X05n0232_002:0711c11": "布圓融本是一理平等今圓融既不礙行布故成",
    "X05n0232_002:0711c12": "無量之德下句反此可知第三番從無量為一故",
    "X05n0232_002:0711c13": "融通隱隱下明相成而不失本相無量為一故融",
    "X05n0232_002:0711c14": "通而不失本相故隱隱然似有一為無量故重重",
    "X05n0232_002:0711c15": "不失一相故能涉入。",
    "X05n0232_002:0711c16": "▲故世親以六相圓融上下之文非一。",
    "X05n0232_002:0711c17": "故世親下第三引證此引論證即總同成別異壞",
    "X05n0232_002:0711c18": "由此故得舉一全收至下廣明次云上下之文非",
    "X05n0232_002:0711c19": "一者雙引經疏若望經則唯是下文若望疏文通",
    "X05n0232_002:0711c20": "指一經上下耳。",
    "X05n0232_002:0711c21": "▲七說勝行者欲登妙位非行不階故君子不患無",
    "X05n0232_002:0711c22": "位患己不立。",
    "X05n0232_002:0711c23": "七說勝行者疏文亦二先明大意後開章解釋前",
    "X05n0232_002:0711c24": "中初二句依內教正釋後二句引外事證成即論",
    "X05n0232_002:0712a01": "語第二彼下二句云不患莫己知求為可知也包",
    "X05n0232_002:0712a02": "氏注曰求善道而學行之則人知已今引證此求",
    "X05n0232_002:0712a03": "為可知及所能立皆是行也上兩句行成得位下",
    "X05n0232_002:0712a04": "兩句行成得名今為證位故但引前耳。",
    "X05n0232_002:0712a05": "▲行亦二種一頓成諸行一行一切行。",
    "X05n0232_002:0712a06": "行亦二種下開章釋也先釋後融前中明頓成中",
    "X05n0232_002:0712a07": "先正明。",
    "X05n0232_002:0712a08": "▲故十住品云一即是多多即一等普賢行品說一",
    "X05n0232_002:0712a09": "斷一切斷等故。",
    "X05n0232_002:0712a10": "故十住下後引證言一斷一切斷等者等取一障",
    "X05n0232_002:0712a11": "一切障一修一切修一證一切證故普賢行品初",
    "X05n0232_002:0712a12": "說十句若成此十則頓成五十種行一念嗔心起",
    "X05n0232_002:0712a13": "百萬障門生故偈中云不可說諸劫即是須臾頃",
    "X05n0232_002:0712a14": "莫見修與短究竟剎那法皆以圓融故妙嚴品云",
    "X05n0232_002:0712a15": "一法門中無量門無量千劫如是說所演法門廣",
    "X05n0232_002:0712a16": "大義普運光天之所了。",
    "X05n0232_002:0712a17": "▲二遍成諸行此即行布謂自大菩提心體相功德",
    "X05n0232_002:0712a18": "乃至等覺中行。",
    "X05n0232_002:0712a19": "二遍成諸行下釋行布從始迄終故云乃至則五",
    "X05n0232_002:0712a20": "位所行皆此攝也菩提心為始體即三心謂一直",
    "X05n0232_002:0712a21": "心正念真如法故二深心樂修一切諸善行故三",
    "X05n0232_002:0712a22": "大悲心救護一切苦眾生故七十八經云菩提心",
    "X05n0232_002:0712a23": "燈大悲為油大願為炷光照法界光即直心炷即",
    "X05n0232_002:0712a24": "深心多以三心為體上求下化照理起行不出此",
    "X05n0232_002:0712b01": "故言相者即無相為相同法界相無分量相無齊",
    "X05n0232_002:0712b02": "限相也言功德者無德不收故發心品十種大喻",
    "X05n0232_002:0712b03": "百門校量亦不及少分七十八一卷廣以喻歎亦",
    "X05n0232_002:0712b04": "不能盡賢首品云若有菩薩初發心誓求當證佛",
    "X05n0232_002:0712b05": "菩提彼諸功德無邊量不可稱量無與等發心品",
    "X05n0232_002:0712b06": "云發心功德不可量眾智共說無能盡又云菩薩",
    "X05n0232_002:0712b07": "發心功德量億劫稱揚不可盡以出一切諸如來",
    "X05n0232_002:0712b08": "獨覺聲聞安樂故等皆發心功德也又云欲見十",
    "X05n0232_002:0712b09": "方一切佛欲施無量功德藏欲滅眾生諸苦惱宜",
    "X05n0232_002:0712b10": "應速發菩提心此上三事皆是菩提心為萬行之",
    "X05n0232_002:0712b11": "本故首明之即此發心便名為行。",
    "X05n0232_002:0712b12": "▲此二無礙例如位說。",
    "X05n0232_002:0712b13": "此二礙下第二融通可知。",
    "X05n0232_002:0712b14": "▲八示真法故者欲成行位須解法理不體理事行",
    "X05n0232_002:0712b15": "亦非真故兜率偈云不了法真實故諸佛興世。",
    "X05n0232_002:0712b16": "▲此亦二種一顯事理無礙法二顯事事無礙法並",
    "X05n0232_002:0712b17": "如義分齊說。",
    "X05n0232_002:0712b18": "八示真法下文亦有二先總明後開釋文含多義",
    "X05n0232_002:0712b19": "不異義分齊中教因總該故此略舉義深理要故",
    "X05n0232_002:0712b20": "別為一門。",
    "X05n0232_002:0712b21": "▲九開因性者謂上因果理事皆由眾生性有若性",
    "X05n0232_002:0712b22": "非金玉雖琢不成寶器。",
    "X05n0232_002:0712b23": "九開因性者文亦二先總後別總中先躡前起後。",
    "X05n0232_002:0712b24": "▲良以眾生包性德而為體依智海以為源。",
    "X05n0232_002:0712c01": "▲但相變體殊情生智隔。",
    "X05n0232_002:0712c02": "▲今令知心合體達本情亡故談斯經以為顯示。",
    "X05n0232_002:0712c03": "後良以下總相解釋於中有三初明因義本有恒",
    "X05n0232_002:0712c04": "沙性德本覺佛智無二體故以此為因二但相變",
    "X05n0232_002:0712c05": "下覆彼因義是須開示所以相變體殊者迷真如",
    "X05n0232_002:0712c06": "以成名相故情生智隔者失正智而成妄想故上",
    "X05n0232_002:0712c07": "對約境下對約心五法具矣三今令下正明開義",
    "X05n0232_002:0712c08": "知心空寂則即名相而合如體達本無住則妄想",
    "X05n0232_002:0712c09": "亡而正智生真本不可以功成要亡功而本就深",
    "X05n0232_002:0712c10": "源不可以行得必行盡而源成若寂照雙流則因",
    "X05n0232_002:0712c11": "性開矣性即知見知見性相並皆顯現故談已下",
    "X05n0232_002:0712c12": "結成開義。",
    "X05n0232_002:0712c13": "▲亦有二種一以言顯示令其知有二使其修行悟",
    "X05n0232_002:0712c14": "入顯現。",
    "X05n0232_002:0712c15": "亦有二下別釋以言顯示令其知有者唯明示義",
    "X05n0232_002:0712c16": "如示貪女宅中寶藏未見未證使其修行義通開",
    "X05n0232_002:0712c17": "示不知令知名之為性未證能證稱之為入顯現",
    "X05n0232_002:0712c18": "之言對於開義。",
    "X05n0232_002:0712c19": "▲如下破塵出經卷等。",
    "X05n0232_002:0712c20": "如下破塵下引證下經云如有大經卷量等三千",
    "X05n0232_002:0712c21": "界在於一塵內一切塵悉然有一聰慧人淨眼悉",
    "X05n0232_002:0712c22": "明見破塵出經卷廣饒益眾生佛智亦如是遍在",
    "X05n0232_002:0712c23": "眾生心妄想之所纏不覺亦不知諸佛大慈悲令",
    "X05n0232_002:0712c24": "其除妄想如是乃出現饒益諸菩薩等即其義也。",
    "X05n0232_002:0713a01": "▲亦如法華經云唯以一大事因緣故出現於世所",
    "X05n0232_002:0713a02": "謂開示悟入佛之知見眾生等有故言唯一。",
    "X05n0232_002:0713a03": "言唯以一大事因緣故者即引他經大乘法師但",
    "X05n0232_002:0713a04": "云事物體事事義道理隨應皆得今略釋之無二",
    "X05n0232_002:0713a05": "無三故名為一佛因佛果故稱為大因果幹能令",
    "X05n0232_002:0713a06": "物解脫並稱為事言因緣者如來因此緣此故出",
    "X05n0232_002:0713a07": "現耳又因緣者屬於大事正因佛性為因緣因佛",
    "X05n0232_002:0713a08": "性為緣了因所了為因生因所生為緣斯則大事",
    "X05n0232_002:0713a09": "通因通果因緣但語於因因即種性之義故彼經",
    "X05n0232_002:0713a10": "云佛種從緣起萬行為緣起斯佛種成菩提故言",
    "X05n0232_002:0713a11": "所謂開示下義引彼經具云舍利弗云何名諸佛",
    "X05n0232_002:0713a12": "世尊唯以一大事因緣故出現於世舍利弗諸佛",
    "X05n0232_002:0713a13": "世尊欲令眾生開佛知見使得清淨故出現於世",
    "X05n0232_002:0713a14": "欲示眾生佛之知見故出現於世欲令眾生悟佛",
    "X05n0232_002:0713a15": "知見故出現於世欲令眾生入佛知見道故出現",
    "X05n0232_002:0713a16": "於世廣釋如別略釋如下言眾生等有故言唯一",
    "X05n0232_002:0713a17": "者隨難唯解一字耳。",
    "X05n0232_002:0713a18": "▲十利今後者既等有其分故廣利無邊。",
    "X05n0232_002:0713a19": "十利今後者文中亦二先躡前總辨。",
    "X05n0232_002:0713a20": "▲此亦二種一利今即佛在當機二利後即今之聞",
    "X05n0232_002:0713a21": "見發心品云我等諸佛護持此法令未來世一切菩",
    "X05n0232_002:0713a22": "薩未曾聞者皆悉得聞。",
    "X05n0232_002:0713a23": "後此亦下開章別明文分為三初約時分二可知",
    "X05n0232_002:0713a24": "次此益復二下約行分二後又此利益下對前辨",
    "X05n0232_002:0713b01": "異。",
    "X05n0232_002:0713b02": "▲此益復二一令得見聞為堅種故出現品云如人",
    "X05n0232_002:0713b03": "食少金剛終竟不銷等。",
    "X05n0232_002:0713b04": "二中疏云終竟不銷等者等取餘經餘經云要穿",
    "X05n0232_002:0713b05": "其身出在於外何以故金剛不與肉身雜穢而同",
    "X05n0232_002:0713b06": "止故於如來所種少善根亦復如是要穿一切有",
    "X05n0232_002:0713b07": "為諸行煩惱身過到於無為究竟智處何以故此",
    "X05n0232_002:0713b08": "少善根不與有為諸行煩惱而共住故。",
    "X05n0232_002:0713b09": "▲二令起行成證入故出現又云設有菩薩無量百",
    "X05n0232_002:0713b10": "千億那由他劫行六波羅蜜修習種種菩提分法若",
    "X05n0232_002:0713b11": "未聞此如來不思議大威德法門或時聞已不信不",
    "X05n0232_002:0713b12": "解不順不入不得名為真實菩薩以不能生如來家",
    "X05n0232_002:0713b13": "故若聞此法信解隨順悟入當知此人生如來家乃",
    "X05n0232_002:0713b14": "至深入如來無礙境界。",
    "X05n0232_002:0713b15": "▲良以有作之修多劫終成敗壞無心體極一念便",
    "X05n0232_002:0713b16": "契佛家賢首品云十剎塵數如來所悉皆承事盡一",
    "X05n0232_002:0713b17": "劫若於此品能誦持其福最勝過於彼等。",
    "X05n0232_002:0713b18": "二令起行成證入故下文二初正釋後良以有作",
    "X05n0232_002:0713b19": "下釋成今初疏云乃至深入如來等者中間經云",
    "X05n0232_002:0713b20": "隨順一切如來境界具足一切諸菩薩法安住一",
    "X05n0232_002:0713b21": "切種知境界遠離一切諸世間法出生一切如來",
    "X05n0232_002:0713b22": "所行通達一切菩薩法性於佛自在心無疑惑住",
    "X05n0232_002:0713b23": "無師法深入如來無礙境界故云乃至。",
    "X05n0232_002:0713b24": "▲又此利益別對前九成十種益謂一聞法爾則知",
    "X05n0232_002:0713c01": "常遍成見聞益二聞本行願學佛發興成發心益三",
    "X05n0232_002:0713c02": "聞機感知法由善起成造修益四聞為本知其義圓",
    "X05n0232_002:0713c03": "成頓得益五聞果德則信樂願齊成滅障益六聞位",
    "X05n0232_002:0713c04": "期心證入成攝位益七聞行發意修行成起行益八",
    "X05n0232_002:0713c05": "聞法決須解了成稱性益九聞因知一切皆同成轉",
    "X05n0232_002:0713c06": "利益十總具前九成速證益故前九因皆為今益。",
    "X05n0232_002:0713c07": "又此利益下對前辨異所以辨異者亦為揀濫故",
    "X05n0232_002:0713c08": "以利今後義似順機感機感亦有二世機故故上",
    "X05n0232_002:0713c09": "又明約行分二已是異前但約時故又順機多約",
    "X05n0232_002:0713c10": "於所利益多約於能又順機但是別義利益通於",
    "X05n0232_002:0713c11": "十義即總別之異故對前九別成斯十益也於中",
    "X05n0232_002:0713c12": "二先別對前後亦可已下通申本義今初此十種",
    "X05n0232_002:0713c13": "益出於旨歸但次第不同耳彼次第云一見聞益",
    "X05n0232_002:0713c14": "二發心益三起行益四攝位益五速證益六滅障",
    "X05n0232_002:0713c15": "益七轉利益八造修益九頓得益十稱性益此依",
    "X05n0232_002:0713c16": "從淺至深自利自他等而為其次今疏順前九門",
    "X05n0232_002:0713c17": "展轉相生後能成前以為次第耳然見聞等實通",
    "X05n0232_002:0713c18": "十因欲顯別義隨便逐勝以別配耳一以法爾常",
    "X05n0232_002:0713c19": "說遍說便能觸目對境一切時中常如法見所引",
    "X05n0232_002:0713c20": "經文如前總中又出現品云佛子譬如雪山有藥",
    "X05n0232_002:0713c21": "王樹名曰善見若有見者眼得清淨若有聞者耳",
    "X05n0232_002:0713c22": "得清淨等佛子如來應正等覺無上藥王亦復如",
    "X05n0232_002:0713c23": "是能作一切饒益眾生若有得見如來色身眼得",
    "X05n0232_002:0713c24": "清淨若有得聞如來名號耳得清淨等又云佛子",
    "X05n0232_002:0714a01": "我今告汝設有眾生見聞於佛業障纏覆不生信",
    "X05n0232_002:0714a02": "樂亦種善根無空過者乃至究竟入於涅槃上雖",
    "X05n0232_002:0714a03": "明見佛佛是華嚴佛故舌根嘗法味故賢首品云",
    "X05n0232_002:0714a04": "此法希有甚奇特若人聞已能忍可能信能受能",
    "X05n0232_002:0714a05": "讚說如是所作甚為難等兜率偈讚品云設於念",
    "X05n0232_002:0714a06": "念中供養無量佛未知真實法不名為供養若聞",
    "X05n0232_002:0714a07": "如是法諸佛從此生雖經無量苦不捨菩提行一",
    "X05n0232_002:0714a08": "聞大智慧諸佛所入法普於法界中成三世導師",
    "X05n0232_002:0714a09": "明知見聞其益深矣言發心益者若不聞此不能",
    "X05n0232_002:0714a10": "發心設有發心不得尊勝以初發心時便成正覺",
    "X05n0232_002:0714a11": "等故義如前引言造修益者謂聞此普法便能造",
    "X05n0232_002:0714a12": "修一行一切行故如前引出現品云多劫修行不",
    "X05n0232_002:0714a13": "聞此法非真修故言頓行益者如下六千比丘言",
    "X05n0232_002:0714a14": "下獲於十眼善財童子一生能圓諸位法界品初",
    "X05n0232_002:0714a15": "菩薩頓證等並如教迹中引言滅障益者即一斷",
    "X05n0232_002:0714a16": "一切斷如隨好品天皷教以等法界三業悔過結",
    "X05n0232_002:0714a17": "云若如是知是真實懺悔一切罪惡悉得清淨說",
    "X05n0232_002:0714a18": "此法時百千億那由他佛剎微塵數世界中兜率",
    "X05n0232_002:0714a19": "陀諸天子得無生法忍又諸天子以香華等供佛",
    "X05n0232_002:0714a20": "而成大益又云其諸香雲普雨無量佛剎微塵數",
    "X05n0232_002:0714a21": "世界若有眾生身蒙香者其身安樂譬如比丘入",
    "X05n0232_002:0714a22": "第四禪一切業障皆得消滅若有聞者彼諸眾生",
    "X05n0232_002:0714a23": "於色聲香味觸其內具有五百煩惱其外亦有五",
    "X05n0232_002:0714a24": "百煩惱貪行多者二萬一千瞋癡等分亦然了知",
    "X05n0232_002:0714b01": "如是悉是虗妄如是知已成就香幢雲自在光明",
    "X05n0232_002:0714b02": "清淨善根等皆滅障益也言攝位益者如前位中",
    "X05n0232_002:0714b03": "具明言起行益者如普賢行品云菩薩摩訶薩得",
    "X05n0232_002:0714b04": "聞此法少作方便疾得阿耨多羅三藐三菩提以",
    "X05n0232_002:0714b05": "一行一切行故如前行中具引言稱性益者謂依",
    "X05n0232_002:0714b06": "此普法一切眾生無不皆悉稱其本性佛果海中",
    "X05n0232_002:0714b07": "舊來益竟故出現品云如來成正覺時於其身中",
    "X05n0232_002:0714b08": "普見一切眾生成正覺乃至普見一切眾生入涅",
    "X05n0232_002:0714b09": "槃皆同一性所謂無性若不稱性豈得然耶言轉",
    "X05n0232_002:0714b10": "利益者如第一重地獄天子得益竟展轉成三重",
    "X05n0232_002:0714b11": "之益後二即轉利益也如上滅障即第二重亦是",
    "X05n0232_002:0714b12": "轉利益所望處別故為滅障第三重云若有眾生",
    "X05n0232_002:0714b13": "見其蓋者種清淨金網轉輪王位一恒河沙善根",
    "X05n0232_002:0714b14": "佛子菩薩住此轉輪王位於百千億那由他佛剎",
    "X05n0232_002:0714b15": "微塵數世界中教化眾生乃至云若有蹔得遇斯",
    "X05n0232_002:0714b16": "光明必獲菩薩第十地位以先修行善根力故皆",
    "X05n0232_002:0714b17": "轉利益言速證益者如前教迹中一生圓曠劫之",
    "X05n0232_002:0714b18": "果中辨言故前九因皆為今益者結也。",
    "X05n0232_002:0714b19": "▲亦可前一一門皆成十益可以意得。",
    "X05n0232_002:0714b20": "亦可前一一門皆成十益者此第二意却是正意",
    "X05n0232_002:0714b21": "上但隨宜耳。",
    "X05n0232_002:0714b22": "▲因上十義故此教興發心品中有十所因彼云以",
    "X05n0232_002:0714b23": "佛神力故世尊本願力故等因緣相參對會因緣可",
    "X05n0232_002:0714b24": "以意得。",
    "X05n0232_002:0714c01": "因上十義故此教興下第三結屬會釋也此上結",
    "X05n0232_002:0714c02": "屬下會釋經文彼經具云其說法者同名法慧悉",
    "X05n0232_002:0714c03": "以佛神力故世尊本願力故為欲顯示佛法故為",
    "X05n0232_002:0714c04": "以智光普照故為欲開闡實義故為令證得法性",
    "X05n0232_002:0714c05": "故為令眾會悉歡喜故為欲開示佛法因故為得",
    "X05n0232_002:0714c06": "一切佛平等故為了法界無有二故說如是法十",
    "X05n0232_002:0714c07": "因舉二故有等言言因緣相參者神力是緣餘皆",
    "X05n0232_002:0714c08": "是因故云相參今略舉二即有因緣以疏對彼因",
    "X05n0232_002:0714c09": "緣易知故云可以意得。",
    "X05n0232_002:0714c10": "▲第二明說經緣者一切經首說時方人等皆是緣",
    "X05n0232_002:0714c11": "起。",
    "X05n0232_002:0714c12": "第二明說經緣等者疏文分二先引例總明後今",
    "X05n0232_002:0714c13": "有十緣下開章別釋前中謂六成就中信聞二種",
    "X05n0232_002:0714c14": "屬於阿難在佛滅後結集時安不為經緣餘四成",
    "X05n0232_002:0714c15": "就為經緣起說必依時要有方處人通說聽即佛",
    "X05n0232_002:0714c16": "及眾四義足矣問智論云說時方人令生信故何",
    "X05n0232_002:0714c17": "以今言為緣起耶答六中初二唯屬證信後四義",
    "X05n0232_002:0714c18": "有兩兼阿難引之為生物信當時無此教不得興",
    "X05n0232_002:0714c19": "故為緣起今十緣中具有此四。",
    "X05n0232_002:0714c20": "▲今有十緣一依時二依處三依主四依三昧五依",
    "X05n0232_002:0714c21": "現相六依說者七依聽者八依德本九依請者十依",
    "X05n0232_002:0714c22": "加者。",
    "X05n0232_002:0714c23": "今有十緣下開章別釋中二先列後釋今初依時",
    "X05n0232_002:0714c24": "下釋疏文分四一大意二開章三融會四廣如旨",
    "X05n0232_002:0715a01": "歸一句出法源。",
    "X05n0232_002:0715a02": "▲今初依時夫心冥至道則渾一古今法界無生本",
    "X05n0232_002:0715a03": "亡時分經偈云如來得菩提實不繫於日。",
    "X05n0232_002:0715a04": "今初分二先拂迹顯實後就德顯圓前中言夫心",
    "X05n0232_002:0715a05": "冥至道則混一古今者此約人顯實法界下約法",
    "X05n0232_002:0715a06": "顯實心與理冥契則無今古之相故肇公云古今",
    "X05n0232_002:0715a07": "通始終同窮本極末浩然大均生公法華疏云古",
    "X05n0232_002:0715a08": "亦今也今亦古矣言法界無生等者就法顯實也",
    "X05n0232_002:0715a09": "有生則屬三世便即有時無生則無三世剎那安",
    "X05n0232_002:0715a10": "有時分故出現品云真如離妄恒寂靜無生無滅",
    "X05n0232_002:0715a11": "普周遍等言下經偈云下引經證略舉人證耳即",
    "X05n0232_002:0715a12": "兜率實幢偈也彼具云眾生如是說某日佛成道",
    "X05n0232_002:0715a13": "如來得菩提實不繫於日法界品云菩薩智輪遠",
    "X05n0232_002:0715a14": "離一切分別網起一切障礙山不可以生死中長",
    "X05n0232_002:0715a15": "短染淨劫數顯示等其文非一。",
    "X05n0232_002:0715a16": "▲況無涯之說念劫圓融哉。",
    "X05n0232_002:0715a17": "況無涯之說等者第二就德顯圓無涯之說竪約",
    "X05n0232_002:0715a18": "長時故旨歸云常恒之說前後際而無涯念劫圓",
    "X05n0232_002:0715a19": "融者約一念即不可盡一念即無量劫無量劫即",
    "X05n0232_002:0715a20": "一念等故云爾也一念即多劫何定時之長短哉。",
    "X05n0232_002:0715a21": "▲今以無時之時略顯十重時別。",
    "X05n0232_002:0715a22": "今以無時之時略顯十重時別者此下第二開章",
    "X05n0232_002:0715a23": "解釋也就中三初上二句標次初唯下釋後於前",
    "X05n0232_002:0715a24": "下結。",
    "X05n0232_002:0715b01": "▲初唯一念二盡七日三遍三際四攝同類劫五收",
    "X05n0232_002:0715b02": "異類劫六以念攝劫七劫念重收八異類界時九彼",
    "X05n0232_002:0715b03": "此相入十以本收末謂以非劫為劫故。",
    "X05n0232_002:0715b04": "二釋中初唯一念者謂於一剎那頓遍無盡之處",
    "X05n0232_002:0715b05": "說無邊法二盡七日者謂初成道一七日中自受",
    "X05n0232_002:0715b06": "法樂第二七日頓說此經言三遍三際者謂盡前",
    "X05n0232_002:0715b07": "後際各無邊劫常恒周遍演說此經初無暫息上",
    "X05n0232_002:0715b08": "三易故疏但列名而已言四攝同類劫下以義稍",
    "X05n0232_002:0715b09": "隱故並加字旨歸但云四攝同類五收異劫六念",
    "X05n0232_002:0715b10": "攝劫七復重收八異界時九彼此相入十以本收",
    "X05n0232_002:0715b11": "末今加一字義則易見故並不釋唯釋第十耳言",
    "X05n0232_002:0715b12": "攝同類劫者於前無邊劫各攝同類如長劫唯攝",
    "X05n0232_002:0715b13": "長劫短劫唯攝短劫等言五收異類劫者謂長劫",
    "X05n0232_002:0715b14": "攝短劫等言六以念攝劫者於一念中即攝無邊",
    "X05n0232_002:0715b15": "同異類劫念念皆爾言七劫念重收者此上念念",
    "X05n0232_002:0715b16": "所攝劫中各以念成彼一一念亦各攝諸劫是則",
    "X05n0232_002:0715b17": "念念既其不盡劫劫亦復無窮如因陀羅網重重",
    "X05n0232_002:0715b18": "無盡也言八異類界時者上之七重且約一類世",
    "X05n0232_002:0715b19": "界如今娑婆一類今辨樹形江河形等無邊異類",
    "X05n0232_002:0715b20": "之剎剎既同處而有不同時亦同時而各別分齊",
    "X05n0232_002:0715b21": "盡彼時分常說此經言九彼此相入者即彼異類",
    "X05n0232_002:0715b22": "界所有時劫亦各別相收或同異類界時互相攝",
    "X05n0232_002:0715b23": "入若念若劫重重無盡同前四五六七於彼諸時",
    "X05n0232_002:0715b24": "常說此經言謂以非劫為劫者第十難見故以此",
    "X05n0232_002:0715c01": "句釋之以非劫為本劫即為末言非劫者離分限",
    "X05n0232_002:0715c02": "故如華藏世界以非劫為劫劫即非劫念等亦爾",
    "X05n0232_002:0715c03": "以時無長短離分限故以染時分說彼劫故以時",
    "X05n0232_002:0715c04": "無別體依法上立法既融通時亦隨爾故離世間",
    "X05n0232_002:0715c05": "品云菩薩摩訶薩知一切劫即是非劫而真實說",
    "X05n0232_002:0715c06": "一切劫數是為第六無等住故云非劫為劫。",
    "X05n0232_002:0715c07": "▲於前十時恒演此經。",
    "X05n0232_002:0715c08": "於此無量時劫常說華嚴。",
    "X05n0232_002:0715c09": "▲又此十種隨一圓收。",
    "X05n0232_002:0715c10": "又此十種者此下第三融會也於中三初此上二",
    "X05n0232_002:0715c11": "句正融會也。",
    "X05n0232_002:0715c12": "▲依此說時則無始終。",
    "X05n0232_002:0715c13": "二依此說時下通妨難此上牒疑情既無始終何",
    "X05n0232_002:0715c14": "有初成之始九會之終。",
    "X05n0232_002:0715c15": "▲亦隨見聞說初成等如前法爾中辨。",
    "X05n0232_002:0715c16": "亦隨見聞下會釋也疏指前通又此一部即是無",
    "X05n0232_002:0715c17": "邊法海以下皆結通無分齊故一部即是一切說",
    "X05n0232_002:0715c18": "故。",
    "X05n0232_002:0715c19": "▲若依此時則逈異餘教。",
    "X05n0232_002:0715c20": "▲而餘教時不出於此。",
    "X05n0232_002:0715c21": "▲或說三七六七等隨見聞故。",
    "X05n0232_002:0715c22": "若依此時下三顯勝能於中又三初揀他顯勝次",
    "X05n0232_002:0715c23": "而餘教下會他顯勝後或說下再通妨難難云彼",
    "X05n0232_002:0715c24": "有三七等殊云何不出於此故今通云皆是此經",
    "X05n0232_002:0716a01": "之時隨見聞故。",
    "X05n0232_002:0716a02": "▲廣如旨歸。",
    "X05n0232_002:0716a03": "廣如下四出法之源。",
    "X05n0232_002:0716a04": "▲第二依處者夫智窮真際能所兩忘假說依真而",
    "X05n0232_002:0716a05": "非國土。",
    "X05n0232_002:0716a06": "第二說經處疏文有四第一總彰大意第二敘昔",
    "X05n0232_002:0716a07": "順違第三句數圓融第四別明處異初中有三初",
    "X05n0232_002:0716a08": "拂迹顯實二融通顯圓三依義建立今初至而非",
    "X05n0232_002:0716a09": "國土即拂迹顯實謂既亡能所何有能依之佛所",
    "X05n0232_002:0716a10": "依之處普賢三昧品云普賢身相如虗空依真而",
    "X05n0232_002:0716a11": "住非國土猶是假說以真無能所無可依故。",
    "X05n0232_002:0716a12": "▲況剎塵即入染淨參融圓滿教之普周難以分其",
    "X05n0232_002:0716a13": "處別。",
    "X05n0232_002:0716a14": "況剎塵即入下第二融通顯圓無能所依尚通實",
    "X05n0232_002:0716a15": "頓二教實教頓教尚離處所況於圓教耶剎塵即",
    "X05n0232_002:0716a16": "入即下通局交徹二四句染淨參融即下淨穢無",
    "X05n0232_002:0716a17": "礙二四句圓滿教下總結難思。",
    "X05n0232_002:0716a18": "▲然真非事外不壞所依以上無時之時遍此非處",
    "X05n0232_002:0716a19": "之處。",
    "X05n0232_002:0716a20": "然真非下第三依義建立不壞相故不妨立時然",
    "X05n0232_002:0716a21": "旨歸約處先已有處依此說經後辨其時疏家欲",
    "X05n0232_002:0716a22": "順六成就之次第故先明時耳。",
    "X05n0232_002:0716a23": "▲然有言此經在穢土說居摩竭等故有云處淨土",
    "X05n0232_002:0716a24": "說在華藏故有云如實義者二種身土無定異處即",
    "X05n0232_002:0716b01": "於一處見聞異故。",
    "X05n0232_002:0716b02": "然有言下第二敘昔順違於中二先正敘後上之",
    "X05n0232_002:0716b03": "下決斷前中第一師云既七處九會人三天四並",
    "X05n0232_002:0716b04": "居娑婆欲界之中明是穢也第二師云說此經時",
    "X05n0232_002:0716b05": "華藏世界六種震動又言其地堅固金剛所成娑",
    "X05n0232_002:0716b06": "婆土石諸山豈得將此為穢第三師但合上無礙",
    "X05n0232_002:0716b07": "謂感娑婆者對華藏而見娑婆感華藏者對娑婆",
    "X05n0232_002:0716b08": "而見華藏亦如螺髻所見自在天宮身子所見丘",
    "X05n0232_002:0716b09": "陵坑坎華藏品云譬如見導師種種色差別隨眾",
    "X05n0232_002:0716b10": "生心行見諸剎亦然。",
    "X05n0232_002:0716b11": "▲上之三義後一近宗。",
    "X05n0232_002:0716b12": "後決斷言後一近宗者且知剎該淨穢即二四句",
    "X05n0232_002:0716b13": "中之一句未窮玄妙故云近宗。",
    "X05n0232_002:0716b14": "▲然說此經處淨穢無礙通局交徹各二四句。",
    "X05n0232_002:0716b15": "然說此經處下第三句數圓融於中有三一雙標",
    "X05n0232_002:0716b16": "二雙釋三以麤例細初標可知。",
    "X05n0232_002:0716b17": "▲初淨穢中謂或唯染或唯淨如前二義或俱華藏",
    "X05n0232_002:0716b18": "內娑婆故或俱泯染淨相盡同一法界故。",
    "X05n0232_002:0716b19": "初淨穢中下雙釋先釋染淨二四句前一四句以",
    "X05n0232_002:0716b20": "本剎末剎相望成四句華藏為本剎世尊修因所",
    "X05n0232_002:0716b21": "嚴淨故剎種所持世界為末剎應眾生有故然末",
    "X05n0232_002:0716b22": "剎則狹本剎則寬末通淨穢本剎唯淨若寬狹相",
    "X05n0232_002:0716b23": "望自屬通局今論淨穢故但取末中染剎前二句",
    "X05n0232_002:0716b24": "可知第三句雙明本末故得稱俱不同前二說華",
    "X05n0232_002:0716c01": "藏即不言娑婆說娑婆即不論華藏今要明華藏",
    "X05n0232_002:0716c02": "之內娑婆如一莊嚴城中舉一小室耳上三皆約",
    "X05n0232_002:0716c03": "事明第四句唯約理說若理事相望則前三句皆",
    "X05n0232_002:0716c04": "末第四句獨為其本故華藏品云華藏世界海法",
    "X05n0232_002:0716c05": "界等無別莊嚴極清淨安住於虗空等。",
    "X05n0232_002:0716c06": "▲又或唯染摩竭等覆淨相故或唯淨其地金剛染",
    "X05n0232_002:0716c07": "相盡故或俱隱顯無礙故或俱非各相形奪二相盡",
    "X05n0232_002:0716c08": "故。",
    "X05n0232_002:0716c09": "又或唯染下第二四句隨取一剎即有四句不論",
    "X05n0232_002:0716c10": "本末染淨今正約娑婆染剎上論四句也即前三",
    "X05n0232_002:0716c11": "約淨穢虧盈後一約相盡理現若約機說者染就",
    "X05n0232_002:0716c12": "劣機見故淨就勝機見故俱約二人同見故剎體",
    "X05n0232_002:0716c13": "自在故俱非約頓機故亦唯約體故。",
    "X05n0232_002:0716c14": "▲次明通局交徹二四句者。",
    "X05n0232_002:0716c15": "次明通局二四句等者先標後釋。",
    "X05n0232_002:0716c16": "▲謂或局此一界故或通該十方故或俱即此即遍",
    "X05n0232_002:0716c17": "故或泯二相盡故。",
    "X05n0232_002:0716c18": "釋中前四句約一重平漫以論後四句約重重相",
    "X05n0232_002:0716c19": "攝以說又前四約以人望處論通局後四唯約說",
    "X05n0232_002:0716c20": "處論通局前中初二句唯約相說一謂此界七處",
    "X05n0232_002:0716c21": "說經二謂十方諸剎齊說三以相隨性故即一能",
    "X05n0232_002:0716c22": "遍如光明覺品彼云如此處見佛世尊座蓮華藏",
    "X05n0232_002:0716c23": "師子之座一方一切諸世界中各有百億閻浮提",
    "X05n0232_002:0716c24": "百億如來亦如是座此明一會即遍一切非是彼",
    "X05n0232_002:0717a01": "處各別有佛四即歸理平等。",
    "X05n0232_002:0717a02": "▲又或局此界攝一切故或通此入一切故或俱即",
    "X05n0232_002:0717a03": "攝即入故或泯形奪相盡故。",
    "X05n0232_002:0717a04": "後四句中初一約廣容門事含於理無礙故令一",
    "X05n0232_002:0717a05": "界即理能攝一切二約普遍門事如理遍令此一",
    "X05n0232_002:0717a06": "界隨所依理入一切剎三廣容即普遍故正攝之",
    "X05n0232_002:0717a07": "時便能遍入以此二門無異體故四泯同平等門",
    "X05n0232_002:0717a08": "法界之中俱不可得故。",
    "X05n0232_002:0717a09": "▲又以一塵例剎亦有四句可知。",
    "X05n0232_002:0717a10": "又以一塵下三以麤例細也引文如前依正融通",
    "X05n0232_002:0717a11": "中說。",
    "X05n0232_002:0717a12": "▲若從狹至寬略顯十處。",
    "X05n0232_002:0717a13": "若從狹至寬略顯十處下第四別明處異中文分",
    "X05n0232_002:0717a14": "為六一標數二初此下別釋三然上下總結四然",
    "X05n0232_002:0717a15": "說十住下釋妨五十餘佛同者下隨難重釋六又",
    "X05n0232_002:0717a16": "上十處下總融十義。",
    "X05n0232_002:0717a17": "▲初此閻浮七處九會而周法界如昇須彌品二周",
    "X05n0232_002:0717a18": "百億同類一界亦遍法界如光明覺品三遍異類樹",
    "X05n0232_002:0717a19": "形等剎四遍剎種五遍華藏六遍餘剎海若種若剎",
    "X05n0232_002:0717a20": "七遍前六類剎塵皆有同異類剎八盡虗空界容一",
    "X05n0232_002:0717a21": "一毛端之處各有無邊剎海九猶帝網十餘佛同。",
    "X05n0232_002:0717a22": "二中然其十名與旨歸小有不同旨歸云初此閻",
    "X05n0232_002:0717a23": "浮二周百億三盡十方四遍塵道五通異界六該",
    "X05n0232_002:0717a24": "剎塵七歸華藏八重攝剎九猶帝網十餘佛同今",
    "X05n0232_002:0717b01": "疏所以不同彼者以歸華藏即前染淨無礙故不",
    "X05n0232_002:0717b02": "立之故旨歸文云事盡理現染相盡故其該剎塵",
    "X05n0232_002:0717b03": "與遍塵道並皆是塵故第七中攝八重攝剎者亦",
    "X05n0232_002:0717b04": "明華藏中塵一一攝餘剎海亦不異於第一剎塵",
    "X05n0232_002:0717b05": "故並略之而加四五六以成十義彼三即此八彼",
    "X05n0232_002:0717b06": "五即此三此亦賢首略疏之中光明覺品中意參",
    "X05n0232_002:0717b07": "而用之耳言如昇須彌品者此文為證七處而周",
    "X05n0232_002:0717b08": "法界之言文云爾時世尊不離一切菩提樹下而",
    "X05n0232_002:0717b09": "上昇須彌向帝釋殿下云十方世界悉亦如是法",
    "X05n0232_002:0717b10": "慧偈云一切閻浮提皆言佛在中我等今見佛住",
    "X05n0232_002:0717b11": "於須彌頂十方悉亦然如來自在力皆遍法界之",
    "X05n0232_002:0717b12": "文也七處皆爾文中但三賢三天言不起而遍義",
    "X05n0232_002:0717b13": "如下疏言如光明覺品者此證百億遍法界法界",
    "X05n0232_002:0717b14": "皆有同類一界言同類者同有須彌大海鐵圍四",
    "X05n0232_002:0717b15": "洲二十八天各有百億故名同也故彼經云如是",
    "X05n0232_002:0717b16": "無數無量無邊無等不可數不可稱不可思不可",
    "X05n0232_002:0717b17": "量不可說盡法界虗空界所有世界南西北方四",
    "X05n0232_002:0717b18": "維上下亦復如是彼一一世界中皆有百億閻浮",
    "X05n0232_002:0717b19": "提乃至百億色究竟天其中所有悉皆明現彼一",
    "X05n0232_002:0717b20": "一閻浮提中悉見如來座蓮華藏師子之座十佛",
    "X05n0232_002:0717b21": "剎微塵數菩薩所共圍繞揀唯閻浮故云百億揀",
    "X05n0232_002:0717b22": "下異類故云同類一界言三遍異類樹形等剎者",
    "X05n0232_002:0717b23": "上二皆略釋下八唯列名而已而言等者等取江",
    "X05n0232_002:0717b24": "河迴轉形等經列二十形結有不可說不可說佛",
    "X05n0232_002:0717c01": "剎微塵數異類一一流類皆遍十方虗空法界與",
    "X05n0232_002:0717c02": "前須彌界等互不相礙各於其中轉斯法輪言四",
    "X05n0232_002:0717c03": "遍剎種者向明異類且舉百億中異類故今方明",
    "X05n0232_002:0717c04": "剎種然異類言雖通華藏言總意別言遍剎種者",
    "X05n0232_002:0717c05": "即取最中無邊妙華光香水海中普照十方熾然",
    "X05n0232_002:0717c06": "寶光明世界種其中攝二十重佛剎微塵數結有",
    "X05n0232_002:0717c07": "不可說佛剎微塵數世界於中布列今遮那亦遍",
    "X05n0232_002:0717c08": "其中言五遍華藏者謂遍華藏一界有前十不可",
    "X05n0232_002:0717c09": "說佛剎微塵數世界種既皆如來修因之所嚴淨",
    "X05n0232_002:0717c10": "故常處其中而演說法言六遍餘剎海若種若剎",
    "X05n0232_002:0717c11": "者即華藏之外十方無間窮盡法界之剎海例如",
    "X05n0232_002:0717c12": "華藏也如第六卷現相品說華藏世界海東有世",
    "X05n0232_002:0717c13": "界海名清淨光蓮華莊嚴南名一切寶月光明莊",
    "X05n0232_002:0717c14": "嚴藏西名可愛樂寶光明北名毗瑠璃蓮華光圓",
    "X05n0232_002:0717c15": "滿藏東北名閻浮檀金玻璃色幢東南名金莊嚴",
    "X05n0232_002:0717c16": "瑠璃光普照西南名日光遍照西北名寶光照曜",
    "X05n0232_002:0717c17": "下方名蓮華香妙德藏上方名摩尼寶照曜莊嚴",
    "X05n0232_002:0717c18": "結云十億佛剎塵數等是也言七遍前六類剎塵",
    "X05n0232_002:0717c19": "者前之六段各是一類此上諸剎皆以塵成一一",
    "X05n0232_002:0717c20": "塵中皆有佛剎如來於彼塵內剎中說經故華藏",
    "X05n0232_002:0717c21": "品云華藏世界所有塵一一塵中見法界法界尚",
    "X05n0232_002:0717c22": "見何況剎耶又云一一塵內難思剎隨眾生心各",
    "X05n0232_002:0717c23": "別住又云如於此會見佛座一切塵中悉如是其",
    "X05n0232_002:0717c24": "文非一言八盡虗空界容一一毛端之處各有無",
    "X05n0232_002:0718a01": "邊剎海者此不論成剎之塵但取容塵之處遍於",
    "X05n0232_002:0718a02": "空矣如二界中間空無有物亦是容塵之處今取",
    "X05n0232_002:0718a03": "遍法界虗空界有剎無剎有塵無塵但可容塵之",
    "X05n0232_002:0718a04": "處即有無邊同類異類一切剎等如來於此常轉",
    "X05n0232_002:0718a05": "法輪阿僧祇品云一毛端處所有剎其數無量不",
    "X05n0232_002:0718a06": "可說盡虗空量諸毛端一一處剎悉如是彼毛端",
    "X05n0232_002:0718a07": "處諸國土無量種類差別住有不可說異類剎有",
    "X05n0232_002:0718a08": "不可說同類剎不可言說毛端處皆有淨剎不可",
    "X05n0232_002:0718a09": "說種種莊嚴不可說種種奇妙不可說如是等文",
    "X05n0232_002:0718a10": "其證非一而言於中說法者彼次頌云於彼一一",
    "X05n0232_002:0718a11": "毛端處演不可說諸佛名出妙音聲不可說轉正",
    "X05n0232_002:0718a12": "法輪不可說於彼一一法輪中演修多羅不可說",
    "X05n0232_002:0718a13": "於彼一一修多羅分別法門不可說於彼一一法",
    "X05n0232_002:0718a14": "門中又說諸法不可說於彼一一諸法中調伏眾",
    "X05n0232_002:0718a15": "生不可說等言九猶帝網者彼一一微塵既各攝",
    "X05n0232_002:0718a16": "無邊剎海即此剎等復有微塵彼諸塵內復有剎",
    "X05n0232_002:0718a17": "海是則塵塵不盡剎剎無窮如帝釋殿網重重重",
    "X05n0232_002:0718a18": "重不可說其分量而毗盧遮那亦重重重重無盡",
    "X05n0232_002:0718a19": "無盡常演說法言十餘佛同下文自釋。",
    "X05n0232_002:0718a20": "▲然上十類一一各遍法界而前九正是遮那說法",
    "X05n0232_002:0718a21": "之處。",
    "X05n0232_002:0718a22": "然上十類等者第三總結也由上十門初二有遍",
    "X05n0232_002:0718a23": "法界之言從三至十皆略此言故今總結皆遍。",
    "X05n0232_002:0718a24": "▲然說十住等處雖復各遍法界乃至塵毛為門不",
    "X05n0232_002:0718b01": "同亦無雜亂。",
    "X05n0232_002:0718b02": "然說十住下第四釋妨謂有問言若忉利天說十",
    "X05n0232_002:0718b03": "住法既遍虗空周於毛道未知夜摩天等亦說十",
    "X05n0232_002:0718b04": "住不設爾何失二俱有過若彼不說則說處不遍",
    "X05n0232_002:0718b05": "若彼亦說處則雜亂何以經中唯云忉利說十住",
    "X05n0232_002:0718b06": "法夜摩天處說十行等耶故為此通於中三初總",
    "X05n0232_002:0718b07": "答前問次重通再難後一一會下以一例餘初中",
    "X05n0232_002:0718b08": "即隱顯門一門顯時餘門則隱如以十住為門唯",
    "X05n0232_002:0718b09": "言十住遍十行為門唯明十行遍等故云為門不",
    "X05n0232_002:0718b10": "同亦無雜亂。",
    "X05n0232_002:0718b11": "▲若約十住與十行等全位相攝則彼此互無各遍",
    "X05n0232_002:0718b12": "法界若約諸位相資則後此互有同遍法界。",
    "X05n0232_002:0718b13": "若約十住至彼此互有同遍法界者即第二重通",
    "X05n0232_002:0718b14": "再難謂更有問言若約為門不同為互相見不若",
    "X05n0232_002:0718b15": "相見者還成雜亂若不相見何以知遍今答此問",
    "X05n0232_002:0718b16": "明有見不見謂若約相即則不相見若約相入則",
    "X05n0232_002:0718b17": "許互見言若約十住與十行等全位相攝則彼此",
    "X05n0232_002:0718b18": "互無各遍法界者是相即門謂若以十住攝於餘",
    "X05n0232_002:0718b19": "位則唯有十住餘位如虗空以餘位癈已同十住",
    "X05n0232_002:0718b20": "故餘位亦爾十住遍時非十行等遍故云各遍法",
    "X05n0232_002:0718b21": "界言若約諸位相資則彼此互有同遍法界者是",
    "X05n0232_002:0718b22": "相入門以約力用互資不壞自他如兩鏡相照故",
    "X05n0232_002:0718b23": "東鏡動時鏡中之影亦動故得同遍法界而有主",
    "X05n0232_002:0718b24": "伴故非雜亂如十住為門帶十行等同遍法界時",
    "X05n0232_002:0718c01": "但名十住遍不名十行等遍若十行等為門亦然",
    "X05n0232_002:0718c02": "則有力能攝者為主無力被攝者為伴前相即門",
    "X05n0232_002:0718c03": "中正十住遍時不妨餘遍但隱顯不同耳十住遍",
    "X05n0232_002:0718c04": "時十行等即隱十行遍時餘隱亦然依相即門亦",
    "X05n0232_002:0718c05": "名為純遍周法界塵毛唯有十住等故後相入門",
    "X05n0232_002:0718c06": "亦名雜門以諸位一時相資遍故則十住中有十",
    "X05n0232_002:0718c07": "行等餘義至義分齊中廣辨。",
    "X05n0232_002:0718c08": "▲一一會品准此知之。",
    "X05n0232_002:0718c09": "▲十餘佛同者此佛既爾餘佛例然故諸會結通皆",
    "X05n0232_002:0718c10": "云我等諸佛亦如是說。",
    "X05n0232_002:0718c11": "十餘佛同者下第五隨難重釋中二先正顯同遍",
    "X05n0232_002:0718c12": "後然主主下釋通妨難前中以竪窮三際橫遍十",
    "X05n0232_002:0718c13": "方佛佛德用說法皆同故故經云三世諸佛已說",
    "X05n0232_002:0718c14": "今說當說疏中引經我等諸佛亦如是說即橫論",
    "X05n0232_002:0718c15": "也即證法佛言也十地經云我不見有諸佛世界",
    "X05n0232_002:0718c16": "彼諸如來不說此法即金剛藏說法菩薩言也。",
    "X05n0232_002:0718c17": "▲然主主不相見伴伴不相見主伴伴主則互相見",
    "X05n0232_002:0718c18": "若互不相見即各遍法界互相見故同遍法界亦無",
    "X05n0232_002:0718c19": "雜亂亦無障礙。",
    "X05n0232_002:0718c20": "然主主下二通難中謂有問言餘佛說處與遮那",
    "X05n0232_002:0718c21": "佛為相見不設爾何失二俱有過謂若相見即乖",
    "X05n0232_002:0718c22": "相遍若不相見即乖主伴故為此通謂見與不見",
    "X05n0232_002:0718c23": "二義俱成二互相見主伴義成見與不見遍義皆",
    "X05n0232_002:0718c24": "成但各遍同遍以為異耳文具四句言主主不相",
    "X05n0232_002:0719a01": "見者遮那為主時十方餘佛但得為伴不得為主",
    "X05n0232_002:0719a02": "若餘佛為主遮那亦即為伴不得為主故云主主",
    "X05n0232_002:0719a03": "不相見二伴伴不相見者如諸佛為遮那伴時遮",
    "X05n0232_002:0719a04": "那更不得為伴故云伴伴不相見非謂彼諸伴佛",
    "X05n0232_002:0719a05": "自不相見言主伴伴主則互相見者即第三第四",
    "X05n0232_002:0719a06": "句也三主伴得相見者如遮那為主見餘伴佛伴",
    "X05n0232_002:0719a07": "佛亦見遮那故四伴主相見者如遮那為伴餘佛",
    "X05n0232_002:0719a08": "為主則得相見然三四二句義則不異但約一人",
    "X05n0232_002:0719a09": "互通主伴故成四耳言無雜亂者結為門別故言",
    "X05n0232_002:0719a10": "無障礙者約常融攝故。",
    "X05n0232_002:0719a11": "▲又上十處共為緣起舉一全收以一一稱法性故。",
    "X05n0232_002:0719a12": "▲而隨前一一時皆遍此諸處又隨一一處皆具前",
    "X05n0232_002:0719a13": "時頓說此經。",
    "X05n0232_002:0719a14": "▲此猶約器世間說若約智正覺及眾生世間即一",
    "X05n0232_002:0719a15": "一佛身肢節毛孔皆攝無盡重重之剎普賢眾生一",
    "X05n0232_002:0719a16": "一皆爾並是遮那說經之處。",
    "X05n0232_002:0719a17": "又上十處下第六總融十義於中分三初正顯十",
    "X05n0232_002:0719a18": "義融通次而隨下對時顯處後此猶約下通顯甚",
    "X05n0232_002:0719a19": "深謂上十重但是器世間耳未說佛毛及眾生毛",
    "X05n0232_002:0719a20": "孔中事一一皆悉重重無盡言普賢眾生一一皆",
    "X05n0232_002:0719a21": "爾者普賢若望如來亦名眾生世間若望眾生亦",
    "X05n0232_002:0719a22": "名智正覺世間又舉普賢則攝一切菩薩也。",
    "X05n0232_002:0719a24": "大方廣佛華嚴經疏演義鈔卷第二"
}