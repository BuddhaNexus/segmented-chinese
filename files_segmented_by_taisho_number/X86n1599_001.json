{
    "X86n1599_001:0054c06": "永明道蹟序",
    "X86n1599_001:0054c08": "眾生之情。處處執著。菩薩教化。處處破除。如嬰兒疾",
    "X86n1599_001:0054c09": "病。為乳所傷。良醫審證。止乳與藥。疾則旋已。又病久",
    "X86n1599_001:0054c10": "困。為藥所傷。智人知之。遣醫罷藥。患亦隨愈。然不妨",
    "X86n1599_001:0054c11": "乳有哺養之益。藥有療治之功。止乳是權。而槩奪則",
    "X86n1599_001:0054c12": "餒死者必相藉矣。遣醫是蹔。而例遣則沈痼者必無",
    "X86n1599_001:0054c13": "幸矣。三乘對治者。療煩惱之妙藥也。眾善齊臻者。養",
    "X86n1599_001:0054c14": "法身之乳湩也。滯之則礙正知見。故菩提達磨而降。",
    "X86n1599_001:0054c15": "皆絕言思。以止遣之。廢之則乖圓融門。故永明大師",
    "X86n1599_001:0054c16": "嗣。與渾事理。而以身範焉。大師。法眼之嫡孫。韶師之",
    "X86n1599_001:0054c17": "真子。玅契單傳。親蒙記莂。然禪宗不立文字。而師樂",
    "X86n1599_001:0054c18": "說無礙。百卷河懸。禪宗呵斥坐禪。而師跏趺九旬。鷃",
    "X86n1599_001:0054c19": "巢衣裓。禪宗指決唯心。無他淨土。而師經行持念。角",
    "X86n1599_001:0054c20": "虎示人。禪宗但貴眼正。不貴行履。而師萬善同歸。勤",
    "X86n1599_001:0054c21": "行百八。所以抑虗濫。示之隄防。導因地。趍於極果。真",
    "X86n1599_001:0054c22": "金出冶。盛作莊嚴。大海吞流。不辭涓滴。真祖位大成",
    "X86n1599_001:0054c23": "之聖法王。金輪之尊者也。大師示寂後。塔於大慈山。",
    "X86n1599_001:0054c24": "院曰壽寧。圮廢湮泯。址歸俗士。淨慈僧壑公者。夙懷",
    "X86n1599_001:0055a01": "遺蹟。號慕詢求於蓁莾中。竟得設利。緇白瞻禮。如重",
    "X86n1599_001:0055a02": "霾餘。慧日再見。僉謀於法堂之背建窣堵波。用嚴供",
    "X86n1599_001:0055a03": "養。併彚緝遺事。附以圖讚。目曰永明道蹟。傳布四眾。",
    "X86n1599_001:0055a04": "於戲。洪波白浪。靈骨具存潭北．湘南。塔樣無改。育王",
    "X86n1599_001:0055a05": "七寶。古佛一錐。於未添香前。共著眼目。",
    "X86n1599_001:0055a06": "萬曆丁未首夏望日",
    "X86n1599_001:0055a07": "歇菴居士陶望齡書於會稽法華山天衣精舍",
    "X86n1599_001:0055a10": "永明道蹟",
    "X86n1599_001:0055a11": "永明道跡目錄",
    "X86n1599_001:0055a12": "淨慈寺嗣法雲孫　大壑　輯",
    "X86n1599_001:0055a13": "(六夢居士　虞淳熙　寓庸居士　黃汝亨)　同校閱",
    "X86n1599_001:0055a14": "凡三十二條",
    "X86n1599_001:0055a15": "永明真像感親息爭群羊聽經",
    "X86n1599_001:0055a16": "金門獻賦放生罹法慷慨見宥",
    "X86n1599_001:0055a17": "捨俗投師斥鷃巢衣參依蒙讖",
    "X86n1599_001:0055a18": "聖授蓮花神人護懺密承甘露",
    "X86n1599_001:0055a19": "雪竇示眾中興靈隱淨慈開山",
    "X86n1599_001:0055a20": "永明升座華臺課經別峰行道",
    "X86n1599_001:0055a21": "營塔鎮潮古佛互證高麗歸依",
    "X86n1599_001:0055a22": "天台說戒法食施鬼勸念往生",
    "X86n1599_001:0055a23": "降伏神煞演法雨花預知時至",
    "X86n1599_001:0055a24": "茶毗遺瑞閻君禮像雉兒聽法",
    "X86n1599_001:0055b01": "鋪張儒術權寄僊蹤",
    "X86n1599_001:0055b02": "永明道跡目錄(終)",
    "X86n1599_001:0055b04": "陸樹聲贊曰。",
    "X86n1599_001:0055b05": "　稽首智覺稱大雄　　靈根卓頴超神童",
    "X86n1599_001:0055b06": "　諸佛海藏固無極　　法華經藏猶難窮",
    "X86n1599_001:0055b07": "　師當能言義已竟　　誦感群羊時跪聽",
    "X86n1599_001:0055b08": "　長為監守靡國儲　　捐生贖生奚憚誅",
    "X86n1599_001:0055b09": "　臨市悅豫如登假　　人主感悟釋其械",
    "X86n1599_001:0055b10": "　不獨刑逃世并逃　　放生猶覺度生高",
    "X86n1599_001:0055b11": "　如來所有一切法　　維師一身為總括",
    "X86n1599_001:0055b12": "　彌陀為塔願無疆　　一一塔放無量光",
    "X86n1599_001:0055b13": "　佐彼慈尊白玉相　　能令堪忍知西向",
    "X86n1599_001:0055b14": "　師於別峰稱佛名　　螺貝天樂空中生",
    "X86n1599_001:0055b15": "　宗鏡開函照異域　　高麗王者遙屬目",
    "X86n1599_001:0055b16": "　金線伽黎紫晶珠　　黃金澡瓶執贄殊",
    "X86n1599_001:0055b17": "　異國冥都兩傾注　　十方皈敬想如是",
    "X86n1599_001:0055b18": "馮夢禎贊曰。夫神之於形也。猶春在花枝。春殘則",
    "X86n1599_001:0055b19": "花謝。神往則形徂。劇工如宋人鏤玉為瓣。或混其",
    "X86n1599_001:0055b20": "真。似其如化。工無工乎。葉公甞工畫龍。見真龍而",
    "X86n1599_001:0055b21": "怖走。寫生固不足以當生。而況無生乎。壽師為像",
    "X86n1599_001:0055b22": "則不然。譬夫摩尼神珠。非色非空。非生非滅。亘燿",
    "X86n1599_001:0055b23": "幽顯。雨諸珍寶。觀至幽若冥界衰。殺生髏如閻羅。",
    "X86n1599_001:0055b24": "恒展幀以投誠。知師深證無生。以無生生相度無",
    "X86n1599_001:0055c01": "盡眾生。而無度生相。斯為永明師之妙相也歟。",
    "X86n1599_001:0055c02": "五代杭州慧日永明寺智覺禪師。諱延壽。字冲玄。號",
    "X86n1599_001:0055c03": "抱一子。本丹陽人。後遷餘杭。遂家焉。父王公。母某氏。",
    "X86n1599_001:0055c04": "師生。方能言。坐高榻。值父母反目。奮躍而下。跪泣於",
    "X86n1599_001:0055c05": "地。親感悅。永偕琴瑟。",
    "X86n1599_001:0055c06": "曹學佺贊曰。師當孩提時。便知奮擲身命。感化所",
    "X86n1599_001:0055c07": "天。後踐法王之位。調御群靈者。其進力有自矣。經",
    "X86n1599_001:0055c08": "言。頻伽在鷇。聲逾眾鳥。狻猊出胎。威懾百獸。物固",
    "X86n1599_001:0055c09": "有天縱者。吾生欲辦未來於今日。尚荏苒流光。瞻",
    "X86n1599_001:0055c10": "仰童真。寧無慚德也歟。",
    "X86n1599_001:0055c11": "師總角時。即歸心佛乘。不茹葷。日唯一食。持法華經。",
    "X86n1599_001:0055c12": "七行俱下。每展卷時。感群羊跪聽。",
    "X86n1599_001:0055c13": "葛寅亮曰。只這件。有等玲利漢聞言不信。顧此蠢",
    "X86n1599_001:0055c14": "然者。爾反有一段入處。豈不可恠。轉下看去。鸚鵡",
    "X86n1599_001:0055c15": "證果。蚯蚓談經。物愈微。神通愈顯。夫此猶屬有知。",
    "X86n1599_001:0055c16": "未為奇特。至于頑石點頭。大駭人矣。從是諦觀那",
    "X86n1599_001:0055c17": "說法的。果是壽禪師麼。這聽法的。還是羊麼。咦。上",
    "X86n1599_001:0055c18": "林春色早。花鳥總宜人。",
    "X86n1599_001:0055c19": "師年十六為儒生。時吳越文穆王元懽鎮杭州。師獻",
    "X86n1599_001:0055c20": "齊天賦。眾推間世之才。咸欲官之。",
    "X86n1599_001:0055c21": "黃汝亨贊曰。為依佛耶。自獻金門。為宗儒耶。誰名",
    "X86n1599_001:0055c22": "沙門。賦心賦神。東踊西升。吳越之師。清泰之君。齊",
    "X86n1599_001:0055c23": "天中天之壽。壽無量而無名。名可求兮。彌勒入補",
    "X86n1599_001:0055c24": "處以稱尊。惟儒與佛不隔一塵。",
    "X86n1599_001:0056a01": "師甞為餘杭庫吏。後遷華亭鎮將。督納軍需。屢以庫",
    "X86n1599_001:0056a02": "錢買魚蝦等物放之。事發。坐死。領赴市曹。",
    "X86n1599_001:0056a03": "虞淳貞曰。物我同體兮。何放生而罹死。謂非同體",
    "X86n1599_001:0056a04": "兮。何入死而出生。王法佛法即異而成。至人無己。",
    "X86n1599_001:0056a05": "惟慈是膺。盖視蠛蠓猶大覺。臨藁街如化城。",
    "X86n1599_001:0056a06": "宋旭贊曰。",
    "X86n1599_001:0056a07": "　慷慨臨刑思灑然　　不妨多費放生錢",
    "X86n1599_001:0056a08": "　君王感宥重加敬　　遂得傳燈繼祖筵",
    "X86n1599_001:0056a09": "吳越王遊於江上。夢老人引魚蝦數萬至。云。此皆稅",
    "X86n1599_001:0056a10": "務官所放者。願王免其辠。王窹而使人探之。師臨死",
    "X86n1599_001:0056a11": "地。面無慼容。典刑者恠而詰之。師曰。吾於庫錢。毫無",
    "X86n1599_001:0056a12": "私用。為贖生命耳。今死當徑生西方極樂上品。又何",
    "X86n1599_001:0056a13": "慼焉。探者覆命。王釋之。",
    "X86n1599_001:0056a14": "蘇子瞻志林云。禪師應以市曹得度。故菩薩乃現",
    "X86n1599_001:0056a15": "市曹以度之。學出死入生法。得向死地走一遭。抵",
    "X86n1599_001:0056a16": "三千年修行。余自竄逐海上。去死地稍近。心頗憂",
    "X86n1599_001:0056a17": "之。願學永明壽師放生以證阿羅漢果。敬以亡母",
    "X86n1599_001:0056a18": "蜀郡太君程氏遺留簪珥。盡買放生。以薦父母冥",
    "X86n1599_001:0056a19": "福。",
    "X86n1599_001:0056a20": "師兒時即以出家為念。父母不聽。遂斷葷。刺心血。濡",
    "X86n1599_001:0056a21": "毫寫經。終期副願。至年三十。吳越王知師慕道。乃從",
    "X86n1599_001:0056a22": "其志。放令出家。捨妻孥。投龍冊寺翠巖禪師削染登",
    "X86n1599_001:0056a23": "戒。執勞供眾。都忘身宰。衣不繒纊。食無重味。野蔬布",
    "X86n1599_001:0056a24": "襦。以遣朝夕。",
    "X86n1599_001:0056b01": "潘之恒贊曰。甞觀世智辯聰之士。有欲割塵俗。而",
    "X86n1599_001:0056b02": "白首無能者。有辭親出家。躭染世緣。而黑業日深",
    "X86n1599_001:0056b03": "者。若師金門獻賦。甞推間世之才。華亭備軍。早擅",
    "X86n1599_001:0056b04": "脫頴之秀。當強仕之年。卒斷煩惱之髮。為靈山法",
    "X86n1599_001:0056b05": "臣。而化敷異境。嗚呼。師真人傑也哉。",
    "X86n1599_001:0056b06": "師甞習靜於天台智者巖。跏趺不起者九旬。有鳥似",
    "X86n1599_001:0056b07": "斥鷃巢衣中育雛。定起乃去。",
    "X86n1599_001:0056b08": "金學曾曰。壽師在天台斥鷃巢衣一事。此聖師定",
    "X86n1599_001:0056b09": "中不思議境界。與如來鵲巢其頂相似。非機忘議",
    "X86n1599_001:0056b10": "盡。心同木石者。未易臻此。即如鴿就如來影中。頓",
    "X86n1599_001:0056b11": "無驚怖。豈莊生沙鷗之喻耶。余未達其境。不能贊",
    "X86n1599_001:0056b12": "一詞。惟不能贊一詞。然後見禪定不可思議之妙",
    "X86n1599_001:0056b13": "也。具眼者以為何如。",
    "X86n1599_001:0056b14": "師從定起。尋往天台山德韶國師執弟子禮。北面師",
    "X86n1599_001:0056b15": "事之。時國師眼目天人。一見而深器焉。密授心印。仍",
    "X86n1599_001:0056b16": "謂師曰。汝與元帥有緣。他日當大興佛事。惜吾不及",
    "X86n1599_001:0056b17": "見耳。",
    "X86n1599_001:0056b18": "朗士吳之鯨贊曰。",
    "X86n1599_001:0056b19": "　法王闡法亦資法力　　如空鼓風若助之翼",
    "X86n1599_001:0056b20": "　韶師示讖法緣夙植　　靈鷲宗風南屏主席",
    "X86n1599_001:0056b21": "　竹祖桐孫世食其德　　大劫不壞緣緣空寂",
    "X86n1599_001:0056b22": "　薪盡火傳請問慧月",
    "X86n1599_001:0056b23": "師於國清中夜旋繞。見普賢所執蓮花忽然在手。因",
    "X86n1599_001:0056b24": "思宿有二願。進退未決。遂登智者禪院。作二紙鬮。一",
    "X86n1599_001:0056c01": "曰一心禪定．一曰萬善生淨土。冥心禱曰。於此二途。",
    "X86n1599_001:0056c02": "功易成者。湏七拈著。信手拈之。乃至七度。一無間隔。",
    "X86n1599_001:0056c03": "由是一意專脩淨業。",
    "X86n1599_001:0056c04": "比丘洪恩贊曰。心欲生天。夢想輕舉。心存佛國。聖",
    "X86n1599_001:0056c05": "境冥現。夢矢穢者得財。夢棺器者得位。此處世出",
    "X86n1599_001:0056c06": "世念慮正倒之有徵也。方師行道。感斯瑞應。夫普",
    "X86n1599_001:0056c07": "賢為萬行之師。蓮花表一乘之法。豈師之功階真",
    "X86n1599_001:0056c08": "淨。果證妙圓之先眹者歟。",
    "X86n1599_001:0056c09": "師一生隨處常建法華懺堂。莊嚴淨土。晝夜六時普",
    "X86n1599_001:0056c10": "為法界眾生代脩法華懺。後於國清寺結壇脩禮。夜",
    "X86n1599_001:0056c11": "見神人持戟而入。師呵之曰。何得擅入。對曰。久積淨",
    "X86n1599_001:0056c12": "業。方到此中。",
    "X86n1599_001:0056c13": "鄭之惠贊曰。",
    "X86n1599_001:0056c14": "　師懺眾生誰為師懺　　漫漫長夜千古不旦",
    "X86n1599_001:0056c15": "　虞公開士鋟我儀範　　舉似介公壑公攸相",
    "X86n1599_001:0056c16": "　九原可作玄珠有粲　　巍巍華臺悠悠法藏",
    "X86n1599_001:0056c17": "　恍惚見之手蓮牙象",
    "X86n1599_001:0056c18": "師甞振錫金華天柱峰。誦法華經三載。一夜。禪定中",
    "X86n1599_001:0056c19": "見觀音乘空而來。以甘露灌其口。從此遂發無礙辯",
    "X86n1599_001:0056c20": "才。下筆盈卷。",
    "X86n1599_001:0056c21": "江鏷贊曰。若云有法難脩。試做三年之攻苦。若云",
    "X86n1599_001:0056c22": "有脩難證。試參一滴之甘涼。斥鷃成巢。現師定體。",
    "X86n1599_001:0056c23": "三年一日也。雉兒立化。現師慧體。一滴千江也。夫",
    "X86n1599_001:0056c24": "是之謂玅法。",
    "X86n1599_001:0057a01": "周廣順二年。師說法於明州雪竇山。學者輻輳。師上",
    "X86n1599_001:0057a02": "堂云。雪竇這裏。迅瀑千尋。不停纖粟。奇巖萬仞。無立",
    "X86n1599_001:0057a03": "足處。汝等諸人向甚麼處進步。時有僧問。雪竇一逕。",
    "X86n1599_001:0057a04": "如何履踐。師云。步步寒花結。言言徹底氷。",
    "X86n1599_001:0057a05": "元美王世貞心賦序云。天竺古先生說法四十九",
    "X86n1599_001:0057a06": "年。至竟無一法可說。未覺則萬語不為多。覺則一",
    "X86n1599_001:0057a07": "字不為少。嗚呼。是何壽老之言之多也。夫亦為學",
    "X86n1599_001:0057a08": "人地也。當四十九年說法。一法而諸經異名。諸學",
    "X86n1599_001:0057a09": "人者尋名而狥之。則益遠矣。",
    "X86n1599_001:0057a10": "建隆元年。大檀越吳越國錢忠懿王弘俶見靈隱傾",
    "X86n1599_001:0057a11": "廢。請師復興。重剏殿宇。前後計一千三百餘間。及四",
    "X86n1599_001:0057a12": "面圍廊。自三門遶至方丈。左右相通。禪師實為靈隱",
    "X86n1599_001:0057a13": "中興之祖。",
    "X86n1599_001:0057a14": "比丘袾宏贊曰。鷲嶺頻伽音。冷泉功德水。彌陀也",
    "X86n1599_001:0057a15": "自飛來。數朵青蓮擁翠。感動惡發王高占善權位。",
    "X86n1599_001:0057a16": "登樓滄海日懸。說法巫山雨霈。至今直指不欹斜。",
    "X86n1599_001:0057a17": "一鏡兩湖無向背。",
    "X86n1599_001:0057a18": "吳越忠懿王於顯德元年勑建永明禪寺(即今淨慈寺也)。賜",
    "X86n1599_001:0057a19": "智覺禪師號。命師住持。為第一世。會三宗。師德集宗",
    "X86n1599_001:0057a20": "鏡錄一百卷．萬善同歸集．神棲安養賦．心賦．詩偈等",
    "X86n1599_001:0057a21": "九十七卷。頒入大藏流行。居永明十五載。手度弟子",
    "X86n1599_001:0057a22": "二千餘人。嗣師之法者。杭州乾明津禪師．富陽子蒙",
    "X86n1599_001:0057a23": "和尚。",
    "X86n1599_001:0057a24": "虞淳熈贊曰。門外一湖水。堂上一輪鏡。鏡中西子",
    "X86n1599_001:0057b01": "妍。湖裏菱花映。錯認涉入重重。法眼便增翳病。若",
    "X86n1599_001:0057b02": "箇永明旨。誰為智覺境。牽回長耳疥癩兒。驚起灰",
    "X86n1599_001:0057b03": "心五百聖。",
    "X86n1599_001:0057b04": "師升座。僧問。如何是永明妙旨。師曰。更添香著。曰。謝",
    "X86n1599_001:0057b05": "師指示。師曰。且喜沒交涉。僧禮拜。師曰。聽取一偈。欲",
    "X86n1599_001:0057b06": "識永明旨。門前一湖水。日照光明生。風來波浪起。",
    "X86n1599_001:0057b07": "傳如述紫栢大師言。古今禪教相非。性相相忌久",
    "X86n1599_001:0057b08": "矣。唯壽師宗鏡錄括三藏。會五宗。故其卷以百計。",
    "X86n1599_001:0057b09": "學者多望洋。觀師升坐。直拈西子一湖。擲向當臺。",
    "X86n1599_001:0057b10": "風動波起。日照明生。道是禪是教。是性是相。比量",
    "X86n1599_001:0057b11": "非比量。唯識非唯識。一涉擬議。便入黑山鬼窟。非",
    "X86n1599_001:0057b12": "永明旨矣。況諸宗義學筌蹄乎。後之覽宗鏡者。具",
    "X86n1599_001:0057b13": "隻眼始得。古之伯牙絕絃。匠石輟斤。讀斯語不能",
    "X86n1599_001:0057b14": "不為二師感也。",
    "X86n1599_001:0057b15": "慧日峰迤西。巖洞[山*含]岈。湖山暎帶。禪師每日必於此",
    "X86n1599_001:0057b16": "巖誦妙法蓮華經。垂化共計萬三千部。甞感諸天雨",
    "X86n1599_001:0057b17": "花。臺仍舊名云。",
    "X86n1599_001:0057b18": "李培贊曰。止觀明執禪呵教名之曰愚。泥教篾禪",
    "X86n1599_001:0057b19": "名之曰狂。狂愚之過雖小。不同邪見。輪轉盖無差",
    "X86n1599_001:0057b20": "別。吾師乎禪徹唯心。了一字之本空。經宣上乘。達",
    "X86n1599_001:0057b21": "海藏之無礙。天之所以雨花者。殆表解行兩全之",
    "X86n1599_001:0057b22": "妙因者歟。",
    "X86n1599_001:0057b23": "師居永明。日課一百八事。未甞暫怠。至暮。每獨往別",
    "X86n1599_001:0057b24": "峰行道念佛。然密從之者。常數百人。清宵月朗。空中",
    "X86n1599_001:0057c01": "時聞螺貝天樂之聲。感忠懿王聞而歎曰。自古求西",
    "X86n1599_001:0057c02": "方者。未有若是之切至也。特為建西方香嚴殿於赤",
    "X86n1599_001:0057c03": "巖。以成其志。",
    "X86n1599_001:0057c04": "屠本畯贊曰。禪師道高德盛。為法眼宗師。猶自晝",
    "X86n1599_001:0057c05": "夜躬行一百八事。行道致天樂聞空。念佛感國王",
    "X86n1599_001:0057c06": "頌德。直入普賢無疲厭行海者。昔有贊師光昭萬",
    "X86n1599_001:0057c07": "古。為再生之善導。語不綺矣。今之卑功行而談本",
    "X86n1599_001:0057c08": "體。假機權而希實際者。所由殆與師旨不亦異乎。",
    "X86n1599_001:0057c09": "錢塘古稱羅剎江。其潮汐之險。不減瞿塘三峽。錢王",
    "X86n1599_001:0057c10": "有吳越時。築捍海塘。工役難就。曾以萬弩射潮頭。終",
    "X86n1599_001:0057c11": "不能殺其勢。開寶三年。師奉詔於月輪峯建剏六和",
    "X86n1599_001:0057c12": "塔。高九級。五十餘丈。用以為鎮。自是潮習故道。居民",
    "X86n1599_001:0057c13": "德之。",
    "X86n1599_001:0057c14": "來宗道贊曰。昔者陽侯肆虐。妄窺吾滸之民室。即",
    "X86n1599_001:0057c15": "神龍後身。逞萬弩不足以當。師之築塔。夫弓矢之",
    "X86n1599_001:0057c16": "與窣堵均物也。要之非師之願力。冥有所持耶。今",
    "X86n1599_001:0057c17": "塔漸圮。而潮勢日橫矣。安得檀越莊嚴多寶若開",
    "X86n1599_001:0057c18": "寶年。知師身在寂光。當助歡喜。",
    "X86n1599_001:0057c19": "後漢乾祐三年十一月二日。吳越王以誕辰飯僧於",
    "X86n1599_001:0057c20": "永明寺。王問師云。今有真僧降否。師曰。長耳和尚乃",
    "X86n1599_001:0057c21": "定光佛應身也。王趨駕參禮。定光云。彌陀饒舌。少選。",
    "X86n1599_001:0057c22": "跏趺而化。",
    "X86n1599_001:0057c23": "陶望齡贊曰。羅千燈於一室。那律不能分其光。合",
    "X86n1599_001:0057c24": "萬派於滄溟。娑竭不能別其濕。諸佛法流智照恒",
    "X86n1599_001:0058a01": "如焉。之師也。非同現同。非異示異。揭古今時劫為",
    "X86n1599_001:0058a02": "旦暮。死生人我為俳優。知此法界一相無相之旨。",
    "X86n1599_001:0058a03": "寧有餘蘊哉。",
    "X86n1599_001:0058a04": "高麗國王覽師宗鏡等錄。遣使航海齎書敘弟子禮。",
    "X86n1599_001:0058a05": "奉金線織成袈裟．紫水晶數珠．金澡罐等。彼國問道",
    "X86n1599_001:0058a06": "之僧。承師印可記莂者三十六人。相繼歸本國。各化",
    "X86n1599_001:0058a07": "一方。",
    "X86n1599_001:0058a08": "覺範洪禪師曰。永明宗鏡錄不獨異國君長讀之",
    "X86n1599_001:0058a09": "皆望風稱門弟子。即元祐間。寶覺和尚宴坐龍山。",
    "X86n1599_001:0058a10": "雖德臘俱高。猶手不釋卷曰。吾恨見此書之晚也。",
    "X86n1599_001:0058a11": "今天下名山莫不有之。而學者終身有未甞展卷",
    "X86n1599_001:0058a12": "者。唯飽食橫眠。游談無根而已。謂之報佛恩乎。負",
    "X86n1599_001:0058a13": "佛恩乎。",
    "X86n1599_001:0058a14": "師於開寶七年復入天台開菩薩戒。求受者約萬餘",
    "X86n1599_001:0058a15": "人。普獲具佛律儀。謹潔無犯。",
    "X86n1599_001:0058a16": "秦舜友贊曰。禪師天台說戒之時。測其聖心。當云",
    "X86n1599_001:0058a17": "止非曰戒本。律身麁範。脩行初步。譬之升高自下。",
    "X86n1599_001:0058a18": "涉遐自邇。求道證聖。未有不由此入也。直恐戒力",
    "X86n1599_001:0058a19": "不勝。遂成魔便。此路謹防。別門俱淨。可不信受。果",
    "X86n1599_001:0058a20": "能耳入心受。不違所說。則因戒生定。因定發慧。到",
    "X86n1599_001:0058a21": "此始知勝淨明心。本無有非。戒亦妄說。",
    "X86n1599_001:0058a22": "師每夜普為六道冥官．九品鬼神說法授戒。并施水",
    "X86n1599_001:0058a23": "陸空行饑餓鬼神法食。為益實鉅。",
    "X86n1599_001:0058a24": "屠隆贊曰。世之餓夫。冥之饑魂。念等求食。急尤在",
    "X86n1599_001:0058b01": "人。人豈盡濟。暇為鬼計。善哉導師。為平等施。人鬼",
    "X86n1599_001:0058b02": "相滅。施無所施。施且無矣。問誰為與。與者不立。食",
    "X86n1599_001:0058b03": "當誰取。憑此願力。是名法食。空拳作施。飽乎八極。",
    "X86n1599_001:0058b04": "孫孟芳贊曰。人之不食。七日必絕。鬼神饑虗。動止",
    "X86n1599_001:0058b05": "千劫。惟師為慈。延促等攝。拔以爾燄。充以禪悅。鬼",
    "X86n1599_001:0058b06": "耶。人耶。即生即佛。",
    "X86n1599_001:0058b07": "師念世間業苦眾生不能解脫。專以念佛勸人同生",
    "X86n1599_001:0058b08": "淨土。乃印彌陀塔四十八萬本。勸人禮念。世稱宗門",
    "X86n1599_001:0058b09": "之標準。淨業之白眉。",
    "X86n1599_001:0058b10": "天如則禪師曰。多見今之禪者。不究如來之了義。",
    "X86n1599_001:0058b11": "不知達磨之玄機。空腹高心。習為狂妄。見脩淨土",
    "X86n1599_001:0058b12": "則笑之曰。彼學愚夫愚婦之所為。何其鄙哉。余甞",
    "X86n1599_001:0058b13": "論其非鄙愚夫愚婦。乃鄙文殊．普賢．龍樹．馬鳴等",
    "X86n1599_001:0058b14": "也。於是永明和尚剖出心肝。主張淨土。既悟達磨",
    "X86n1599_001:0058b15": "直指之禪。又能致身於極樂上品。以此解禪者之",
    "X86n1599_001:0058b16": "執情。以此為末法之勸信。故余謂其深有功於宗",
    "X86n1599_001:0058b17": "教者也。",
    "X86n1599_001:0058b18": "永明聽法者眾。師就便地為九眼[囗@責]。犯金神七煞方。",
    "X86n1599_001:0058b19": "眾諫弗聽。有人數晨起。見七人蓬首沐髮湖水中。迫",
    "X86n1599_001:0058b20": "問之。曰。我七煞神也。壽師營[囗@責]吾頂。既不敢移別宮。",
    "X86n1599_001:0058b21": "違歲君令。而又不敢殃古佛之徒。日受大小溲。沐。去",
    "X86n1599_001:0058b22": "穢耳。師聞。竟不除[囗@責]。葢定業云。",
    "X86n1599_001:0058b23": "袁宏道曰。是[囗@責]匪穢。吾土非淨。門前湖水。實灌汝",
    "X86n1599_001:0058b24": "頂。惟乾矢橛．蜣蜋一丸輪轉不停。斯羽翩然。憫彼",
    "X86n1599_001:0058c01": "頑冥。瀆神借佛窟。離溺器而成骨穴。何以示人金",
    "X86n1599_001:0058c02": "鎗馬麥。李日華曰。精粲芳羞。茹退變易。蓮生淤泥。",
    "X86n1599_001:0058c03": "壤壅嘉植。淨穢何性。心自別白。神人趣殊。顛倒則",
    "X86n1599_001:0058c04": "一。五濁之世。唯佛先入。",
    "X86n1599_001:0058c05": "師行道至武林山東二里。開山演法。即感四王天花",
    "X86n1599_001:0058c06": "下墜。一時緇白歸投。龍象輻輳。淳祐間。賜額永福院。",
    "X86n1599_001:0058c07": "未幾。遂嗣秀王香火。宣德十年。勅賜聖壽禪寺。",
    "X86n1599_001:0058c08": "懶龍居士李應筠曰。風煙花開。世界成就。霜露果",
    "X86n1599_001:0058c09": "熟。王子誕生。沙劫壞空與無上聖趣皆是眾生心",
    "X86n1599_001:0058c10": "花自為開含。法味祖味祇作雨露助發之緣。但能",
    "X86n1599_001:0058c11": "二六時中不潤苦芽。自然優鉢常現。庶不負永明",
    "X86n1599_001:0058c12": "恩德也。",
    "X86n1599_001:0058c13": "師於開寶八年每見金臺寶樹。或聞天樂異香。預知",
    "X86n1599_001:0058c14": "時至。殊勝甚多。迨十二月二十四日示疾。越二日。晨",
    "X86n1599_001:0058c15": "起焚香。趺坐而逝。壽七十二。臘四十二。",
    "X86n1599_001:0058c16": "包世杰贊曰。世之存亡休咎。即讖緯術數之學皆",
    "X86n1599_001:0058c17": "能預測其端倪。師之預知其時。無足詫者。然而金",
    "X86n1599_001:0058c18": "臺寶樹。天樂異香。此清泰現量境也。頃著娑婆。非",
    "X86n1599_001:0058c19": "悟唯心淨土。而念佛功圓者。自在往生之若是耶。",
    "X86n1599_001:0058c20": "噫。師居恒以淨土一門攝人者。徵矣夫。",
    "X86n1599_001:0058c21": "師既化。茶毗。舍利周身如鱗砌。以開寶九年正月六",
    "X86n1599_001:0058c22": "日建塔葬于大慈山樹亭志焉。宋太宗皇帝額。額曰",
    "X86n1599_001:0058c23": "壽寧禪院。",
    "X86n1599_001:0058c24": "龔遇春曰。壽師茶毗。傳載其舍利若鱗砌。志多也。",
    "X86n1599_001:0059a01": "及其法嗣壑公出糞壤之遺蛻示余。則又僅僅十",
    "X86n1599_001:0059a02": "數粒。得毋因其少而疑不符耶。不知人惟其心。不",
    "X86n1599_001:0059a03": "惟其物。壑公後壽師六百餘載。一旦欲起而光大",
    "X86n1599_001:0059a04": "之。即是一念莖草可作全身。即是一念瓣香可成",
    "X86n1599_001:0059a05": "七級。又奚必標奇啟信。摻劵作合哉。或曰。放光動",
    "X86n1599_001:0059a06": "地。世尊亦不得已而為之也。盖為見相者設也。果",
    "X86n1599_001:0059a07": "爾。壑公又何韙于疑哉。",
    "X86n1599_001:0059a08": "師涅槃後。有僧來自撫州。經年禮拜禪師之塔。人問",
    "X86n1599_001:0059a09": "其故。僧云。我病入陰府。見殿上供畫僧一幀。閻羅王",
    "X86n1599_001:0059a10": "每日自來頂禮。遂問主吏。此是何人。吏曰。此杭州永",
    "X86n1599_001:0059a11": "明寺壽禪師也。凡人死者。皆經我曹判生。唯此師徑",
    "X86n1599_001:0059a12": "生西方上上品矣。王重其德。故圖像而敬事焉。",
    "X86n1599_001:0059a13": "唐虞盛曰。僧傳閻老瞻像。是夢話。亦是鬼話。何必",
    "X86n1599_001:0059a14": "究其有無。第世人多不信佛。而未始不畏閻老。儻",
    "X86n1599_001:0059a15": "聞是語已。亦以閻老之禮禮之。而因知有佛。則地",
    "X86n1599_001:0059a16": "獄一言。未必非接引西方之寶筏矣。雖然彼斥鷃",
    "X86n1599_001:0059a17": "群羊之馴服。豈亦有畏心哉。人實媿焉。",
    "X86n1599_001:0059a18": "師身後為善繼禪師。甞刺血書華嚴經於姑蘇半塘",
    "X86n1599_001:0059a19": "寺。頃有聽經之雉。一日集堂中。踰時不動。眾驚視之。",
    "X86n1599_001:0059a20": "已瞑目斂翮立化。遂為築塔寺中。",
    "X86n1599_001:0059a21": "陳繼儒曰。雉兒塔今在王百谷半偈菴中。余至半",
    "X86n1599_001:0059a22": "塘壽聖教寺後。落落長松而已。此塔宜還本處。以",
    "X86n1599_001:0059a23": "標靈跡。昔廬州有坐化猫。峽中有坐化胡孫。李公",
    "X86n1599_001:0059a24": "擇家有坐化蛇。韋皐有鸚鵡舍利。無為軍永寧縣",
    "X86n1599_001:0059b01": "有雀棲于庭。累日不去。取視之。已立化矣。至於僧",
    "X86n1599_001:0059b02": "爽聽經之鷄。生公點頭之石(歷歷載在古冊。無足恠者。何疑於雉兒塔",
    "X86n1599_001:0059b03": "乎。良由師說法洞入雉兒腹中。有情無情總歸一心法界。若于此處致疑。便成異類。姑與之日。待雉兒重",
    "X86n1599_001:0059b04": "活。與汝究竟此段大事)。",
    "X86n1599_001:0059b05": "宋學士濂。未出母胎。母夢異僧手寫華嚴。來謂母",
    "X86n1599_001:0059b06": "曰。吾乃永明延壽。願假一室。以終此卷。母夢覺已。",
    "X86n1599_001:0059b07": "學士即生。因名曰壽。後更名濂。六歲日記二千餘",
    "X86n1599_001:0059b08": "言。九歲能詩。入青蘿山盡閱鄭氏所著書數萬卷。",
    "X86n1599_001:0059b09": "其文章如武庫一開。千珍萬寶。光采爛然。有集八",
    "X86n1599_001:0059b10": "十三卷。始見太祖。即勸不嗜殺人。授太子諸王春",
    "X86n1599_001:0059b11": "秋．尚書．大學衍義。每對　太祖語漢武．梁武好僊",
    "X86n1599_001:0059b12": "好佛之失。　太祖稱之為賢。為君子。為純臣。天下",
    "X86n1599_001:0059b13": "既定。凡郊廟．山川祠祀。諸大政大令。皆所裁定。海",
    "X86n1599_001:0059b14": "外諸國朝貢。必問安否。為人篤倫理。行事俯仰無",
    "X86n1599_001:0059b15": "媿。真昭代之真儒也。",
    "X86n1599_001:0059b16": "學士得法千巖長禪師。撰塔銘三十餘篇。堪續傳",
    "X86n1599_001:0059b17": "燈。其護教編記則宗鏡之末光也。又發明正一清",
    "X86n1599_001:0059b18": "微大洞甘水仙派。及闡龍虎大丹不遺餘力。讚揚",
    "X86n1599_001:0059b19": "張．吳二天師皆有傳。雖梓童玄武。並紀靈蹟。論者",
    "X86n1599_001:0059b20": "謂深得華嚴之旨。云。好騎白牛。夔江坐脫。後頃。有",
    "X86n1599_001:0059b21": "見之終南山者云。冲舉之日。距今僅百年耳。",
    "X86n1599_001:0059b22": "陶&#;齡曰。愚謂禪師脫頴娑婆。棲神安養藏輪。諸",
    "X86n1599_001:0059b23": "傳記鑿鑿可徵也。何猶然決策名場。而游心仙籍。",
    "X86n1599_001:0059b24": "為厭彼極樂。復為人間之勞乎。登上品者為有退",
    "X86n1599_001:0059c01": "轉乎。為師中無實證乎。雲棲大師曰。師之行道。普",
    "X86n1599_001:0059c02": "賢親授以妙蓮。師之既化。燄魔躬瞻乎寶相。實證",
    "X86n1599_001:0059c03": "之果無疑。似退之益碩大。使果極釋迦。不妨百界",
    "X86n1599_001:0059c04": "之分身。記獲彌陀。正好大慈之填。願勸。",
    "X86n1599_001:0059c05": "太祖以不嗜殺人。佐千巖而弘傳法印。所謂至人",
    "X86n1599_001:0059c06": "無己。妙應斯圓。知一鏡虗明。而萬象畢現者。差得",
    "X86n1599_001:0059c07": "師之宗本歟。",
    "X86n1599_001:0059c08": "大壑曰。永明大師。不思議人也。以不思議人示",
    "X86n1599_001:0059c09": "不思議行。惟後世刻畫其跡。譬之紛列群器。囿",
    "X86n1599_001:0059c10": "彼太虗。寧能盡其量哉。宜乎大藏諸傳所載。脩",
    "X86n1599_001:0059c11": "證因果。互有同異也。壑慮學者從同異中橫起",
    "X86n1599_001:0059c12": "疑情。故總合諸傳。摭其始末行實。凡三十條。目",
    "X86n1599_001:0059c13": "曰永明道跡。仍繪其像并錄古今名賢偈贊。用",
    "X86n1599_001:0059c14": "梓流通。使同信向。因知無相之跡。不越是相。有",
    "X86n1599_001:0059c15": "所悟入耳。復合掌稽首。贅以偈曰。",
    "X86n1599_001:0059c16": "　善哉導師　　乘宿願輪　　示覊襁褓　　投地悟親",
    "X86n1599_001:0059c17": "　妙蓮華王　　信解實鮮　　師當齓髫　　誦不釋卷",
    "X86n1599_001:0059c18": "　相彼群羊　　蠢蠢異生　　亦感慈化　　馴跪而聽",
    "X86n1599_001:0059c19": "　長督軍儲　　兼徵稅務　　屢緣放生　　漸傾其庫",
    "X86n1599_001:0059c20": "　形臨市曹　　心獨逍遙　　王慨宥之　　世以是逃",
    "X86n1599_001:0059c21": "　天柱入定　　九旬為際　　斥鷃巢衣　　國師深器",
    "X86n1599_001:0059c22": "　擇法藏鬮　　萬善同脩　　蓮花冥授　　神人夜投",
    "X86n1599_001:0059c23": "　復遯金華　　坐忘道樹　　大士乘通　　灌以甘露",
    "X86n1599_001:0059c24": "　自是咸稱　　香象義龍　　群魔褫魄　　七眾追從",
    "X86n1599_001:0060a01": "　雪竇千尋　　危湍萬仞　　一喝之餘　　夢孰不醒",
    "X86n1599_001:0060a02": "　鷲嶺既荒　　猿洞僅存　　六環纔振　　百廢具興",
    "X86n1599_001:0060a03": "　慧日宏開　　五山首寺　　浩劫永明　　聖皇所賜",
    "X86n1599_001:0060a04": "　師子為座　　宗鏡飛光　　無法不攝　　靡心弗降",
    "X86n1599_001:0060a05": "　夜遶別峯　　不遑寧息　　螺貝佛聲　　互聞國邑",
    "X86n1599_001:0060a06": "　經彼崇臺　　日演三車　　虎應獲記　　天為散花",
    "X86n1599_001:0060a07": "　彌陀定光　　一佛兩佛　　恠汝長耳　　嫌師饒舌",
    "X86n1599_001:0060a08": "　風靡異域　　遣使來歸　　繼之問道　　霧擁雲驅",
    "X86n1599_001:0060a09": "　建大法幢　　功超萬鏃　　遠障狂瀾　　永寧越國",
    "X86n1599_001:0060a10": "　恒以淨業　　攝念往生　　撫期坐逝　　仙樂來迎",
    "X86n1599_001:0060a11": "　靈蛻既焚　　香薪亦熾　　現設利羅　　遍身鱗砌",
    "X86n1599_001:0060a12": "　杳杳重泉　　夫誰知音　　炎魔羅主　　覩影歸心",
    "X86n1599_001:0060a13": "　雉塔標奇　　鸞坡流譽　　一月千江　　無來無去",
    "X86n1599_001:0060a14": "　偶逢金骨　　迎返湖濵　　正猶窮子　　歸依所親",
    "X86n1599_001:0060a15": "　剎剎塵塵　　在在處處　　願此流通　　寸裏如是",
    "X86n1599_001:0060a17": "永明道跡(終)",
    "X86n1599_001:0060a21": "放生贖命。止殺興哀。斷燒煑之殃。釋籠罩之縶。續壽",
    "X86n1599_001:0060a22": "量之海。成慧命之因。遂得水陸全形。息陷網吞鈎之",
    "X86n1599_001:0060a23": "苦。飛沉任性。脫焚林竭澤之憂。免使穴罷新胎。巢無",
    "X86n1599_001:0060a24": "舊卵。脂消鼎鑊。肉碎刀砧。昔有禪師鄧隱峰。未出家",
    "X86n1599_001:0060b01": "時。曾射一猿子墮地而終。須臾猿母亦隨而死。因剖",
    "X86n1599_001:0060b02": "腹開視。膓寸寸斷。遂捨其射業。因此出家。是知人形",
    "X86n1599_001:0060b03": "獸質。受報千差。愛結情根。其類一等。命既無於大小。",
    "X86n1599_001:0060b04": "罪豈隔於賢愚。誤傷誤殺。尚答餘殃。故作故為。寧逃",
    "X86n1599_001:0060b05": "業迹。或受一日戒。或持八關齋。或不噉有情。或永斷",
    "X86n1599_001:0060b06": "葷血。不值三灾之地。能昇六欲之天。既為長壽之緣。",
    "X86n1599_001:0060b07": "又積大慈之種。",
    "X86n1599_001:0060b08": "萬曆歲次丙午秋九月霜降日",
    "X86n1599_001:0060b09": "古杭淨慈寺　大壑　稽首書"
}