{
    "T17n0721_027:0153b18": "正法念處經卷第二十七",
    "T17n0721_027:0153b20": "元魏婆羅門瞿曇般若流支譯",
    "T17n0721_027:0153b21": "觀天品第六之六(三十三天之三)",
    "T17n0721_027:0153b22": "「復次，比丘知業果報，觀三十三天所住之地。",
    "T17n0721_027:0153b23": "彼以聞慧見：第七地名曰雜殿。眾生何業生",
    "T17n0721_027:0153b24": "於彼處？若有眾生見故塔寺，或惡國王、邪",
    "T17n0721_027:0153b25": "見大臣斷僧田業；如是眾生不畏王禁，施僧",
    "T17n0721_027:0153b26": "田物，向此惡王說佛功德，善言嘆佛。是人命",
    "T17n0721_027:0153b27": "終生雜殿處。生此天已，五樂音聲歌舞戲",
    "T17n0721_027:0153b28": "笑受種種樂。復有異業生於此天：不殺、不",
    "T17n0721_027:0153b29": "盜，於屠兒所，以財贖命；自不作惡，不教他人；",
    "T17n0721_027:0153c01": "若有造惡，心不隨喜。云何不盜？自為國主或",
    "T17n0721_027:0153c02": "為大臣，不枉稅奪，亦教他人令其住戒。以此",
    "T17n0721_027:0153c03": "二業，生雜殿處。其林縱廣三千由旬，種種宮",
    "T17n0721_027:0153c04": "殿天子遊戲，故名雜殿。諸天子等，一一宮",
    "T17n0721_027:0153c05": "殿莊嚴奇妙，金色蓮華香氣第一，毘琉璃",
    "T17n0721_027:0153c06": "蜂出妙音聲。其蓮華林一切雜生，一一華",
    "T17n0721_027:0153c07": "池種種蓮華，或有華池赤寶蓮華、雜琉璃",
    "T17n0721_027:0153c08": "華。或有華池生諸蓮華，金華琉璃二華雜",
    "T17n0721_027:0153c09": "生。一一蓮華各有百葉，或有金葉或赤寶",
    "T17n0721_027:0153c10": "葉。復有雜華毘琉璃葉，金色眾蜂遊戲其",
    "T17n0721_027:0153c11": "中。復有華池生諸蓮華，赤寶眾蜂以為莊",
    "T17n0721_027:0153c12": "嚴。復有華池生諸蓮華，毘琉璃莖，真金為",
    "T17n0721_027:0153c13": "華。或有華池生諸蓮華，真金為莖，白銀為",
    "T17n0721_027:0153c14": "華。或有華池生諸蓮華，車璩為莖，白銀為",
    "T17n0721_027:0153c15": "華。復有華池生諸蓮華，摩羅伽多為莖，閻",
    "T17n0721_027:0153c16": "浮檀金為華。種種色蜂出妙音聲滿蓮華",
    "T17n0721_027:0153c17": "間。譬如閻浮提中香樹之華，眾蜂滿中，雜殿",
    "T17n0721_027:0153c18": "華池亦復如是。譬如畫師、若畫師弟子於閻",
    "T17n0721_027:0153c19": "浮提所曾聞事，以眾雜彩畫種種像，其雜殿",
    "T17n0721_027:0153c20": "林亦復如是。復有雜色種種眾鳥，頭足雜色，",
    "T17n0721_027:0153c21": "其身胸腹亦復如是。或有眾鳥金臆銀翅，赤",
    "T17n0721_027:0153c22": "寶為背，目如赤寶。或有眾鳥白銀為臆，真",
    "T17n0721_027:0153c23": "金為翅，青毘琉璃以為兩目，赤寶瞳華、雜寶",
    "T17n0721_027:0153c24": "為背，以七寶色種種眾鳥以為莊嚴。雜殿林",
    "T17n0721_027:0153c25": "中復有山峯，青寶珠玉、車璩毘琉璃寶、赤",
    "T17n0721_027:0153c26": "寶真金，光明普照遍滿林中，互相間錯旋流",
    "T17n0721_027:0153c27": "宛轉滿此林中，莊嚴奇特，甚可愛樂。雜殿林",
    "T17n0721_027:0153c28": "中，復有雜蔓互相交錯，毘琉璃莖，赤寶為",
    "T17n0721_027:0153c29": "鬚以為纏蔓，果實莊嚴；白銀為莖，青寶為",
    "T17n0721_027:0154a01": "鬚光明圍遶。車璩為枝，真金纏遶；赤寶為",
    "T17n0721_027:0154a02": "枝，白銀纏絡。如是二色互相纏裹。是雜殿",
    "T17n0721_027:0154a03": "林，復有三色莊嚴樹枝以為幃帳，毘琉璃",
    "T17n0721_027:0154a04": "枝，真金赤寶以為纏遶；如是赤寶為枝，金銀",
    "T17n0721_027:0154a05": "為纏；白銀為枝，車璩赤寶以為纏遶。是一",
    "T17n0721_027:0154a06": "一枝、一一枝纏絡雜殿林中。復有雜華，真金",
    "T17n0721_027:0154a07": "為枝，一毘琉璃華；若以銀枝，因陀色華；若金",
    "T17n0721_027:0154a08": "枝，赤寶為華；車璩為枝，毘琉璃華。生眾色果",
    "T17n0721_027:0154a09": "亦復如是。雜心所起，作諸雜業，雜因集故，得",
    "T17n0721_027:0154a10": "種種報。以業因緣於雜殿林受雜果報，因果",
    "T17n0721_027:0154a11": "相似，如種種子，得相似果。如其業力，隨其所",
    "T17n0721_027:0154a12": "作，隨其時節，隨心雜生。如是作業，得如是",
    "T17n0721_027:0154a13": "報，如印印物。天中樂果非無因生，地獄苦",
    "T17n0721_027:0154a14": "報亦復如是，非是我作、他人受報。",
    "T17n0721_027:0154a15": "「復次，比丘知業果報，觀雜殿林。云何眾生造",
    "T17n0721_027:0154a16": "業生於三十三天？若諸世間有諸眾生行於",
    "T17n0721_027:0154a17": "非法，不孝父母，不敬沙門、婆羅門及諸長宿，",
    "T17n0721_027:0154a18": "不近善友，不信業果，行於邪見。如是之時，魔",
    "T17n0721_027:0154a19": "王歡喜。行非法時，於此世間有四天眾。何",
    "T17n0721_027:0154a20": "等為四？一名鬪諍魔使；二名荒亂魔使，為法",
    "T17n0721_027:0154a21": "行人而作亂心，令聽法者惛濁睡眠；三名貪",
    "T17n0721_027:0154a22": "癡魔使，令諸施主心生貪惜，作如是念：『若我",
    "T17n0721_027:0154a23": "以物施諸福田沙門、婆羅門，我之妻子當如",
    "T17n0721_027:0154a24": "之何，衣食自濟？』四名離正念魔使，令出家人",
    "T17n0721_027:0154a25": "離於正念，是為初惡。若人入於城邑市肆，見",
    "T17n0721_027:0154a26": "諸女人酒肆鬪諍，互相撾打，夢行破戒，是名",
    "T17n0721_027:0154a27": "四種魔使。若閻浮提人行於非法，作此惡時，",
    "T17n0721_027:0154a28": "四種魔使心生歡喜，白魔王言：『損減正法，增",
    "T17n0721_027:0154a29": "長魔軍，甚可慶悅。』魔王聞之，問使者言：『云何",
    "T17n0721_027:0154b01": "世間增長我法，減損正法？』時魔使者白魔王",
    "T17n0721_027:0154b02": "言：『閻浮提人行於非法，不孝父母，不敬師",
    "T17n0721_027:0154b03": "長、沙門、婆羅門。聽正法者我令惛睡；令出家",
    "T17n0721_027:0154b04": "者還入凡俗，捨離法服；或出家人、或有持",
    "T17n0721_027:0154b05": "戒、或梵行人，於其夢中作婦女身，令其心",
    "T17n0721_027:0154b06": "亂；令諸施主貪惜財物，慳貪覆心，戀著妻",
    "T17n0721_027:0154b07": "子；令出家者習學種種販賣鬪諍，互相撾打。",
    "T17n0721_027:0154b08": "我作如是種種方便，令魔增長，正法損減。』",
    "T17n0721_027:0154b09": "時魔聞之，即遣使者，告羅睺、勇健、毘摩質多",
    "T17n0721_027:0154b10": "羅阿修羅、鉢摩梯惱亂惡龍：『汝等今日應生",
    "T17n0721_027:0154b11": "歡喜，佛之正法今已損減，魔軍增長。』如是魔",
    "T17n0721_027:0154b12": "使即詣水底，至毘摩質多阿修羅所，廣說上",
    "T17n0721_027:0154b13": "事時，阿修羅聞之歡喜，即告惱亂惡龍王等。",
    "T17n0721_027:0154b14": "富樂城中惡龍聞之，生大歡喜，為世間人而",
    "T17n0721_027:0154b15": "作惱亂，如上所說。「時天帝釋聞毘留勒天王",
    "T17n0721_027:0154b16": "說如是語，入雜殿林與三十三天，共論斯事：",
    "T17n0721_027:0154b17": "『護世天王來白我言：「魔天大力，及阿修羅、毘",
    "T17n0721_027:0154b18": "摩質多惱亂惡龍。汝應集諸天眾悉來至此，",
    "T17n0721_027:0154b19": "我當至彼寶莊嚴山與阿修羅鬪。」』諸天聞之，",
    "T17n0721_027:0154b20": "答言：『如是！』各還本宮而自莊嚴。雜殿天眾亦",
    "T17n0721_027:0154b21": "還本宮，種種音聲歌舞戲笑入雜殿林。時",
    "T17n0721_027:0154b22": "天帝釋與諸天眾捨雜殿林，詣於餘地。此雜",
    "T17n0721_027:0154b23": "殿林所住天子所受之樂，乃至愛善業盡，",
    "T17n0721_027:0154b24": "命終還退，隨業流轉，墮於地獄、餓鬼、畜生。若",
    "T17n0721_027:0154b25": "生人中，成就快樂，莊嚴端正，從少至終常愛",
    "T17n0721_027:0154b26": "雜色，種種莊嚴，好種種語，眾人所愛；若行出",
    "T17n0721_027:0154b27": "家，昇師子座為說法師，解種種語，聞之知",
    "T17n0721_027:0154b28": "足。以餘業故。",
    "T17n0721_027:0154b29": "「復次，比丘知業果報，觀三十三天所住之地。",
    "T17n0721_027:0154c01": "彼以聞慧見：三十三天第八地處名歡喜園。",
    "T17n0721_027:0154c02": "眾生何業生於彼處？彼以聞慧見：此眾生善",
    "T17n0721_027:0154c03": "心深心，不殺不盜，亦教他人令不殺盜。若見",
    "T17n0721_027:0154c04": "殺者，勸令不殺，不教人作，見作不喜。若有所",
    "T17n0721_027:0154c05": "犯，尋即悔過，離惡知識。云何不殺？見鳥殺",
    "T17n0721_027:0154c06": "害，救令放捨。自不作惡，設作即悔，受不殺",
    "T17n0721_027:0154c07": "戒。以財贖命，令其得脫，復教他人令助歡",
    "T17n0721_027:0154c08": "喜。云何不盜？云何偷盜？一切官人，王所勅",
    "T17n0721_027:0154c09": "令，持國理民——聚落城主、若放牧主、若邊戍",
    "T17n0721_027:0154c10": "主，有所勅令取牛羊等，是人護戒而不肯取。",
    "T17n0721_027:0154c11": "以是因緣，命終之後生歡喜天，三十三天歡",
    "T17n0721_027:0154c12": "喜之園。復有聽法，得聞法會，六齋之日，聽法",
    "T17n0721_027:0154c13": "受法，一心聽法。是法會主命終之後，生於天",
    "T17n0721_027:0154c14": "中。一切施中，法施第一，以此因緣，命終生於",
    "T17n0721_027:0154c15": "三十三天歡喜之園。生彼天已，成就無量百",
    "T17n0721_027:0154c16": "千天樂，不可譬喻，當說少分。其林縱廣三千",
    "T17n0721_027:0154c17": "由旬，七寶林樹以為莊嚴。其歡喜天不詣餘",
    "T17n0721_027:0154c18": "園，是故名曰歡喜園林。自功德名。其林皆是",
    "T17n0721_027:0154c19": "如意之樹，隨天所念，皆從樹出。若天生念，欲",
    "T17n0721_027:0154c20": "須宮殿，念已欲上，即見樹林是七寶殿，有一",
    "T17n0721_027:0154c21": "百柱，一一殿柱或以金銀琉璃、頗梨赤寶車",
    "T17n0721_027:0154c22": "璩，用如是等一切眾寶以為殿柱。復作是念：",
    "T17n0721_027:0154c23": "『欲得柔軟階道昇此殿堂。』隨念即見階道成",
    "T17n0721_027:0154c24": "就。既入宮殿，復自思惟：『今此宮殿生蓮華",
    "T17n0721_027:0154c25": "池。』隨念即生諸蓮華池，七寶之色，鵝鴨鴛鴦",
    "T17n0721_027:0154c26": "以為莊嚴。復作是念：『我此堂中應有天女歌",
    "T17n0721_027:0154c27": "舞戲笑。』隨念即有天女來赴，隨心戲笑歌舞",
    "T17n0721_027:0154c28": "供養。復作是念：『我今應得天眾伎樂。』隨其所",
    "T17n0721_027:0154c29": "念，風吹樹葉互相[敲高+亭]觸出妙音聲，勝諸天",
    "T17n0721_027:0155a01": "樂。復作是念：『今此宮殿應生飲食。』隨其心",
    "T17n0721_027:0155a02": "念，樹枝割裂流出飲河，色香味具。復作是",
    "T17n0721_027:0155a03": "念：『我今應得須陀之味。』隨其念已，即生上味",
    "T17n0721_027:0155a04": "須陀之食，色香味具，天子食之乃至充足。復",
    "T17n0721_027:0155a05": "與天女遊戲娛樂入歡喜園，歡喜園中所住",
    "T17n0721_027:0155a06": "天子成就如是勝妙之樂。從殿而下，於此地",
    "T17n0721_027:0155a07": "中即生蓮華，毘琉璃莖，真金為葉。其莖柔",
    "T17n0721_027:0155a08": "濡，見者愛樂。色香具足，舉足下足，蹈華",
    "T17n0721_027:0155a09": "而行。如是步步成就天樂，隨其念念受五欲",
    "T17n0721_027:0155a10": "樂，一切諸根於自境界不知厭足。所謂眼常",
    "T17n0721_027:0155a11": "貪色，種種瞻視愛樂不息，令眼悅樂，見如是",
    "T17n0721_027:0155a12": "色猶不厭足；耳聞妙聲不知厭足。如是鼻",
    "T17n0721_027:0155a13": "香，若嗅諸香，生大愛欲，不知厭足。舌貪美",
    "T17n0721_027:0155a14": "味不知厭足。如是愛觸不知厭足。如是所",
    "T17n0721_027:0155a15": "念皆是愛念，愛樂自身遊戲林中，受欲無",
    "T17n0721_027:0155a16": "厭。境界為母，諸根為攢，憶念風吹，自高為",
    "T17n0721_027:0155a17": "薪，欲火熾然。欲無厭足，以愛欲心於歡喜",
    "T17n0721_027:0155a18": "園遊戲受樂。「釋迦天主於雜寶聚山破阿",
    "T17n0721_027:0155a19": "修羅，得大名稱，如上所說。復來入於歡喜",
    "T17n0721_027:0155a20": "林中，告諸天曰：『汝等天眾當生歡悅，入歡喜",
    "T17n0721_027:0155a21": "園受五欲樂，遊戲自娛，我亦自當於歡喜",
    "T17n0721_027:0155a22": "園遊戲受樂。已破魔軍毘摩質多羅及惡龍",
    "T17n0721_027:0155a23": "等。一切天眾及諸天女皆可至吾遊戲之",
    "T17n0721_027:0155a24": "處受五欲樂，滿夏四月，五欲自娛。』時天帝",
    "T17n0721_027:0155a25": "釋向三十三天說是語已，心大歡喜，告白",
    "T17n0721_027:0155a26": "象王伊羅婆那言：『汝今莊嚴，吾欲與汝共諸",
    "T17n0721_027:0155a27": "天眾，并諸天女遊戲娛樂於歡喜園。汝當化",
    "T17n0721_027:0155a28": "身，令諸天眾乘汝頂上牙頂之上，向於遊",
    "T17n0721_027:0155a29": "戲華池園林山峯之中，如先所化。』",
    "T17n0721_027:0155b01": "「爾時，白象伊羅婆那聞天主教，即化大身，身",
    "T17n0721_027:0155b02": "有百頭，頭有十牙，一一牙端有百浴池，一一",
    "T17n0721_027:0155b03": "浴池有千蓮華，一一蓮華皆有千葉，七寶所",
    "T17n0721_027:0155b04": "成，一一葉端皆有千數七寶眾蜂，一一葉間",
    "T17n0721_027:0155b05": "有千天子。其象頂上有諸天女不相妨礙，",
    "T17n0721_027:0155b06": "作天伎樂，乘虛而遊到歡喜園。其象兩脇化",
    "T17n0721_027:0155b07": "二園林：一名喜林；二名樂林。於其林中河池",
    "T17n0721_027:0155b08": "蓮華皆悉具足七寶意樹，諸天子等，遊戲其",
    "T17n0721_027:0155b09": "中受五欲樂。天子天女充滿林中。時伊羅",
    "T17n0721_027:0155b10": "婆那大白象王譬如第二須彌山王，詣歡喜",
    "T17n0721_027:0155b11": "園。其象背上化作大城，平正柔軟，其城街",
    "T17n0721_027:0155b12": "巷，七寶宮殿、園林莊嚴，猶如第二善見大城。",
    "T17n0721_027:0155b13": "如是化殿七寶所成，有一百柱以為莊嚴。殿",
    "T17n0721_027:0155b14": "有華池，帝釋天王與諸天女遊戲其中，作天",
    "T17n0721_027:0155b15": "伎樂。憍尸迦天王坐於大殿向歡喜園，其身",
    "T17n0721_027:0155b16": "不動如須彌頂。其象耳中復生華池，其池縱",
    "T17n0721_027:0155b17": "廣滿十由旬，其第二池十一由旬。一名甚",
    "T17n0721_027:0155b18": "深；二名清淨。八功德水充滿其中，池中生",
    "T17n0721_027:0155b19": "華，名優鉢羅，毘琉璃莖，赤寶為華，眾蜂莊",
    "T17n0721_027:0155b20": "嚴，天香具足。其華開敷優鉢羅華，天子天",
    "T17n0721_027:0155b21": "女坐華鬚上遊戲娛樂。或有天子以水遊",
    "T17n0721_027:0155b22": "戲，或有天子蓮華遊戲，不知白象為行為住。",
    "T17n0721_027:0155b23": "其象鼻端化作樓殿，廣五由旬，種種眾華、曼",
    "T17n0721_027:0155b24": "陀羅華悉遍莊嚴，眾蜂妙音，牛頭栴檀葉以",
    "T17n0721_027:0155b25": "覆樓殿。復有金樹種種眾華以覆其上，有諸",
    "T17n0721_027:0155b26": "天女坐華鬚上，歌眾妙音讚歎天王。如是",
    "T17n0721_027:0155b27": "象鼻所化長殿於白象王蓮華之中，化生蓮",
    "T17n0721_027:0155b28": "華，廣一由旬，有百千葉。其葉廣長，香氣第",
    "T17n0721_027:0155b29": "一，滿十由旬。一一葉中天子天女遊戲其",
    "T17n0721_027:0155c01": "中，各不相見，如是遊戲不相妨礙，與天王",
    "T17n0721_027:0155c02": "釋向歡喜園，皆不覺知象之行住，猶如住於",
    "T17n0721_027:0155c03": "須彌山頂。於象頂上，復化大山，名界莊嚴，",
    "T17n0721_027:0155c04": "以種種界而為莊嚴，天樹河池、園林蓮華莊",
    "T17n0721_027:0155c05": "嚴之處遊戲受樂，是名象王頂化大山。其白",
    "T17n0721_027:0155c06": "象王於其牙上化作園林，如一億月，多有眾",
    "T17n0721_027:0155c07": "華。其地白淨如須陀色，多有眾蜂俱翅羅",
    "T17n0721_027:0155c08": "音充滿其中。無量眾鳥眾寶莊嚴，孔雀、命",
    "T17n0721_027:0155c09": "命，如是無量種種眾鳥從牙化生。其白象王",
    "T17n0721_027:0155c10": "身量廣大，天眾圍遶，大身大力行步平正而",
    "T17n0721_027:0155c11": "不搖動，向歡喜園。其白象王從鼻兩孔化",
    "T17n0721_027:0155c12": "作河流，如閻浮提恒河之水、閻牟那河水從",
    "T17n0721_027:0155c13": "池流下，其水清淨，涼冷不濁，從上而下，白",
    "T17n0721_027:0155c14": "象鼻中所出河流亦復如是。於四天下，人所",
    "T17n0721_027:0155c15": "住處，林樹藥草，亢旱炎熱，穀麥增長，草木葉",
    "T17n0721_027:0155c16": "上有水相現，名之為露。其象鼻水從空",
    "T17n0721_027:0155c17": "而下，去地遠故，為風所吹，散而氣燥，故令",
    "T17n0721_027:0155c18": "露少。三天下中名之為露。「復次，天白象王若",
    "T17n0721_027:0155c19": "放霧氣，墮行天中，世人觀之，其色則白，外道",
    "T17n0721_027:0155c20": "說為因陀天王所行之道，復有說言白象王",
    "T17n0721_027:0155c21": "道。如實白水，風持不墮，在於空中猶如陽",
    "T17n0721_027:0155c22": "焰，直以遠故見之不了。其象頭上大山之頂，",
    "T17n0721_027:0155c23": "寶幢華蓋懸以寶幡，毘琉璃輪，真金為蓋，其",
    "T17n0721_027:0155c24": "光明曜猶如日光。於其幢上懸以長幡，於其",
    "T17n0721_027:0155c25": "幡中出大光明。大海之中諸阿修羅見是事",
    "T17n0721_027:0155c26": "已，各相謂言：『帝釋天王勝幡已現，乘白象",
    "T17n0721_027:0155c27": "王向歡喜園。』時天帝釋遙見園林，告諸天",
    "T17n0721_027:0155c28": "曰：『汝見此林甚可愛樂。釋迦天主破阿修",
    "T17n0721_027:0155c29": "羅，既得勝已，遊戲此林。如此林樹，甚可愛",
    "T17n0721_027:0156a01": "樂。與三十三天，夏四月時，於此林中遊戲受",
    "T17n0721_027:0156a02": "樂。』時諸天眾白帝釋言：『隨王所勅，我當奉",
    "T17n0721_027:0156a03": "行。』說是語已，近歡喜林。歡喜林中先住諸",
    "T17n0721_027:0156a04": "天受五欲樂，見天勝幢及白象王，心大歡",
    "T17n0721_027:0156a05": "喜，出迎帝釋，禮拜供養，合掌頂上，作天伎",
    "T17n0721_027:0156a06": "樂歌舞遊戲入歡喜林。時天帝釋即下白",
    "T17n0721_027:0156a07": "象，與諸天眾入歡喜園，一切天眾亦皆下",
    "T17n0721_027:0156a08": "象。如是象頭鼻端及象兩脇一切天眾，皆",
    "T17n0721_027:0156a09": "捨白象，入歡喜林遊戲受樂。歡喜林中先住",
    "T17n0721_027:0156a10": "諸天及與天主，伐阿修羅諸天眾等，於夏四",
    "T17n0721_027:0156a11": "月受天快樂。釋迦天王共諸天眾受樂自娛。",
    "T17n0721_027:0156a12": "如此時間，若諸天子善業將盡，乃至愛善",
    "T17n0721_027:0156a13": "業盡，命終還退，墮於地獄、餓鬼、畜生。若生人",
    "T17n0721_027:0156a14": "中，常受安樂，種種解了，端正第一，眾人所",
    "T17n0721_027:0156a15": "愛，山林河池可愛樂處而生其中，主大國土，",
    "T17n0721_027:0156a16": "富樂自在。以餘業故。",
    "T17n0721_027:0156a17": "「復次，比丘知業果報，觀伊羅婆那大龍象王，",
    "T17n0721_027:0156a18": "以何業緣，成就大身、大神通力，與阿修羅鬪，",
    "T17n0721_027:0156a19": "得大名稱？以何業故受畜生身？彼以聞慧",
    "T17n0721_027:0156a20": "見：此眾生天中壽命滿七萬歲，過去之世，",
    "T17n0721_027:0156a21": "毘陀論部，名不羅那，有婆羅門大修福德，好",
    "T17n0721_027:0156a22": "行布施貧窮盲冥苦惱之人。以善心故，常樂",
    "T17n0721_027:0156a23": "施與，利益眾生。爾時，有王名曰善見，於節會",
    "T17n0721_027:0156a24": "日出宮遊戲如諸天眾。與八萬四千大白象",
    "T17n0721_027:0156a25": "王，金網彌覆，寶鈴莊嚴，猶如如來。一切金",
    "T17n0721_027:0156a26": "鈴以為莊嚴，八萬四千婇女而為圍遶，八",
    "T17n0721_027:0156a27": "萬四千妓樂之音，向遊戲處園林之殿。是善",
    "T17n0721_027:0156a28": "見王第一威德，受大樂果。時婆羅門具足威",
    "T17n0721_027:0156a29": "德，詣善見王遊戲之處。是婆羅門名三摩多，",
    "T17n0721_027:0156b01": "見此大王具足威德，王有白象名曰雲聚，寶",
    "T17n0721_027:0156b02": "鈴莊嚴，真珠金網以為瓔珞，善巧工匠之所",
    "T17n0721_027:0156b03": "成就莊嚴白象，種種歌戲，詣遊戲處，端正第",
    "T17n0721_027:0156b04": "一。時三摩多婆羅門心自念言：『此白象王",
    "T17n0721_027:0156b05": "第一快樂，我當願生為天帝釋作白象王。』以",
    "T17n0721_027:0156b06": "布施力及願力故，命終生天，為天帝釋作",
    "T17n0721_027:0156b07": "白象王。「比丘觀已，而說頌曰：",
    "T17n0721_027:0156b08": "「『如此業畫師，　　處處業所牽，",
    "T17n0721_027:0156b09": "　　心王力甚大，　　造作種種報。",
    "T17n0721_027:0156b10": "　　勝因緣所轉，　　處處心所使，",
    "T17n0721_027:0156b11": "　　在在一切處，　　行於三界道。",
    "T17n0721_027:0156b12": "　　一切眾生業，　　自在使心行，",
    "T17n0721_027:0156b13": "　　是故調伏心，　　能至不退處。",
    "T17n0721_027:0156b14": "　　輕轉難調伏，　　處處妄攀緣，",
    "T17n0721_027:0156b15": "　　若善調伏心，　　調伏則安樂。",
    "T17n0721_027:0156b16": "　　若能調伏心，　　則能斷眾過，",
    "T17n0721_027:0156b17": "　　勇者離過惡，　　不復受諸苦。",
    "T17n0721_027:0156b18": "　　若此世苦惱，　　若未來世苦，",
    "T17n0721_027:0156b19": "　　一切不調伏，　　輕心因緣故。",
    "T17n0721_027:0156b20": "　　天龍阿修羅、　　地獄鬼羅剎，",
    "T17n0721_027:0156b21": "　　心常為導主，　　如王行三界。",
    "T17n0721_027:0156b22": "　　心將詣天上，　　復行於人中；",
    "T17n0721_027:0156b23": "　　心將至惡道，　　心輪轉世間。",
    "T17n0721_027:0156b24": "　　心輪轉壞人，　　境界癡所誑，",
    "T17n0721_027:0156b25": "　　愛漂諸眾生，　　現得無邊苦。",
    "T17n0721_027:0156b26": "　　一行常隱覆，　　大力難調伏，",
    "T17n0721_027:0156b27": "　　害而不可見，　　輕動速流行。",
    "T17n0721_027:0156b28": "　　若人有智慧，　　調伏如是心，",
    "T17n0721_027:0156b29": "　　其人離魔網，　　則能到彼岸。",
    "T17n0721_027:0156c01": "　　憶念邪諂曲，　　深而極輕動，",
    "T17n0721_027:0156c02": "　　是心惡險岸，　　將人至惡道。",
    "T17n0721_027:0156c03": "　　如是離眾惡，　　不為諸根使，",
    "T17n0721_027:0156c04": "　　不著諸惡法，　　得至不滅處。",
    "T17n0721_027:0156c05": "　　心從因緣生，　　所須從心得，",
    "T17n0721_027:0156c06": "　　緣轉速流注，　　如是流轉行。",
    "T17n0721_027:0156c07": "　　如是作諸業，　　得種種果報，",
    "T17n0721_027:0156c08": "　　微細心流行，　　一念常不住。",
    "T17n0721_027:0156c09": "　　行處不可知，　　常無有形色，",
    "T17n0721_027:0156c10": "　　將人至何所？　　行於何等道？",
    "T17n0721_027:0156c11": "　　到已住何處？　　身為業所作，",
    "T17n0721_027:0156c12": "　　見心所作業，　　作者不可見。",
    "T17n0721_027:0156c13": "　　此心難調伏，　　其形不可見，",
    "T17n0721_027:0156c14": "　　遍害諸眾生，　　無目速造業。",
    "T17n0721_027:0156c15": "　　是心性如幻，　　從惡得惡報；",
    "T17n0721_027:0156c16": "　　是心性如幻，　　行處甚難知，",
    "T17n0721_027:0156c17": "　　能將一切人，　　無量生死處。",
    "T17n0721_027:0156c18": "　　非刀所能割，　　火亦不能燒，",
    "T17n0721_027:0156c19": "　　是心雖無目，　　燒害一切人。",
    "T17n0721_027:0156c20": "　　業繩甚堅牢，　　縛諸苦惱人，",
    "T17n0721_027:0156c21": "　　受百千生死，　　將去不可見。",
    "T17n0721_027:0156c22": "　　須臾作善業，　　須臾起不善，",
    "T17n0721_027:0156c23": "　　心作善不善，　　調伏則得樂。",
    "T17n0721_027:0156c24": "　　六根緣境界，　　多貪無厭足，",
    "T17n0721_027:0156c25": "　　不覺心將至，　　惡道受苦惱。』",
    "T17n0721_027:0156c26": "「如是比丘觀婆羅門作大善業，其願狹小，見",
    "T17n0721_027:0156c27": "己思惟，自誡其心。如是善業，或得天身，或離",
    "T17n0721_027:0156c28": "生死，為心所使。墮畜生中，心願力故。",
    "T17n0721_027:0156c29": "「復次，比丘知業果報，觀三十三天所住之地。",
    "T17n0721_027:0157a01": "彼以聞慧見：第九地名曰光明。眾生何業生",
    "T17n0721_027:0157a02": "於彼處？彼見聞知：若人持戒，轉教他人，自不",
    "T17n0721_027:0157a03": "作惡，不教他作，見作勸捨，自護禁戒，教人",
    "T17n0721_027:0157a04": "護戒堅固不缺，悉令清淨，不殺不盜。云何",
    "T17n0721_027:0157a05": "不殺？若見有地多有眾生，為持戒故，不自",
    "T17n0721_027:0157a06": "穿掘，不教人掘。若蠍、若蟻、蝦蟆黃[狂王+冗]種種",
    "T17n0721_027:0157a07": "眾生，知此眾生所居之處，不自穿壞，教他不",
    "T17n0721_027:0157a08": "作。或受禁戒或不受戒，若見為惡，教令懺",
    "T17n0721_027:0157a09": "悔。云何不盜？若是他地，若陶師處、若復餘",
    "T17n0721_027:0157a10": "人，乃至泥土，自不盜取，不教人取，令他住",
    "T17n0721_027:0157a11": "戒。見他盜者，不生隨喜，勸令不作。是名不",
    "T17n0721_027:0157a12": "殺不盜。是持戒人命終之後，生光明天，心",
    "T17n0721_027:0157a13": "常歡喜，歌舞戲笑遊戲受樂，其身光明常照",
    "T17n0721_027:0157a14": "天眾。多有天人園林遊戲，第一持戒生此天",
    "T17n0721_027:0157a15": "處作善業人，受斯樂報。所有園林金網彌",
    "T17n0721_027:0157a16": "覆，寶鈴妙音、毘琉璃鈴，善業所成。遙見天",
    "T17n0721_027:0157a17": "子鈴中歌頌說如是言：『善來天子！修善之",
    "T17n0721_027:0157a18": "人。』以寂靜偈而作頌曰：",
    "T17n0721_027:0157a19": "「『善寂靜心護持戒，　　持戒清涼今受樂。",
    "T17n0721_027:0157a20": "　　善持禁戒種種行，　　後得涅槃或樂報，",
    "T17n0721_027:0157a21": "　　或遮惡道至善處，　　是故持戒後清涼。",
    "T17n0721_027:0157a22": "　　持戒之人臨終時，　　其心安隱不恐怖，",
    "T17n0721_027:0157a23": "　　我無惡道之怖畏，　　以持淨戒能救護。",
    "T17n0721_027:0157a24": "　　汝以持戒善護持，　　今至天中莫放逸。』",
    "T17n0721_027:0157a25": "「如是天子以善業故，鈴網之音演說偈頌，覺",
    "T17n0721_027:0157a26": "悟其心，令離放逸。有諸天子久於先世持戒",
    "T17n0721_027:0157a27": "來者，聞是法已，少時持戒，不入放逸。若天持",
    "T17n0721_027:0157a28": "戒不經多世，則入放逸，不自覺知，雖聞法音，",
    "T17n0721_027:0157a29": "即入放逸，遠離鈴網覺悟之音，更詣餘林。七",
    "T17n0721_027:0157b01": "寶莊嚴光明林中，其林廣長三千由旬，唯除",
    "T17n0721_027:0157b02": "四地及善見城，餘無勝者。其林四維有四如",
    "T17n0721_027:0157b03": "意毘琉璃樹，善淨無垢，其光普照滿一由旬，",
    "T17n0721_027:0157b04": "光明如日，五千由旬悉皆見之。天子天女在",
    "T17n0721_027:0157b05": "於樹枝遊戲受樂，隨心所念，從樹得之。四樹",
    "T17n0721_027:0157b06": "之中有光明林，金銀琉璃為蓮花池，莊嚴",
    "T17n0721_027:0157b07": "林樹如融金聚，處處皆有須陀之味，善淨無",
    "T17n0721_027:0157b08": "垢，清潔香美大力自然須陀之味。復有眾",
    "T17n0721_027:0157b09": "鳥，視之可愛，其音美妙以為莊嚴，真金為",
    "T17n0721_027:0157b10": "首，白銀為翅，毘琉璃胸，赤寶為嘴，蓮華色",
    "T17n0721_027:0157b11": "寶以為其目。如是眾鳥以為莊嚴，銀葉樹",
    "T17n0721_027:0157b12": "上有真金鳥；黃金樹上有白銀鳥；毘琉璃",
    "T17n0721_027:0157b13": "樹赤蓮華鳥；赤蓮華樹青寶王鳥。一切眾",
    "T17n0721_027:0157b14": "鳥飲酒食果，有七寶樹七寶色鳥遊戲其",
    "T17n0721_027:0157b15": "上。復有眾蜂如赤寶華，作種種業之所受身，",
    "T17n0721_027:0157b16": "於蓮華中遊戲受樂。如是樹中一切功德影",
    "T17n0721_027:0157b17": "皆悉具足，天子天女於此樹上遊戲自娛。其",
    "T17n0721_027:0157b18": "林具足諸天功德，若天、阿修羅共鬪之時，釋",
    "T17n0721_027:0157b19": "迦天王告諸天眾：『速疾莊嚴！阿修羅軍惱亂",
    "T17n0721_027:0157b20": "樂見山頂所住諸天。』三十三天聞是語已，向",
    "T17n0721_027:0157b21": "光明林一切天眾，共天帝釋入四樹間光明",
    "T17n0721_027:0157b22": "林中。毘琉璃樹淨如明鏡，自見其相，知鬪",
    "T17n0721_027:0157b23": "勝否？若損身分，具悉見之。如是樹中，自見",
    "T17n0721_027:0157b24": "其身，若打若害若見被割，壞已復生；若見",
    "T17n0721_027:0157b25": "斷首斷腰，即時逝沒。於此樹中皆具見之。如",
    "T17n0721_027:0157b26": "其所見，告諸天子，當避橫死，甚為大利。阿修",
    "T17n0721_027:0157b27": "羅鬪，害此天子。帝釋聞已，告言：『大仙！汝勿鬪",
    "T17n0721_027:0157b28": "戰，必當衰害，非時夭壽。』「比丘思惟觀天樹",
    "T17n0721_027:0157b29": "中，見衰沒相，以聞慧知：若人悲心，見屠殺",
    "T17n0721_027:0157c01": "者欲殺眾生，令其得脫。以是果報，於光明",
    "T17n0721_027:0157c02": "林，自見身相。諸天復詣光明林中，名曰雜林，",
    "T17n0721_027:0157c03": "住光明林，如意之樹以為莊嚴。入此林已，各",
    "T17n0721_027:0157c04": "自思惟：『天、阿修羅，誰力增勝？以何力故，天得",
    "T17n0721_027:0157c05": "增勝？以何力故，阿修羅勝？』時天帝釋告諸天",
    "T17n0721_027:0157c06": "眾：『修行法者，生諸天中。閻浮提人於劫初時，",
    "T17n0721_027:0157c07": "行十善道，或教他人自勅身口，持七種戒，不",
    "T17n0721_027:0157c08": "缺不漏，堅固不諂。如是眾生命終生天。譬如",
    "T17n0721_027:0157c09": "皮囊滿中盛沙，不繫其口，有大力人瀉之",
    "T17n0721_027:0157c10": "速出。劫初之時，生諸天中亦復如是。是故諸",
    "T17n0721_027:0157c11": "天勢力增長，阿修羅眾其力減少，樂見山",
    "T17n0721_027:0157c12": "頂所住諸天能遮阿修羅。復於後時，人行不",
    "T17n0721_027:0157c13": "善，缺漏不堅，行少善業。閻浮提人命終生",
    "T17n0721_027:0157c14": "天。譬如菴羅果欲熟之時，有大力人搖動其",
    "T17n0721_027:0157c15": "樹，其果少墮，生於天中亦復如是。復於異",
    "T17n0721_027:0157c16": "時，行雜垢業，不持身戒、不持口戒，不堅不",
    "T17n0721_027:0157c17": "淨，不常修習。是人命終少生天中。譬如毘",
    "T17n0721_027:0157c18": "羅大樹之果，其果未熟，少力之人雖復搖之，",
    "T17n0721_027:0157c19": "不能令動；設得動之，果落甚少。若有熟者，其",
    "T17n0721_027:0157c20": "果則墮；若未熟者，則不墮落。如是劫初眾",
    "T17n0721_027:0157c21": "生多生天上，後世眾生生天甚少，亦復如",
    "T17n0721_027:0157c22": "是，以其雜垢破禁戒故。汝等諸天莫行放",
    "T17n0721_027:0157c23": "逸，若行放逸，增益阿修羅，減損諸天眾。今",
    "T17n0721_027:0157c24": "世眾生多行非法，無有戒法，不持七種身口",
    "T17n0721_027:0157c25": "之戒，誑惑他人令生熱惱，不孝父母、不敬師",
    "T17n0721_027:0157c26": "長，不順法行。是人命終墮於地獄。譬如皮",
    "T17n0721_027:0157c27": "囊滿中盛沙，不繫其口，有大力人瀉之速",
    "T17n0721_027:0157c28": "出。今世眾生行不善業，墮阿修羅亦復如",
    "T17n0721_027:0157c29": "是。若諸眾生有半持戒，或身或口，是人命",
    "T17n0721_027:0158a01": "終生阿修羅中，或生天中。譬如菴婆羅果樹，",
    "T17n0721_027:0158a02": "有大力人搖動其樹。若果熟者，隨搖則墮；若",
    "T17n0721_027:0158a03": "未熟者，搖之不落。雜業眾生亦復如是，或生",
    "T17n0721_027:0158a04": "天中或墮地獄，或有生於阿修羅中。若諸世",
    "T17n0721_027:0158a05": "間盡行不善，不孝父母，不順法行，不敬師長、",
    "T17n0721_027:0158a06": "沙門、婆羅門，不持身戒及以口戒。是人命終",
    "T17n0721_027:0158a07": "墮於地獄或復墮於阿修羅中，是故令諸阿",
    "T17n0721_027:0158a08": "修羅軍增長大力，天力減少。雖復如是，我今",
    "T17n0721_027:0158a09": "能勝阿修羅軍，非餘天眾。汝當思惟，行於法",
    "T17n0721_027:0158a10": "行，若於今世、若未來世守護正法。一切力",
    "T17n0721_027:0158a11": "中，法力最勝，餘無及者。汝當思惟，憶念正",
    "T17n0721_027:0158a12": "法，勉力勤加，破阿修羅。』時諸天眾聞天帝",
    "T17n0721_027:0158a13": "釋說如是教，白帝釋言：『如天王教，我當奉行。』",
    "T17n0721_027:0158a14": "說是語已，向鉀冑林，從樹出生不可壞鉀，",
    "T17n0721_027:0158a15": "以自莊嚴。著此鉀者，無能為敵，其光照曜",
    "T17n0721_027:0158a16": "譬如日出憂陀延山，其光明曜亦復如是。",
    "T17n0721_027:0158a17": "向樂見山，欲與阿修羅列陣大戰，如前所說。",
    "T17n0721_027:0158a18": "光明林中所住諸天互相娛樂，受五欲樂，心",
    "T17n0721_027:0158a19": "意放逸。於毘琉璃林、黃金樹林、赤寶林中華",
    "T17n0721_027:0158a20": "果具足，種種眾鳥出妙音聲。",
    "T17n0721_027:0158a21": "「復次，比丘知業果報，觀三十三天中種種鳥",
    "T17n0721_027:0158a22": "獸有種種色、種種莊嚴、種種形相、種種音",
    "T17n0721_027:0158a23": "聲、種種寶翅，遊戲受樂於園林中。如實觀",
    "T17n0721_027:0158a24": "之，知微細業因緣果報。彼以聞慧見：諸眾生",
    "T17n0721_027:0158a25": "為工畫師，雖受雇直，無巧偽心為他營福，",
    "T17n0721_027:0158a26": "圖畫僧房、講堂、精舍明淨彩色，以青黃朱紫",
    "T17n0721_027:0158a27": "種種雜色圖畫佛塔、精舍門閣。或作山樹、人",
    "T17n0721_027:0158a28": "龍鳥獸、師子虎鹿，園林城郭、浴池戲處，蓮華",
    "T17n0721_027:0158a29": "林池，沙門、婆羅門、軍營殿堂，為供養佛莊嚴",
    "T17n0721_027:0158b01": "因緣，圖飾形像。受人雇直，或復刻鏤或以",
    "T17n0721_027:0158b02": "泥木、金銀銅等，如是種種造立形像。諸工匠",
    "T17n0721_027:0158b03": "師命終生天，受眾鳥身，造作雜業而不持",
    "T17n0721_027:0158b04": "戒，作此鳥身或受鹿形、眾蜂之身，常受快",
    "T17n0721_027:0158b05": "樂。如其作業，得相似果。如天受樂，無智造",
    "T17n0721_027:0158b06": "業，雖有思心，以無智故，癡身受樂，於天園",
    "T17n0721_027:0158b07": "林遊戲受樂。山林峯嶺如畫刻鏤，象牙金",
    "T17n0721_027:0158b08": "銀如素所為，如印印物。於天園林生無量",
    "T17n0721_027:0158b09": "色，如本彩色。天復於此光明林中遊戲歌",
    "T17n0721_027:0158b10": "舞，受種種樂此光明天，乃至愛善業盡，命",
    "T17n0721_027:0158b11": "終還退，隨業流轉，墮於地獄、餓鬼、畜生。若有",
    "T17n0721_027:0158b12": "善業，生於人中，常受安樂，或為國王或為大",
    "T17n0721_027:0158b13": "臣，為無量人之所供養，樂行遊戲，愛於節會，",
    "T17n0721_027:0158b14": "心常歡喜，顏色端正，飲食如意，常受安樂，他",
    "T17n0721_027:0158b15": "不能奪。床褥臥具、園林遊觀、奴婢充足。以餘",
    "T17n0721_027:0158b16": "業故。",
    "T17n0721_027:0158b17": "「復次，比丘知業果報，觀三十三天所住之地。",
    "T17n0721_027:0158b18": "彼以聞慧見：第十地名波利耶多。眾生何業",
    "T17n0721_027:0158b19": "而生彼處？彼見聞知：若人淨信，以久捨物。",
    "T17n0721_027:0158b20": "若衣服飲食、床蓐湯藥以用布施，復教他人",
    "T17n0721_027:0158b21": "不殺眾生，乃至蜫蟻不起殺心。若見有果為",
    "T17n0721_027:0158b22": "蟲所食，為護其命，不食蟲果，見人食者，勸令",
    "T17n0721_027:0158b23": "不食。自持禁戒，復教他人。云何不盜？於他所",
    "T17n0721_027:0158b24": "有，乃至不取根食、果食。若於林中、若於空地，",
    "T17n0721_027:0158b25": "自既不取，亦教他人。如是之人，自利利人，",
    "T17n0721_027:0158b26": "命終之後，生於波利耶多樹園。波利耶多樹",
    "T17n0721_027:0158b27": "第一最勝，於此一樹，能示閻浮提人善不善",
    "T17n0721_027:0158b28": "相。若閻浮提人隨順法行，其樹華果則便具",
    "T17n0721_027:0158b29": "足。以閻浮提人順法行故，其華光明照百",
    "T17n0721_027:0158c01": "由旬，三十三天心懷歡喜圍遶而住。如是",
    "T17n0721_027:0158c02": "波利耶多樹華果茂盛，知閻浮提人孝養父",
    "T17n0721_027:0158c03": "母，供養沙門、婆羅門、耆舊長宿，是故此樹華",
    "T17n0721_027:0158c04": "果敷榮。夏四月時，其諸天眾圍繞此樹娛樂",
    "T17n0721_027:0158c05": "受樂。若波利耶多樹，其華半生，則少歡喜，知",
    "T17n0721_027:0158c06": "閻浮提人少分持戒，令此天樹但生半華。若",
    "T17n0721_027:0158c07": "一切人盡行非法，則此天樹波利耶多華皆",
    "T17n0721_027:0158c08": "墮落，其色憔悴無有光明亦失香氣。譬如冬",
    "T17n0721_027:0158c09": "天雲霧障日，光明不了，視不曜目。如是波利",
    "T17n0721_027:0158c10": "耶多拘毘陀羅樹光明微少，香氣損減，相貌",
    "T17n0721_027:0158c11": "憔悴。時諸天眾見是事已，白帝釋言：『天王當",
    "T17n0721_027:0158c12": "知！波利耶多樹光明損減，香氣劣弱，一切威",
    "T17n0721_027:0158c13": "德悉不如本。必是閻浮提人不孝父母，不敬",
    "T17n0721_027:0158c14": "沙門、婆羅門、耆舊長宿。』帝釋聞之，即取寶像，",
    "T17n0721_027:0158c15": "與諸天眾恭敬供養，尊重讚歎如來之像，念",
    "T17n0721_027:0158c16": "佛功德，告諸天眾：『此波利耶多拘毘陀羅樹",
    "T17n0721_027:0158c17": "花葉墮落，我今當往至彼樹下，汝等莊嚴。我",
    "T17n0721_027:0158c18": "今善心，持如來塔世尊形像至彼樹下，以天",
    "T17n0721_027:0158c19": "塗香末香供養世尊。』爾時，諸天聞帝釋教，無",
    "T17n0721_027:0158c20": "量百千諸天大眾詣帝釋所。時天帝釋以如",
    "T17n0721_027:0158c21": "來像置天冠上，頂戴而行，往詣波利耶多樹",
    "T17n0721_027:0158c22": "園。見彼天眾皆無歡悅，以此波利耶多樹葉",
    "T17n0721_027:0158c23": "墮落，失本光明，是故不悅。時天帝釋以如來",
    "T17n0721_027:0158c24": "像，安置樹下七寶之地毘琉璃座，一切天眾",
    "T17n0721_027:0158c25": "皆起信敬，生敬重心，以天摩盧迦華、天曼陀",
    "T17n0721_027:0158c26": "羅華、摩訶曼陀羅華、拘賒耶舍華，如是眾",
    "T17n0721_027:0158c27": "華以為供養，香水澡浴如來形像。如是供養",
    "T17n0721_027:0158c28": "已，教諸天眾當起信敬，離於慳嫉，離放逸",
    "T17n0721_027:0158c29": "心。『此佛如來，三界大師，正法聖眾。』諸天子",
    "T17n0721_027:0159a01": "等，聞帝釋教，皆起敬信，頂禮如來天尊之像。",
    "T17n0721_027:0159a02": "「爾時，帝釋即以偈頌而讚歎曰：",
    "T17n0721_027:0159a03": "「『如來解脫恩愛毒，　　親愛一切諸眾生，",
    "T17n0721_027:0159a04": "　　久已度於生死海，　　南無南無一切智。』",
    "T17n0721_027:0159a05": "「爾時，帝釋合掌恭敬向如來像，與諸天眾",
    "T17n0721_027:0159a06": "[跍*月]跪合掌，復以偈頌讚歎如來：",
    "T17n0721_027:0159a07": "「『如來永斷欲貪瞋，　　永離熱惱不可量，",
    "T17n0721_027:0159a08": "　　一切眾生無上師，　　南無南無一切智。』",
    "T17n0721_027:0159a09": "「偈讚佛已，一切天眾圍遶樹王，敬重如來，生",
    "T17n0721_027:0159a10": "大信根。如是一切天眾以淨善心增長正法，",
    "T17n0721_027:0159a11": "供養佛像。時波利耶多樹即便生嘴，新葉欲",
    "T17n0721_027:0159a12": "出，諸天見已，皆大歡喜。其樹不久次第花",
    "T17n0721_027:0159a13": "葉，如本不異，其光遍照一百由旬，香氣亦爾。",
    "T17n0721_027:0159a14": "葉如雲色，眾蜂圍遶，其影鮮澤，天眾圍遶，如",
    "T17n0721_027:0159a15": "第二日，見光威德：其香普熏一百由旬，其",
    "T17n0721_027:0159a16": "枝遍覆一百由旬，根亦如是。一切天眾皆大",
    "T17n0721_027:0159a17": "歡喜。其天樹王光明香氣如本具足。譬如",
    "T17n0721_027:0159a18": "六萬眾山之中，須彌山王最為第一：種種樹",
    "T17n0721_027:0159a19": "中，波利耶多樹光明莊嚴亦復如是，最為",
    "T17n0721_027:0159a20": "第一。見勝光明威德殊勝充滿具足，明淨",
    "T17n0721_027:0159a21": "顯現具足明焰，三十三天見之歡喜，共相",
    "T17n0721_027:0159a22": "謂曰：『汝等天子！見佛如是大勢力不？此天樹",
    "T17n0721_027:0159a23": "王華葉光明香氣具足，如本不異。』『三十三天",
    "T17n0721_027:0159a24": "見樹勢力光明增勝，皆離疑網。』『閻浮提人順",
    "T17n0721_027:0159a25": "法修行，念法心勝，魔軍損減，非法惡龍及阿",
    "T17n0721_027:0159a26": "修羅不能破壞。』『如法之人，正法增長，天眾",
    "T17n0721_027:0159a27": "不減，於天女中不復劣弱。』『魔軍減少，天眾大",
    "T17n0721_027:0159a28": "力。以樹王相，當知諸天有大威德。』如是三十",
    "T17n0721_027:0159a29": "三天各各說已。爾時，護世從閻浮提詣第二",
    "T17n0721_027:0159b01": "天波利耶多樹王園中。是時護世見三十三",
    "T17n0721_027:0159b02": "天於波利耶多樹下，以清淨心供養如來，",
    "T17n0721_027:0159b03": "身出光明。到已，頭面頂禮帝釋，白天王言：『諸",
    "T17n0721_027:0159b04": "天大眾今應歡喜。今閻浮提一切人民隨順",
    "T17n0721_027:0159b05": "法行，供養父母、沙門、婆羅門，恭敬長宿。』時諸",
    "T17n0721_027:0159b06": "天眾聞其所說，皆大歡喜，供養護世，作如",
    "T17n0721_027:0159b07": "是言：『汝令我喜，汝亦如是常得慶悅。』以說閻",
    "T17n0721_027:0159b08": "浮提人行法行故，如是天眾聞護世天說如",
    "T17n0721_027:0159b09": "是語，復設供養。既供養已，持如來像，詣善",
    "T17n0721_027:0159b10": "法堂。樹王諸天及天帝釋還入波利耶多樹",
    "T17n0721_027:0159b11": "園，夏四月中受天快樂，遊戲娛樂。天女圍",
    "T17n0721_027:0159b12": "遶，於夏四月遊戲受樂。若有天子從此命終，",
    "T17n0721_027:0159b13": "隨業流轉，墮於地獄、餓鬼、畜生。若有前業，得",
    "T17n0721_027:0159b14": "生人中，顏貌端正，人所樂見，心常歡喜，安樂",
    "T17n0721_027:0159b15": "無惱，眾人愛敬，歌舞戲笑，常自娛樂，一切女",
    "T17n0721_027:0159b16": "人若有見者，皆生愛敬，或為國王或為大",
    "T17n0721_027:0159b17": "臣。以餘業故。",
    "T17n0721_027:0159b18": "正法念處經卷第二十七"
}