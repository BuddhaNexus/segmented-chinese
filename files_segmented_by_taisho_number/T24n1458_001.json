{
    "T24n1458_001:0525a03": "根本薩婆多部律攝卷第一",
    "T24n1458_001:0525a05": "尊者勝友集",
    "T24n1458_001:0525a06": "三藏法師義淨奉　制譯",
    "T24n1458_001:0525a07": "初釋波羅底木叉經序",
    "T24n1458_001:0525a08": "　敬禮調伏除煩惱，　　滅眾生惑為正因；",
    "T24n1458_001:0525a09": "　如日廣照利無邊，　　咸能破盡諸冥闇。",
    "T24n1458_001:0525a10": "　佛說廣釋并諸事，　　尼陀那及目得迦；",
    "T24n1458_001:0525a11": "　增一乃至十六文，　　鄔波離尊之所問。",
    "T24n1458_001:0525a12": "　摩納毘迦申要釋，　　比尼得迦并本母；",
    "T24n1458_001:0525a13": "　我今隨次攝廣文，　　令樂略者速開悟。",
    "T24n1458_001:0525a14": "　別解脫經難得聞，　　經於無量俱胝劫；",
    "T24n1458_001:0525a15": "　讀誦受持亦如是，　　如說行者更難遇。",
    "T24n1458_001:0525a16": "此中初頌意明教行難得。言別解脫者，由依",
    "T24n1458_001:0525a17": "別解脫經如說修行，於下下等九品諸惑，漸",
    "T24n1458_001:0525a18": "次斷除永不退故，於諸煩惱而得解脫，名別",
    "T24n1458_001:0525a19": "解脫。又見修煩惱其類各多，於別別品而",
    "T24n1458_001:0525a20": "能捨離，名別解脫。由惑漂沒三界有情，為此",
    "T24n1458_001:0525a21": "先應勤求解脫。經謂佛語，簡外道教。聞者於",
    "T24n1458_001:0525a22": "他所說謂文及義，以其耳識并後決斷心而",
    "T24n1458_001:0525a23": "了知故。言難得者，諸佛出世時乃一逢，又",
    "T24n1458_001:0525a24": "善趣等極難得故。言無量俱胝劫者，謂是大",
    "T24n1458_001:0525a25": "劫，雖經多數戒法難逢，設過於此亦難值遇，",
    "T24n1458_001:0525a26": "此顯難遭之極。言讀誦者，若文、若義以慧領",
    "T24n1458_001:0525a27": "受。言受持者，謂於彼二數數憶持長時不忘，",
    "T24n1458_001:0525a28": "由念誦等勤相應故。言如說行者，於所作業",
    "T24n1458_001:0525a29": "以身語心順大師言無違犯故。更難遇者，聞",
    "T24n1458_001:0525b01": "讀受持斯猶易得，如說行者極為難遇，勇勵",
    "T24n1458_001:0525b02": "精勤方全戒行，非下劣心之所能得，故說更",
    "T24n1458_001:0525b03": "言彰極難也。此中明教及行是難遭遇，聞讀",
    "T24n1458_001:0525b04": "誦持謂是其教，遵奉修習即是其行。",
    "T24n1458_001:0525b05": "　諸佛出現於世樂，　　演說微妙正法樂；",
    "T24n1458_001:0525b06": "　僧伽一心同見樂，　　和合俱修勇進樂。",
    "T24n1458_001:0525b07": "此頌意明三寶興世所有事業皆是樂因故。",
    "T24n1458_001:0525b08": "言諸佛出現於世樂者，謂入胎時、現生時名",
    "T24n1458_001:0525b09": "佛出世，依將成理作如是說。雖曰菩薩受佛",
    "T24n1458_001:0525b10": "陀稱，或成正覺時名佛出世，由於爾時成一",
    "T24n1458_001:0525b11": "切智得佛陀號，是妙解脫喜樂因故，說名為",
    "T24n1458_001:0525b12": "樂，猶如世人名火為樂。言演說微妙正法樂",
    "T24n1458_001:0525b13": "者，謂契經等十二分教。言僧伽者，謂八大人",
    "T24n1458_001:0525b14": "等。言一心同見者，謂於戒見威儀正命眾同",
    "T24n1458_001:0525b15": "遵故，又明一心同事難可壞故。言和合俱修",
    "T24n1458_001:0525b16": "者，即是齊心俱淨尸羅故。言勇進者，於三學",
    "T24n1458_001:0525b17": "處勤修行故，或勇心策勵令諸煩惱究竟盡",
    "T24n1458_001:0525b18": "故，又心勇決於所修事進無退故並是樂因。",
    "T24n1458_001:0525b19": "　若見寶人則為樂，　　并與共住亦為樂；",
    "T24n1458_001:0525b20": "　若不見諸愚癡人，　　是則名為常受樂。",
    "T24n1458_001:0525b21": "此頌意明親近善人遠離惡友亦是樂因故，",
    "T24n1458_001:0525b22": "上半、下半如次應識。言寶人者，於罪惡事遠",
    "T24n1458_001:0525b23": "而捨棄，即此寶人有勝善德，見及同住並",
    "T24n1458_001:0525b24": "能生樂。若不修善品，多為惡行迷於正理故",
    "T24n1458_001:0525b25": "曰愚癡，不應親近速當捨離。",
    "T24n1458_001:0525b26": "　見具尸羅者為樂，　　若見多聞亦名樂；",
    "T24n1458_001:0525b27": "　見阿羅漢是真樂，　　由於後有不生故。",
    "T24n1458_001:0525b28": "此頌意明善友差別。然諸寶人有其二種：一",
    "T24n1458_001:0525b29": "者世俗、二者勝義。世俗復二：一、住定分；二、住",
    "T24n1458_001:0525c01": "慧分。言具尸羅者，謂住定分，雖是俗寶亦",
    "T24n1458_001:0525c02": "能遠惡，此明因戒能發定故。言多聞者，謂住",
    "T24n1458_001:0525c03": "慧分，由定發慧故。下半明於定慧二法平等",
    "T24n1458_001:0525c04": "運心住究竟處，即是勝義真善知識。言阿羅",
    "T24n1458_001:0525c05": "漢者，於流轉中證不生法，謂從煩惱眾苦繫",
    "T24n1458_001:0525c06": "縛永得脫故。",
    "T24n1458_001:0525c07": "　於河津處妙階樂，　　以法降怨戰勝樂；",
    "T24n1458_001:0525c08": "　證得正慧果生時，　　能除我慢盡為樂。",
    "T24n1458_001:0525c09": "此頌上半明致樂之因，下半明慧生斷惑。言",
    "T24n1458_001:0525c10": "河津者，謂解脫河離二邊過故，由八正道方",
    "T24n1458_001:0525c11": "能獲得名為妙階，喻若河津有妙階道，是",
    "T24n1458_001:0525c12": "行旅樂因故。言以法降怨戰勝樂者，此明以",
    "T24n1458_001:0525c13": "正行法為捍敵具，降伏煩惱令不更生，故名",
    "T24n1458_001:0525c14": "戰勝。次下半頌明以智劍斬我慢幢，破魔羅",
    "T24n1458_001:0525c15": "軍彰勝樂故。",
    "T24n1458_001:0525c16": "　若有能為決定意，　　善伏根欲具多聞；",
    "T24n1458_001:0525c17": "　從少至老處林中，　　寂靜閑居蘭若樂。",
    "T24n1458_001:0525c18": "此頌述前修正行人杜多功德圓滿相應，是",
    "T24n1458_001:0525c19": "樂因故。言決意者，謂初發淨心為知足行，",
    "T24n1458_001:0525c20": "決斷策勤不希名利，撿攝身心防護外境，解",
    "T24n1458_001:0525c21": "脫勝果因此成故。言善伏根欲者，此顯助伴",
    "T24n1458_001:0525c22": "清淨能與戒俱故。言具多聞者，此明獲勝上",
    "T24n1458_001:0525c23": "果必藉多聞，智能簡擇煩惱方斷。非愚癡人",
    "T24n1458_001:0525c24": "堪住蘭若，是故苾芻先學多聞，設非多聞但",
    "T24n1458_001:0525c25": "明戒相，亦得住於蘭若之處。言從少至老等",
    "T24n1458_001:0525c26": "者，明決定心始終無退故。言寂靜閑居蘭若",
    "T24n1458_001:0525c27": "樂者，謂離誼雜方能趣理令心樂住。上之六",
    "T24n1458_001:0525c28": "頌是諸羅漢結集所置，自下序文總開十義：",
    "T24n1458_001:0525c29": "初、明佛所教；二、呵不總集；三、不集隨聽；四、供",
    "T24n1458_001:0526a01": "養法式；五、正明誡勅；六、誡勅利益；七、無誡過",
    "T24n1458_001:0526a02": "生；八、正作白事；九、勸至心聽；十、淨其徒眾。「諸",
    "T24n1458_001:0526a03": "大德！春時爾許過，餘有爾許在；老死既侵命",
    "T24n1458_001:0526a04": "根漸減，大師教法不久當滅。諸大德！應勤光",
    "T24n1458_001:0526a05": "顯莫為放逸，由不放逸必當證得，如知應正",
    "T24n1458_001:0526a06": "等覺，何況所餘覺品善法？」「大德僧伽先作何",
    "T24n1458_001:0526a07": "事？」「佛聲聞眾少求少事。不來諸苾芻說欲及",
    "T24n1458_001:0526a08": "清淨。」",
    "T24n1458_001:0526a09": "初、明佛所教者，即是諸大德春時爾許過等。",
    "T24n1458_001:0526a10": "過者，是已往義。言春時者，謂三時內隨在何",
    "T24n1458_001:0526a11": "時說波羅底木叉而稱其事，此中且據春時",
    "T24n1458_001:0526a12": "也。言三時者，謂春夏冬。言爾許者，指其限",
    "T24n1458_001:0526a13": "量，謂隨說戒日取數。而言餘有爾許在者，可",
    "T24n1458_001:0526a14": "准當時餘日而說。言老死既侵者，意明老死",
    "T24n1458_001:0526a15": "常在現前，老及於死名為老死。然十二有支",
    "T24n1458_001:0526a16": "但言此一者，為於憂悲等此用最強故，欲顯",
    "T24n1458_001:0526a17": "修淨行者失圓滿事，此是初因。然修行者圓",
    "T24n1458_001:0526a18": "滿之因略有二種：一謂所依、二謂行本。",
    "T24n1458_001:0526a19": "言所依失者，由老死逼故，無所堪能命根斷",
    "T24n1458_001:0526a20": "壞如其次第。言行本失者，謂大師教法不久",
    "T24n1458_001:0526a21": "當滅，由佛法滅退失行故。大悲世尊以無",
    "T24n1458_001:0526a22": "倒義化諸有情，故曰大師。法謂十二分教，世",
    "T24n1458_001:0526a23": "尊以此導利有情，隨有緣者悉皆受化。由此",
    "T24n1458_001:0526a24": "二事失圓滿行故。言莫放逸者，勸不放逸，勤",
    "T24n1458_001:0526a25": "心勇決光顯聖教故。所以但言不放逸者，顯",
    "T24n1458_001:0526a26": "不放逸諸善品中為最勝故。言應勤者，勸不",
    "T24n1458_001:0526a27": "放逸能與出世聖道加行為依止故，謂於奢",
    "T24n1458_001:0526a28": "摩他、毘鉢舍那雙修等運獲聖道故。由不放",
    "T24n1458_001:0526a29": "逸必當證得等者，此顯世尊令出家眾求解",
    "T24n1458_001:0526b01": "脫者證道果故，制眾學處。言如知者，如所",
    "T24n1458_001:0526b02": "了事稱實知故。應者，於諸有情應受供養故。",
    "T24n1458_001:0526b03": "言正等覺者，謂是無倒遍了知故。言何況所",
    "T24n1458_001:0526b04": "餘覺品善法者，此亦配前，由不放逸能趣菩",
    "T24n1458_001:0526b05": "提，所有善法皆悉名為覺品善法。",
    "T24n1458_001:0526b06": "次、明呵不總集。言大德僧伽先作何事者，此",
    "T24n1458_001:0526b07": "明先無別事應來共集故。下文云佛聲聞",
    "T24n1458_001:0526b08": "眾少求少事，既無餘事何故不來？又釋云褒",
    "T24n1458_001:0526b09": "灑陀時灑掃，清淨嚴設，燈花等是。前作業故，",
    "T24n1458_001:0526b10": "須問云：「大德僧伽！先所作事並已作未？」言少",
    "T24n1458_001:0526b11": "求少事者，少求謂少欲，少事謂知足。又少求",
    "T24n1458_001:0526b12": "謂意業，少事謂身語。言聲聞者，隨他聞也，隨",
    "T24n1458_001:0526b13": "他音聲而聽聞故，以斯成眾故言聲聞眾。眾",
    "T24n1458_001:0526b14": "者，同心共集不可壞故。",
    "T24n1458_001:0526b15": "次、明不集隨聽。言不來等者，於長淨時不同集",
    "T24n1458_001:0526b16": "會名為不來。言大德者，是相敬言。如世尊說：",
    "T24n1458_001:0526b17": "「於諸苾芻若少、若老，不應喚名及氏姓等，應",
    "T24n1458_001:0526b18": "言：『具壽。』或言：『大德。』若佛世尊應喚德號，不爾",
    "T24n1458_001:0526b19": "者得越法罪。」言說欲及清淨者，苾芻身有病",
    "T24n1458_001:0526b20": "患及修勝善品不能赴集，應與欲淨，或身表",
    "T24n1458_001:0526b21": "業而與欲淨。應如是與，偏露右肩脫革屣，隨",
    "T24n1458_001:0526b22": "其所應為敬事已，蹲踞合掌作如是說：「具",
    "T24n1458_001:0526b23": "壽存念！今僧伽十四日為褒灑陀，我苾芻某",
    "T24n1458_001:0526b24": "甲亦十四日為褒灑陀。我某甲自陳遍淨無諸",
    "T24n1458_001:0526b25": "障法，為病患因緣故，彼如法僧事，我今與",
    "T24n1458_001:0526b26": "欲清淨，此所陳事當為我說。」第二、第三亦如",
    "T24n1458_001:0526b27": "是說。若苾芻病重不能與欲者，若堪扶去應",
    "T24n1458_001:0526b28": "將入眾；若不堪者，俱就病人為褒灑陀。",
    "T24n1458_001:0526b29": "若不爾者，作法不成得越法罪。若非褒灑陀，",
    "T24n1458_001:0526c01": "作餘羯磨者，但直與欲不說清淨。其持欲淨",
    "T24n1458_001:0526c02": "苾芻既入眾中，應對比座苾芻作如是言：",
    "T24n1458_001:0526c03": "「具壽存念！於某處房苾芻某甲身嬰疾苦，今",
    "T24n1458_001:0526c04": "僧伽十四日為褒灑陀，彼苾芻某甲亦十四",
    "T24n1458_001:0526c05": "日為褒灑陀。彼苾芻某甲自說遍淨無諸障",
    "T24n1458_001:0526c06": "法，為病患因緣，如法僧事與欲清淨。彼所陳",
    "T24n1458_001:0526c07": "事我今具說。」若更有餘緣，隨當時事而稱說",
    "T24n1458_001:0526c08": "之。所以於別人邊說欲清淨不告大眾者，為",
    "T24n1458_001:0526c09": "遮延時、生疲勞等諸過失故。若苾芻懈墮及",
    "T24n1458_001:0526c10": "為鄙法而與欲者，得突色訖里多罪。若羯",
    "T24n1458_001:0526c11": "磨陀那或現有病、或恐病將生、或遇患新差、",
    "T24n1458_001:0526c12": "或瞻病人、或復疲困、或遭飢渴寒熱、或可稟",
    "T24n1458_001:0526c13": "性多有闇睡、修餘善品冀遣惛沈、或於靜房",
    "T24n1458_001:0526c14": "自誦戒本、或可於他聽受戒義、或守文句人",
    "T24n1458_001:0526c15": "繫心思義恐其廢忘、或創修得妙觀現前為",
    "T24n1458_001:0526c16": "伏心故、或於覺分善品不令間雜若雜餘緣",
    "T24n1458_001:0526c17": "恐失正念、或時見諦得初果位，斯皆與欲無",
    "T24n1458_001:0526c18": "犯。若與欲者，多同集者少年老苾芻，應廢餘",
    "T24n1458_001:0526c19": "善事，當赴集處。持欲之人既受欲已，若急走、",
    "T24n1458_001:0526c20": "若逃坑、若在欄楯危處、若乘空、若向界外、",
    "T24n1458_001:0526c21": "若登雙蹋道、若躡兩梯橫、若睡眠入定身",
    "T24n1458_001:0526c22": "死歸俗；或云：「我是求寂等。」並不成善持欲淨，",
    "T24n1458_001:0526c23": "應更取欲。若一人持多欲淨，隨能憶說。若在",
    "T24n1458_001:0526c24": "地居空互皆不成，亦不應轉授欲淨。授學之",
    "T24n1458_001:0526c25": "人不持他欲，應與他欲，由是苾芻故。在界",
    "T24n1458_001:0526c26": "內住人應與界內者欲，異此不成。尼請教授，",
    "T24n1458_001:0526c27": "有無隨說。因明界法有其二種：一、小；二、大。",
    "T24n1458_001:0526c28": "在大界內，無妨難處，安小界場，先觀標",
    "T24n1458_001:0526c29": "相，且如東方，或以牆樹柵籬、聚土立石、",
    "T24n1458_001:0527a01": "釘橛、崖等，餘方亦然。眾知相已言白，復",
    "T24n1458_001:0527a02": "周敷座席鳴楗椎，作前方便，大眾俱集，",
    "T24n1458_001:0527a03": "無與欲法。諸舊住苾芻共稱方相，先從東",
    "T24n1458_001:0527a04": "方次南西北。既知相已，次一苾芻作白羯",
    "T24n1458_001:0527a05": "磨，先結小界不應在後。",
    "T24n1458_001:0527a06": "「大德僧伽聽！今於此處所有舊住苾芻共",
    "T24n1458_001:0527a07": "稱小界四方久住標相：東方某相，乃至北",
    "T24n1458_001:0527a08": "方某相。若僧伽時至聽者，僧伽應許僧伽今",
    "T24n1458_001:0527a09": "於此相域內結作小界場。白如是。」次作羯",
    "T24n1458_001:0527a10": "磨：「大德僧伽聽！今於此處所有舊住苾芻",
    "T24n1458_001:0527a11": "共稱小界四方久住標相：東方某相，乃",
    "T24n1458_001:0527a12": "至北方某相。今僧伽於此相域內結作小",
    "T24n1458_001:0527a13": "界場。若諸具壽聽於此相域內結作小界場",
    "T24n1458_001:0527a14": "者默然，若不許者說。」「僧伽已於此相域內",
    "T24n1458_001:0527a15": "結作小界場竟，僧伽已聽許，由其默然故，我",
    "T24n1458_001:0527a16": "今如是持。」(此小界場，文無定制，西方在處，皆有其量，纔可丈餘，平地甎圍，更無階級，中安制底，",
    "T24n1458_001:0527a17": "門向一邊)次結大界法，此中大界量者極大，橫",
    "T24n1458_001:0527a18": "闊兩踰膳那半，若其無水向下亦然，有水",
    "T24n1458_001:0527a19": "隔者齊水是界；若界內有樹有山，界隨樹山，",
    "T24n1458_001:0527a20": "上至水界與闊量同。若樂小界量事隨情。",
    "T24n1458_001:0527a21": "結大界時同前標相，舊住諸苾芻共於四",
    "T24n1458_001:0527a22": "方觀標相已，敷座席鳴楗椎，眾應盡集，同前",
    "T24n1458_001:0527a23": "告知。次一苾芻作白二羯磨：「大德僧伽聽！",
    "T24n1458_001:0527a24": "今於此處所有舊住苾芻，共稱大界四方",
    "T24n1458_001:0527a25": "久住標相：東方某相，乃至北方某相。若僧伽",
    "T24n1458_001:0527a26": "時至聽者，僧伽應許僧伽今於此相域內結",
    "T24n1458_001:0527a27": "作一褒灑陀同住處法僧伽大界：從阿蘭若",
    "T24n1458_001:0527a28": "至斯住處，於此除村及村勢分。白如是。」次",
    "T24n1458_001:0527a29": "作羯磨：「大德僧伽聽！今於此處所有舊住苾",
    "T24n1458_001:0527b01": "芻，共稱大界四方久住標相：東方某相，乃至",
    "T24n1458_001:0527b02": "北方某相。僧伽應許於此相域內結作一褒",
    "T24n1458_001:0527b03": "灑陀同住處法僧伽大界：從阿蘭若至斯",
    "T24n1458_001:0527b04": "住處，於此除村及村勢分。若諸具壽聽於",
    "T24n1458_001:0527b05": "此相域內結作一褒灑陀同住處法僧伽大",
    "T24n1458_001:0527b06": "界：從阿蘭若至斯住處，於此除村及村勢分",
    "T24n1458_001:0527b07": "者默然；若不許者說。」「僧伽已於此相域內",
    "T24n1458_001:0527b08": "結作一褒灑陀同住處法僧伽大界竟，僧伽",
    "T24n1458_001:0527b09": "已聽許，由其默然故，我今如是持。」若僧伽已",
    "T24n1458_001:0527b10": "結大界，此中苾芻應集一處，為褒灑陀及",
    "T24n1458_001:0527b11": "隨意事，并作一切單白、白二、白四羯磨；若眾",
    "T24n1458_001:0527b12": "不集，作法不成，得越法罪。",
    "T24n1458_001:0527b13": "若欲於此界上結作不失衣界者，還依大界",
    "T24n1458_001:0527b14": "相而結，如是應作，令一苾芻應為白二。先",
    "T24n1458_001:0527b15": "作白已，方為羯磨：「大德僧伽聽！於此住處",
    "T24n1458_001:0527b16": "和合僧伽已共結作一褒灑陀同住處法僧",
    "T24n1458_001:0527b17": "伽大界，若僧伽時至聽者，僧伽應許僧伽今",
    "T24n1458_001:0527b18": "於此大界相域內結作苾芻不失衣界。白如",
    "T24n1458_001:0527b19": "是。」「大德僧伽聽！於此住處和合僧伽已共結",
    "T24n1458_001:0527b20": "作一褒灑陀同住處法僧伽大界，僧伽今於",
    "T24n1458_001:0527b21": "此大界相域內結作苾芻不失衣界。若諸具",
    "T24n1458_001:0527b22": "壽聽於此大界相域內結作苾芻不失衣界",
    "T24n1458_001:0527b23": "者默然，若不許者說。」「僧伽已於此大界相",
    "T24n1458_001:0527b24": "域內結作苾芻不失衣界竟，僧伽已聽許，由",
    "T24n1458_001:0527b25": "其默然故，我今如是持。」若僧伽已結不失衣",
    "T24n1458_001:0527b26": "界竟，唯將上下二衣界內行住無離衣咎。若",
    "T24n1458_001:0527b27": "小界大界有緣須解者，應以白四解之。於小",
    "T24n1458_001:0527b28": "界場中敷座席已，次鳴楗椎，若眾不集下",
    "T24n1458_001:0527b29": "至四人在小界中，令一苾芻應先作白，方為",
    "T24n1458_001:0527c01": "羯磨：「大德僧伽聽！於此住處和合僧伽先共",
    "T24n1458_001:0527c02": "結作小界場，若僧伽時至聽者，僧伽應許僧",
    "T24n1458_001:0527c03": "伽今共解此小界場。白如是。」「大德僧伽聽！於",
    "T24n1458_001:0527c04": "此住處和合僧伽先共結作小界場，僧伽今",
    "T24n1458_001:0527c05": "共解此小界場。若諸具壽聽解此小界場者",
    "T24n1458_001:0527c06": "默然，若不許者說。是初羯磨。」第二、第三亦",
    "T24n1458_001:0527c07": "如是說。「僧伽已解小界場竟，僧伽已聽許，由",
    "T24n1458_001:0527c08": "其默然故，我今如是持。」或可先有大界無小",
    "T24n1458_001:0527c09": "界，今欲結小界者，應先以白四羯磨解其大",
    "T24n1458_001:0527c10": "界，應如是解：「大德僧伽聽！於此住處和合",
    "T24n1458_001:0527c11": "僧伽先共結作一褒灑陀同住處法僧伽大",
    "T24n1458_001:0527c12": "界。若僧伽時至聽者，僧伽應許僧伽今解大",
    "T24n1458_001:0527c13": "界。白如是。」「大德僧伽聽！於此住處和合僧",
    "T24n1458_001:0527c14": "伽先共結作一褒灑陀同住處法僧伽大界，",
    "T24n1458_001:0527c15": "僧伽今解此大界。若諸具壽聽解此大界者",
    "T24n1458_001:0527c16": "默然，若不許者說。是初羯磨。」第二、第三亦",
    "T24n1458_001:0527c17": "如是說。「僧伽已解大界竟，僧伽已聽許，由其",
    "T24n1458_001:0527c18": "默然故，我今如是持。」既解界已，先結小界，後",
    "T24n1458_001:0527c19": "結大界，并不失衣，如上應作。若不解舊界更",
    "T24n1458_001:0527c20": "結新者，後結不成，得惡作罪。若欲小界大界",
    "T24n1458_001:0527c21": "一羯磨人以一白二同時結者，并以白四同",
    "T24n1458_001:0527c22": "時解者，於兩界上集二僧伽，應以座席壓二",
    "T24n1458_001:0527c23": "界上，其秉法者住此應作羯磨。又復應知結",
    "T24n1458_001:0527c24": "時小界在前，解時小界在後。若欲雙解雙結，",
    "T24n1458_001:0527c25": "牒文作法准事應知。凡結界時不應以界而",
    "T24n1458_001:0528a01": "入餘界及現停水處兼小界場，并尼住處",
    "T24n1458_001:0528a02": "亦不以界而越。餘界有五處不應越，謂苾芻",
    "T24n1458_001:0528a03": "界、苾芻尼界、小界場、停水處，及二界中間。",
    "T24n1458_001:0528a04": "亦非解此界而餘界亦解，若以一大樹亦得",
    "T24n1458_001:0528a05": "為多界之相。其結界時既知方相，所作羯磨",
    "T24n1458_001:0528a06": "已說多分，秉羯磨者忽然身死，亦成結界。若",
    "T24n1458_001:0528a07": "現幻術及神通力作界標相，不成結界。亦不",
    "T24n1458_001:0528a08": "應以水波星月等而作界相。若客苾芻至",
    "T24n1458_001:0528a09": "空住處，不七八日待於舊人，便結界者得惡",
    "T24n1458_001:0528a10": "作罪，應依前界不依後結。若諸河澗有橋梁",
    "T24n1458_001:0528a11": "者得通結界，異此便非。河澗之上橋梁壞者，",
    "T24n1458_001:0528a12": "若欲修治得經七夜，若至第八夜界法便失。",
    "T24n1458_001:0528a13": "若本無心重修理者，橋梁既破界亦隨失。有",
    "T24n1458_001:0528a14": "五事失大界：一切僧伽皆悉轉根、一切僧伽",
    "T24n1458_001:0528a15": "決捨而去、一切僧伽並皆歸俗、一切僧伽同",
    "T24n1458_001:0528a16": "時命過、一切僧伽作法而解。若阿蘭若及在",
    "T24n1458_001:0528a17": "村中非結界處，齊何名界？阿蘭若齊一拘盧",
    "T24n1458_001:0528a18": "舍，村中齊牆柵處并外勢分，名之為界。斯二",
    "T24n1458_001:0528a19": "界內苾芻同集，在手相及處，諸有羯磨咸隨",
    "T24n1458_001:0528a20": "意秉，如上所說，違教作者咸得越法罪。",
    "T24n1458_001:0528a21": "　合十指恭敬，　　禮釋迦師子；",
    "T24n1458_001:0528a22": "　別解脫調伏，　　我說仁善聽。",
    "T24n1458_001:0528a23": "此頌明供養法式。言合十指恭敬者，謂合兩",
    "T24n1458_001:0528a24": "手表恭敬相。凡於大師作供養者有其二種：",
    "T24n1458_001:0528a25": "一、謂致禮；二、申讚歎。合掌恭敬是致禮儀，釋",
    "T24n1458_001:0528a26": "迦師子是讚歎德。言釋迦者，明在俗時族姓",
    "T24n1458_001:0528a27": "高勝非下流故。言師子者，顯出家後先所",
    "T24n1458_001:0528a28": "畏憚諸外道類皆恐怖故。言別解脫者，於",
    "T24n1458_001:0528a29": "大師法而生恭敬，起方便時能脫煩惑，有極",
    "T24n1458_001:0528b01": "勝德名別解脫。現被染等煩惱所纏具縛有",
    "T24n1458_001:0528b02": "情能調伏故，名為調伏。我說仁善聽者，勸聽",
    "T24n1458_001:0528b03": "法也。",
    "T24n1458_001:0528b04": "　聽已當正行，　　如大仙所說；",
    "T24n1458_001:0528b05": "　於諸小罪中，　　勇猛亦勤護。",
    "T24n1458_001:0528b06": "　心馬難制止，　　勇決恒相續；",
    "T24n1458_001:0528b07": "　別解脫如銜，　　有百針極利。",
    "T24n1458_001:0528b08": "此頌正明誡勅。言聽已當正行等者，謂聽聞",
    "T24n1458_001:0528b09": "已無倒而行，不為懈怠、心常勤勇，勸彼修行、",
    "T24n1458_001:0528b10": "捨諸非法，猶如大仙親為說教皆奉持故。大",
    "T24n1458_001:0528b11": "仙者，謂薄伽梵，於世俗中是尊勝故。又於",
    "T24n1458_001:0528b12": "聲聞獨覺之仙是殊勝故，號為大仙。小罪謂",
    "T24n1458_001:0528b13": "是遮罪，非性罪類，於小罪中勇猛防護心無",
    "T24n1458_001:0528b14": "懈怠。此中亦言准知已防性過，於小罪處亦",
    "T24n1458_001:0528b15": "遣用心。有本云：「勇猛應勤護。」者，即准防性",
    "T24n1458_001:0528b16": "罪略去亦聲，此言為表於諸犯處勿生緩慢，",
    "T24n1458_001:0528b17": "至意守持。言罪者，謂鄙惡法，勝流之人所嫌",
    "T24n1458_001:0528b18": "恥故。言勤護者，於善法中起精進故。言勇決",
    "T24n1458_001:0528b19": "者，勤勇決列貪著諸境，如馬奔逸實可畏故。",
    "T24n1458_001:0528b20": "恒相續者，交馳不絕與境相近極難遮止，此",
    "T24n1458_001:0528b21": "言顯心是難調主故遣調心，此若善調身語",
    "T24n1458_001:0528b22": "隨正。由此心根生煩惱故，為此唯勸專念",
    "T24n1458_001:0528b23": "洗除，令善清淨，應常觀察無常無我。執我常",
    "T24n1458_001:0528b24": "者猶若虛空體無變易，斷惑之理不相應故。",
    "T24n1458_001:0528b25": "言銜者，謂是不調伏類犯戒之口，於其口中",
    "T24n1458_001:0528b26": "施轡勒故。言如者，謂是順理善能遠離著樂",
    "T24n1458_001:0528b27": "自苦二邊過故。又為稱其根欲性等故名為",
    "T24n1458_001:0528b28": "如，又復如者是譬況義。有百針者，謂破戒人",
    "T24n1458_001:0528b29": "於現法中種種熱惱悔恨傷心，比於針刺。略",
    "T24n1458_001:0528c01": "舉大數，且言其百。言極利者，能於後時生",
    "T24n1458_001:0528c02": "犯之因割令斷故，於戒銜處兩種義成，即是",
    "T24n1458_001:0528c03": "心生追悔說所犯罪，又令惡見永不生故。",
    "T24n1458_001:0528c04": "　若人違軌則，　　聞教便能止；",
    "T24n1458_001:0528c05": "　大士若良馬，　　當出煩惱陣。",
    "T24n1458_001:0528c06": "此頌明誡勅利益。違者，謂是違犯。軌則者，謂",
    "T24n1458_001:0528c07": "諸學處。聞教便能止者，言其不由刀杖等物",
    "T24n1458_001:0528c08": "而為遮制。言大士者，謂近圓人。若良馬者，謂",
    "T24n1458_001:0528c09": "賢善智馬。當出煩惱陣者，煩惱難摧喻之軍",
    "T24n1458_001:0528c10": "陣。大士要心欲出生死，策修淨戒破煩惱軍。",
    "T24n1458_001:0528c11": "言當出者，謂是當獲阿羅漢果等。",
    "T24n1458_001:0528c12": "　若人無此銜，　　亦不曾憙樂；",
    "T24n1458_001:0528c13": "　彼沒煩惱陣，　　迷轉於生死。",
    "T24n1458_001:0528c14": "此頌明無誡過生。若人無此銜者，諸外道等",
    "T24n1458_001:0528c15": "心馳邪境及耽欲者，惛於欲樂。言亦不曾喜",
    "T24n1458_001:0528c16": "樂者，顯無涅槃性，於圓寂理無愛樂心。彼沒",
    "T24n1458_001:0528c17": "煩惱陣者，謂因邪教共煩惱戰，為無善轡被",
    "T24n1458_001:0528c18": "他降伏，名為沒陣。迷轉於生死者，由無別",
    "T24n1458_001:0528c19": "解脫銜，於五趣中輪迴無救，隨業而轉失正",
    "T24n1458_001:0528c20": "道故。◎",
    "T24n1458_001:0528c21": "◎次下明正作白事。告眾令知：「大德僧伽聽！",
    "T24n1458_001:0528c22": "今僧伽黑月十四日作褒灑陀。若僧伽時至",
    "T24n1458_001:0528c23": "聽者，僧伽應許僧伽今作褒灑陀說波羅底",
    "T24n1458_001:0528c24": "木叉戒經。白如是。」言大德僧伽聽等者，欲",
    "T24n1458_001:0528c25": "令勿生異想專心聽故，於所聽事正憶持故。",
    "T24n1458_001:0528c26": "言僧伽者，有其五種：謂四人、五人、十人、二十",
    "T24n1458_001:0528c27": "人、多人。此中四人僧伽者，謂除隨意、出罪、近",
    "T24n1458_001:0528c28": "圓，自餘羯磨咸悉應作。五人僧伽者，謂除中",
    "T24n1458_001:0528c29": "方近圓及以出罪，餘並應作。十人僧伽者，",
    "T24n1458_001:0529a01": "但除出罪，餘並應作。二十人僧伽及多人僧",
    "T24n1458_001:0529a02": "伽者，諸法皆作。言十四日者，是顯褒灑陀時，",
    "T24n1458_001:0529a03": "此據春、夏、冬三時之中，每四月內，各取第三",
    "T24n1458_001:0529a04": "半月盡，及第七半月盡，恒是十四日為褒灑",
    "T24n1458_001:0529a05": "陀，餘並是十五日。應知一年之中六是十四",
    "T24n1458_001:0529a06": "日，十八是十五日。又黑白月每日之中，須",
    "T24n1458_001:0529a07": "以日數白眾令知，或上座白、或授事人、或",
    "T24n1458_001:0529a08": "復餘人云：「諸大德！今是黑白月某日，可為",
    "T24n1458_001:0529a09": "造寺施主及護寺天神并四恩類，人人各說",
    "T24n1458_001:0529a10": "施福伽他。」所以此時須告白者：一、為知褒灑",
    "T24n1458_001:0529a11": "陀時；二、防俗人來問。又復日數或依星次、",
    "T24n1458_001:0529a12": "或依王法，日月大小應可隨之。言褒灑陀",
    "T24n1458_001:0529a13": "者，褒灑是長養義、陀是持義，謂由眾集說戒",
    "T24n1458_001:0529a14": "便能長養善法持自心故，名褒灑陀。又復褒",
    "T24n1458_001:0529a15": "灑同前、陀是淨除義，謂增長善法淨除不善",
    "T24n1458_001:0529a16": "故。言時至者，謂是褒灑陀時無餘妨難。言聽",
    "T24n1458_001:0529a17": "者，謂問當時現座徒眾為聽許。不言僧伽應",
    "T24n1458_001:0529a18": "許者，僧伽應許我為眾說戒。白如是者，謂指",
    "T24n1458_001:0529a19": "其事而告知也。所以不舉眾俱說者，為皆不",
    "T24n1458_001:0529a20": "能誦持戒故，或有雖誦不能盡熟；又聽法者",
    "T24n1458_001:0529a21": "理不應然。所以不於房內別別說者，由此便",
    "T24n1458_001:0529a22": "非大眾為褒灑陀，共集一處利益多故；又",
    "T24n1458_001:0529a23": "別別說便有不聽正法之過。凡說戒日有善",
    "T24n1458_001:0529a24": "苾芻誦得戒者，不應令授學人說戒。若於住",
    "T24n1458_001:0529a25": "處但有四人，皆可共集，不應別住，亦不取",
    "T24n1458_001:0529a26": "欲。若於諠雜制底之處、或俗人處、或露現",
    "T24n1458_001:0529a27": "處、或不淨處、或憒鬧處而長淨者，得惡作",
    "T24n1458_001:0529a28": "罪。必無餘處，在四無犯，不應對俗。又於眠時、",
    "T24n1458_001:0529a29": "入定時、乞食時、消息時、供養時為長淨者，得",
    "T24n1458_001:0529b01": "惡作罪；餘時有礙在此非過。若有苾芻在於",
    "T24n1458_001:0529b02": "界內，為官所拘不來共集為長淨者，得別住",
    "T24n1458_001:0529b03": "罪，不成長淨。其被拘者，餘人應為詣官求",
    "T24n1458_001:0529b04": "令釋放，若不爾者得惡作罪。癲狂苾芻與癲",
    "T24n1458_001:0529b05": "狂法，防別住故。凡苾芻等每至長淨日，先應",
    "T24n1458_001:0529b06": "審諦觀察自身，我不於此半月之中犯諸罪",
    "T24n1458_001:0529b07": "耶？若憶所犯應如法說，應往清淨人邊，隨其",
    "T24n1458_001:0529b08": "所應具威儀已，蹲踞合掌憶先罪名，作如是",
    "T24n1458_001:0529b09": "說：",
    "T24n1458_001:0529b10": "「具壽存念！我苾芻某甲犯如是罪，此所犯",
    "T24n1458_001:0529b11": "罪，我今於具壽前，從清淨來，並皆發露說罪，",
    "T24n1458_001:0529b12": "我不覆藏。由發露說罪故得安樂，不發露說",
    "T24n1458_001:0529b13": "罪不安樂。」第二、第三亦如是說。彼應問言：「汝",
    "T24n1458_001:0529b14": "見罪不？」答言：「我見。」「將來諸戒能善護不？」答",
    "T24n1458_001:0529b15": "言：「善護。」所對苾芻應云：「爾。」其說罪者，答云：「善。」",
    "T24n1458_001:0529b16": "若於罪有疑，應就持律者善決，知已後當發",
    "T24n1458_001:0529b17": "露，應對苾芻而說其罪，不應對苾芻尼等，若",
    "T24n1458_001:0529b18": "對尼等得越法罪。不應對彼犯同分罪人而",
    "T24n1458_001:0529b19": "為發露，謂波羅市迦望波羅市迦為同分，乃",
    "T24n1458_001:0529b20": "至突色訖里多望突色訖里多為同分。言同",
    "T24n1458_001:0529b21": "分者，是相似義，謂同罪者。若褒灑陀時憶",
    "T24n1458_001:0529b22": "所犯罪，彼即應可心念守持云：「今僧伽於十",
    "T24n1458_001:0529b23": "四日為長淨事，我苾芻某甲於僧伽中憶所",
    "T24n1458_001:0529b24": "犯罪。我某甲於所犯罪自心守持，若僧伽長",
    "T24n1458_001:0529b25": "淨已後，對淨苾芻如法當說。」疑罪准知。其誦",
    "T24n1458_001:0529b26": "戒人若憶若疑，類此應作。若僧伽咸有犯者，",
    "T24n1458_001:0529b27": "應勸一善苾芻向餘住處，對清淨人說除罪",
    "T24n1458_001:0529b28": "已，還來本處，諸有犯人對此苾芻而說其罪。",
    "T24n1458_001:0529b29": "若無能者可為單白，應如是作：",
    "T24n1458_001:0529c01": "「大德僧伽聽！今僧伽十四日為褒灑陀，一切",
    "T24n1458_001:0529c02": "僧伽悉皆有犯，然無一人能向餘處對清淨",
    "T24n1458_001:0529c03": "苾芻如法說罪，可令我等對彼如法說除其",
    "T24n1458_001:0529c04": "罪。若僧伽時至聽者，僧伽應許僧伽今作",
    "T24n1458_001:0529c05": "褒灑陀，後向餘處當如法除罪。白如是。」若復",
    "T24n1458_001:0529c06": "苾芻於罪有疑者，應云：「於罪有疑。」准前應",
    "T24n1458_001:0529c07": "作。若眾中有一苾芻清淨無犯，時淨苾芻應",
    "T24n1458_001:0529c08": "詣同意苾芻處善心告語，令憶念已。對諸苾",
    "T24n1458_001:0529c09": "芻前當說其犯，冀彼眾人普知聞已，亦說",
    "T24n1458_001:0529c10": "其罪，必無同意自默而住。若知他苾芻情所",
    "T24n1458_001:0529c11": "不樂，強詰憶者得越法罪。若不知前人有罪、",
    "T24n1458_001:0529c12": "無罪，斟酌將為清淨就其說罪者不成說罪。",
    "T24n1458_001:0529c13": "若別住想疑為長淨者，得越法罪。若作破壞",
    "T24n1458_001:0529c14": "心為長淨者，是破僧方便，犯窣吐羅罪，應",
    "T24n1458_001:0529c15": "更和合而為長淨。若長淨時舊住苾芻已為",
    "T24n1458_001:0529c16": "長淨，客來數少，應可慇懃求眾和合更為長",
    "T24n1458_001:0529c17": "淨。如不肯者，往小界場中自為長淨。若客來",
    "T24n1458_001:0529c18": "等多者，舊住苾芻應共和合更為長淨。若安",
    "T24n1458_001:0529c19": "居竟，為隨意時即名長淨，更不須作。其大",
    "T24n1458_001:0529c20": "苾芻與苾芻尼不應同處而為長淨。若苾芻",
    "T24n1458_001:0529c21": "尼來請教授者，當共言語，不應避去。教授",
    "T24n1458_001:0529c22": "之人每至長淨日，應在門屋下坐，待尼來請，",
    "T24n1458_001:0529c23": "隨時處分。言有住處者，謂於其處有解羯",
    "T24n1458_001:0529c24": "磨人。言無住處者，謂於其處無解羯磨人。",
    "T24n1458_001:0529c25": "言有住處、無住處者，謂一分解為羯磨，一",
    "T24n1458_001:0529c26": "分不解。若苾芻處是堪共住，至長淨日應就",
    "T24n1458_001:0529c27": "其處而為長淨。若處有諍人而往就者，得惡",
    "T24n1458_001:0529c28": "作罪。縱無苾芻住處，有同行者堪為樂住，任",
    "T24n1458_001:0529c29": "往無犯。若難事將至，隨情應去。若至長淨日，",
    "T24n1458_001:0530a01": "弟子門人不應隨情聽向餘處。若當處無說",
    "T24n1458_001:0530a02": "戒者，應往餘處就說戒人而為長淨，如不往",
    "T24n1458_001:0530a03": "者得越法罪。若於無說戒人處坐，前安居不",
    "T24n1458_001:0530a04": "得過第二長淨，應向有說戒處，皆不得在俗",
    "T24n1458_001:0530a05": "人前而為說戒。凡安居時應與同意清淨無",
    "T24n1458_001:0530a06": "犯及同見者而為長淨。若苾芻耳聾及無識",
    "T24n1458_001:0530a07": "解者，應共一處為長淨事，亦成足數。",
    "T24n1458_001:0530a08": "若至長淨日，唯獨一身者，應於長淨之處，",
    "T24n1458_001:0530a09": "以新瞿摩塗拭灑掃，敷座席鳴楗椎，作前",
    "T24n1458_001:0530a10": "方便竟。自誦少多經已，於高逈處觀客苾",
    "T24n1458_001:0530a11": "芻。若有三人來共為長淨、若無來者時彼苾",
    "T24n1458_001:0530a12": "芻應居本座，心念口言，作如是說：「今十四日",
    "T24n1458_001:0530a13": "僧伽長淨，我苾芻某甲於十四日亦為長淨。",
    "T24n1458_001:0530a14": "我苾芻某甲於諸障法自陳遍淨，我今且為",
    "T24n1458_001:0530a15": "守持長淨。若於後時遇和合眾，我當共和合",
    "T24n1458_001:0530a16": "眾而為長淨，滿諸戒聚故。」第二、第三亦如是",
    "T24n1458_001:0530a17": "說。若有一、二人來者，應為對首長淨，准一",
    "T24n1458_001:0530a18": "人法作。若苾芻行路遇到村坊、或有入村、或",
    "T24n1458_001:0530a19": "住村外，是長淨日，彼應各各為其長淨。住村",
    "T24n1458_001:0530a20": "者齊村勢分，不得別住；在村外者村勢分外",
    "T24n1458_001:0530a21": "應為長淨。若與商旅同去，彼不嫌者，隨住隨",
    "T24n1458_001:0530a22": "行應為長淨。若彼嫌者應作心念。守持長淨",
    "T24n1458_001:0530a23": "有其六事，應心念守持皆成無犯：一、守持三",
    "T24n1458_001:0530a24": "衣；二、捨三衣；三、分別長衣；四、捨別請；五、作長",
    "T24n1458_001:0530a25": "淨；六、作隨意應為長淨。而不為者，得越法罪。",
    "T24n1458_001:0530a26": "不應長淨而輒為者亦越法罪。除吉祥長淨，",
    "T24n1458_001:0530a27": "此由眾破重得和合，大眾歡喜為長淨故。若",
    "T24n1458_001:0530a28": "有苾芻先被僧伽為捨置法，後得解時，應請",
    "T24n1458_001:0530a29": "大眾乞作別時長淨。",
    "T24n1458_001:0530b01": "說波羅底木叉有其五種：一、說序，餘以常聞",
    "T24n1458_001:0530b02": "而告知之；二、說序并波羅市迦訖，餘以常聞",
    "T24n1458_001:0530b03": "而告知之；三、僧伽伐尸沙；四、至二不定；五、",
    "T24n1458_001:0530b04": "乃至終。誰應為說波羅底木叉？謂眾中上座。",
    "T24n1458_001:0530b05": "如不能者，應令第二、第三；或為番次，或可別",
    "T24n1458_001:0530b06": "請餘人。若上座誦得序，餘不能誦者，餘人應",
    "T24n1458_001:0530b07": "誦波羅市迦等。若癲狂人能說者，亦成說戒。",
    "T24n1458_001:0530b08": "「諸大德！我今作褒灑陀說波羅底木叉戒",
    "T24n1458_001:0530b09": "經。仁等諦聽，善思念之。若有犯者當發露，",
    "T24n1458_001:0530b10": "無犯者默然，默然故知諸大德清淨。如餘問",
    "T24n1458_001:0530b11": "時即如實答。我今於此勝苾芻眾中，乃至三",
    "T24n1458_001:0530b12": "問亦應如實答。若苾芻憶知有犯不發露者，",
    "T24n1458_001:0530b13": "得故妄語罪。諸大德！佛說故妄語是障礙法，",
    "T24n1458_001:0530b14": "是故苾芻欲求清淨者，當發露。發露即安樂，",
    "T24n1458_001:0530b15": "不發露不安樂。諸大德！我已說戒經序，今問",
    "T24n1458_001:0530b16": "諸大德是中清淨不？」(如是三說)「諸大德！是中清淨，",
    "T24n1458_001:0530b17": "默然故，我今如是。」",
    "T24n1458_001:0530b18": "次明勸至心聽。言諸大德等者，別解脫經說",
    "T24n1458_001:0530b19": "時欲至，若不敬仰法水不霑，故勸攝心勿生",
    "T24n1458_001:0530b20": "散亂。言諦聽者，總遣用心。言善思念之者，別",
    "T24n1458_001:0530b21": "明三義。欲明三類聽人，喻之三器，謂仰、全、",
    "T24n1458_001:0530b22": "淨堪貯用故；若覆、漏、穢不堪受物，如次應知。",
    "T24n1458_001:0530b23": "次明淨徒眾。言若有犯等者，若先有犯今默",
    "T24n1458_001:0530b24": "不言，更招其罪。如餘時中他問實答，此亦如",
    "T24n1458_001:0530b25": "是。我今於此勝苾芻眾中者，讚美當時聽戒",
    "T24n1458_001:0530b26": "徒眾。言憶知者，設令有犯而不憶知，為妄語",
    "T24n1458_001:0530b27": "罪故。妄語者雖默不言，亦名妄語。由現身",
    "T24n1458_001:0530b28": "相表語業故。有云：「唯是意所犯罪。」是障礙法",
    "T24n1458_001:0530b29": "者，於二時中能為障礙：一、於現世障諸善法；",
    "T24n1458_001:0530c01": "二、於未來礙生善趣。欲求清淨者，清淨謂是",
    "T24n1458_001:0530c02": "涅槃。為求涅槃故，不為畏他詰責治罰而說",
    "T24n1458_001:0530c03": "於罪。言發露即安樂者，有五種相：一、由勤",
    "T24n1458_001:0530c04": "策治諸懈怠故；二、由無罪治諸過失故；三、由",
    "T24n1458_001:0530c05": "敬重治慢式叉故；四、由無悔治諸惡作故；五、",
    "T24n1458_001:0530c06": "由寂定治散亂心故。戒經序者，經是略詮義。",
    "T24n1458_001:0530c07": "欲明略陳戒相，詮其綱目，不廣釋故。言序",
    "T24n1458_001:0530c08": "者，是由緒也。謂說戒時以此為先，能令餘說",
    "T24n1458_001:0530c09": "得生起故。所以但為三問者，離極略極廣故。",
    "T24n1458_001:0530c10": "若極略者，闇昧之人卒難知故；若極廣者，恐",
    "T24n1458_001:0530c11": "多延時令眾倦故。然於三問皆別得罪。持者",
    "T24n1458_001:0530c12": "是了知義。◎",
    "T24n1458_001:0530c13": "根本薩婆多部律攝卷第一"
}