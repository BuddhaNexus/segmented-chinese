{
    "T23n1442_014:0696c02": "根本說一切有部毘奈耶卷",
    "T23n1442_014:0696c03": "第十四",
    "T23n1442_014:0696c05": "三藏法師義淨奉　制譯",
    "T23n1442_014:0696c06": "無根謗學處之二",
    "T23n1442_014:0696c07": "爾時薄伽梵命實力子曰：「汝聞斯語不？」白佛",
    "T23n1442_014:0696c08": "言：「我聞。薄伽梵！我聞。蘇揭多！」佛言：「實力子！其",
    "T23n1442_014:0696c09": "事如何？」實力子白佛言：「世尊！我之虛實，唯",
    "T23n1442_014:0696c10": "佛所知。」佛言：「實力子！於此時中勿作是說，應",
    "T23n1442_014:0696c11": "作是言，若實言實，若虛言虛。」實力子曰：「我不",
    "T23n1442_014:0696c12": "曾憶。薄伽梵！我不曾憶。蘇揭多！」爾時具壽羅",
    "T23n1442_014:0696c13": "怙羅，於世尊後執扇扇佛，時羅怙羅白佛言：",
    "T23n1442_014:0696c14": "「世尊！彼實力子何勞見問？現見友女苾芻尼",
    "T23n1442_014:0696c15": "親在佛前云：『實力子共為惡行犯波羅市迦。』",
    "T23n1442_014:0696c16": "兄弟二人面證言：『實。』」佛告羅怙羅：「我今問汝，",
    "T23n1442_014:0696c17": "隨汝意答。羅怙羅！若苾芻尼來至我所作如",
    "T23n1442_014:0696c18": "是說：『大德！聖者羅怙羅作不軌事，共我行不",
    "T23n1442_014:0696c19": "淨行，犯波羅市迦。』時友地苾芻即便證云：『實",
    "T23n1442_014:0696c20": "爾。薄伽梵！實爾。蘇揭多！如妹所說我等先知。』",
    "T23n1442_014:0696c21": "羅怙羅！我聞是語即問汝云：『其事虛實？』汝云",
    "T23n1442_014:0696c22": "何答？」羅怙羅白佛言：「世尊大德！若憶云憶，",
    "T23n1442_014:0696c23": "若不憶云不憶。」世尊告曰：「汝且癡人能云不",
    "T23n1442_014:0696c24": "憶，何怪實力子清淨苾芻，實無罪過云不憶",
    "T23n1442_014:0696c25": "耶？」爾時世尊告諸苾芻：「如實力子實無罪過。",
    "T23n1442_014:0696c26": "汝等應知，友女苾芻尼自言犯罪，應當滅擯。",
    "T23n1442_014:0696c27": "其友地二苾芻應可詳審善問其事，汝如何",
    "T23n1442_014:0696c28": "見？何處見？以何因緣往見其事？」",
    "T23n1442_014:0696c29": "爾時世尊作是語已，即便入室寂定而住。時",
    "T23n1442_014:0697a01": "諸苾芻見佛寂定，便共憶持實力子是清淨",
    "T23n1442_014:0697a02": "人，友女苾芻尼以其自言共為擯斥。友、地二",
    "T23n1442_014:0697a03": "苾芻審問其事：「汝如何見？何處見？以何因緣",
    "T23n1442_014:0697a04": "往見其事？」時諸苾芻具問之。時彼二苾芻作",
    "T23n1442_014:0697a05": "如是說：「諸具壽！彼實力子，我不見犯不淨",
    "T23n1442_014:0697a06": "行法波羅市迦，然由具壽實力子乃至三日",
    "T23n1442_014:0697a07": "與我麁惡食，氣力衰羸極相惱亂。我以欲瞋",
    "T23n1442_014:0697a08": "癡怖故作是說。其具壽實力子，實是清淨無",
    "T23n1442_014:0697a09": "有過咎，不作不淨行不犯波羅市迦。」爾時世",
    "T23n1442_014:0697a10": "尊於晡後時從靜處起，於苾芻眾中就座而",
    "T23n1442_014:0697a11": "坐。時諸苾芻白佛言：「世尊！我等諸苾芻，見",
    "T23n1442_014:0697a12": "佛世尊入室寂定，便共憶持實力子是清淨",
    "T23n1442_014:0697a13": "人，友女苾芻尼由其自言已令滅擯。友、地二",
    "T23n1442_014:0697a14": "苾芻審問其事：『汝如何見？何處見？以何因緣",
    "T23n1442_014:0697a15": "而見其事？』我等具問之。時彼二苾芻作如是",
    "T23n1442_014:0697a16": "說：『諸具壽！彼實力子，我不見犯不淨行法得",
    "T23n1442_014:0697a17": "波羅市迦。然由具壽實力子乃至三日與我",
    "T23n1442_014:0697a18": "食次，令食惡食氣力衰羸極相惱亂。我以欲",
    "T23n1442_014:0697a19": "瞋癡怖故作是說。其具壽實力子，實是清淨",
    "T23n1442_014:0697a20": "無有過咎，不作不淨行不犯波羅市迦。』」爾時",
    "T23n1442_014:0697a21": "世尊聞是說已告諸苾芻曰：「云何彼二癡人！",
    "T23n1442_014:0697a22": "為少飲食因緣作故妄語毀謗清淨苾芻。」世",
    "T23n1442_014:0697a23": "尊即於爾時說伽他曰：",
    "T23n1442_014:0697a24": "「若人故妄語，　　違越於實法，",
    "T23n1442_014:0697a25": "　不懼於後世，　　無有惡不造。",
    "T23n1442_014:0697a26": "　寧吞熱鐵丸，　　猛焰燒身遍，",
    "T23n1442_014:0697a27": "　不以破戒口，　　噉彼信心食。」",
    "T23n1442_014:0697a28": "當爾之時，於虛空中有諸天眾說伽他曰：",
    "T23n1442_014:0697a29": "「實力超三有，　　尚招於毀謗；",
    "T23n1442_014:0697b01": "　是故有智人，　　不應樂生死。",
    "T23n1442_014:0697b02": "　段食真可厭，　　苦中最為極；",
    "T23n1442_014:0697b03": "　猶如食子肉，　　增長諸煩惱。」",
    "T23n1442_014:0697b04": "「如何汝今知清淨苾芻實不犯罪，以無根波",
    "T23n1442_014:0697b05": "羅市迦法而見謗毀？」爾時世尊以此因緣廣",
    "T23n1442_014:0697b06": "說如前，乃至告友地苾芻曰：「汝二癡人，知清",
    "T23n1442_014:0697b07": "淨苾芻實不犯罪，以無根波羅市迦法行謗",
    "T23n1442_014:0697b08": "毀耶？」彼二白佛：「實爾。世尊！」佛以種種呵責：",
    "T23n1442_014:0697b09": "「汝所為非，非清淨行、非隨順行，所不應為。」",
    "T23n1442_014:0697b10": "告諸苾芻曰：「應知有三種人定墮泥犁獄。云",
    "T23n1442_014:0697b11": "何為三？若人自行破戒、勸他破戒，此謂初人",
    "T23n1442_014:0697b12": "定墮泥犁獄。若人自行不淨行，於清淨苾芻",
    "T23n1442_014:0697b13": "以無根波羅市迦法而謗毀之，此是第二人",
    "T23n1442_014:0697b14": "定墮泥犁獄。若人作如是見作如是語：『言欲",
    "T23n1442_014:0697b15": "是淨，言欲是妙，欲可受用，欲無過失。』於惡欲",
    "T23n1442_014:0697b16": "境極生愛著，此是第三人定墮泥犁獄。」世尊",
    "T23n1442_014:0697b17": "爾時說伽他曰：",
    "T23n1442_014:0697b18": "「若人生世中，　　口常出刀劍；",
    "T23n1442_014:0697b19": "　由此惡說故，　　常斬於自身。",
    "T23n1442_014:0697b20": "　若讚於惡人，　　毀謗賢善者；",
    "T23n1442_014:0697b21": "　由口生眾過，　　定不受安樂。",
    "T23n1442_014:0697b22": "　猶如博弈人，　　失財是小過；",
    "T23n1442_014:0697b23": "　於他清淨者，　　謗毀成大愆。",
    "T23n1442_014:0697b24": "　經於百千歲，　　墮在肉胞獄；",
    "T23n1442_014:0697b25": "　復於此獄中，　　更受四萬歲。",
    "T23n1442_014:0697b26": "　若以惡心語，　　謗毀於善人；",
    "T23n1442_014:0697b27": "　由斯惡業緣，　　當墮於地獄。」",
    "T23n1442_014:0697b28": "爾時世尊作呵責已，告諸苾芻曰：「我觀十利，",
    "T23n1442_014:0697b29": "廣說如前，乃至我於毘奈耶中，為諸聲聞制",
    "T23n1442_014:0697c01": "其學處，應如是說：",
    "T23n1442_014:0697c02": "「若復苾芻懷瞋不捨，故於清淨苾芻以無根",
    "T23n1442_014:0697c03": "波羅市迦法謗，欲壞彼淨行。後於異時若問、",
    "T23n1442_014:0697c04": "若不問，知此事是無根謗。彼苾芻由瞋恚故",
    "T23n1442_014:0697c05": "作是語者，僧伽伐尸沙。」",
    "T23n1442_014:0697c06": "若復苾芻者，謂是友、地苾芻，若更有餘如斯",
    "T23n1442_014:0697c07": "流類。懷瞋者，謂情生忿怒。言不捨者，謂瞋恚",
    "T23n1442_014:0697c08": "不息。清淨苾芻者，謂實力子。無犯者，謂不",
    "T23n1442_014:0697c09": "犯其事。以無根者，謂無三根：見根、聞根、疑根。",
    "T23n1442_014:0697c10": "波羅市迦法者，於四事中隨說其一。法者，已",
    "T23n1442_014:0697c11": "如前說。謗者，說不實事。欲壞彼行者，欲損彼",
    "T23n1442_014:0697c12": "人清淨學處。彼於異時者，謂是別時。若問、",
    "T23n1442_014:0697c13": "若不問者，謂說謗已情生悔恨不由他問，知",
    "T23n1442_014:0697c14": "此事無根謗。謗者，諍也。諍有四種諍：謂鬪諍、",
    "T23n1442_014:0697c15": "非言諍、犯諍、事諍。由瞋故作是語者，正出謗",
    "T23n1442_014:0697c16": "辭。僧伽伐尸沙者，已如前說。",
    "T23n1442_014:0697c17": "此中犯相其事云何？若謗清淨苾芻十事成",
    "T23n1442_014:0697c18": "犯，五事無犯。云何為十？謂不見其事、不聞",
    "T23n1442_014:0697c19": "不疑，便作如是虛誑想，實無見等妄言我有",
    "T23n1442_014:0697c20": "見聞疑，作是說時得僧伽伐尸沙。或聞而忘、",
    "T23n1442_014:0697c21": "或疑而忘、作如是解、作如是想，云我聞疑不",
    "T23n1442_014:0697c22": "忘，作是說時得僧伽伐尸沙。或聞而信、或聞",
    "T23n1442_014:0697c23": "不信，而言我見；或聞而疑、或聞不疑、或但",
    "T23n1442_014:0697c24": "自疑，而云我見，作是說時得僧伽伐尸沙。是",
    "T23n1442_014:0697c25": "謂十事成犯。云何五事無犯？謂彼不見不聞",
    "T23n1442_014:0697c26": "不疑，有見等解、有見等想，作如是語：「我見",
    "T23n1442_014:0697c27": "聞疑。」者，無犯。或聞而忘、或疑而忘、有聞疑",
    "T23n1442_014:0697c28": "想而言聞等，亦無有犯。如謗清淨人時，十",
    "T23n1442_014:0697c29": "事成犯、五事無犯；若謗清淨似不清淨人，亦",
    "T23n1442_014:0698a01": "復如是。若謗不清淨人，十一事成犯、六事無",
    "T23n1442_014:0698a02": "犯。云何十一？謂不見不聞不疑，作如是解、作",
    "T23n1442_014:0698a03": "如是想、實無見等，妄言：「我有見聞疑。」作如是",
    "T23n1442_014:0698a04": "說時得僧伽伐尸沙。或見而忘、或聞而忘、或",
    "T23n1442_014:0698a05": "疑而忘、作如是解、作如是想，而云：「見聞疑不",
    "T23n1442_014:0698a06": "忘。」作是說時得僧伽伐尸沙。或聞而信、或聞",
    "T23n1442_014:0698a07": "不信，而言我見；或聞而疑、或聞不疑、或但自",
    "T23n1442_014:0698a08": "疑而云：「我見。」作是說時得僧伽伐尸沙。是謂",
    "T23n1442_014:0698a09": "十一成犯。云何六事無犯？謂彼不見不聞不",
    "T23n1442_014:0698a10": "疑，有見等解、有見聞等想，作如是說：「我見聞",
    "T23n1442_014:0698a11": "疑。」者，無犯。或見而忘、或聞而忘、或疑而忘，",
    "T23n1442_014:0698a12": "有見等解、有見等想，而言見聞等亦皆無犯。",
    "T23n1442_014:0698a13": "是謂六事無犯。若謗似清淨人，十一事成犯、",
    "T23n1442_014:0698a14": "六事無犯，亦復如是。時諸苾芻悉皆有疑，為",
    "T23n1442_014:0698a15": "除疑故白佛言：「世尊大德！具壽實力子曾作",
    "T23n1442_014:0698a16": "何業？由彼業故，招異熟果生富貴家，多饒",
    "T23n1442_014:0698a17": "財寶受用豐足，捨俗依佛而為出家，斷諸煩",
    "T23n1442_014:0698a18": "惱證阿羅漢，分房舍中說為第一，雖得勝果",
    "T23n1442_014:0698a19": "而被謗讟。」",
    "T23n1442_014:0698a20": "佛告諸苾芻：「汝等善聽！我當為汝說彼因緣。",
    "T23n1442_014:0698a21": "諸苾芻若自作業，必不於外地水火風四大",
    "T23n1442_014:0698a22": "之處果報成熟，但於自己蘊界處中善惡之",
    "T23n1442_014:0698a23": "業果報成熟。」即說頌曰：",
    "T23n1442_014:0698a24": "「假令經百劫，　　所作業不亡；",
    "T23n1442_014:0698a25": "　因緣會遇時，　　果報還自受。",
    "T23n1442_014:0698a26": "「諸苾芻！於過去世，一聚落中有大商主名曰",
    "T23n1442_014:0698a27": "漁人。時彼商主齎持貨物，共諸商人將詣大",
    "T23n1442_014:0698a28": "海欲求珍寶。爾時世間無佛出世，有獨覺聖",
    "T23n1442_014:0698a29": "者現於世間拯恤貧賤，常受麁鄙飲食臥",
    "T23n1442_014:0698b01": "具，當時唯此為勝福田。時彼獨覺投此商主",
    "T23n1442_014:0698b02": "人間遊行，於其夜中入火光定，時警夜人見",
    "T23n1442_014:0698b03": "其光已，報商主曰：『仁今知不？此之苾芻聖行",
    "T23n1442_014:0698b04": "成就，我於夜中見如火聚放大光明。』是時商",
    "T23n1442_014:0698b05": "主聞已深敬，便詣其所禮雙足已作如是白：",
    "T23n1442_014:0698b06": "『聖者求食，我願求福，幸於商旅受我微供，食",
    "T23n1442_014:0698b07": "已隨去。』時彼默然受其請食。相隨漸次至大",
    "T23n1442_014:0698b08": "海邊，商主問言：『聖者！我今商旅欲入海中，仁",
    "T23n1442_014:0698b09": "隨去不？』獨覺報言：『賢首！汝為妻子欲入大海",
    "T23n1442_014:0698b10": "求諸珍貨，我何所為而共入耶？』是時商主設",
    "T23n1442_014:0698b11": "彼食已，以新妙[疊*毛]而奉上之。時彼大德但現",
    "T23n1442_014:0698b12": "神通而不說法，為欲憐愍彼商主故，猶如鵝",
    "T23n1442_014:0698b13": "王飛騰空界，身出水火現大神通。凡夫之類",
    "T23n1442_014:0698b14": "若見神變，速即歸心如崩大樹，遙禮彼足發",
    "T23n1442_014:0698b15": "誓願言：『我於如是真實福田所設供養，此業",
    "T23n1442_014:0698b16": "所招異熟之果，願我當得生富貴家，當得如",
    "T23n1442_014:0698b17": "是殊勝威德，當得奉事勝此大師。』汝等當知！",
    "T23n1442_014:0698b18": "彼時漁人即實力子是。由昔供養獨覺聖人發",
    "T23n1442_014:0698b19": "大誓願，今得生在勝富貴家受用豐足，於我",
    "T23n1442_014:0698b20": "法中出家離俗，斷諸煩惱證阿羅漢。我為大",
    "T23n1442_014:0698b21": "師，勝彼百千俱胝獨覺，能承事我不生厭背。",
    "T23n1442_014:0698b22": "「又諸苾芻！此實力子雖得阿羅漢果，然而尚",
    "T23n1442_014:0698b23": "遭惡言毀謗。我今當說，汝等善聽！諸苾芻！過",
    "T23n1442_014:0698b24": "去世時，於一村中有大長者，於同類族娶女",
    "T23n1442_014:0698b25": "為妻，得意相親歡樂而住。雖經多歲竟無男",
    "T23n1442_014:0698b26": "女，遂便以手支頰心懷憂歎：『我今舍內多有",
    "T23n1442_014:0698b27": "珍財竟無紹嗣，我身沒後定被官收。』其婦見",
    "T23n1442_014:0698b28": "之即便問曰：『聖子！何意支頰長思似帶憂色？』",
    "T23n1442_014:0698b29": "報言：『賢首！我今舍中多有財物現無子息，如",
    "T23n1442_014:0698c01": "其沒後並被官收，既有此緣寧不愁悒？』其妻",
    "T23n1442_014:0698c02": "報曰：『若由我過無男女者，君今宜可更娶餘",
    "T23n1442_014:0698c03": "妻令有子息。』報言：『賢首！若人家內有二妻者，",
    "T23n1442_014:0698c04": "乃至麨漿亦不得飲，常於室中紛紜鬪諍。』婦",
    "T23n1442_014:0698c05": "報夫曰：『君可求來，若彼顏狀與妹同者，我作",
    "T23n1442_014:0698c06": "妹想看之。若與女相似者，我作女心瞻視。』時",
    "T23n1442_014:0698c07": "於異村有一長者，娶婦未久便誕二男復生",
    "T23n1442_014:0698c08": "一女，後於異時長者夫婦並皆命過。時前長",
    "T23n1442_014:0698c09": "者為求婦故，至彼二兄之處求娶其妹，彼便",
    "T23n1442_014:0698c10": "嫁與。世間法爾得新棄故，時彼長者心親後",
    "T23n1442_014:0698c11": "妻，時彼前婦見其親密心生嫉妬，未經多日",
    "T23n1442_014:0698c12": "前妻有娠，白其夫曰：『君之後妻情有異念。』其",
    "T23n1442_014:0698c13": "夫告曰：『賢首！汝生惡意。』婦便默然，遂於後時",
    "T23n1442_014:0698c14": "誕一男子，長至五歲智慧分明，所有語言咸",
    "T23n1442_014:0698c15": "悉依實，時人遂名為實語者。其母便念：『我雖",
    "T23n1442_014:0698c16": "生子，然而夫主尚愛後妻，我今作何方便令使",
    "T23n1442_014:0698c17": "離別？』白其夫曰：『君於後妻雖極愛念，彼於君",
    "T23n1442_014:0698c18": "所無貞素心。』其夫報曰：『賢首！汝復生惡意。』婦",
    "T23n1442_014:0698c19": "便默然，別設方計告其子曰：『汝豈不知婦人",
    "T23n1442_014:0698c20": "苦事。』子白母曰：『我不曾知。』即告子曰：『謂是嫉",
    "T23n1442_014:0698c21": "妬。』子報母曰：『此非善事。』便語子曰：『我欲於汝",
    "T23n1442_014:0698c22": "異母彰露惡名，汝當為證。』子白母曰：『為實？為",
    "T23n1442_014:0698c23": "虛？』母言：『是虛。』子云：『世人共知我為實語，豈",
    "T23n1442_014:0698c24": "可隨母所說口出妄言？』母曰：『於我腹中懷汝",
    "T23n1442_014:0698c25": "九月，於此小事汝不見從，設為作證無勞口",
    "T23n1442_014:0698c26": "說，父若問汝但可點頭。』其子孝順不違母心，",
    "T23n1442_014:0698c27": "遂便許可。母於異時告其夫曰：『君之愛婦共",
    "T23n1442_014:0698c28": "他男子行邪惡事。』夫云：『賢首！汝復生惡意。』婦",
    "T23n1442_014:0698c29": "曰：『君若不信應問實語。』父作是念：『我此童兒",
    "T23n1442_014:0699a01": "世人共許是實語者，豈於我所而作妄語？必",
    "T23n1442_014:0699a02": "無斯事。』時彼童兒去父不遠遊戲而住，其父",
    "T23n1442_014:0699a03": "喚來置於膝上，而問之曰：『汝知異母與他男",
    "T23n1442_014:0699a04": "子行惡事耶？』但女人情偽不學而知，即便以",
    "T23n1442_014:0699a05": "手掩其子口，而告之曰：『彼是汝母不須言說，",
    "T23n1442_014:0699a06": "若事實者但可點頭。』彼即點頭。當爾之時口",
    "T23n1442_014:0699a07": "出臭氣，便於四遠惡聲流布，彼非實語是妄",
    "T23n1442_014:0699a08": "語人，於異母邊證其虛事，實語之名即便隱",
    "T23n1442_014:0699a09": "沒。時人皆喚為妄語者。其父見已告後妻曰：",
    "T23n1442_014:0699a10": "『汝行惡行不應住此。』便驅令出，既被逐已往",
    "T23n1442_014:0699a11": "二兄處，兄問之曰：『汝何意來？』妹報兄曰：『我被",
    "T23n1442_014:0699a12": "夫主之所斥逐。』『汝有何過？』『抂我行私。』『汝若行",
    "T23n1442_014:0699a13": "私不應住此。』『我實無私但由實語所證，彼是",
    "T23n1442_014:0699a14": "妄語非實語者。』兄曰：『如何得知？』『若不信者，宜",
    "T23n1442_014:0699a15": "當為問近住隣人。』時彼二兄私問隣伍，諸人",
    "T23n1442_014:0699a16": "皆云：『彼無惡行。』時彼兄弟知清白已情懷恨",
    "T23n1442_014:0699a17": "惱，後於異時忽有獨覺聖者，因行乞食來至",
    "T23n1442_014:0699a18": "其家，即便請食。食已其女憶所謗事發邪惡",
    "T23n1442_014:0699a19": "願：『如我今日被汝謗讟，於未來世假令汝得",
    "T23n1442_014:0699a20": "阿羅漢果，我亦謗汝終不相捨。』時彼二兄見",
    "T23n1442_014:0699a21": "而問曰：『汝發何願？』具以其事答彼二兄。兄曰：",
    "T23n1442_014:0699a22": "『我於彼時為爾兄弟共證其事。』」佛告諸苾芻：",
    "T23n1442_014:0699a23": "「汝意云何？勿生異念，彼時實語即實力子是，",
    "T23n1442_014:0699a24": "彼異母者即友女苾芻尼是，彼時二兄即友、",
    "T23n1442_014:0699a25": "地二苾芻是。實力子由其昔日惡謗母故，於",
    "T23n1442_014:0699a26": "多千歲在[木*奈]落迦受燒煮苦，彼餘殘業於五",
    "T23n1442_014:0699a27": "百生中常遭惡謗，雖於今日獲阿羅漢仍被",
    "T23n1442_014:0699a28": "惡謗。汝諸苾芻！由此應知，純黑之業得純黑",
    "T23n1442_014:0699a29": "報，純白之業得純白報，黑白雜業得黑白雜",
    "T23n1442_014:0699b01": "報。汝等當離純黑、雜業，勤修白品。汝諸苾芻！",
    "T23n1442_014:0699b02": "當如是學。「汝諸苾芻！其實力子，先作何業？於",
    "T23n1442_014:0699b03": "分衣人中最為第一。汝等應聽！乃往過去，於",
    "T23n1442_014:0699b04": "此賢劫人壽二萬歲時，有迦攝波佛出現於",
    "T23n1442_014:0699b05": "世，十號具足。時實力子於彼佛教捨俗出家，",
    "T23n1442_014:0699b06": "至盡形壽勤修梵行，而於勝果竟無所獲，於",
    "T23n1442_014:0699b07": "命終時即便發願：『我於迦攝波佛最上福田",
    "T23n1442_014:0699b08": "教法之中出家捨俗，於殊勝果竟無所獲。如",
    "T23n1442_014:0699b09": "佛所記，於未來世人壽百歲時，有摩納薄迦",
    "T23n1442_014:0699b10": "必當成佛。我於彼教當為出家，斷諸煩惱證",
    "T23n1442_014:0699b11": "阿羅漢，如我今日鄔波馱耶，於迦攝波佛弟",
    "T23n1442_014:0699b12": "子之中分僧臥具最為第一。我於來世釋迦",
    "T23n1442_014:0699b13": "牟尼無上正覺弟子之中，分僧臥具亦為第",
    "T23n1442_014:0699b14": "一。』由願力故，於我法中分僧臥具亦最第",
    "T23n1442_014:0699b15": "一。汝諸苾芻！應如是學。」",
    "T23n1442_014:0699b16": "假根謗學處第九",
    "T23n1442_014:0699b17": "爾時佛在王舍城羯闌鐸迦池竹林中住。時",
    "T23n1442_014:0699b18": "具壽實力子在鷲峯山，去此不遠有石砌池，",
    "T23n1442_014:0699b19": "於其池岸是實力子晝日遊處。時蓮花色苾",
    "T23n1442_014:0699b20": "芻尼，因具壽大目連善知識故，得於善說法",
    "T23n1442_014:0699b21": "律而為出家，斷諸煩惱成阿羅漢。彼便數數",
    "T23n1442_014:0699b22": "詣世尊所，恭敬供養及餘耆宿尊德苾芻。於",
    "T23n1442_014:0699b23": "具壽實力子特生尊敬，由實力子不憚勞苦，",
    "T23n1442_014:0699b24": "遂捨寂靜等持妙樂，如法為僧作授事人分",
    "T23n1442_014:0699b25": "房舍臥具。後於他日，是蓮花色苾芻尼禮世",
    "T23n1442_014:0699b26": "尊已，次更參覲諸大德僧。因至實力子所申",
    "T23n1442_014:0699b27": "禮拜已，為聽法故在一面坐。時友、地二苾芻，",
    "T23n1442_014:0699b28": "與實力子前世怨結，友、地二人多得糞掃衣，",
    "T23n1442_014:0699b29": "遂生是念：「我於何處當洗此衣？」遂便即往石",
    "T23n1442_014:0699c01": "砌池邊欲浣衣服，既至彼已遂見二鹿飲池",
    "T23n1442_014:0699c02": "水已，作不淨行行婬欲事。是時大兄告其弟",
    "T23n1442_014:0699c03": "曰：「弟！今見此實力子共蓮花色苾芻尼，作不",
    "T23n1442_014:0699c04": "淨行行婬欲法，我等宜往告諸苾芻。」弟報兄",
    "T23n1442_014:0699c05": "曰：「妹尼前已為我等故被眾擯斥，我今豈欲",
    "T23n1442_014:0699c06": "俱受擯耶？」兄報弟曰：「前是虛說，今是實陳，汝",
    "T23n1442_014:0699c07": "豈不見實力子共蓮花色尼作不淨行行婬欲",
    "T23n1442_014:0699c08": "耶？」弟便默然，兄弟俱往告諸苾芻曰：「世間之",
    "T23n1442_014:0699c09": "人誰是可信？我今兄弟共見實力子與蓮花",
    "T23n1442_014:0699c10": "色尼作婬欲事。」時諸苾芻聞是語已，告友地",
    "T23n1442_014:0699c11": "曰：「具壽！汝今一向棄人天路，意專趣入三惡",
    "T23n1442_014:0699c12": "道中，此實力子證阿羅漢，居八解脫得上人",
    "T23n1442_014:0699c13": "法現大神通。云何汝今以異分事波羅市迦",
    "T23n1442_014:0699c14": "法而謗讟之？」彼二答曰：「實非我過，是眼過失，",
    "T23n1442_014:0699c15": "宜挑兩目。」諸苾芻曰：「如世尊說，應須詳審善",
    "T23n1442_014:0699c16": "問其事，何所見？何相見？何處見？汝等二人因",
    "T23n1442_014:0699c17": "何事往而得見之。」時諸苾芻既勘問已，二人",
    "T23n1442_014:0699c18": "遂即具以上事告諸苾芻。時諸苾芻有少欲",
    "T23n1442_014:0699c19": "者，並共譏嫌呵責其事：「如何汝今知清淨苾",
    "T23n1442_014:0699c20": "芻實無有犯，便以異分波羅市迦法而謗毀",
    "T23n1442_014:0699c21": "之？」時諸苾芻以此因緣具白世尊。爾時世尊",
    "T23n1442_014:0699c22": "即以此緣集苾芻眾，廣如前說，乃至「為諸苾",
    "T23n1442_014:0699c23": "芻制其學處，應如是說：",
    "T23n1442_014:0699c24": "「若復苾芻懷瞋不捨，故於清淨苾芻以異非",
    "T23n1442_014:0699c25": "分波羅市迦法謗，欲壞彼淨行。後於異時若",
    "T23n1442_014:0699c26": "問、若不問，知此是異非分事，以少相似法而",
    "T23n1442_014:0699c27": "為毀謗。彼苾芻由瞋恚故作是語者，僧伽",
    "T23n1442_014:0699c28": "伐尸沙。」若復苾芻者，謂友、地二人也，復更有",
    "T23n1442_014:0699c29": "餘如是流類。懷瞋者，謂先有忿恨不捨。故者，",
    "T23n1442_014:0700a01": "瞋心不歇也。於彼清淨無犯苾芻者，謂不曾",
    "T23n1442_014:0700a02": "犯他勝之罪。異非分事者，異謂涅槃，乖生死",
    "T23n1442_014:0700a03": "故，謂四波羅市迦法非是其分。波羅市迦者，",
    "T23n1442_014:0700a04": "於此四中隨以一事而謗於彼。謗者，誣說其",
    "T23n1442_014:0700a05": "事。壞彼淨行者，意欲令其虧失淨行。乃至得",
    "T23n1442_014:0700a06": "僧伽伐尸沙，廣如前說。",
    "T23n1442_014:0700a07": "此中犯相其事云何？若苾芻見彼苾芻犯四",
    "T23n1442_014:0700a08": "波羅市迦時，作無犯想、作無犯解、作無犯忍",
    "T23n1442_014:0700a09": "可，便作是語：「見彼苾芻犯波羅市迦。」作是說",
    "T23n1442_014:0700a10": "時得僧伽伐尸沙。",
    "T23n1442_014:0700a11": "若苾芻見彼苾芻犯波羅市迦時，作僧伽伐",
    "T23n1442_014:0700a12": "尸沙想、作如是解、如是忍可，便作是語：「見彼",
    "T23n1442_014:0700a13": "苾芻犯波羅市迦。」作是說時得僧伽伐尸沙。",
    "T23n1442_014:0700a14": "若苾芻見彼苾芻犯波羅市迦時，作波逸底",
    "T23n1442_014:0700a15": "迦想、作如是解、如是忍可，便作是語：「見彼苾",
    "T23n1442_014:0700a16": "芻犯波羅市迦。」作是說時得僧伽伐尸沙。若",
    "T23n1442_014:0700a17": "苾芻見彼苾芻犯波羅市迦時，作波羅底提",
    "T23n1442_014:0700a18": "舍尼想、作如是解、如是忍可，便作是語：「見",
    "T23n1442_014:0700a19": "彼苾芻犯波羅市迦。」作是說時得僧伽伐尸",
    "T23n1442_014:0700a20": "沙。若苾芻見彼苾芻犯波羅市迦時，作突色",
    "T23n1442_014:0700a21": "訖里多想、作如是解、如是忍可，便作是語：「見",
    "T23n1442_014:0700a22": "彼苾芻犯波羅市迦。」作是說時得僧伽伐尸",
    "T23n1442_014:0700a23": "沙。若苾芻見彼苾芻犯僧伽伐尸沙時，作無",
    "T23n1442_014:0700a24": "犯想、作無犯解、作無犯忍，可便作是語：「見彼",
    "T23n1442_014:0700a25": "苾芻犯波羅市迦。」作是語時得僧伽伐尸沙。",
    "T23n1442_014:0700a26": "如是乃至見犯突色訖里多，各有五番，應如",
    "T23n1442_014:0700a27": "廣說如上。無犯者，謂如實說最初犯罪，癡狂、",
    "T23n1442_014:0700a28": "心亂、痛惱所纏。",
    "T23n1442_014:0700a29": "破僧違諫學處第十",
    "T23n1442_014:0700b01": "爾時世尊在王舍城羯闌鐸迦池竹林中住。",
    "T23n1442_014:0700b02": "時遭儉歲乞食難得，時諸苾芻得神通者往",
    "T23n1442_014:0700b03": "贍部林，由此林故得贍部洲名，既至彼林取",
    "T23n1442_014:0700b04": "贍部果，色香味具盛滿鉢已，持之而歸自得",
    "T23n1442_014:0700b05": "充足，有餘分布與諸苾芻；或復有餘苾芻，去",
    "T23n1442_014:0700b06": "此林不遠，有頻羅果、林劫畢他果、菴摩洛迦",
    "T23n1442_014:0700b07": "果，同前持歸共餘分食；或有苾芻往東毘提",
    "T23n1442_014:0700b08": "訶、或往西瞿陀尼、或北俱盧洲，取自然香稻，",
    "T23n1442_014:0700b09": "同前持歸共餘分食；或往四大王眾天、或往",
    "T23n1442_014:0700b10": "三十三天，取天妙食，同前持歸共餘分食；或",
    "T23n1442_014:0700b11": "往餘方豐樂之處，取其好食同前共分。時提",
    "T23n1442_014:0700b12": "婆達多作如是念：「今遭儉歲乞食難得，時諸",
    "T23n1442_014:0700b13": "苾芻得神通者往贍部林，廣如前說，乃至取",
    "T23n1442_014:0700b14": "其好食同前共分。我若獲得神通力者，亦能",
    "T23n1442_014:0700b15": "如前取歸共食。」尋便思念：「誰能有力教我神",
    "T23n1442_014:0700b16": "通？我今宜應往世尊所諮問其事，隨有所說",
    "T23n1442_014:0700b17": "我當受持。」時提婆達多於晡後時從靜處起，",
    "T23n1442_014:0700b18": "往世尊所，禮佛足已在一面立，白佛言：「世",
    "T23n1442_014:0700b19": "尊！唯願為我說神通事。」爾時世尊知提婆",
    "T23n1442_014:0700b20": "達多生邪惡念，告曰：「汝可先淨尸羅、勤修定",
    "T23n1442_014:0700b21": "慧，於神通事方可修習。」時提婆達多作如是",
    "T23n1442_014:0700b22": "念：「世尊不肯為我說神通事。」便即致敬辭佛",
    "T23n1442_014:0700b23": "而去，便往詣彼阿若憍陳如所，共言談已而",
    "T23n1442_014:0700b24": "白之曰：「唯願上座為我解說神通之事。」時具",
    "T23n1442_014:0700b25": "壽阿若憍陳如，即觀佛心，見佛知提婆達多",
    "T23n1442_014:0700b26": "欲生惡念，遂告提婆達多曰：「汝可於色如理",
    "T23n1442_014:0700b27": "觀察，方獲神通并餘勝德；受想行識亦復如",
    "T23n1442_014:0700b28": "是。」時提婆達多便作是念：「上座阿若憍陳如",
    "T23n1442_014:0700b29": "亦不為我說神通事。」便捨之而去，復往詣彼",
    "T23n1442_014:0700c01": "馬勝苾芻、跋陀羅、婆澁波、大名稱、圓滿、無垢、牛",
    "T23n1442_014:0700c02": "王、妙臂，如是乃至五百上座，皆詣其所請神",
    "T23n1442_014:0700c03": "通法。是時五百上座苾芻，皆觀佛心，見佛知",
    "T23n1442_014:0700c04": "提婆達多欲生惡念，亦復各各觀諸上座苾",
    "T23n1442_014:0700c05": "芻之心，知提婆達多欲生惡念，便告提婆達多",
    "T23n1442_014:0700c06": "曰：「汝可於色如理觀察，方獲神通并餘勝德；",
    "T23n1442_014:0700c07": "受想行識亦復如是。」時提婆達多作如是念：",
    "T23n1442_014:0700c08": "「斯等五百上座苾芻，皆不為我說神通法。豈",
    "T23n1442_014:0700c09": "非諸人先作言契，曾無有一教我神通？」時提",
    "T23n1442_014:0700c10": "婆達多復作是念：「誰能為我說神通法？」是時",
    "T23n1442_014:0700c11": "具壽十力迦攝波在王舍城鷹窟中住，時提",
    "T23n1442_014:0700c12": "婆達多便生此念：「十力迦攝波性無諂誑所",
    "T23n1442_014:0700c13": "言真實，是我家弟阿難陀鄔波馱耶，彼能為",
    "T23n1442_014:0700c14": "我說神通法。」作是念已，即便往詣十力迦攝",
    "T23n1442_014:0700c15": "波處，禮其足已在一面立，白言：「上座！願為",
    "T23n1442_014:0700c16": "我說神通道法。」時具壽十力迦攝波，不觀佛",
    "T23n1442_014:0700c17": "心及諸上座，不知提婆達多欲起惡邪之念，",
    "T23n1442_014:0700c18": "便為提婆達多說神通法。時提婆達多初夜",
    "T23n1442_014:0700c19": "後夜警策修習，於後夜分依世俗道獲初靜",
    "T23n1442_014:0700c20": "慮，即發神通，轉一為多、轉多為一，或現或",
    "T23n1442_014:0700c21": "隱；山石壁障身皆通過，不能為礙猶如虛空；",
    "T23n1442_014:0700c22": "入地如水履水如地；在虛空中跏趺而坐，猶",
    "T23n1442_014:0700c23": "如飛鳥；或時以手摩捫日月。時提婆達多具",
    "T23n1442_014:0700c24": "斯德已便作是念：「今諸苾芻乞食難得，我為",
    "T23n1442_014:0700c25": "先往贍部林中，取香美果自食分餘。」為往東",
    "T23n1442_014:0700c26": "西北洲、四大王眾、三十三天及以諸處，同前",
    "T23n1442_014:0700c27": "取已分布餘人。「為當先化摩揭陀主，彼受化",
    "T23n1442_014:0700c28": "已不勞辛苦能伏多人。」復生是念：「此未生怨",
    "T23n1442_014:0700c29": "太子父亡之後，當為國王有大自在，我今宜",
    "T23n1442_014:0701a01": "應先化此人，不勞艱苦能伏多人。」時提婆達",
    "T23n1442_014:0701a02": "多即便化作上妙象身，從太子後門安詳而",
    "T23n1442_014:0701a03": "入，從前大門出；從前大門入，從後門出；或作",
    "T23n1442_014:0701a04": "上馬同前出入、或作苾芻剃除鬚髮披僧伽",
    "T23n1442_014:0701a05": "胝手中持鉢同前出入。時未生怨太子作如是",
    "T23n1442_014:0701a06": "念：「此是提婆達多現神變事。」時提婆達多遂",
    "T23n1442_014:0701a07": "即變身為童兒形，具諸瓔珞便向太子懷中",
    "T23n1442_014:0701a08": "宛轉而住。是時太子遂捉童兒抱持嗚唼，便",
    "T23n1442_014:0701a09": "以洟唾內其口中。時提婆達多為貪利養，纏",
    "T23n1442_014:0701a10": "繞心故遂咽其唾。是時太子因斯發起惡邪",
    "T23n1442_014:0701a11": "之心，作如是念：「奇哉提婆達多！比佛大師其",
    "T23n1442_014:0701a12": "德殊勝。」轉深信敬欲申供養，是時太子於旦",
    "T23n1442_014:0701a13": "暮二時，每恒從以五百寶車，往提婆達多所",
    "T23n1442_014:0701a14": "而為禮敬，每於食時奉五百釜上妙飲食。時",
    "T23n1442_014:0701a15": "提婆達多為上首，五百苾芻受斯供養。時有",
    "T23n1442_014:0701a16": "眾多苾芻，於晨朝時入王舍城次行乞食，聞",
    "T23n1442_014:0701a17": "提婆達多自受如是勝妙供養，未生怨太子",
    "T23n1442_014:0701a18": "於旦暮二時，每恒從以五百寶車，往提婆達",
    "T23n1442_014:0701a19": "多所而申禮敬，每於食時以五百釜上妙飲",
    "T23n1442_014:0701a20": "食而供養之。提婆達多為其上首，與五百諸",
    "T23n1442_014:0701a21": "苾芻受斯供養。時諸苾芻聞是事已，還至本",
    "T23n1442_014:0701a22": "處飯食訖，於食後時收舉衣鉢，洗足已往世",
    "T23n1442_014:0701a23": "尊所，禮佛雙足在一面坐。時諸苾芻白佛言：",
    "T23n1442_014:0701a24": "「世尊！我諸苾芻於晨朝時入城乞食，聞提婆",
    "T23n1442_014:0701a25": "達多乃至與五百苾芻受斯供養。」具陳其事。",
    "T23n1442_014:0701a26": "世尊告曰：「汝諸苾芻！勿愛樂彼提婆達多受",
    "T23n1442_014:0701a27": "斯供養。何以故？提婆達多今被供養之所殺",
    "T23n1442_014:0701a28": "害，如芭蕉著子如竹葦生實；如騾懷妊皆自",
    "T23n1442_014:0701a29": "害軀。提婆達多亦復如是，受他供養必自害",
    "T23n1442_014:0701b01": "身。汝諸苾芻！若提婆達多得利養時，此之癡",
    "T23n1442_014:0701b02": "人能於長夜受無利益苦惱之事。是故汝諸",
    "T23n1442_014:0701b03": "苾芻！勿當希求名聞利養，設得之者心勿貪",
    "T23n1442_014:0701b04": "著。」爾時世尊說伽他曰：",
    "T23n1442_014:0701b05": "「芭蕉若結子，　　竹葦生其實；",
    "T23n1442_014:0701b06": "　如騾懷妊時，　　斯皆還自害。",
    "T23n1442_014:0701b07": "　利養及名聞，　　愚人所愛樂；",
    "T23n1442_014:0701b08": "　能壞眾善法，　　如劍斫人頭。」",
    "T23n1442_014:0701b09": "時諸苾芻聞佛說已奉持而去。",
    "T23n1442_014:0701b10": "爾時提婆達多既得如是恭敬供養，即便發",
    "T23n1442_014:0701b11": "起邪惡之念：「世尊今者年衰老耄，為諸四眾：",
    "T23n1442_014:0701b12": "苾芻、苾芻尼、鄔波索迦、鄔波斯迦，教授勞倦。",
    "T23n1442_014:0701b13": "今可以諸大眾付囑於我，令我教授我當秉",
    "T23n1442_014:0701b14": "執。世尊宜應少為思慮，受現法樂寂靜而住。」",
    "T23n1442_014:0701b15": "提婆達多纔生此念神通即失，神通雖失然",
    "T23n1442_014:0701b16": "不自知。爾時有一迦俱陀苾芻，是佛弟子，曾",
    "T23n1442_014:0701b17": "於佛邊善修淨行學四梵住，於欲除欲多修",
    "T23n1442_014:0701b18": "習已，命終之後生處梵宮。時具壽大目連在",
    "T23n1442_014:0701b19": "江豘山恐畏林住，時迦俱陀以天眼觀，見提",
    "T23n1442_014:0701b20": "婆達多神通退失。如是知已，猶如壯士屈伸",
    "T23n1442_014:0701b21": "臂頃，於梵宮沒詣恐畏林，至具壽大目連所，",
    "T23n1442_014:0701b22": "禮雙足已而白之曰：「大德知不？提婆達多為",
    "T23n1442_014:0701b23": "貪利養纏結心故，便起如是邪惡之念，來白",
    "T23n1442_014:0701b24": "佛言：『世尊今者年衰老耄，為諸四眾：苾芻、苾",
    "T23n1442_014:0701b25": "芻尼、鄔波索迦、鄔波斯迦，教授勞倦。今可以",
    "T23n1442_014:0701b26": "諸大眾付囑於我，令我教授我當秉執，世尊",
    "T23n1442_014:0701b27": "宜應少為思慮，受現法樂寂靜而住。』",
    "T23n1442_014:0701b28": "時提婆達多纔生此念神通即失。善哉大德",
    "T23n1442_014:0701b29": "目連！應往佛所具白其事。」時大目連默許其",
    "T23n1442_014:0701c01": "說。時迦俱陀梵天，知其許已隱而不現。時大",
    "T23n1442_014:0701c02": "目連梵天去後，即如其事而入勝定，猶如壯",
    "T23n1442_014:0701c03": "士屈伸臂頃，於恐畏林沒至竹林中。詣世尊",
    "T23n1442_014:0701c04": "所，禮佛足已在一面坐。時大目連以彼梵天",
    "T23n1442_014:0701c05": "所告之語具白世尊。爾時世尊告大目連曰：",
    "T23n1442_014:0701c06": "「汝豈不先知提婆達多有邪惡心，梵天於後",
    "T23n1442_014:0701c07": "來相告語。」「大德！我已先知，梵天後告。」爾時世",
    "T23n1442_014:0701c08": "尊共大目連，於此中間別說餘事。時提婆達",
    "T23n1442_014:0701c09": "多共其四伴：一、高迦梨迦，二、褰荼達驃，三、羯",
    "T23n1442_014:0701c10": "吒謨洛迦底灑，四、三沒達羅達多，來詣佛所。",
    "T23n1442_014:0701c11": "爾時世尊遙見提婆達多來，告大目連曰：「汝",
    "T23n1442_014:0701c12": "當善護其言，天授將至。此之癡人親在我前",
    "T23n1442_014:0701c13": "自陳已大。」時大目連禮佛足已即便入定，譬",
    "T23n1442_014:0701c14": "如壯士屈伸臂頃，於竹林沒往恐畏林。是時",
    "T23n1442_014:0701c15": "天授至佛所已，頂禮佛足在一面立，而白佛",
    "T23n1442_014:0701c16": "言：「世尊今者年衰老耄，為諸四眾：苾芻、苾芻",
    "T23n1442_014:0701c17": "尼、鄔波索迦、鄔波斯迦，教授勞倦。今可以諸",
    "T23n1442_014:0701c18": "大眾付囑於我，令我教授我當秉執。世尊宜",
    "T23n1442_014:0701c19": "應少為思慮，受現法樂寂靜而住。」世尊告曰：",
    "T23n1442_014:0701c20": "「汝之癡人！如舍利子、大目連，我尚不以苾芻",
    "T23n1442_014:0701c21": "僧伽而見付囑，況汝癡人食人洟唾而相付",
    "T23n1442_014:0701c22": "囑！」是時天授便作斯念：「世尊讚歎舍利子、大",
    "T23n1442_014:0701c23": "目連，喚我為癡人、死屍、食唾愚人。」此是天授",
    "T23n1442_014:0701c24": "初於佛所起殺害心作不忍意。「我是提婆達",
    "T23n1442_014:0701c25": "多。」便三振頭捨佛而去。爾時具壽阿難陀在",
    "T23n1442_014:0701c26": "世尊後執扇扇佛。爾時世尊知天授去已，告",
    "T23n1442_014:0701c27": "阿難陀曰：「汝今可詣羯闌鐸迦池近竹林所，",
    "T23n1442_014:0701c28": "但是苾芻皆令集在常食堂中。」阿難陀奉佛",
    "T23n1442_014:0701c29": "教已，即便往詣竹林中，隨近所有苾芻皆令",
    "T23n1442_014:0702a01": "集在常食堂中已，往世尊所白佛言：「世尊！近",
    "T23n1442_014:0702a02": "竹林中所有苾芻，悉皆令集，願佛知時。」",
    "T23n1442_014:0702a03": "根本說一切有部毘奈耶卷第十四"
}