{
    "T46n1912_04d:0270c25": "folio_4d 止觀輔行傳弘決卷第四之四",
    "T46n1912_04d:0270c27": "唐毘陵沙門湛然述",
    "T46n1912_04d:0270c28": "第三棄蓋中文義同前。於中初文列數。",
    "T46n1912_04d:0270c29": "釋名辨異。舉譬引證等文。並可見。婆沙四",
    "T46n1912_04d:0271a01": "十八云。此五蓋中三事各立。謂貪瞋疑。二事",
    "T46n1912_04d:0271a02": "共立。謂睡眠掉悔。俱舍云。食治用同故。貪",
    "T46n1912_04d:0271a03": "以妙欲為食。不淨觀為治。瞋恚以可憎",
    "T46n1912_04d:0271a04": "相為食。慈心觀為治。疑以三世相為食。",
    "T46n1912_04d:0271a05": "緣起觀為治。故各立一。昏沈睡眠以五法",
    "T46n1912_04d:0271a06": "為食。一懵憒。二不樂。三嚬欠。四食不平等",
    "T46n1912_04d:0271a07": "性。五心羸劣性。以毘鉢舍那為治。舊名睡",
    "T46n1912_04d:0271a08": "眠即昏沈是。掉舉惡作以四法為食。一親",
    "T46n1912_04d:0271a09": "里尋。二國土尋。三不死尋。四念昔事尋。以",
    "T46n1912_04d:0271a10": "奢摩他為治舊名掉悔。掉即舉也。悔即惡",
    "T46n1912_04d:0271a11": "作。故共立一。問。何故前三各各立一。後二",
    "T46n1912_04d:0271a12": "二二立一。答。前三獨能辦。後二共方辦。",
    "T46n1912_04d:0271a13": "如人辦事有共有獨。今此文列疑在後",
    "T46n1912_04d:0271a14": "者。以前四蓋遍有疑故。而前四增強從四",
    "T46n1912_04d:0271a15": "為蓋　雙隻之意還依論文。若大乘經意通",
    "T46n1912_04d:0271a16": "至金剛。具如後釋。前訶欲下即辨異也。前",
    "T46n1912_04d:0271a17": "所訶欲對塵發識。非直五識得五欲名。必",
    "T46n1912_04d:0271a18": "須同時意識緣現五塵。起五意識分別想",
    "T46n1912_04d:0271a19": "著起希須心。故名為欲。今此五蓋方云轉",
    "T46n1912_04d:0271a20": "入意地者。謂前五塵至入禪時。意地猶染",
    "T46n1912_04d:0271a21": "能覆禪定。故名為蓋。前欲一向對順情塵。",
    "T46n1912_04d:0271a22": "蓋通違順對定以說。舉譬中先舉本譬。次",
    "T46n1912_04d:0271a23": "重譬。云如毒樹等者。文雖同前義意則異。",
    "T46n1912_04d:0271a24": "令有蓋必棄如有毒必剪。檢賊亦然大品",
    "T46n1912_04d:0271a25": "下引證中。云離欲及惡法者。俱舍云。蓋五",
    "T46n1912_04d:0271a26": "唯在欲。世禪尚須離此二法。況圓頓修耶。",
    "T46n1912_04d:0271a27": "貪欲蓋起下次辨蓋相。初貪欲中云開結使",
    "T46n1912_04d:0271a28": "門。九結與八十八使並因欲入。以思香故",
    "T46n1912_04d:0271a29": "通結使入。香為能通名結使門。又云。結使",
    "T46n1912_04d:0271b01": "即門名結使門。以能使行者至惡道故。銜",
    "T46n1912_04d:0271b02": "命曰使為結所使故也。三世九惱者。文通",
    "T46n1912_04d:0271b03": "列三。謂一惱我二惱我親。三讚我怨。三世",
    "T46n1912_04d:0271b04": "各爾。故合為九。問。過去已去未來未至云",
    "T46n1912_04d:0271b05": "何名惱。答。惱雖過未境實現在。與時相值",
    "T46n1912_04d:0271b06": "則生於惱。及以過去曾惱於我。若離瞋者",
    "T46n1912_04d:0271b07": "雖有惱境惱心不生。如釋提婆那以偈問",
    "T46n1912_04d:0271b08": "佛。何物殺安隱。何物殺無憂。何物毒之根。",
    "T46n1912_04d:0271b09": "吞滅一切善。佛答。殺瞋則安隱。殺瞋則無",
    "T46n1912_04d:0271b10": "憂。瞋為毒之根。吞滅一切善。眠名增心數",
    "T46n1912_04d:0271b11": "法者。此中總說睡眠之法。能令心數增長",
    "T46n1912_04d:0271b12": "不息。彼俱舍中約法相者云。睡眠遍不違。",
    "T46n1912_04d:0271b13": "若有皆增一以通三性故也。善心所有二",
    "T46n1912_04d:0271b14": "十二法俱起。十大地十大善地及尋伺。有時",
    "T46n1912_04d:0271b15": "增惡作。不善心所有二十。謂大地十。大煩",
    "T46n1912_04d:0271b16": "惱地六。大不善二。尋伺二。四煩惱忿等。惡作",
    "T46n1912_04d:0271b17": "二十一。有覆有十八。無覆許十二。如前心",
    "T46n1912_04d:0271b18": "品中。若有皆增一。薩遮尼乾經云若人多",
    "T46n1912_04d:0271b19": "睡眠等二行偈。具如今文。釋論云者。大論",
    "T46n1912_04d:0271b20": "總有八偈云云。大經云。如人喜眠眠則滋",
    "T46n1912_04d:0271b21": "多。掉悔蓋相者。掉動也。掉之為法破出家",
    "T46n1912_04d:0271b22": "心。攝猶不定況更掉散。大論十九偈曰。汝已",
    "T46n1912_04d:0271b23": "剃頭著袈裟。執持瓦鉢行乞食。云何樂著",
    "T46n1912_04d:0271b24": "戲論法。放逸縱恣失法利。薩遮經云。戲論",
    "T46n1912_04d:0271b25": "垢染心心不住三昧。為智者所訶行者",
    "T46n1912_04d:0271b26": "不解脫。欲得速利益。應離諸放逸。論云。",
    "T46n1912_04d:0271b27": "所言悔者二種。一掉後生悔。二如重罪人",
    "T46n1912_04d:0271b28": "常懷怖畏。悔箭入心堅不可拔。今亦具二。",
    "T46n1912_04d:0271b29": "初文即初意。次若人下即第二意。故大論十",
    "T46n1912_04d:0271c01": "九云。若人有二種。應作而不作不應作而",
    "T46n1912_04d:0271c02": "作。是則愚人相。不以悔心故不作而能作。",
    "T46n1912_04d:0271c03": "諸惡事已作不能令不作。初句總標。次三",
    "T46n1912_04d:0271c04": "句初意。次四句第二意。故寶積經中有菩薩",
    "T46n1912_04d:0271c05": "得宿命智。知億多劫所作重罪。以憂悔故",
    "T46n1912_04d:0271c06": "不證無生。時文殊師利知其念已。於大眾",
    "T46n1912_04d:0271c07": "中把刀害佛。佛言。若欲害我為善害我。",
    "T46n1912_04d:0271c08": "文殊白佛。云何名為若欲害我為善害我。",
    "T46n1912_04d:0271c09": "佛因廣說一切諸法皆如幻化。若能如是是",
    "T46n1912_04d:0271c10": "善害我。菩薩由是照知宿罪皆如幻化。得",
    "T46n1912_04d:0271c11": "無生忍。疑中言猶豫者。是不決之總名。猶",
    "T46n1912_04d:0271c12": "者。爾雅云。如麂善登木。尸子言。五尺大犬",
    "T46n1912_04d:0271c13": "曰猶。說文云。隴右謂犬子為猶。亦貜屬。言",
    "T46n1912_04d:0271c14": "此犬子。或隨人行時前後不定。故名猶豫。",
    "T46n1912_04d:0271c15": "疑雖有過然須思擇。於自身心決不應",
    "T46n1912_04d:0271c16": "疑。師法二疑須曉其時。若未入三昧來。",
    "T46n1912_04d:0271c17": "於此二法若不疑者。或當復雜邪師邪法。",
    "T46n1912_04d:0271c18": "故應熟疑善思擇之。疑為解津此之謂也。",
    "T46n1912_04d:0271c19": "師法已正依法修行。爾時三疑永須棄捨。五",
    "T46n1912_04d:0271c20": "蓋病相下明棄蓋法。此則結前生後。亦先事",
    "T46n1912_04d:0271c21": "次理。行者下明設治之法隨彊者故。若貪",
    "T46n1912_04d:0271c22": "下正明用治。不淨治貪者且約實觀。具如",
    "T46n1912_04d:0271c23": "第七卷中。治瞋中云二世者過現也。亦如",
    "T46n1912_04d:0271c24": "第七第九。治睡中云如向寶山等者。大論",
    "T46n1912_04d:0271c25": "釋信中云。以信為手。如人無手入寶山",
    "T46n1912_04d:0271c26": "中無有所得。不信之人入佛法寶山。都無",
    "T46n1912_04d:0271c27": "所得。以不信故則生疑惑。若有信者入",
    "T46n1912_04d:0271c28": "佛法中不空剃頭能問能答。當知出家之",
    "T46n1912_04d:0271c29": "人寶山悉至。寧空手歸。杖毱貝等者。杖者",
    "T46n1912_04d:0272a01": "謂禪堂中行。祇律云。以竹為杖。長八肘物",
    "T46n1912_04d:0272a02": "裹兩頭。令下座行之。不得拄脇以拄其",
    "T46n1912_04d:0272a03": "前。三搖不覺左邊拄之言毱者皆以毛",
    "T46n1912_04d:0272a04": "毱著其頂上。睡則墮地覺已策發。律云。若",
    "T46n1912_04d:0272a05": "有睡者以毱擲之。貝者吹令出聲以警睡",
    "T46n1912_04d:0272a06": "者。星者佛法唯許解睡觀星。餘一切時制。",
    "T46n1912_04d:0272a07": "或復以水洗其足面。婆沙云。從日沒至日",
    "T46n1912_04d:0272a08": "出。結跏趺坐勤行精進。頂安禪鎮行禪毱",
    "T46n1912_04d:0272a09": "法杖。亦更有餘聖者治法。如育王經云。一",
    "T46n1912_04d:0272a10": "比丘喜睡。毱多和尚化作一鬼七頭。手把",
    "T46n1912_04d:0272a11": "樹杖懸在空中。見已還本住處。和尚語言。",
    "T46n1912_04d:0272a12": "可坐禪。若睡還來。精進得道。又一比丘多",
    "T46n1912_04d:0272a13": "睡。見鬼毱多。毱多語言。鬼不足畏。為",
    "T46n1912_04d:0272a14": "鬼所殺不入生死。為睡所殺生死無窮。比",
    "T46n1912_04d:0272a15": "丘還房坐禪得定。又如譬喻經云。有一比",
    "T46n1912_04d:0272a16": "丘飽食入房睡。佛知過七日當死。佛至",
    "T46n1912_04d:0272a17": "其房彈指寤之。說偈警之。寤已禮佛。佛",
    "T46n1912_04d:0272a18": "言。汝維衛佛時作沙門貪利養不習經教。",
    "T46n1912_04d:0272a19": "飽食却睡不惟非常。命終墮於䱵蟲蚌蟲螺",
    "T46n1912_04d:0272a20": "蟲中。五百萬歲常處黑暗不樂光明。一睡",
    "T46n1912_04d:0272a21": "經百歲乃覺不求出家。今為沙門。云何更",
    "T46n1912_04d:0272a22": "睡不知厭足。比丘聞自悔自責。五蓋即除",
    "T46n1912_04d:0272a23": "成第四果。此乃聖者知機警睡之方。治疑",
    "T46n1912_04d:0272a24": "中云雪山從鬼請偈者。具如大經雪山童子",
    "T46n1912_04d:0272a25": "中說。天帝拜畜為師者。未曾有經上卷。佛言。",
    "T46n1912_04d:0272a26": "憶念過去無數劫時。毘摩大國徙陀山中有",
    "T46n1912_04d:0272a27": "一野干。而為師子所逐欲食。奔走墮井不",
    "T46n1912_04d:0272a28": "能得出。經於三日開心分死而說偈言。",
    "T46n1912_04d:0272a29": "禍哉今日苦所逼。便當沒命於丘井。一切",
    "T46n1912_04d:0272b01": "萬物皆無常。恨不以身飴師子。南無歸命",
    "T46n1912_04d:0272b02": "十方佛。表知我心淨無己。時天帝釋聞佛",
    "T46n1912_04d:0272b03": "名。肅然毛竪念古佛。自惟孤露無導師。耽",
    "T46n1912_04d:0272b04": "著五欲自沈沒。即與諸天八萬眾。飛下詣",
    "T46n1912_04d:0272b05": "井欲問詰。乃見野干在井底。兩手攀土不",
    "T46n1912_04d:0272b06": "得出。天帝復自思念言。聖人應念無方術。",
    "T46n1912_04d:0272b07": "我今雖見野干形。斯必菩薩非凡器。仁者",
    "T46n1912_04d:0272b08": "向說非凡言。願為諸天說法要。於是野干",
    "T46n1912_04d:0272b09": "仰答曰。汝為天帝無教訓。法師在下自",
    "T46n1912_04d:0272b10": "處上。都不修敬問法要。法水清淨能濟人。",
    "T46n1912_04d:0272b11": "云何欲得自貢高。天帝聞是大慚愧。給侍諸",
    "T46n1912_04d:0272b12": "天愕然笑。天王降趾大無利。天帝即時告",
    "T46n1912_04d:0272b13": "諸天。慎勿以此懷驚怖。是我頑蔽德不稱。",
    "T46n1912_04d:0272b14": "必當因是聞法要。即為垂下天寶衣。接取",
    "T46n1912_04d:0272b15": "野干出於上。諸天為設甘露食。野干得食",
    "T46n1912_04d:0272b16": "生活望。非意禍中致斯福。心懷踊躍慶",
    "T46n1912_04d:0272b17": "無量。於時野干自念言。我得宿命知過去",
    "T46n1912_04d:0272b18": "云云。令諸天敷座云云。天帝說得免井厄云",
    "T46n1912_04d:0272b19": "云。野干廣說有人樂生惡死。有人樂死惡",
    "T46n1912_04d:0272b20": "生云云。天帝問。濟命無功德施法有何功",
    "T46n1912_04d:0272b21": "德。野干廣說施法功德云云。乃云。過去有王",
    "T46n1912_04d:0272b22": "名阿逸多。初持十善。後為邊國進女贈寶。",
    "T46n1912_04d:0272b23": "因即奢侈墮於地獄。出獄墮鬼。從鬼復念",
    "T46n1912_04d:0272b24": "宿命十善。從鬼墮畜為野干身。我墮分死",
    "T46n1912_04d:0272b25": "冀得生天。以由汝故違我本願。是故說言",
    "T46n1912_04d:0272b26": "濟命功少。天帝難言。世尊所說善人求死。",
    "T46n1912_04d:0272b27": "是事不然。若欲求死何故入衣。答言。有三",
    "T46n1912_04d:0272b28": "意故。一者順於天帝意。二為諸天得聞法。",
    "T46n1912_04d:0272b29": "三為通化宣傳法。復為天帝廣說法門云",
    "T46n1912_04d:0272c01": "云。大論云。不以囊臭等者。大論九十六波崙",
    "T46n1912_04d:0272c02": "緣中。若有弟子見師過者。若實不實其心自",
    "T46n1912_04d:0272c03": "壞失法勝利。故空聲告言。莫見師過。應自",
    "T46n1912_04d:0272c04": "念薄福不值於佛。今值惡師。不應念過自",
    "T46n1912_04d:0272c05": "妨般若。若師有過不預於我。我從師求般",
    "T46n1912_04d:0272c06": "若。如狗皮囊盛好寶物不以囊臭而棄其",
    "T46n1912_04d:0272c07": "寶。如罪人把炬等。具如四三昧中引。萬川",
    "T46n1912_04d:0272c08": "者水會而為川。川大而自穿。穿通也。普超經",
    "T46n1912_04d:0272c09": "云等者。今引稍略。彼經下卷佛授闍王記",
    "T46n1912_04d:0272c10": "竟。告舍利弗。人人相見莫相平相。所以不",
    "T46n1912_04d:0272c11": "當平相人者。人根難見。獨有如來能平",
    "T46n1912_04d:0272c12": "相人。行如如來可平相人。賢者舍利弗及",
    "T46n1912_04d:0272c13": "大眾會。驚喜踊躍而記斯言。從今日始盡",
    "T46n1912_04d:0272c14": "其形壽。不觀他人。不敢說人某人趣地獄。",
    "T46n1912_04d:0272c15": "某人當滅度。群生之行不可思議。佛法如",
    "T46n1912_04d:0272c16": "海唯信能入者。孔丘之言尚信為首。況佛法",
    "T46n1912_04d:0272c17": "深理無信寧入。故云。兵食尚可去信不可",
    "T46n1912_04d:0272c18": "去。華嚴信為道元功德母等。如諸聲聞得",
    "T46n1912_04d:0272c19": "羅漢已。四智究竟二脫當滿。豈更進求大",
    "T46n1912_04d:0272c20": "乘之道。故自述云。不復進求阿耨多羅三藐",
    "T46n1912_04d:0272c21": "三菩提。言以信得入者。若不於方等被彈",
    "T46n1912_04d:0272c22": "而生信心。安能至法華得授記莂。和伽利",
    "T46n1912_04d:0272c23": "者。第一本云。有老年者初始出家。未有所",
    "T46n1912_04d:0272c24": "識。在僧伽藍為小沙彌戲曰。與汝初果。",
    "T46n1912_04d:0272c25": "令其坐已即以毛毱著其頭上。語言。此是",
    "T46n1912_04d:0272c26": "初果。以信心故即獲初果。即語沙彌。我已",
    "T46n1912_04d:0272c27": "得初果。沙彌復弄之曰。如是依前。四度為",
    "T46n1912_04d:0272c28": "之至第四果。毱多教弟子上樹者。付法藏傳",
    "T46n1912_04d:0272c29": "云。南天竺有族姓子出家學道。愛著自身",
    "T46n1912_04d:0273a01": "洗浴塗香好美飲食。身體肥壯不能得道。",
    "T46n1912_04d:0273a02": "往毱多所求受勝法。尊者觀知以著身故",
    "T46n1912_04d:0273a03": "不得盡漏。語言。若能受者當授汝法。答",
    "T46n1912_04d:0273a04": "言。受教。即化作大樹令其上之。四邊變",
    "T46n1912_04d:0273a05": "為深坑千仞令放右手。如言即放。如是次",
    "T46n1912_04d:0273a06": "第乃至都放。分捨身命至地不見深坑及",
    "T46n1912_04d:0273a07": "樹。為說法要得第四果。狐疑者。狐是獸一",
    "T46n1912_04d:0273a08": "名野干。多疑善聽。時人云狐疑蓋因此也。",
    "T46n1912_04d:0273a09": "此獸為鬼所乘。時人以之為精媚。有云。黃",
    "T46n1912_04d:0273a10": "河水厚。欲度河時委聽水聲聲絕方渡。覆",
    "T46n1912_04d:0273a11": "器者。信無故如器覆。大論云。羅云自小多",
    "T46n1912_04d:0273a12": "喜妄語。以妄語故令無量人不得見佛。",
    "T46n1912_04d:0273a13": "佛欲調之。遠行還令汲水。佛脚挑澡槃覆",
    "T46n1912_04d:0273a14": "令其注水。答云。器覆水不入。佛言。汝如覆",
    "T46n1912_04d:0273a15": "器法水不入種種訶責。今借譬疑亦同覆",
    "T46n1912_04d:0273a16": "器。問下料簡。答中先出多解不同。初文者。",
    "T46n1912_04d:0273a17": "既有門戶詮次不以無知能到。故是障也。",
    "T46n1912_04d:0273a18": "出入有由故云門戶。始自欲界麁細等住。",
    "T46n1912_04d:0273a19": "乃至非想名為詮次。餘文可解。雖各異計。",
    "T46n1912_04d:0273a20": "準今文意應隨人判。問下先問起蓋相。為",
    "T46n1912_04d:0273a21": "長遠之由。次廣開下出長遠之相。阿毘曇下",
    "T46n1912_04d:0273a22": "斥偏也。近惑既以覆相而說。當知非但覆",
    "T46n1912_04d:0273a23": "於貪愛瞋恚等相。存沒不同。亦以近覆遠。",
    "T46n1912_04d:0273a24": "未云五蓋通至佛地。上棄下示其偏計近",
    "T46n1912_04d:0273a25": "蓋之相。未發禪來所有五蓋皆名鈍使。如",
    "T46n1912_04d:0273a26": "前辨蓋相文是也。利使下次明利使五蓋。",
    "T46n1912_04d:0273a27": "指前隨自意中邪空之人。此為利使之例。由",
    "T46n1912_04d:0273a28": "此使故生於五蓋。亦如前明五欲中六十",
    "T46n1912_04d:0273a29": "二見。皆名為欲。即利鈍兩蓋皆為觀境。從",
    "T46n1912_04d:0273b01": "呵棄下明破蓋入空。且結初果者。且從",
    "T46n1912_04d:0273b02": "破利使為名故也。從初果下。復約初果",
    "T46n1912_04d:0273b03": "為鈍使五蓋之相。為後三果之所破也。例",
    "T46n1912_04d:0273b04": "初果蓋相以辨二三果上蓋相。復次依空下",
    "T46n1912_04d:0273b05": "明出假上蓋而依空起。言五種鹽者。大論",
    "T46n1912_04d:0273b06": "二十四云。六師不聽食五種鹽。未審彼土",
    "T46n1912_04d:0273b07": "五鹽如何。若此土五鹽。謂顆鹽綠鹽赤鹽白",
    "T46n1912_04d:0273b08": "鹽印鹽。鹽有多類大略五耳。西方準此亦",
    "T46n1912_04d:0273b09": "應可見。有阿羅漢為他所問。何名赤鹽。",
    "T46n1912_04d:0273b10": "不識所從而問三藏。三藏云。鹽是味赤是",
    "T46n1912_04d:0273b11": "色。未曉小事者由未有出假智故。既是不",
    "T46n1912_04d:0273b12": "了義當於睡。依中起蓋中云大樹折枝等",
    "T46n1912_04d:0273b13": "者。大論三十云。譬如空澤有樹名奢摩黎。",
    "T46n1912_04d:0273b14": "枝觚廣大眾鳥集宿。一鴿後至住一枝上。",
    "T46n1912_04d:0273b15": "枝觚即時為之而折。澤神問言。鷳鷲皆能",
    "T46n1912_04d:0273b16": "任持。何至小鳥便不自勝。樹神答云。此鳥",
    "T46n1912_04d:0273b17": "從我怨家樹來。食彼尼俱類樹子來棲我",
    "T46n1912_04d:0273b18": "上。或當放糞子墮地者惡樹復生。為害必",
    "T46n1912_04d:0273b19": "大。是故懷憂。寧捨一枝所全者大。菩薩摩",
    "T46n1912_04d:0273b20": "訶薩亦復如是。於諸外道天魔諸使及惡業",
    "T46n1912_04d:0273b21": "等。無如是畏。而畏二乘。二乘於菩薩摩",
    "T46n1912_04d:0273b22": "訶薩邊亦如彼鳥。壞彼大乘心永滅佛",
    "T46n1912_04d:0273b23": "乘心。論中明三乘共位以大斥小故對二",
    "T46n1912_04d:0273b24": "乘心。今借彼文亦且依彼云二乘心。若準",
    "T46n1912_04d:0273b25": "今文意。應云不喜二邊心如不宿冤鳥。",
    "T46n1912_04d:0273b26": "以不喜故義當於瞋。大論云等者。證地地",
    "T46n1912_04d:0273b27": "中皆有無明。有無明故即有五蓋。故大論",
    "T46n1912_04d:0273b28": "釋大品云。經前後文何故處處說破無明三",
    "T46n1912_04d:0273b29": "昧耶。答。法愛難斷故處處說破無明三昧。",
    "T46n1912_04d:0273c01": "此即真道法愛不同似愛。是則初住雖破",
    "T46n1912_04d:0273c02": "一品品品須破。若暗證家謂纔知真理即",
    "T46n1912_04d:0273c03": "是佛者。不曉教相故也。是故今云菩薩比",
    "T46n1912_04d:0273c04": "佛猶有漏失。是則等覺比佛猶有一品漏",
    "T46n1912_04d:0273c05": "失。況復下地。地持云第九等者。論文以等",
    "T46n1912_04d:0273c06": "覺當第九禪。第九禪名離一切見。故知等",
    "T46n1912_04d:0273c07": "覺猶修離見。故見義不近。故云唯佛究竟。",
    "T46n1912_04d:0273c08": "乃至八萬四千秖是四分。四分秖是五蓋。所",
    "T46n1912_04d:0273c09": "以佛地方盡五蓋。復次下約一心棄蓋。前",
    "T46n1912_04d:0273c10": "雖三諦以次第故。非是一心。於中初文先",
    "T46n1912_04d:0273c11": "斥次第。故云後不關前。況復分屬三人不",
    "T46n1912_04d:0273c12": "同。以凡夫有利鈍乃至菩薩有俗蓋。故云",
    "T46n1912_04d:0273c13": "凡夫時所棄。乃至菩薩時所棄等。地攝下",
    "T46n1912_04d:0273c14": "引二論明次第之計。圓釋下引佛化儀以",
    "T46n1912_04d:0273c15": "證圓教。然圓頓教本被凡夫。若不擬益",
    "T46n1912_04d:0273c16": "凡夫。佛何不自住法性土。以法性身為諸",
    "T46n1912_04d:0273c17": "菩薩說此圓頓。何須與諸法身菩薩。示於",
    "T46n1912_04d:0273c18": "凡身現此三界耶。若待下正結示。一心在",
    "T46n1912_04d:0273c19": "凡即可修習。故大品下引經示相。經中既",
    "T46n1912_04d:0273c20": "明欲具諸法。當知欲蓋即是法界。故一切",
    "T46n1912_04d:0273c21": "法皆趣於欲。釋趣下釋出經意。先略。次",
    "T46n1912_04d:0273c22": "廣。初文略者秖是三諦。三諦秖是趣等三耳。",
    "T46n1912_04d:0273c23": "略即不可思議。不可思議難見故。從今更",
    "T46n1912_04d:0273c24": "下。廣約思議以示不可思議相也。下去諸",
    "T46n1912_04d:0273c25": "文皆先明思議。次撮思議成不思議。上來",
    "T46n1912_04d:0273c26": "諸文皆先次第。次明不次。唯此一文後以思",
    "T46n1912_04d:0273c27": "議釋不思議。故知前後廣略相顯。但在通",
    "T46n1912_04d:0273c28": "理文相何恒。人不見之隨文生想。逐語迷",
    "T46n1912_04d:0273c29": "文。便於此部而欲簡擇此文可修彼非修",
    "T46n1912_04d:0274a01": "者。未見今家始終大體。識大體已。簡與不",
    "T46n1912_04d:0274a02": "簡旨在其中。故於略文善須曉意。故大論",
    "T46n1912_04d:0274a03": "十七云。如禪棄蓋攝心一處。是菩薩以利",
    "T46n1912_04d:0274a04": "智慧觀於五蓋。無所棄捨。於禪無取知",
    "T46n1912_04d:0274a05": "諸法空。非內非外亦非中間。若得諸法實",
    "T46n1912_04d:0274a06": "相則知五蓋空無所有。是則名為知蓋實",
    "T46n1912_04d:0274a07": "相是禪實相。菩薩亦爾。知欲及蓋禪及枝林。",
    "T46n1912_04d:0274a08": "一相無相依之修入。是為禪波羅蜜。乃至",
    "T46n1912_04d:0274a09": "四念亦復如是。次廣釋中云欲為法界者。",
    "T46n1912_04d:0274a10": "即指最初一念欲心。於中已具十法界性。",
    "T46n1912_04d:0274a11": "必能次第生於欲界。始終並在初一念中。故",
    "T46n1912_04d:0274a12": "云一切法之根本。言一切法者因果中間始",
    "T46n1912_04d:0274a13": "終諸法也。故云如初起欲覺已具諸法等。以",
    "T46n1912_04d:0274a14": "不知故便謂輕心其過輕微。向若已知諸",
    "T46n1912_04d:0274a15": "法具足。即驚怖毛竪。豈令身口造趣迷荒。初",
    "T46n1912_04d:0274a16": "試歇熱等者。蘊積欲想內熱於心。初一行",
    "T46n1912_04d:0274a17": "之似如稍歇。續起續行無時暫捨。故使未",
    "T46n1912_04d:0274a18": "曾於一餐食一啜飲頃。而離欲想。或偷或劫",
    "T46n1912_04d:0274a19": "等者。隱匿不與取名偷。即是私通人法所",
    "T46n1912_04d:0274a20": "護者是。對面不與取名劫。即是彰灼彊奪",
    "T46n1912_04d:0274a21": "所護之境者是也。逼謂抑他有護無護情",
    "T46n1912_04d:0274a22": "不願者是也。貿謂於非護境衒賣求財者",
    "T46n1912_04d:0274a23": "是也。如是等者等取非上諸類。但是形交",
    "T46n1912_04d:0274a24": "遂欲事者。若得此境等者。夫以下薦上為",
    "T46n1912_04d:0274a25": "供。以卑資尊曰養。是人棄於三寶勝田。唯",
    "T46n1912_04d:0274a26": "尚五欲穢境供給所須。故云供養。法華疏",
    "T46n1912_04d:0274a27": "云。施其依報名為供養。第一本云。若得此",
    "T46n1912_04d:0274a28": "境大須供給。語雖似順不及今文。得欲",
    "T46n1912_04d:0274a29": "境已不問貧富。皆生過罪。適有此有等者。",
    "T46n1912_04d:0274b01": "纔趣欲境名為適有。欲業已成名為此有。",
    "T46n1912_04d:0274b02": "未來招報名即有生死。世世增長故遍受",
    "T46n1912_04d:0274b03": "果。亦復因於殺盜等故。受果亦遍。欲法界",
    "T46n1912_04d:0274b04": "外無復別法。且舉一念具足利鈍。利鈍遍",
    "T46n1912_04d:0274b05": "於十方三世。亦由利鈍生於三諦。當知欲",
    "T46n1912_04d:0274b06": "法攝諸法盡。此即一念欲心具六界法。以",
    "T46n1912_04d:0274b07": "為觀境。如上者上所明利鈍也。云下推於",
    "T46n1912_04d:0274b08": "欲空約四句三世。三世中云過去欲緣等",
    "T46n1912_04d:0274b09": "者。落謝五塵名為過去。塵雖過去猶發現",
    "T46n1912_04d:0274b10": "欲。名為欲緣。現在欲想名為欲因。行於欲",
    "T46n1912_04d:0274b11": "事名所生法。此法必能招於苦果。今推三",
    "T46n1912_04d:0274b12": "世皆不可得。橫竪者結前兩推。橫謂四句",
    "T46n1912_04d:0274b13": "竪為三世。既識下明觀蓋為假也。譬云對",
    "T46n1912_04d:0274b14": "寇設陣者。寇賊也。其寇若多設陣必廣。所",
    "T46n1912_04d:0274b15": "破既大其勳益高。欲廣功深故是勳本。破欲",
    "T46n1912_04d:0274b16": "入位名為大功。位具諸法名大富貴。貪欲",
    "T46n1912_04d:0274b17": "為種者能生佛故。於一念心分別無量。故",
    "T46n1912_04d:0274b18": "能出生無量法門。欲如薪多糞壞。觀如火",
    "T46n1912_04d:0274b19": "猛華生。合譬可知。此且約俗諦說也。壞者。",
    "T46n1912_04d:0274b20": "尚書云。土無塊曰壞。俗諦若成位在七八",
    "T46n1912_04d:0274b21": "等信。故云能淨諸根。如此下判位。○第四調",
    "T46n1912_04d:0274b22": "五事者文義同前。文相又二。所謂開合。從",
    "T46n1912_04d:0274b23": "調食者下正釋。亦先事次理。眠食各為一",
    "T46n1912_04d:0274b24": "調。餘三合為一調。初調食中不安身食者。",
    "T46n1912_04d:0274b25": "如第八卷。尼乾經者。彼經尼乾答嚴熾王",
    "T46n1912_04d:0274b26": "云。波斯匿王食噉太過。身重懈怠。現在未來",
    "T46n1912_04d:0274b27": "於身失利。睡眠自受苦亦惱於他人。迷悶",
    "T46n1912_04d:0274b28": "難醒寤應時籌量食。窳墮等者。窳余乳切",
    "T46n1912_04d:0274b29": "郭注爾雅云。勞苦多墮曰窳。亦懶也。如",
    "T46n1912_04d:0274c01": "人懶故不能自勵如瓜瓠在穴。故字從穴",
    "T46n1912_04d:0274c02": "下兩瓜。又云。懶恒在曰窳。博物誌云。皇甫",
    "T46n1912_04d:0274c03": "謐問青牛士說養生法云。人欲常勞食欲",
    "T46n1912_04d:0274c04": "常少。勞無過極少不至虛。去肥膩節醎",
    "T46n1912_04d:0274c05": "酸。俗養生法尚令自勞。豈志道者過食懈怠。",
    "T46n1912_04d:0274c06": "非唯失利而已。亦乃增病損生。眠是眼食",
    "T46n1912_04d:0274c07": "等者。增一云。佛在給孤獨園為多人說法。",
    "T46n1912_04d:0274c08": "阿那律於中眼睡。佛說偈曰。咄咄何為睡。",
    "T46n1912_04d:0274c09": "螺螄蚌蛤類。問曰。汝為畏王法為畏賊盜",
    "T46n1912_04d:0274c10": "而出家耶。答曰。不也。我厭生老病死故求",
    "T46n1912_04d:0274c11": "出家。既信心堅固而出家者。佛躬說法而",
    "T46n1912_04d:0274c12": "眼睡耶。那律座起白佛。自今已後形融體",
    "T46n1912_04d:0274c13": "爛。終不於佛前眼睡。因達曉不眠眼根",
    "T46n1912_04d:0274c14": "便失。佛言。勤加精進者與掉戲相應。懈怠",
    "T46n1912_04d:0274c15": "懶墮者。與結使相應。汝行中道。那律云。已",
    "T46n1912_04d:0274c16": "於佛前發誓不能復違先要。佛令耆域治",
    "T46n1912_04d:0274c17": "之。耆域曰。若少不眠。治之可差。此不可",
    "T46n1912_04d:0274c18": "治也。佛告那律。汝當寢息。何者。一切由食",
    "T46n1912_04d:0274c19": "存。眼以眠為食。乃至意以法為食。涅槃以",
    "T46n1912_04d:0274c20": "不放逸為食。我無放逸得至涅槃。那律",
    "T46n1912_04d:0274c21": "云。我不敢違。後因得天眼。眠是欲界報法。",
    "T46n1912_04d:0274c22": "既未得禪。但可調停而已。若無禪而不睡",
    "T46n1912_04d:0274c23": "者。必是鬼也。如下第八卷引。王是鬼種而",
    "T46n1912_04d:0274c24": "不眠睡。三事合調中初文者。即合調之由。",
    "T46n1912_04d:0274c25": "為何事故須三事合調。以始終三事合故。",
    "T46n1912_04d:0274c26": "言七日一變者。如阿難問經。佛為難陀廣",
    "T46n1912_04d:0274c27": "說胎相六趣不同。兼辨六趣中陰等相。乃",
    "T46n1912_04d:0274c28": "至父母精血互有無等成不成相。及精血淨",
    "T46n1912_04d:0274c29": "不淨相等。初入如風雨入舍等諸相不同。",
    "T46n1912_04d:0275a01": "有在母腹而命終者。以酥油榆皮汁塗",
    "T46n1912_04d:0275a02": "手。挾薄刀子。推手入割死兒身片片而出。",
    "T46n1912_04d:0275a03": "又母胎諸患種種相貌而不入胎。入已若不",
    "T46n1912_04d:0275a04": "壞者。七日一變。初七名柯羅邏如薄酪。二",
    "T46n1912_04d:0275a05": "七名阿浮陀如厚酪。三七名閉手如短小",
    "T46n1912_04d:0275a06": "藥杵。四七名伽那如溫石。五七名波羅奢",
    "T46n1912_04d:0275a07": "呵五皰開張。六七現膝相。七七現手足相。",
    "T46n1912_04d:0275a08": "八七手指相。九七眼耳鼻口大小便道相。十",
    "T46n1912_04d:0275a09": "七堅實有風門吹胎如囊。十一七七孔開",
    "T46n1912_04d:0275a10": "徹。母性改常。十二七生大小腸如絲綖。有",
    "T46n1912_04d:0275a11": "三支節一百孔穴。十三七生飢渴想母食資",
    "T46n1912_04d:0275a12": "潤。十四七生九脈交絡纏繞。十五七生二",
    "T46n1912_04d:0275a13": "十脈一邊各十。又四十脈脈八萬名。十六",
    "T46n1912_04d:0275a14": "七氣息通。十七七眼得光。十八七諸根明。十",
    "T46n1912_04d:0275a15": "九七諸根具。二十七生諸骨。二十一七生",
    "T46n1912_04d:0275a16": "肉。二十二七生血。二十三七生皮。二十四",
    "T46n1912_04d:0275a17": "七生膚。二十五七血肉長。二十六七生髮。",
    "T46n1912_04d:0275a18": "二十七七以業力故分別端醜。男居母左",
    "T46n1912_04d:0275a19": "女居母右。男面向內女面向外。皆手掩面",
    "T46n1912_04d:0275a20": "蹲踞而坐。二十八七生八種想。謂座榻園林",
    "T46n1912_04d:0275a21": "等。二十九七生光潤。五色別異。三十七長",
    "T46n1912_04d:0275a22": "髮爪。三十一七至三十五七人相具足。三十",
    "T46n1912_04d:0275a23": "六七生厭離心不樂。三十七七生穢獄想。",
    "T46n1912_04d:0275a24": "三十八七風力所轉頭向產門。申兩臂出",
    "T46n1912_04d:0275a25": "產門。每於一七各有一風吹令變異。風各",
    "T46n1912_04d:0275a26": "有名具如彼經。生已八萬戶蟲從身而生。",
    "T46n1912_04d:0275a27": "縱橫飲噉。左右各五百。諸節各有若干蟲戶。",
    "T46n1912_04d:0275a28": "長大衰老常與蟲居。是則三十八七計日成",
    "T46n1912_04d:0275a29": "二百六十六。計成九月。所以少四以半",
    "T46n1912_04d:0275b01": "小故。問。世教及經並云十月。何故唯九。答。",
    "T46n1912_04d:0275b02": "九即十也。何者。經涉十故。如月初一日受",
    "T46n1912_04d:0275b03": "胎者。則定唯九月。二日已去日數滿時即跨",
    "T46n1912_04d:0275b04": "至十。大數雖爾。又有羅云六年脅尊六十。",
    "T46n1912_04d:0275b05": "亦有減者乃至五月。雖增減不同然三事",
    "T46n1912_04d:0275b06": "必具。問。壽煗識三與身息心。既其不同由",
    "T46n1912_04d:0275b07": "義何在。答。煗即是身。以由煗故精血不壞。",
    "T46n1912_04d:0275b08": "從功能說故名為煗。壽名風息。初託胎時",
    "T46n1912_04d:0275b09": "有一毫氣。但根未具時隨母氣息根具氣",
    "T46n1912_04d:0275b10": "分。名為兒息。由有息故連持此身。從能",
    "T46n1912_04d:0275b11": "持說故息名壽。識即是心從當體說。既從",
    "T46n1912_04d:0275b12": "初識與壽煗二不前不後。當知身息心三",
    "T46n1912_04d:0275b13": "未曾相離。是故應須三事合調。若能調停依",
    "T46n1912_04d:0275b14": "之入道。即是依因死屍得到彼岸。一切善",
    "T46n1912_04d:0275b15": "法由之而生。乃至成於三德祕藏。故云若",
    "T46n1912_04d:0275b16": "能調凡夫三事成聖人三法。即此意也。初",
    "T46n1912_04d:0275b17": "入定時下正明調法。謂入住出三時調之。",
    "T46n1912_04d:0275b18": "故禪門中調身云。夫坐者須先安處使久",
    "T46n1912_04d:0275b19": "無妨。若半加以左壓右牽來近身。使與左",
    "T46n1912_04d:0275b20": "右髀齊。若欲全加更䟤右以壓左。寬衣",
    "T46n1912_04d:0275b21": "帶周正身。勿令坐時更有脫落。手以左壓",
    "T46n1912_04d:0275b22": "右。重累相當置右脚上。亦令近身當心安",
    "T46n1912_04d:0275b23": "置。挺動支節七八許度。如按摩法。勿曲",
    "T46n1912_04d:0275b24": "勿聳正頭直項令鼻對臍。不偏邪不低",
    "T46n1912_04d:0275b25": "昂。身如矴石無得騷動無寬急過。是身調",
    "T46n1912_04d:0275b26": "相。調息者身既調已。次開口吐胸中氣自",
    "T46n1912_04d:0275b27": "恣而出。使身中百脈處皆悉隨氣出。次閉",
    "T46n1912_04d:0275b28": "口鼻中內清氣。如是至三。若息已調一度",
    "T46n1912_04d:0275b29": "亦足。次閉口脣齒纔相拄。舌向上齶閉眼",
    "T46n1912_04d:0275c01": "纔令斷外光。次簡息風氣息若調者則易",
    "T46n1912_04d:0275c02": "入定。次調心者。一者調亂令不越逸。二",
    "T46n1912_04d:0275c03": "者調心令沈浮得所。若心沈時繫念鼻端。",
    "T46n1912_04d:0275c04": "心若浮時安心向下。復有三種。一下著心。",
    "T46n1912_04d:0275c05": "二寬身體。三想息遍身毛孔通同而出。以",
    "T46n1912_04d:0275c06": "此三法調三使調。此即初入調三之相。住",
    "T46n1912_04d:0275c07": "在禪中若有不調如初入法。如調弦等者。",
    "T46n1912_04d:0275c08": "初如調弦入弄後不成曲。如住禪中三",
    "T46n1912_04d:0275c09": "事不調心不入法。軫者方言枕也。即絃下",
    "T46n1912_04d:0275c10": "柱名之為枕。若欲出定漸漸申舒按摩其",
    "T46n1912_04d:0275c11": "身。漸漸吐納細細呼吸。勿令外麁頓衝內",
    "T46n1912_04d:0275c12": "細。漸漸放心緣於外境。心仍觀了本所緣",
    "T46n1912_04d:0275c13": "境。調三事法委在禪門。若能下調三事意。",
    "T46n1912_04d:0275c14": "元為何事而調此三。若修根本乃至圓頓。",
    "T46n1912_04d:0275c15": "今文本意令至三德。故云成聖人三法等。",
    "T46n1912_04d:0275c16": "是故此三是三學之由。成於常住身息心三。",
    "T46n1912_04d:0275c17": "故轉凡身以成法身。轉凡息以成慧命。",
    "T46n1912_04d:0275c18": "轉凡心以成菩提之心。始此等者。凡夫三",
    "T46n1912_04d:0275c19": "法為始。初修圓觀名為聖胎。至初住位",
    "T46n1912_04d:0275c20": "名出聖胎。至妙覺位名身成就。此即合調",
    "T46n1912_04d:0275c21": "之位也。次觀心調者亦為三段。初調食亦",
    "T46n1912_04d:0275c22": "並約三諦三觀。食中引法華經者。無中道",
    "T46n1912_04d:0275c23": "法食為饑餓。無功德萬行為羸瘦。未有",
    "T46n1912_04d:0275c24": "清淨法身。唯有塵沙無明諸惡莊嚴。名瘡",
    "T46n1912_04d:0275c25": "癬。次三事合調文有三番。一番約教二番約",
    "T46n1912_04d:0275c26": "觀。文雖標合義必各釋。義雖各釋理實不",
    "T46n1912_04d:0275c27": "分。初約教中身云六波羅蜜者。調無作六",
    "T46n1912_04d:0275c28": "度令滿足法身。故大經師子吼云。六波羅",
    "T46n1912_04d:0275c29": "蜜滿足之身。大品云樂說辯等者。問。何故",
    "T46n1912_04d:0276a01": "將樂說辨以釋六度。答。六度以般若為",
    "T46n1912_04d:0276a02": "本。及禪進等並是樂說之相。此三又與戒施",
    "T46n1912_04d:0276a03": "忍三互相莊嚴。是故六度皆名樂說。大品文",
    "T46n1912_04d:0276a04": "中復以說法為樂說辨者。亦是般若之相。",
    "T46n1912_04d:0276a05": "經云樂說卒起不卒起等者。或有法師偃",
    "T46n1912_04d:0276a06": "蹇或歌笑心亂。論六十六釋云。高座說法",
    "T46n1912_04d:0276a07": "樂說不生聽者憂愁。我故遠來法師不說。或",
    "T46n1912_04d:0276a08": "復思惟怖畏故不說。或不知不說。問。卒起",
    "T46n1912_04d:0276a09": "何故復為魔事。答。法師求名生著自恣而",
    "T46n1912_04d:0276a10": "說。無有義理故亦是魔事。大品云般若非",
    "T46n1912_04d:0276a11": "利等者。利鈍是空假。中道種智不同二邊。",
    "T46n1912_04d:0276a12": "故非利非鈍。非難非易者。二乘出界由經",
    "T46n1912_04d:0276a13": "八六四二。故為難。三教菩薩雖未契真妙。",
    "T46n1912_04d:0276a14": "既云已發名之為易。圓人六即。六故非易",
    "T46n1912_04d:0276a15": "即故非難。次約觀二番中。初番三觀共三事",
    "T46n1912_04d:0276a16": "各。次番三觀各三事合。初番之中調心在初",
    "T46n1912_04d:0276a17": "者。隨便而釋應無別意。寄事顯理前後無",
    "T46n1912_04d:0276a18": "妨。行者下結位可見。如即行人未有所",
    "T46n1912_04d:0276a19": "獲者。但勤行權智父實慧母。令成聖胎。○",
    "T46n1912_04d:0276a20": "第五行五法者。文義同前而不分事理。標",
    "T46n1912_04d:0276a21": "列可知。前喻下牒前本喻。先牒次合。初文",
    "T46n1912_04d:0276a22": "先反譬無五法則所作不成。初不肯作譬",
    "T46n1912_04d:0276a23": "無樂欲。作不慇懃譬無精進。不存作法",
    "T46n1912_04d:0276a24": "譬無念也。作不巧便譬無慧也。作不專",
    "T46n1912_04d:0276a25": "一譬無一心。則事不成譬正行不成。今亦",
    "T46n1912_04d:0276a26": "如是下合無五法。若無兩字總冠於下。若",
    "T46n1912_04d:0276a27": "無樂欲希慕。合無樂欲。若無身心苦策。合",
    "T46n1912_04d:0276a28": "無精進。若無念想合無念。若無方便合",
    "T46n1912_04d:0276a29": "無巧慧。若無一心合無一心。止觀合正",
    "T46n1912_04d:0276b01": "行不成者。備上二十若無五法尚自不成。",
    "T46n1912_04d:0276b02": "況二十中闕或無五法耶。若能下正合有",
    "T46n1912_04d:0276b03": "五法。亦以若能兩字冠下五句。若能欣習",
    "T46n1912_04d:0276b04": "無厭。合有樂欲。若能曉夜匪懈。合有精",
    "T46n1912_04d:0276b05": "進。若能念念相續。合有念。若能善得其意。",
    "T46n1912_04d:0276b06": "合有巧慧。若能一心無異。合有一心。此人",
    "T46n1912_04d:0276b07": "下合正行成就。次二譬者。船游法性之水",
    "T46n1912_04d:0276b08": "以至彼岸。次鳥如行者從初發心遊實相",
    "T46n1912_04d:0276b09": "空。至涅槃果。若無五法諸行不成。又以初",
    "T46n1912_04d:0276b10": "住而為所至。無此五法下舉淺況深。故初",
    "T46n1912_04d:0276b11": "文云小事尚難。即世禪也。當知下結意也。",
    "T46n1912_04d:0276b12": "大即三教小即三藏。事即世禪理即出世。又",
    "T46n1912_04d:0276b13": "世出世各有事理。故前初文通約漸頓以",
    "T46n1912_04d:0276b14": "釋方便。次別約今文圓頓之教。於五品之",
    "T46n1912_04d:0276b15": "前以立二十五法。為遠方便。準此為例。三",
    "T46n1912_04d:0276b16": "教並應別於外凡之前並用二十五法。為",
    "T46n1912_04d:0276b17": "遠方便。但近方便所觀各別。若修事禪則",
    "T46n1912_04d:0276b18": "以七境為近方便。若兩教二乘則以八境",
    "T46n1912_04d:0276b19": "為近方便。若通教二乘復以三藏為所觀",
    "T46n1912_04d:0276b20": "境。亦用八境半為近方便。三藏菩薩專以",
    "T46n1912_04d:0276b21": "前九境界。為近方便。若通別菩薩亦以十",
    "T46n1912_04d:0276b22": "境。為近方便。據此意者託事生解。隨其",
    "T46n1912_04d:0276b23": "所為立行不同。今文顯圓亦須寄次以顯",
    "T46n1912_04d:0276b24": "不次。又復隨事先立於次。若論元意專在",
    "T46n1912_04d:0276b25": "不次。又前四科寄事顯理。則約事論轉。今",
    "T46n1912_04d:0276b26": "此五法即事論轉。是故直約法相而說。不",
    "T46n1912_04d:0276b27": "須更為事理二重。是故但云為大小事理",
    "T46n1912_04d:0276b28": "而作方便。隨為何教而生樂欲乃至一心。",
    "T46n1912_04d:0276b29": "次正釋中先判定體方便不同。次正釋方便。",
    "T46n1912_04d:0276c01": "初文先旁引成論瓔珞。明方便不同。瓔珞四",
    "T46n1912_04d:0276c02": "禪各一默。然支為定體。次毘曇下今家正",
    "T46n1912_04d:0276c03": "用。即此五法俱為方便。大論同毘曇故也。",
    "T46n1912_04d:0276c04": "初約初禪。次約三觀。初禪中云施戒忍世",
    "T46n1912_04d:0276c05": "間常法。如客主之法。法應供給。乃至畜生",
    "T46n1912_04d:0276c06": "亦知布施。或畏他故而持戒。如畏王法等。",
    "T46n1912_04d:0276c07": "或畏他故行忍。今欲知諸法實相行般若",
    "T46n1912_04d:0276c08": "修禪定。禪定為智慧之門。為禪定故故須",
    "T46n1912_04d:0276c09": "精進。復次施戒忍是大福德。更欲修妙定妙",
    "T46n1912_04d:0276c10": "慧。故加精進。譬如穿井見濕土泥。若無精",
    "T46n1912_04d:0276c11": "進水不可得。鑽火亦然。此中云今欲求般",
    "T46n1912_04d:0276c12": "若者。且約遠論。如向所論既求初禪。五",
    "T46n1912_04d:0276c13": "法並應盡為初禪之方便。般若亦應世智",
    "T46n1912_04d:0276c14": "而已。引佛說者。如瑞應云不得佛終不",
    "T46n1912_04d:0276c15": "起等得是三事者精進定慧也。因果合論則",
    "T46n1912_04d:0276c16": "十二觀者。初攀為因至上為果。初厭為因",
    "T46n1912_04d:0276c17": "去下為果。若依此言下簡異也。依此攀厭",
    "T46n1912_04d:0276c18": "因果之言。似不殊外道。此是佛弟子暫用",
    "T46n1912_04d:0276c19": "六行。以修初禪。用禪以為實相方便。或為",
    "T46n1912_04d:0276c20": "諸教方便。並名正法。準此文意雖云初禪。",
    "T46n1912_04d:0276c21": "此禪亦為諸教之門。如漸次修故列在三",
    "T46n1912_04d:0276c22": "觀之初。決定一心者。決定為求初禪。乃至",
    "T46n1912_04d:0276c23": "三觀非已入定。若已入定即正修也。何",
    "T46n1912_04d:0276c24": "名方便。次約三觀中初是空觀。復次欲者欲",
    "T46n1912_04d:0276c25": "化眾生下假觀。復次欲者如薩陀波崙下中",
    "T46n1912_04d:0276c26": "觀。於中先約求般若。即是求於中道之教。",
    "T46n1912_04d:0276c27": "次從復次重說下即是約觀。初約求般若",
    "T46n1912_04d:0276c28": "中。云七日七夜等者。七日七夜閑林悲泣。",
    "T46n1912_04d:0276c29": "不知何處聞般若。七歲行立者。至香城中",
    "T46n1912_04d:0277a01": "值曇無竭菩薩入定。待彼起定七歲行立",
    "T46n1912_04d:0277a02": "不坐不臥。賣身等者。初聞空聲云。香城中",
    "T46n1912_04d:0277a03": "有菩薩。名曇無竭。為辦供養以自賣身。",
    "T46n1912_04d:0277a04": "高聲唱令。為魔所蔽人無聞者。雖蔽餘人",
    "T46n1912_04d:0277a05": "並是不能為我辦供養者。有長者女。於",
    "T46n1912_04d:0277a06": "高樓上獨聞菩薩自賣身聲。而為菩薩廣",
    "T46n1912_04d:0277a07": "辦供具。故云魔不能蔽。刺血等者。在彼行",
    "T46n1912_04d:0277a08": "立過七歲已。菩薩定起求水灑地。以散",
    "T46n1912_04d:0277a09": "香華。為魔隱水更加精進自刺身血。魔雖",
    "T46n1912_04d:0277a10": "隱水。增其善巧勇猛之念。一心者。常求般",
    "T46n1912_04d:0277a11": "若不生餘想。菩薩既求不共般若。亦得是",
    "T46n1912_04d:0277a12": "引證意也。次約觀者。初文是欲。不雜下進。",
    "T46n1912_04d:0277a13": "繫緣下念。修中下巧慧。息於二邊下一心。準",
    "T46n1912_04d:0277a14": "義亦應更明大心三觀。向約教明求於般",
    "T46n1912_04d:0277a15": "若。已是求於圓實般若也。是故從略不復",
    "T46n1912_04d:0277a16": "更明。從此二十五法下結示二十五法功",
    "T46n1912_04d:0277a17": "用。一切者亦不出世間及以四教。以世禪",
    "T46n1912_04d:0277a18": "四教觀解。導此二十五法則所為皆別。故",
    "T46n1912_04d:0277a19": "云亦轉。譬中云曲弄等者。正曲之弄名為",
    "T46n1912_04d:0277a20": "曲弄。調紘即正曲之序也。細分無量者。通",
    "T46n1912_04d:0277a21": "舉世禪。禪禪不同。及以諸教四門。門門不",
    "T46n1912_04d:0277a22": "同。故成無量。今用下正明今文方便功深。",
    "T46n1912_04d:0277a23": "即為圓頓遠方便也。以對十境為近為內",
    "T46n1912_04d:0277a24": "故也。大品下證。既見理已理無遠近。即以",
    "T46n1912_04d:0277a25": "遠方便為外。近方便為內。以此方便觀不",
    "T46n1912_04d:0277a26": "思議見不思議。誰復更論內外近遠。雖非",
    "T46n1912_04d:0277a27": "內外必假內外成於妙觀。故云不以無觀",
    "T46n1912_04d:0277a28": "得是智慧。是智慧者。中道種智以為能觀。今",
    "T46n1912_04d:0277a29": "且下且寄未見理前。須立此二十五外方",
    "T46n1912_04d:0277b01": "便也。然不可定執下破執。若以解導事。及",
    "T46n1912_04d:0277b02": "觀境界不失觀意。則俱成方便。若失此",
    "T46n1912_04d:0277b03": "意則內外俱非。人不見之。痛哉痛哉。",
    "T46n1912_04d:0277b04": "止觀輔行傳弘決卷第四之四"
}