{
    "X28n0592_007:0615b12": "玄籤證釋卷第七",
    "X28n0592_007:0615b14": "苕上沙門　智銓　述",
    "X28n0592_007:0615b15": "大品稱華葉益。大論八十五卷。舉大品道樹品。須菩",
    "X28n0592_007:0615b16": "提。何等為葉益。眾生因菩薩摩訶薩得離三惡道。是",
    "X28n0592_007:0615b17": "為葉益。因菩薩得生剎利大姓乃至三界諸天。是為",
    "X28n0592_007:0615b18": "華益眾生。生蘇七益。謂即前云略為七益。一二十五",
    "X28n0592_007:0615b19": "有果報益。次二十五有因華開敷益。亦名小艸益。三",
    "X28n0592_007:0615b20": "中艸益。四上艸益。五小樹益。六大樹益。七最實事益。",
    "X28n0592_007:0615b21": "○雖復差別即無差別。藥艸喻品中開譬(云云)。",
    "X28n0592_007:0615b22": "有病導師。無量義經云。大船師運載群生度生死河。",
    "X28n0592_007:0615b23": "置涅槃岸。○上艸亦在五品位中等。以五品同三藏",
    "X28n0592_007:0615b24": "菩薩皆未斷惑故。○勿起剎那。小乘一念六十剎那",
    "X28n0592_007:0615c01": "等。仁王般若經九十剎那為一念(云云)。",
    "X28n0592_007:0615c02": "第五結成權實。肇師云等。維摩經總十四品。初佛國",
    "X28n0592_007:0615c03": "品。乃至第十三法供養品。第十四囑累品也。○問前",
    "X28n0592_007:0615c04": "來諸文處處約教等籤。分二。初立問答別料簡第五",
    "X28n0592_007:0615c05": "章明權實。次然此迹門下。立十門總攝十玅為觀法",
    "X28n0592_007:0615c06": "大體。古明六意。一為結成玅解。結此十玅歸乎十門。",
    "X28n0592_007:0615c07": "二顯教行一轍。一期縱橫不出一心三千。三以行成",
    "X28n0592_007:0615c08": "解。以十乘行成乎十玅。四以解成行。以十玅解成其",
    "X28n0592_007:0615c09": "玅行。五彰一念具法。一念徧見己他生佛。六指心。為",
    "X28n0592_007:0615c10": "觀境。心色法法相攝成觀境故。後人錄出別行。名十",
    "X28n0592_007:0615c11": "不二門。四明師有指要鈔。可師又有詳解(云云)。",
    "X28n0592_007:0615c12": "○十玅大綱。謂界如三千即空假中等。為十玅大綱。",
    "X28n0592_007:0615c13": "故玅樂云。此是法華之理本。諸教之端首。釋義之關",
    "X28n0592_007:0615c14": "鍵。眾生之依止。發心之凭杖。權謀之用體。迷悟之根",
    "X28n0592_007:0615c15": "源。果德之理本。一化之周窮。五時之終卒(云云)。○十",
    "X28n0592_007:0615c16": "玅為觀法大體。籤云。若得此意。法華三昧于茲現矣。",
    "X28n0592_007:0615c17": "一經樞楗于茲立矣。一代教旨于茲攢矣。佛出世意",
    "X28n0592_007:0615c18": "于茲辦矣。十法成觀之精髓矣。十不思議之導首矣。",
    "X28n0592_007:0615c19": "○一者色心不二門等。十門次第。初四門約名中自",
    "X28n0592_007:0615c20": "行因果。立觀法大體。後六門明名中化他能所立觀",
    "X28n0592_007:0615c21": "法大體。色心乃至因果即法字。四箇不二即玅字。合",
    "X28n0592_007:0615c22": "言即自行玅法也。後六門染淨乃至受潤即法字。六",
    "X28n0592_007:0615c23": "個不二即玅字。合言即化他能所玅法也。色心不二",
    "X28n0592_007:0615c24": "門。玅樂指云事理不二門。○三脩性不二門。飜譯名",
    "X28n0592_007:0616a01": "義第十一卷中辨脩性離合。用孤山解不用四明解。",
    "X28n0592_007:0616a02": "以古來尊宿云。解此門四明不及孤山故。此門分科",
    "X28n0592_007:0616a03": "亦準孤山。次釋分二。初脩性雙顯又二。初脩性相成。",
    "X28n0592_007:0616a04": "次又了順下。脩性相對。初又二。初指性立脩。正明脩",
    "X28n0592_007:0616a05": "性相成。次脩又二下別明二脩。要使轉迷成了。又二。",
    "X28n0592_007:0616a06": "初明逆順二脩。理同事異。次可由下。由轉迷見性二",
    "X28n0592_007:0616a07": "脩皆泯。次又了下。明脩性相對又二。初法。次二與下",
    "X28n0592_007:0616a08": "喻。次應知下脩性俱泯。四因果門中夢空幻像四喻。",
    "X28n0592_007:0616a09": "法數第四卷有圖。○三身並常。指要鈔中三千並常。",
    "X28n0592_007:0616a10": "又法數六即圖中亦是三千並常。○乃由果成。指要",
    "X28n0592_007:0616a11": "中乃至果成。",
    "X28n0592_007:0616a12": "本門十玅。○無住本立一切法。維摩經中問。顛倒想",
    "X28n0592_007:0616a13": "孰為本。答曰。無住為本。問無住孰為本。答曰。無住則",
    "X28n0592_007:0616a14": "無本。文殊師利從無住本立一切法。玅樂云。無住即",
    "X28n0592_007:0616a15": "本。名無無本。○本迹雖殊二句。是維摩經序語。肇法",
    "X28n0592_007:0616a16": "師作。詳解云今家雖用其語。義則永異。以約久遠成",
    "X28n0592_007:0616a17": "佛為本。中間施化今日五時近成為迹。本迹久近雖",
    "X28n0592_007:0616a18": "殊。三千三諦不思議一也。○觀一切法空如實相。大",
    "X28n0592_007:0616a19": "論云實相即畢竟空。又云諸法實相即如法性實際",
    "X28n0592_007:0616a20": "(云云)。安樂行品疏廣釋。○無明即法性。法性即無明。",
    "X28n0592_007:0616a21": "詳解云。圓教無明法性體同。大論三十七卷。經云不",
    "X28n0592_007:0616a22": "見有法出法性者。論云若有法無明不入者是則出",
    "X28n0592_007:0616a23": "於法性。但是事不然。無有法出無明者。是故菩薩不",
    "X28n0592_007:0616a24": "見有法出法性者。○無明法性皆無住。玅樂云。無明",
    "X28n0592_007:0616b01": "實相俱名無住。即無住本立一切法。理則性德緣了。",
    "X28n0592_007:0616b02": "事則脩德三因。迷則三道流轉。悟則果中勝用。如是",
    "X28n0592_007:0616b03": "四重並由迷中實相而立(云云)。又淨名疏云。無住有",
    "X28n0592_007:0616b04": "住有開合否。若合無明即是法性。法性無住無明無",
    "X28n0592_007:0616b05": "住。故言無住。此是圓教相即義。此合是即□。若開法",
    "X28n0592_007:0616b06": "性出無明。無明依法性亦得言有住。有住者。依法性",
    "X28n0592_007:0616b07": "住。法性非煩惱即是無住。此是別教義。荊溪云。此中",
    "X28n0592_007:0616b08": "開合。合義唯圓。開義唯別。○六重本迹等籤分三。初",
    "X28n0592_007:0616b09": "總明簡通出別意。次別釋相顯理融義。三通簡六門",
    "X28n0592_007:0616b10": "引證文。次又二。初總釋六重。次又已下別簡已今。初",
    "X28n0592_007:0616b11": "又二。初出借他言。次今下。明今自義。又初二。約總明。",
    "X28n0592_007:0616b12": "次若約下。約別明。又二。初前五重。次第六重。○若望",
    "X28n0592_007:0616b13": "初本則應又簡已今不同。謂大師玄中。單說已為迹",
    "X28n0592_007:0616b14": "今為本。荊溪籤意說謂已中增已今。今說中亦增已",
    "X28n0592_007:0616b15": "今。收攝已今本迹道理始盡。故云方是實說。○前三",
    "X28n0592_007:0616b16": "引迹等。讀教記云。六重本迹唯體用一重。是引本文。",
    "X28n0592_007:0616b17": "餘五皆迹。籤云前三引迹後三引本者。斯葢記主點",
    "X28n0592_007:0616b18": "經玄意實權已今。即指迹文為本門也。故云今記已",
    "X28n0592_007:0616b19": "今為本方是實說。然則前三不指本。何也。曰前三既",
    "X28n0592_007:0616b20": "通。但以迹例本。後三既是通中復別。故須指迹為本。",
    "X28n0592_007:0616b21": "可觀通別二字。此例甚多。如文句明本迹初引壽量",
    "X28n0592_007:0616b22": "成佛已來甚大久遠。又方便我本立誓願(云云)。記云",
    "X28n0592_007:0616b23": "初正引本文。次方便引迹文。以迹中密示本意故。若",
    "X28n0592_007:0616b24": "顯露說即迹中本迹。下文顯已通得引用。又釋十雙",
    "X28n0592_007:0616c01": "權實云。然此八中。前七迹門。第八本門。本雖未至。權",
    "X28n0592_007:0616c02": "實理徧。故下文云是我方便(云云)。故方便之名通于",
    "X28n0592_007:0616c03": "本迹。文既玄釋不同。今諸家商略者。或云前三是從",
    "X28n0592_007:0616c04": "本垂迹。後三是發迹顯本。故云三引迹文。或云前三",
    "X28n0592_007:0616c05": "是因為迹。後三是果為本。或云玄譚大旨。不分本迹",
    "X28n0592_007:0616c06": "之文。或云別含本意云三引本文。本因狹故。為本因",
    "X28n0592_007:0616c07": "文狹也。○六門中三因二果。古德云前三是因。後三",
    "X28n0592_007:0616c08": "是果。今除已今一門。故云二果。如後三世料簡末文",
    "X28n0592_007:0616c09": "明。○師云恐別有意。此是荊溪之師也。○合習果報",
    "X28n0592_007:0616c10": "果為三法。謂習果既證三法。必有壽命國土。但合為",
    "X28n0592_007:0616c11": "一三法耳。開習果出報果等。蓋由涅槃壽命國土。是",
    "X28n0592_007:0616c12": "稱實感報。故於習果開出涅槃壽命國土之報果。亦",
    "X28n0592_007:0616c13": "是開正報出依報也。○明開合意。詳解上卷云。二門",
    "X28n0592_007:0616c14": "因果既有傍正。所以文有廣狹。義有可否。故有開合",
    "X28n0592_007:0616c15": "(云云)。○若不了迹中十門。即迹門十玅完。荊溪立十",
    "X28n0592_007:0616c16": "不二門也。○胡本。大師之時。未分胡梵。故云文胡。",
    "X28n0592_007:0616c17": "五廣釋。○父母之年等。論語上於曰。父母之年不可不知",
    "X28n0592_007:0616c18": "也。○次正明即正釋。應云初明因玅。○大論第四在",
    "X28n0592_007:0616c19": "第三卷。○彼佛弟子名。即舍利弗目犍連阿難也。○",
    "X28n0592_007:0616c20": "具如瑞應太子。瑞應本起經兩卷。上卷云。昔者定光",
    "X28n0592_007:0616c21": "佛出世。我為菩薩名曰儒童(云云)。王家女名瞿夷。持",
    "X28n0592_007:0616c22": "七枚青蓮華。菩薩五百銀錢買之。瞿夷與五莖華。自",
    "X28n0592_007:0616c23": "留二枚。菩薩言欲以上佛。瞿夷請寄二華獻佛。然燈",
    "X28n0592_007:0616c24": "即定光也。○具如悲華。此經有十卷。此中所引在大",
    "X28n0592_007:0617a01": "施品。彼授記品在第三卷。寶海次授彌陀記。諸處皆",
    "X28n0592_007:0617a02": "云寶藏佛授彌陀記。彌陀但從寶海發心。故玄云又",
    "X28n0592_007:0617a03": "是彌陀之師。似多寶海二字。○本迹雖殊不思議一。",
    "X28n0592_007:0617a04": "謂本迹論事故殊。若本迹理。三千三諦玅理無二。故",
    "X28n0592_007:0617a05": "云不思議一也。○本果玅籤科初文二。若準前應云",
    "X28n0592_007:0617a06": "三。若不準前。下國土玅亦作二分。下去準思。○道樹",
    "X28n0592_007:0617a07": "草座。增一阿含云。過去諸佛坐於草蓐成佛時。有吉",
    "X28n0592_007:0617a08": "祥梵志刈草。即至彼所。汝名姓何等。梵志答曰。我名",
    "X28n0592_007:0617a09": "吉祥其姓弗星。佛曰善哉姓字世之希有(云云)。欲求",
    "X28n0592_007:0617a10": "少草。吉祥執草詣送。佛坐其上即成無上正真之道。",
    "X28n0592_007:0617a11": "○天衣為座。大品云。我當於菩提樹下坐。四天王乃",
    "X28n0592_007:0617a12": "至阿迦膩吒天以天衣為座。○問難人名字須菩提",
    "X28n0592_007:0617a13": "等。大論六十四卷中。○三祗四階。謂三藏教菩薩三",
    "X28n0592_007:0617a14": "祗百劫成佛。故云四階成佛。今文出處非一。如智玅",
    "X28n0592_007:0617a15": "位玅等文。○大論三十八在三十四卷中。○聲聞經",
    "X28n0592_007:0617a16": "草座。即增一阿含二十三卷。○六天天衣不同。大論",
    "X28n0592_007:0617a17": "云。四天王衣重二兩。忉利重一兩。夜摩重十八銖。兜",
    "X28n0592_007:0617a18": "率重十二銖。化樂六銖。他化三銖。色界天衣無重相。",
    "X28n0592_007:0617a19": "欲界天衣從樹邊生。無鏤無織。如薄冰。光色明淨。色",
    "X28n0592_007:0617a20": "天衣色金黃。○止觀第三記輔行二十一卷。○三藏",
    "X28n0592_007:0617a21": "佛三時照機。雜心論第九卷云。佛晝夜三時。以佛眼",
    "X28n0592_007:0617a22": "觀察眾生。○十因緣並三藏佛觀機相。如大論等文。",
    "X28n0592_007:0617a23": "○他身他事。如疏記明。據疏記文。以土塵皆說為他",
    "X28n0592_007:0617a24": "事。豈得稱偏神通乎。今應約義而解。示佛界事為己",
    "X28n0592_007:0617b01": "事。示九界事為他事。現身即是神通。故身名神通輪。",
    "X28n0592_007:0617b02": "現身時必顯示十界事。如今經現瑞即佛界事。餘經",
    "X28n0592_007:0617b03": "多現九界事。復屬神通。略例涅槃三味出牛。此引譬",
    "X28n0592_007:0617b04": "譬教。非譬部也。此五味譬亦然。大經第二。章安疏云。",
    "X28n0592_007:0617b05": "既舉甘露破於毒乳。應辨常義破於無常。牛譬教主。",
    "X28n0592_007:0617b06": "即喻法身常身舍那尊特。異於無常丈六。乳譬常教。",
    "X28n0592_007:0617b07": "此乳亦名醍醐。牛食忍草即出醍醐。是其義也。酒糟。",
    "X28n0592_007:0617b08": "酒清譬無為定。糟濁譬有為定。佛不耽染真諦三昧。",
    "X28n0592_007:0617b09": "如不飲酒。不味著俗諦三昧。如不食糟。滑草麥䴬者。",
    "X28n0592_007:0617b10": "泥洹智易得如滑。分別智難生如䴬。佛智非一切智",
    "X28n0592_007:0617b11": "非道種智。其犢調善。得中道理柔和善順。不處高下。",
    "X28n0592_007:0617b12": "不以涅槃為證。不以生死可住。飲以清水。非五欲淤",
    "X28n0592_007:0617b13": "泥。非無明暗濁。離此二邊。即佛性清水。不馳空真。不",
    "X28n0592_007:0617b14": "驟俗假。不與特牛者。特牛無乳。譬無慈悲。明佛有不",
    "X28n0592_007:0617b15": "共慈悲。調適者。入空為饑。出假為飽。中道不入不出。",
    "X28n0592_007:0617b16": "即不饑不飽。此中大有義。須檢金錍。已今俱權者。本",
    "X28n0592_007:0617b17": "門是迹佛說。便屬於權。○大品有諸法底三昧。大論",
    "X28n0592_007:0617b18": "四十七卷釋大品達一切有底散三昧。從文殊觀音",
    "X28n0592_007:0617b19": "至感者未了。略出迹中不同之相。故知此文是舉迹",
    "X28n0592_007:0617b20": "顯本。後拂迹文亦從此發去。○非滅唱滅。疏中三身",
    "X28n0592_007:0617b21": "並有非滅唱滅之義。據此以釋文三身皆常住本寂。",
    "X28n0592_007:0617b22": "故非實滅唱言滅度。皆為調伏眾生。下文結會兩經",
    "X28n0592_007:0617b23": "中。亦指三身皆常。豈可但指法身為常。○大經列眾。",
    "X28n0592_007:0617b24": "即第一序品文。成就大乘。簡非小道也。第一空行。簡",
    "X28n0592_007:0617c01": "非淺近也。一恒謂一恒河沙數也。二恒三恒等準說。",
    "X28n0592_007:0617c02": "離車此云邊地主。又東方去。次召他土眾也。○亦曰",
    "X28n0592_007:0617c03": "蜣蜋。爾雅下卷釋蟲文并注。○史記云等。列傳云。田",
    "X28n0592_007:0617c04": "儋狄人也。田榮田橫之從兄。故齊王田氏族也。又云",
    "X28n0592_007:0617c05": "蝮螫手則斬手。螫足則斬足。應劭注云。蝮一名虺。螫",
    "X28n0592_007:0617c06": "人手足則割去其肉。不然則致死。○左傳云。左傳第",
    "X28n0592_007:0617c07": "六卷云。蜹蛾蜂躉皆能害人。今籤云十年等是注文。",
    "X28n0592_007:0617c08": "○止觀第八記。輔行三十四三十五卷。止觀第一記",
    "X28n0592_007:0617c09": "在第七記。輔行二十九卷。大論第二卷明。○長者周",
    "X28n0592_007:0617c10": "那。長阿含云。時有工師子名曰周那。佛為周那說法",
    "X28n0592_007:0617c11": "已。而還中路止樹下。告阿難言。向者周那無悔恨意",
    "X28n0592_007:0617c12": "耶。阿難白佛。周那設供。無有福利。所以者何。如來最",
    "X28n0592_007:0617c13": "後。於其舍食。便取涅槃。佛告阿難。勿作是言。今者周",
    "X28n0592_007:0617c14": "那為獲大利。為得壽命。得色得力。得善名譽。生多財",
    "X28n0592_007:0617c15": "寶。死得生天。所欲自然。即大經中純陀也。○像法決",
    "X28n0592_007:0617c16": "疑經。即涅槃結經。今藏中不見此經。○第三經初謂",
    "X28n0592_007:0617c17": "長壽品也。迦葉菩薩問偈。河西云三十四問。開善作",
    "X28n0592_007:0617c18": "三十六問。章安用河西。初一行問佛因果也。○寄金",
    "X28n0592_007:0617c19": "譬在迦葉未問前說。因如來告比丘使問。諸比丘云",
    "X28n0592_007:0617c20": "我等無智慧不能問。遂說此譬。有二段文。先寄老人。",
    "X28n0592_007:0617c21": "老人即死無嗣。所寄散失。寄人來索無所。此喻聲聞",
    "X28n0592_007:0617c22": "不堪付托。次段寄金少年之人。寄人來索。一一無所",
    "X28n0592_007:0617c23": "忘失。此喻當付囑大菩薩。文中百金喻百句解脫。二",
    "X28n0592_007:0617c24": "十五少年喻大菩薩二十五三昧。老人喻聲聞。長者",
    "X28n0592_007:0618a01": "喻如來。○下金剛身等在第三卷中。章安云金剛能",
    "X28n0592_007:0618a02": "譬。身是所譬。法譬雙題。故云金剛身品。經中先佛告",
    "X28n0592_007:0618a03": "迦葉。如來身者。是常住身。金剛之身。次問如來身所",
    "X28n0592_007:0618a04": "因。佛答以能護持正法(云云)。",
    "X28n0592_007:0618a05": "六三世料簡。○東方有佛名善德等。普賢觀經云。既",
    "X28n0592_007:0618a06": "懺悔已。見多寶佛放大光明。其身金色。徧照東方及",
    "X28n0592_007:0618a07": "十方界。無量諸佛身真金色。東方空中作是唱言。此",
    "X28n0592_007:0618a08": "佛世尊號曰善德。亦有無數分身諸佛(云云)。○釋論",
    "X28n0592_007:0618a09": "解念佛在二十一卷。其中無多寶佛。大論第七卷釋",
    "X28n0592_007:0618a10": "大品經請佛說法。復次有諸佛無人請者。便入涅槃。",
    "X28n0592_007:0618a11": "如多寶佛(云云)。○八念。大論二十一卷云。念佛念法",
    "X28n0592_007:0618a12": "念僧念戒念捨念天念出入息念死。○既云化身。論",
    "X28n0592_007:0618a13": "云一一光中。出七寶千葉蓮華。一一華上皆有坐佛。",
    "X28n0592_007:0618a14": "一一諸佛放光。一一光中出千葉蓮華。一一皆有坐",
    "X28n0592_007:0618a15": "佛(云云)。○若爾事理理教教行等。前籤云以六門中",
    "X28n0592_007:0618a16": "三因二果。是故隨義所攝不同。今籤中仍略本國土",
    "X28n0592_007:0618a17": "玅。○一一皆以三義釋迹。謂前釋十玅文初。十玅皆",
    "X28n0592_007:0618a18": "開三科。其第三科明拂迹顯本。約三義釋迹。一近故。",
    "X28n0592_007:0618a19": "二淺深不同故。三被拂故。○若不曉十門之旨。即前",
    "X28n0592_007:0618a20": "十不二門也。",
    "X28n0592_007:0618a21": "料簡大玅。○如寶性論等。寶性第三卷云。謂於色等",
    "X28n0592_007:0618a22": "無常事中起於常想。乃至於不淨中起於淨想。名為",
    "X28n0592_007:0618a23": "四倒。為對治四倒。有四非顛倒法。於色等事中生無",
    "X28n0592_007:0618a24": "常想。乃至不淨想。名四不顛倒。若依如來法身。復是",
    "X28n0592_007:0618b01": "顛倒。對治此四倒。說有如來常波羅蜜(云云)。次引勝",
    "X28n0592_007:0618b02": "鬘經云。凡夫眾生於五陰法起四顛倒。所謂無常常",
    "X28n0592_007:0618b03": "想。乃至不淨淨想。一切阿羅漢辟支佛空智者。於一",
    "X28n0592_007:0618b04": "切境界及如來法身本所不見(云云)。",
    "X28n0592_007:0618b05": "次釋蓮華。○用十二字。即為蓮故華。華開蓮現。華落",
    "X28n0592_007:0618b06": "蓮成也。陸佃云。蓬者。葉散生。遇風輙拔而旋。古者觀",
    "X28n0592_007:0618b07": "轉蓬為輪(云云)。倉頡觀鳥跡制字。○博物誌。張華著。",
    "X28n0592_007:0618b08": "伏羲氏造八卦。謂一乾二兌三離四震五巽六坎七",
    "X28n0592_007:0618b09": "艮八坤也。五穀。周書云禾麥黍稻粟菽。輔行明五穀。",
    "X28n0592_007:0618b10": "○約上根是法名。謂身子說法周中悟入。則蓮華非",
    "X28n0592_007:0618b11": "喻。乃是法性蓮華也。○三引經論。○十七名。論釋序",
    "X28n0592_007:0618b12": "品七成就中第三成就云。為諸菩薩說大乘經故。此",
    "X28n0592_007:0618b13": "大乘脩多羅有十七種名。顯示甚深功德。應知。一名",
    "X28n0592_007:0618b14": "無量義經(云云)。二名最勝脩多羅。乃至第十六名玅",
    "X28n0592_007:0618b15": "法蓮華(云云)。十七名最上法門(云云)。○古人何故從",
    "X28n0592_007:0618b16": "昔題名。文句釋方便品云。世人浪釋方便品(云云)。記",
    "X28n0592_007:0618b17": "云。生公天真獨秀。尚云從昔題名。○共大菩薩皆非生",
    "X28n0592_007:0618b18": "死人等。謂前玄文云必非坐華葉也。乃是諸菩薩聞",
    "X28n0592_007:0618b19": "說一圓道。證一圓果。處華王界。同舍那佛坐蓮華臺",
    "X28n0592_007:0618b20": "耳。○憐愍莖等。大方等大集經序品云。爾時如來成",
    "X28n0592_007:0618b21": "正覺道始十六年。于欲色二界中間出大坊庭(云云)。",
    "X28n0592_007:0618b22": "爾時諸天說偈讚佛。此中偈是他化自在天王與他",
    "X28n0592_007:0618b23": "化自在天子讚。又以戒等。在第二陀羅尼自在王菩",
    "X28n0592_007:0618b24": "薩品中。自在王問佛。云何名為菩薩之行。以何瓔珞",
    "X28n0592_007:0618c01": "莊嚴菩薩(云云)。佛答云。菩薩有四瓔珞莊嚴。一戒瓔",
    "X28n0592_007:0618c02": "珞。二三昧瓔珞。三智慧瓔珞。四陀羅尼瓔珞。莊嚴菩",
    "X28n0592_007:0618c03": "薩(云云)。○大經八喻。在二十七卷師子吼品。先列八",
    "X28n0592_007:0618c04": "喻。次一一有釋。釋竟云凡所引喻。不必盡取。或取少",
    "X28n0592_007:0618c05": "分。或取多分(云云)。○分喻者等在第五卷四相品。廣",
    "X28n0592_007:0618c06": "明解脫。以虗空非喻為喻。故佛云非喻者。如無比之",
    "X28n0592_007:0618c07": "物。不可引喻。有因緣故。可得引喻。如經中說面貌(云",
    "X28n0592_007:0618c08": "云)。○次廣中具如序中文意。即前序王文。○大論二",
    "X28n0592_007:0618c09": "十三。在二十五卷。論云。如師子王清淨種中生。深山",
    "X28n0592_007:0618c10": "大谷中住。方頰大骨。身肉肥滿。頭大眼長。光澤明淨。",
    "X28n0592_007:0618c11": "眉廣而高。牙利白淨。口鼻方大。厚實堅滿。齒密齊利。",
    "X28n0592_007:0618c12": "吐赤白舌。雙耳高上。髦髮光潤。上身廣大。膚肉堅著。",
    "X28n0592_007:0618c13": "脩脊細腰。其腹不現。長尾利爪。其足安立。巨身大力。",
    "X28n0592_007:0618c14": "從住處出。偃脊嚬呻。以口扣地。現大威勢。食不過時。",
    "X28n0592_007:0618c15": "顯晨朝相。表師子王力。乃至覺諸久睡。降伏高強有",
    "X28n0592_007:0618c16": "力勢者。自開行路。而大哮吼。其有聞者。或喜或怖(云",
    "X28n0592_007:0618c17": "云)。佛師子亦如是。從六波羅蜜古四聖種大姓中生。",
    "X28n0592_007:0618c18": "寂滅大山深濬禪定谷中住。得一切種智頭。集諸善",
    "X28n0592_007:0618c19": "根頰。無漏正見脩目光澤。定慧等行高廣眉。乃至四",
    "X28n0592_007:0618c20": "無礙智嚬呻(云云)。籤三種示現脩平脊。輔行三十八",
    "X28n0592_007:0618c21": "卷云佛身三如意也。○大經波利質多羅樹。此云園",
    "X28n0592_007:0618c22": "生樹。師子吼品即徧喻文。○如止觀第一記。輔行第",
    "X28n0592_007:0618c23": "一卷。",
    "X28n0592_007:0618c24": "玄籤證釋卷第七"
}