{
    "X58n0996_001:0257b06": "焚薪卷第一(或曰析薪膏肓)(婺州張明刊)",
    "X58n0996_001:0257b08": "可堂　師會　錄",
    "X58n0996_001:0257b09": "韓非曰先王有郢書而後世多燕說議者曰家奮",
    "X58n0996_001:0257b10": "私智以講無詔之書幾何其不為燕說夫析薪之",
    "X58n0996_001:0257b11": "記教章是語獻替而對以鰕鮓者也又何暇其為",
    "X58n0996_001:0257b12": "燕說而已哉嗚呼美西子之捧心不自寤其醜迺",
    "X58n0996_001:0257b13": "蟷螂之用其才也昔者偽經亂轍南山聚而焚之",
    "X58n0996_001:0257b14": "曰毋以曲學誘諸子於亡羊之岐故吾作焚薪又",
    "X58n0996_001:0257b15": "聞糓梁左氏之病有能針而起之者斯文之病雖",
    "X58n0996_001:0257b16": "康成再出越人更生弗可及已故復命其篇曰析",
    "X58n0996_001:0257b17": "薪膏肓云耳。",
    "X58n0996_001:0257b18": "初題目云華嚴者探玄云華嚴之稱梵語名徤拏驃",
    "X58n0996_001:0257b19": "訶徤拏名雜華驃訶名嚴飾日照三藏說云西域別",
    "X58n0996_001:0257b20": "有一供養具名驃訶其狀六重下闊上狹飾以華寶",
    "X58n0996_001:0257b21": "一一重內皆安佛像良以此經六位重疊位位成佛",
    "X58n0996_001:0257b22": "正類彼事故立此名據此今唯標華嚴者乃約事為",
    "X58n0996_001:0257b23": "名也至豈非略名耶。",
    "X58n0996_001:0257b24": "議曰此釋有乎三病二可笑三病者且茲經者疏",
    "X58n0996_001:0257c01": "抄如雲流通日久孰不知其華梵況此止釋一章",
    "X58n0996_001:0257c02": "門乎等閑會於梵語一病也探玄周疏具釋斯題",
    "X58n0996_001:0257c03": "玄言妙語溢目盈空置而勿用陸沉正義二病也",
    "X58n0996_001:0257c04": "吾祖廣演多門具收餘義故有事名清涼見其旁",
    "X58n0996_001:0257c05": "來是以疏抄不錄今獨取此以旁為正三病也二",
    "X58n0996_001:0257c06": "可笑者不知人之不用而謂人之不知一可笑也",
    "X58n0996_001:0257c07": "欲以初卷探玄張己博覽二可笑也嗚呼撿行數",
    "X58n0996_001:0257c08": "字錄令傳寫廢後進之分陰不亦可焚乎。",
    "X58n0996_001:0257c09": "析薪又曰言一乘教義分齊者此總相標名今此一",
    "X58n0996_001:0257c10": "乘具同別二教教義之分齊也以下列十門釋此教",
    "X58n0996_001:0257c11": "義不出三乘一乘若別教一乘則三乘等本來不異",
    "X58n0996_001:0257c12": "若同教一乘則三一合明故今雖標一乘攝三乘等",
    "X58n0996_001:0257c13": "俱盡所以統收不異故曰一運載含融故曰乘故此",
    "X58n0996_001:0257c14": "教義具同別之分齊也正同大疏義理分齊雖有四",
    "X58n0996_001:0257c15": "科亦唯同別二教之分齊至今存此一題以標名者",
    "X58n0996_001:0257c16": "順下十門首明建立一乘末辯義理分齊則先教後",
    "X58n0996_001:0257c17": "義中間八門不出同別義意包羅此最允當唯存此",
    "X58n0996_001:0257c18": "名也。",
    "X58n0996_001:0257c19": "議曰此段有膏肓之疾者二暗僻不通者七夫欲",
    "X58n0996_001:0257c20": "圖龍須知龍之有四足頭尾鱗鬚之具然後得其",
    "X58n0996_001:0257c21": "髣髴今說一乘不知一乘乃緣起圓融無盡普法",
    "X58n0996_001:0257c22": "而云不出三乘一乘豈不妄乎遷居而忘妻膏肓",
    "X58n0996_001:0257c23": "之疾者一也世之傳形神者雖有天機之巧如神",
    "X58n0996_001:0257c24": "之妙未有昧平生者能得之今說教義而以能詮",
    "X58n0996_001:0258a01": "為教所詮為義得非平日不識眉目而為之傳神",
    "X58n0996_001:0258a02": "者乎是亦妄也是知復子之不救膏肓之疾者二",
    "X58n0996_001:0258a03": "也七不通者夫別教一乘圓融具德卓絕獨立餘",
    "X58n0996_001:0258a04": "如虗空縱收諸教一一同圓故曰唯有一乘更無",
    "X58n0996_001:0258a05": "餘也亦謂不出三一暗而不通者一也且章家別",
    "X58n0996_001:0258a06": "下具明二門今棄初門唯取後義又不明言取捨",
    "X58n0996_001:0258a07": "之意暗而不通者二也又會解釋同教曰三乘一",
    "X58n0996_001:0258a08": "乘和合不異今云本來不異又次引願抄總證曰",
    "X58n0996_001:0258a09": "統收不異今試問之此三不異同乎異乎暗而不",
    "X58n0996_001:0258a10": "通者三也又今引此抄總證同別皆曰統收而同",
    "X58n0996_001:0258a11": "教百非曰決謂全收只作同教意切不可要全收",
    "X58n0996_001:0258a12": "諸教亦是別教又反質曰若爾全揀門復是何教",
    "X58n0996_001:0258a13": "此正要揀收對說同別爾今却問曰統收全收行",
    "X58n0996_001:0258a14": "相何異分相之全揀復是何教今文還以揀收對",
    "X58n0996_001:0258a15": "說以否暗而不通者四也會解曰三乘一乘和合",
    "X58n0996_001:0258a16": "不異差當中特改正曰此約三一具故名同會解",
    "X58n0996_001:0258a17": "累曰共三一又見引至相會三歸一則印許曰若",
    "X58n0996_001:0258a18": "依此義但釋教章可也今記曰三一合明亦將問",
    "X58n0996_001:0258a19": "曰此中縱無五句定有四句為一為異若一何以",
    "X58n0996_001:0258a20": "妄加破斥又乃特自改正若異何義為當觀其下",
    "X58n0996_001:0258a21": "文又不承用三乘為教一乘為義迴三入一之說",
    "X58n0996_001:0258a22": "暗僻不通者五也夫以別該同皆成無礙圓收諸",
    "X58n0996_001:0258a23": "教一一同圓故曰統收不異運載含融豈容三一",
    "X58n0996_001:0258a24": "並明權實角立者哉於戲住持十餘載未明行願",
    "X58n0996_001:0258b01": "抄文暗而不通者六也此之教義方餘疏抄但是",
    "X58n0996_001:0258b02": "所況而與地品全同至相和尚以章章之今承用",
    "X58n0996_001:0258b03": "爾義如攝益處顯今引玄談可見妄誕非唯暗於",
    "X58n0996_001:0258b04": "章文抑亦不曉大疏指鹿為馬暗而不通者七也",
    "X58n0996_001:0258b05": "又復施之於人加以行文用語無不暗僻於戲曾",
    "X58n0996_001:0258b06": "不體究但作蠅鑽譬猶葉公見而絕倒今已斑斕",
    "X58n0996_001:0258b07": "更加強項法藥不投聞義不徙得非不療之膏肓",
    "X58n0996_001:0258b08": "乎疑悞後人焚之晚矣此火沿及會解矣。",
    "X58n0996_001:0258b09": "析薪曰今將下言如來海印等者謂此三昧通乎因",
    "X58n0996_001:0258b10": "果如大經已下至此明菩薩海印三昧也又云譬如",
    "X58n0996_001:0258b11": "大海乃至此明果人海印三昧也今揀因異果特標",
    "X58n0996_001:0258b12": "如來也又此三昧雖是說華嚴經所依之定然大集",
    "X58n0996_001:0258b13": "第十四亦明此定乃菩薩得之故今揀也如彼經云",
    "X58n0996_001:0258b14": "善男子乃至今是十身舍那所踞方窮海印之玄妙",
    "X58n0996_001:0258b15": "爾又至下云佛海印三昧準知餘釋名等如諸經抄",
    "X58n0996_001:0258b16": "問題云華嚴一乘教義此云海印三昧一乘教義何",
    "X58n0996_001:0258b17": "邪上是立題故約經名標之則使外人知是華嚴教",
    "X58n0996_001:0258b18": "章也今將開門演義故標海印此唯內學者所知故",
    "X58n0996_001:0258b19": "題合標華嚴此宜名海印也。",
    "X58n0996_001:0258b20": "議曰此段有迷宗謬解者一禍及餘文者三水中",
    "X58n0996_001:0258b21": "捉月者再無根妄談者亦有一焉原夫一乘同別",
    "X58n0996_001:0258b22": "依佛海印定起不同三乘依佛後得智發今標如",
    "X58n0996_001:0258b23": "來海印示非如來法住誰云揀因異果全失此文",
    "X58n0996_001:0258b24": "之意所謂迷宗謬解者一也且施設異相天下共",
    "X58n0996_001:0258c01": "知以揀三一二相有異彼所依異而令準此顯因",
    "X58n0996_001:0258c02": "異果得非謬解之禍以及彼乎禍及餘文者一也",
    "X58n0996_001:0258c03": "清涼疏鈔揀佛菩薩證極相似何忽引來證此標",
    "X58n0996_001:0258c04": "宗依起有異禍及餘文者二也大集經中自明菩",
    "X58n0996_001:0258c05": "薩得此三昧非彼大集所依之定如何援彼以揀",
    "X58n0996_001:0258c06": "華嚴乃曰又此三昧雖是說華嚴定等豈非謬解",
    "X58n0996_001:0258c07": "迷宗以及彼文哉禍及餘文者三也詳此標宗正",
    "X58n0996_001:0258c08": "以如來妙定揀佛法住今但廣引經文多開科節",
    "X58n0996_001:0258c09": "言以如來揀於菩薩此非背本逐末棄形捕影者",
    "X58n0996_001:0258c10": "乎故曰水中捉月者一也又大集經但說菩薩得",
    "X58n0996_001:0258c11": "此三昧縱欲引之可於釋義之後評論之間曰然",
    "X58n0996_001:0258c12": "此三昧亦有因果得之有異而與前段華嚴一處",
    "X58n0996_001:0258c13": "書之今乃多著閑辭標結生起兩處謄寫觀彼雅",
    "X58n0996_001:0258c14": "意而謂眾人不知我獨愽採陽陽自得不知春池",
    "X58n0996_001:0258c15": "瓦礫適足以發眾口之笑水中捉月者再也標宗",
    "X58n0996_001:0258c16": "揀教而云海印一乘弘經立題故下華嚴二字而",
    "X58n0996_001:0258c17": "言示外人故題書華嚴示內學者故標名海印不",
    "X58n0996_001:0258c18": "亦妄誕太甚乎所謂無根妄談一也於戲下俚巴",
    "X58n0996_001:0258c19": "人和者千萬析薪既出謄錄盈笥不急掃除必至",
    "X58n0996_001:0258c20": "蔓莚萬世之後忽遇識者唾罵發笑亦一時之羞",
    "X58n0996_001:0258c21": "復子設坐道場不免耳熱吾之鍾愛故有此勸急",
    "X58n0996_001:0258c22": "焚之急焚之。",
    "X58n0996_001:0258c23": "析薪曰次列章門也十科不同大分為二前八門就",
    "X58n0996_001:0258c24": "教法以明後二門約義理以辨又前八中初五門就",
    "X58n0996_001:0259a01": "化法明後三門就化儀辨初中先為權宗判一乘為",
    "X58n0996_001:0259a02": "不了教是佛密意之說故首立一乘也乃至總上八",
    "X58n0996_001:0259a03": "門皆是教法而所詮義理當次明之先論五教諸義",
    "X58n0996_001:0259a04": "不同後辯一乘義理分齊首立一乘後明義理正順",
    "X58n0996_001:0259a05": "題中一乘教義分齊章之名也。",
    "X58n0996_001:0259a06": "議曰此段特違祖誨者二臆說教義者一且賢首",
    "X58n0996_001:0259a07": "自言但以和尚章疏義豐文簡致令後人多難趣",
    "X58n0996_001:0259a08": "入是以具錄和尚微言妙旨勒成義記探玄二十",
    "X58n0996_001:0259a09": "卷一乘教分記三卷等何以妄曰為權宗等耶特",
    "X58n0996_001:0259a10": "違祖誨者一也此子下文稱此語本於圭峯者妄",
    "X58n0996_001:0259a11": "也義如下辯太一和尚曰一乘法義佛及普賢願",
    "X58n0996_001:0259a12": "行建立有情眾生依而住持吾家相承謹按經論",
    "X58n0996_001:0259a13": "發明其旨故曰初明而言首立一乘又云賢首國",
    "X58n0996_001:0259a14": "師立華嚴一乘得非跋扈臆說特違祖誨者二也",
    "X58n0996_001:0259a15": "作章之意茫然文義之間安曉建立不辯造證尤",
    "X58n0996_001:0259a16": "難終日數砂不見法理不亦可憐生臆說教義者",
    "X58n0996_001:0259a17": "薪曰前八教法後二義理又曰先教後義又曰顯",
    "X58n0996_001:0259a18": "此言教又曰正順題中教義等今試問之同教以",
    "X58n0996_001:0259a19": "臨門三車為教大白牛車為義若以前八為教前",
    "X58n0996_001:0259a20": "八應是三乘為收何典後二為義是誰所詮若以",
    "X58n0996_001:0259a21": "法華為教法華一部之文豈但三乘而已若以羣",
    "X58n0996_001:0259a22": "經為教羣典豈　詮白牛又復前八但羣經乎哉",
    "X58n0996_001:0259a23": "是知教義不如是說設欲救言此中教義不同下",
    "X58n0996_001:0259a24": "文奈何汝下自會曰故上云然此一乘教義分齊",
    "X58n0996_001:0259b01": "等又若救曰法華不說則已說則權實雙彰故自",
    "X58n0996_001:0259b02": "有三乘為教者此義不然何者既曰權實雙彰則",
    "X58n0996_001:0259b03": "彼三一皆有言教豈彼三乘無所詮一乘無能詮",
    "X58n0996_001:0259b04": "乎亦不可言以望一乘故俱是教斯則逾遠矣便",
    "X58n0996_001:0259b05": "令華嚴不得與群經作一處安頓也則發千載笑",
    "X58n0996_001:0259b06": "口大率會解析薪止以能詮為教所詮為義而不",
    "X58n0996_001:0259b07": "知別有教義二大遂不識章旨嗚呼題目標章尚",
    "X58n0996_001:0259b08": "皆不曉別釋之文不言可諭故曰臆說教義者一",
    "X58n0996_001:0259b09": "也此獨辯明粗可混金之鍮餘文不足道也不焚",
    "X58n0996_001:0259b10": "何待。",
    "X58n0996_001:0259b11": "析薪曰故地論下引證此之二分本出地論今義引",
    "X58n0996_001:0259b12": "為證爾具足論者論經云我但說一分論云是地所",
    "X58n0996_001:0259b13": "攝有二種一因分二果分說者謂解釋一分者是因",
    "X58n0996_001:0259b14": "分以於果分為一分故探玄解云釋有二種一此十",
    "X58n0996_001:0259b15": "地有二分一就實十地唯佛所知佛智所行名為果",
    "X58n0996_001:0259b16": "分上論云此智是誰證偈言佛所行故又上云智起",
    "X58n0996_001:0259b17": "佛境界故又加鳥跡所依太虗空為果海等二隨相",
    "X58n0996_001:0259b18": "十地菩薩所行名為因分是即果分玄絕當不可說",
    "X58n0996_001:0259b19": "因分約機是即可說此義通一部經中大意二言說",
    "X58n0996_001:0259b20": "十地有二分一約妙智正證如智境故離相離言故",
    "X58n0996_001:0259b21": "名果分即不可說二約方便寄法顯地差別故名因",
    "X58n0996_001:0259b22": "分此局斯品今約初義故通一部。",
    "X58n0996_001:0259b23": "議曰此有四過一不事謙恭強項過二誇大甕天",
    "X58n0996_001:0259b24": "好異過三不達理趣衍引過四昧文妄判違宗過",
    "X58n0996_001:0259c01": "夫初過者教義二大判說不說探玄具顯義苑發",
    "X58n0996_001:0259c02": "暉諸記僉引而不遵承得非不事謙恭而強項乎",
    "X58n0996_001:0259c03": "第二過者義苑所引探玄第十之初析薪所書此",
    "X58n0996_001:0259c04": "卷之後而謂昔人不知吾獨博總特異眾說不亦",
    "X58n0996_001:0259c05": "過乎不然何以不用昔引而書此耶是謂醯鷄誇",
    "X58n0996_001:0259c06": "己甕天取異鯤鵬過莫大也第三過者探玄此段",
    "X58n0996_001:0259c07": "正釋十地二分故曰謂此地法有其二分故有就",
    "X58n0996_001:0259c08": "實隨相并言說十地等非將總相因果二分各為",
    "X58n0996_001:0259c09": "十地也故有又加所依太虗空為果海　言此義",
    "X58n0996_001:0259c10": "前已明是豈特將性海果分成就實十地普賢緣",
    "X58n0996_001:0259c11": "因不說住行向等為隨相十地邪嗚呼不通其旨",
    "X58n0996_001:0259c12": "輙寫其文吞食加字亂後學之心昧聖人之意得",
    "X58n0996_001:0259c13": "非過乎第四過者復結判云今約初義故通一部",
    "X58n0996_001:0259c14": "今試問曰此通一部章邪經邪若云經者今不釋",
    "X58n0996_001:0259c15": "經若曰是章如何隨相就實通斯一部章文又復",
    "X58n0996_001:0259c16": "此通為對何局更復問曰祖謂通一部經中大意",
    "X58n0996_001:0259c17": "如何通邪據此記文乃將就實十地即是果海隨",
    "X58n0996_001:0259c18": "相十地便是因分此二十地貫通一部此說妄也",
    "X58n0996_001:0259c19": "且五周因果總不說住行向耶全失章疏之意得",
    "X58n0996_001:0259c20": "非昧彼之文妄判章旨違其宗耶妄搖筆端而曰",
    "X58n0996_001:0259c21": "述作不貳過之意乎略書此四過實至多餘俟自",
    "X58n0996_001:0259c22": "省耳。",
    "X58n0996_001:0259c23": "析薪釋雙融中曰以上既以果海為不可說因分當",
    "X58n0996_001:0259c24": "可說恐人局執故此偏收至不可偏執也并不可局",
    "X58n0996_001:0260a01": "執。",
    "X58n0996_001:0260a02": "議曰此中雖少有文據而全失祖意當知法本融",
    "X58n0996_001:0260a03": "通故有雙融一義如理事之後有無障礙等豈可",
    "X58n0996_001:0260a04": "但恐局執而書此邪清涼亦謂因果本融不可局",
    "X58n0996_001:0260a05": "執但什其言不得其意如曰不然則凡說雙融之",
    "X58n0996_001:0260a06": "處盡是遮情非顯法理矣思之後之學者擇其善",
    "X58n0996_001:0260a07": "者而從之可也。",
    "X58n0996_001:0260a08": "析薪就普賢下分相門則一乘別於三乘該攝門則",
    "X58n0996_001:0260a09": "三乘本是一乘皆屬別也若唯初門則三一逈異若",
    "X58n0996_001:0260a10": "唯後門則三一本同今既分為二門則先以全三之",
    "X58n0996_001:0260a11": "一揀於全一之三後以全一之三本是全三之一則",
    "X58n0996_001:0260a12": "雖分相而未始不同雖該攝而未始不異故此二門",
    "X58n0996_001:0260a13": "揀收自在也如此。",
    "X58n0996_001:0260a14": "議曰此段謬甚又與差當敵體相違略辯八過餘",
    "X58n0996_001:0260a15": "俟來哲云一帶靴為帽過全一之三全三之一雖",
    "X58n0996_001:0260a16": "分相而未始不同雖該攝而未始不異者同而必",
    "X58n0996_001:0260a17": "異異而必同三一具存權實雙顯斯同教也冠於",
    "X58n0996_001:0260a18": "別旨之端是非帶靴為帽乎二有奴無主過汝謂",
    "X58n0996_001:0260a19": "不一不異等義具屬同教而為別教所以今謂雖",
    "X58n0996_001:0260a20": "分而同不一即不異也雖該而異不異即不一也",
    "X58n0996_001:0260a21": "若爾者別科二門備彰不一異之所以別教之宗",
    "X58n0996_001:0260a22": "法便成烏有得非有奴而無主乎三的驢妨主過",
    "X58n0996_001:0260a23": "本章曰不一是分相不異是該攝汝今分相是乎",
    "X58n0996_001:0260a24": "不一而不異該攝乃不異而不一正累本章得非",
    "X58n0996_001:0260b01": "的驢之妨主乎四烏江自殺過此云別教下判屬",
    "X58n0996_001:0260b02": "同今是昨非後固傷前得非項氏之刃遊於彼之",
    "X58n0996_001:0260b03": "頸乎五歸咎圭山過者差當曰然圭山決以全收",
    "X58n0996_001:0260b04": "門只作同教意正要揀收對說同別等試問曰圭",
    "X58n0996_001:0260b05": "山何處明指只作同邪圭山果有是語賢首就此",
    "X58n0996_001:0260b06": "何忽全收是知圭山定無是語復之跋扈歸過祖",
    "X58n0996_001:0260b07": "師耳六背祖自立過者若圭山決以只作同教如",
    "X58n0996_001:0260b08": "何輙敢自言全一之三本是全三之一揀收自在",
    "X58n0996_001:0260b09": "皆屬別教邪若祖有是言汝作此說得非背祖悖",
    "X58n0996_001:0260b10": "德而自立乎七妄解大疏過者圓覺大疏曰圓教",
    "X58n0996_001:0260b11": "攝於前四一一同圓差當釋曰今謂正約全收具",
    "X58n0996_001:0260b12": "五教一一同圓義當攝方便之同也又曰亦同教",
    "X58n0996_001:0260b13": "之全收也今亦問曰總相會通或總為一圭山何",
    "X58n0996_001:0260b14": "故獨約同而癈別又復方便苟存何曰同圓應是",
    "X58n0996_001:0260b15": "此子未曉同圓之義遂與此中己義矛盾也八揮",
    "X58n0996_001:0260b16": "戈自刺過今文自言該收一切不異一乘皆屬別",
    "X58n0996_001:0260b17": "教與彼差當角立不同得非自刺過乎四教一一",
    "X58n0996_001:0260b18": "同圓一切不異一乘理義無別而兩處釋通同別",
    "X58n0996_001:0260b19": "各判其義安在開眼做夢斯何人斯火之遲矣今",
    "X58n0996_001:0260b20": "為釋曰分相者方便無體莫不皆空究竟正乘坐",
    "X58n0996_001:0260b21": "斷法界該攝則三乘無已普法所成舊曰圓融元",
    "X58n0996_001:0260b22": "是普法色即是空空中無色三即是一一內無三",
    "X58n0996_001:0260b23": "故曰三乘竟必有盡若爾則餘乘皆盡唯有一乘",
    "X58n0996_001:0260b24": "云何是中更容他物是故二門共詮別旨。",
    "X58n0996_001:0260c01": "析薪曰分相下一別於三問此三乘唯是始教邪通",
    "X58n0996_001:0260c02": "中間三教邪乃至今釋此義略為二門一引教正釋",
    "X58n0996_001:0260c03": "二問答辯明初中此一乘者是華嚴逈異之別此門",
    "X58n0996_001:0260c04": "外三車通中間三教故下章三處明文以深密法相",
    "X58n0996_001:0260c05": "為終教何者如李唐三藏解深密等三法輪中後二",
    "X58n0996_001:0260c06": "是始終二教故文云此三法輪但攝小乘及三乘中",
    "X58n0996_001:0260c07": "始終二教不攝別教一乘(此亦是將別教一乘對法相宗三乘料揀亦以三乘",
    "X58n0996_001:0260c08": "通於始終二教)又正立教中復指深密三法輪中後二是始",
    "X58n0996_001:0260c09": "終二教又決擇其意第三門小始入終亦云後二為",
    "X58n0996_001:0260c10": "始終二教如深密說者是此上三說正以法相宗第",
    "X58n0996_001:0260c11": "三時為終教也相宗正當第三時故知三車通終教",
    "X58n0996_001:0260c12": "也又正立教中云中間三者有其三義一或總為一",
    "X58n0996_001:0260c13": "謂一三乘教也以此皆為三人所得故如上所引說",
    "X58n0996_001:0260c14": "據此文正指前能引三車共般若之義亦以三車總",
    "X58n0996_001:0260c15": "合中間三教也此上引當文證。",
    "X58n0996_001:0260c16": "議曰畫虎而類狗希鳳而成梟者復子是也昔與",
    "X58n0996_001:0260c17": "吾同在仙潭以易簡百非初成八十段者求吾斤",
    "X58n0996_001:0260c18": "斧以其請勤為說數段而復隨毀己義手抄吾言",
    "X58n0996_001:0260c19": "乃曰若爾某之所解大旨僉謬將通改之幾月而",
    "X58n0996_001:0260c20": "再出一本亦八十段吾又謂曰易簡略無紀綱汝",
    "X58n0996_001:0260c21": "之所辯亦其細其耳且如所揀三乘豈特始教哉",
    "X58n0996_001:0260c22": "伊遂鼓掌曰至言也某雖有此志不敢發此言是",
    "X58n0996_001:0260c23": "以百非俱作權始今其去之矣偶其寺為有朋所",
    "X58n0996_001:0260c24": "攘我輩鳥散遂不復請吾之說復抵澄江乃以是",
    "X58n0996_001:0261a01": "語再治百非申揀三之義洎述析薪作會解而理",
    "X58n0996_001:0261a02": "皆謬妄為一時之羞易簡之徒逾保舊說所以然",
    "X58n0996_001:0261a03": "者什吾之言不體吾意其欲成之而反害之也是",
    "X58n0996_001:0261a04": "謂畫虎而狗希鳳而梟者也今將略提其妄使之",
    "X58n0996_001:0261a05": "自省冀其陞吾堂而入吾室亦同體大悲之一端",
    "X58n0996_001:0261a06": "也薪引當文中有四過何者以性為相者一前後",
    "X58n0996_001:0261a07": "冰炭者二三一不斷亦有一焉初者文曰三處明",
    "X58n0996_001:0261a08": "文以深密法相為終教等下文又曰況或固執法",
    "X58n0996_001:0261a09": "相為始教及乎正釋三法輪而曰由三性理通始",
    "X58n0996_001:0261a10": "終二教又曰若依彼三性立彼三無性以顯中道",
    "X58n0996_001:0261a11": "此義通終教又曰況其中攝不空真如耶立教中",
    "X58n0996_001:0261a12": "曰有不空理故義當終教又曰依不空義故法皷",
    "X58n0996_001:0261a13": "經中以不空為終也今問曰中道之理不空真如",
    "X58n0996_001:0261a14": "豈法相邪以性為相者一也首言深密法相後言",
    "X58n0996_001:0261a15": "中道真如前後冰炭者亦有一矣薪又曰又正立",
    "X58n0996_001:0261a16": "教中云中間三教有其三義一或總為一謂一三",
    "X58n0996_001:0261a17": "乘教也以此皆為三人所得故乃至三車總合三",
    "X58n0996_001:0261a18": "教也又同教中釋引般若結文云大乘既二乘有",
    "X58n0996_001:0261a19": "實義則大乘必具三乘也及乎正立教中釋皆為",
    "X58n0996_001:0261a20": "三人所得却云然此所得自有三義始教始終俱",
    "X58n0996_001:0261a21": "別終教始終俱同頓教始終俱離同教差當中破",
    "X58n0996_001:0261a22": "續入二段曰終頓佛果為前三乘人之所趣入故",
    "X58n0996_001:0261a23": "言皆為今試問之此言終頓皆屬三車彼曰所趣",
    "X58n0996_001:0261a24": "同成佛果前後冰炭者二也又問曰終頓三車因",
    "X58n0996_001:0261b01": "車乎果車乎若因車者何以文曰約彼三乘所求",
    "X58n0996_001:0261b02": "果說若果車者應有三果何以下引終同之義證",
    "X58n0996_001:0261b03": "並成佛又說終頓佛果為三所趣又復問曰汝謂",
    "X58n0996_001:0261b04": "並成終頓佛果為是三中牛車為復露地牛車邪",
    "X58n0996_001:0261b05": "若三之牛車安得三人趣入而並成佛以若並成",
    "X58n0996_001:0261b06": "則無三故若言迴心並成則已無二乘何必廣破",
    "X58n0996_001:0261b07": "三果若曰三中牛之因車須廣破者則亦違所求",
    "X58n0996_001:0261b08": "果說此言三車彼曰並成三一不斷者一也若如",
    "X58n0996_001:0261b09": "汝說則易簡獨揀始教三乘義極成矣是知涉獵",
    "X58n0996_001:0261b10": "經書全無理水落筆成非發言誕妄也上引當文",
    "X58n0996_001:0261b11": "並皆解釋首尾相背明文三乘列終頓處略不引",
    "X58n0996_001:0261b12": "成是俱不曉也。",
    "X58n0996_001:0261b13": "薪曰二引他文者大疏光宅四乘中彼以三車為權",
    "X58n0996_001:0261b14": "清涼辯違云若唯說法華為實則抑諸般若及大乘",
    "X58n0996_001:0261b15": "了義之經是知昔大亦有權實法華俱會昔權故說",
    "X58n0996_001:0261b16": "三皆虗指昔實不滯方便故不會之演義云以抑昔",
    "X58n0996_001:0261b17": "大乘了義之經皆成權故(此文不許昔大皆屬權也亦是通中間三教之意)",
    "X58n0996_001:0261b18": "又南中諸師第二時空第三時為雙照空有(此當臨門三車)",
    "X58n0996_001:0261b19": "清涼辯違云若第二時未顯常住實相般若豈無常",
    "X58n0996_001:0261b20": "邪涅槃亦說佛性亦名般若是知實相般若則正因",
    "X58n0996_001:0261b21": "佛性等(此不許於第二第三時一向是權)如上所引並以三車通中",
    "X58n0996_001:0261b22": "間三教非唯始教也。",
    "X58n0996_001:0261b23": "議曰此有二過初三一舛謬過二引證不齊過初",
    "X58n0996_001:0261b24": "者且將問曰清涼昔日之實屬終頓教彼疏抄者",
    "X58n0996_001:0261c01": "判一乎判三乎若判三者何以彼文終頓俱入一",
    "X58n0996_001:0261c02": "邪圭山亦曰但光宅不顯說昔日自有一乘實教",
    "X58n0996_001:0261c03": "則抑諸部般若大乘之經若判一者今引何證以",
    "X58n0996_001:0261c04": "彼之一為今之三三一舛謬過者一也廣引彼文",
    "X58n0996_001:0261c05": "證今之義三一既差別證不齊過者亦有一焉折",
    "X58n0996_001:0261c06": "薪既失會解愈謬并焚之并焚之。",
    "X58n0996_001:0261c07": "薪二問答辯明者問若如所引雖知三車通於三教",
    "X58n0996_001:0261c08": "何故圭山云然此大乘與一乘異者法相宗學人多",
    "X58n0996_001:0261c09": "不信之故華嚴藏和尚製五教義分齊文中料揀大",
    "X58n0996_001:0261c10": "乘有十義差別都引二十餘部經論證之據此豈法",
    "X58n0996_001:0261c11": "相宗是終教頓教邪答此文乃是乘攝中文其中曾",
    "X58n0996_001:0261c12": "不言是始是終況復如上文引正以法相宗深密第",
    "X58n0996_001:0261c13": "三時為終邪況圭山乃是性相對論今文乃是別教",
    "X58n0996_001:0261c14": "一乘與三乘對說若以法相宗證此三車為始教何",
    "X58n0996_001:0261c15": "不以彼一乘證今一乘為終教邪況或固執法相為",
    "X58n0996_001:0261c16": "始教者此亦是吾宗大分一意但不可堅守何者若",
    "X58n0996_001:0261c17": "以意求昔日三車通乎二義如上引破光宅之文并",
    "X58n0996_001:0261c18": "破南中二三時教則昔三乘通乎權實若辯光宅等",
    "X58n0996_001:0261c19": "順則許昔三是權故云若依昔未顯說一切具有如",
    "X58n0996_001:0261c20": "來知見根敗之種今昔有異演義云昔日大乘亦說",
    "X58n0996_001:0261c21": "如來藏性涅槃法身真常之理未曾顯說一切眾生",
    "X58n0996_001:0261c22": "皆具如來知見則一乘三乘昔權今實又云昔日實",
    "X58n0996_001:0261c23": "體不足皆屬法華(此則許昔三唯始教此中許意非昔無實但實體不足由對法華一",
    "X58n0996_001:0261c24": "向實故大分以昔三是權始教義也)又南中諸師辯順中若約大分猶",
    "X58n0996_001:0262a01": "有理在(此亦許二三時為權始教義)故清涼破南中五時而圭山",
    "X58n0996_001:0262a02": "用南中五時者正取清凉辯順中大分之意皆須善",
    "X58n0996_001:0262a03": "得文意不可局執今文乃是通相之義故當中間三",
    "X58n0996_001:0262a04": "教也乃至若三車為教一乘為義則唯法華若門外",
    "X58n0996_001:0262a05": "三車設之為教得出為義通指餘經餘經即法華以",
    "X58n0996_001:0262a06": "前諸大乘經也此之三義亦證知唯有一乘而有二",
    "X58n0996_001:0262a07": "教等。",
    "X58n0996_001:0262a08": "議曰此中有九過焉何者臆說祖意者二以相兼",
    "X58n0996_001:0262a09": "性者一三車唯相前無空經昔實屬始終頓徒施",
    "X58n0996_001:0262a10": "權實不明鰕跳不出斗者亦各有一焉初者賢首",
    "X58n0996_001:0262a11": "作章自言但以和尚章疏義豐文簡多難趣入故",
    "X58n0996_001:0262a12": "錄微言勒成教分記等今云特由相學是故作章",
    "X58n0996_001:0262a13": "臆說祖意者一也圭山但云由相學不信故文中",
    "X58n0996_001:0262a14": "引二十餘部經論證之曾不言獨揀相宗不揀終",
    "X58n0996_001:0262a15": "頓賢首自說述作之意圭山豈特違哉臆說祖意",
    "X58n0996_001:0262a16": "者二也性相二宗乖如水火此方彼土自古相排",
    "X58n0996_001:0262a17": "今以相通乎性云何成異以相兼性者三病也汝",
    "X58n0996_001:0262a18": "謂賢首探玄方改自語相違者奈何今章中下兩",
    "X58n0996_001:0262a19": "卷亦判相教為始此有謗祖之愆可成十病矣法",
    "X58n0996_001:0262a20": "華之前空有互陳古今共許汝說三車雖通三教",
    "X58n0996_001:0262a21": "唯是相宗古聖先賢並無此說三車唯相者四病",
    "X58n0996_001:0262a22": "也昔若但相應不談空不應以空還歸法相設欲",
    "X58n0996_001:0262a23": "言有不屬三車以離三車昔無有故昔無空經者",
    "X58n0996_001:0262a24": "五病也玄談之文義有縱奪縱之則昔日有實法",
    "X58n0996_001:0262b01": "華不會會者但權權皆屬始始中亦兼空有二教",
    "X58n0996_001:0262b02": "爾則三車唯屬始門若或奪之昔日未曾顯說一",
    "X58n0996_001:0262b03": "切具有知見縱說涅槃真常之理實體不足皆屬",
    "X58n0996_001:0262b04": "法華僉須破會雖有權實盡屬三車一乘三乘昔",
    "X58n0996_001:0262b05": "權今實若爾則權通三教總判昔經望今一乘權",
    "X58n0996_001:0262b06": "實差別正與今章旨相符汝今盡判昔實屬始者",
    "X58n0996_001:0262b07": "六病也又若昔實盡歸始者孔目教章皆以法華",
    "X58n0996_001:0262b08": "為一則三乘終頓宛爾徒施者七病也聞說昔權",
    "X58n0996_001:0262b09": "今實便謂昔皆始教則權實差別等諸權言通不",
    "X58n0996_001:0262b10": "能曉一乘三乘權實未決者汝坐矣八病也昔日",
    "X58n0996_001:0262b11": "有實總屬始門今章昔三縱有頓實于何非始云",
    "X58n0996_001:0262b12": "何汝說欲高易簡是謂鰕跳不能出斗者九病也",
    "X58n0996_001:0262b13": "又亦錯判清涼縱奪通揀不曉演義會解亦可火",
    "X58n0996_001:0262b14": "矣。",
    "X58n0996_001:0262b15": "薪曰一權下問此實是終實邪指別教邪此權是始",
    "X58n0996_001:0262b16": "教邪通相說邪答此實則別教一乘此權則中間三",
    "X58n0996_001:0262b17": "教何者如答小乘無行果則云今依大乘故無實行",
    "X58n0996_001:0262b18": "果此大乘則通實也若約三皆無實則望一乘故皆",
    "X58n0996_001:0262b19": "權也等至能引三車通大乘終教又後皆進入別教",
    "X58n0996_001:0262b20": "一乘等。",
    "X58n0996_001:0262b21": "議曰此有五病能所不分判妙為麤者各有其一",
    "X58n0996_001:0262b22": "切類笑林者二自語楚夏亦有一焉何者若取下",
    "X58n0996_001:0262b23": "文今依大乘之句證今所揀大乘通實而俱是權",
    "X58n0996_001:0262b24": "者今問汝曰此句大乘牛車法體之大乘邪大乘",
    "X58n0996_001:0262c01": "經名之大乘邪若三中牛車所喻之法體大乘此",
    "X58n0996_001:0262c02": "是理行果等為體何有云言若曰大乘經者何以",
    "X58n0996_001:0262c03": "引成此中牛車法體通終教邪若曰此大乘經詮",
    "X58n0996_001:0262c04": "此法故故得引者乘是昔乘經是今經安以今日",
    "X58n0996_001:0262c05": "法華詮彼昔日權乘是知不曉有大乘經有大乘",
    "X58n0996_001:0262c06": "法今言無得乃大乘法體果行虗故是以屬權若",
    "X58n0996_001:0262c07": "大乘經縱使昔日所說小大之經既結集後部帙",
    "X58n0996_001:0262c08": "具存安得空無游學二十年住持十餘載能所未",
    "X58n0996_001:0262c09": "分一病也教章孔目皆指法華為同教一乘所依",
    "X58n0996_001:0262c10": "之典汝謂通實之權判妙為麤二病也薪又曰若",
    "X58n0996_001:0262c11": "約三皆無實則望一乘故皆權者亦將問曰汝以",
    "X58n0996_001:0262c12": "下文大乘通實之權望彼別教一乘而無得者為",
    "X58n0996_001:0262c13": "望一乘法體耶為望能詮之華嚴邪若言法體者",
    "X58n0996_001:0262c14": "以法華之文言對彼具德之性果辯權實乎設欲",
    "X58n0996_001:0262c15": "對之法華一部之文見在龍藏安曰無得若對華",
    "X58n0996_001:0262c16": "嚴經部而無得者又不可也何者現見法華華嚴",
    "X58n0996_001:0262c17": "相對安著法華無恙安謂空無汝皆臆說使人捧",
    "X58n0996_001:0262c18": "腹而絕倒切類笑林者三病也又令後皆進入別",
    "X58n0996_001:0262c19": "教一乘者應是後時七卷法華皆將散入八十卷",
    "X58n0996_001:0262c20": "內使華嚴添却許多言句矣是亦切類笑林四病",
    "X58n0996_001:0262c21": "也前曰昔實屬始今曰通乎頓實是非自語楚夏",
    "X58n0996_001:0262c22": "哉五病也。",
    "X58n0996_001:0262c23": "薪曰亦不下所以遮者以古來諸師立於十義乃至",
    "X58n0996_001:0262c24": "具書十義終注文云上皆彼文。",
    "X58n0996_001:0263a01": "議曰此有無理衍引過且智者未出人多不曉異",
    "X58n0996_001:0263a02": "說紛紜是以文句具列具破大師出後正義已申",
    "X58n0996_001:0263a03": "況清涼賢首破二破三亦提大旨豈二祖師不讀",
    "X58n0996_001:0263a04": "文句邪要義不遵閑詞強用費謄寫之工翳名教",
    "X58n0996_001:0263a05": "之理南山曰文繁誰欲為之蓋為事不獲己今浪",
    "X58n0996_001:0263a06": "書八百餘言其不得已哉有類此者舉此可焚之。",
    "X58n0996_001:0263a07": "薪曰問二下此中問意躡上文云約彼三乘所求果",
    "X58n0996_001:0263a08": "說乃至不約大乘果為問者以大乘出界未即是果",
    "X58n0996_001:0263a09": "以界外有四種變易生死故二障雙斷不獨斷煩惱",
    "X58n0996_001:0263a10": "故也等。",
    "X58n0996_001:0263a11": "議曰此有項籍不臣過何者章曰此中三車約彼",
    "X58n0996_001:0263a12": "果說今云出界未即是果者是抗祖師之命釋其",
    "X58n0996_001:0263a13": "章而拒其命得非項羽陽尊懷王而不用其命哉",
    "X58n0996_001:0263a14": "不然則自位究竟得出為義通不曉也不知破彼",
    "X58n0996_001:0263a15": "三車何物空無欲取著述之名以誑孺子可乎哉",
    "X58n0996_001:0263a16": "可乎哉。",
    "X58n0996_001:0263a17": "薪曰答依下云今依大乘云昔日但有言教無實行",
    "X58n0996_001:0263a18": "果故者經云以佛教門出三界苦是昔但有言教也",
    "X58n0996_001:0263a19": "等。",
    "X58n0996_001:0263a20": "議曰此中今昔不辨權實無分前後矛盾各有其",
    "X58n0996_001:0263a21": "一以佛教門出三界苦法華正文前文指此大乘",
    "X58n0996_001:0263a22": "但曰通實之三車又望一乘而俱是權若或昔權",
    "X58n0996_001:0263a23": "今實法華是昔權何經當彼今實此則今昔不辨",
    "X58n0996_001:0263a24": "一過也同教所依之經而曰通實之權權實無分",
    "X58n0996_001:0263b01": "二過也前文指為無體之牛車今謂是有形之言",
    "X58n0996_001:0263b02": "教前後矛盾者三過也。",
    "X58n0996_001:0263b03": "薪曰今言下上來二段一約小依大故無小果二約",
    "X58n0996_001:0263b04": "自宗故各有果今約三望一故皆無果也方便相盡",
    "X58n0996_001:0263b05": "者正別教意以三本是一故三相盡也。",
    "X58n0996_001:0263b06": "議曰此中有三病同教三乘不盡病法華不能破",
    "X58n0996_001:0263b07": "會病三乘不破自盡病何者且別教三本是一故",
    "X58n0996_001:0263b08": "得彼盡同教見有方便應不盡邪一病也法華義",
    "X58n0996_001:0263b09": "唯同教應不破會此經縱有別義亦對方便皆同",
    "X58n0996_001:0263b10": "教故相盡唯別同應不盡則法華不能破會二病",
    "X58n0996_001:0263b11": "也別教唯是華嚴華嚴曾不破會同教門下方便",
    "X58n0996_001:0263b12": "相又不盡今說三乘皆盡是自盡也三乘不破而",
    "X58n0996_001:0263b13": "自盡者三病也。",
    "X58n0996_001:0263b14": "薪曰以至下云後皆進入則約三乘俱入也故經云",
    "X58n0996_001:0263b15": "今此幼童皆是吾子愛無偏黨我有如是七寶大車",
    "X58n0996_001:0263b16": "其數無量應當等心各各與之不宜差別此則皆進",
    "X58n0996_001:0263b17": "入別教一乘之意也下亦云三乘根不定故堪可進",
    "X58n0996_001:0263b18": "入別教一乘等亦此意也又探玄云前共教菩薩於",
    "X58n0996_001:0263b19": "彼教中多時長養深解窮徹行布教源即當得此普",
    "X58n0996_001:0263b20": "賢法界(此是進入別教一乘)。",
    "X58n0996_001:0263b21": "議曰此中有五種失同教機無極果失共教無人",
    "X58n0996_001:0263b22": "入同失同別應分權實失法華絕無所化失全同",
    "X58n0996_001:0263b23": "昔人謬解失何者且特引第八而揀第七第七之",
    "X58n0996_001:0263b24": "機應不得普賢法界若不得者便無極果一病也",
    "X58n0996_001:0263c01": "共教三乘皆入第八應不入彼所揀之七邪別機",
    "X58n0996_001:0263c02": "總不入同二病也同教之人不得普賢法界應是",
    "X58n0996_001:0263c03": "權邪同若屬權入別方實同別而分權實自古未",
    "X58n0996_001:0263c04": "有三病也法華總屬同教別機皆入華嚴法華所",
    "X58n0996_001:0263c05": "化之機宛若太空者四病也易簡法師每說從三",
    "X58n0996_001:0263c06": "入同從同入別人皆非之今同若無果不入而何",
    "X58n0996_001:0263c07": "全同謬說者五病也設或與彼不同而不和會是",
    "X58n0996_001:0263c08": "亦病也。",
    "X58n0996_001:0263c09": "薪問臨門下此問乃至答中初方便者既引子出世",
    "X58n0996_001:0263c10": "自位究竟即是實也故經云汝速出三界當得三乘",
    "X58n0996_001:0263c11": "聲聞辟支佛佛乘我今為汝保任此事終不虗也次",
    "X58n0996_001:0263c12": "方便者引出無果即是權也言此二者實不實也言",
    "X58n0996_001:0263c13": "無二者唯一方便也三乘雖有實以望一乘俱是方",
    "X58n0996_001:0263c14": "便故唯一相也。",
    "X58n0996_001:0263c15": "議曰此有二失臆說方便失不識教義失何者據",
    "X58n0996_001:0263c16": "析薪第二卷初乃約教義釋此二義彼曰所謂義",
    "X58n0996_001:0263c17": "者非約所詮乃約有實方為義也正如上由是方",
    "X58n0996_001:0263c18": "便引子得出非不實也即三乘義自位究竟故有",
    "X58n0996_001:0263c19": "實義爾若望一乘義亦稱教如上云由是方便引",
    "X58n0996_001:0263c20": "故非是實也今問曰此實不實約教義乎臆說方",
    "X58n0996_001:0263c21": "便不識教義各有一矣是知但見經論疏章之文",
    "X58n0996_001:0263c22": "髣髴相似便乃抄寫初不知其義理若何是亦偶",
    "X58n0996_001:0263c23": "然非亦偶然全不自曉前後類皆相違如德量中",
    "X58n0996_001:0263c24": "釋無量寶車記文也從之學者當加選擇可也。",
    "X58n0996_001:0264a01": "析薪教義差別中曰二教義下至二乘同得大車也。",
    "X58n0996_001:0264a02": "議曰章文止有七十有二字引經兩句又復前文",
    "X58n0996_001:0264a03": "此義已如鏡明是以章家為門略指今析薪以四",
    "X58n0996_001:0264a04": "百有餘字解釋又且不干大義繁文翳理此亦衍",
    "X58n0996_001:0264a05": "引無用過也。",
    "X58n0996_001:0264a06": "析薪德量中曰德量下乃至此等下此唯明太白牛",
    "X58n0996_001:0264a07": "車體具德等即平等一乘之義對下無量寶車故屬",
    "X58n0996_001:0264a08": "同教問曰上云同教三一合說今既唯明一乘體用",
    "X58n0996_001:0264a09": "揀於大乘既不合三何名同教邪答由上三科差別",
    "X58n0996_001:0264a10": "但云一乘不出義相今既明體用等義由詮此義故",
    "X58n0996_001:0264a11": "屬於同雖以具德不具德揀於別然此具德一乘必",
    "X58n0996_001:0264a12": "迴三入一亦是三一同義也若爾下說三乘根不定",
    "X58n0996_001:0264a13": "進入別教一乘應可例難云次德量差別雖以主伴",
    "X58n0996_001:0264a14": "具不具揀別然此具主伴一乘必迴三入一若爾應",
    "X58n0996_001:0264a15": "亦是三一合說是同教邪答若別教一向揀之而不",
    "X58n0996_001:0264a16": "收也雖云三乘進入別教然知此三乘本來悉是彼",
    "X58n0996_001:0264a17": "別教一乘更無異事則全三是一不同同教雖揀義",
    "X58n0996_001:0264a18": "別必有三可迴入故知今雖揀別亦不出三一合說",
    "X58n0996_001:0264a19": "之意又彼言下乃至問言彼宗者豈非始教相宗邪",
    "X58n0996_001:0264a20": "答上明言此章以法相宗第三時為終教等又至如",
    "X58n0996_001:0264a21": "是之言指上具德之車而有無量正明一一德中具",
    "X58n0996_001:0264a22": "無量德即德相十玄之義也又至云非適一者此均",
    "X58n0996_001:0264a23": "適之適非之適之適也即和同之義意云此無量不",
    "X58n0996_001:0264a24": "同一也此義下今此法華正唯同教但於體具德中",
    "X58n0996_001:0264b01": "略指一德具一切德爾唯華嚴宗方廣說也。",
    "X58n0996_001:0264b02": "議曰此有十妄菽麥不辨慶吊相隨不識一多各",
    "X58n0996_001:0264b03": "有二種悖德謗祖食空華果禍及玄談曲說適字",
    "X58n0996_001:0264b04": "各有一焉何者如云此等異相約同教一乘云唯",
    "X58n0996_001:0264b05": "明大白牛車具德等即平等一乘之義今論曰平",
    "X58n0996_001:0264b06": "等一乘乃是終教今汝所揀是終能揀是終恬以",
    "X58n0996_001:0264b07": "為當何哉能所不分菽麥不辨一妄也薪又問曰",
    "X58n0996_001:0264b08": "上云同教三一合說今既唯明一乘乃至此具德",
    "X58n0996_001:0264b09": "一乘必迴三入一亦是三一同義也試論之曰文",
    "X58n0996_001:0264b10": "引清涼起信相大又指佛性平等一乘而云迴三",
    "X58n0996_001:0264b11": "入一亦是三一合說差當釋總相會通中同教云",
    "X58n0996_001:0264b12": "於共教中分出故知非圓中之同即上來之義皆",
    "X58n0996_001:0264b13": "非圓中是終頓之同也又說必迴三入一如何差",
    "X58n0996_001:0264b14": "當注會三歸一曰用釋餘義意勢全別邪會三迴",
    "X58n0996_001:0264b15": "三其義是一此引清涼與彼清涼亦未有異如何",
    "X58n0996_001:0264b16": "作此說邪發言前却慶弔相隨二妄也薪又曰由",
    "X58n0996_001:0264b17": "詮此義故屬於同今復論曰今以白牛所況一乘",
    "X58n0996_001:0264b18": "揀彼三乘果車無體故云無得不上車等却云由",
    "X58n0996_001:0264b19": "詮此義故屬於同上言此子能所不分今顯然也",
    "X58n0996_001:0264b20": "是亦能所不分菽麥不辨三妄也薪又曰若爾下",
    "X58n0996_001:0264b21": "說三乘根不定進入別教一乘乃至亦不出三一",
    "X58n0996_001:0264b22": "合說之意今又論曰若言別教一向揀而不收者",
    "X58n0996_001:0264b23": "汝何前云故此二門揀收自在也如此數紙之間",
    "X58n0996_001:0264b24": "便成冰炭是亦前後慶弔相隨四妄也又問汝謂",
    "X58n0996_001:0264c01": "第八門三入別者同教邪別教邪能詮之經法華",
    "X58n0996_001:0264c02": "乎華嚴乎若言同教今何言別若是別者何以文",
    "X58n0996_001:0264c03": "曰同教說者是章文錯乎立義已妄從而又此妄",
    "X58n0996_001:0264c04": "說空華復結空果五妄也薪又問曰言彼宗者豈",
    "X58n0996_001:0264c05": "非始教法相宗耶今論曰孔目曰及三乘終教寂",
    "X58n0996_001:0264c06": "照照寂乃至無為等宗又下云三宗各別又云此",
    "X58n0996_001:0264c07": "三乘宗等豈皆法相宗邪又汝下文云一祖自語",
    "X58n0996_001:0264c08": "相違後來方改且賢首作書特寄文字過海東便",
    "X58n0996_001:0264c09": "不知自言胡越而修改令相順將去悖德謗祖六",
    "X58n0996_001:0264c10": "妄也薪又曰如是之言指上具德之車而有無量",
    "X58n0996_001:0264c11": "正明一一德中具無量德即德相十玄之義也論",
    "X58n0996_001:0264c12": "曰文曰我有如是七寶大車其數無量釋云無量",
    "X58n0996_001:0264c13": "寶車非適一也何甞言車所具德一一德中具無",
    "X58n0996_001:0264c14": "量德以多車揀一車也此尚不曉其他可知一多",
    "X58n0996_001:0264c15": "不辯七妄也又引玄文證成此義則見會解亦妄",
    "X58n0996_001:0264c16": "說也二祖之意兩俱不得則禍及玄談八妄也薪",
    "X58n0996_001:0264c17": "又曰非適一者此均適之適非之適之適也即和",
    "X58n0996_001:0264c18": "同之義今論曰此言今無量車非適所謂之一牛",
    "X58n0996_001:0264c19": "車也適者往也何必太曲哉曲說適字九妄也薪",
    "X58n0996_001:0264c20": "又曰法華正唯同教但於體具德中略指一德具",
    "X58n0996_001:0264c21": "一切德爾唯華嚴宗方廣說也論曰華嚴謂之無",
    "X58n0996_001:0264c22": "盡佛法一成一切成故普見眾生成正覺等正用",
    "X58n0996_001:0264c23": "此也法華何甞言所具德中一德具多德乎至理",
    "X58n0996_001:0264c24": "不入於心遂此妄誕是亦一多不辯十妄也此段",
    "X58n0996_001:0265a01": "章文但九行許汝書一千五百餘言加以除寫經",
    "X58n0996_001:0265a02": "論疏記等語下筆判釋句句謬妄悲夫。",
    "X58n0996_001:0265a03": "薪五寄位差別。",
    "X58n0996_001:0265a04": "議曰夫斯章者教網之綱也苟欲指示學者但當",
    "X58n0996_001:0265a05": "振舉大旨使之正耳今無理衍引扶踈技葉繁文",
    "X58n0996_001:0265a06": "翳理臆說亂心徒欲彰己撿閱之功不覺累學人",
    "X58n0996_001:0265a07": "傳寫之費且永叔介甫讀書何啻五車苟有述作",
    "X58n0996_001:0265a08": "豈當於一書中盡寫之乎何其小哉何其小哉寄",
    "X58n0996_001:0265a09": "位差別文旨明白雖初心稚子讀之無不通曉今",
    "X58n0996_001:0265a10": "書將千言而多無用加以謬妄略件如後。",
    "X58n0996_001:0265a11": "薪曰且如梁攝論本論云如佛廣說所安立法相於",
    "X58n0996_001:0265a12": "菩薩十地釋論云十地即華嚴經中十地品所顯文",
    "X58n0996_001:0265a13": "句此文句中如來廣說隨所安立(上論文)由此義故天",
    "X58n0996_001:0265a14": "台謂無著攝大乘論釋華嚴十地也今約寄位門中",
    "X58n0996_001:0265a15": "故與諸經論同耳。",
    "X58n0996_001:0265a16": "議曰此段於章何用觀彼之意特欲言天台不合",
    "X58n0996_001:0265a17": "指攝論釋華嚴又謂彼不知但行布同諸經論而",
    "X58n0996_001:0265a18": "圓融有異奈何吾家祖師累有此語豈亦不合而",
    "X58n0996_001:0265a19": "不知乎妄非先賢一妄也若是則智者二罪復子",
    "X58n0996_001:0265a20": "俱坐矣又欲彰己博覽益見寡聞得不火其書乎",
    "X58n0996_001:0265a21": "無理衍引二妄也。",
    "X58n0996_001:0265a22": "薪曰八地已上是一乘故不言寄今云八地已上寄",
    "X58n0996_001:0265a23": "一乘法者以大疏唯取地論意故以三乘寄顯一乘",
    "X58n0996_001:0265a24": "所以一乘不言寄也今通約諸經論故並云寄爾。",
    "X58n0996_001:0265b01": "議曰清涼言故不言寄釋彼文也今章無用而連",
    "X58n0996_001:0265b02": "書之又復由此展轉枝葉五千餘言而又卒不能",
    "X58n0996_001:0265b03": "言寄不寄意是皆揀擇之慧不明述作之體無師",
    "X58n0996_001:0265b04": "不學妄作過三妄也。",
    "X58n0996_001:0265b05": "薪又問曰此別地行相既通餘經論何故獨言華嚴",
    "X58n0996_001:0265b06": "十地甚深甚深言所不至若不寄位何以顯深不包",
    "X58n0996_001:0265b07": "三乘。",
    "X58n0996_001:0265b08": "菩薩法豈不見梁攝善成立中或曰三乘或曰大",
    "X58n0996_001:0265b09": "乘是大中三俱大乘也三不知此中所揀小乘是",
    "X58n0996_001:0265b10": "愚法而謂三中二乘以將對餘深大乘為三乘故",
    "X58n0996_001:0265b11": "又謂智論三中二故噫大乘之外別有小乘故成",
    "X58n0996_001:0265b12": "三宗章[冗几+豕]明若執炬數指而此謬妄所引所釋俱",
    "X58n0996_001:0265b13": "失其旨是未讀斯章也何忽作記若是之匇匇邪",
    "X58n0996_001:0265b14": "諺所謂船未覆而躍水中矣火之火之次科之過",
    "X58n0996_001:0265b15": "亦猶是也承前十妄矣。",
    "X58n0996_001:0265b16": "七根緣中薪曰以望下云若望自宗亦真實也者既",
    "X58n0996_001:0265b17": "此菩薩義當三賢探玄因問曰若地前過彼劫數必",
    "X58n0996_001:0265b18": "信受者即知地上二宗不別豈彼所信無十地邪答",
    "X58n0996_001:0265b19": "於彼教中具有行布十地漸次乃至佛果長養彼根",
    "X58n0996_001:0265b20": "器務令成熟自注即自宗真實義又曰極遲之者至",
    "X58n0996_001:0265b21": "彼劫數定當信入如其疾者即是不定又上引清涼",
    "X58n0996_001:0265b22": "亦云若教道三祇亦未入玄(注曰)亦自真實義也等。",
    "X58n0996_001:0265b23": "議曰若如復言以十地為真實者應是彼宗亦將",
    "X58n0996_001:0265b24": "三賢為假名邪苟或如是則無以揀二宗差別何",
    "X58n0996_001:0265c01": "者三賢菩薩望一乘假名也望自宗亦假色也根",
    "X58n0996_001:0265c02": "緣受者差別安在當知只此菩薩在此假名在彼",
    "X58n0996_001:0265c03": "真實二宗異也嗟乎雖有撿閱抄寫之功誠未曉",
    "X58n0996_001:0265c04": "大疏探玄之意徒益繁文惑亂後學耳謬說假名",
    "X58n0996_001:0265c05": "過十一妄也。",
    "X58n0996_001:0265c06": "九約機顯中薪曰解云下言一相一寂等法者下文",
    "X58n0996_001:0265c07": "更云一味故云等也此通三教所趣若始教則三獸",
    "X58n0996_001:0265c08": "不同河水一也法華云我等同入法性等清涼云終",
    "X58n0996_001:0265c09": "頓二教雖說一性一相無二無三不辨圓融具德正",
    "X58n0996_001:0265c10": "揀此也等。",
    "X58n0996_001:0265c11": "議曰此段妄說亦三種一者薪曰下文更云一味",
    "X58n0996_001:0265c12": "故云等也者且祖師以等法言替一味字其意安",
    "X58n0996_001:0265c13": "在況下文一味之下復有等字當知等於初教染",
    "X58n0996_001:0265c14": "淨即空小乘苦諦有為無為等宗皆一相孤門非",
    "X58n0996_001:0265c15": "無窮實德故云等也不曉等字過十二妄也二者",
    "X58n0996_001:0265c16": "薪又曰此通三乘所趣若始教則三獸不同河水",
    "X58n0996_001:0265c17": "一也等者若爾密迹大品及諸般若了義大乘所",
    "X58n0996_001:0265c18": "為之機同一所觀妙清淨道而彼三乘各證自果",
    "X58n0996_001:0265c19": "通實教否始終說三通益三機於中亦有權實不",
    "X58n0996_001:0265c20": "同此中之實是終頓之實否頓實二教共二乘否",
    "X58n0996_001:0265c21": "又況汝記上下之文具引大品通為三乘同觀得",
    "X58n0996_001:0265c22": "益證彼三車通乎頓實苟通頓實彼所為器喻三",
    "X58n0996_001:0265c23": "獸否所觀諦理河水一否是知不曉皆通三乘趣",
    "X58n0996_001:0265c24": "入之語熟觀彼意但欲取別易簡以和於吾說所",
    "X58n0996_001:0266a01": "揀三通乎諸教理實見解與彼無別於斯見矣有",
    "X58n0996_001:0266a02": "言無實過莫大焉十三妄也三者薪曰清涼云終",
    "X58n0996_001:0266a03": "頓二教雖說一性一相無二無三不辨圓融具德",
    "X58n0996_001:0266a04": "等者議曰無二無三若是所揀權實差別一科誰",
    "X58n0996_001:0266a05": "為能揀彼疏同教一乘今證所揀三乘恬然引之",
    "X58n0996_001:0266a06": "不發一語豈有將作一乘復為三乘不辨所因是",
    "X58n0996_001:0266a07": "知一乘三乘僉未通曉以一為三過十四妄也固",
    "X58n0996_001:0266a08": "欲引之但可摘句引耳如前七八兩科例皆如此",
    "X58n0996_001:0266a09": "旋抄旋撿略不特擇是不學為文之病也嗚呼不",
    "X58n0996_001:0266a10": "學妄作過十五妄也。",
    "X58n0996_001:0266a11": "薪十本末下言大乘同性經者亦名一切佛行入智",
    "X58n0996_001:0266a12": "毗盧遮那藏說經此經有四十地初說佛十地一名",
    "X58n0996_001:0266a13": "甚深難知廣明智德地二名清淨身分威嚴不思議",
    "X58n0996_001:0266a14": "明德地三名善明月幢寶相海藏地四名精妙金光",
    "X58n0996_001:0266a15": "明功德神通智德地五名大輪威藏明德地六名虗",
    "X58n0996_001:0266a16": "空內清淨無垢焰光開相地七名廣勝法界藏明戒",
    "X58n0996_001:0266a17": "地八名窮淨普覺智藏能淨無垢迅無礙智通地九",
    "X58n0996_001:0266a18": "名無邊億莊嚴迴向能照地十名毗盧遮那智海藏",
    "X58n0996_001:0266a19": "地次明三乘各有十地聲聞十地者一受三歸地二",
    "X58n0996_001:0266a20": "信地三信法地四內凡地五學信戒地六八人地七",
    "X58n0996_001:0266a21": "須陀洹地八斯陀含地九阿那含地十阿羅漢地緣",
    "X58n0996_001:0266a22": "覺十地者一昔行具足地二自覺甚深十二因緣地",
    "X58n0996_001:0266a23": "三覺了四聖諦地四甚深利智地五八聖道地六覺",
    "X58n0996_001:0266a24": "了法界虗空界眾生界地七證寂滅地八六通地九",
    "X58n0996_001:0266b01": "徹秘密地十習氣漸薄地其菩薩十地即歡喜地等",
    "X58n0996_001:0266b02": "是也海妙甚深菩薩問云一切自地從何處生佛言",
    "X58n0996_001:0266b03": "從佛地生又問解脫解脫彼此何如佛言河水海水",
    "X58n0996_001:0266b04": "彼此異否菩薩答曰廣狹有異佛言聲聞等法如彼",
    "X58n0996_001:0266b05": "河水如來解脫如大海水又問諸大小河流入海否",
    "X58n0996_001:0266b06": "佛言所有聲聞法等如今文引此文下初約本末分",
    "X58n0996_001:0266b07": "異即三乘法為末佛法為本仍會末歸本即四法皆",
    "X58n0996_001:0266b08": "入智藏大海既此經亦名一切佛行入智毗盧遮藏",
    "X58n0996_001:0266b09": "說又佛第十地與今名同但海字前却若三一對說",
    "X58n0996_001:0266b10": "即佛法為本既是對論未為絕待若對待兼亡則佛",
    "X58n0996_001:0266b11": "法亦為末也即以智藏大海為本此例清涼釋依處",
    "X58n0996_001:0266b12": "中染淨融通四句內若染淨對說即華嚴為本剎種",
    "X58n0996_001:0266b13": "所持世界為末若理事相望則前三句皆末(注)或唯",
    "X58n0996_001:0266b14": "染或唯淨或俱華藏內娑婆故此三句皆末又曰第",
    "X58n0996_001:0266b15": "四句復為其本(注)或泯染淨相盡同一法界今此義",
    "X58n0996_001:0266b16": "勢例同此也故經中釋佛第十地云為諸菩薩說一",
    "X58n0996_001:0266b17": "切法無所有故復告令知一切諸法本來寂滅大涅",
    "X58n0996_001:0266b18": "槃故據此則知毗盧遮那智藏中本來寂滅方為絕",
    "X58n0996_001:0266b19": "待也。",
    "X58n0996_001:0266b20": "議曰此說本末承易簡之緒餘也然且深非章旨",
    "X58n0996_001:0266b21": "而有五過謂本末混濫失差別難辯失以一為三",
    "X58n0996_001:0266b22": "失一開權實失廣抄無用失何者若作此釋會末",
    "X58n0996_001:0266b23": "歸本門中一乘通本末非三乘則本末混濫失章",
    "X58n0996_001:0266b24": "家自斷本末分異會末歸本明三一差別豈容一",
    "X58n0996_001:0266c01": "門本末混濫若此混濫何成差別則差別難辯失",
    "X58n0996_001:0266c02": "也又一乘既通為末末是三乘以一為三失設欲",
    "X58n0996_001:0266c03": "說彼一乘自有深淺如德量中同別二門俱為能",
    "X58n0996_001:0266c04": "揀又如攝益決擇等中一乘雖具淺深多門亦俱",
    "X58n0996_001:0266c05": "能揀未始有濫觀彼之意是將經文連讀語句遂",
    "X58n0996_001:0266c06": "有此說全類古人讀勝鬘經以方便言連歸下文",
    "X58n0996_001:0266c07": "曲解法華以順己意也況今約本末以分三一權",
    "X58n0996_001:0266c08": "實汝應一乘自開權實四病矣夫今章釋彼經意",
    "X58n0996_001:0266c09": "者初段本末分異從如是下會末歸本一切諸法",
    "X58n0996_001:0266c10": "三乘末也毗盧遮那智藏大海諸佛法一乘本也",
    "X58n0996_001:0266c11": "既為二段義自不同固欲會彼第十地者即曰舉",
    "X58n0996_001:0266c12": "後攝初義則無害何須穿鑿或作彼經之疏尚可",
    "X58n0996_001:0266c13": "從容今解此章全成妄誕又復全抄諸地之名於",
    "X58n0996_001:0266c14": "斯何用是則亦有廣抄無用失五病承前二十妄",
    "X58n0996_001:0266c15": "矣火之晚矣。",
    "X58n0996_001:0266c17": "焚薪卷第一"
}