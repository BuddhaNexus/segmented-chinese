{
    "T27n1545_177:0887b17": "阿毘達磨大毘婆沙論卷第一百",
    "T27n1545_177:0887b18": "七十七",
    "T27n1545_177:0887b20": "五百大阿羅漢等造",
    "T27n1545_177:0887b21": "三藏法師玄奘奉　詔譯",
    "T27n1545_177:0887b22": "定蘊第七中不還納息第四之四",
    "T27n1545_177:0887b23": "問相異熟業以何為自性。為身業。為語業。",
    "T27n1545_177:0887b24": "為意業耶。答三業為自性然意業增上。有",
    "T27n1545_177:0887b25": "說。唯意業為自性。非身語業。所以者何。",
    "T27n1545_177:0887b26": "此業猛利。身語業鈍故。問相異熟業為在意",
    "T27n1545_177:0887b27": "地。為五識身耶。答在意地。非五識身。所以",
    "T27n1545_177:0887b28": "者何。此業有分別。要觀察已行。五識無分",
    "T27n1545_177:0887b29": "別。隨境界力起故。問相異熟業。為加行得",
    "T27n1545_177:0887c01": "為離染得。為生得耶。答唯加行得。非離染",
    "T27n1545_177:0887c02": "得非生得。所以者何。此業必在三無數劫",
    "T27n1545_177:0887c03": "修諸波羅蜜多。圓滿身中加行功用作意後",
    "T27n1545_177:0887c04": "而得故。有說。此業加行得亦生得。但非離",
    "T27n1545_177:0887c05": "染得。問相異熟業為聞所成思所成修所成",
    "T27n1545_177:0887c06": "耶。答唯思所成。非聞非修。所以者何。此業",
    "T27n1545_177:0887c07": "勝故非聞所成。欲界繫故非修所成。有說。",
    "T27n1545_177:0887c08": "此業通聞思所成。但非修所成。問相異熟業",
    "T27n1545_177:0887c09": "何處起耶。答在欲界。非餘界。在人趣非餘",
    "T27n1545_177:0887c10": "趣在贍部洲非餘洲。依何身起者。依男",
    "T27n1545_177:0887c11": "身起非女身等。於何時起者。佛出世時非",
    "T27n1545_177:0887c12": "無佛世。緣何境起者現前緣佛起勝思願。",
    "T27n1545_177:0887c13": "不緣餘境。問三十二大丈夫相。為一思所",
    "T27n1545_177:0887c14": "引。為多思耶。若爾何失。若一思所引者。云",
    "T27n1545_177:0887c15": "何少業能引多果。施設論說復云何通。如說。",
    "T27n1545_177:0887c16": "如是類業能感足下平滿善住相。乃至如是",
    "T27n1545_177:0887c17": "類業能感頂上烏瑟膩沙相。若多思所引者。",
    "T27n1545_177:0887c18": "云何一眾同分不分分別引耶。答有說。一",
    "T27n1545_177:0887c19": "思所引。問云何少業能感多果。答先以一",
    "T27n1545_177:0887c20": "思牽引。後以多思圓滿。是故無過。譬如畫",
    "T27n1545_177:0887c21": "師先以一色作摸後填眾彩。問施設論說",
    "T27n1545_177:0887c22": "復云何通。答彼論說圓滿業不說牽引業。",
    "T27n1545_177:0887c23": "故無過。然三十二大丈夫相是眾同分圓滿",
    "T27n1545_177:0887c24": "業果。非眾同分牽引業果。有說。多思所引。",
    "T27n1545_177:0887c25": "問云何一眾同分不分分別引耶。答爾時菩",
    "T27n1545_177:0887c26": "薩能一注心於一所依所緣行相有多思轉。",
    "T27n1545_177:0887c27": "於中有思能感足下平滿善住相。乃至有",
    "T27n1545_177:0887c28": "思能感頂上烏瑟膩沙相。如是說者。三十二",
    "T27n1545_177:0887c29": "思引三十二大丈夫相。一一復以多業圓滿。",
    "T27n1545_177:0888a01": "問菩薩所起三十二思。於諸相中先引何",
    "T27n1545_177:0888a02": "相。答有說。先引足下平滿善住相。後引餘",
    "T27n1545_177:0888a03": "相。先安其足後乃餘故。有說。先引目紺",
    "T27n1545_177:0888a04": "青相。先以慈眼觀世間故。如是說者。此則",
    "T27n1545_177:0888a05": "不定。隨此相緣合則引此相。",
    "T27n1545_177:0888a06": "三十二大丈夫相者。一足善住相。謂佛足",
    "T27n1545_177:0888a07": "下平滿不凹不凸。於踐躡時等按觸地。是",
    "T27n1545_177:0888a08": "故唯佛跡相分明。惡心欲去終不能滅。諸",
    "T27n1545_177:0888a09": "在家者若有此相。必為人王賓伏率土。諸",
    "T27n1545_177:0888a10": "出家者若有此相。必為法王化導一切。二",
    "T27n1545_177:0888a11": "者千輻輪相。謂佛於雙足下有文。如輪千",
    "T27n1545_177:0888a12": "輻具足轂輞圓滿分明巧妙。妙業天子雖極",
    "T27n1545_177:0888a13": "作意不能擬之而別化作。所以者何。妙業",
    "T27n1545_177:0888a14": "天子所化作事是無覆無記智所引。此相是",
    "T27n1545_177:0888a15": "純淨業所引故。復次彼天所作是生得智所",
    "T27n1545_177:0888a16": "引。此相是增上加行智所引故。復次彼天所",
    "T27n1545_177:0888a17": "作是一生所習智所引。此相是無量生所習",
    "T27n1545_177:0888a18": "智所引故。三者指纖長相。謂佛其指纖長傭",
    "T27n1545_177:0888a19": "而漸銳。節不麁現。並時無隙。安布得中光",
    "T27n1545_177:0888a20": "澤圓滿。四者足跟圓長相。謂佛足跟圓長端",
    "T27n1545_177:0888a21": "嚴廣直。五者手足細軟相。謂佛手足細軟如",
    "T27n1545_177:0888a22": "妬羅綿。六者手足網縵相。謂佛手足指間皆",
    "T27n1545_177:0888a23": "有網縵。猶如鵝王指。若合時網即不現而",
    "T27n1545_177:0888a24": "無皺緩。開時便現而無攣急。七者足趺端厚",
    "T27n1545_177:0888a25": "相。謂佛足趺圓厚向指傭寫兩邊端直。與跟",
    "T27n1545_177:0888a26": "相稱。躡時不廣。足下如紅蓮華色。網內邊",
    "T27n1545_177:0888a27": "如綵樹文爪甲如赤銅葉色。網外邊作真",
    "T27n1545_177:0888a28": "金色。細毛紺潤如吠琉璃故。佛雙足猶如",
    "T27n1545_177:0888a29": "寶履眾寶莊嚴光明微妙。八者翳泥耶[蹲-酋+(十/田/ㄙ)]",
    "T27n1545_177:0888b01": "相。謂佛[蹲-酋+(十/田/ㄙ)]脛圓直。漸下傭細。如翳泥耶鹿王",
    "T27n1545_177:0888b02": "[蹲-酋+(十/田/ㄙ)]。九者勢峯藏密相。謂佛勢峯藏密猶如馬",
    "T27n1545_177:0888b03": "王。若爾云何所化得見。有說。世尊愍所化",
    "T27n1545_177:0888b04": "故方便示之。有說。世尊化作象馬陰藏殊",
    "T27n1545_177:0888b05": "妙告所化言。如彼我亦爾。十者身分圓滿",
    "T27n1545_177:0888b06": "相。謂佛身分圓滿如諾瞿陀樹。如從臍至",
    "T27n1545_177:0888b07": "頂。如是從臍至足上下相稱。十一者身毛",
    "T27n1545_177:0888b08": "上靡相。十二者孔生一毛相。十三者身毛右",
    "T27n1545_177:0888b09": "旋相。謂佛身諸毛孔各生一毛。如吠琉璃",
    "T27n1545_177:0888b10": "其色紺潤宛轉右旋毛端上靡。所以一一毛",
    "T27n1545_177:0888b11": "孔唯一毛者。以菩薩時不亂說法故。十四",
    "T27n1545_177:0888b12": "者身真金色相。謂佛身真金色。映奪世間一",
    "T27n1545_177:0888b13": "切金光令不復現。如今時人所用鐵等。於",
    "T27n1545_177:0888b14": "今時所用金邊威光不現。今時所用金至佛",
    "T27n1545_177:0888b15": "在世時所用金邊威光不現。佛在世時所用",
    "T27n1545_177:0888b16": "金若至大海轉輪王路金砂贍部捺陀金邊",
    "T27n1545_177:0888b17": "威光不現。此金砂金若至七金山金邊威光",
    "T27n1545_177:0888b18": "不現。七金山金至妙高山王金邊威光不",
    "T27n1545_177:0888b19": "現。妙高山王金至三十三天莊嚴具金邊威",
    "T27n1545_177:0888b20": "光不現。如是展轉乃至樂變化天莊嚴具金",
    "T27n1545_177:0888b21": "至他化自在天莊嚴具金邊威光不現。此他",
    "T27n1545_177:0888b22": "化自在天莊嚴具金若至佛身金邊威光不",
    "T27n1545_177:0888b23": "現。是故佛身金色最勝。映奪一切世間金色。",
    "T27n1545_177:0888b24": "十五者常光一尋相。謂佛身分周匝常有光",
    "T27n1545_177:0888b25": "明。面各一尋晝夜恒照。十六者皮膚細滑相。",
    "T27n1545_177:0888b26": "謂佛皮膚細滑塵水不住。如吠琉璃及蓮華",
    "T27n1545_177:0888b27": "葉。設佛以足蹈於塵山。吠嵐婆風於中擊",
    "T27n1545_177:0888b28": "坌。欲令佛身及佛足下一塵染著無有是",
    "T27n1545_177:0888b29": "處。十七者七處充滿相。謂佛七處充滿。於餘",
    "T27n1545_177:0888c01": "身分此為少增。兩手兩足兩肩及項是為",
    "T27n1545_177:0888c02": "七處。十八者身廣洪直相。謂佛身廣洪直不",
    "T27n1545_177:0888c03": "偃不僂。亦不傍敧端雅充實。十九者師子",
    "T27n1545_177:0888c04": "上身相。謂佛胸臆分齊方廣威肅。如師子王",
    "T27n1545_177:0888c05": "上半身分。二十者肩髆圓滿相。謂佛肩髆圓",
    "T27n1545_177:0888c06": "滿。非諸捔力姝壯力士之所能及。二十一",
    "T27n1545_177:0888c07": "者立手摩膝相。謂佛平立舒手摩自膝輪。二",
    "T27n1545_177:0888c08": "十二者師子頷輪相。謂佛頷輪廣好如師子",
    "T27n1545_177:0888c09": "王。二十三者具四十齒相。二十四者齒齊平",
    "T27n1545_177:0888c10": "密相。二十五者牙齒鮮白有光明相。謂佛具",
    "T27n1545_177:0888c11": "四十齒皆悉齊平。中無間隙如毛髮許。其",
    "T27n1545_177:0888c12": "色鮮白光明晈映如雪山王。問餘人但有三",
    "T27n1545_177:0888c13": "十二齒。而說彼身中有一百三骨。佛具四十",
    "T27n1545_177:0888c14": "齒。何故亦言身中有一百三骨。而不增耶。",
    "T27n1545_177:0888c15": "答餘人頭骨九分合成。世尊頭骨但有一段。",
    "T27n1545_177:0888c16": "是以俱有一百三骨。二十六者得最上味相。",
    "T27n1545_177:0888c17": "謂佛舌根淨故。令所飲食變成上味。有說。",
    "T27n1545_177:0888c18": "佛舌根上有一切世間悅意美妙勝味種子。",
    "T27n1545_177:0888c19": "若諸苦酢等物至舌根時。此種雜變皆成",
    "T27n1545_177:0888c20": "上味。有說。如來舌根有如是勢力。若諸飲",
    "T27n1545_177:0888c21": "食來至舌根。於中悅意美妙性者便生舌",
    "T27n1545_177:0888c22": "識。麁鄙性者不生舌識。有說。佛咽喉中有",
    "T27n1545_177:0888c23": "二乳泉。若飲食時其乳流出。雜諸飲食皆",
    "T27n1545_177:0888c24": "成上味。然於此中舌根淨故令味殊勝。此",
    "T27n1545_177:0888c25": "理應然。二十七者廣長舌相。謂佛舌相薄",
    "T27n1545_177:0888c26": "軟。廣長出時覆面至耳髮際。若還入口而",
    "T27n1545_177:0888c27": "於口中無所妨礙。二十八者目紺青相。謂",
    "T27n1545_177:0888c28": "佛眼目脩廣。其色紺淨如蘇闍多青蓮花葉。",
    "T27n1545_177:0888c29": "二十九者牛王睫相。謂佛眼睫安布善好猶",
    "T27n1545_177:0889a01": "如牛王。三十者烏瑟膩沙相。謂佛頂髻骨肉",
    "T27n1545_177:0889a02": "合成。量如覆拳青圓殊妙。三十一者眉間",
    "T27n1545_177:0889a03": "白毫相。謂佛眉間白毫長半尋量。右旋宛轉",
    "T27n1545_177:0889a04": "光明清徹。三十二者得梵音聲相。謂佛於喉",
    "T27n1545_177:0889a05": "藏中有妙大種。能發悅意和雅梵音。如羯",
    "T27n1545_177:0889a06": "羅頻迦鳥。及發深遠雷震之聲。如帝釋鼓。",
    "T27n1545_177:0889a07": "如是音聲具八功德。一者深遠。二者和雅。",
    "T27n1545_177:0889a08": "三者分明。四者悅耳。五者入心。六者發喜。七",
    "T27n1545_177:0889a09": "者易了。八者無厭。",
    "T27n1545_177:0889a10": "問相是何義。答幖幟義是相義。殊勝義是",
    "T27n1545_177:0889a11": "相義。祥瑞義是相義。",
    "T27n1545_177:0889a12": "問何故大丈夫相唯三十二不增不減耶。脅",
    "T27n1545_177:0889a13": "尊者說曰。若增若減俱亦生疑。唯三十二亦",
    "T27n1545_177:0889a14": "不違法相。有說。三十二者世間共許是吉祥",
    "T27n1545_177:0889a15": "數。故不增減。有說。若三十二相莊嚴佛身",
    "T27n1545_177:0889a16": "則於世間最勝無比。若當減者便為闕",
    "T27n1545_177:0889a17": "少。若更增者則亦雜亂。皆非殊妙故唯爾",
    "T27n1545_177:0889a18": "所。如佛說法不可增減。佛相亦爾。無減可",
    "T27n1545_177:0889a19": "增無增可減故。問八十隨好為在何處。答",
    "T27n1545_177:0889a20": "在諸相間隨諸相轉莊嚴佛身令極妙好。",
    "T27n1545_177:0889a21": "問相與隨好不相障奪耶。答不爾。相與隨",
    "T27n1545_177:0889a22": "好更相顯發如林中花顯發諸樹。佛身如",
    "T27n1545_177:0889a23": "是相好莊嚴。又如金山眾寶雜飾。如是佛身",
    "T27n1545_177:0889a24": "威光奇特。以如來身極鑒淨故。諸祥瑞物皆",
    "T27n1545_177:0889a25": "現其中。如至那鏡極磨瑩已。隨物遠近影",
    "T27n1545_177:0889a26": "像皆現。佛身亦爾。是故一切諸魔外道懷惡",
    "T27n1545_177:0889a27": "心者。至佛處時無不瞻仰。覩之無厭右繞",
    "T27n1545_177:0889a28": "而去。問菩薩於身為有愛慢而莊嚴耶。答",
    "T27n1545_177:0889a29": "不爾。問云何。答菩薩為欲降伏世間恃色",
    "T27n1545_177:0889b01": "憍慢不受化者令受化故。以諸相好而",
    "T27n1545_177:0889b02": "莊嚴身。復次為顯佛所有法皆殊勝故。謂",
    "T27n1545_177:0889b03": "色力族姓眷屬名譽財富自在。智見功德皆",
    "T27n1545_177:0889b04": "悉殊勝。若不爾者。則所說法無人信受。是",
    "T27n1545_177:0889b05": "故菩薩莊嚴其身。復次欲與阿耨多羅三藐",
    "T27n1545_177:0889b06": "三菩提作所依器故。所以者何。殊勝功德",
    "T27n1545_177:0889b07": "決定依止殊勝之身。彼未來阿耨多羅三藐",
    "T27n1545_177:0889b08": "三菩提義。語菩薩言。汝欲令我在身中",
    "T27n1545_177:0889b09": "者。先令汝身清淨殊勝。以諸相好而莊嚴",
    "T27n1545_177:0889b10": "之。若不爾者。我亦不能於汝身生。譬如",
    "T27n1545_177:0889b11": "有人欲娉王女迎至室宅。彼密遣使而語",
    "T27n1545_177:0889b12": "之言。汝欲令我至舍宅者。先應灑掃除",
    "T27n1545_177:0889b13": "去鄙穢。懸繒幡蓋燒香散花種種莊嚴。吾",
    "T27n1545_177:0889b14": "乃可往。若不爾者。我亦不能至汝舍宅。是",
    "T27n1545_177:0889b15": "故菩薩莊嚴其身。問菩薩造作增長相異熟",
    "T27n1545_177:0889b16": "業已中間。或作轉輪王時。為即所修相異",
    "T27n1545_177:0889b17": "熟業。感彼相果。為餘業耶。答有說。即以",
    "T27n1545_177:0889b18": "所修相異熟業。以此業功能廣大。假設至今",
    "T27n1545_177:0889b19": "恒作輪王。而彼業勢亦不盡故。如是說者。",
    "T27n1545_177:0889b20": "彼以餘業。所以者何。菩薩修相異熟業皆",
    "T27n1545_177:0889b21": "為於最後身受殊勝果未便受用。然由彼",
    "T27n1545_177:0889b22": "業為增上造餘善業感輪王相果。譬如大",
    "T27n1545_177:0889b23": "富長者多諸珍寶。其中大價寶珠未便出用。",
    "T27n1545_177:0889b24": "餘輕價者隨時貿易。彼亦如是。問菩薩所得",
    "T27n1545_177:0889b25": "三十二相與輪王相有何差別。答菩薩所得",
    "T27n1545_177:0889b26": "有四事勝。一熾盛。二分明。三圓滿。四得處。",
    "T27n1545_177:0889b27": "復次有五事勝。一得處。二極端嚴。三文象",
    "T27n1545_177:0889b28": "深。四隨順勝智。五隨順離染。問菩薩造作",
    "T27n1545_177:0889b29": "增長相異熟業已。未至最後身來。於諸有",
    "T27n1545_177:0889c01": "情有異相可識知不。答有。謂生貴族形貌",
    "T27n1545_177:0889c02": "端嚴具丈夫身諸根圓滿。得宿命念深信",
    "T27n1545_177:0889c03": "因果。憙樂多聞尊重正法。智見猛利有勝",
    "T27n1545_177:0889c04": "辯才。志性調柔言音和雅。所作決定終無退",
    "T27n1545_177:0889c05": "屈。見他受苦情不堪忍。要當拔濟。所修無",
    "T27n1545_177:0889c06": "不迴向菩提。樂與有情作饒益事。而不",
    "T27n1545_177:0889c07": "求報。此等名為彼菩薩相。",
    "T27n1545_177:0889c08": "問如契經說佛一一相百福莊嚴。何謂百",
    "T27n1545_177:0889c09": "福。答此中百思名為百福。何謂百思。謂如",
    "T27n1545_177:0889c10": "菩薩造作增長足善住相業時。先起五十",
    "T27n1545_177:0889c11": "思。修治身器令淨調柔。次起一思正牽引",
    "T27n1545_177:0889c12": "彼。後復起五十思令其圓滿。譬如農夫先",
    "T27n1545_177:0889c13": "治畦壟次下種子後以糞水而覆溉之。",
    "T27n1545_177:0889c14": "彼亦如是。如足善住相業有如是百思莊",
    "T27n1545_177:0889c15": "嚴。乃至頂上烏瑟膩沙相業亦復如是。由此",
    "T27n1545_177:0889c16": "故說。佛一一相百福莊嚴。問何者是五十思",
    "T27n1545_177:0889c17": "耶。答依十業道各有五思。謂依離殺業道",
    "T27n1545_177:0889c18": "有五思。一離殺思。二勸導思。三讚美思。四",
    "T27n1545_177:0889c19": "隨喜思。五迴向思。謂迴所修向菩提故。乃",
    "T27n1545_177:0889c20": "至正見亦爾。是名五十思。有說。依十業道",
    "T27n1545_177:0889c21": "各起下中上上勝上極。五品善思如雜修靜",
    "T27n1545_177:0889c22": "慮。有說。依十業道各起五思。一加行淨。二",
    "T27n1545_177:0889c23": "根本淨。三後起淨。四非尋所害。五念攝受。",
    "T27n1545_177:0889c24": "有說。緣佛一相起五十剎那。未曾習思相",
    "T27n1545_177:0889c25": "續而轉。問如是百福一一量云何。答有說。",
    "T27n1545_177:0889c26": "若業能感轉輪王位。於四大洲自在而轉。",
    "T27n1545_177:0889c27": "是一福量。有說。若業能感天帝釋位。於二",
    "T27n1545_177:0889c28": "天眾自在而轉。是一福量。有說。若業能感",
    "T27n1545_177:0889c29": "他化自在天王位。於一切欲界天眾自在而",
    "T27n1545_177:0890a01": "轉。是一福量。有說。若業能感大梵天王位。",
    "T27n1545_177:0890a02": "於初靜慮及欲界天眾自在而轉。是一福量。",
    "T27n1545_177:0890a03": "有說。娑訶世界主大梵天王。勸請如來轉",
    "T27n1545_177:0890a04": "法輪福。是一福量。",
    "T27n1545_177:0890a05": "問彼請佛時是欲界繫無覆無記心。云何名",
    "T27n1545_177:0890a06": "福。答有說。彼住梵世。欲來請時先起如",
    "T27n1545_177:0890a07": "是善心。我當為諸有情作大饒益請佛轉",
    "T27n1545_177:0890a08": "法輪。爾時即名得彼梵福。此不應理。所以",
    "T27n1545_177:0890a09": "者何。非未作時已成就故。如是說者。彼請",
    "T27n1545_177:0890a10": "佛已還至梵宮。後世尊轉法輪時地神先",
    "T27n1545_177:0890a11": "唱。如是展轉聲徹梵宮。梵王聞已歡喜自",
    "T27n1545_177:0890a12": "慶。發淳淨心而生隨喜。爾時乃名成就此",
    "T27n1545_177:0890a13": "福。有說。世界成時一切有情業增上力。能",
    "T27n1545_177:0890a14": "感三千大千世界。是一福量。有說。除近佛",
    "T27n1545_177:0890a15": "地菩薩餘一切有情。所有能感富樂果業。是",
    "T27n1545_177:0890a16": "一福量。有說。此中一一福量應以喻顯。假",
    "T27n1545_177:0890a17": "使一切有情皆悉生盲。有一有情以大方便",
    "T27n1545_177:0890a18": "令俱得眼。彼有情福是一福量。復次假使一",
    "T27n1545_177:0890a19": "切有情皆飲毒藥悶亂將死。有一有情令",
    "T27n1545_177:0890a20": "皆除毒心得醒悟。彼有情福是一福量。復次",
    "T27n1545_177:0890a21": "假使一切有情皆被縛錄臨當斷命。有一",
    "T27n1545_177:0890a22": "有情俱令解脫一時得命。彼有情福是一",
    "T27n1545_177:0890a23": "福量。復次假使一切有情壞戒壞見。有一有",
    "T27n1545_177:0890a24": "情能令俱時戒見具足。彼有情福是一福量。",
    "T27n1545_177:0890a25": "評曰。如是所說皆是淳淨意樂。方便讚美菩",
    "T27n1545_177:0890a26": "薩福量。然皆未得其實。如實義者。菩薩所",
    "T27n1545_177:0890a27": "起一一福量無量無邊。以菩薩三無數劫積",
    "T27n1545_177:0890a28": "集圓滿諸波羅蜜多已。所引思願極廣大故。",
    "T27n1545_177:0890a29": "唯佛能知。非餘所測。如是所說廣大。量福。",
    "T27n1545_177:0890b01": "具足滿百莊嚴一相。展轉乃至三十二相皆",
    "T27n1545_177:0890b02": "具百福。佛以如是三十二百福莊嚴相。及",
    "T27n1545_177:0890b03": "八十隨好莊嚴其身故於天上人中最尊",
    "T27n1545_177:0890b04": "最勝。",
    "T27n1545_177:0890b05": "問此相異熟業經於幾時修習圓滿。答多分",
    "T27n1545_177:0890b06": "經百大劫。唯除釋迦菩薩。以釋迦菩薩極",
    "T27n1545_177:0890b07": "精進故超九大劫。但經九十一劫修習圓",
    "T27n1545_177:0890b08": "滿。便得無上正等菩提。其事云何。如契經",
    "T27n1545_177:0890b09": "說。過去有佛號曰底砂。或曰補砂。彼佛有",
    "T27n1545_177:0890b10": "二菩薩弟子勤修梵行。一名釋迦牟尼。二",
    "T27n1545_177:0890b11": "名梅怛儷藥。爾時彼佛觀二弟子誰先根熟。",
    "T27n1545_177:0890b12": "即如實知慈氏先熟。能寂後熟。復觀二士",
    "T27n1545_177:0890b13": "所化有情誰根先熟。又如實知釋迦所化應",
    "T27n1545_177:0890b14": "先根熟。知已即念。我今云何令彼機感相會",
    "T27n1545_177:0890b15": "遇耶。然令一人速熟則易。非令多人。作是",
    "T27n1545_177:0890b16": "念已。便告釋迦。吾欲遊山汝可隨去。爾時",
    "T27n1545_177:0890b17": "彼佛取尼師檀。隨路先往既至山上。入吠",
    "T27n1545_177:0890b18": "琉璃龕敷尼師檀。結跏趺坐入火界定。",
    "T27n1545_177:0890b19": "經七晝夜受妙喜樂。威光熾然。釋迦須臾",
    "T27n1545_177:0890b20": "亦往山上處處尋佛。如犢求母。展轉遇至",
    "T27n1545_177:0890b21": "彼龕室前。欻然見佛威儀端肅光明照曜。專",
    "T27n1545_177:0890b22": "誠懇發喜歎不堪。於行無間忘下一足。瞻",
    "T27n1545_177:0890b23": "仰尊顏目不暫捨。經七晝夜。以一伽他讚",
    "T27n1545_177:0890b24": "彼佛曰。",
    "T27n1545_177:0890b25": "　天地此界多聞室　　逝宮天處十方無",
    "T27n1545_177:0890b26": "　丈夫牛王大沙門　　尋地山林遍無等",
    "T27n1545_177:0890b27": "如是讚已便超九劫。於慈氏前得無上覺。",
    "T27n1545_177:0890b28": "問近佛地菩薩必於名句文身。得未曾得巧",
    "T27n1545_177:0890b29": "妙自在。應以別頌異門讚佛。何故經七晝",
    "T27n1545_177:0890c01": "夜唯以一頌而讚佛耶。答菩薩爾時思願",
    "T27n1545_177:0890c02": "勝故不重文頌。若改文頌則思願不淳。復",
    "T27n1545_177:0890c03": "次菩薩爾時怖畏散亂。如頌差別心亦異",
    "T27n1545_177:0890c04": "故。云何而得一心流注。復次菩薩顯己心",
    "T27n1545_177:0890c05": "無厭倦能於一頌新新發起勝思願故。問",
    "T27n1545_177:0890c06": "何故慈氏菩薩自根先熟所化後熟。釋迦菩",
    "T27n1545_177:0890c07": "薩則與此相違耶。答慈氏菩薩多自饒益少",
    "T27n1545_177:0890c08": "饒益他。釋迦菩薩多饒益他少自饒益。是",
    "T27n1545_177:0890c09": "故皆與所化不並。問如契經說。菩薩經三",
    "T27n1545_177:0890c10": "劫阿僧企耶。修行四波羅蜜多方得圓滿。",
    "T27n1545_177:0890c11": "此是何等劫耶。答有說是中劫。有說。是成",
    "T27n1545_177:0890c12": "劫。有說。是壞劫。如是說者此是大劫。積此",
    "T27n1545_177:0890c13": "大劫至一阿僧企耶。如是至三阿僧企耶",
    "T27n1545_177:0890c14": "修習圓滿。問此劫阿僧企耶量云何可知。答",
    "T27n1545_177:0890c15": "有說。以大劫為一。積此一至百千名洛",
    "T27n1545_177:0890c16": "叉。至百百千名俱胝。百千俱胝名那庾多。",
    "T27n1545_177:0890c17": "百千那庾多名頻婆。百千頻婆名建他。此後",
    "T27n1545_177:0890c18": "非算數智所及。至此所不及位名一劫阿",
    "T27n1545_177:0890c19": "僧企耶量。第二第三劫阿僧企耶量亦爾。有",
    "T27n1545_177:0890c20": "說。以大劫為一。積此一至百千名洛",
    "T27n1545_177:0890c21": "叉。至百百千名俱胝。百千俱胝名俱胝俱",
    "T27n1545_177:0890c22": "胝。百千俱胝俱胝名阿哲哲俱胝。百千阿哲",
    "T27n1545_177:0890c23": "哲俱胝名阿吒吒俱胝。百千阿吒吒俱胝名",
    "T27n1545_177:0890c24": "阿庾多。百千阿庾多名阿庾多分。百千阿",
    "T27n1545_177:0890c25": "庾多分名那庾多。百千那庾多名那庾多",
    "T27n1545_177:0890c26": "分。百千那庾多分名俱物陀。百千俱物陀",
    "T27n1545_177:0890c27": "名俱物陀分。百千俱物陀分名鉢特摩。百",
    "T27n1545_177:0890c28": "千鉢特摩名鉢特摩分。百千鉢特摩分名",
    "T27n1545_177:0890c29": "迦末羅。百千迦末羅名迦末羅分。百千迦",
    "T27n1545_177:0891a01": "末羅分名捺稚那。百千捺稚那名捺稚那分。",
    "T27n1545_177:0891a02": "百千捺稚那分名覩胝。百千覩胝名覩胝分。",
    "T27n1545_177:0891a03": "百千覩胝分名阿波波。百千阿波波名阿波",
    "T27n1545_177:0891a04": "波分。百千阿波波分名吒吒。百千吒吒名吒",
    "T27n1545_177:0891a05": "吒分。百千吒吒分名鄔伽。百千鄔伽名鄔伽",
    "T27n1545_177:0891a06": "分。百千鄔伽分名跋羅。百千跋羅名跋羅",
    "T27n1545_177:0891a07": "分。百千跋羅分名婆揭羅。從此以後非算",
    "T27n1545_177:0891a08": "數智所及。至此所不及位名一劫阿僧企",
    "T27n1545_177:0891a09": "耶量。第二第三劫阿僧企耶量亦爾。有說。",
    "T27n1545_177:0891a10": "非算數智所不及故名阿僧企耶。然有契",
    "T27n1545_177:0891a11": "經說六十數。於中有一數名阿僧企耶積",
    "T27n1545_177:0891a12": "大劫數至此數時名一劫阿僧企耶。如彼",
    "T27n1545_177:0891a13": "經言。有一無餘數始為一。十一為十。十十",
    "T27n1545_177:0891a14": "為百。十百為千。十千為鉢羅薜陀。十鉢羅",
    "T27n1545_177:0891a15": "薜陀為洛叉。十洛叉為頞底洛叉。十頞底",
    "T27n1545_177:0891a16": "洛叉為俱胝。十俱胝為末陀。十末陀為阿",
    "T27n1545_177:0891a17": "庾多。十阿庾多為大阿庾多。十大阿庾多為",
    "T27n1545_177:0891a18": "那庾多。十那庾多為大那庾多。十大那庾多",
    "T27n1545_177:0891a19": "為鉢羅那庾多。十鉢羅那庾多為大鉢羅那",
    "T27n1545_177:0891a20": "庾多。十大鉢羅那庾多為矜羯羅。十矜羯羅",
    "T27n1545_177:0891a21": "為大矜羯羅。十大矜羯羅為頻跋羅。十頻跋",
    "T27n1545_177:0891a22": "羅為大頻跋羅。十大頻跋羅為阿芻婆。十阿",
    "T27n1545_177:0891a23": "芻婆為大阿芻婆。十大阿芻婆為毘婆訶。十",
    "T27n1545_177:0891a24": "毘婆訶為大毘婆訶。十大毘婆訶為嗢蹭伽。",
    "T27n1545_177:0891a25": "十嗢蹭伽為大嗢蹭伽。十大嗢蹭伽為婆喝",
    "T27n1545_177:0891a26": "那。十婆喝那為大婆喝那。十大婆喝那為地",
    "T27n1545_177:0891a27": "致婆。十地致婆為大地致婆。十大地致婆為",
    "T27n1545_177:0891a28": "醯都。十醯都為大醯都。十大醯都為羯臘",
    "T27n1545_177:0891a29": "婆。十羯臘婆為大羯臘婆。十大羯臘婆為印",
    "T27n1545_177:0891b01": "達羅。十印達羅為大印達羅。十大印達羅為",
    "T27n1545_177:0891b02": "三磨鉢耽。十三磨鉢耽為大三磨鉢耽。十大",
    "T27n1545_177:0891b03": "三磨鉢耽為揭底。十揭底為大揭底。十大揭",
    "T27n1545_177:0891b04": "底為枯筏羅闍。十枮筏羅闍為大枮筏羅",
    "T27n1545_177:0891b05": "闍。十大枮筏羅闍為姥達羅。十姥達羅為",
    "T27n1545_177:0891b06": "大姥達羅。十大姥達羅為跋藍。十跋藍為大",
    "T27n1545_177:0891b07": "跋藍。十大跋藍為珊若。十珊若為大珊若。十",
    "T27n1545_177:0891b08": "大珊若為毘步多。十毘步多為大毘步多。十",
    "T27n1545_177:0891b09": "大毘步多為跋邏攙。十跋邏攙為大跋邏攙。",
    "T27n1545_177:0891b10": "十大跋邏攙為阿僧企耶。此後更有八數及",
    "T27n1545_177:0891b11": "前為六十數積一大劫。至此第五十二阿僧",
    "T27n1545_177:0891b12": "企耶數。時名一劫阿僧企耶。第二第三劫阿",
    "T27n1545_177:0891b13": "僧企耶亦復如是。有說。尊者舍利子依第",
    "T27n1545_177:0891b14": "四靜慮起宿住隨念智通。緣過去世齊所",
    "T27n1545_177:0891b15": "及劫為一劫阿僧企耶量。第二第三劫阿僧",
    "T27n1545_177:0891b16": "企耶量亦爾。彼不應作是說。以劫阿僧企",
    "T27n1545_177:0891b17": "耶量非舍利子等宿住智境故。此中或說三",
    "T27n1545_177:0891b18": "劫阿僧企耶量。皆是舍利子宿住智境故。不",
    "T27n1545_177:0891b19": "應言齊彼智所及劫為一劫阿僧企耶量",
    "T27n1545_177:0891b20": "有說。依一施行分別三劫阿僧企耶量。謂",
    "T27n1545_177:0891b21": "若時菩薩雖行惠施。而未能捨一切物施",
    "T27n1545_177:0891b22": "一切田。齊此名為初劫阿僧企耶。若時菩薩",
    "T27n1545_177:0891b23": "能行惠施。亦能捨一切物而未能施一切",
    "T27n1545_177:0891b24": "田。或能施一切田而未能捨一切物。齊此",
    "T27n1545_177:0891b25": "名為第二劫阿僧企耶。若時菩薩能行惠施。",
    "T27n1545_177:0891b26": "亦能捨一切物及能施一切田。齊此名為",
    "T27n1545_177:0891b27": "第三劫阿僧企耶。有說。依所逢事佛分別",
    "T27n1545_177:0891b28": "三劫阿僧企耶量。謂過去久遠人壽百歲時。",
    "T27n1545_177:0891b29": "有佛名釋迦牟尼。出現於世。生剎帝利釋",
    "T27n1545_177:0891c01": "迦種中。母名摩訶摩耶。父名淨飯。子名羅",
    "T27n1545_177:0891c02": "怙羅。城名劫比羅筏窣覩多諸釋種。侍者",
    "T27n1545_177:0891c03": "弟子名阿難陀。第一雙弟子名舍利子大目",
    "T27n1545_177:0891c04": "揵連。爾時世間五濁增盛。為生老死之所逼",
    "T27n1545_177:0891c05": "迫。愚癡盲瞑無將導者。彼佛世尊以悲願",
    "T27n1545_177:0891c06": "力於中出現。精進增上化導有情未曾暫",
    "T27n1545_177:0891c07": "息。由如此故為風所薄。肩背有疾。時有陶",
    "T27n1545_177:0891c08": "師名曰廣熾。佛知時至即告侍者阿難陀",
    "T27n1545_177:0891c09": "言。吾今身疾不安。汝可往廣熾陶師家求",
    "T27n1545_177:0891c10": "胡麻油及煖水。為吾塗洗。侍者敬諾往陶師",
    "T27n1545_177:0891c11": "家。住廣熾前愛語問訊已。方便讚佛種種",
    "T27n1545_177:0891c12": "功德勝戒定慧。三十二相八十隨好圓光赫",
    "T27n1545_177:0891c13": "奕。智見無礙辯才無滯。復告廣熾。如是世",
    "T27n1545_177:0891c14": "尊若不出家。當為輪王王四洲界。我及汝",
    "T27n1545_177:0891c15": "等一切世間皆為僕使。然今棄捨如是王",
    "T27n1545_177:0891c16": "位出家苦行。得阿耨多羅三藐三菩提。具",
    "T27n1545_177:0891c17": "一切智見。斷一切疑網。施一切決定。能盡",
    "T27n1545_177:0891c18": "一切問論源底。視諸有情猶如一子。今者",
    "T27n1545_177:0891c19": "在此不遠而住。然為拔濟汝等苦故恒涉",
    "T27n1545_177:0891c20": "道路。為風所薄肩背勞積。須油煖水故相",
    "T27n1545_177:0891c21": "造詣。頗能施耶。爾時廣熾聞已踊躍歎未曾",
    "T27n1545_177:0891c22": "有。如何人間有是功德。即報尊者。仁今且",
    "T27n1545_177:0891c23": "還。我當如命自往佛所。其去未久。廣熾即",
    "T27n1545_177:0891c24": "辦生胡麻油及煖香水持往佛所。佛遙見",
    "T27n1545_177:0891c25": "之。為令彼人種善根故脫去餘衣。唯留",
    "T27n1545_177:0891c26": "襯身踞机而待。廣熾到已發淳淨心。以",
    "T27n1545_177:0891c27": "所持油恭敬善巧。塗佛肩背種種摩搦。復",
    "T27n1545_177:0891c28": "以煖水香湯灌洗。佛時風疾釋然除愈。以",
    "T27n1545_177:0891c29": "慈軟音慰喻廣熾。彼聞歡喜即發願言。願我",
    "T27n1545_177:0892a01": "未來當得作佛。名號眷屬時處弟子。如今",
    "T27n1545_177:0892a02": "世尊等無有異。當知彼陶師者即釋迦菩",
    "T27n1545_177:0892a03": "薩。由本願故今名號等如昔不異。然從彼",
    "T27n1545_177:0892a04": "佛發是願後。乃至逢事寶髻如來。是名初",
    "T27n1545_177:0892a05": "劫阿僧企耶滿。從此以後乃至逢事然燈如",
    "T27n1545_177:0892a06": "來。是名第二劫阿僧企耶滿。復從此後乃至",
    "T27n1545_177:0892a07": "逢事勝觀如來。是名第三劫阿僧企耶滿。此",
    "T27n1545_177:0892a08": "後復經九十一劫修妙相業。至逢事迦葉",
    "T27n1545_177:0892a09": "波佛時方得圓滿。有說。有三種阿僧企耶。",
    "T27n1545_177:0892a10": "一劫阿僧企耶。二生阿僧企耶。三妙行阿僧",
    "T27n1545_177:0892a11": "企耶。劫阿僧企耶者。謂以大劫為一積至",
    "T27n1545_177:0892a12": "洛叉俱胝。展轉乃至過婆揭羅數。生阿僧",
    "T27n1545_177:0892a13": "企耶者。謂一一劫經無數生。妙行阿僧企耶",
    "T27n1545_177:0892a14": "者。謂一一劫修無數妙行。由此三種阿僧企",
    "T27n1545_177:0892a15": "耶證無上覺。此不應理。如實義者。此中",
    "T27n1545_177:0892a16": "但說經三劫阿僧企耶。修行圓滿。",
    "T27n1545_177:0892a17": "說一切有部發智大毘婆沙論卷第一百七",
    "T27n1545_177:0892a18": "十七"
}