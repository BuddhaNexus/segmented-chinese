{
    "T29n1558_023:0118c09": "2阿毘達磨俱舍論卷第二十三",
    "T29n1558_023:0118c11": "尊者世親造",
    "T29n1558_023:0118c12": "三藏法師玄奘奉　詔譯",
    "T29n1558_023:0118c13": "分別賢聖品第六之二",
    "T29n1558_023:0118c14": "如是已說入修二門，由此二門心便得定。",
    "T29n1558_023:0118c15": "心得定已復何所修？頌曰：",
    "T29n1558_023:0118c16": "依已修成止，　　為觀修念住，",
    "T29n1558_023:0118c17": "以自相共相，　　觀身受心法。",
    "T29n1558_023:0118c18": "自性聞等慧，　　餘相雜所緣，",
    "T29n1558_023:0118c19": "說次第隨生，　　治倒故唯四。",
    "T29n1558_023:0118c20": "論曰：依已修成滿勝奢摩他，為毘鉢舍那",
    "T29n1558_023:0118c21": "修四念住。如何修習四念住耶？謂以自共",
    "T29n1558_023:0118c22": "相觀身、受、心、法。身受心法各別自性名為自",
    "T29n1558_023:0118c23": "相。一切有為皆非常性、一切有漏皆是苦性",
    "T29n1558_023:0118c24": "及一切法空非我性名為共相。身自性者，大",
    "T29n1558_023:0118c25": "種造色。受心自性，如自名顯。法自性者，除",
    "T29n1558_023:0118c26": "三餘法。傳說在定以極微剎那各別觀身，",
    "T29n1558_023:0118c27": "名身念住滿，餘三滿相如應當知。何等名",
    "T29n1558_023:0118c28": "為四念住體？此四念住體各有三，自性、相雜、",
    "T29n1558_023:0118c29": "所緣別故。自性念住以慧為體，此慧有三",
    "T29n1558_023:0119a01": "種，謂聞等所成，即此亦名三種念住。相雜念",
    "T29n1558_023:0119a02": "住以慧所餘俱有為體。所緣念住以慧所",
    "T29n1558_023:0119a03": "緣諸法為體。寧知自性是慧非餘？經說：於",
    "T29n1558_023:0119a04": "身住循身觀名身念住。餘三亦然。諸循觀",
    "T29n1558_023:0119a05": "名唯目慧體，非慧無有循觀用故。何緣",
    "T29n1558_023:0119a06": "於慧立念住名？毘婆沙師說：此品念增故。",
    "T29n1558_023:0119a07": "是念力持慧得轉義，如斧破木由楔力持。",
    "T29n1558_023:0119a08": "理實應言慧令念住，是故於慧立念住名，",
    "T29n1558_023:0119a09": "隨慧所觀能明記故，由此無滅作如是言：",
    "T29n1558_023:0119a10": "若有能於身住循身觀，緣身念得住，乃至",
    "T29n1558_023:0119a11": "廣說。世尊亦說：若有於身住循身觀者，念",
    "T29n1558_023:0119a12": "便住不謬。然有經言：此四念住由何故集？",
    "T29n1558_023:0119a13": "由何故滅？食觸名色作意集故，如次令身",
    "T29n1558_023:0119a14": "受心法集。食觸名色作意滅故，如次令身受",
    "T29n1558_023:0119a15": "心法滅。應知彼說所緣念住，以念於彼得",
    "T29n1558_023:0119a16": "安住故。又念住別名隨所緣緣自他俱相",
    "T29n1558_023:0119a17": "續異故。一一念住各有三種，此四念住說次",
    "T29n1558_023:0119a18": "隨生。生復何緣？次第如是。隨境麁者應先",
    "T29n1558_023:0119a19": "觀故，或諸欲貪於身處轉，故四念住觀身",
    "T29n1558_023:0119a20": "在初。然貪於身由欣樂受，欣樂於受由",
    "T29n1558_023:0119a21": "心不調，心之不調由惑未斷，故觀受等如",
    "T29n1558_023:0119a22": "是次第。此四念住如次治彼淨、樂、常、我四種",
    "T29n1558_023:0119a23": "顛倒，故唯有四不增不減。四中三種唯不",
    "T29n1558_023:0119a24": "雜緣，第四所緣通雜不雜。若唯觀法名不",
    "T29n1558_023:0119a25": "雜緣，若於身等二三或四總而觀察名為",
    "T29n1558_023:0119a26": "雜緣。如是熟修雜緣身等法念住已，復何",
    "T29n1558_023:0119a27": "所修？頌曰：",
    "T29n1558_023:0119a28": "彼居法念住，　　總觀四所緣，",
    "T29n1558_023:0119a29": "修非常及苦，　　空非我行相。",
    "T29n1558_023:0119b01": "論曰：彼觀行者居緣總雜法念住中，總觀",
    "T29n1558_023:0119b02": "所緣身等四境修四行相，所謂非常、苦、空、非",
    "T29n1558_023:0119b03": "我。修此觀已生何善根？頌曰：",
    "T29n1558_023:0119b04": "從此生煖法，　　具觀四聖諦，",
    "T29n1558_023:0119b05": "修十六行相，　　次生頂亦然，",
    "T29n1558_023:0119b06": "如是二善根，　　皆初法後四。",
    "T29n1558_023:0119b07": "次忍唯法念，　　下中品同頂，",
    "T29n1558_023:0119b08": "上唯觀欲苦，　　一行一剎那，",
    "T29n1558_023:0119b09": "世第一亦然，　　皆慧五除得",
    "T29n1558_023:0119b10": "論曰：修習總緣共相法念住，漸次成熟乃",
    "T29n1558_023:0119b11": "至上上品。從此念住後，有順決擇分初善",
    "T29n1558_023:0119b12": "根生，名為煖法。此法如煖立煖法名，是能",
    "T29n1558_023:0119b13": "燒惑薪聖道火前相，如火前相故名為煖。",
    "T29n1558_023:0119b14": "此煖善根分位長故，能具觀察四聖諦境，及",
    "T29n1558_023:0119b15": "能具修十六行相。觀苦聖諦修四行相：一",
    "T29n1558_023:0119b16": "非常、二苦、三空、四非我。觀集聖諦修四行",
    "T29n1558_023:0119b17": "相：一因、二集、三生、四緣。觀滅聖諦修四行",
    "T29n1558_023:0119b18": "相：一滅、二靜、三妙、四離。觀道聖諦修四行",
    "T29n1558_023:0119b19": "相：一道、二如、三行、四出。此相差別如後當辯。",
    "T29n1558_023:0119b20": "此煖善根下中上品漸次增長至成滿時有",
    "T29n1558_023:0119b21": "善根生，名為頂法，此轉勝故更立異名。動",
    "T29n1558_023:0119b22": "善根中此法最勝，如人頂故，名為頂法。或",
    "T29n1558_023:0119b23": "由此是進退兩際，如山頂故，說名為頂。此",
    "T29n1558_023:0119b24": "亦如煖具觀四諦，及能具修十六行相。如",
    "T29n1558_023:0119b25": "是煖頂二種善根，初安足時唯法念住。以何",
    "T29n1558_023:0119b26": "義故名初安足？謂隨何善根以十六行相",
    "T29n1558_023:0119b27": "最初遊踐四聖諦迹，後增進時具四念住。諸",
    "T29n1558_023:0119b28": "先所得後不現前，於彼不生欽重心故。此",
    "T29n1558_023:0119b29": "頂善根下中上品漸次增長，至成滿時有",
    "T29n1558_023:0119c01": "善根生名為忍法，於四諦理能忍可中此",
    "T29n1558_023:0119c02": "最勝故。又此位忍無退墮故名為忍法。此",
    "T29n1558_023:0119c03": "忍善根安足增進皆法念住，與前有別。然此",
    "T29n1558_023:0119c04": "忍法有下中上，下中二品與頂法同，謂具",
    "T29n1558_023:0119c05": "觀察四聖諦境及能具修十六行相；上品有",
    "T29n1558_023:0119c06": "異，唯觀欲苦，與世第一相隣接故。由此義",
    "T29n1558_023:0119c07": "准，煖等善根皆能具緣三界苦等義已成立，",
    "T29n1558_023:0119c08": "無簡別故。謂瑜伽師於色無色對治道等一",
    "T29n1558_023:0119c09": "一聖諦行相所緣漸減漸略，乃至但有二念",
    "T29n1558_023:0119c10": "作意思惟欲界苦聖諦境，齊此以前名中",
    "T29n1558_023:0119c11": "忍位。從此位無間起勝善根一行一剎那",
    "T29n1558_023:0119c12": "名上品忍，此善根起不相續故。上品忍無",
    "T29n1558_023:0119c13": "間生世第一法。如上品忍緣欲苦諦修一",
    "T29n1558_023:0119c14": "行相唯一剎那，此有漏故名為世間，是最勝",
    "T29n1558_023:0119c15": "故名為第一。此有漏法世間中勝，是故名為",
    "T29n1558_023:0119c16": "世第一法。有士用力，離同類因，引聖道生，",
    "T29n1558_023:0119c17": "故名最勝。如是煖等四種善根，念住性故",
    "T29n1558_023:0119c18": "皆慧為體，若并助伴皆五蘊性。然除彼得，",
    "T29n1558_023:0119c19": "勿諸聖者煖等善根重現前故。此中煖法初",
    "T29n1558_023:0119c20": "安足時，緣三諦法念住現在修未來四，隨",
    "T29n1558_023:0119c21": "一行相現在修未來四。緣滅諦法念住現",
    "T29n1558_023:0119c22": "在修未來一，隨一行相現在修未來四。由",
    "T29n1558_023:0119c23": "此種性先未曾得，要同分者方能修故。後增",
    "T29n1558_023:0119c24": "進時緣三諦，隨一念住現在修未來四，隨",
    "T29n1558_023:0119c25": "一行相現在修未來十六。緣滅諦法念住",
    "T29n1558_023:0119c26": "現在修未來四，隨一行相現在修未來十",
    "T29n1558_023:0119c27": "六，由此種性先已曾得，不同分者亦能修",
    "T29n1558_023:0119c28": "故。頂初安足，緣四諦法念住現在修未來",
    "T29n1558_023:0119c29": "四，隨一行相現在修未來十六。後增進時，",
    "T29n1558_023:0120a01": "緣三諦隨一念住現在修未來四，隨一行",
    "T29n1558_023:0120a02": "相現在修未來十六。緣滅諦法，念住現在",
    "T29n1558_023:0120a03": "修未來四，隨一行相現在修未來十六。忍",
    "T29n1558_023:0120a04": "初安足及後增進，緣四諦法念住現在修",
    "T29n1558_023:0120a05": "未來四，隨一行相現在修未來十六。然於",
    "T29n1558_023:0120a06": "增進略所緣時，隨略彼所緣，不修彼行",
    "T29n1558_023:0120a07": "相。世第一法，緣欲苦諦法念住現在修未來",
    "T29n1558_023:0120a08": "四，隨一行相現在修未來四，無異分故、似",
    "T29n1558_023:0120a09": "見道故。已辯所生善根相體，今次應辯此",
    "T29n1558_023:0120a10": "差別義。頌曰：",
    "T29n1558_023:0120a11": "此順決擇分，　　四皆修所成，",
    "T29n1558_023:0120a12": "六地二或七，　　依欲界身九，",
    "T29n1558_023:0120a13": "三女男得二，　　第四女亦爾。",
    "T29n1558_023:0120a14": "聖由失地捨，　　異生由命終，",
    "T29n1558_023:0120a15": "初二亦退捨，　　依本必見諦，",
    "T29n1558_023:0120a16": "捨已得非先，　　二捨性非得。",
    "T29n1558_023:0120a17": "論曰：此煖、頂、忍、世第一法四殊勝善根名順",
    "T29n1558_023:0120a18": "決擇分。依何義建立順決擇分名？決謂決",
    "T29n1558_023:0120a19": "斷，擇謂簡擇。決斷簡擇謂諸聖道，以諸聖道",
    "T29n1558_023:0120a20": "能斷疑故，及能分別四諦相故。分謂分段，",
    "T29n1558_023:0120a21": "此言意顯所順唯是見道一分，決擇之分故",
    "T29n1558_023:0120a22": "得決擇分名。此四為緣引決擇分，順益彼",
    "T29n1558_023:0120a23": "故得順彼名，故此名為順決擇分。如是四",
    "T29n1558_023:0120a24": "種皆修所成，非聞思所成，唯等引地故。四中",
    "T29n1558_023:0120a25": "前二是下品攝，以俱可動猶可退故。忍中品",
    "T29n1558_023:0120a26": "攝，勝前二故、有世第一為其上故。世第一",
    "T29n1558_023:0120a27": "法獨是上品。此四善根皆依六地，謂四靜慮、",
    "T29n1558_023:0120a28": "未至、中間。欲界中無，闕等引故。餘上地亦",
    "T29n1558_023:0120a29": "無，見道眷屬故。又無色界心不緣欲界故，",
    "T29n1558_023:0120b01": "欲界先應遍知斷故。此四善根能感色界五",
    "T29n1558_023:0120b02": "蘊異熟為圓滿因，不能牽引，憎背有故。",
    "T29n1558_023:0120b03": "或聲為顯二有異說，謂煖、頂二。尊者妙音",
    "T29n1558_023:0120b04": "說：依前六及欲七地，此四善根依欲身起，",
    "T29n1558_023:0120b05": "人天九處除北俱盧，前三善根三洲初起，後",
    "T29n1558_023:0120b06": "生天處亦續現前。第四善根天處亦起，此",
    "T29n1558_023:0120b07": "無初後一剎那故。此四善根唯依男女，前",
    "T29n1558_023:0120b08": "三男女俱通得二，第四女身亦得二種。依",
    "T29n1558_023:0120b09": "男唯得男身善根，已得女身非擇滅故。聖",
    "T29n1558_023:0120b10": "依此地得此善根，失此地時善根方捨，失",
    "T29n1558_023:0120b11": "地言顯遷生上地。異生於地若失不失，但",
    "T29n1558_023:0120b12": "失眾同分，必捨此善根。初二善根亦由退",
    "T29n1558_023:0120b13": "捨，由死退捨唯異生非聖，由失地捨唯",
    "T29n1558_023:0120b14": "聖非異生。忍及世第一，異生亦無退。依根",
    "T29n1558_023:0120b15": "本地起煖等善根，彼於此生必定得見諦，",
    "T29n1558_023:0120b16": "厭生死心極猛利故。若先捨已後重得時，所",
    "T29n1558_023:0120b17": "得必非先之所捨。如捨已重得別解脫律",
    "T29n1558_023:0120b18": "儀，以未曾熟修大功用成故。若先已得煖",
    "T29n1558_023:0120b19": "等善根，經生故捨。遇了分位善說法師便",
    "T29n1558_023:0120b20": "生頂等，若不遇者還從本修。失退二捨非",
    "T29n1558_023:0120b21": "得為性，退必起過，失不必然。得此善根",
    "T29n1558_023:0120b22": "有何勝利？頌曰：",
    "T29n1558_023:0120b23": "煖必至涅槃，　　頂終不斷善，",
    "T29n1558_023:0120b24": "忍不墮惡趣，　　第一入離生。",
    "T29n1558_023:0120b25": "論曰：四善根中若得煖法，雖有退斷善根",
    "T29n1558_023:0120b26": "造無間業墮惡趣等，而無久流轉，必至涅",
    "T29n1558_023:0120b27": "槃故。若爾，何殊順解脫分？若無障礙，去見",
    "T29n1558_023:0120b28": "諦近，此與見道行相同故。若得頂法，雖",
    "T29n1558_023:0120b29": "有退等，而增畢竟不斷善根。若得忍時，雖",
    "T29n1558_023:0120c01": "命終捨住異生位，而增無退，不造無間，不",
    "T29n1558_023:0120c02": "墮惡趣。然頌但說不墮惡趣言，義准已知",
    "T29n1558_023:0120c03": "不造無間業，造無間業者必墮惡趣故。忍",
    "T29n1558_023:0120c04": "位無退，如前已辯。此位不墮諸惡趣者，已",
    "T29n1558_023:0120c05": "遠趣彼業煩惱故。若至忍位，於少趣生處",
    "T29n1558_023:0120c06": "身有惑中得不生法故。趣謂諸惡趣。生謂",
    "T29n1558_023:0120c07": "卵濕生。處謂無想、北俱盧、大梵處。身謂扇搋、",
    "T29n1558_023:0120c08": "半擇迦、二形身。有謂第八等有。惑謂見所斷",
    "T29n1558_023:0120c09": "惑。此於下上位，隨所應而得，謂於下忍",
    "T29n1558_023:0120c10": "得惡趣不生，所餘不生至上忍方得。得世",
    "T29n1558_023:0120c11": "第一法，雖住異生位，而能趣入正性離生。",
    "T29n1558_023:0120c12": "頌雖不言離命終捨，既無間入正性離生，",
    "T29n1558_023:0120c13": "義准已成無命終捨。何緣唯此能入離生？已",
    "T29n1558_023:0120c14": "得異生非擇滅故，能如無間道捨異生性",
    "T29n1558_023:0120c15": "故。此四善根各有三品，由聲聞等種性別",
    "T29n1558_023:0120c16": "故。隨何種性善根已生，彼可移轉向餘乘",
    "T29n1558_023:0120c17": "不？頌曰：",
    "T29n1558_023:0120c18": "轉聲聞種性，　　二成佛三餘，",
    "T29n1558_023:0120c19": "麟角佛無轉，　　一坐成覺故。",
    "T29n1558_023:0120c20": "論曰：聲聞種性煖頂已生，容可轉成無上正",
    "T29n1558_023:0120c21": "覺，彼若得忍無成佛理，謂於惡趣已超越",
    "T29n1558_023:0120c22": "故。菩提薩埵利物為懷，為化有情必往惡",
    "T29n1558_023:0120c23": "趣，彼忍種性不可迴轉，是故定無得成佛",
    "T29n1558_023:0120c24": "義。聲聞種性煖頂忍三，皆有可轉成獨覺",
    "T29n1558_023:0120c25": "義，在佛乘外故說為餘。麟角佛言顯麟",
    "T29n1558_023:0120c26": "角喻及無上覺。煖等善根並無移轉向餘乘",
    "T29n1558_023:0120c27": "義，皆以第四靜慮為依，一坐便成自乘覺",
    "T29n1558_023:0120c28": "故。第四靜慮是不傾動最極明利三摩地故，",
    "T29n1558_023:0120c29": "堪為麟角喻無上覺所依。此中覺言顯盡、",
    "T29n1558_023:0121a01": "無生智，後當辯，此是菩提性故。言一坐者，",
    "T29n1558_023:0121a02": "從煖善根乃至菩提，不起于座。有餘師說：",
    "T29n1558_023:0121a03": "從不淨觀不起于座乃至菩提。有餘獨覺",
    "T29n1558_023:0121a04": "異麟角喻，起彼種性初二善根，轉向餘乘，",
    "T29n1558_023:0121a05": "理無遮礙。頗有此生創修此行，即此生引",
    "T29n1558_023:0121a06": "起順決擇分耶？不爾。云何？頌曰：",
    "T29n1558_023:0121a07": "前順解脫分，　　速三生解脫，",
    "T29n1558_023:0121a08": "聞思成三業，　　殖在人三洲。",
    "T29n1558_023:0121a09": "論曰：順決擇分今生起者，必前生起順解脫",
    "T29n1558_023:0121a10": "分。諸有創殖順解脫分，極速三生方得解",
    "T29n1558_023:0121a11": "脫。謂初生起順解脫分，第二生起順決擇",
    "T29n1558_023:0121a12": "分，第三生入聖乃至得解脫。譬如下種、苗",
    "T29n1558_023:0121a13": "成、結實，三位不同。身入法性、成熟、解脫，三位",
    "T29n1558_023:0121a14": "亦爾。傳說如是順解脫分唯聞思所成，通",
    "T29n1558_023:0121a15": "三業為體。雖就最勝唯是意業，而此思願",
    "T29n1558_023:0121a16": "攝起身語亦得名為順解脫分。有施一",
    "T29n1558_023:0121a17": "食持一戒等深樂解脫，願力所持便名種",
    "T29n1558_023:0121a18": "殖順解脫分。殖順解脫分唯人三洲，餘厭",
    "T29n1558_023:0121a19": "離般若，如應無故，遇佛出世殖此善根。有",
    "T29n1558_023:0121a20": "餘師言：亦遇獨覺。已因便說順解脫分，入",
    "T29n1558_023:0121a21": "觀次第是正所論。於中已明諸加行道，世第",
    "T29n1558_023:0121a22": "一法為其後邊，應說從斯復生何道？頌曰：",
    "T29n1558_023:0121a23": "世第一無間，　　即緣欲界苦，",
    "T29n1558_023:0121a24": "生無漏法忍，　　忍次生法智，",
    "T29n1558_023:0121a25": "次緣餘界苦，　　生類忍類智，",
    "T29n1558_023:0121a26": "緣集滅道諦，　　各生四亦然，",
    "T29n1558_023:0121a27": "如是十六心，　　名聖諦現觀，",
    "T29n1558_023:0121a28": "此總有三種，　　謂見緣事別。",
    "T29n1558_023:0121a29": "論曰：從世第一善根無間，即緣欲界苦聖",
    "T29n1558_023:0121b01": "諦境，有無漏攝法智忍生，此忍名為苦法智",
    "T29n1558_023:0121b02": "忍，為顯此忍是無漏故，舉後等流以為",
    "T29n1558_023:0121b03": "標別。此能生法智，是法智因，得法智忍名，",
    "T29n1558_023:0121b04": "如花果樹。即此名入正性離生，亦復名入",
    "T29n1558_023:0121b05": "正性決定。由此是初入正性離生，亦是初",
    "T29n1558_023:0121b06": "入正性決定故。經說正性，所謂涅槃。或正",
    "T29n1558_023:0121b07": "性言，因諸聖道。生謂煩惱，或根未熟。聖道",
    "T29n1558_023:0121b08": "能越，故名離生，能決趣涅槃，或決了諦相",
    "T29n1558_023:0121b09": "故。諸聖道得決定名，至此位中說名為入。",
    "T29n1558_023:0121b10": "此忍生已得聖者名，此在未來捨異生性。",
    "T29n1558_023:0121b11": "謂許此忍未來生時有此用非餘，如燈及",
    "T29n1558_023:0121b12": "生相。有餘師說：世第一法捨異生性，此義不",
    "T29n1558_023:0121b13": "然，彼此同名世間法故、性相違故。亦無有",
    "T29n1558_023:0121b14": "失，如上怨肩能害怨命。有餘師說：此二",
    "T29n1558_023:0121b15": "共捨，如無間道解脫道故。此忍無間即緣",
    "T29n1558_023:0121b16": "欲苦有法智生，名苦法智。應知此智亦無",
    "T29n1558_023:0121b17": "漏攝，前無漏言遍流後故。如緣欲界苦聖",
    "T29n1558_023:0121b18": "諦境，有苦法忍、苦法智生。如是復於法智",
    "T29n1558_023:0121b19": "無間總緣餘界苦聖諦境，有類智忍生，名",
    "T29n1558_023:0121b20": "苦類智忍。此忍無間即緣此境有類智生，",
    "T29n1558_023:0121b21": "名苦類智。最初證知諸法真理故名法智，",
    "T29n1558_023:0121b22": "此後境智與前相似故得類名，以後隨前",
    "T29n1558_023:0121b23": "而證境故。如緣苦諦欲界及餘，生法類忍、",
    "T29n1558_023:0121b24": "法類智四，緣餘三諦各四亦然。謂復於前苦",
    "T29n1558_023:0121b25": "類智後，次緣欲界集聖諦境有法智忍生，",
    "T29n1558_023:0121b26": "名集法智忍。此忍無間即緣欲集有法智",
    "T29n1558_023:0121b27": "生，名集法智。次緣餘界集聖諦境有類智",
    "T29n1558_023:0121b28": "忍生，名集類智忍。此忍無間即緣此境有",
    "T29n1558_023:0121b29": "類智生，名集類智。次緣欲界滅聖諦境有",
    "T29n1558_023:0121c01": "法智忍生，名滅法智忍。此忍無間即緣欲",
    "T29n1558_023:0121c02": "滅有法智生，名滅法智。次緣餘界滅聖諦",
    "T29n1558_023:0121c03": "境有類智忍生，名滅類智忍。此忍無間即",
    "T29n1558_023:0121c04": "緣此境有類智生，名滅類智。次緣欲界道",
    "T29n1558_023:0121c05": "聖諦境有法智忍生，名道法智忍。此忍無",
    "T29n1558_023:0121c06": "間即緣欲道有法智生，名道法智。次緣餘",
    "T29n1558_023:0121c07": "界道聖諦境有類智忍生，名道類智忍。此",
    "T29n1558_023:0121c08": "忍無間即緣此境有類智生，名道類智。如",
    "T29n1558_023:0121c09": "是次第有十六心，總說名為聖諦現觀。此",
    "T29n1558_023:0121c10": "中餘部有作是言：於諸諦中唯頓現觀。然",
    "T29n1558_023:0121c11": "彼意趣應更推尋，彼現觀言無差別故。詳",
    "T29n1558_023:0121c12": "諸現觀總有三種，謂見、緣、事有差別故。唯",
    "T29n1558_023:0121c13": "無漏慧於諸諦境現見分明名見現觀，此",
    "T29n1558_023:0121c14": "無漏慧并餘相應同一所緣名緣現觀，此諸",
    "T29n1558_023:0121c15": "能緣并餘俱有戒生相等不相應法同一事業",
    "T29n1558_023:0121c16": "名事現觀。見苦諦時於苦聖諦具三現觀，",
    "T29n1558_023:0121c17": "於餘三諦唯事現觀，謂斷證修。若諸諦中約",
    "T29n1558_023:0121c18": "見現觀說頓現觀，理必不然，以諸諦中行",
    "T29n1558_023:0121c19": "相別故。若言以一無我行相總見諸諦，則",
    "T29n1558_023:0121c20": "不應用苦等行相見苦諦等，如是便與契",
    "T29n1558_023:0121c21": "經相違。如契經言：諸聖弟子以苦行相思",
    "T29n1558_023:0121c22": "惟於苦，以集行相思惟於集，以滅行相思",
    "T29n1558_023:0121c23": "惟於滅，以道行相思惟於道，無漏作意相",
    "T29n1558_023:0121c24": "應擇法。若言此經說修道位，此亦不然，如",
    "T29n1558_023:0121c25": "見修故。若彼復謂見一諦時，於餘諦中得",
    "T29n1558_023:0121c26": "自在故說頓現觀，理亦無失。然於如是現",
    "T29n1558_023:0121c27": "觀中間有起不起，別應思擇。若彼復謂於",
    "T29n1558_023:0121c28": "見苦時即能斷集證滅修道說頓現觀，理",
    "T29n1558_023:0121c29": "亦無失，由先已說見苦諦時於餘三諦中",
    "T29n1558_023:0122a01": "有事現觀故。依見現觀，於契經中見有",
    "T29n1558_023:0122a02": "誠文，說漸現觀。如契經說：佛告長者：於四",
    "T29n1558_023:0122a03": "聖諦非頓現觀，必漸現觀，乃至廣說。如是",
    "T29n1558_023:0122a04": "等有三經，一一經有別喻。若謂有經作如",
    "T29n1558_023:0122a05": "是說，但於苦諦無惑無疑，於佛亦無，故頓",
    "T29n1558_023:0122a06": "現觀。此亦非證，依定不行。或必當斷，密意",
    "T29n1558_023:0122a07": "說故。已辯現觀具十六心，此十六心為依",
    "T29n1558_023:0122a08": "何地？頌曰：",
    "T29n1558_023:0122a09": "皆與世第一，　　同依於一地。",
    "T29n1558_023:0122a10": "論曰：隨世第一所依諸地，應知即此十六心",
    "T29n1558_023:0122a11": "依。彼依六地，如先已說。何緣必有如是忍",
    "T29n1558_023:0122a12": "智前後次第間雜而起？頌曰：",
    "T29n1558_023:0122a13": "忍智如次第，　　無間解脫道。",
    "T29n1558_023:0122a14": "論曰：十六心中忍是無間道，約斷惑得，無",
    "T29n1558_023:0122a15": "能隔礙故。智是解脫道，已解脫惑得，與離",
    "T29n1558_023:0122a16": "繫得俱時起故。具二次第理定應然，猶",
    "T29n1558_023:0122a17": "如世間驅賊閉戶。若謂第二唯無間道與",
    "T29n1558_023:0122a18": "離繫得俱時而生，則此位中於彼彼境應",
    "T29n1558_023:0122a19": "定不起已斷疑智；若謂見位唯忍斷惑，則",
    "T29n1558_023:0122a20": "與本論說九結聚相違。此難不然，諸忍皆",
    "T29n1558_023:0122a21": "是智眷屬故，如王眷屬所作事業名王所作。",
    "T29n1558_023:0122a22": "此十六心皆見諦理，一切可說見道攝耶？",
    "T29n1558_023:0122a23": "不爾。云何？頌曰：",
    "T29n1558_023:0122a24": "前十五見道，　　見未曾見故。",
    "T29n1558_023:0122a25": "論曰：苦法智忍為初，道類智忍為後，其中",
    "T29n1558_023:0122a26": "總有十五剎那，皆見道所攝，見未見諦故。",
    "T29n1558_023:0122a27": "至第十六道類智時，無一諦理未見今見，",
    "T29n1558_023:0122a28": "如習曾見，故修道攝。豈不爾時觀道類忍",
    "T29n1558_023:0122a29": "是道諦理未見今見？此中約諦不約剎那。",
    "T29n1558_023:0122b01": "非一剎那未見今見可名今見未見諦理，",
    "T29n1558_023:0122b02": "如刈畦稻唯餘一科，不可名為此畦未",
    "T29n1558_023:0122b03": "刈。又道類智是果攝故、頓修八智十六行",
    "T29n1558_023:0122b04": "故、捨前道故、相續起故，如餘修道，非見道",
    "T29n1558_023:0122b05": "攝。然道類智必不退者，任持見道所斷斷",
    "T29n1558_023:0122b06": "故，即由此故應見道攝。此難不然，太過失",
    "T29n1558_023:0122b07": "故。何緣七智亦見道攝？見諸諦理未究竟",
    "T29n1558_023:0122b08": "故，謂未周遍見諸諦理中間起故，亦見道",
    "T29n1558_023:0122b09": "攝。已說見修二道生異，當依此道分位差",
    "T29n1558_023:0122b10": "別建立眾聖補特伽羅。且依見道十五心",
    "T29n1558_023:0122b11": "位建立眾聖有差別者，頌曰：",
    "T29n1558_023:0122b12": "名隨信法行，　　由根鈍利別，",
    "T29n1558_023:0122b13": "具修惑斷一，　　至五向初果，",
    "T29n1558_023:0122b14": "斷次三向二，　　離八地向三。",
    "T29n1558_023:0122b15": "論曰：見道位中聖者有二，一隨信行、二隨法",
    "T29n1558_023:0122b16": "行，由根鈍利別立二名，諸鈍根名隨信行",
    "T29n1558_023:0122b17": "者，諸利根名隨法行者。由信隨行名隨信",
    "T29n1558_023:0122b18": "行，彼有隨信行，名隨信行者，或由串習",
    "T29n1558_023:0122b19": "此隨信行以成其性，故名隨信行者，彼先",
    "T29n1558_023:0122b20": "信他隨行義故。准此應釋隨法行者，彼",
    "T29n1558_023:0122b21": "於先時由自披閱契經等法隨行義故。即",
    "T29n1558_023:0122b22": "二聖者，由於修惑具斷有殊立為三向，謂",
    "T29n1558_023:0122b23": "彼二聖若於先時未以世道斷修斷惑名",
    "T29n1558_023:0122b24": "為具縛，或先已斷欲界一品乃至五品，至",
    "T29n1558_023:0122b25": "此位中名初果向，趣初果故。言初果者，",
    "T29n1558_023:0122b26": "謂預流果，此於一切沙門果中必初得故。若",
    "T29n1558_023:0122b27": "先已斷欲界六品或七八品，至此位中名",
    "T29n1558_023:0122b28": "第二果向，趣第二果故。第二果者，謂一來",
    "T29n1558_023:0122b29": "果，遍得果中此第二故。若先已離欲界九",
    "T29n1558_023:0122c01": "品，或先已斷初定一品，乃至具離無所有",
    "T29n1558_023:0122c02": "處，至此位中名第三果向，趣第三果故。第",
    "T29n1558_023:0122c03": "三果者，謂不還果，數准前釋。次依修道道",
    "T29n1558_023:0122c04": "類智時建立眾聖有差別者，頌曰：",
    "T29n1558_023:0122c05": "至第十六心，　　隨三向住果，",
    "T29n1558_023:0122c06": "名信解見至，　　亦由鈍利別。",
    "T29n1558_023:0122c07": "論曰：即前隨信隨法行者，至第十六道類智",
    "T29n1558_023:0122c08": "心名為住果，不復名向。隨前三向今住三",
    "T29n1558_023:0122c09": "果，謂前預流向今住預流果，前一來向今住",
    "T29n1558_023:0122c10": "一來果，前不還向今住不還果。阿羅漢果必",
    "T29n1558_023:0122c11": "無初得，見道無容斷修惑故，世道無容",
    "T29n1558_023:0122c12": "離有頂故。至住果位捨得二名，謂不復",
    "T29n1558_023:0122c13": "名隨信法行，轉得信解、見至二名，此亦由",
    "T29n1558_023:0122c14": "根鈍利差別。諸鈍根者先名隨信行今名信",
    "T29n1558_023:0122c15": "解，諸利根者先名隨法行今名見至。此二",
    "T29n1558_023:0122c16": "聖者信慧互增，故標信解、見至名別。何緣",
    "T29n1558_023:0122c17": "先斷欲界修惑一至五等，至第十六道類智",
    "T29n1558_023:0122c18": "心但說名為預流果等，非後果向？頌曰：",
    "T29n1558_023:0122c19": "諸得果位中，　　未得勝果道，",
    "T29n1558_023:0122c20": "故未起勝道，　　名住果非向。",
    "T29n1558_023:0122c21": "論曰：諸得果時於勝果道必定未得，故住",
    "T29n1558_023:0122c22": "果者乃至未起勝果道時，但名住果，不名",
    "T29n1558_023:0122c23": "後向。然諸先斷欲界修惑一至五等，至得",
    "T29n1558_023:0122c24": "果時，此生必定起勝果道。由此先離三靜",
    "T29n1558_023:0122c25": "慮染後依下地入見道者，彼得果已於現",
    "T29n1558_023:0122c26": "生中必能引生後勝果道。若異此者，聖生",
    "T29n1558_023:0122c27": "上地應不可說定成樂根。如是已依先",
    "T29n1558_023:0122c28": "具倍離及全離欲入見諦者十六心位立",
    "T29n1558_023:0122c29": "眾聖別，當約修惑辯漸次生能對治道分",
    "T29n1558_023:0123a01": "位差別。頌曰：",
    "T29n1558_023:0123a02": "地地失德九，　　下中上各三。",
    "T29n1558_023:0123a03": "論曰：失謂過失，即所治障。德謂功德，即能治",
    "T29n1558_023:0123a04": "道。如先已辯欲修斷惑九品差別，如是上",
    "T29n1558_023:0123a05": "地乃至有頂例亦應爾。如所斷障一一地中",
    "T29n1558_023:0123a06": "各有九品，諸能治道無間解脫九品亦然。失",
    "T29n1558_023:0123a07": "德如何各分九品？謂根本品有下中上，此三",
    "T29n1558_023:0123a08": "各分下中上別，由此失德各分九品，謂下",
    "T29n1558_023:0123a09": "下、下中、下上，中下、中中、中上，上下、上中、上上",
    "T29n1558_023:0123a10": "品。應知此中下下品道勢力能斷上上品障，",
    "T29n1558_023:0123a11": "如是乃至上上品道勢力能斷下下品障。上",
    "T29n1558_023:0123a12": "上品等諸能治德初未有故，此德有時上上",
    "T29n1558_023:0123a13": "品等失已無故。如浣衣位麁垢先除，於後",
    "T29n1558_023:0123a14": "後時漸除細垢。又如麁闇小明能滅，要以",
    "T29n1558_023:0123a15": "大明方滅細闇。失德相對，理亦應然。白法",
    "T29n1558_023:0123a16": "力強、黑法力劣，故剎那頃劣道現行，無始時",
    "T29n1558_023:0123a17": "來展轉增益上品諸惑能令頓斷。如經久",
    "T29n1558_023:0123a18": "時所集眾病，服少良藥能令頓愈。又如長",
    "T29n1558_023:0123a19": "時所集大闇，一剎那頃小燈能滅。已辯失德",
    "T29n1558_023:0123a20": "差別九品，次當依彼立聖者別。且諸有學",
    "T29n1558_023:0123a21": "修道位中總亦名為信解、見至，隨位復有多",
    "T29n1558_023:0123a22": "種差別，先應建立都未斷者。頌曰：",
    "T29n1558_023:0123a23": "未斷修斷失，　　住果極七返。",
    "T29n1558_023:0123a24": "論曰：諸住果者於一切地修所斷失都未斷",
    "T29n1558_023:0123a25": "時名為預流，生極七返。七返言顯七往",
    "T29n1558_023:0123a26": "返生，是人天中各七生義。極言為顯受生最",
    "T29n1558_023:0123a27": "多，非諸預流皆受七返故。契經說極七返",
    "T29n1558_023:0123a28": "生，是彼最多七返生義。諸無漏道總名為",
    "T29n1558_023:0123a29": "流，由此為因趣涅槃故。預言為顯最初",
    "T29n1558_023:0123b01": "至得，彼預流故說名預流。此預流名為目",
    "T29n1558_023:0123b02": "何義？若初得道名為預流，則預流名應目",
    "T29n1558_023:0123b03": "第八。若初得果名為預流，則倍離欲全離欲",
    "T29n1558_023:0123b04": "者至道類智應名預流。此預流名目初得",
    "T29n1558_023:0123b05": "果，然依遍得一切果者初所得果建立此",
    "T29n1558_023:0123b06": "名。一來、不還非定初得，此定初得，故名預流。",
    "T29n1558_023:0123b07": "何緣此名不目第八？以要至得道類智時",
    "T29n1558_023:0123b08": "具得向果無漏道故、具得見修無漏道故。",
    "T29n1558_023:0123b09": "於現觀流遍至得故名預流者，第八不然，",
    "T29n1558_023:0123b10": "故預流名不目第八。彼從此後別於人中，",
    "T29n1558_023:0123b11": "極多結七中有生有，天中亦然，總二十八，皆",
    "T29n1558_023:0123b12": "七等故說極七生，如七處善及七葉樹。毘婆",
    "T29n1558_023:0123b13": "沙師所說如是。若爾，何故契經中言無處無",
    "T29n1558_023:0123b14": "容見圓滿者更可有受第八有義？此契經",
    "T29n1558_023:0123b15": "意約一趣說，若如言執，中有應無。若爾，上",
    "T29n1558_023:0123b16": "流極有頂者，亦應一趣無第八生。依欲界",
    "T29n1558_023:0123b17": "說故無此過。此何為證？為教為理？以何",
    "T29n1558_023:0123b18": "證彼於人天中各受七生、非合受七？以",
    "T29n1558_023:0123b19": "契經說天七及人。飲光部經分明別說於",
    "T29n1558_023:0123b20": "人天處各受七生，由是此中不應固執。若",
    "T29n1558_023:0123b21": "於人趣得預流果，彼還人趣得般涅槃；於",
    "T29n1558_023:0123b22": "天趣得，還於天趣。何緣彼無受第八有？相",
    "T29n1558_023:0123b23": "續齊此必成熟故，聖道種類法應如是。如",
    "T29n1558_023:0123b24": "七步蛇、第四日瘧。又彼有餘七結在故，謂二",
    "T29n1558_023:0123b25": "下分、五上分結，中間雖有聖道現前，餘業",
    "T29n1558_023:0123b26": "力持不證圓寂。至第七有逢無佛法時，",
    "T29n1558_023:0123b27": "彼在居家得阿羅漢果。既得果已必不住",
    "T29n1558_023:0123b28": "家，法爾自得苾芻形相。有言：彼往餘道出",
    "T29n1558_023:0123b29": "家。云何彼名無退墮法？以不生長退墮業",
    "T29n1558_023:0123c01": "故、違彼生長業與果故、強盛善根鎮彼身",
    "T29n1558_023:0123c02": "故、加行意樂俱清淨故。諸有決定墮惡趣業",
    "T29n1558_023:0123c03": "尚不起忍，況得預流。故有頌言：",
    "T29n1558_023:0123c04": "愚作罪小亦墮惡，　　智為罪大亦脫苦，",
    "T29n1558_023:0123c05": "如團鐵小亦沈水，　　為鉢鐵大亦能浮。",
    "T29n1558_023:0123c06": "經說預流作苦邊際，依何義立苦邊際名？",
    "T29n1558_023:0123c07": "依齊此生後更無苦，是令後苦不相續",
    "T29n1558_023:0123c08": "義。或苦邊際所謂涅槃，如何涅槃可是所",
    "T29n1558_023:0123c09": "作？除彼得障，故說作言。如言作空，謂毀",
    "T29n1558_023:0123c10": "臺觀。餘位亦有極七返生，然非決定，是故",
    "T29n1558_023:0123c11": "不說。",
    "T29n1558_023:0123c12": "說一切有部俱舍論卷第二十三"
}