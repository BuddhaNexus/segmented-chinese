{
    "T12n0324_001:0031a05": "No. 324 [No. 310(21)]",
    "T12n0324_001:0031a06": "佛說幻士仁賢經",
    "T12n0324_001:0031a08": "西晉月氏國三藏竺法護譯",
    "T12n0324_001:0031a09": "聞如是：一時，佛在王舍城靈鳥山，與大比丘",
    "T12n0324_001:0031a10": "眾千二百五十、菩薩五千俱，皆神通菩薩，一",
    "T12n0324_001:0031a11": "切大聖悉得總持辯才無礙，其名曰：師子菩",
    "T12n0324_001:0031a12": "薩、師子意菩薩、誠樂菩薩、道御菩薩、大御菩",
    "T12n0324_001:0031a13": "薩、光首菩薩、光淨菩薩、寂意菩薩、人明菩",
    "T12n0324_001:0031a14": "薩、開化人菩薩、常應菩薩、慈氏菩薩、文殊",
    "T12n0324_001:0031a15": "師利六十賢者，一切五千菩薩，皆此上首者",
    "T12n0324_001:0031a16": "也。梵王帝釋、四王諸天、龍王神無央數。于",
    "T12n0324_001:0031a17": "時，國王大臣、長者居士、群臣僚屬，供奉世尊",
    "T12n0324_001:0031a18": "衣被、飲食、醫藥、床臥之具。世尊名稱普聞遠",
    "T12n0324_001:0031a19": "至，是為：如來、至真、等正覺、明行成為、善逝、世",
    "T12n0324_001:0031a20": "間解、無上士、道法御、天人師、佛、世尊。諸神通",
    "T12n0324_001:0031a21": "慧普見所覩無餘，如來十力、四無所畏、十八",
    "T12n0324_001:0031a22": "法不共，不捨大慈、不廢大哀，慧眼、佛眼具",
    "T12n0324_001:0031a23": "足，變化無極，神足變化、說本變化、教授變",
    "T12n0324_001:0031a24": "化得無極。發意之頃，能使三千大千世界州",
    "T12n0324_001:0031a25": "城河海、須彌眾山、龍神天宮、鐵圍山川、",
    "T12n0324_001:0031a26": "溝坑樹木、國邑墟聚，在一毛孔，從劫復過",
    "T12n0324_001:0031a27": "一劫。是時，王舍大城中，有一幻士名曰󰉈陀",
    "T12n0324_001:0031a28": "晉言仁賢，明經解術曉了幻伎，所作巧黠多所喜",
    "T12n0324_001:0031a29": "悅，所興如意名聞于遠，其摩竭國諸餘幻",
    "T12n0324_001:0031b01": "者皆所不及，所至到處最上第一。除諸見諦",
    "T12n0324_001:0031b02": "清淨士女得法忍者，一切人民莫不傾側。",
    "T12n0324_001:0031b03": "如所言者無不迷惑，隨未曾有法，而以此幻",
    "T12n0324_001:0031b04": "邪行之術，得眾利養。幻士仁賢聞佛世尊",
    "T12n0324_001:0031b05": "名稱普徽如來、至真、等正覺，聞已自念：「我身",
    "T12n0324_001:0031b06": "轉化摩竭人民及諸州城，莫不受教，唯未",
    "T12n0324_001:0031b07": "化沙門瞿曇，亦未曾試及諸弟子。我寧可",
    "T12n0324_001:0031b08": "試知可惑不？假能惑者，摩竭人民皆共同心",
    "T12n0324_001:0031b09": "來供事我。」於是仁賢，緣本功德、承佛威神，",
    "T12n0324_001:0031b10": "出王舍城至靈鳥山。見佛世尊光踰日月",
    "T12n0324_001:0031b11": "百千億倍，明淨無垢光炎遠照，髻相之耀",
    "T12n0324_001:0031b12": "灼若摩尼，曄如蓮華清淨，超梵八部音",
    "T12n0324_001:0031b13": "說法廣度，見佛色身具足嚴妙，意甚踊躍心",
    "T12n0324_001:0031b14": "自念言：「我欲試佛諸通之慧審普見不？」便行",
    "T12n0324_001:0031b15": "趣佛，稽首作禮，用試佛故，緣此請佛：「設",
    "T12n0324_001:0031b16": "知我意當不受請，若不知者必受無疑。」佛知",
    "T12n0324_001:0031b17": "其意，愍傷仁賢及王舍城一切人民，欲度之",
    "T12n0324_001:0031b18": "故，默然受請并比丘眾。時仁賢念：「沙門瞿",
    "T12n0324_001:0031b19": "曇無諸通慧亦不普見，以不見故今當曉",
    "T12n0324_001:0031b20": "試。」是時，仁賢稽首作禮，繞佛三匝而退。賢",
    "T12n0324_001:0031b21": "者大目揵連白佛言：「幻士仁賢內懷誑詐請",
    "T12n0324_001:0031b22": "佛及僧，云何受之？」佛告目連：「汝且安默，如",
    "T12n0324_001:0031b23": "來深究一切群民長夜迷惑，因化立之以平",
    "T12n0324_001:0031b24": "等行，天上世間無能施穢欺惑佛者。如來",
    "T12n0324_001:0031b25": "以斷婬、怒、癡、亂，無餘瑕垢滅諸縛著，離八",
    "T12n0324_001:0031b26": "十垢得不起法忍，以故三界無能惑者，一小",
    "T12n0324_001:0031b27": "幻士何所能諧？如來解暢一切法幻，自致最",
    "T12n0324_001:0031b28": "正覺，使諸人界及其本原，皆使巧妙幻過，",
    "T12n0324_001:0031b29": "仁賢終不能與佛幻術等，百倍千倍無數億",
    "T12n0324_001:0031c01": "倍，不可假託以為比喻。」",
    "T12n0324_001:0031c02": "佛告目連：「於意云何？幻士仁賢寧能莊嚴",
    "T12n0324_001:0031c03": "化三千大千世界令淨好不？」對曰：「唯然，此幻",
    "T12n0324_001:0031c04": "不能。」佛言：「如來發意之頃，能使三千大千世",
    "T12n0324_001:0031c05": "界，嚴淨入一毛孔，佛之幻術終不惑。正使",
    "T12n0324_001:0031c06": "十方佛國，有風名隨嵐及斷截風，飄壞三",
    "T12n0324_001:0031c07": "千大千世界，還復如故；有風名追逐風、住止",
    "T12n0324_001:0031c08": "風，旋轉世間；有風名曰波栗屠那，迴行",
    "T12n0324_001:0031c09": "三十二天；有風名曰摧破崩壞須彌；有風",
    "T12n0324_001:0031c10": "名曰拘那，起大火上至三十二天；有風",
    "T12n0324_001:0031c11": "名曰常來，起劫燒天地；有風名曰熾火，使",
    "T12n0324_001:0031c12": "三千大千世界一時俱然；有風名曰澆灑，",
    "T12n0324_001:0031c13": "起大雨；有風名曰枯竭，除盡水災之變。」佛",
    "T12n0324_001:0031c14": "告目連：「今我粗說是諸風名，從劫過劫無有",
    "T12n0324_001:0031c15": "竟時。云何目連？寧有人能止虛空，坐諸風",
    "T12n0324_001:0031c16": "之中作四器行，使此諸風入一芥子，其於芥",
    "T12n0324_001:0031c17": "子無所罣礙亦無毀害，令諸天人安隱娛樂",
    "T12n0324_001:0031c18": "而不驚怖？如來幻法而復過是無有極也，非",
    "T12n0324_001:0031c19": "弟子、緣一覺地之所能及。」於時，目連在眾會",
    "T12n0324_001:0031c20": "前，稽首作禮白佛言：「唯然，世尊！我等為得",
    "T12n0324_001:0031c21": "善利。所以者何？世尊威神巍巍如是大尊無",
    "T12n0324_001:0031c22": "極。」其人民聞佛如來此變化者，歡喜踊躍逮",
    "T12n0324_001:0031c23": "得善利，便發無上正真道意，一時欣然功德",
    "T12n0324_001:0031c24": "無量。於是幻士仁賢入王舍城還歸到家，",
    "T12n0324_001:0031c25": "即其日夜，於城內穢惡流聚最不淨處，化於",
    "T12n0324_001:0031c26": "其中作大講堂，懸繒華蓋而起幢幡，現地",
    "T12n0324_001:0031c27": "平正，樹木茂盛，瓶罃、珍器、香爐、鐙錠散眾",
    "T12n0324_001:0031c28": "華香。於講堂傍殖八千寶樹，枝、葉、華、實眾",
    "T12n0324_001:0031c29": "色馚馥，一一樹下為諸比丘敷師子座。於",
    "T12n0324_001:0032a01": "講堂中央，特為如來設師子座，眾寶為足",
    "T12n0324_001:0032a02": "挍飾無量，高四丈九尺。於座四面化四寶",
    "T12n0324_001:0032a03": "樹，作百味之饌若干種食，其為供者合五百",
    "T12n0324_001:0032a04": "人，端正皎潔寶瓔珞身。幻士仁賢化作是",
    "T12n0324_001:0032a05": "已，時四天王往詣幻士所化作講堂，謂仁",
    "T12n0324_001:0032a06": "賢言：「甚善仁者！乃請如來於此講堂而供養",
    "T12n0324_001:0032a07": "佛，寧可聽我次助所乏，欲造宮室以奉如",
    "T12n0324_001:0032a08": "來？」於是仁賢益用踊躍得未曾有，報：「聽。天王！",
    "T12n0324_001:0032a09": "宜知是時。」四天王即化作立宮室極妙姝",
    "T12n0324_001:0032a10": "好，仁賢所建厭蔽不現。時，天帝釋與三萬二",
    "T12n0324_001:0032a11": "千夫人，俱到幻士講堂，謂仁賢言：「善哉快",
    "T12n0324_001:0032a12": "乎！真得善利，乃請如來於化飾講堂以供養",
    "T12n0324_001:0032a13": "佛，寧可聽吾給助所乏，欲造宮殿以奉如來？」",
    "T12n0324_001:0032a14": "於是仁賢！倍復踊躍得未曾有，私自疑怪？報：",
    "T12n0324_001:0032a15": "「聽。帝釋！宜知是時。」天帝即化作大殿舘，踰於",
    "T12n0324_001:0032a16": "忉利最勝之宮，化殖寶樹，超乎已質拘者",
    "T12n0324_001:0032a17": "之樹姝好，厭蔽仁賢、四王所立講堂、宮室、所",
    "T12n0324_001:0032a18": "挍諸樹。仁賢則自念言：「世尊非凡，乃有如",
    "T12n0324_001:0032a19": "是神妙尊天及諸天子，興大供養奉事如來，",
    "T12n0324_001:0032a20": "今我寧可沒滅我之所建，大為迷謬，豈忍以",
    "T12n0324_001:0032a21": "此舉向上尊乎？」於是仁賢欲沒所幻而不能",
    "T12n0324_001:0032a22": "滅，遍作諸術亦不可滅，幻食供助講堂嚴飾",
    "T12n0324_001:0032a23": "師子之座，永為真實而不可變。仁賢驚怪，心",
    "T12n0324_001:0032a24": "自念言：「往昔所言，幻現則現、欲沒即沒，今",
    "T12n0324_001:0032a25": "為如來變作化供而不能改？」於是天帝知仁",
    "T12n0324_001:0032a26": "賢所念，便告言：「如卿為佛化作嚴淨供具，",
    "T12n0324_001:0032a27": "不能變復使如本，故其見如來發歡喜心，常",
    "T12n0324_001:0032a28": "得安隱至泥洹道。」爾時，仁賢踊悅怡懌，晨",
    "T12n0324_001:0032a29": "旦白佛：「飯時已到，願可自屈？」於是世尊！著衣",
    "T12n0324_001:0032b01": "持鉢，與諸菩薩及比丘僧眷屬圍繞，往詣仁",
    "T12n0324_001:0032b02": "賢莊挍講堂。佛時變化，使仁賢知坐所為立",
    "T12n0324_001:0032b03": "師子之座，四天王亦見如來坐所造宮師子",
    "T12n0324_001:0032b04": "之座。帝釋自念：「如來坐我所化莊嚴之座。」時，",
    "T12n0324_001:0032b05": "王舍城諸不信法眾邪異道，棄自貢高及瞋",
    "T12n0324_001:0032b06": "怒心，一切共詣莊嚴講堂：「今日共觀瞿曇所",
    "T12n0324_001:0032b07": "現感應。」其邊道法清淨士女，悉共喜踊往詣",
    "T12n0324_001:0032b08": "講堂：「今日我等當見如來、至真、等正覺，聽師",
    "T12n0324_001:0032b09": "子吼，覩其變化。」於是仁賢蠲除自大，稽首佛",
    "T12n0324_001:0032b10": "足，白世尊言：「唯願如來原我罪過，本愚所",
    "T12n0324_001:0032b11": "作欲亂如來，化作此食、助供侍使，師子諸座",
    "T12n0324_001:0032b12": "亦皆化作。心中念悔，欲得滅沒所可化現。佛",
    "T12n0324_001:0032b13": "為聖尊矜恕為意，諸所施造令不復變。」於是",
    "T12n0324_001:0032b14": "佛告仁賢：「一切人民及其所有皆如幻化，諸",
    "T12n0324_001:0032b15": "坐比丘亦如幻化，如我之身亦是慧幻，此三",
    "T12n0324_001:0032b16": "千大千世界則復為化，因緣罪福一切諸法",
    "T12n0324_001:0032b17": "亦如幻化，皆由因緣各在合會。便持所化",
    "T12n0324_001:0032b18": "飯食之具分布施設。」於是幻士仁賢、梵王、帝",
    "T12n0324_001:0032b19": "釋、四天王、諸助供者，擎化食供養世尊及比",
    "T12n0324_001:0032b20": "丘眾。",
    "T12n0324_001:0032b21": "於是賢者大迦葉說偈言：",
    "T12n0324_001:0032b22": "「如今所設座，　　及其處上者；",
    "T12n0324_001:0032b23": "定意為平等，　　善哉施無上。」",
    "T12n0324_001:0032b24": "舍利弗頌曰：",
    "T12n0324_001:0032b25": "「如今供具心，　　及其受者意；",
    "T12n0324_001:0032b26": "如是常等覺，　　是疾畢信施。」",
    "T12n0324_001:0032b27": "須菩提頌曰：",
    "T12n0324_001:0032b28": "「是施無所施，　　受者無所受；",
    "T12n0324_001:0032b29": "其有應是行，　　是為畢信施。」",
    "T12n0324_001:0032c01": "阿難頌曰：",
    "T12n0324_001:0032c02": "「是施為尊乘，　　食者無有心；",
    "T12n0324_001:0032c03": "其身意無著，　　是為世眾祐！」",
    "T12n0324_001:0032c04": "於是光英菩薩曰：",
    "T12n0324_001:0032c05": "「譬如彼幻士，　　仁賢現此化；",
    "T12n0324_001:0032c06": "一切世亦然，　　愚者不及解。」",
    "T12n0324_001:0032c07": "光造菩薩曰：",
    "T12n0324_001:0032c08": "「譬如坐樹下，　　悉以幻化作；",
    "T12n0324_001:0032c09": "所有幻亦空，　　適等無差異。」",
    "T12n0324_001:0032c10": "師子菩薩曰：",
    "T12n0324_001:0032c11": "「不聞師子吼，　　小獸樹間鳴；",
    "T12n0324_001:0032c12": "師子適震吼，　　馳走竄十方。",
    "T12n0324_001:0032c13": "仁賢卿有恨，　　以幻惑人民；",
    "T12n0324_001:0032c14": "如來所現幻，　　眾魔不能當。」",
    "T12n0324_001:0032c15": "師子意菩薩曰：",
    "T12n0324_001:0032c16": "「是飯食化作，　　供助者亦幻；",
    "T12n0324_001:0032c17": "食飯者皆化，　　善哉祠無上。」",
    "T12n0324_001:0032c18": "慈氏菩薩曰：",
    "T12n0324_001:0032c19": "「油醍醐澆火，　　其明益熾盛；",
    "T12n0324_001:0032c20": "仁賢幻如是，　　佛幻為普現。」",
    "T12n0324_001:0032c21": "軟首童子曰：",
    "T12n0324_001:0032c22": "「譬如本此處，　　一切皆化造；",
    "T12n0324_001:0032c23": "仁賢所興幻，　　欺誑惑眾人。",
    "T12n0324_001:0032c24": "一切法如是，　　本為悉平等；",
    "T12n0324_001:0032c25": "不覺了當來，　　愚癡行生死。」",
    "T12n0324_001:0032c26": "於是世尊欲勸化幻士仁賢，則於講堂之東",
    "T12n0324_001:0032c27": "化造殿舍，長者處其中，謂仁賢曰：「今何所",
    "T12n0324_001:0032c28": "作？」答曰：「我供養沙門瞿曇及比丘僧。」長者答：",
    "T12n0324_001:0032c29": "「幻士！勿說是言，今者世尊在王阿闍世宮",
    "T12n0324_001:0033a01": "而食，及比丘眾。」時仁賢承佛威神，見佛及僧",
    "T12n0324_001:0033a02": "在王宮食。時，佛復化作長者來入講堂，問仁",
    "T12n0324_001:0033a03": "賢曰：「今何所作？」答曰：「今供佛及僧。」長者答曰：",
    "T12n0324_001:0033a04": "「勿說是言，今佛及僧遊於異道分衛。」時仁賢",
    "T12n0324_001:0033a05": "承佛威神，見佛之眾於異道分衛。復有長者",
    "T12n0324_001:0033a06": "到仁賢所曰：「今何所作？」答曰：「供佛及眾。」長",
    "T12n0324_001:0033a07": "者答曰：「勿說是言，今世尊在耆域醫王後園，",
    "T12n0324_001:0033a08": "為四部眾講說經道。」仁賢承佛威神，見佛在",
    "T12n0324_001:0033a09": "耆域後園，為四部眾講法。時，天帝釋謂仁賢",
    "T12n0324_001:0033a10": "曰：「今何所作？」答曰：「我供佛及眾。」帝釋答曰：「勿",
    "T12n0324_001:0033a11": "說是言，今者如來在忉利天晝夜樹下為諸",
    "T12n0324_001:0033a12": "天人講法。」仁賢承佛威神，見佛在忉利天為",
    "T12n0324_001:0033a13": "天人說法。幻士仁賢見諸樹上，枝、葉、花、實皆",
    "T12n0324_001:0033a14": "有寶座，如來相好具足，僧眾圍繞，在諸化師",
    "T12n0324_001:0033a15": "子座上。四天王、帝釋梵王，而化師子座皆見",
    "T12n0324_001:0033a16": "坐如來；并王舍城諸街、里、巷、舘、宇，皆見如",
    "T12n0324_001:0033a17": "來遍諸佛世尊前，皆見仁賢悔過自韙。時，仁",
    "T12n0324_001:0033a18": "賢目之所覩，不復見餘但見如來，幻士喜踊",
    "T12n0324_001:0033a19": "即生善心，用歡喜故得佛意三昧，從定意起，",
    "T12n0324_001:0033a20": "叉手於佛前，以頌問佛曰：",
    "T12n0324_001:0033a21": "「今我覩見，　　如來神足；　　發意之頃，",
    "T12n0324_001:0033a22": "化若干佛。　　其數百千，　　復過是限；",
    "T12n0324_001:0033a23": "若江河沙，　　諸佛如是。　　我本自謂，",
    "T12n0324_001:0033a24": "廣學幻術；　　於閻浮利，　　無與等者。",
    "T12n0324_001:0033a25": "今日觀見，　　佛之神足；　　計挍譬喻，",
    "T12n0324_001:0033a26": "不可為比。　　今我目覩，　　不復見餘；",
    "T12n0324_001:0033a27": "普見諸佛，　　相好莊嚴。　　是故今我，",
    "T12n0324_001:0033a28": "欲問法王，　　何許是佛？　　唯願尊說。",
    "T12n0324_001:0033a29": "奉事何佛？　　為第一供。　　施何所佛？",
    "T12n0324_001:0033b01": "功德最大。　　何所清淨？　　受施眾祐！",
    "T12n0324_001:0033b02": "願為說是，　　平等普見。　　我今首過，",
    "T12n0324_001:0033b03": "一切所犯；　　身所試佛，　　世雄導師。",
    "T12n0324_001:0033b04": "其於尊人，　　不行恭敬；　　是為自棄，",
    "T12n0324_001:0033b05": "不得所願。　　諸天已聞，　　及與帝釋！",
    "T12n0324_001:0033b06": "於是眾會，　　一切普達。　　我今為發，",
    "T12n0324_001:0033b07": "菩薩之心；　　用一切故，　　今悉度脫。",
    "T12n0324_001:0033b08": "今我為請，　　一切眾生；　　皆使飽滿，",
    "T12n0324_001:0033b09": "甘露安隱。　　令睡瞑者，　　疾得覺悟；",
    "T12n0324_001:0033b10": "逮得奇特，　　智慧燈明。　　誰能化變，",
    "T12n0324_001:0033b11": "如是所現？　　聞其所言，　　安定柔軟。",
    "T12n0324_001:0033b12": "其慧無礙，　　導行最上；　　彼不生心，",
    "T12n0324_001:0033b13": "道意最尊。　　願為我說，　　微妙道行；",
    "T12n0324_001:0033b14": "為奉何尊，　　疾逮佛道？　　云何如是，",
    "T12n0324_001:0033b15": "為具足行？　　一切弟子，　　所不能及。",
    "T12n0324_001:0033b16": "無行之行，　　德為何類？　　正義云何？",
    "T12n0324_001:0033b17": "而諦聽聞。　　何謂所樂，　　禮節經行？",
    "T12n0324_001:0033b18": "云何而發，　　所生無疑？　　云何精進，",
    "T12n0324_001:0033b19": "聞受無厭？　　何時逮得，　　堅固聽聞？",
    "T12n0324_001:0033b20": "云如之何，　　講說法教？　　何謂光耀，",
    "T12n0324_001:0033b21": "法皆照人？　　云何施道，　　而得慈行？",
    "T12n0324_001:0033b22": "云何得立，　　無異之心？　　何謂祠祀，",
    "T12n0324_001:0033b23": "所在充備，　　於眾人民，　　為堅固慈？",
    "T12n0324_001:0033b24": "云何善師？　　當奉習效；　　云何惡友？",
    "T12n0324_001:0033b25": "而當遠離。　　云何得往？　　見佛世尊！",
    "T12n0324_001:0033b26": "已得見值，　　云何供養？　　當學何學，",
    "T12n0324_001:0033b27": "得為上尊？　　云何精學，　　而得智慧？",
    "T12n0324_001:0033b28": "云何於戒，　　而為清淨？　　云何逮得，",
    "T12n0324_001:0033b29": "三昧定意？　　何所施設，　　成嚴淨行？",
    "T12n0324_001:0033c01": "云何捨離，　　非法之義？　　云何於道，",
    "T12n0324_001:0033c02": "而伏其意；　　示現降魔，　　欲塵繫縛？",
    "T12n0324_001:0033c03": "云何聽受，　　思惟經義；　　其心不捨，",
    "T12n0324_001:0033c04": "一切眾生？　　云何教化，　　人物群黎；",
    "T12n0324_001:0033c05": "堅固奉德，　　無所行處？　　云何於人，",
    "T12n0324_001:0033c06": "而不捨行；　　善權慈心，　　仁愛之跡？",
    "T12n0324_001:0033c07": "云何神通，　　而得具足？　　何謂意志，",
    "T12n0324_001:0033c08": "道心尊特？　　云何一切，　　得成所願；",
    "T12n0324_001:0033c09": "逮得分別，　　總持法忍；　　辯才清淨，",
    "T12n0324_001:0033c10": "行不退轉；　　深奧之意，　　解義第一？",
    "T12n0324_001:0033c11": "云何於是，　　得極過度；　　已得道證，",
    "T12n0324_001:0033c12": "微妙曉了；　　一切皆知，　　是佛道行；",
    "T12n0324_001:0033c13": "於道堅住，　　而不動轉？　　唯願說是，",
    "T12n0324_001:0033c14": "上妙之義；　　諸通之慧，　　明智如海。",
    "T12n0324_001:0033c15": "世尊愍傷，　　願為我說；　　我思逮得，",
    "T12n0324_001:0033c16": "堅固奉行。」",
    "T12n0324_001:0033c17": "於是佛為幻士仁賢說偈曰：",
    "T12n0324_001:0033c18": "「其能解知，　　一切法化；　　彼則能化，",
    "T12n0324_001:0033c19": "億百千佛。　　亦能化至，　　億千佛國；",
    "T12n0324_001:0033c20": "所至到處，　　度億群生。　　如卿仁賢！",
    "T12n0324_001:0033c21": "以無形色；　　能示現色，　　覩無央數。",
    "T12n0324_001:0033c22": "彼無有起，　　亦無有滅；　　不見有來，",
    "T12n0324_001:0033c23": "亦無去處。　　如是仁賢！　　其佛、正士；",
    "T12n0324_001:0033c24": "化現佛身，　　及比丘僧。　　無所從來，",
    "T12n0324_001:0033c25": "不見住處；　　智不思議，　　是佛神足。",
    "T12n0324_001:0033c26": "譬如所幻，　　因緣等一；　　現有象馬，",
    "T12n0324_001:0033c27": "車步行人。　　無有坐者，　　亦無所至；",
    "T12n0324_001:0033c28": "是顛倒事，　　人謂為正。　　諸佛如是，",
    "T12n0324_001:0033c29": "無有色身；　　亦無形像，　　不行無處。",
    "T12n0324_001:0034a01": "自見身者，　　求索處所；　　寤不覺者，",
    "T12n0324_001:0034a02": "除去眾想。　　佛無色貌，　　離於相好；",
    "T12n0324_001:0034a03": "不起種姓，　　觀不可見。　　無有音聲，",
    "T12n0324_001:0034a04": "及以言說；　　無心意識，　　離所思念。",
    "T12n0324_001:0034a05": "如佛所覺，　　實為以來；　　三世悉空，",
    "T12n0324_001:0034a06": "想無所起。　　常不生想，　　已見本淨；",
    "T12n0324_001:0034a07": "彼無有法，　　其德皆吉。　　佛之所生，",
    "T12n0324_001:0034a08": "本淨無數；　　無有四大，　　亦無蔭蓋。",
    "T12n0324_001:0034a09": "彼之所住，　　不動無著；　　不能曉了，",
    "T12n0324_001:0034a10": "智慧之眼。　　如我所覺，　　為得見佛；",
    "T12n0324_001:0034a11": "其人未曾，　　得見世尊！　　見無所見，",
    "T12n0324_001:0034a12": "為覩導師；　　譬如舉手，　　探捉虛空。",
    "T12n0324_001:0034a13": "如卿仁賢！　　所見諸佛；　　悉為一義，",
    "T12n0324_001:0034a14": "當平等定。　　我亦如是，　　餘佛無異；",
    "T12n0324_001:0034a15": "一切正慧，　　其相平等。　　其戒清淨，",
    "T12n0324_001:0034a16": "三昧平等；　　定意智慧，　　解脫平等。",
    "T12n0324_001:0034a17": "於是慧等，　　度知見事；　　一切諸力，",
    "T12n0324_001:0034a18": "佛之名德。　　空義平等，　　及道行跡；",
    "T12n0324_001:0034a19": "一切諸法，　　所住無礙。　　一切如幻，",
    "T12n0324_001:0034a20": "本淨解脫；　　無所成就，　　所起嚴淨。",
    "T12n0324_001:0034a21": "仁賢當知，　　供一佛已；　　為已奉事，",
    "T12n0324_001:0034a22": "十方諸佛。　　於此如是，　　法平等故；",
    "T12n0324_001:0034a23": "求索若干，　　終不可得。　　一切能淨，",
    "T12n0324_001:0034a24": "人之信施；　　一切所施，　　皆大德果。",
    "T12n0324_001:0034a25": "一切清淨，　　起法平等；　　佛無若干，",
    "T12n0324_001:0034a26": "亦無差特。　　一切皆悉，　　審為是佛！",
    "T12n0324_001:0034a27": "有顛倒行，　　則不見佛。　　今是諸佛，",
    "T12n0324_001:0034a28": "所示形像；　　一切皆盡，　　平等無處。",
    "T12n0324_001:0034a29": "如卿仁賢！　　念所見佛！　　譬若如仁，",
    "T12n0324_001:0034b01": "所造化作。　　喻觀五陰，　　亦當如是！",
    "T12n0324_001:0034b02": "凡著諸蓋，　　及與愚癡。　　其是無生，",
    "T12n0324_001:0034b03": "不實無有；　　於此無處，　　亦無所立。",
    "T12n0324_001:0034b04": "是不可見，　　亦無有色；　　諦觀是已，",
    "T12n0324_001:0034b05": "不得久住。　　五陰自然，　　於是如幻；",
    "T12n0324_001:0034b06": "眾生諍訟，　　自貪身相。　　無相之相，",
    "T12n0324_001:0034b07": "所可現相；　　正覺佛道，　　遠如復遠。",
    "T12n0324_001:0034b08": "虛妄之法，　　起眾想處；　　生眾因緣，",
    "T12n0324_001:0034b09": "無形之樹。　　造發眾事，　　若干種意；",
    "T12n0324_001:0034b10": "斷諸受想，　　是為本無。　　其知因緣，",
    "T12n0324_001:0034b11": "及所作為；　　彼即了法，　　逮得離欲。",
    "T12n0324_001:0034b12": "離欲法已，　　即識知如；　　即得見道，",
    "T12n0324_001:0034b13": "其眼清淨。」",
    "T12n0324_001:0034b14": "佛說此偈時，幻士仁賢得柔順法忍；五千人",
    "T12n0324_001:0034b15": "未曾發心，皆發無上正真道意；二百天人",
    "T12n0324_001:0034b16": "遠塵離垢諸法眼淨。於是佛食化飯已，欲增",
    "T12n0324_001:0034b17": "益仁賢信施之德，便說偈言：",
    "T12n0324_001:0034b18": "「如是不想報，　　所與者得淨；",
    "T12n0324_001:0034b19": "一切施等具，　　仁賢德滿足。」",
    "T12n0324_001:0034b20": "賢者大目揵連白佛言：「唯願世尊！令化講",
    "T12n0324_001:0034b21": "堂得住晝夜七日，使不滅沒。」佛即以威神，",
    "T12n0324_001:0034b22": "令化講堂晝夜七日住立不滅，莊嚴如故。時，",
    "T12n0324_001:0034b23": "佛從坐起，與比丘及諸菩薩、天、龍、鬼、揵沓",
    "T12n0324_001:0034b24": "惒，往詣佛所聽受經法。於是仁賢往到佛",
    "T12n0324_001:0034b25": "所，稽首禮足繞佛三匝，却叉手住白佛言：",
    "T12n0324_001:0034b26": "「唯世尊！菩薩有幾道行所可住處，得至道場",
    "T12n0324_001:0034b27": "曉了正義？」於是佛告仁賢：「諦聽，善思念之！",
    "T12n0324_001:0034b28": "吾當為汝解說菩薩道場。」於是仁賢！與諸大",
    "T12n0324_001:0034b29": "眾受教而聽。佛言：「菩薩有四事住於道，得",
    "T12n0324_001:0034c01": "至道場：一曰、心常習諸通慧；二曰、不捨一切",
    "T12n0324_001:0034c02": "人；三曰、求功德無有厭；四曰、護諸法常行精",
    "T12n0324_001:0034c03": "進；是為四，得至道場。「復有四清淨行，得至",
    "T12n0324_001:0034c04": "道場：一曰、護戒清淨；二曰、意性清淨；三曰、慧",
    "T12n0324_001:0034c05": "清淨；四曰、所生清淨；是為四。「復有四事法，",
    "T12n0324_001:0034c06": "弟子、緣覺所不能及：一曰、其行過於四禪；二",
    "T12n0324_001:0034c07": "曰、其心多所入；三曰、行大哀於眾生；四曰、辯",
    "T12n0324_001:0034c08": "才之音若干種；是為四。「復有四威儀行：一",
    "T12n0324_001:0034c09": "曰、樂於閑居遠離眾閙；二曰、往於彼行慈念",
    "T12n0324_001:0034c10": "眾生；三曰、無諛諂邪行、無所至到；四曰、求",
    "T12n0324_001:0034c11": "於道行；是為四。「復有四，所問無礙無能斷截：",
    "T12n0324_001:0034c12": "一曰、不惜身命；二曰、心常歡悅；三曰、棄貢高；",
    "T12n0324_001:0034c13": "四曰、常奉行法；是為四。「復有四事，所行具足：",
    "T12n0324_001:0034c14": "一曰、常知時節；二曰、隨人所喜而現教；三曰、",
    "T12n0324_001:0034c15": "常知羞慚；四曰、知止足；是為四。「復有四事，",
    "T12n0324_001:0034c16": "意行平等：一曰、隨人所應而恭敬教授；二曰、",
    "T12n0324_001:0034c17": "所願大智慧所應教授；三曰、不說他人長短；",
    "T12n0324_001:0034c18": "四曰、見說短者慈心向之，不懷結怨；是為四。",
    "T12n0324_001:0034c19": "「復有四事，名德具足莫不聞知：一曰、自學深",
    "T12n0324_001:0034c20": "慧并施教他人；二曰、有來問事悉遣彼疑；",
    "T12n0324_001:0034c21": "三曰、常護正法；四曰、佛之意力而不可盡；是",
    "T12n0324_001:0034c22": "為四。「復有四事，博聞堅強：一曰、聞法則解",
    "T12n0324_001:0034c23": "所歸；二曰、所聞法樂不貪家懷居；三曰、聞已",
    "T12n0324_001:0034c24": "廣宣咸為人說；四曰、已聞起賢聖解說，向佛",
    "T12n0324_001:0034c25": "道法；是為四。「復有四事，講說經法名德流",
    "T12n0324_001:0034c26": "行：一曰、先辦眾事後受以衛之食；二曰、得",
    "T12n0324_001:0034c27": "利養、衣被、飯食、床臥、醫藥、降伏魔力；三曰、晝",
    "T12n0324_001:0034c28": "夜樂法為諸天所護；四曰、不輕嬈他人；是",
    "T12n0324_001:0034c29": "為四。「復有四事，光輝眾會身得自在：一",
    "T12n0324_001:0035a01": "曰、少於所欲；二曰、知止足；三曰、微妙柔軟；四",
    "T12n0324_001:0035a02": "曰、身自奉法；是為四。「復有四事，得明慧利",
    "T12n0324_001:0035a03": "說法無異：一曰、拔濟生死之懼；二曰、不希",
    "T12n0324_001:0035a04": "求世供養之利；三曰、常護他人；四曰、常住",
    "T12n0324_001:0035a05": "道願；是為四。「復有四事法，有反復知報善",
    "T12n0324_001:0035a06": "惡：一曰、勸化人使發道意；二曰、不失所成",
    "T12n0324_001:0035a07": "立之功；三曰、自敬念迎當來慈；四曰、常詣正",
    "T12n0324_001:0035a08": "士、法師；是為四。「復有四事不壞慈：一曰、",
    "T12n0324_001:0035a09": "具足忍力；二曰、不誘嬈他人眷屬；三曰、不捨",
    "T12n0324_001:0035a10": "大哀；四曰、求脫罪福因緣，志在于道；是為四。",
    "T12n0324_001:0035a11": "「復有四事習於慈行：一曰、常合和人；二曰、",
    "T12n0324_001:0035a12": "性行柔順；三曰、其行具足；四曰、所有稍稍近",
    "T12n0324_001:0035a13": "道；是為四。「復有四事，知是惡師：一曰、教人",
    "T12n0324_001:0035a14": "為小道；二曰、教人壞菩薩意；三曰、教求名聞，",
    "T12n0324_001:0035a15": "增益不善之法；四曰、教遠離功德善法；是為",
    "T12n0324_001:0035a16": "四。「復有四事，與世尊諸佛共會：一曰、常一",
    "T12n0324_001:0035a17": "其心；二曰、常說諸佛世尊功德；三曰、奉清淨",
    "T12n0324_001:0035a18": "之戒；四曰、志性不捨本願；是為四。「復有四",
    "T12n0324_001:0035a19": "事法，稱其德行，供養菩薩及如來尊，不以",
    "T12n0324_001:0035a20": "懈倦：一曰、所供養佛最尊眾祐；二曰、其有見",
    "T12n0324_001:0035a21": "我亦當效行；三曰、見如來道意得堅固；四曰、",
    "T12n0324_001:0035a22": "得見三十二大人之相其功德本，使成善權；",
    "T12n0324_001:0035a23": "是為四。「復有四事，觀經義學菩薩戒行得",
    "T12n0324_001:0035a24": "至尊上：一曰、過度惡道；二曰、常勸立善道；",
    "T12n0324_001:0035a25": "三曰、恭敬如來；四曰、具足所願；是為四。「復",
    "T12n0324_001:0035a26": "有四事學：一曰、不捨道意；二曰、等於一切；三",
    "T12n0324_001:0035a27": "曰、求度無極；四曰、護無數諸佛法使不斷絕；",
    "T12n0324_001:0035a28": "是為四。「復有四事，行清淨戒：一曰、奉行少事；",
    "T12n0324_001:0035a29": "二曰、解了空行；三曰、不犯邪見狐疑；四曰、無",
    "T12n0324_001:0035b01": "猶豫心；是為四。「復有四事，三昧種性：一",
    "T12n0324_001:0035b02": "曰、不習土地語言；二曰、心清淨無著；三曰、成",
    "T12n0324_001:0035b03": "功德本；四曰、稍近佛道；是為四。「復有四事，",
    "T12n0324_001:0035b04": "應清白行：一曰、興諸善本；二曰、其心宴寂，",
    "T12n0324_001:0035b05": "行無所著；三曰、所見隨其脫門；四曰、寂定於",
    "T12n0324_001:0035b06": "道義；是為四。「復有四事，棄瑕穢心：一曰、",
    "T12n0324_001:0035b07": "恐畏生死常專其行；二曰、欲求解脫功德之",
    "T12n0324_001:0035b08": "本；三曰、於安隱無所造立；四曰、心無所起；是",
    "T12n0324_001:0035b09": "為四。「復有四事，降伏其心：一曰、以一人之故，",
    "T12n0324_001:0035b10": "當來億百千數遊在生死；二曰、知一切人心",
    "T12n0324_001:0035b11": "所念，為斷塵勞隨其本願而為說法；三曰、悉",
    "T12n0324_001:0035b12": "棄捐諸不善法，奉行眾善坐於道場降伏魔",
    "T12n0324_001:0035b13": "兵，逮得無上正真之道；四曰、聲告三千大千",
    "T12n0324_001:0035b14": "世界為其說法；是為四。「復有四事，降伏魔怨：",
    "T12n0324_001:0035b15": "一曰、觀視幻法清淨之行；二曰、逮得不起法",
    "T12n0324_001:0035b16": "忍；三曰、截斷諸無慧之事；四曰、已離生死奉",
    "T12n0324_001:0035b17": "修正行；是為四。「復有四事，思惟經義：一曰、",
    "T12n0324_001:0035b18": "因緣法起不為無緣；二曰、興立深法而無有",
    "T12n0324_001:0035b19": "人；三曰、觀視空法而無所起；四曰、自然無想",
    "T12n0324_001:0035b20": "悉為處寂；是為四。「復有四事，心不捨菩薩",
    "T12n0324_001:0035b21": "法：一曰、不捨本願；二曰、忍於苦惱；三曰、不惜",
    "T12n0324_001:0035b22": "身命；四曰、不捨四恩行；是為四。「復有四事，",
    "T12n0324_001:0035b23": "法開化人：一曰、衣食布施應為說法；二曰、數",
    "T12n0324_001:0035b24": "數勸使堅固；三曰、自在安隱之業；四曰、立他",
    "T12n0324_001:0035b25": "人善本；是為四。「復有四事，安諦受法而攝奉",
    "T12n0324_001:0035b26": "行：一曰、善本雖少心不輕念；二曰、常奉行安",
    "T12n0324_001:0035b27": "隱行；三曰、布施、調意修善具足；四曰、奉承經",
    "T12n0324_001:0035b28": "義使一切歸趣安隱；是為四。「復有四事，得入",
    "T12n0324_001:0035b29": "道行：一曰、逮得神通；二曰、成就正慧；三曰、",
    "T12n0324_001:0035c01": "在大道心深入無量；四曰、一切所造但習",
    "T12n0324_001:0035c02": "空行不著解脫；是為四。「復有四事，奉修慈",
    "T12n0324_001:0035c03": "心：一曰、救護幻化之人；二曰、常開導人使持",
    "T12n0324_001:0035c04": "法；三曰、度脫幻者；四曰、使得無為；是為四。",
    "T12n0324_001:0035c05": "「復有四事，奉修哀心：一曰、為惡道故而作親",
    "T12n0324_001:0035c06": "友，使得入道而為興哀；二曰、使離惡罪教令",
    "T12n0324_001:0035c07": "修善；三曰、教求小道者勸發大乘；四曰、設行",
    "T12n0324_001:0035c08": "哀者，為一切眾生而攝此哀；是為四。「復有",
    "T12n0324_001:0035c09": "四事，行善權方便：一曰、一切心向道意在",
    "T12n0324_001:0035c10": "前；二曰、不捨塵勞心，況善權方便心；三曰、",
    "T12n0324_001:0035c11": "觀一切人及眾邪見，悉為法器；四曰、見一切",
    "T12n0324_001:0035c12": "法悉為佛法，自然得最正覺，念行諸三昧",
    "T12n0324_001:0035c13": "逮得善解脫；是為四。「復有四事，逮神通行：",
    "T12n0324_001:0035c14": "一曰、常輕其身及本淨意；二曰、輕心自然如",
    "T12n0324_001:0035c15": "幻；三曰、所作唯造立法；四曰、寂然一心而",
    "T12n0324_001:0035c16": "無憒亂；是為四。「復有四事，得分別法句：一",
    "T12n0324_001:0035c17": "曰、念成慧義不為嚴飾；二曰、唯求取法而不",
    "T12n0324_001:0035c18": "取人，不起無所滅；三曰、知一切無盡不可",
    "T12n0324_001:0035c19": "盡；四曰、所說於文字無著無縛；是為四。「復",
    "T12n0324_001:0035c20": "有四事，逮得總持：一曰、不厭博聞，常敬法師；",
    "T12n0324_001:0035c21": "二曰、常行精進為人說經；三曰、曉近一切法",
    "T12n0324_001:0035c22": "句而不失義；四曰、又使入如來之法；是為四。",
    "T12n0324_001:0035c23": "「復有四事，逮得法忍：一曰、度不度者；二曰、",
    "T12n0324_001:0035c24": "解未脫者；三曰、一切樂法；四曰、不斷善行；",
    "T12n0324_001:0035c25": "是為四。「復有四事，逮得辯才：一曰、見他法師",
    "T12n0324_001:0035c26": "所說，不求其短；二曰、聽採法義，不以貢高；三",
    "T12n0324_001:0035c27": "曰、不自稱譽；四曰、見少智未學不以輕易；是",
    "T12n0324_001:0035c28": "為四。「復有四事，行不退轉：一曰、不退於婬怒",
    "T12n0324_001:0035c29": "癡；二曰、於眾生之行不退轉；三曰、於一切",
    "T12n0324_001:0036a01": "不善法而不退轉；四曰、解最正覺而不退轉；",
    "T12n0324_001:0036a02": "是為四。「復有四事，解深義：一曰、曉十二因緣；",
    "T12n0324_001:0036a03": "二曰、自然解得佛道為正諦覺；三曰、一切法",
    "T12n0324_001:0036a04": "一義其義悉空；四曰、悉解佛道；是為四。「復",
    "T12n0324_001:0036a05": "有四事，得成所願：一曰、戒忍清淨；二曰、淨除",
    "T12n0324_001:0036a06": "惡道；三曰、質朴無有諛諂；四曰、如善權方便",
    "T12n0324_001:0036a07": "隨其本行；是為四。「復有四事，得成諸度無極",
    "T12n0324_001:0036a08": "不退轉法：一曰、以一波羅蜜悉入諸度無極；",
    "T12n0324_001:0036a09": "二曰、善權使一切人皆入，一切人亦無有；三",
    "T12n0324_001:0036a10": "曰、見一切法悉為一法，離諸所欲；四曰、見一",
    "T12n0324_001:0036a11": "切佛悉為一佛，以法身故；是為四，得成諸度",
    "T12n0324_001:0036a12": "無極不退轉法。」佛說四事句時，幻士仁賢得",
    "T12n0324_001:0036a13": "不起法忍，歡喜踊躍在虛空，去地四丈九尺。",
    "T12n0324_001:0036a14": "時，佛見幻士仁賢心所念便笑。賢者阿難以",
    "T12n0324_001:0036a15": "偈讚佛而問曰：",
    "T12n0324_001:0036a16": "「差特無量威，　　慧事踰日月；",
    "T12n0324_001:0036a17": "三世悉聞名，　　德稱度無極。",
    "T12n0324_001:0036a18": "所知了三達，　　佛以逮自在；",
    "T12n0324_001:0036a19": "今佛何故笑？　　唯願為解說。",
    "T12n0324_001:0036a20": "一切眾生類，　　住立若所立；",
    "T12n0324_001:0036a21": "已見諸人心，　　人尊無所著。",
    "T12n0324_001:0036a22": "其於下中上，　　如是為悉淨；",
    "T12n0324_001:0036a23": "今佛所笑者，　　唯願解說之！",
    "T12n0324_001:0036a24": "諸天聞其聲，　　真陀人亦然！",
    "T12n0324_001:0036a25": "帝釋、阿須倫！　　乾陀、摩睺勒！",
    "T12n0324_001:0036a26": "梵天亦如是，　　其聲寂清淨；",
    "T12n0324_001:0036a27": "彼諸所有音，　　終不與佛等。",
    "T12n0324_001:0036a28": "月所出光明，　　及日摩尼珠，",
    "T12n0324_001:0036a29": "其帝釋光明，　　一切光及梵，",
    "T12n0324_001:0036b01": "其明悉蔽歇，　　為盡不復現；",
    "T12n0324_001:0036b02": "佛出光明時，　　悉照諸佛國。",
    "T12n0324_001:0036b03": "已解諸深法，　　靜然為空寂；",
    "T12n0324_001:0036b04": "其無有吾我，　　亦無有壽命。",
    "T12n0324_001:0036b05": "不有亦不無，　　悉損是二事；",
    "T12n0324_001:0036b06": "尊皆令世吉，　　所遊如月光。",
    "T12n0324_001:0036b07": "於此唯發心，　　立意遵妙道；",
    "T12n0324_001:0036b08": "今誰於佛道，　　安定住正法？",
    "T12n0324_001:0036b09": "所以得受身，　　歸命佛寶尊；",
    "T12n0324_001:0036b10": "善哉唯願說，　　今日所笑意。",
    "T12n0324_001:0036b11": "佛說義清淨，　　為諸弟子故；",
    "T12n0324_001:0036b12": "佛尊為安隱，　　其光普日照。",
    "T12n0324_001:0036b13": "為異學故說，　　辟支諸佛義；",
    "T12n0324_001:0036b14": "若為求佛者，　　志尊上妙法。",
    "T12n0324_001:0036b15": "總持等無疑，　　於是天中天；",
    "T12n0324_001:0036b16": "唯願為解說，　　所應得佛道。」",
    "T12n0324_001:0036b17": "此色佛光炎，　　清淨滅垢穢；",
    "T12n0324_001:0036b18": "還來繞佛身，　　頂上沒不現。",
    "T12n0324_001:0036b19": "爾時，佛告賢者阿難：「寧見幻士仁賢乎踊在",
    "T12n0324_001:0036b20": "虛空？」對曰：「已見世尊！」佛言：「阿難！族姓子仁",
    "T12n0324_001:0036b21": "賢！却後九萬二千劫當得作佛，名嚴淨王",
    "T12n0324_001:0036b22": "如來、至真、等正覺、明行成為、善逝、世間解、無上",
    "T12n0324_001:0036b23": "士、道法御、天人師，號佛、世尊。世界名曰大淨，",
    "T12n0324_001:0036b24": "劫曰幻化。其嚴淨王如來大淨世界，人民眾",
    "T12n0324_001:0036b25": "多，安隱快樂，五穀豐賤，其土平博，無有丘墟，",
    "T12n0324_001:0036b26": "日月光照，種種樹木皆以莊嚴，眾香具足常",
    "T12n0324_001:0036b27": "懸幢幡。其國人民如意所願，皆見佛土嚴淨，",
    "T12n0324_001:0036b28": "所有自然，譬如第二忉利天上七寶宮殿。",
    "T12n0324_001:0036b29": "其國人民皆見國土安雅，生彼佛國者皆求",
    "T12n0324_001:0036c01": "上願志於大乘。嚴淨王如來住世萬歲，般",
    "T12n0324_001:0036c02": "泥洹後行法住億歲。臨佛滅度，有菩薩名曰",
    "T12n0324_001:0036c03": "聞稱，佛授其決：『我滅度後，是聞稱菩薩當",
    "T12n0324_001:0036c04": "得作佛，名曰普達如來、至真、等正覺、明行成",
    "T12n0324_001:0036c05": "為、善逝、世間解、無上士、道法御、天人師，號佛、世",
    "T12n0324_001:0036c06": "尊。』」時，族姓子仁賢從虛空下，稽首佛足，白佛",
    "T12n0324_001:0036c07": "言：「佛是我師，導御善道。唯世尊！我與無數",
    "T12n0324_001:0036c08": "億百千人，歸命等正覺及法、比丘僧。若如來",
    "T12n0324_001:0036c09": "本無，諸佛本無無異，其如者無壞，如者無",
    "T12n0324_001:0036c10": "動、如者無想念、如者無所起、如者無行、如",
    "T12n0324_001:0036c11": "者無二，如來本無亦復如是！我因是成就。」",
    "T12n0324_001:0036c12": "於是賢者阿難問族姓子仁賢：「於如來法為",
    "T12n0324_001:0036c13": "何所得，乃說如來本無？今卿遠離於本無",
    "T12n0324_001:0036c14": "事？」答曰：「一切法皆棄離，爾乃興如來法。於",
    "T12n0324_001:0036c15": "阿難意云何？如來皆了本無致等正覺，以",
    "T12n0324_001:0036c16": "故如來本無無壞者，我亦得之，一切人亦逮",
    "T12n0324_001:0036c17": "本無。唯賢者意云何？如來法為有二乎？",
    "T12n0324_001:0036c18": "唯阿難！法無二無二，有想者其識若干。所",
    "T12n0324_001:0036c19": "以者何？捐捨眾想乃成佛慧。」爾時，阿難白佛",
    "T12n0324_001:0036c20": "言：「唯世尊！族姓子仁賢寧當復持本所幻",
    "T12n0324_001:0036c21": "化，迷惑諸天人不耶？」佛告阿難：「於是仁賢入",
    "T12n0324_001:0036c22": "法智慧之幻。所以者何？用明智辯才故也。」",
    "T12n0324_001:0036c23": "時，世尊告族姓子仁賢：「卿寧能化或諸天",
    "T12n0324_001:0036c24": "世人？」對曰：「唯然！如佛所惑化，我亦如是。",
    "T12n0324_001:0036c25": "所以者何？解無我者是為大行，號有人名",
    "T12n0324_001:0036c26": "無壽命，無有人而言有人，如來無字亦不處",
    "T12n0324_001:0036c27": "道場。何所法中有去沒去，而說法有去來？",
    "T12n0324_001:0036c28": "教法無般泥洹而現泥洹法？是故世尊說平",
    "T12n0324_001:0036c29": "等行，便能化惑諸天世人，為說如來功德",
    "T12n0324_001:0037a01": "平等。」時，佛讚族姓子仁賢：「善哉善哉，仁賢！",
    "T12n0324_001:0037a02": "如卿所說，為大化惑說無音聲法。」時仁賢",
    "T12n0324_001:0037a03": "從佛求出家。佛告彌勒菩薩：「汝下幻士鬢髮，",
    "T12n0324_001:0037a04": "令作沙門。」彌勒受教，即使仁賢為出家。志已",
    "T12n0324_001:0037a05": "還白佛言：「唯然世尊！是非菩薩形貌色像，亦",
    "T12n0324_001:0037a06": "非沙門。所以者何？其有菩薩成諸通慧，處",
    "T12n0324_001:0037a07": "於三界教化群生，是為菩薩出家也。」說是語",
    "T12n0324_001:0037a08": "時，五千人發無上正真道意，二百比丘漏盡",
    "T12n0324_001:0037a09": "意解。",
    "T12n0324_001:0037a10": "爾時賢者阿難白佛言：「當何名斯經，以何奉",
    "T12n0324_001:0037a11": "行之？」",
    "T12n0324_001:0037a12": "佛告阿難：「是經名『授幻士仁賢決』，又名『稍入",
    "T12n0324_001:0037a13": "至佛道』。」佛言：「阿難！其有菩薩欲得見佛，為一",
    "T12n0324_001:0037a14": "切故，當受是經持諷誦讀，當曠其志為他人",
    "T12n0324_001:0037a15": "說。所以者何？其於是法菩薩求道，是為大乘",
    "T12n0324_001:0037a16": "平等經法，以故是經名曰『稍入道義』。」佛告阿",
    "T12n0324_001:0037a17": "難：「我以是經囑累汝，心念口諷，執持經卷，",
    "T12n0324_001:0037a18": "若聞奉行，眾惡反趣，當知其人曾見五百佛",
    "T12n0324_001:0037a19": "然後得佛道。」時，族姓子仁賢白佛言：「其受",
    "T12n0324_001:0037a20": "是經，皆本功德。唯然世尊！我本亦學。所以",
    "T12n0324_001:0037a21": "者何？聞是經者，皆前善本善權，我心如是！」",
    "T12n0324_001:0037a22": "佛說經已，族姓子仁賢、比丘賢者阿難，一切",
    "T12n0324_001:0037a23": "眾會，諸天、龍、神、阿須倫、世間人民，聞經歡喜，",
    "T12n0324_001:0037a24": "稽首而退。",
    "T12n0324_001:0037a25": "佛說幻士仁賢經"
}