{
    "T09n0278_027:0571a07": "大方廣佛華嚴經卷第二十七",
    "T09n0278_027:0571a09": "東晉天竺三藏佛馱跋陀羅譯",
    "T09n0278_027:0571a10": "十地品第二十二之五",
    "T09n0278_027:0571a11": "　說諸大菩薩，　　所行無上事，",
    "T09n0278_027:0571a12": "　無數那由他，　　首陀會諸天，",
    "T09n0278_027:0571a13": "　於上虛空中，　　心皆大歡喜，",
    "T09n0278_027:0571a14": "　咸以恭敬心，　　眾妙供養佛。",
    "T09n0278_027:0571a15": "　那由他菩薩，　　歡悅無有量，",
    "T09n0278_027:0571a16": "　燒諸奇妙香，　　滅除諸煩惱。",
    "T09n0278_027:0571a17": "　他化自在王，　　與諸天大眾，",
    "T09n0278_027:0571a18": "　住在虛空中，　　心皆大歡喜，",
    "T09n0278_027:0571a19": "　咸以恭敬心，　　種種設供養，",
    "T09n0278_027:0571a20": "　各散眾寶衣，　　空中旋轉下。",
    "T09n0278_027:0571a21": "　無量億天女，　　諸根欣悅豫，",
    "T09n0278_027:0571a22": "　於上虛空中，　　敬心供養佛，",
    "T09n0278_027:0571a23": "　同作無量億，　　那由他妓樂，",
    "T09n0278_027:0571a24": "　一切寶器中，　　皆出如是音：",
    "T09n0278_027:0571a25": "「佛坐於此處，　　悉遍於一切，",
    "T09n0278_027:0571a26": "　十方國土中，　　皆亦有佛現。",
    "T09n0278_027:0571a27": "　無量億種種，　　相好莊嚴身，",
    "T09n0278_027:0571a28": "　殊妙無有比，　　充滿於世界。",
    "T09n0278_027:0571a29": "　於一毛孔中，　　出無量光明，",
    "T09n0278_027:0571b01": "　滅除於一切，　　世間煩惱火。",
    "T09n0278_027:0571b02": "　十方微塵數，　　尚可得計量，",
    "T09n0278_027:0571b03": "　一毛孔光明，　　不可得窮盡。",
    "T09n0278_027:0571b04": "　各見有佛身，　　以三十二相，",
    "T09n0278_027:0571b05": "　八十好莊嚴，　　轉無上法輪。",
    "T09n0278_027:0571b06": "　或見佛種種，　　為眾而說法，",
    "T09n0278_027:0571b07": "　或見在兜率，　　教化於諸天，",
    "T09n0278_027:0571b08": "　或見從兜率，　　來下處胞胎，",
    "T09n0278_027:0571b09": "　或見初生時，　　或見夜出家，",
    "T09n0278_027:0571b10": "　或見坐道場，　　而成無上道，",
    "T09n0278_027:0571b11": "　或見轉法輪，　　或見入涅槃。",
    "T09n0278_027:0571b12": "　於無量國土，　　種種而示現，",
    "T09n0278_027:0571b13": "　欲度眾生故，　　有如是等事。",
    "T09n0278_027:0571b14": "　譬如巧幻師，　　善知於幻術，",
    "T09n0278_027:0571b15": "　多示諸眾生，　　種種異身相。",
    "T09n0278_027:0571b16": "　如是佛慧中，　　善巧於示現，",
    "T09n0278_027:0571b17": "　變化一切身，　　周遍諸世界。",
    "T09n0278_027:0571b18": "　一切法空寂，　　先來無性相，",
    "T09n0278_027:0571b19": "　同若如虛空，　　大師亦如是。",
    "T09n0278_027:0571b20": "　得入第一義，　　微妙之性相，",
    "T09n0278_027:0571b21": "　隨諸法性相，　　示佛大神力。",
    "T09n0278_027:0571b22": "　一切佛行性，　　法及諸眾生，",
    "T09n0278_027:0571b23": "　皆悉同無相，　　一切法空故。",
    "T09n0278_027:0571b24": "　若欲得佛智，　　應離諸想念，",
    "T09n0278_027:0571b25": "　有無俱通達，　　疾作天人師。」",
    "T09n0278_027:0571b26": "　諸天采女眾，　　皆出如是等，",
    "T09n0278_027:0571b27": "　千萬種妙音，　　寂然而觀佛。",
    "T09n0278_027:0571b28": "　解脫月菩薩，　　見眾皆寂然，",
    "T09n0278_027:0571b29": "　請金剛藏言：　　「大名稱佛子，",
    "T09n0278_027:0571c01": "　菩薩從第九，　　至於第十地，",
    "T09n0278_027:0571c02": "　諸大神通力，　　願今為略說。」",
    "T09n0278_027:0571c03": "金剛藏菩薩言：「佛子！菩薩摩訶薩如是無量",
    "T09n0278_027:0571c04": "智慧，善修行佛道，乃至九地，善集清白法，",
    "T09n0278_027:0571c05": "集無量助道法，大功德智慧所護，廣行大",
    "T09n0278_027:0571c06": "悲，深知分別世界差別，深入眾生難處，入",
    "T09n0278_027:0571c07": "諸如來行處，念隨順如來寂滅行處，趣向諸",
    "T09n0278_027:0571c08": "佛力、無畏、不共法，堅持不捨，得至一切智",
    "T09n0278_027:0571c09": "位。菩薩摩訶薩行如是智，近佛位地，則得",
    "T09n0278_027:0571c10": "菩薩離垢三昧而現在前，又入法界差別三",
    "T09n0278_027:0571c11": "昧、莊嚴道場三昧、雨一切世間華光三昧、海",
    "T09n0278_027:0571c12": "藏三昧、海印三昧、虛空廣三昧、觀察一切法",
    "T09n0278_027:0571c13": "性三昧、隨一切眾生心行三昧、如實知一切",
    "T09n0278_027:0571c14": "法三昧、得如來智信三昧，如是等百萬阿",
    "T09n0278_027:0571c15": "僧祇三昧，皆現在前。是菩薩悉入此三昧，善",
    "T09n0278_027:0571c16": "知其中功用差別，最後三昧，名益一切智位。",
    "T09n0278_027:0571c17": "是三昧現在前，即時大寶蓮華王出，周圓如",
    "T09n0278_027:0571c18": "百萬三千大千世界，一切眾寶間錯莊嚴過",
    "T09n0278_027:0571c19": "於一切人天所有，出世間善根所生，知一切",
    "T09n0278_027:0571c20": "法如幻如化空慧所成，光明能照一切世",
    "T09n0278_027:0571c21": "界；瑠璃為莖，栴檀王為臺，碼碯為鬚，閻浮",
    "T09n0278_027:0571c22": "檀金為葉；無量光明一切妙寶皆在其內，",
    "T09n0278_027:0571c23": "寶網覆上，十三千大千世界微塵數蓮華，以",
    "T09n0278_027:0571c24": "為眷屬。「爾時，菩薩其身姝妙，稱可華座；菩",
    "T09n0278_027:0571c25": "薩得益一切智位三昧力故，身在大蓮華",
    "T09n0278_027:0571c26": "座；即時眷屬蓮華上，皆有菩薩，一一菩薩",
    "T09n0278_027:0571c27": "坐蓮華上，即得百萬三昧，皆一心恭敬，瞻",
    "T09n0278_027:0571c28": "仰大菩薩；是菩薩昇蓮華座時，十方現在一",
    "T09n0278_027:0571c29": "切世界皆大震動，一切惡道皆悉休息，光明",
    "T09n0278_027:0572a01": "普照十方世界，一切世界皆悉嚴淨，皆得",
    "T09n0278_027:0572a02": "見聞諸佛大會。何以故？是菩薩坐大蓮華",
    "T09n0278_027:0572a03": "上，即時足下出百萬阿僧祇光明，照十方阿",
    "T09n0278_027:0572a04": "鼻地獄等，滅眾生苦惱；兩膝上放若干光",
    "T09n0278_027:0572a05": "明，照十方一切畜生，滅除苦惱；臍放若干",
    "T09n0278_027:0572a06": "光明，照十方一切餓鬼，滅除苦惱；左右脇",
    "T09n0278_027:0572a07": "放若干光明，照十方人安隱快樂；兩手放",
    "T09n0278_027:0572a08": "若干光明，照十方諸天阿脩羅宮；兩肩放",
    "T09n0278_027:0572a09": "若干光明，照十方聲聞眾；項放若干光明，",
    "T09n0278_027:0572a10": "照十方辟支佛；口放若干光明，照十方菩",
    "T09n0278_027:0572a11": "薩乃至住九地者；白毫放若干光明，照",
    "T09n0278_027:0572a12": "十方得位菩薩，一切魔宮隱蔽不現；頂上放",
    "T09n0278_027:0572a13": "百萬阿僧祇三千大千世界微塵數光明，照",
    "T09n0278_027:0572a14": "於十方諸佛大會；遶十匝已，住於虛空，成",
    "T09n0278_027:0572a15": "光明網，高大明淨，供養諸佛，如是供養，從",
    "T09n0278_027:0572a16": "初發心乃至九地，所作供養，百分不及一，",
    "T09n0278_027:0572a17": "乃至算數譬諭所不能及。是大光明網，",
    "T09n0278_027:0572a18": "勝十方世界所有華香、末香、塗香、衣服、幡",
    "T09n0278_027:0572a19": "蓋、眾寶、瓔珞、摩尼寶珠供養之具；從出世",
    "T09n0278_027:0572a20": "間善根生故，一一諸佛大法會上，皆雨眾",
    "T09n0278_027:0572a21": "寶，猶如大雲，若有眾生覺是供養者，皆是",
    "T09n0278_027:0572a22": "必定無上大道；如是諸光雨大供養已，遶",
    "T09n0278_027:0572a23": "大會十匝，入諸佛足下。爾時諸佛及大菩",
    "T09n0278_027:0572a24": "薩知某世界、某甲菩薩摩訶薩行如是道，",
    "T09n0278_027:0572a25": "成就受職；即時十方無邊菩薩乃至住九",
    "T09n0278_027:0572a26": "地者，皆來圍遶，設大供養，一心恭敬，各得",
    "T09n0278_027:0572a27": "萬三昧，一切得職；菩薩摩訶薩於金剛莊嚴",
    "T09n0278_027:0572a28": "胸出一大光名破魔賊，無量百千萬光以",
    "T09n0278_027:0572a29": "為眷屬，照十方世界，示無量神力，亦來入",
    "T09n0278_027:0572b01": "是大菩薩胸，此光明滅已，是菩薩即得百千",
    "T09n0278_027:0572b02": "萬億大勢力神通智慧。「爾時，諸佛出眉間白",
    "T09n0278_027:0572b03": "毫相光，名益一切智，有無量無邊光明眷",
    "T09n0278_027:0572b04": "屬，悉照一切十方世界，圍遶十匝，示現諸",
    "T09n0278_027:0572b05": "佛大神通力，勸進無量百千萬億諸菩薩，十",
    "T09n0278_027:0572b06": "方世界六種震動，滅除一切惡道苦惱，一切",
    "T09n0278_027:0572b07": "魔宮皆蔽不現，示一切諸佛得道之處；示",
    "T09n0278_027:0572b08": "一切諸佛大會莊嚴事，廣大如法界，究竟如",
    "T09n0278_027:0572b09": "虛空；照一切世界已，集在虛空，示大神通",
    "T09n0278_027:0572b10": "莊嚴之事，入是菩薩頂，眷屬光明；入眷屬",
    "T09n0278_027:0572b11": "蓮華諸菩薩頂，即時各得先所未得十千",
    "T09n0278_027:0572b12": "三昧；是光明入此菩薩頂，如一佛光，一切",
    "T09n0278_027:0572b13": "佛光，皆亦如是；一切十方諸佛光明入是菩",
    "T09n0278_027:0572b14": "薩頂時，名為得職、名為入諸佛界，具佛十",
    "T09n0278_027:0572b15": "力，墮在佛數。佛子！譬如轉輪聖王大子成",
    "T09n0278_027:0572b16": "就王相，轉輪聖王令子在白象寶閻浮檀金",
    "T09n0278_027:0572b17": "座，取四大海水，上張羅幔，種種莊嚴幢幡",
    "T09n0278_027:0572b18": "妓樂，執金鐘香水，灌子頂上，即名為灌",
    "T09n0278_027:0572b19": "頂大王，具足轉十善道故，名轉輪聖王。菩",
    "T09n0278_027:0572b20": "薩摩訶薩亦如是，受職時，諸佛以智水灌",
    "T09n0278_027:0572b21": "是菩薩頂，名灌頂法王，具足佛十力故，墮",
    "T09n0278_027:0572b22": "在佛數，是名諸菩薩摩訶薩大智慧職地；",
    "T09n0278_027:0572b23": "以是職故，菩薩摩訶薩受無量百千億萬苦",
    "T09n0278_027:0572b24": "行難事，是菩薩得是職已，住法雲地，無量",
    "T09n0278_027:0572b25": "功德，智慧轉增。「佛子！菩薩住法雲地，如實",
    "T09n0278_027:0572b26": "知欲界集、色界集、無色界集；如實知世",
    "T09n0278_027:0572b27": "間性集、眾生性集、識性集、有為性集、無為",
    "T09n0278_027:0572b28": "性集、虛空性集、法性集、涅槃性集、邪見諸",
    "T09n0278_027:0572b29": "煩惱性集；如實知諸世間法成壞集、聲聞",
    "T09n0278_027:0572c01": "道集、辟支佛道集、菩薩道集；諸佛力、無畏、",
    "T09n0278_027:0572c02": "不共法、色身、法身集；一切智集，得佛道、轉法",
    "T09n0278_027:0572c03": "輪、示滅度集。舉要言之：如實知一切法差",
    "T09n0278_027:0572c04": "別集。是菩薩以如是智慧隨順菩提行，如",
    "T09n0278_027:0572c05": "實知眾生化、業化、煩惱化、諸見化、世界",
    "T09n0278_027:0572c06": "化、法界化、聲聞化、辟支佛化、菩薩化、如來",
    "T09n0278_027:0572c07": "化、一切化、分別無分別化。是菩薩如實知",
    "T09n0278_027:0572c08": "佛力持、法持、業持、煩惱持、時持、願持、先世",
    "T09n0278_027:0572c09": "持、行持、劫壽持、智持。是菩薩住十地，諸佛",
    "T09n0278_027:0572c10": "所有微細智，所謂：行微細智、命終微細智、受",
    "T09n0278_027:0572c11": "胎微細智、出生微細智、出家微細智、得道微",
    "T09n0278_027:0572c12": "細智、神力自在微細智、轉法輪微細智、持壽",
    "T09n0278_027:0572c13": "命微細智、示涅槃微細智、法久住微細智、如",
    "T09n0278_027:0572c14": "是等微細智，皆如實知。又諸佛密處，所謂：",
    "T09n0278_027:0572c15": "身密、口密、意密、知時非時密、與菩薩授",
    "T09n0278_027:0572c16": "記密、攝伏眾生密、諸乘差別密、八萬四千諸",
    "T09n0278_027:0572c17": "根差別密、業如實所作密、行得菩提密，如",
    "T09n0278_027:0572c18": "是等密，皆如實知。是菩薩諸佛所有入劫",
    "T09n0278_027:0572c19": "智，所謂：一劫攝阿僧祇劫、阿僧祇劫攝一",
    "T09n0278_027:0572c20": "劫；有數劫攝無數劫、無數劫攝有數劫；一",
    "T09n0278_027:0572c21": "念攝劫、劫攝一念；劫攝非劫、非劫攝劫；有",
    "T09n0278_027:0572c22": "佛劫攝無佛劫、無佛劫攝有佛劫；過去、未來",
    "T09n0278_027:0572c23": "劫攝現在劫，現在劫攝過去、未來劫；未來、過",
    "T09n0278_027:0572c24": "去劫攝現在劫，現在劫攝未來、過去劫；長劫",
    "T09n0278_027:0572c25": "攝短劫、短劫攝長劫；諸劫攝相，皆如實知。",
    "T09n0278_027:0572c26": "是菩薩諸佛所入微塵智、國土智、眾生身心",
    "T09n0278_027:0572c27": "智、眾生身心得道智、眾生行智、至一切處智、",
    "T09n0278_027:0572c28": "遍行佛道智、順行智、逆行智、不可思議智；一",
    "T09n0278_027:0572c29": "切世間、聲聞、辟支佛、菩薩所不能知，皆如",
    "T09n0278_027:0573a01": "實知。佛子！諸佛智慧，廣大無量，菩薩住是",
    "T09n0278_027:0573a02": "地，則能得入如是智慧。是菩薩摩訶薩",
    "T09n0278_027:0573a03": "隨是地行，得菩薩不可思議解脫、無礙解",
    "T09n0278_027:0573a04": "脫、淨行解脫、普門明解脫、如來藏解脫、隨無",
    "T09n0278_027:0573a05": "礙論解脫、入三世解脫、法性藏解脫、明解",
    "T09n0278_027:0573a06": "脫、勝進解脫。是菩薩十解脫為首，得如是",
    "T09n0278_027:0573a07": "等無量無邊百千萬億阿僧祇解脫、百千萬",
    "T09n0278_027:0573a08": "無量阿僧祇三昧、百千萬無量阿僧祇陀羅",
    "T09n0278_027:0573a09": "尼、百千萬無量阿僧祇神通，亦復如是。是菩",
    "T09n0278_027:0573a10": "薩成就如是智慧，隨順菩提，成就無量念",
    "T09n0278_027:0573a11": "力，能於一念頃，至十方無量佛所，無量法明、",
    "T09n0278_027:0573a12": "無量法雨，皆能受持。譬如娑伽羅龍王所",
    "T09n0278_027:0573a13": "澍大雨，唯除大海，餘不能受；菩薩摩訶薩",
    "T09n0278_027:0573a14": "亦復如是，如來微密雨、大法雨，一切眾生、聲",
    "T09n0278_027:0573a15": "聞、辟支佛乃至九地菩薩所不能受，唯此",
    "T09n0278_027:0573a16": "菩薩住法雲地，悉能受持。譬如大海，一龍王",
    "T09n0278_027:0573a17": "起大雲雨皆能堪受，若二若三，乃至無量",
    "T09n0278_027:0573a18": "無邊諸大龍王所起雲雨，一時澍下，皆能受",
    "T09n0278_027:0573a19": "持。菩薩摩訶薩亦如是，住法雲地，於一佛",
    "T09n0278_027:0573a20": "所，能受大法明雨，二佛三佛，乃至不可說不",
    "T09n0278_027:0573a21": "可說佛，於一念中，皆能堪受，如是諸佛大",
    "T09n0278_027:0573a22": "法雲雨，是故此地名法雲地。」解脫月言：「佛",
    "T09n0278_027:0573a23": "子！是菩薩於一念中，能堪受幾所大法明",
    "T09n0278_027:0573a24": "雨？」答言：「佛子！譬如十方所有不可說百千萬",
    "T09n0278_027:0573a25": "億那由他世界微塵，爾所微塵世界眾生，假",
    "T09n0278_027:0573a26": "使皆得聞持陀羅尼為佛侍者，為大聲聞，",
    "T09n0278_027:0573a27": "多聞第一；如金剛蓮華上佛善伏比丘，其一",
    "T09n0278_027:0573a28": "眾生成就如是多聞之力，餘亦如是，一人",
    "T09n0278_027:0573a29": "所受，餘不重問，如是一切各各不同，於意",
    "T09n0278_027:0573b01": "云何？是一切眾生受持多聞，力為多不？」答",
    "T09n0278_027:0573b02": "言：「甚多，不可稱計。」「佛子！我今為汝說是菩",
    "T09n0278_027:0573b03": "薩住法雲地，於一念頃，於一佛所，受三世",
    "T09n0278_027:0573b04": "法藏大法明雨，上一切眾生多聞之力百分",
    "T09n0278_027:0573b05": "不及一，乃至算數譬諭所不能及；如一",
    "T09n0278_027:0573b06": "佛所，聞十方世界微塵諸佛，皆能受持大法",
    "T09n0278_027:0573b07": "明雨，復能過此無量無邊，於一念頃亦能",
    "T09n0278_027:0573b08": "受持，是故名為法雲地。「佛子！菩薩摩訶薩",
    "T09n0278_027:0573b09": "住法雲地，自從願力生大慈悲福德智慧，",
    "T09n0278_027:0573b10": "以為密雲；現種種身，以為雜色雲；通明無畏，",
    "T09n0278_027:0573b11": "以為電光；震大雷音，說法降魔，一念一時，",
    "T09n0278_027:0573b12": "能於上所說微塵世界，皆悉周普；以雨善",
    "T09n0278_027:0573b13": "法甘露法雨，滅諸眾生隨心所樂無明所",
    "T09n0278_027:0573b14": "起煩惱焰故，是故名為法雲地。復次，佛子！",
    "T09n0278_027:0573b15": "菩薩摩訶薩住法雲地，於一世界，從兜率",
    "T09n0278_027:0573b16": "天來下，乃至示大涅槃，一切佛事，隨所度",
    "T09n0278_027:0573b17": "眾生皆現神力，若二若三，乃至如上微塵",
    "T09n0278_027:0573b18": "數世界；又復過是百千萬億阿僧祇世界，從",
    "T09n0278_027:0573b19": "兜率天來下，乃至示大涅槃，一切佛事，隨",
    "T09n0278_027:0573b20": "所度眾生，皆現神力。是菩薩住此地，於智",
    "T09n0278_027:0573b21": "慧中得上自在力，或以狹國為廣，廣國為",
    "T09n0278_027:0573b22": "狹；或以垢國為淨，淨國為垢；如是一切",
    "T09n0278_027:0573b23": "世界皆有神力，是菩薩或於一微塵中，置",
    "T09n0278_027:0573b24": "三千大千世界鐵圍山川而不迫迮；或二或",
    "T09n0278_027:0573b25": "三，乃至不可說不可說世界諸莊嚴事，示入",
    "T09n0278_027:0573b26": "一塵；或以一世界莊嚴事，示不可說不可說",
    "T09n0278_027:0573b27": "世界；或以不可說不可說世界眾生，置一世",
    "T09n0278_027:0573b28": "界中而不迫迮；或以一世界眾生，置不可",
    "T09n0278_027:0573b29": "說不可說世界中；或以不可說不可說世界",
    "T09n0278_027:0573c01": "入一塵中而不惱眾生；或於一塵中，示一",
    "T09n0278_027:0573c02": "切佛神通力莊嚴之事；或於一念中，現不可",
    "T09n0278_027:0573c03": "說不可說世界微塵數身，於一身中示無量",
    "T09n0278_027:0573c04": "手；以一一手，執恒沙蓮華以散諸佛，雜香、",
    "T09n0278_027:0573c05": "末香、幡蓋寶物，如是一切莊嚴之具，皆以",
    "T09n0278_027:0573c06": "手執供養諸佛，於一一身亦復如是。又一",
    "T09n0278_027:0573c07": "一身化塵數頭，於一一頭有塵數舌，以",
    "T09n0278_027:0573c08": "是神力讚歎諸佛，如是等事，於念念中遍",
    "T09n0278_027:0573c09": "滿十方；於念念中以神通力，無量世界示",
    "T09n0278_027:0573c10": "得佛道轉法輪，乃至大般涅槃；於三世中，",
    "T09n0278_027:0573c11": "以神通力示現無量身，於自身中，現無量",
    "T09n0278_027:0573c12": "佛，無量佛土莊嚴事，於自身中，示一切世",
    "T09n0278_027:0573c13": "界成壞事；或於一毛孔出一切風而不惱",
    "T09n0278_027:0573c14": "眾生；或以無量無邊世界為一海水，此海",
    "T09n0278_027:0573c15": "水中作大蓮華，形色光明遍無量無邊世",
    "T09n0278_027:0573c16": "界，於中示菩提樹莊嚴妙事，乃至示得一",
    "T09n0278_027:0573c17": "切種智；或自身中現一方世界摩尼寶珠、日",
    "T09n0278_027:0573c18": "月星宿一切光明，乃至十方所有光明亦復",
    "T09n0278_027:0573c19": "如是；或口噓氣能令十方無量世界悉大",
    "T09n0278_027:0573c20": "震動，不令眾生有恐畏想；或示十方世界",
    "T09n0278_027:0573c21": "水劫盡，風劫、火劫盡，而眾生身隨意莊嚴；或",
    "T09n0278_027:0573c22": "於自身示作如來身，如來身作自身，如",
    "T09n0278_027:0573c23": "來身作己佛國，己佛國作如來身。佛子！菩",
    "T09n0278_027:0573c24": "薩摩訶薩在法雲地，神變如是，又餘無量",
    "T09n0278_027:0573c25": "神力自在示現。」爾時，會中諸菩薩、天、龍、夜叉、",
    "T09n0278_027:0573c26": "乾闥婆、阿脩羅、迦樓羅、緊那羅、摩睺羅伽、四",
    "T09n0278_027:0573c27": "天王、釋提桓因、梵天王、自在天子、淨居天",
    "T09n0278_027:0573c28": "等，各作是念：「若菩薩神通力、智慧力如是",
    "T09n0278_027:0573c29": "無量無邊，佛復云何？」時，解脫月菩薩知大眾",
    "T09n0278_027:0574a01": "心所念，問金剛藏菩薩言：「佛子！今諸大眾",
    "T09n0278_027:0574a02": "聞是菩薩神通智慧力，墮在疑網，汝今當",
    "T09n0278_027:0574a03": "斷一切疑惑，示菩薩神通莊嚴妙事。」時，金剛",
    "T09n0278_027:0574a04": "藏菩薩即入一切佛國體性三昧，時諸大眾",
    "T09n0278_027:0574a05": "天、龍、夜叉、乾闥婆、阿脩羅、迦樓羅、緊那羅、摩睺",
    "T09n0278_027:0574a06": "羅伽、四天王、釋提桓因、梵天王、自在天子、",
    "T09n0278_027:0574a07": "淨居天等，皆自見知入金剛藏菩薩身中，於",
    "T09n0278_027:0574a08": "其身內，見三千大千世界莊嚴眾事，若滿一",
    "T09n0278_027:0574a09": "劫說不可盡；於中見佛道場樹，其莖周圍",
    "T09n0278_027:0574a10": "十萬三千大千世界，高百萬三千大千世界，",
    "T09n0278_027:0574a11": "覆三千億三千大千世界，稱樹高廣，有師",
    "T09n0278_027:0574a12": "子座；其座上有佛，號一切智王如來，一切",
    "T09n0278_027:0574a13": "大眾咸皆見佛坐在座上，其中所有莊嚴上",
    "T09n0278_027:0574a14": "妙供養之具，滿一劫說，亦不可盡。金剛藏",
    "T09n0278_027:0574a15": "菩薩示現如是大神力已，還令大眾各在",
    "T09n0278_027:0574a16": "本處，一切眾會生希有想，默然一心，觀金剛",
    "T09n0278_027:0574a17": "藏。時，解脫月菩薩問金剛藏菩薩言：「佛子！",
    "T09n0278_027:0574a18": "是三昧有大勢力，甚為希有，是三昧者所",
    "T09n0278_027:0574a19": "號云何？」答言：「是三昧名一切佛國體性。」問",
    "T09n0278_027:0574a20": "言：「是三昧所有勢力境界云何？」答言：「佛子！若",
    "T09n0278_027:0574a21": "菩薩摩訶薩善修成是三昧力者，能以",
    "T09n0278_027:0574a22": "如是無量恒沙世界微塵數三千大千世界",
    "T09n0278_027:0574a23": "於身中現，復過是數。菩薩在法雲地，得如",
    "T09n0278_027:0574a24": "是無量無邊百千萬億諸大三昧；是故，菩薩",
    "T09n0278_027:0574a25": "住此地中，身、身業難可測知；口、口業難可",
    "T09n0278_027:0574a26": "測知；意、意業難可測知；神力自在難可測",
    "T09n0278_027:0574a27": "知；觀三世法難可測知；諸三昧行入難可",
    "T09n0278_027:0574a28": "測知；智力難可測知；遊戲諸解脫難可測",
    "T09n0278_027:0574a29": "知；變化所作、神力所作、如意所作難可測",
    "T09n0278_027:0574b01": "知；乃至舉足、下足，菩薩住善慧地者不能",
    "T09n0278_027:0574b02": "測知。佛子！菩薩法雲地，如是無量，若廣說",
    "T09n0278_027:0574b03": "者，無量無邊阿僧祇劫不能得盡。」解脫月",
    "T09n0278_027:0574b04": "言：「佛子！若菩薩行處力、神通力，如是者佛行",
    "T09n0278_027:0574b05": "處力、神通力復云何？」答言：「佛子！譬如有人，",
    "T09n0278_027:0574b06": "見一塊土而作是言：『無邊世界地性為多",
    "T09n0278_027:0574b07": "此耶？』汝所問者，我謂如是；如來無量智慧，",
    "T09n0278_027:0574b08": "云何以菩薩智慧而欲測量？佛子！如人取",
    "T09n0278_027:0574b09": "四天下地性少分，餘者極多，菩薩法雲地於",
    "T09n0278_027:0574b10": "無量劫，但可說耳，何況如來地，我今當說",
    "T09n0278_027:0574b11": "令汝知之，佛現為證；如十方無量無邊世",
    "T09n0278_027:0574b12": "界微塵等諸佛世界，十地菩薩皆滿其中，是",
    "T09n0278_027:0574b13": "諸菩薩有無量無邊業，修習菩薩功德智慧",
    "T09n0278_027:0574b14": "禪定，於如來功德智慧力，百分不及一、百",
    "T09n0278_027:0574b15": "千萬億分不及一，乃至算數譬諭所不能",
    "T09n0278_027:0574b16": "及。「佛子！是菩薩隨如是智慧，順如來身、",
    "T09n0278_027:0574b17": "口、意，不捨諸菩薩三昧，勤心供養一切諸",
    "T09n0278_027:0574b18": "佛，於一一劫，以一切供具，供養無量無邊",
    "T09n0278_027:0574b19": "諸佛，能悉具受諸佛神力，轉復明勝，是菩薩",
    "T09n0278_027:0574b20": "於法性問難無能勝者，乃至無量無邊百",
    "T09n0278_027:0574b21": "千萬億劫不可窮盡。「佛子！譬如天金，以摩",
    "T09n0278_027:0574b22": "尼珠眾寶間錯，為自在天王嚴身之具，其餘",
    "T09n0278_027:0574b23": "諸天所不能及，亦無奪者，菩薩住十地，智",
    "T09n0278_027:0574b24": "慧善根，從初地乃至九地所不能及；菩",
    "T09n0278_027:0574b25": "薩住是地，得大智照明，隨順一切智故，",
    "T09n0278_027:0574b26": "其餘智慧所不能壞。譬如大自在天王光",
    "T09n0278_027:0574b27": "明能令眾生身心清涼，一切生處眾生光",
    "T09n0278_027:0574b28": "明所不能及；菩薩摩訶薩亦如是，住法",
    "T09n0278_027:0574b29": "雲地，智慧光明，一切聲聞、辟支佛所不能",
    "T09n0278_027:0574c01": "及，乃至九地菩薩亦不能及。是菩薩住是",
    "T09n0278_027:0574c02": "地中，能令無量眾生住一切智道。佛子！菩",
    "T09n0278_027:0574c03": "薩住是地，十方諸佛為說三世智慧、法界智",
    "T09n0278_027:0574c04": "慧、一切世界智慧、普照住持一切世界智慧、",
    "T09n0278_027:0574c05": "大慈大悲普覆一切眾生智慧。舉要言之：具",
    "T09n0278_027:0574c06": "足為說至一切智道。佛子！是名菩薩摩訶",
    "T09n0278_027:0574c07": "薩第十法雲地。菩薩住是地，多作摩醯首羅",
    "T09n0278_027:0574c08": "天王，智慧明達，善說聲聞、辟支佛、菩薩波羅",
    "T09n0278_027:0574c09": "蜜，於法性中有問難者，無能令盡；所作",
    "T09n0278_027:0574c10": "善業布施、愛語、利益、同事皆不離念佛，不",
    "T09n0278_027:0574c11": "離念法，乃至不離念具足一切種智；常作",
    "T09n0278_027:0574c12": "是念：『我當於一切眾生為首為勝，乃至於",
    "T09n0278_027:0574c13": "一切眾生為依止者。』若欲如是勤行精進，",
    "T09n0278_027:0574c14": "於一念中得無量百千萬億那由他不可說",
    "T09n0278_027:0574c15": "不可說世界微塵數三昧，乃至示爾所微塵",
    "T09n0278_027:0574c16": "數菩薩以為眷屬。若以願力神通自在復",
    "T09n0278_027:0574c17": "過是數，所謂：諸行上妙供具，信解起業，若身、",
    "T09n0278_027:0574c18": "若口、若光明、若諸根、若如意足、若音聲、若行",
    "T09n0278_027:0574c19": "處，乃至若干百千萬億劫不可稱數。",
    "T09n0278_027:0574c20": "佛子！是菩薩十地次第順行，趣向一切種智，",
    "T09n0278_027:0574c21": "如從阿耨達池四河流出，滿足四天下無",
    "T09n0278_027:0574c22": "有窮盡，乃入大海；菩薩亦如是，從菩薩",
    "T09n0278_027:0574c23": "出於善根大願之水，以四攝法滿足眾生",
    "T09n0278_027:0574c24": "而不窮盡，乃至一切種智。「佛子！是菩薩十",
    "T09n0278_027:0574c25": "地，因佛智故而有差別，如因大地有十",
    "T09n0278_027:0574c26": "大山王，何等為十？所謂：雪山王、香山王、軻",
    "T09n0278_027:0574c27": "梨羅山王、仙聖山王、由乾陀山王、馬耳山王、",
    "T09n0278_027:0574c28": "尼民陀羅山王、斫迦羅山王、宿慧山王、須彌",
    "T09n0278_027:0574c29": "山王。如雪山王，一切藥草集在其中而不",
    "T09n0278_027:0575a01": "可盡；菩薩亦如是住歡喜地，一切世間經",
    "T09n0278_027:0575a02": "書、技藝、文頌、呪術集在其中無有窮盡。",
    "T09n0278_027:0575a03": "如香山王，一切諸香集在其中而不可",
    "T09n0278_027:0575a04": "盡；菩薩亦如是住離垢地，持戒頭陀，威儀",
    "T09n0278_027:0575a05": "助法，集在其中，無有窮盡。如軻梨羅山王，",
    "T09n0278_027:0575a06": "但以寶成，集諸妙華，取不可盡；菩薩亦如",
    "T09n0278_027:0575a07": "是住於明地，集一切世間禪定神通解脫",
    "T09n0278_027:0575a08": "三昧，問不可盡。如仙聖山王，但以寶成，多",
    "T09n0278_027:0575a09": "有五通聖人，不可窮盡；菩薩亦如是住",
    "T09n0278_027:0575a10": "於焰地，集令眾生入道因緣，種種問難不",
    "T09n0278_027:0575a11": "可窮盡。如由乾陀山王，但以寶成，集夜叉",
    "T09n0278_027:0575a12": "大神不可窮盡；菩薩亦如是住難勝地，",
    "T09n0278_027:0575a13": "集一切自在如意神通，說不可盡。如馬耳",
    "T09n0278_027:0575a14": "山王，但以寶成，集眾妙果，取不可盡；菩薩",
    "T09n0278_027:0575a15": "亦如是住現前地，集深因緣法，說聲聞果",
    "T09n0278_027:0575a16": "不可窮盡。如尼民陀羅山王，但以寶成，集",
    "T09n0278_027:0575a17": "一切大力龍神，不可窮盡；菩薩亦如是住",
    "T09n0278_027:0575a18": "遠行地，集種種方便智慧，說辟支佛道，不",
    "T09n0278_027:0575a19": "可窮盡。如斫迦羅山王，但以寶成，集心自",
    "T09n0278_027:0575a20": "在者，不可窮盡；菩薩亦如是住不動地，",
    "T09n0278_027:0575a21": "集一切菩薩自在道，說世間性，不可窮盡。",
    "T09n0278_027:0575a22": "如宿慧山王，但以寶成，集大神力諸阿脩",
    "T09n0278_027:0575a23": "羅，無有窮盡；菩薩亦如是住善慧地，集",
    "T09n0278_027:0575a24": "轉眾生行智，說世間相，不可窮盡。如須彌",
    "T09n0278_027:0575a25": "山王，但以寶成，集諸天神無有窮盡；菩薩",
    "T09n0278_027:0575a26": "亦如是，住法雲地，集如來十力，四無所畏，",
    "T09n0278_027:0575a27": "說諸佛法，不可窮盡。是十寶山同在大海，",
    "T09n0278_027:0575a28": "因大海水有差別相；菩薩十地亦如是，同",
    "T09n0278_027:0575a29": "在佛智，因一切智故，有差別相。佛子！譬",
    "T09n0278_027:0575b01": "如大海，以十相故名為大海，無有能壞；",
    "T09n0278_027:0575b02": "何等為十？一、漸次深；二、不受死屍；三、餘水",
    "T09n0278_027:0575b03": "失本名；四一味；五、多寶；六、極深難入；七、廣",
    "T09n0278_027:0575b04": "大無量；八、多大身眾生；九、潮不失時；十、能",
    "T09n0278_027:0575b05": "受一切大雨無有盈溢。菩薩地亦如是以",
    "T09n0278_027:0575b06": "十因緣故，無有能壞；何等為十？歡喜地中，",
    "T09n0278_027:0575b07": "漸生堅固願；離垢地中，不與破戒共宿；明",
    "T09n0278_027:0575b08": "地中，捨諸假名；焰地中，於佛得一心不",
    "T09n0278_027:0575b09": "壞淨信；難勝地中，生世間無量方便神通，",
    "T09n0278_027:0575b10": "起世間事；現前地中，觀甚深因緣法；遠行",
    "T09n0278_027:0575b11": "地中，以大廣心善觀諸法；不動地中，能",
    "T09n0278_027:0575b12": "起大莊嚴示現；善慧地中，能得深解脫通",
    "T09n0278_027:0575b13": "達世間行，如實不失；法雲地中，能受一切",
    "T09n0278_027:0575b14": "諸佛大法明雨。佛子！譬如大摩尼寶珠，有",
    "T09n0278_027:0575b15": "十事能與眾生一切寶物，何等為十？一、出",
    "T09n0278_027:0575b16": "大海；二、巧匠加治；三、轉精妙；四、除垢穢；五、",
    "T09n0278_027:0575b17": "以火鍊治；六、眾寶莊嚴；七、貫以寶縷；八、置",
    "T09n0278_027:0575b18": "瑠璃高柱；九、光明四照；十、隨王意雨眾寶",
    "T09n0278_027:0575b19": "物。菩薩發菩提心寶亦有十事，何等為十？",
    "T09n0278_027:0575b20": "一、初發心布施離慳；二、修持戒頭陀苦行；三、",
    "T09n0278_027:0575b21": "以諸禪定解脫三昧令轉精妙；四、以道行",
    "T09n0278_027:0575b22": "清淨；五、鍊以方便神通；六、以深因緣法莊",
    "T09n0278_027:0575b23": "嚴；七、以種種深方便智慧貫穿；八、置神通",
    "T09n0278_027:0575b24": "自在幢上；九、觀眾生行放多聞智慧光明；",
    "T09n0278_027:0575b25": "十、諸佛授智職，於一切眾生能為佛事，墮",
    "T09n0278_027:0575b26": "在佛數。「佛子！是菩薩所行集一切智慧功",
    "T09n0278_027:0575b27": "德法門品，若不深種善根，不能得聞。」問",
    "T09n0278_027:0575b28": "言：「佛子！若得聞者，是人為得幾所福？」答言：",
    "T09n0278_027:0575b29": "「隨佛所有智慧勢力，如是發薩婆若心，所",
    "T09n0278_027:0575c01": "緣攝福德，是人得聞此法門，所得福德，亦",
    "T09n0278_027:0575c02": "復如是。何以故？若無菩薩心聞是法門，不",
    "T09n0278_027:0575c03": "能信解受持，何況以身修習能成其事，是",
    "T09n0278_027:0575c04": "故當知是人隨順一切種智，得聞信解受",
    "T09n0278_027:0575c05": "持修行；說是品時，十方世界十億佛國微",
    "T09n0278_027:0575c06": "塵數世界，六種、十八相動，以佛神力法如",
    "T09n0278_027:0575c07": "是故，諸天雨華、末香、瓔珞、寶衣、幡蓋莊嚴",
    "T09n0278_027:0575c08": "身具，雨天妓樂歌頌而下，復有大音讚",
    "T09n0278_027:0575c09": "歎十地殊勝之事。如此世界四天下他化自",
    "T09n0278_027:0575c10": "在天王宮說十地，十方一切世界皆亦如是；",
    "T09n0278_027:0575c11": "以佛神力故，十方過十億佛國微塵數剎，",
    "T09n0278_027:0575c12": "有十億佛國微塵數菩薩，詣此世界，遍滿",
    "T09n0278_027:0575c13": "虛空，皆作是言：『善哉！善哉！金剛藏善說菩",
    "T09n0278_027:0575c14": "薩十地之法。』佛子！我等皆名金剛藏，發金",
    "T09n0278_027:0575c15": "剛德世界，金剛幢佛所來，所經歷處，皆",
    "T09n0278_027:0575c16": "說是經，眾會如是，言辭義趣亦如是，我等",
    "T09n0278_027:0575c17": "以佛神力故，來證是事，如我至此，十方一",
    "T09n0278_027:0575c18": "切世界他化自在天王宮摩尼寶殿，皆有十",
    "T09n0278_027:0575c19": "億佛國微塵數菩薩往為作證亦復如是。」",
    "T09n0278_027:0575c20": "時，金剛藏菩薩觀察十方、觀察一切大眾、",
    "T09n0278_027:0575c21": "觀察法界，讚歎初發薩婆若心，示菩薩境",
    "T09n0278_027:0575c22": "界，淨菩薩行力，攝一切種智；隨眾生說，",
    "T09n0278_027:0575c23": "除一切世間垢穢，與眾生一切種智因緣，",
    "T09n0278_027:0575c24": "示不可思議智慧莊嚴事，讚歎一切菩薩功",
    "T09n0278_027:0575c25": "德差別相；欲令諸地轉勝明顯示眾生故，",
    "T09n0278_027:0575c26": "承佛神力，以偈頌曰：",
    "T09n0278_027:0575c27": "「諸菩薩所行，　　樂於善寂滅，",
    "T09n0278_027:0575c28": "　其心無所著，　　猶若如虛空。",
    "T09n0278_027:0575c29": "　除貪恚癡垢，　　安住於道智，",
    "T09n0278_027:0576a01": "　如是無上行，　　願樂欲聽聞。",
    "T09n0278_027:0576a02": "　如是諸菩薩，　　在於無量劫，",
    "T09n0278_027:0576a03": "　勤心常修習，　　一切諸善根，",
    "T09n0278_027:0576a04": "　供養無量佛，　　辟支阿羅漢，",
    "T09n0278_027:0576a05": "　為利眾生故，　　乃生菩提心。",
    "T09n0278_027:0576a06": "　精進持戒行，　　頭陀除罪垢，",
    "T09n0278_027:0576a07": "　修善忍轉妙，　　慚愧威德滿。",
    "T09n0278_027:0576a08": "　福慧因緣故，　　勝遠心明淨，",
    "T09n0278_027:0576a09": "　深樂於佛智，　　同佛生菩提。",
    "T09n0278_027:0576a10": "　供養於一切，　　十方三世佛，",
    "T09n0278_027:0576a11": "　如虛空等國，　　悉皆令清淨。",
    "T09n0278_027:0576a12": "　一切法平等，　　善悉通達故，",
    "T09n0278_027:0576a13": "　為度諸眾生，　　發於菩提心。",
    "T09n0278_027:0576a14": "　諸菩薩如是，　　生是無量心，",
    "T09n0278_027:0576a15": "　至於歡喜地，　　息惡樂布施。",
    "T09n0278_027:0576a16": "　得諸本願力，　　增廣慈悲心，",
    "T09n0278_027:0576a17": "　深行十善道，　　能到離垢地。",
    "T09n0278_027:0576a18": "　戒聞功德備，　　慈心愍世間，",
    "T09n0278_027:0576a19": "　永離諸垢穢，　　深心常清淨。",
    "T09n0278_027:0576a20": "　普觀諸世間，　　三毒火熾然，",
    "T09n0278_027:0576a21": "　如是之大士，　　入第三明地。",
    "T09n0278_027:0576a22": "　觀三界皆空，　　無常亦如病，",
    "T09n0278_027:0576a23": "　如癰如瘡箭，　　無量苦常然。",
    "T09n0278_027:0576a24": "　見諸有為過，　　貪樂佛功德，",
    "T09n0278_027:0576a25": "　得佛智明焰，　　入於第四地。",
    "T09n0278_027:0576a26": "　成就於念慧，　　得至於道智，",
    "T09n0278_027:0576a27": "　在此地供養，　　百千諸如來。",
    "T09n0278_027:0576a28": "　常能思惟念，　　諸佛無量德，",
    "T09n0278_027:0576a29": "　得入於一切，　　世間難勝地。",
    "T09n0278_027:0576b01": "　能以慧方便，　　種種而示現，",
    "T09n0278_027:0576b02": "　諸有所為作，　　以利於世間。",
    "T09n0278_027:0576b03": "　供養於諸佛，　　行益眾生事，",
    "T09n0278_027:0576b04": "　無生法在前，　　得入現前地。",
    "T09n0278_027:0576b05": "　菩薩諸所行，　　一切世間知，",
    "T09n0278_027:0576b06": "　常無有我心，　　有無皆悉離。",
    "T09n0278_027:0576b07": "　諸法先空寂，　　十二緣故行，",
    "T09n0278_027:0576b08": "　善了此微妙，　　入於遠行地。",
    "T09n0278_027:0576b09": "　行慧方便等，　　得法寂滅相，",
    "T09n0278_027:0576b10": "　如是之大士，　　難知難可及。",
    "T09n0278_027:0576b11": "　為欲令世間，　　得善寂滅故，",
    "T09n0278_027:0576b12": "　還起修諸行，　　種種福德事。",
    "T09n0278_027:0576b13": "　普入於眾生，　　種種心行處，",
    "T09n0278_027:0576b14": "　如是能得入，　　如空不動地。",
    "T09n0278_027:0576b15": "　大智諸菩薩，　　善能悉具行，",
    "T09n0278_027:0576b16": "　種種諸智業，　　得十自在力。",
    "T09n0278_027:0576b17": "　能以無有量，　　無邊限諸身，",
    "T09n0278_027:0576b18": "　普現十方界，　　而為說妙法。",
    "T09n0278_027:0576b19": "　善達於世界，　　及諸眾生性，",
    "T09n0278_027:0576b20": "　如是大慈悲，　　能入善慧地。",
    "T09n0278_027:0576b21": "　第一妙淨智，　　善觀諸世間，",
    "T09n0278_027:0576b22": "　縷練煩惱業，　　甚深諸難處。",
    "T09n0278_027:0576b23": "　為度是等故，　　得諸佛法藏，",
    "T09n0278_027:0576b24": "　善說第一義，　　悉無所違錯。",
    "T09n0278_027:0576b25": "　如是次第行，　　具足諸善法，",
    "T09n0278_027:0576b26": "　乃至於九地，　　所修集福慧。",
    "T09n0278_027:0576b27": "　欲得諸佛力，　　第一深妙利，",
    "T09n0278_027:0576b28": "　乃於一切佛，　　得受智職位。",
    "T09n0278_027:0576b29": "　先得無數定，　　智行極廣大，",
    "T09n0278_027:0576c01": "　最後得難壞，　　諸智位三昧。",
    "T09n0278_027:0576c02": "　若能得如是，　　益智位三昧，",
    "T09n0278_027:0576c03": "　一切寶莊嚴，　　蓮華王即出。",
    "T09n0278_027:0576c04": "　菩薩稱蓮華，　　現身坐其上，",
    "T09n0278_027:0576c05": "　餘華諸菩薩，　　咸共一心視。",
    "T09n0278_027:0576c06": "　爾時大菩薩，　　從身放無量，",
    "T09n0278_027:0576c07": "　百千億光明，　　滅諸世間苦。",
    "T09n0278_027:0576c08": "　然後頂上出，　　百千億光明，",
    "T09n0278_027:0576c09": "　普照十方界，　　諸佛大眾會。",
    "T09n0278_027:0576c10": "　於上虛空中，　　化成光明網，",
    "T09n0278_027:0576c11": "　供養諸佛已，　　入諸佛足下。",
    "T09n0278_027:0576c12": "　時一切如來，　　及諸大士等，",
    "T09n0278_027:0576c13": "　各知某菩薩，　　得受於智職。",
    "T09n0278_027:0576c14": "　如是一切佛，　　放眉間光明，",
    "T09n0278_027:0576c15": "　名益一切智，　　入此菩薩頂。",
    "T09n0278_027:0576c16": "　一切無量佛，　　與此菩薩職，",
    "T09n0278_027:0576c17": "　猶如轉輪王，　　授於太子位。",
    "T09n0278_027:0576c18": "　時十方世界，　　普皆大震動，",
    "T09n0278_027:0576c19": "　乃至阿鼻等，　　諸苦皆除滅。",
    "T09n0278_027:0576c20": "　菩薩具一切，　　智慧得是職，",
    "T09n0278_027:0576c21": "　如是名為到，　　無上法雲地。",
    "T09n0278_027:0576c22": "　住於是地中，　　智慧無邊限，",
    "T09n0278_027:0576c23": "　善知度一切，　　世間諸因緣。",
    "T09n0278_027:0576c24": "　入色無色法，　　欲色無色界，",
    "T09n0278_027:0576c25": "　能知於眾生，　　國土及法性。",
    "T09n0278_027:0576c26": "　又能入可數，　　不可數法中，",
    "T09n0278_027:0576c27": "　乃至能觀察，　　虛空無量性。",
    "T09n0278_027:0576c28": "　又此地悉知，　　菩薩變化事，",
    "T09n0278_027:0576c29": "　諸佛威神力，　　微細智密事。",
    "T09n0278_027:0577a01": "　又能悉通達，　　一切諸劫數，",
    "T09n0278_027:0577a02": "　於一微塵中，　　觀見諸世界。",
    "T09n0278_027:0577a03": "　一切諸如來，　　於此無上地，",
    "T09n0278_027:0577a04": "　初生及出家，　　得道轉法輪。",
    "T09n0278_027:0577a05": "　示入於涅槃，　　皆隨順於智，",
    "T09n0278_027:0577a06": "　寂滅妙解脫，　　悉得於此地。",
    "T09n0278_027:0577a07": "　此地諸大士，　　憶念力大故，",
    "T09n0278_027:0577a08": "　諸佛大法雨，　　皆悉能受持。",
    "T09n0278_027:0577a09": "　譬如大海水，　　能持龍王雨，",
    "T09n0278_027:0577a10": "　諸佛廣大法，　　菩薩受亦爾。",
    "T09n0278_027:0577a11": "　若於一佛所，　　一時聽受法，",
    "T09n0278_027:0577a12": "　十方無量土，　　微塵數眾生。",
    "T09n0278_027:0577a13": "　皆多聞總持，　　成於聲聞乘，",
    "T09n0278_027:0577a14": "　不如是菩薩，　　算數所不及。",
    "T09n0278_027:0577a15": "　以無量智慧，　　及先大願力，",
    "T09n0278_027:0577a16": "　能於一念中，　　遍滿無量國。",
    "T09n0278_027:0577a17": "　雨甘露法雨，　　滅諸煩惱火，",
    "T09n0278_027:0577a18": "　是故諸如來，　　名為法雲地。",
    "T09n0278_027:0577a19": "　大士住此地，　　供養諸佛具，",
    "T09n0278_027:0577a20": "　過諸天所有，　　普示大神力。",
    "T09n0278_027:0577a21": "　示眾轉勝力，　　過是數無量，",
    "T09n0278_027:0577a22": "　若人欲思量，　　迷悶不能解。",
    "T09n0278_027:0577a23": "　大智住此地，　　舉足下足事，",
    "T09n0278_027:0577a24": "　一切諸菩薩，　　乃至於九地。",
    "T09n0278_027:0577a25": "　皆悉不能知，　　何況餘眾生，",
    "T09n0278_027:0577a26": "　三世諸聲聞，　　及與辟支佛。",
    "T09n0278_027:0577a27": "　住此諸佛示，　　一切智慧事，",
    "T09n0278_027:0577a28": "　亦與令通達，　　三世無礙智。",
    "T09n0278_027:0577a29": "　示法性寂滅，　　亦示種種變，",
    "T09n0278_027:0577b01": "　一切諸世界，　　所有眾生類。",
    "T09n0278_027:0577b02": "　所行一切法，　　深微隱遠事，",
    "T09n0278_027:0577b03": "　一切佛功德，　　次第示令知。",
    "T09n0278_027:0577b04": "　菩薩住此地，　　能以大供具，",
    "T09n0278_027:0577b05": "　供養十方佛，　　遍一切世界。",
    "T09n0278_027:0577b06": "　一切諸世間，　　所有眾生類，",
    "T09n0278_027:0577b07": "　其餘諸供具，　　皆所不能及。",
    "T09n0278_027:0577b08": "　智者住此地，　　皆能破一切，",
    "T09n0278_027:0577b09": "　無明諸闇冥，　　開示以佛道。",
    "T09n0278_027:0577b10": "　如自在天王，　　光滅眾熱惱，",
    "T09n0278_027:0577b11": "　佛子智光明，　　滅惡亦如是。",
    "T09n0278_027:0577b12": "　住是地多作，　　三界自在王，",
    "T09n0278_027:0577b13": "　通達諸智慧，　　善以三乘化。",
    "T09n0278_027:0577b14": "　能於一念中，　　得無量三昧，",
    "T09n0278_027:0577b15": "　能見十方佛，　　其數亦如是。」",
    "T09n0278_027:0577b16": "　金剛藏菩薩，　　告諸大士言，",
    "T09n0278_027:0577b17": "「我今略解說，　　十地之妙行，",
    "T09n0278_027:0577b18": "　若廣演說者，　　千億劫不盡。",
    "T09n0278_027:0577b19": "　是則名清淨，　　諸大菩薩地，",
    "T09n0278_027:0577b20": "　為得佛智故，　　住於十地中，",
    "T09n0278_027:0577b21": "　安住不移動，　　猶如大山王。",
    "T09n0278_027:0577b22": "　初地具一切，　　經書諸技術，",
    "T09n0278_027:0577b23": "　猶如雪山中，　　積聚眾藥草。",
    "T09n0278_027:0577b24": "　持戒及多聞，　　在於二地中，",
    "T09n0278_027:0577b25": "　猶如香山王，　　集一切香物。",
    "T09n0278_027:0577b26": "　如軻梨羅山，　　多積諸寶華，",
    "T09n0278_027:0577b27": "　明地集聞智，　　禪定亦如是。",
    "T09n0278_027:0577b28": "　焰地多積聚，　　入道法不壞，",
    "T09n0278_027:0577b29": "　如仙聖山中，　　善寂所遊止。",
    "T09n0278_027:0577c01": "　五地諸神通，　　無能得及者，",
    "T09n0278_027:0577c02": "　如由乾陀山，　　多集夜叉眾。",
    "T09n0278_027:0577c03": "　六地善分別，　　諸果無窮盡，",
    "T09n0278_027:0577c04": "　猶如馬耳山，　　妙果無有量。",
    "T09n0278_027:0577c05": "　七地方便慧，　　無有能及者，",
    "T09n0278_027:0577c06": "　如尼民陀羅，　　諸龍王盈滿。",
    "T09n0278_027:0577c07": "　住於八地中，　　自在智無量，",
    "T09n0278_027:0577c08": "　如斫迦羅山，　　多心自在者。",
    "T09n0278_027:0577c09": "　九地心清淨，　　說法無障礙，",
    "T09n0278_027:0577c10": "　猶如宿慧山，　　阿脩羅所止。",
    "T09n0278_027:0577c11": "　十地諸佛力，　　功德無窮盡，",
    "T09n0278_027:0577c12": "　如須彌山王，　　集一切天眾。",
    "T09n0278_027:0577c13": "　又復初地中，　　發於廣大願，",
    "T09n0278_027:0577c14": "　二地持戒品，　　三地假名壞，",
    "T09n0278_027:0577c15": "　第四地專一，　　五地眾妙事，",
    "T09n0278_027:0577c16": "　六地甚深相，　　七地廣大心，",
    "T09n0278_027:0577c17": "　八地中種種，　　莊嚴諸神通，",
    "T09n0278_027:0577c18": "　九地思妙智，　　能過一切世，",
    "T09n0278_027:0577c19": "　十地能受持，　　諸佛大法雨。",
    "T09n0278_027:0577c20": "　菩薩行大海，　　難動不可盡，",
    "T09n0278_027:0577c21": "　發心出世間，　　得入於初地，",
    "T09n0278_027:0577c22": "　二地淨持戒，　　三地修諸禪，",
    "T09n0278_027:0577c23": "　四地道行淨，　　五鍊方便慧，",
    "T09n0278_027:0577c24": "　六因緣莊嚴，　　七深方便慧，",
    "T09n0278_027:0577c25": "　八到瑠璃幢，　　九地觀眾生，",
    "T09n0278_027:0577c26": "　一切險難處，　　智慧光普照，",
    "T09n0278_027:0577c27": "　十地受智職，　　如珠隨王意，",
    "T09n0278_027:0577c28": "　如是次第淨，　　菩提心妙寶。",
    "T09n0278_027:0577c29": "　十方諸世界，　　所有微塵數，",
    "T09n0278_027:0578a01": "　可於一念中，　　計知其多少。",
    "T09n0278_027:0578a02": "　可以一毫末，　　數知於虛空，",
    "T09n0278_027:0578a03": "　諸佛大功德，　　無量不可盡。」",
    "T09n0278_027:0578a04": "大方廣佛華嚴經卷第二十七"
}