{
    "T40n1805_002:0253a02": "四分律行事鈔資持記中一上",
    "T40n1805_002:0253a04": "大宋餘杭沙門釋元照撰",
    "T40n1805_002:0253a05": "中卷題號竝同前釋。文列四篇。總明自行。無",
    "T40n1805_002:0253a06": "非離惡護本所受。約行次第德成有用。合為",
    "T40n1805_002:0253a07": "上卷。今望住持功有勝劣。故居次焉。列篇中",
    "T40n1805_002:0253a08": "上下諸篇皆宗羯磨。此卷四篇竝依戒本。前",
    "T40n1805_002:0253a09": "三精持後一犯悔。又上三中前二隨文。第三",
    "T40n1805_002:0253a10": "總義。又上二中初解通名。二釋別相。有斯諸",
    "T40n1805_002:0253a11": "異所以分之。",
    "T40n1805_002:0253a12": "釋篇聚篇",
    "T40n1805_002:0253a13": "篇聚者攝犯之大科據斷之綱格。辨業輕重",
    "T40n1805_002:0253a14": "定報淺深。篇即章品之名謂罪分局段。聚是",
    "T40n1805_002:0253a15": "攢集之號。謂犯有條流。篇出僧祇。聚出本律。",
    "T40n1805_002:0253a16": "名殊義一。故此雙標。疏引古解。具三均者名",
    "T40n1805_002:0253a17": "篇一名均(五篇當局同二名故均即等也)。二體均(犯懺同故)。三究竟均",
    "T40n1805_002:0253a18": "(不為諸篇方便)。不具號聚如蘭吉之類。但有名均體則",
    "T40n1805_002:0253a19": "不均(蘭分三懺吉分兩悔)。究竟不均(蘭局初二從生。吉通諸篇方便)。今師不",
    "T40n1805_002:0253a20": "爾。篇聚名通。不必偏對。唯約五七以分均雜。",
    "T40n1805_002:0253a21": "故疏云。縱使聚從五位義具三均。篇名在七。",
    "T40n1805_002:0253a22": "本因雜攝是也。問若約戒本自有八篇。今分",
    "T40n1805_002:0253a23": "五七。如何相對。答今言篇聚不局戒本。但是",
    "T40n1805_002:0253a24": "立名統收眾罪。若以五數以對戒本。三十九",
    "T40n1805_002:0253a25": "十合之為一。不定滅諍總歸吉羅。然本立名",
    "T40n1805_002:0253a26": "不逐文相。但使律儀所制境遍塵沙。因果重",
    "T40n1805_002:0253a27": "輕統歸五七。但五收根本。七雜本因以為異",
    "T40n1805_002:0253a28": "耳。問吉羅一聚三均義闕那入五中。答誠",
    "T40n1805_002:0253a29": "如來難。故下文中均雜往分但據前四。今準",
    "T40n1805_002:0253b01": "戒疏。且約戒本百戒為言。題中篇聚言通貫",
    "T40n1805_002:0253b02": "下名報。名報語別。即後二門名謂。教所制",
    "T40n1805_002:0253b03": "刑報謂因所感果。尋名則識教。觀果則知因。",
    "T40n1805_002:0253b04": "此章之來於是見矣(有本作來報傳之誤矣)。敘意初科上",
    "T40n1805_002:0253b05": "二句徵。實下釋所以。戒體者是善法之聚聖",
    "T40n1805_002:0253b06": "道之基。超越人天堪為物供。生福益世實由",
    "T40n1805_002:0253b07": "此焉。是下引證。受謂受體。持謂隨行。性即",
    "T40n1805_002:0253b08": "體也。次科初明順益。上二句自利行。上句喻",
    "T40n1805_002:0253b09": "止持。下句喻作持。或可上是意業。下即身口",
    "T40n1805_002:0253b10": "氷體清潔。玉性溫潤離染成德。宜以為喻。乃",
    "T40n1805_002:0253b11": "下利他行。上句明功。下句顯名。善種福田",
    "T40n1805_002:0253b12": "法喻雙舉。若論受體亦名善種。今對生他故",
    "T40n1805_002:0253b13": "喻田也。不下明違損。初句示能犯之心。反",
    "T40n1805_002:0253b14": "上二持故曰不然。縱謂。恣任欲情。拒即違",
    "T40n1805_002:0253b15": "逆聖教。次句示所犯之過。不出兩犯。貽贈",
    "T40n1805_002:0253b16": "也。伊是也。戚謂憂戚語通因果。罪由心造",
    "T40n1805_002:0253b17": "非人所加。是自贈耳。便下釋上伊戚。上句",
    "T40n1805_002:0253b18": "成因。下句感果辜罪也。獄者梵云捺落迦。此",
    "T40n1805_002:0253b19": "云受苦器。那落迦此云受苦者。即依正二報。",
    "T40n1805_002:0253b20": "智論明十六獄。八熱者。一炭坑。二沸尿。三燒",
    "T40n1805_002:0253b21": "林。四劍林。五刀道。六鐵刺。林七醎河。八銅",
    "T40n1805_002:0253b22": "橛。又此八熱每獄四門。每門有四遊增獄(增上罪人",
    "T40n1805_002:0253b23": "受苦)。一煻煨。二屍糞。三鋒刃。四烈河。八寒者。",
    "T40n1805_002:0253b24": "一頞浮陀(少多有孔)。二尼羅浮陀(無孔)。三訶羅羅(寒戰聲)。四",
    "T40n1805_002:0253b25": "阿婆婆五睺睺(二竝患寒之聲)。六漚波羅(外壁似青蓮華)。七波頭",
    "T40n1805_002:0253b26": "摩(紅蓮華罪人生中受苦)。八摩訶波頭摩(大紅蓮華)。竝居瞻部洲",
    "T40n1805_002:0253b27": "下大地獄傍。經論明獄名相多別。且據一文",
    "T40n1805_002:0253b28": "言二八耳。故下彰教意。以篇聚重輕折歸",
    "T40n1805_002:0253b29": "持犯。明犯令違彰持使順。文中五七各對持",
    "T40n1805_002:0253c01": "犯為文綺互。義無偏局。三明損中初二句明",
    "T40n1805_002:0253c02": "性鈍。率皆也。次二句明不學。條例即篇聚品",
    "T40n1805_002:0253c03": "類。憲章謂犯不犯相。隨下明昧教。隨戒即戒",
    "T40n1805_002:0253c04": "相。霧遊觀海竝喻不明。致下彰過。上二句",
    "T40n1805_002:0253c05": "明隨塵嗜欲。故云忘歸。下二句任業牽生。故",
    "T40n1805_002:0253c06": "不知返。逝往也。大集云。昔有一人避二醉象",
    "T40n1805_002:0253c07": "(生死)。緣藤(命根)入井(無常)。有黑白二鼠(日月)嚙藤將斷。旁",
    "T40n1805_002:0253c08": "有四蛇欲螫(四大)。下有三龍。吐火張爪拒之(三毒)。其",
    "T40n1805_002:0253c09": "人仰望。二象已臨井上。憂惱無託。忽有蜂過。",
    "T40n1805_002:0253c10": "遺蜜滴入口(五欲)。是人唼蜜全忘危懼。今喻比",
    "T40n1805_002:0253c11": "丘不畏眾苦。貪著五欲無心厭背也。故下引",
    "T40n1805_002:0253c12": "證。彼明。破戒受施必感現報。腹則破裂袈",
    "T40n1805_002:0253c13": "裟離身。或無此相為有生報故云也。四立篇",
    "T40n1805_002:0253c14": "中初敘業報之本。業即是因。謂所成兩犯。報",
    "T40n1805_002:0253c15": "即是果。謂墮獄劫數。因果皆心語通大小。必",
    "T40n1805_002:0253c16": "約教限簡判淺深。必下伸撰述之意。初二句",
    "T40n1805_002:0253c17": "示文望後釋相。故云先張。因果即後科犯報",
    "T40n1805_002:0253c18": "中先簡起業。即是明因後引文明果。相號即",
    "T40n1805_002:0253c19": "六聚名義。對下二門文敘不次。從語順便固",
    "T40n1805_002:0253c20": "無他意。使下顯意。佛子之言通目末伐奉法",
    "T40n1805_002:0253c21": "之士。約大褒美深符宗意。觀果者覩長劫之",
    "T40n1805_002:0253c22": "苦報。知因者推少頃之業非。由教而知既知",
    "T40n1805_002:0253c23": "必懼。且夫心緣境發。果自因成。造受更資",
    "T40n1805_002:0253c24": "沈流。長劫因緣遇會形影無差。至於火爍湯",
    "T40n1805_002:0253c25": "煎痛非可忍。霜寒氷凍聲不可聞。萬苦衝心",
    "T40n1805_002:0253c26": "如鎔鐵聚。翻思往業。雖悔何追。矧乃戴角",
    "T40n1805_002:0253c27": "披毛飛空潛水。氣命繫於屠獵。血肉委於庖",
    "T40n1805_002:0253c28": "厨。或復炬口針咽飢虛切體。臭癑穢屎食啖",
    "T40n1805_002:0253c29": "聊生。下敘泥犁且論總報。三途雜類隨業何",
    "T40n1805_002:0254a01": "窮信乎。禍福無門昇沈由已。況佛經廣示。祖",
    "T40n1805_002:0254a02": "訓重彰。積惡時深略無信奉。嗚呼含靈蠢蠢",
    "T40n1805_002:0254a03": "生死悠悠。方便多門其誰一悟。豈得袈裟之",
    "T40n1805_002:0254a04": "下不惜人身。那於良福田中自生荊棘。且中",
    "T40n1805_002:0254a05": "人可以語上。智者言必三思。見惡直似探湯。",
    "T40n1805_002:0254a06": "遇善常如不及。方名佛子。少應沙門。觀果",
    "T40n1805_002:0254a07": "知因得其人矣。辭雖繁費意復何窮。開章中",
    "T40n1805_002:0254a08": "科云先明戒護者。欲明篇聚嚴猛犯報深酷。",
    "T40n1805_002:0254a09": "實由所受功深。致使有違罰重。特須先示方",
    "T40n1805_002:0254a10": "顯後文。宗即是本。明戒護中初科先徵起。由",
    "T40n1805_002:0254a11": "下釋通。定慧依因萬行宗主故云生善最也。",
    "T40n1805_002:0254a12": "匡攝僧宗緣持佛法。故云建立強也。略舉兩",
    "T40n1805_002:0254a13": "端以彰體用。標宗所謂順則三寶住持辦比",
    "T40n1805_002:0254a14": "丘事。違則覆滅正法。翻種苦業。即同此意",
    "T40n1805_002:0254a15": "也。引論標中初示所出。言戒護者舉行目體",
    "T40n1805_002:0254a16": "兼收法相。謂下釋名相。初分對惑業。彼論",
    "T40n1805_002:0254a17": "治三界心惑名對治護。故云在心也。防身口",
    "T40n1805_002:0254a18": "邪業。則名戒護。故云在身口也(今但云戒一往別對)。有護",
    "T40n1805_002:0254a19": "下示單複。以惑為業本。若但護心惑不至身",
    "T40n1805_002:0254a20": "口。故云不必有戒。又業假惑成。若禁防邪業",
    "T40n1805_002:0254a21": "必兼防心。故云其必是護。然護治惑。非謂",
    "T40n1805_002:0254a22": "理觀即是戒行。彼論謂之惑毘尼是也。經中",
    "T40n1805_002:0254a23": "者未詳何文。或恐了疏所引(古云論中自指者撿彼無文)。列釋",
    "T40n1805_002:0254a24": "中八段一一竝有法喻。前三喻戒體。後五竝",
    "T40n1805_002:0254a25": "言愛惜。即喻戒行。四與初濫。前以王子直",
    "T40n1805_002:0254a26": "喻受體。後以父愛子乃喻隨行。目喻正見。糧",
    "T40n1805_002:0254a27": "比助道。國謂具德藥即除障。尋文可知。三",
    "T40n1805_002:0254a28": "中如意珠者。智論云。龍腦中出。眾生得之除",
    "T40n1805_002:0254a29": "貧去毒(或云金翅鳥心或云古佛舍利)。善道即人天。菩提即佛果",
    "T40n1805_002:0254b01": "中略三乘。故云乃至。七中三事足財謂國富。",
    "T40n1805_002:0254b02": "欲塵謂色聲等境。國足塵則王者適意。故下",
    "T40n1805_002:0254b03": "以心安合之。正法即禮樂號。今不失其所。",
    "T40n1805_002:0254b04": "合法中無量下三句配上三事。結勸中功業",
    "T40n1805_002:0254b05": "重者。總上八喻歸前二義。餘竝生善中最。第",
    "T40n1805_002:0254b06": "一第四及七中末喻即建立功強也。次明篇",
    "T40n1805_002:0254b07": "聚。正明中初科前敘名數差互。五篇取均。七",
    "T40n1805_002:0254b08": "聚據雜。仍分身口故云約義。吉羅罪眾從具",
    "T40n1805_002:0254b09": "兩分。罪無異體故但有六。問前引古解定五",
    "T40n1805_002:0254b10": "為篇。以七為聚。今家前後諸分竝云五篇七",
    "T40n1805_002:0254b11": "聚。還同古執。其意云何。答但攻彼局。即章",
    "T40n1805_002:0254b12": "篇聚名通。既曰兩通。隨用有何不可。今下",
    "T40n1805_002:0254b13": "約結罪列名。佛出中梵立此刑名。此土本無",
    "T40n1805_002:0254b14": "將何對譯。故下諸名或望聖道(如夷蘭也)。或約行業",
    "T40n1805_002:0254b15": "(夷殘吉羅)。或對眾法(夷殘)。或就來報(夷提)。或從懺法(僧殘捨墮提舍)。",
    "T40n1805_002:0254b16": "大略如此。餘如後釋。初夷聚中僧祇初句總",
    "T40n1805_002:0254b17": "翻。三下別釋。具兼三義彰惡之極。初退沒",
    "T40n1805_002:0254b18": "義如下問答。二種僧者同下四分。墮阿鼻者",
    "T40n1805_002:0254b19": "目連問經但示劫數。不顯獄名。雜心中墮焰",
    "T40n1805_002:0254b20": "熱地獄一晝夜。此文明判。及十輪經竝云阿",
    "T40n1805_002:0254b21": "鼻。即無間獄。如涅槃云。間無暫樂(常受苦故)。無間",
    "T40n1805_002:0254b22": "空處(身與獄等八萬由旬)。故言無間。智者觀此寧無怖懼",
    "T40n1805_002:0254b23": "乎。十誦中初引律文。彼翻波羅夷為墮。即受",
    "T40n1805_002:0254b24": "戒已為說四墮是也。僧祇墮義轉釋極惡。與",
    "T40n1805_002:0254b25": "此不同。文中多意字甞用多論古鈔。對勘竝",
    "T40n1805_002:0254b26": "無。言不如者謂不如魔。即墮負義下引論釋。",
    "T40n1805_002:0254b27": "明知寫誤。魔有四種。常相謀害當用戒兵防",
    "T40n1805_002:0254b28": "禦戰敵。然今行者戒力既虧。魔軍得勝。故",
    "T40n1805_002:0254b29": "以為喻。本律三義初斷頭者。即受法說相中",
    "T40n1805_002:0254c01": "四喻之一。次云如斷多羅樹心。三如針鼻缺。",
    "T40n1805_002:0254c02": "四如破石為二分。能喻雖四同俞體壞。永障",
    "T40n1805_002:0254c03": "聖道故云行法非用也。次無餘者即遮法云。",
    "T40n1805_002:0254c04": "若遮無根無餘作等(殘為有餘。名亦出彼)。行壞無功。不參",
    "T40n1805_002:0254c05": "眾務故云絕分也。故下引證。即律偈序上卷",
    "T40n1805_002:0254c06": "已引。三不共住名見戒本。問與上無餘何異。",
    "T40n1805_002:0254c07": "答上約己說如彼死屍。下對僧論如海飄出。",
    "T40n1805_002:0254c08": "對前祇律初義頗同。此後二名同彼第二。問",
    "T40n1805_002:0254c09": "答中問詞為二。初躡前。準下正問有二。一",
    "T40n1805_002:0254c10": "問重犯。二問有無。初答中上二句示不定。下",
    "T40n1805_002:0254c11": "二句從有而立。入諍論者涅槃諍論品云。善",
    "T40n1805_002:0254c12": "男子我於經中作如是說若有比丘犯四重已",
    "T40n1805_002:0254c13": "不名比丘不復能生善芽種子譬如焦種不生",
    "T40n1805_002:0254c14": "果實等我諸弟子聞是說已不解我意唱言如",
    "T40n1805_002:0254c15": "來說諸比丘犯重禁已失比丘戒(此執無也)。善男子",
    "T40n1805_002:0254c16": "我於經中為純陀說四種比丘一者畢竟到道",
    "T40n1805_002:0254c17": "(無學)。二者示道(初二三果)。三者受道(通內外凡)。四者污道(不地)。",
    "T40n1805_002:0254c18": "犯四重者即是污道我諸弟子聞是說已不",
    "T40n1805_002:0254c19": "道解我意唱言如來說諸比丘犯四重已不",
    "T40n1805_002:0254c20": "失禁戒(此執有也)。間經中但云不解我意。佛意云",
    "T40n1805_002:0254c21": "何。答尚非菩薩二乘境界。況凡鄙乎。然雖",
    "T40n1805_002:0254c22": "叵測亦須略示。當知。佛說有則必有。無則",
    "T40n1805_002:0254c23": "定無。何以然耶。如來如實見諸眾生善惡業",
    "T40n1805_002:0254c24": "性。隨宜而說。如實不虛(古記妄出佛意云。受體仍在名比丘。但無力用故如",
    "T40n1805_002:0254c25": "焦種。此則還成有執。何名佛意)。雜心解者彼云。有說犯初眾罪",
    "T40n1805_002:0254c26": "(眾即是篇)。名捨律儀此則不然。若捨律儀者犯根",
    "T40n1805_002:0254c27": "本罪。已還俗應得更出家。已捨律儀故。又",
    "T40n1805_002:0254c28": "云。於別解脫律儀是比丘。於無漏律儀非比",
    "T40n1805_002:0254c29": "丘。又云。但是犯戒非捨戒(彼文)。問此還計有應",
    "T40n1805_002:0255a01": "成諍論。答在彼為諍於今非諍。何以故知時",
    "T40n1805_002:0255a02": "合宜。深解佛意非執計。故是以僧網明畜猫",
    "T40n1805_002:0255a03": "犬。及隨相中畜八不淨。竝斷失戒。人不見",
    "T40n1805_002:0255a04": "此故多遲慮。次答中初據宗以答。此即初戒",
    "T40n1805_002:0255a05": "廣解之文。戒本亦云後犯亦爾。此下簡辨名",
    "T40n1805_002:0255a06": "種。重犯有二。一同名之罪。謂四重五望。二",
    "T40n1805_002:0255a07": "同種之罪。謂四戒各論。上通十誦下局本宗。",
    "T40n1805_002:0255a08": "文約四戒各別論重。即明今宗同種之義。合",
    "T40n1805_002:0255a09": "證者有戒。重犯義不相離。故引文中初敘宗",
    "T40n1805_002:0255a10": "意。律儀從境故名別脫。道定從心即是總脫。",
    "T40n1805_002:0255a11": "如下引論委釋。初舉文。受是懸擬故可總發。",
    "T40n1805_002:0255a12": "犯是臨境故唯別犯。旦下歷示。初明總發準",
    "T40n1805_002:0255a13": "釋相中。彼論但約三毒以歷七支誰三為七",
    "T40n1805_002:0255a14": "是今義推。具如後釋。文中別舉淫支以明。",
    "T40n1805_002:0255a15": "餘可例顯。淫境約道女三男二淫心三毒。三",
    "T40n1805_002:0255a16": "單三複一具隨緣。間起。以心歷境故發多戒。",
    "T40n1805_002:0255a17": "如文所列。今下明別犯。問餘淫不犯故有重",
    "T40n1805_002:0255a18": "者。若還以貪心復於前女本道。行淫為成重",
    "T40n1805_002:0255a19": "不。問十誦不立重犯。那取彼論以證今宗耶。",
    "T40n1805_002:0255a20": "問不可一時犯諸戒者。不學之罪那得頓犯",
    "T40n1805_002:0255a21": "耶。如是思之。例證中二。初約懺重例。又下",
    "T40n1805_002:0255a22": "打謗例。九十中打比丘及僧殘謗二戒大僧",
    "T40n1805_002:0255a23": "不簡淨穢。若下反質打謗三眾。竝吉羅故。初",
    "T40n1805_002:0255a24": "難中問有二句。即是兩難。律中二滅學悔竝",
    "T40n1805_002:0255a25": "不足數。又斷頭之名行法非用同彼死屍。今",
    "T40n1805_002:0255a26": "云餘戒體淨光潔無違。豈非相反故須委示。",
    "T40n1805_002:0255a27": "答足數中初準懺明足。即簡二滅不在所論。",
    "T40n1805_002:0255a28": "如下例證。十誦開作說恣羯磨(不開餘法)。亦聽眾中",
    "T40n1805_002:0255a29": "誦律(無堪能處)。既容秉御身預淨僧。義同足數故云",
    "T40n1805_002:0255b01": "理當也。但下約過明不足。情過深者犯極惡",
    "T40n1805_002:0255b02": "也。不任用者虧德業也。故下引示。律云僧",
    "T40n1805_002:0255b03": "說戒及羯磨時來不隨意。故知。雖懺必無足",
    "T40n1805_002:0255b04": "理。縱聽秉法身不入數。但望二擯財法永亡。",
    "T40n1805_002:0255b05": "不參眾務以為優耳。上云理足。文含二意。一",
    "T40n1805_002:0255b06": "為救無知謂失例犯。二為救犯者抱過不悔。",
    "T40n1805_002:0255b07": "故此諸文委曲提示。問世云小無懺重之文。",
    "T40n1805_002:0255b08": "那云懺淨耶。答大小兩乘通明懺重。小雖開",
    "T40n1805_002:0255b09": "懺但障獄業不能復本。故云無耳。若爾依大",
    "T40n1805_002:0255b10": "懺淨可預數不。答化制不同。化據業道制就",
    "T40n1805_002:0255b11": "違教。縱依方等事理懺滅。於今制教不懺須",
    "T40n1805_002:0255b12": "擯。懺成學悔。若行制懺縱業不亡還名清淨。",
    "T40n1805_002:0255b13": "須知化制懺法天別。人多妄迷。故曲疏之。",
    "T40n1805_002:0255b14": "餘在後篇。答斷頭義如下問答。次難所出者",
    "T40n1805_002:0255b15": "如上諸文。具依律論欲彰有據生後勸勉。故",
    "T40n1805_002:0255b16": "發是問。正答中初句指前。更下標後。下引",
    "T40n1805_002:0255b17": "僧祇學悔。行相一切同僧。十誦乞羯磨已佛",
    "T40n1805_002:0255b18": "結所戒一切受行。母論與悔法已名清淨持",
    "T40n1805_002:0255b19": "戒等。故云體在等。斥迷中初文為三。初敘",
    "T40n1805_002:0255b20": "非。懾之涉反怖也。百喻經云。有人養牛二",
    "T40n1805_002:0255b21": "百五十。其一大者為虎所食。其主念言。數",
    "T40n1805_002:0255b22": "既不全何用看守。遂一時殺之。愚癡比丘亦",
    "T40n1805_002:0255b23": "爾。既犯一戒餘即雷同。頗符此意。豈下正",
    "T40n1805_002:0255b24": "斥。焉下重示。上二句明同種淨。當下明同名",
    "T40n1805_002:0255b25": "淨。堅固不動謂之儼然。下下明異名異種淨。",
    "T40n1805_002:0255b26": "次科初二句囑其所告。受隨一等故名同法。",
    "T40n1805_002:0255b27": "若下正勸。初示持行。嚴謂謹攝。淨識即心。五",
    "T40n1805_002:0255b28": "塵皆境。所謂方便正念常擬對治也。嗚呼未",
    "T40n1805_002:0255b29": "世凡流沈溺滋。久攝念離染未見其人。自非",
    "T40n1805_002:0255c01": "宿善資薰明師訓匠勤求聖教。精擇良明志",
    "T40n1805_002:0255c02": "慕孤高行希清卓。時時不懈日日如新。或體",
    "T40n1805_002:0255c03": "達前塵。反求欲本。或冥心所受專意通持。故",
    "T40n1805_002:0255c04": "得對境蕭然遇緣確爾。翔而後集默而識之。",
    "T40n1805_002:0255c05": "其猶揮手於空了無滯矣。著鎧入陣何所畏",
    "T40n1805_002:0255c06": "乎。然惑業未銷死生可懼。豈唯言說即是清",
    "T40n1805_002:0255c07": "昇。在欲遠塵。良恐非爾所及。居凡學聖故",
    "T40n1805_002:0255c08": "且抑而為之。勿事悠悠。宜應切切。因茲言",
    "T40n1805_002:0255c09": "及一為深思。若下勸犯悔。上二句明成犯。既",
    "T40n1805_002:0255c10": "下示懺益。若下明不懺之損。懷即是心藏疾",
    "T40n1805_002:0255c11": "喻其覆過。體非淨用。不堪利養覆過妄受故",
    "T40n1805_002:0255c12": "云冐也。自負可解。言他負者作法則前事不",
    "T40n1805_002:0255c13": "成。受施則能施亦墮。豈下悲傷異其改往。",
    "T40n1805_002:0255c14": "大慈博愛於物無遺。雖惡行下愚亦苦加提",
    "T40n1805_002:0255c15": "引。祖恩所及無得而知。三問中此即難前斷",
    "T40n1805_002:0255c16": "頭之喻。答文了論中初約喻以顯。四處即",
    "T40n1805_002:0255c17": "腦咽心腰。由下示不階之意。即雜心云非第",
    "T40n1805_002:0255c18": "一義比丘是也。十輪中初明犯報。正用四重",
    "T40n1805_002:0255c19": "因引毀謗。入阿鼻者謂生報也。如是下明障",
    "T40n1805_002:0255c20": "道也。結即見思等惑。言墮惡者釋成不盡結",
    "T40n1805_002:0255c21": "也。今時多學邪空。訶佛毀教。流言鄙俗反",
    "T40n1805_002:0255c22": "自矜誇。焉知。一慢尊容長淪暗道。一輕聖",
    "T40n1805_002:0255c23": "典永墜邪林。業理灼然。如何不信。若下顯",
    "T40n1805_002:0255c24": "持益。初索持人。初篇四重出生諸戒。故名",
    "T40n1805_002:0255c25": "根本。一下示功行。一切者總收四事。乃下勸",
    "T40n1805_002:0255c26": "堅持。言捨命者即同本律寧死之誡。三乘依",
    "T40n1805_002:0255c27": "住者出世行本故。甞讀斯文敬詳佛語。詞切",
    "T40n1805_002:0255c28": "理顯足為龜鏡。願專誦心首以自策勤。對尼",
    "T40n1805_002:0255c29": "中後四如別即別行篇謂。摩觸八事覆重隨",
    "T40n1805_002:0256a01": "舉。女流報弱情多喜犯。故枝條之罪例同重",
    "T40n1805_002:0256a02": "制。三他部中初標部計。同下示異。同種犯已",
    "T40n1805_002:0256a03": "後作。得吉故無重也。此下簡濫。下篇種類不",
    "T40n1805_002:0256a04": "同有二。一上下相望有重可解。如文所引學",
    "T40n1805_002:0256a05": "悔犯殘。二下聚當局亦有重犯。如別篇云下",
    "T40n1805_002:0256a06": "篇隨輕重是也。四明品數。引論中初科上句",
    "T40n1805_002:0256a07": "牒本論。律中者即指所宗正量部也。解下疏",
    "T40n1805_002:0256a08": "釋初示方言不同。即如僧祇。四分五聚亦相",
    "T40n1805_002:0256a09": "近也。今下釋部義。初通標有下別示。方便",
    "T40n1805_002:0256a10": "根本由具二義。則成黨類故得部名。別列中",
    "T40n1805_002:0256a11": "初云一一者即指四重戒也。別釋四段。初方",
    "T40n1805_002:0256a12": "便中且舉淫事以明次第。言起心者此即心",
    "T40n1805_002:0256a13": "犯同今四分。然無分齊故須定判重緣及思。",
    "T40n1805_002:0256a14": "簡去瞥爾。上明心犯則不兼色。次方便下竝",
    "T40n1805_002:0256a15": "明色犯。還本於心。動身口說就具辨相。通",
    "T40n1805_002:0256a16": "名吉者總點遠次。名同體別。近方便中初示",
    "T40n1805_002:0256a17": "犯相。期下釋疑觸本犯殘。今結偷蘭故須通",
    "T40n1805_002:0256a18": "決。然期婬合重今則反輕。戲樂須輕如何反",
    "T40n1805_002:0256a19": "重。但輕則有果可趣。重則當體成業所以異",
    "T40n1805_002:0256a20": "也。對人懺者彼明蘭罪不分三悔。在言通濫",
    "T40n1805_002:0256a21": "如下具明。三中前釋成就義。以後果本不可",
    "T40n1805_002:0256a22": "頓犯。假彼相成故。若根本下釋隨順義。纔至",
    "T40n1805_002:0256a23": "果罪。共成一體。無別方便。此同四分。則異",
    "T40n1805_002:0256a24": "十祇。餘下指例。會通中初引三文。四分不成",
    "T40n1805_002:0256a25": "不言多少。了論一品不顯重輕。唯茲十誦甚",
    "T40n1805_002:0256a26": "有眉目。疏引彼文。初二兩篇各有遠近方便",
    "T40n1805_002:0256a27": "(彼唯立二方便)。位分三階。初篇近者界內僧懺(上品)。初篇",
    "T40n1805_002:0256a28": "遠者。二篇近者界外四人悔(同是中品)。二篇遠者一",
    "T40n1805_002:0256a29": "人前悔(下品)。準持犯中三罪則依了論。遠者重吉",
    "T40n1805_002:0256b01": "此據本宗。次近二蘭全取十誦。然下會同次",
    "T40n1805_002:0256b02": "罪。十誦中蘭了論重吉。今欲用蘭替吉。略示",
    "T40n1805_002:0256b03": "令知。餘指如後。凡定罪體必約懺論。中蘭據",
    "T40n1805_002:0256b04": "法。雖對小眾正捨本罪還同吉羅。一人對滅",
    "T40n1805_002:0256b05": "故。體通彼此者即指兩文。類解者令較二罪。",
    "T40n1805_002:0256b06": "第二僧殘。善見中唯就行懺釋其名義。僧伽",
    "T40n1805_002:0256b07": "是通貫於前後。初殘是別即命懺時首尾二",
    "T40n1805_002:0256b08": "法。以攝中間合云僧伽為眾。然此所尚呼人",
    "T40n1805_002:0256b09": "為僧。故此諸文用梵顯梵非相翻也。言從境",
    "T40n1805_002:0256b10": "者境即所對人也。婆沙中名義與下四分母",
    "T40n1805_002:0256b11": "論大同。初別釋僧義同前。殘字目罪言。犯",
    "T40n1805_002:0256b12": "此罪少有餘行。故有下合結。四分中初指同。",
    "T40n1805_002:0256b13": "又下示異。有餘亦即殘義。行法對上無餘合",
    "T40n1805_002:0256b14": "云眾法。疑是寫誤。亦可行通眾別。此據眾",
    "T40n1805_002:0256b15": "行。母論初牒名。如下喻釋。上三句喻殘。理下",
    "T40n1805_002:0256b16": "一句喻僧。此望初篇名為斷頭不可救故。故",
    "T40n1805_002:0256b17": "下引律助顯。強與即是早救。餘罪不然。從彼",
    "T40n1805_002:0256b18": "自悔爾。僧尼中六異者弄觸二麁二房。七同",
    "T40n1805_002:0256b19": "者媒嫁二謗四諫。此約僧戒對尼為言。若以",
    "T40n1805_002:0256b20": "尼望僧則有十異。一言人。二四獨。三度賊女。",
    "T40n1805_002:0256b21": "四解舉。五受染心男子食。六勸受。七相覆",
    "T40n1805_002:0256b22": "違諫。八勸同惡住違諫。九小恚捨正違諫。十",
    "T40n1805_002:0256b23": "喜諍謗僧違諫(尋尼戒本對之)。下指廣者即別行篇。罪",
    "T40n1805_002:0256b24": "數中引論。五十二罪者。十三根本一一各有",
    "T40n1805_002:0256b25": "三方便故。吉羅為遠。下蘭為次。中蘭為近。胝",
    "T40n1805_002:0256b26": "字竹尼反。疏解中初科三義者。一僧殘。二",
    "T40n1805_002:0256b27": "救。三勝。婆論止有初釋。故云一義同也。次科",
    "T40n1805_002:0256b28": "解云者疏引彼解也。初釋僧伽上二句標示。",
    "T40n1805_002:0256b29": "由下簡異。戒見事和定慧理和。今但取事不",
    "T40n1805_002:0256c01": "取理。故文中多上不字曾以古本校勘。復對",
    "T40n1805_002:0256c02": "下釋寫錯不疑(舊記不知隨文謬解)。佛下別釋可解。次婆",
    "T40n1805_002:0256c03": "尸沙乃約所得利養之餘。以釋殘義。此即求",
    "T40n1805_002:0256c04": "懺行別住者。若犯不懺不同僧利。後釋二名",
    "T40n1805_002:0256c05": "者以僧伽之義該通三法。波利婆沙此云別",
    "T40n1805_002:0256c06": "注。文雖不列義見上文。故但出二法即六",
    "T40n1805_002:0256c07": "夜出罪也。引正量中指同釋別。尋文可見。",
    "T40n1805_002:0256c08": "三偷蘭聚善見中初翻名。障善道者即罪之",
    "T40n1805_002:0256c09": "力用也。下翻罪惡過者就罪之當體也。後下",
    "T40n1805_002:0256c10": "釋義。惡能障善。從業為名(古云。調達破僧令法輸不轉。名障善者一",
    "T40n1805_002:0256c11": "暗文相二成局狹)。從下出所以。又下出異名。聲論但出",
    "T40n1805_002:0256c12": "梵名。而不翻者與上同故。波離問經云。吐",
    "T40n1805_002:0256c13": "羅遮者邊國語也(舊記云。彼論具云薩偷蘭祇僧。此翻麁罪。未見本論。不知何此)。",
    "T40n1805_002:0256c14": "了論中初總翻名。次別釋初釋麁義。重方便",
    "T40n1805_002:0256c15": "者同上善見。斷善根者謂成逆也。次釋過義。",
    "T40n1805_002:0256c16": "先約法釋。如下以喻顯援。謂援護即籬圍也。",
    "T40n1805_002:0256c17": "然下簡通別。上句示通。以餘諸罪竝是不依",
    "T40n1805_002:0256c18": "佛戒故云通也。此下明局。問初二篇罪吉羅。",
    "T40n1805_002:0256c19": "最初那推蘭耶。答若三方便次第相成。吉但",
    "T40n1805_002:0256c20": "成蘭蘭方成重。故蘭為初。又復吉通諸聚。蘭",
    "T40n1805_002:0256c21": "局二篇去通就局。故言初矣。前後中初標云",
    "T40n1805_002:0256c22": "罪通等者示雜相也。律列上下明不定也。抑",
    "T40n1805_002:0256c23": "是語助。別釋中初科正明中。通約篇聚大分",
    "T40n1805_002:0256c24": "為二。初二兩篇過相麁重多。是止離故名戒",
    "T40n1805_002:0256c25": "分。提罪已下多制衣藥。身口乖違號威儀分。",
    "T40n1805_002:0256c26": "約此二分以釋列次。初明前列。遠近方便者",
    "T40n1805_002:0256c27": "且順十誦二罪為言。約前所立遠應云次。初",
    "T40n1805_002:0256c28": "篇具二。次篇唯近。遠在下收。獨頭即果罪名",
    "T40n1805_002:0256c29": "簡從生。或下明在後。裸身用髮皆同外道。竝",
    "T40n1805_002:0257a01": "制犯蘭。釋戒儀中初二句總示。通下別釋。先",
    "T40n1805_002:0257a02": "釋通者即律戒緣佛竝訶云。汝所為非非威",
    "T40n1805_002:0257a03": "儀。又云。如此癡人多種有漏。最初犯戒戒戒",
    "T40n1805_002:0257a04": "皆爾。故知。一切竝兼二名。以上篇重戒亦是",
    "T40n1805_002:0257a05": "乖儀。下聚威儀無非禁惡故也。若下釋別。如",
    "T40n1805_002:0257a06": "上所分。正從別也。均雜分中止明在下之意。",
    "T40n1805_002:0257a07": "初分前後然下示次第。問雖通上下止出一",
    "T40n1805_002:0257a08": "名。即應前不收輕後不攝重。答隨列前後竝",
    "T40n1805_002:0257a09": "收三品。但在前後重。輕者同歸。在後從輕上",
    "T40n1805_002:0257a10": "下齊攝。問下云五篇義具三均。今言四是均",
    "T40n1805_002:0257a11": "者。答準戒疏說且取吉羅果罪。以應五篇五",
    "T40n1805_002:0257a12": "犯之數。究理而論吉須在雜。故唯四耳。問",
    "T40n1805_002:0257a13": "獨頭蘭有方便不。答文雖不明義同下聚立",
    "T40n1805_002:0257a14": "二方便。四波逸提翻名中。燒煮是酷罰之事。",
    "T40n1805_002:0257a15": "覆障即處所之相。乃地獄通號。或可。燒煮收",
    "T40n1805_002:0257a16": "八熱。覆障總八寒。準下了疏墮大叫喚獄。心",
    "T40n1805_002:0257a17": "論墮眾合獄。一晝夜所出不同耳。次科初示",
    "T40n1805_002:0257a18": "總數。分下明離合。前約事明離。因財故貪。違",
    "T40n1805_002:0257a19": "教故慢。若下據罪明合。僧尼中初示數。三",
    "T40n1805_002:0257a20": "十者明捨墮全同。餘下示單提同別。尼總有",
    "T40n1805_002:0257a21": "百七十八。九十對之共有七十四戒。尼無十",
    "T40n1805_002:0257a22": "六戒。輒教日暮譏教作衣與衣屏座尼期行",
    "T40n1805_002:0257a23": "期乘船女期行受贊食勸足索美牙角坐具覆",
    "T40n1805_002:0257a24": "瘡佛衣。自餘尼中一百四戒尼戒具列。名數",
    "T40n1805_002:0257a25": "既繁。不可具引。須者看之。指如別者同如釋",
    "T40n1805_002:0257a26": "相。別在尼篇。又義鈔戒疏具有料簡。別翻",
    "T40n1805_002:0257a27": "中初引出要律儀。單翻薩耆而云墮者因而",
    "T40n1805_002:0257a28": "雙牒。墮名同上。自可解故(舊云上略波逸提字者非)。聲論盡",
    "T40n1805_002:0257a29": "捨者準下懺法。捨有三種。一財二心三罪。義",
    "T40n1805_002:0257b01": "雖通三名專財事。長染有遺不成捨懺。故云",
    "T40n1805_002:0257b02": "盡也。下波逸提但正梵言。名義同上故不重",
    "T40n1805_002:0257b03": "釋。五中亦三。初示總數。二翻名義。次引三律",
    "T40n1805_002:0257b04": "所譯不同。正量三義共釋一名。初約繁細。一",
    "T40n1805_002:0257b05": "百二十數過諸篇。故云罪多。體是威儀故云",
    "T40n1805_002:0257b06": "輕細。二約參濫。制即是遮。異上兩篇但除",
    "T40n1805_002:0257b07": "媒房。餘竝性罪已後諸篇皆是遮罪。三約數",
    "T40n1805_002:0257b08": "犯。由前二義以成第三。故結名在後。應即",
    "T40n1805_002:0257b09": "佛制功用不出解行。問此與眾學立名何異。",
    "T40n1805_002:0257b10": "答此具三義治行尤難。故須功用。吉非性業。",
    "T40n1805_002:0257b11": "制行亦輕。但云當學。次引婆論。與前正量",
    "T40n1805_002:0257b12": "語有少殊。義同後一。前之二部竝就能治行",
    "T40n1805_002:0257b13": "為名。後上座部即從不善業體為目。即同墮",
    "T40n1805_002:0257b14": "義也。此業能污善淨之心。故因中如焦然也。",
    "T40n1805_002:0257b15": "復能轉變獄報炎熾。故果時受燒熱也。三但",
    "T40n1805_002:0257b16": "下明方便罪。但二罪者示現重輕。有差降故。",
    "T40n1805_002:0257b17": "五提舍尼翻名中初示名。言向彼者即對首",
    "T40n1805_002:0257b18": "人。故云對治境也。次引證。僧祇得上悔義",
    "T40n1805_002:0257b19": "不兼所對。戒本具明。即云應向餘比丘悔過",
    "T40n1805_002:0257b20": "等是也。次科尼有八者即無病。乞酥油蜜石",
    "T40n1805_002:0257b21": "蜜乳酪魚肉。對此八物而制八戒。示數中。四",
    "T40n1805_002:0257b22": "戒各二方便故有十二。各對者即對別人顯",
    "T40n1805_002:0257b23": "非眾也。六突吉羅。初科前翻律中名。言惡作",
    "T40n1805_002:0257b24": "者通收身口。四分下翻戒本名。初翻名有二。",
    "T40n1805_002:0257b25": "善見云。式叉翻學。迦羅尼云應當。今迴其",
    "T40n1805_002:0257b26": "語順此方言。胡僧即祖師親承。非所出也。",
    "T40n1805_002:0257b27": "疏云。若就所防應名眾突吉羅。今就能治行",
    "T40n1805_002:0257b28": "以立目也。此下雙釋。多論問。何故此篇獨名",
    "T40n1805_002:0257b29": "應當學。答餘戒易持。而罪重犯懺是難。此戒",
    "T40n1805_002:0257c01": "難持而易犯。常須念學。故十誦下結顯。文舉",
    "T40n1805_002:0257c02": "疾雨喻其犯者甚多。意顯持之非易。豈下二",
    "T40n1805_002:0257c03": "句雙結兩名。專翫在心即學義也。僧尼中諸",
    "T40n1805_002:0257c04": "部名數不同。僧祇六十六。十誦百單七。五分",
    "T40n1805_002:0257c05": "數同而相別。故標此律簡之。尼戒本中不列",
    "T40n1805_002:0257c06": "眾學。指略如僧相同故也。三中律文前後列",
    "T40n1805_002:0257c07": "七聚名第六或異。乃華梵互舉耳。下指廣者",
    "T40n1805_002:0257c08": "戒疏云。惡作惡說從具標目。故母論云。身",
    "T40n1805_002:0257c09": "名惡作口名惡說。作義是長通名身口。故律",
    "T40n1805_002:0257c10": "下文(即六聚中)。不問身口皆突吉羅。如善見解惡作",
    "T40n1805_002:0257c11": "是也(疏次)。故知。突吉羅名在六通含身口。在七",
    "T40n1805_002:0257c12": "唯局於身。又復七中惡作名通體局。惡說名",
    "T40n1805_002:0257c13": "體俱局。第四科四段竝了疏文。初中又二。初",
    "T40n1805_002:0257c14": "示量二此下翻名。初中前約本部。但簡前篇",
    "T40n1805_002:0257c15": "方便。各隨本篇自餘正從不限多少。通收第",
    "T40n1805_002:0257c16": "五故云非四部等。學對即同今宗應當學也。",
    "T40n1805_002:0257c17": "及下通攝他部。婆藪斗此云品類。下云戒有",
    "T40n1805_002:0257c18": "二百。多明輕戒。獨柯多即突吉羅。梵音異",
    "T40n1805_002:0257c19": "耳。一切者顯示此部無限量。故次翻名中。正",
    "T40n1805_002:0257c20": "量部推末從本同歸於意。故云無別身口也。",
    "T40n1805_002:0257c21": "從本至末色聲所動皆由意起。故云意是惡",
    "T40n1805_002:0257c22": "作也。薩婆多中彼宗論業不明心造。身口雖",
    "T40n1805_002:0257c23": "殊無非鼓動。故通名作。下二句簡判同。一名",
    "T40n1805_002:0257c24": "者竝號惡作。故義兩別者心色各計故。次科",
    "T40n1805_002:0257c25": "初分名。世音即彼俗語。顯上息叉是正梵音。",
    "T40n1805_002:0257c26": "若下分體。不動身口者顯是意犯。彼但約三",
    "T40n1805_002:0257c27": "業以分兩體。此下斥謬。真諦本是西僧得",
    "T40n1805_002:0257c28": "其聲實。故斥此土傳譯之失。然順彼文且",
    "T40n1805_002:0257c29": "分兩別。今家特異。亦須略識。一者名通。無",
    "T40n1805_002:0258a01": "問輕重。但從過邊皆突吉羅。若望行邊竝應",
    "T40n1805_002:0258a02": "當學。二者體異。無論三業。故心齊重。誤皆犯",
    "T40n1805_002:0258a03": "輕。三中初明輕吉。謂獨頭心念如想鉢默妄",
    "T40n1805_002:0258a04": "惡覺失念之類。若諸篇遠方便則不論有無。",
    "T40n1805_002:0258a05": "若下明重吉。二方便者即成就義。亦約起心",
    "T40n1805_002:0258a06": "動色以明次第。因本罪同下無別聚。故言隨",
    "T40n1805_002:0258a07": "滅者即隨順義。四中初明懺重吉。雖是對首",
    "T40n1805_002:0258a08": "還須自責。以責心之言通諸悔故。懺法如後。",
    "T40n1805_002:0258a09": "故此不出。次懺輕中因引懺法。下篇不出故",
    "T40n1805_002:0258a10": "此指通。結略中初科。前示總數。上下結前。",
    "T40n1805_002:0258a11": "餘下標後。二不定中初示所疑。言託境者對",
    "T40n1805_002:0258a12": "前女也。六聚者戒本三罪二罪。謂婬觸語歎",
    "T40n1805_002:0258a13": "屏露二坐。蘭吉即方便提舍如蘭若受食。若",
    "T40n1805_002:0258a14": "下明本犯。文下釋疑。以戒本中不具六聚。故",
    "T40n1805_002:0258a15": "以略舉通之。下指廣者即如戒疏。略引示之。",
    "T40n1805_002:0258a16": "明制意者如來立教專為攝修。不相鑒察容",
    "T40n1805_002:0258a17": "無自勵。隨信舉發以存相利。所以篇列第三",
    "T40n1805_002:0258a18": "者既通六聚。上收戒分下攝威儀。文義便故",
    "T40n1805_002:0258a19": "釋名義者二即屏露兩處於所犯事不決定。",
    "T40n1805_002:0258a20": "故名為不定。言罪體者。此戒罪體但取生疑",
    "T40n1805_002:0258a21": "犯突吉羅。文言應一一治。自依篇聚耳。僧",
    "T40n1805_002:0258a22": "有尼無即不同戒也。七滅諍中初示所諍。罪",
    "T40n1805_002:0258a23": "通有者。初現前毘尼因六群誣迦留犯盜。二",
    "T40n1805_002:0258a24": "憶念為慈地謗沓婆犯婬。三不癡因難提顛",
    "T40n1805_002:0258a25": "狂多犯眾罪。四自言因比丘犯盜目連牽出。",
    "T40n1805_002:0258a26": "五多人語因破僧鬪諍。六罪處所因象力妄",
    "T40n1805_002:0258a27": "語。七草覆地為諸比丘共諍經年多犯諸罪。",
    "T40n1805_002:0258a28": "則知。所斷亦該六聚。故云通有(有云僧尼通有。或云七通有吉",
    "T40n1805_002:0258a29": "竝非)。今戒本中但制能斷。用法有差皆吉羅罪。",
    "T40n1805_002:0258b01": "問既通六聚何列最後。答不同不定事起一",
    "T40n1805_002:0258b02": "人。此犯雜生。故列於後總結前篇。但下明",
    "T40n1805_002:0258b03": "制意。四諍是病。七滅是藥。殄即滅也。今依",
    "T40n1805_002:0258b04": "義鈔略識名數。一詳法是非定理邪正。彼此",
    "T40n1805_002:0258b05": "諍言遂成乖異。故名言諍。以現前多人語二",
    "T40n1805_002:0258b06": "滅滅。二內有三根伺覓前罪。舉來詣僧遂生",
    "T40n1805_002:0258b07": "其諍。故名覓諍。以現前憶念不癡罪處四滅",
    "T40n1805_002:0258b08": "滅。三具緣造境違教作事名之為犯。因評此",
    "T40n1805_002:0258b09": "犯而致紛紜名為犯諍。以現前自言草覆三",
    "T40n1805_002:0258b10": "滅滅。四評他已起羯磨。彼此不和遂生其諍。",
    "T40n1805_002:0258b11": "故名事諍。以一切滅滅(言覓犯中各有事諍。還同上三。用藥對病故云一切)。",
    "T40n1805_002:0258b12": "文下示略。義鈔戒疏其文甚廣。而下示尼統",
    "T40n1805_002:0258b13": "論八篇。一夷殘單墮提舍多少異也。二不定",
    "T40n1805_002:0258b14": "有無異也。三捨墮眾學滅諍彼此竝同。故云",
    "T40n1805_002:0258b15": "通戒。問答中初問有二。前問五七離合。今",
    "T40n1805_002:0258b16": "下問六七離合。前云約義差分。故今問顯。答",
    "T40n1805_002:0258b17": "中初文前示五篇。問篇名本出僧祇。題中標",
    "T40n1805_002:0258b18": "云篇者乃目他宗。非關本部。答五法本同立",
    "T40n1805_002:0258b19": "名乍異。今借彼名以標本部。況篇聚義通。隨",
    "T40n1805_002:0258b20": "用無在故也。其下明聚。下文即諸犍度中或",
    "T40n1805_002:0258b21": "六或七。間列不定。別釋中初科可解。入五",
    "T40n1805_002:0258b22": "中者僧祇四分篇聚異名。昔多偏計。今但云",
    "T40n1805_002:0258b23": "五無所局也。下亦合云通入七攝。而云聚者",
    "T40n1805_002:0258b24": "順今宗也。次科六據體同者。前云正結罪科",
    "T40n1805_002:0258b25": "止有六法故。七約過多者。吉羅罪眾量等塵",
    "T40n1805_002:0258b26": "沙。隨具兩分。簡易可識故。次問中猶恐新學",
    "T40n1805_002:0258b27": "昧彼名數。委曲提示。慈念之深矣。下指戒",
    "T40n1805_002:0258b28": "疏。文見第一。彼問。吉羅既通方便。如何在",
    "T40n1805_002:0258b29": "篇。答簡究竟者以入篇中。餘方便者入聚所",
    "T40n1805_002:0258c01": "攝。問即應偷蘭竝簡從生。取究竟者用以入",
    "T40n1805_002:0258c02": "篇。答不同也。偷蘭究竟或均或雜或前或後。",
    "T40n1805_002:0258c03": "難定其罪。大約分三。懺同墮位。故入聚收云",
    "T40n1805_002:0258c04": "云。後問中五百之言他文所出與律不同。故",
    "T40n1805_002:0258c05": "問以審之。答中初文為二。初示數不定。約",
    "T40n1805_002:0258c06": "即略也。通言即僧尼兩數。論下次顯略所以。",
    "T40n1805_002:0258c07": "初通明體量。且下別示兩數。初明僧戒。蹊徑",
    "T40n1805_002:0258c08": "即小路。律下示尼戒。戒是能防。過是所防。戒",
    "T40n1805_002:0258c09": "通過別。從別為言故云所防。次釋通中彼云。",
    "T40n1805_002:0258c10": "略則八萬四千。廣則無量無邊。今對上五百",
    "T40n1805_002:0258c11": "且以八萬為廣。望下無量還成略耳。既無數",
    "T40n1805_002:0258c12": "量。則知。五百言非虛矣。二犯報中先明起業",
    "T40n1805_002:0258c13": "者。欲明苦果須考業因。況造業萬差。何由",
    "T40n1805_002:0258c14": "一揆。如下引經墮獄年劫且據制罪。一往以",
    "T40n1805_002:0258c15": "分。自有犯輕而報深。不妨犯重而報淺。須推",
    "T40n1805_002:0258c16": "能造所起不同。善惡報應絲毫不昧。是知。化",
    "T40n1805_002:0258c17": "制兩教辨業天乖。制則從教重輕。化則論心",
    "T40n1805_002:0258c18": "濃薄。教唯揩定緣具則例入刑科。心既不常",
    "T40n1805_002:0258c19": "動發則須分體性。因果既異。化制斯分。必昧",
    "T40n1805_002:0258c20": "宗途未窮業本。故先料簡委示來蒙。初文前",
    "T40n1805_002:0258c21": "示業本。業無自性。必假緣生。緣雖眾多不出",
    "T40n1805_002:0258c22": "心境。由境發毒構造成業。境主外緣毒從內",
    "T40n1805_002:0258c23": "發。故明起業惟推三毒。毒從我生。我即妄",
    "T40n1805_002:0258c24": "計。即斯妄計是業之本。故名妄業。經云。一",
    "T40n1805_002:0258c25": "切業障海皆從妄想生。諦求妄本畢竟無依。",
    "T40n1805_002:0258c26": "但是一心隨緣不覺。以不覺故硜然計我。由",
    "T40n1805_002:0258c27": "我起毒因毒生業。業成感果。果全是苦。苦",
    "T40n1805_002:0258c28": "即生死。流浪出沒造受更資。如是億劫莫知",
    "T40n1805_002:0258c29": "所止。從本至末。就果推因少識妄源。粗知苦",
    "T40n1805_002:0259a01": "本。諸賢覽此豈不自思悲夫。此下指廣。請尋",
    "T40n1805_002:0259a02": "煩引後篇不復。今下次正敘重輕又二。初示",
    "T40n1805_002:0259a03": "犯報分齊。上二句明犯從心起示因差也。下",
    "T40n1805_002:0259a04": "二句明報約心分示果異也。三性者性即心",
    "T40n1805_002:0259a05": "體。心雖萬狀論體唯三。二是有記。一號無",
    "T40n1805_002:0259a06": "記。然據善心應受福報。由心愚癡損境義一。",
    "T40n1805_002:0259a07": "業道制教二俱有犯。但業有少輕制還依教。",
    "T40n1805_002:0259a08": "意業謂能造之主總上三性。但性據始起業",
    "T40n1805_002:0259a09": "取已成。故下引文顯相。上二句通示。有下別",
    "T40n1805_002:0259a10": "釋。前明制輕業重為三。初標二無下列相為",
    "T40n1805_002:0259a11": "四。初二句無慚心。無畏難者釋無慚相。次二",
    "T40n1805_002:0259a12": "句邪見心。或下四句不信心。又二。一不信",
    "T40n1805_002:0259a13": "聖教。二不信果報。或疑下五句疑惑心同上",
    "T40n1805_002:0259a14": "二種。三若由下結示。次若不下明制重業輕。",
    "T40n1805_002:0259a15": "反上四心可解。次示相。標中三性者心之總",
    "T40n1805_002:0259a16": "相。重輕篇聚無出此三。對境造作隨前事別。",
    "T40n1805_002:0259a17": "又不善心可通一切。善無記心或有不通。如",
    "T40n1805_002:0259a18": "婬妄漏失媒麁毀兩之類。可以思之。初善心",
    "T40n1805_002:0259a19": "者雖非麁惡然是無知。結業乃輕。違制無別。",
    "T40n1805_002:0259a20": "別明中初文初明好心犯盜。或下次明慈心",
    "T40n1805_002:0259a21": "犯殺。竝見下戒。不以下示犯所以。即下引證。",
    "T40n1805_002:0259a22": "殘下諸聚竝加愚癡。故云乃至等。次科初明",
    "T40n1805_002:0259a23": "犯報。由下釋報輕。上二句明醻本業。下二",
    "T40n1805_002:0259a24": "句明酬違制。輕重中二。初明性戒雙犯。若",
    "T40n1805_002:0259a25": "下明遮戒單犯又三。初正明。以下釋所以。若",
    "T40n1805_002:0259a26": "下示懺淨。上明懺遮。不下簡懺性。篇聚雖懺",
    "T40n1805_002:0259a27": "業道不亡。指智論者如後懺篇。彼云。十善戒",
    "T40n1805_002:0259a28": "雖懺三惡道不除等。次不善心者謂。貪瞋癡",
    "T40n1805_002:0259a29": "三毒所起。單複等分鼓發七支故。正明中又",
    "T40n1805_002:0259b01": "二。初通敘。上二句別舉犯人。學不學故。下二",
    "T40n1805_002:0259b02": "句合明心相。如下引示。四中初是總相。攝一",
    "T40n1805_002:0259b03": "切故。濁重難顯。且約三時無悔名上品心。下",
    "T40n1805_002:0259b04": "三別相。開癡心故。二是邪見心。三即放逸心。",
    "T40n1805_002:0259b05": "四即憍慢心。故下二句總示業報。以下鈔家",
    "T40n1805_002:0259b06": "結示。無慚無悔即是不善始終二心。該前四",
    "T40n1805_002:0259b07": "種一一相兼。初無者古記云。初猶都也。雖",
    "T40n1805_002:0259b08": "不出字書借訓顯義。從古無妨。引示中初引",
    "T40n1805_002:0259b09": "成論。證業隨心重。約制則蟻輕人重。篇聚定",
    "T40n1805_002:0259b10": "故。就業則蟻重人輕。心行別故。由下推論",
    "T40n1805_002:0259b11": "所以。如下次引十誦。轉證懺業不亡。調達",
    "T40n1805_002:0259b12": "具云提婆達多。此翻天熱。是佛堂弟。阿難兄",
    "T40n1805_002:0259b13": "也。破僧犯蘭制教罪也。逆業最重故墮阿鼻",
    "T40n1805_002:0259b14": "一劫。故下三引經轉證悔已墮獄。亦名地獄",
    "T40n1805_002:0259b15": "報應經。業定不定但約三時具闕分異。三時",
    "T40n1805_002:0259b16": "具者則為定業。定有二義。如文列之。不定亦",
    "T40n1805_002:0259b17": "二。反明可解。諸佛不能轉者。眾生業力勝佛",
    "T40n1805_002:0259b18": "力故。下指卷末。即懺篇中。三無記多別。一無",
    "T40n1805_002:0259b19": "情局無記。有情通三性。二就情中報色是無",
    "T40n1805_002:0259b20": "記。心則通三性。三就心中。三心局無記。行心",
    "T40n1805_002:0259b21": "通三性。下明二種。初縱放者謂泛爾無記。",
    "T40n1805_002:0259b22": "次約睡狂即昏迷無記。示心中初文又二。前",
    "T40n1805_002:0259b23": "示心相。如下次列犯事。別舉諸戒。臨文自",
    "T40n1805_002:0259b24": "對。高談費時者。律制行來俯仰常爾一心。違",
    "T40n1805_002:0259b25": "皆犯吉故方大也。上明不學制犯。唯下簡勤",
    "T40n1805_002:0259b26": "學開迷。次科初句指前列相未盡。即猶止也。",
    "T40n1805_002:0259b27": "前方便者或自作犯。如初睡時作漏失意。或",
    "T40n1805_002:0259b28": "教他犯。如殺盜等。或自業相成犯。如自安",
    "T40n1805_002:0259b29": "殺具等。若據果成雖在無記由假方便。故云",
    "T40n1805_002:0259c01": "通前等。如論即下成實。初問中徵上指論。答",
    "T40n1805_002:0259c02": "中初句通示。初下別釋。先約方便釋。即上睡",
    "T40n1805_002:0259c03": "狂無記也。初明因前故感報。而下明正成則",
    "T40n1805_002:0259c04": "非報。二約總別兩報釋。此義通前兩種無記。",
    "T40n1805_002:0259c05": "總報謂地獄總受。別報謂餘趣別受。如下引",
    "T40n1805_002:0259c06": "證有三。前二證上縱放。後一證上睡狂。如",
    "T40n1805_002:0259c07": "經者未詳何經(有指十二頭陀經。彼文不出)。不覺是無記心。五",
    "T40n1805_002:0259c08": "百問彼說。昔有一執事比丘。手挃物器墮餓",
    "T40n1805_002:0259c09": "鬼中。有羅漢於廁聞呻吟聲。問之。答云。曾",
    "T40n1805_002:0259c10": "於此寺為僧執事。手挃淨器。使不淨食與僧。",
    "T40n1805_002:0259c11": "墮餓鬼中為蟲噉身。不得糞食。故此呻吟。羅",
    "T40n1805_002:0259c12": "漢為悔方得噉糞等。誤觸即無記心。成論睡",
    "T40n1805_002:0259c13": "眠業者。如夢漏失五吉之類。教人自業如上",
    "T40n1805_002:0259c14": "所明。次問中徵前開忘。答中初二句指前標",
    "T40n1805_002:0259c15": "後。謂下正答。初敘學人。偶下云迷忘。如下略",
    "T40n1805_002:0259c16": "列戒相。反上謂非學人。翻對可解。結歎中",
    "T40n1805_002:0259c17": "初二句示生死長久。業苦通舉因果。綿謂出",
    "T40n1805_002:0259c18": "沒久遠。積謂造受眾多。生報別示苦果。窮盡",
    "T40n1805_002:0259c19": "也。虛下嗟毀犯陷墜。隨妄興業故云虛縱。",
    "T40n1805_002:0259c20": "無三善者多惡因也。加三惡者無善果也。附",
    "T40n1805_002:0259c21": "憑也加增也。以下正歎。經生猶度世也。息",
    "T40n1805_002:0259c22": "即是氣。第二引證。正明中初目連問經(亦名犯戒報應",
    "T40n1805_002:0259c23": "輕重經)。初標犯人。據下三眾皆犯吉羅。罪報同",
    "T40n1805_002:0259c24": "僧。今約通該六聚。故但舉二眾耳。無慚下",
    "T40n1805_002:0259c25": "示犯心。然果報隨心延促不定。或濁重邪見。",
    "T40n1805_002:0259c26": "縱犯輕罪何止此數。或慚愧慈心。雖犯重愆",
    "T40n1805_002:0259c27": "未必如數。準知。經中且據一相。故約無慚輕",
    "T40n1805_002:0259c28": "慢以定來果不差。必具此心則定如歲數矣。",
    "T40n1805_002:0259c29": "上四句準經。貫下六聚。犯下列相。經中通云",
    "T40n1805_002:0260a01": "墮獄。準雜心別對六獄。泥犁即是獄名。此翻",
    "T40n1805_002:0260a02": "無去處。初吉羅中四天王宮與日月齊。在須",
    "T40n1805_002:0260a03": "彌峰半腹。墮泥犁者即等活地獄。天五百歲",
    "T40n1805_002:0260a04": "為獄一晝夜。人間九百千者。以人間五十年",
    "T40n1805_002:0260a05": "為天一日。一千五百年為一月。一萬八千年",
    "T40n1805_002:0260a06": "為一年。十八萬年為十年。一百八十萬年為",
    "T40n1805_002:0260a07": "百年。九百萬年為五百年(上約小數。若用大數十萬為千。合云九十千。",
    "T40n1805_002:0260a08": "竊疑經誤)。二提舍中三十三天在須彌頂。此墮黑繩",
    "T40n1805_002:0260a09": "地獄。彼天千歲為獄一晝夜(下皆準此)。人間數者。",
    "T40n1805_002:0260a10": "人間一百年為天一日。三千年為一月。三萬",
    "T40n1805_002:0260a11": "六千年為一年。三十六萬年為十年。三百六",
    "T40n1805_002:0260a12": "十萬年為百年。三千六百萬年為千歲(亦準大數千萬",
    "T40n1805_002:0260a13": "為億。故以三千萬為三億。十萬為千。故將六百萬為六十千也)。三波逸提夜摩及後",
    "T40n1805_002:0260a14": "三天竝依空住。通前即欲界六天也。此墮眾",
    "T40n1805_002:0260a15": "合地獄。人間二百年為天一日。六千年為一",
    "T40n1805_002:0260a16": "月。七萬二千年為一年。七十二萬年為十年。",
    "T40n1805_002:0260a17": "七百二十萬年為百年。七千二百萬年為千",
    "T40n1805_002:0260a18": "年。十四千四百萬年為二千歲(千萬為億成十四億。十萬為千成四",
    "T40n1805_002:0260a19": "十千。檢經本作二十四億。一字錯合作四字。鈔云二十一者據算甚差。必應傳誤矣)。四偷蘭",
    "T40n1805_002:0260a20": "遮墮嘷叫地獄。人間四百年為天一日。萬二",
    "T40n1805_002:0260a21": "千年為一月。十四萬四千年為一年。一百四",
    "T40n1805_002:0260a22": "十四萬年為十年。一千四百四十萬年為百",
    "T40n1805_002:0260a23": "年。十四千四百萬年為千年。二十八千八百",
    "T40n1805_002:0260a24": "萬年為二千歲。五十七千六百萬年為四千",
    "T40n1805_002:0260a25": "歲(千萬為億成五十七億。十萬為千成六十千。鈔與經文皆云五十億者。脫七字耳)。五僧殘墮",
    "T40n1805_002:0260a26": "大叫地獄。人間八百年為天一日。二萬四千",
    "T40n1805_002:0260a27": "年為一月。二十八萬八千年為一年。二百八",
    "T40n1805_002:0260a28": "十八萬年為十年。二千八百八十萬年為百",
    "T40n1805_002:0260a29": "年。二十八千八百萬年為一千年。八箇二十",
    "T40n1805_002:0260b01": "八千萬即二百二十四千萬。八箇八百萬為",
    "T40n1805_002:0260b02": "六千四百萬。共計二百三十千四百萬為八",
    "T40n1805_002:0260b03": "千歲(大數以論即二百三十億四十千歲。經本作三十千歲字誤)。六波羅夷墮焰",
    "T40n1805_002:0260b04": "熱地獄。一晝夜人間一千六百年為天一日。",
    "T40n1805_002:0260b05": "四萬八千年為一月。五十七萬六千年為一",
    "T40n1805_002:0260b06": "年。五百七十六萬年為十年。五千七百六十",
    "T40n1805_002:0260b07": "萬年為百年。五十七千六百萬年為千年。五",
    "T40n1805_002:0260b08": "百七十六千萬年為十千歲。三百四十五千",
    "T40n1805_002:0260b09": "六百萬年為六千歲。共計九百二十一千六",
    "T40n1805_002:0260b10": "百萬年為十六千歲(大數而論如鈔所合)。次涅槃中初引",
    "T40n1805_002:0260b11": "經。忉利天即三十三天。日月歲數亦約人間",
    "T40n1805_002:0260b12": "計之。與下通會俗中算數十十為百。十百為",
    "T40n1805_002:0260b13": "千。十千為萬。十萬為億。十億為兆(此為小數)。或以",
    "T40n1805_002:0260b14": "百百為千。千千為萬。萬萬為億等(此為大數)。前經據",
    "T40n1805_002:0260b15": "其大數。涅槃從小數。然二經對天不同。九",
    "T40n1805_002:0260b16": "百八百之異未可和會。勸信中初指經。是佛",
    "T40n1805_002:0260b17": "說者人可信也。目連問經即漢安世高譯。涅",
    "T40n1805_002:0260b18": "槃是北涼曇無讖譯。藏中經有失譯。謂無譯",
    "T40n1805_002:0260b19": "主名字。又有疑經。謂真偽難明復有偽經淺",
    "T40n1805_002:0260b20": "近可別者。猶恐愚者雖見經文意謂。時賖土",
    "T40n1805_002:0260b21": "異。傳文至此。焉知佛說。故特遮之。今時多",
    "T40n1805_002:0260b22": "同此見。率墮邪林良用悲痛。勿下正勸。不",
    "T40n1805_002:0260b23": "反知者謂不省己過。刑科謂六獄受苦。長劫",
    "T40n1805_002:0260b24": "者智論云。如大城方四千里滿中芥子。有長",
    "T40n1805_002:0260b25": "壽仙百年取一。芥城雖空劫猶未盡。又方",
    "T40n1805_002:0260b26": "四千里石百年一拂。石雖摩盡劫亦未盡。此",
    "T40n1805_002:0260b27": "喻時劫不可窮也。斥愚中初科上句示其愚",
    "T40n1805_002:0260b28": "暗。自毀者身為佛子。反毀佛教故。又自身",
    "T40n1805_002:0260b29": "稟戒反毀戒律。故如。黃葉等此明倚濫。即佛",
    "T40n1805_002:0260c01": "經中有此言。故涅槃云。嬰兒啼哭之時(喻小機也)。",
    "T40n1805_002:0260c02": "父母即以楊樹黃葉而語之言。莫啼我與汝",
    "T40n1805_002:0260c03": "金(喻如來施權也)。嬰兒見已生真金想。便止不啼(謂得涅槃)。",
    "T40n1805_002:0260c04": "然此楊葉實非金也(非大涅槃)。木牛木馬木男木女",
    "T40n1805_002:0260c05": "嬰兒見已亦復生於男女等想(喻亦同上)。此明如來",
    "T40n1805_002:0260c06": "追述爾前施小之意。至涅槃時決了權疑同",
    "T40n1805_002:0260c07": "歸常住。寧復有小耶。此所謂不知教也。正",
    "T40n1805_002:0260c08": "破中初文。初二句敘教本融。若據大小理教",
    "T40n1805_002:0260c09": "實異。今約從本施出。或約開會有歸。故云",
    "T40n1805_002:0260c10": "無分隔耳。對下明因機故異。故下引證。初",
    "T40n1805_002:0260c11": "證說小悟大。即無量義經。彼云。善男子初說",
    "T40n1805_002:0260c12": "(鹿苑)中說(方等般若)。今說(即當經也)。文詞是一而義別異義",
    "T40n1805_002:0260c13": "異故眾生解異。解異故得道亦異。善男子初",
    "T40n1805_002:0260c14": "說四諦為求聲聞。人天八億諸天來下聽法",
    "T40n1805_002:0260c15": "發菩提心(此證前義鈔作八萬)。次說方等般若菩薩修行。",
    "T40n1805_002:0260c16": "而百千比丘無量人天得須陀洹等(此同後文)。雙下",
    "T40n1805_002:0260c17": "證說大悟小。即涅槃云。須跋陀羅聞佛說大",
    "T40n1805_002:0260c18": "涅槃甚深妙法。得法眼淨。乃至漏盡得阿羅",
    "T40n1805_002:0260c19": "漢果等以下準經顯意。此謂。如來一音演法。",
    "T40n1805_002:0260c20": "眾生隨類得解。然此但望言教是一。至於佛",
    "T40n1805_002:0260c21": "意不無密赴。故使隨類得益也。此明不以所",
    "T40n1805_002:0260c22": "學即判大小。但達其大者一切歸大何妨學",
    "T40n1805_002:0260c23": "律。志之小者所為皆小。徒自窮經故曰在心",
    "T40n1805_002:0260c24": "不唯教也。次科為二。初推戒功。先敘佛偏",
    "T40n1805_002:0260c25": "弘。施為者通語一期化物軌度。威儀即目戒",
    "T40n1805_002:0260c26": "學。主猶尊也。但下出所以。初明對病。身口",
    "T40n1805_002:0260c27": "即業。心使是惑勃卒也。今下明次治。顯戒",
    "T40n1805_002:0260c28": "學居初釋成為主耳。今有下二斥誑妄。初敘",
    "T40n1805_002:0260c29": "所計。位地謂薄地凡夫。安託謂無疑畏。輕真",
    "T40n1805_002:0261a01": "經者毀律教也。重我教者黨所習也。即下據",
    "T40n1805_002:0261a02": "教。反質二文竝約開會之義。由本小教歸一",
    "T40n1805_002:0261a03": "佛乘故兩皆云即。八十即目段數。部即指根",
    "T40n1805_002:0261a04": "本一部。聲聞但云尸羅。菩薩則加波羅蜜。即",
    "T40n1805_002:0261a05": "六度之一。如下傷其愚暗。教雖顯了聞而不",
    "T40n1805_002:0261a06": "信。故云不入耳。三中初引摩耶。毘尼住持偏",
    "T40n1805_002:0261a07": "勝毀之。則法將滅矣。次引涅槃。初敘邪說。如",
    "T40n1805_002:0261a08": "上指前所引。方便怖人言不實等。如下決破。",
    "T40n1805_002:0261a09": "上引經文。以下準經深責。四中標宗中引般",
    "T40n1805_002:0261a10": "泥洹經善見論。竝同遺教。故言等經。然既",
    "T40n1805_002:0261a11": "喻師。固當承順。違師則陷逆。毀戒則墮苦",
    "T40n1805_002:0261a12": "故也。五中引經。師喻如來。弟子喻學者。脚喻",
    "T40n1805_002:0261a13": "兩乘。按摩喻尋究。其下喻學大毀小。彼下喻",
    "T40n1805_002:0261a14": "學小毀大。譬下法合可解。方等即大乘之通",
    "T40n1805_002:0261a15": "名。以下顯驗。六中初敘深位。上二句示化",
    "T40n1805_002:0261a16": "教義。聲聞之教止通道耳。有緣作者為利眾",
    "T40n1805_002:0261a17": "生。現行十惡故。不染風者自無染濁過失。必",
    "T40n1805_002:0261a18": "具二利方許行之。準下文須至八地。或云初",
    "T40n1805_002:0261a19": "地已去。次明初心。又三。初示所修。自地前三",
    "T40n1805_002:0261a20": "賢等未破無明。容生染濁未可如上。而同聲",
    "T40n1805_002:0261a21": "聞者以出家菩薩必兼小戒故。又三聚中律",
    "T40n1805_002:0261a22": "儀斷惡大小不異故。即下二引證。涅槃羅剎",
    "T40n1805_002:0261a23": "喻三毒。浮囊喻戒體。一全乞喻犯重。二乞半",
    "T40n1805_002:0261a24": "喻犯殘。三乞三分之一喻犯蘭。四乞手計喻",
    "T40n1805_002:0261a25": "捨墮單提。五乞微塵許喻犯吉(六聚中闕提舍。義同吉故)。",
    "T40n1805_002:0261a26": "文舉吉羅以輕況重。又下引智論。不畜財者",
    "T40n1805_002:0261a27": "亦護遮故。而言等者彼云。不盜者已施法界",
    "T40n1805_002:0261a28": "有情之財。即用戒法行己化他。即名法施遍",
    "T40n1805_002:0261a29": "眾生界。以下三準斥。初敘濫。行非可采所為",
    "T40n1805_002:0261b01": "常也。言過實者高談虛論也。恥己犯者慮他",
    "T40n1805_002:0261b02": "見輕也。謬自褒者言我大乘人不拘小檢也。",
    "T40n1805_002:0261b03": "余下明面折。煩惱合者縱放為惡。順欲情",
    "T40n1805_002:0261b04": "故。七中明今禪講之眾所學雖殊。未有不受",
    "T40n1805_002:0261b05": "戒者。若本為持則發戒品。反此徒受定無有",
    "T40n1805_002:0261b06": "戒。則將何以為僧寶。以何而消信施。空自",
    "T40n1805_002:0261b07": "剃染終為施墮。又復方等大乘止開心解不",
    "T40n1805_002:0261b08": "拘形服。淨名居士華嚴知識隨緣化物不假",
    "T40n1805_002:0261b09": "形儀。今既通方何勞剃染。如能省己當自摩",
    "T40n1805_002:0261b10": "頭。第八科分二。初勸其護法。前舉體相以勸。",
    "T40n1805_002:0261b11": "成受是體。形儀即相。今下列住持之相。剃染",
    "T40n1805_002:0261b12": "人也。羯磨法也。伽藍處也。訓道事也。四僧",
    "T40n1805_002:0261b13": "或約四位。或但初位。若下次責其誑妄。初",
    "T40n1805_002:0261b14": "敘貪利附小。若汗下明拒犯倚大。故下引",
    "T40n1805_002:0261b15": "責。佛藏第一佛告舍利弗。譬如蝙蝠。欲捕鳥",
    "T40n1805_002:0261b16": "時則入穴為鼠。欲捕鼠時則飛空為鳥。而實",
    "T40n1805_002:0261b17": "無有鳥鼠之用。其身臭穢但樂闇冥。舍利弗。",
    "T40n1805_002:0261b18": "破戒比丘亦復如是。既不入布薩自恣。亦不",
    "T40n1805_002:0261b19": "入王者役使。不名白衣。不名出家等(捕捉也。謂人欲捕",
    "T40n1805_002:0261b20": "也)。又十輪經第七云。自於大乘諸行境界。不",
    "T40n1805_002:0261b21": "曾修學未能悟解。於大眾中自號大乘。為名",
    "T40n1805_002:0261b22": "利故誘誑愚癡。令親附己共為朋黨。譬如有",
    "T40n1805_002:0261b23": "驢披師子皮。而便自謂以為師子。有人遙見",
    "T40n1805_002:0261b24": "謂真師子。及至鳴已皆識是驢等。廣下指前",
    "T40n1805_002:0261b25": "二經。略如上引。侯待也。言彼經詳委。不待此",
    "T40n1805_002:0261b26": "陳而後知也。示意中初示廣斥之意。彼即濫",
    "T40n1805_002:0261b27": "大不肖之者。塵蒙謂邪言惡見壞信喪道。猶",
    "T40n1805_002:0261b28": "如塵垢穢於淨物故也。猶下囑累。所謂素絲",
    "T40n1805_002:0261b29": "易染朱紫難分。雖委曲指陳猶未能知返。豈",
    "T40n1805_002:0261c01": "非禁情節欲舉世之所難。縱意為非。是人之",
    "T40n1805_002:0261c02": "所欲。且祖師之世其風尚然。況及于今無足",
    "T40n1805_002:0261c03": "怪矣。◎",
    "T40n1805_002:0261c04": "◎釋釋相篇",
    "T40n1805_002:0261c05": "題中戒相二字通目戒本。即是所釋隨釋二",
    "T40n1805_002:0261c06": "字局在今鈔。即為能釋。然戒本中但列名",
    "T40n1805_002:0261c07": "種。辨成持犯。備在廣律。今還採摘律文旁涉",
    "T40n1805_002:0261c08": "群部隨於戒下。條別委示。故云隨戒釋相也。",
    "T40n1805_002:0261c09": "問此是宗鈔那云釋耶。答釋謂隨舉一戒。直",
    "T40n1805_002:0261c10": "顯持犯重輕之相。非同戒疏隨文牒解。問",
    "T40n1805_002:0261c11": "何者為相。答如後釋戒。三科束之。一所犯",
    "T40n1805_002:0261c12": "境。二成犯相。三開不犯。總為相矣。更以義求",
    "T40n1805_002:0261c13": "亦為三別。一犯與不犯。二犯中有輕重不同。",
    "T40n1805_002:0261c14": "三有方便根本差別。統論其相不出心境。如",
    "T40n1805_002:0261c15": "下更解。注顯中上二句標示所準。條部者律",
    "T40n1805_002:0261c16": "中僧尼戒本二十犍度。五百七百結集之後",
    "T40n1805_002:0261c17": "別為一篇。涉于三卷名條部毘尼。乃條前戒",
    "T40n1805_002:0261c18": "本決釋疑滯。如前淫戒未明三道分齊道俗",
    "T40n1805_002:0261c19": "二境成犯之相。波離一一別問。如來隨問答",
    "T40n1805_002:0261c20": "釋使前戒本持犯委足。然今藏中律本多為",
    "T40n1805_002:0261c21": "調字。竊疑音誤。無別所以。有人釋云。佛在世",
    "T40n1805_002:0261c22": "時。星羅別制波離調和部類。故云調部。以條",
    "T40n1805_002:0261c23": "字義顯大師易之。此說無據未足可取。但下",
    "T40n1805_002:0261c24": "三句先示條部所立。正本即前戒本。下列者",
    "T40n1805_002:0261c25": "以條部在第四分後故。今下正明此篇所準。",
    "T40n1805_002:0261c26": "諸篇即指此鈔上下文也。未足有二。一雖有",
    "T40n1805_002:0261c27": "犯名二百五十未必盡故。二縱有名種未知",
    "T40n1805_002:0261c28": "成犯緣相揩式故。然條部在律之末。隨相當",
    "T40n1805_002:0261c29": "鈔之中。今但準彼未足重條之義。非謂準於",
    "T40n1805_002:0262a01": "前後也。本文初科三段。初明順教成益。若下",
    "T40n1805_002:0262a02": "二明迷教致損。所下三示今述作。初文初句",
    "T40n1805_002:0262a03": "標教本。注引智論尸波羅蜜中文。說名字者",
    "T40n1805_002:0262a04": "此局戒本為數也。毘尼中者指廣律也。八萬",
    "T40n1805_002:0262a05": "四千對塵勞門也。望上為廣。望下猶略。故",
    "T40n1805_002:0262a06": "云略說。無量無邊此從境也。故下校量道俗。",
    "T40n1805_002:0262a07": "意令學者知己尊勝勿自輕也。尸波羅蜜與",
    "T40n1805_002:0262a08": "下戒度。梵華互舉令易解也。依下二句明順",
    "T40n1805_002:0262a09": "教。上句是行下句即解。行解兩具戒學功成。",
    "T40n1805_002:0262a10": "便下顯勝益。克能也。或作剋削也。次段反上",
    "T40n1805_002:0262a11": "三意。初句暗教即無解也。所緣是境。由迷",
    "T40n1805_002:0262a12": "於教故不了境。或可所緣即指教相。次句隨",
    "T40n1805_002:0262a13": "染即闕行也。染謂封著惑即迷亂。豈下二句",
    "T40n1805_002:0262a14": "彰損。可知三中上二句示述作。依教之言別",
    "T40n1805_002:0262a15": "在今宗。通該三藏。必下勸修。庶望也。禍害即",
    "T40n1805_002:0262a16": "上苦趣。謂三途也。此且舉損以勸。須知。奉戒",
    "T40n1805_002:0262a17": "不唯免害。發生定慧必由此爾。示通別中此",
    "T40n1805_002:0262a18": "篇逐條顯相名別事持犯。後章統收篇聚名",
    "T40n1805_002:0262a19": "總義持犯。由別顯總以總收別。前後相照持",
    "T40n1805_002:0262a20": "犯方明。欲令預曉二篇來意。故此示之。指",
    "T40n1805_002:0262a21": "即示也。直陳者簡去義章。在後篇故。進謂",
    "T40n1805_002:0262a22": "無過可行。不謂有教制止。方軌持犯準題文",
    "T40n1805_002:0262a23": "倒。第三科中初二句標歎戒功。依此淨戒得",
    "T40n1805_002:0262a24": "越苦海故如舟航。凡入道門無不稟戒故。是",
    "T40n1805_002:0262a25": "宗要受下明多犯所以。受時遍境俱發故通",
    "T40n1805_002:0262a26": "法界。隨中一行猶難。故如麟角(麟是瑞獸。國君有道乃現。止有",
    "T40n1805_002:0262a27": "一角舉此喻其少耳)。受多持少患在迷教故云良由等。本",
    "T40n1805_002:0262a28": "詮即目律教。塵染即是毀犯。此下示意列章。",
    "T40n1805_002:0262a29": "據此首題止標戒相。今欲委述法體及行。故",
    "T40n1805_002:0262b01": "當先示須明之意。上句引聖為況。上標此字",
    "T40n1805_002:0262b02": "即指前戒。聖賢欽序者即標宗。所引諸經律",
    "T40n1805_002:0262b03": "論贊戒之文是也。何下顯今須述。故下列示",
    "T40n1805_002:0262b04": "章門。通出離者貫徹因果故。生眾行者基址",
    "T40n1805_002:0262b05": "義故。順本受者是隨行故。通篇聚者屬教詮",
    "T40n1805_002:0262b06": "故。亘即遍也。問何以不伹釋相。而總論四",
    "T40n1805_002:0262b07": "戒者。答戒是一也。軌凡從聖名法。總攝歸",
    "T40n1805_002:0262b08": "心名體。三業造修名行。覽而可別名相。由法",
    "T40n1805_002:0262b09": "成體。因體起行。行必據相。當知相者即是法",
    "T40n1805_002:0262b10": "相。復是體相。又是行相。無別相也。若昧餘三",
    "T40n1805_002:0262b11": "直爾釋相。既無由序不知所來。徒自尋條終",
    "T40n1805_002:0262b12": "難究本。故戒體中云。人並受戒少有明識。故",
    "T40n1805_002:0262b13": "於隨相之首諸門示現。準知己身得戒成不。",
    "T40n1805_002:0262b14": "然後持犯方可修離。聖意昭顯學者宜知。初",
    "T40n1805_002:0262b15": "科聖道者通語三乘。本謂根本基即基址。本",
    "T40n1805_002:0262b16": "喻戒法發生於聖道。基喻聖道依憑於戒法。",
    "T40n1805_002:0262b17": "次順明中初正明。賊即三毒。能劫善財侵害",
    "T40n1805_002:0262b18": "慧命故以喻焉。隨境禁制故如捉。攝止一處",
    "T40n1805_002:0262b19": "故如縛。用智照破故如殺。捉縛通凡。殺唯",
    "T40n1805_002:0262b20": "局聖。初果破見。亦得名殺終至無學殺方究",
    "T40n1805_002:0262b21": "竟。是以羅漢彰名殺賊。然雖聖道親在縛殺。",
    "T40n1805_002:0262b22": "推其元由功由先捉。本基之義於茲彰矣。賢",
    "T40n1805_002:0262b23": "者現修聖人已成。大小雖殊行門無別。是以",
    "T40n1805_002:0262b24": "五分功德以戒為初。無上菩提以戒為本。安",
    "T40n1805_002:0262b25": "有棄戒別求聖道。智論所謂。無翅欲飛無船",
    "T40n1805_002:0262b26": "欲度。聖言深勉可不信乎。即下引證。文有三",
    "T40n1805_002:0262b27": "段。遺教依因同前基本。諸禪定者四禪四空",
    "T40n1805_002:0262b28": "定相差別故。馬鳴釋云有色無色解脫功德",
    "T40n1805_002:0262b29": "是也。滅苦智者苦即見思二惑。是苦本故。智",
    "T40n1805_002:0262c01": "即三十四心以能滅故。次引四分示佛制意",
    "T40n1805_002:0262c02": "本為聖道。調毒令盡即是果成後。文即本律",
    "T40n1805_002:0262c03": "說戒。犍度釋波羅提木叉文(標宗亦引。有言善生者非)。上句",
    "T40n1805_002:0262c04": "喻顯。根喻生長。面首喻高勝。下二句法合。集",
    "T40n1805_002:0262c05": "眾善者統萬行也。三昧成者資禪觀也。具斯",
    "T40n1805_002:0262c06": "二義故同根首。反顯中初引論示。下引經證。",
    "T40n1805_002:0262c07": "亦遺教文如標宗委釋。此明無戒具諸過失。",
    "T40n1805_002:0262c08": "本基之義於此彌彰。指略中彼第一云。為道",
    "T40n1805_002:0262c09": "制戒本非世福。又云。若原制意為道方便。三",
    "T40n1805_002:0262c10": "乘學人必由斯迹。廣文如彼。餘自尋之。次",
    "T40n1805_002:0262c11": "科下敘功能。而首標大用者良由有用。方見",
    "T40n1805_002:0262c12": "功能功由用彰。所以先舉。略舉中二。初通敘",
    "T40n1805_002:0262c13": "教旨。夫下別彰戒功。初中上二句總示三藏。",
    "T40n1805_002:0262c14": "須約通別二意釋之。若就別從強經論二藏",
    "T40n1805_002:0262c15": "斷證功高。毘尼一法住持最勝。從通兼具經",
    "T40n1805_002:0262c16": "論並列流通住持。毘尼特彰絕縛元始。義雖",
    "T40n1805_002:0262c17": "兩通文從別意。故云並有等也。明義別者通",
    "T40n1805_002:0262c18": "示三藏不同也。須略舉者獨標律藏也。言略",
    "T40n1805_002:0262c19": "有二。一對餘藏此不明故。二就律藏。但舉",
    "T40n1805_002:0262c20": "要故。別彰中。前四句別舉。必下通結貫上諸",
    "T40n1805_002:0262c21": "句。初句住持義。次句軌物義。九道者除佛",
    "T40n1805_002:0262c22": "道。外三聖六凡皆被戒訓。故若準涅槃我亦",
    "T40n1805_002:0262c23": "有師。所謂法也又戒經云。三世諸佛皆尊",
    "T40n1805_002:0262c24": "敬戒。是知戒法佛猶師奉。今望無非可治故",
    "T40n1805_002:0262c25": "云九道耳。三發趣義。四本基義。此之四句攝",
    "T40n1805_002:0262c26": "盡戒功。比於餘藏優劣見矣。次引證中初引",
    "T40n1805_002:0262c27": "本律。通證餘三義。後引善見別證初義。又",
    "T40n1805_002:0262c28": "律序偈明越度生死。戒本偈明能至佛道。準",
    "T40n1805_002:0262c29": "律序偈先舉喻云。如人欲度河用手及浮囊。",
    "T40n1805_002:0263a01": "雖深無沒憂。便能到彼岸。鈔引合法對喻。可",
    "T40n1805_002:0263a02": "知。戒本偈中初句召行人。次句明本志。第三",
    "T40n1805_002:0263a03": "示行法。正法即指戒也。下句除惑倒。舉結集",
    "T40n1805_002:0263a04": "中初文上二句彰勝。善下引示。有情之類色",
    "T40n1805_002:0263a05": "心存亡依乎壽命。佛法興廢實在毘尼。此即",
    "T40n1805_002:0263a06": "論家顯示當時結集之意。推釋中初句總徵。",
    "T40n1805_002:0263a07": "餘下別釋。先經後律。經中又二。初四句示",
    "T40n1805_002:0263a08": "詮相虛通。化跡謂往昔因緣。因果即三世報",
    "T40n1805_002:0263a09": "應。事隨理者事別理通。經宗理故設有事相",
    "T40n1805_002:0263a10": "融歸於理。故有一多互入大小相容。況意在",
    "T40n1805_002:0263a11": "忘言。隨立隨遣故者言無寄也。意下六句",
    "T40n1805_002:0263a12": "顯幽深難學。猶恐愚者不體今意。妄生輕重",
    "T40n1805_002:0263a13": "故此遮之。筌即取魚之器喻言教也。次明律",
    "T40n1805_002:0263a14": "藏中。初四句比前顯勝。故知。化教住持功劣",
    "T40n1805_002:0263a15": "實由詮相微隱故也。以下舉事釋成。初約異",
    "T40n1805_002:0263a16": "相釋。又下約眾法釋。初文中人通五眾。法",
    "T40n1805_002:0263a17": "該僧別。住即是處。下引寺誥。伽藍制置並存",
    "T40n1805_002:0263a18": "表對。又大界淨地攝人攝食各有分齊。皆異",
    "T40n1805_002:0263a19": "俗之相也。雜行言通眾自共行。行即是事。故",
    "T40n1805_002:0263a20": "此四句即是人法處事攝相斯盡。然此四相",
    "T40n1805_002:0263a21": "道宗綱領與世懸殊。提誘群生住持萬載實",
    "T40n1805_002:0263a22": "賴此矣。由下四句示住持義。初明世諦依相",
    "T40n1805_002:0263a23": "成立。由諸眾生不知空寂。但隨虛妄有為之",
    "T40n1805_002:0263a24": "相。乃有世間故云爾也。次句明如來順世立",
    "T40n1805_002:0263a25": "法。如來說法常依二諦。一依真諦泯絕諸法。",
    "T40n1805_002:0263a26": "二依俗諦建立諸法。今此律藏建立持犯。滅",
    "T40n1805_002:0263a27": "惡生善隨情附相引接初心。是以凡所制戒",
    "T40n1805_002:0263a28": "並託緣生。隨有開遮皆防譏毀。故云法逐相",
    "T40n1805_002:0263a29": "也。次眾法中佛所立戒令人稟行。即以法資",
    "T40n1805_002:0263b01": "人也。上明自行既立。方堪秉御以成眾行。即",
    "T40n1805_002:0263b02": "是弘法故云親成等。是知。法有資人之用。人",
    "T40n1805_002:0263b03": "有弘法之能。非法則人亡。非人則法滅。人",
    "T40n1805_002:0263b04": "法相資乃能久住耳。故下引證。亦律序偈上",
    "T40n1805_002:0263b05": "半偈云。聖眾若和合(聖通事理二和。凡唯在事和)。世尊所稱",
    "T40n1805_002:0263b06": "譽(悅可聖心)。下半如鈔引。釋成世尊稱譽所以。三解",
    "T40n1805_002:0263b07": "名義。列三名中初毘尼又四。初二句翻名。注",
    "T40n1805_002:0263b08": "顯異號。皆傳訛耳。即下引所出。十八法者即",
    "T40n1805_002:0263b09": "調達執九邪。破佛九正。共為十八法非法(八正軌生",
    "T40n1805_002:0263b10": "物解。是法調達說為非。五邪不能生解為非。彼說為法)。律非律(八正調身口離七非名律。彼為非律。五",
    "T40n1805_002:0263b11": "邪反前說。彼說為律)。犯不犯(不剃髮不剪爪。佛制有罪名犯。調謂有命。若不剃剪說為不犯。心念作惡",
    "T40n1805_002:0263b12": "不制有罪名不犯。彼說心起三毒。反說為犯)。若輕若重(遮惡為輕。調見壞業墮龍。便謂皆",
    "T40n1805_002:0263b13": "重。初篇永障為重。彼見先作無犯。便言俱輕)。有殘無殘(犯下四篇非一生障名有殘。彼說無殘。",
    "T40n1805_002:0263b14": "犯初篇永障名無殘。反說有殘)。麁惡非麁惡(初二篇下方便重蘭名麁惡。波逸提下及餘偷蘭。",
    "T40n1805_002:0263b15": "名非麁惡。故皆反說)。常所行非常所行(八正道常所用。彼說非常。五法非常用。調",
    "T40n1805_002:0263b16": "說為常)。制非制(五篇是佛制。彼說非制。五法非佛說名非制。調說為制)。說非說(四是重禁",
    "T40n1805_002:0263b17": "餘是經約名正說。調說為非。四輕餘重是非說。調為是說。多見妄解。故引疏注出)。此據破僧戒",
    "T40n1805_002:0263b18": "所列。至拘睒彌犍度。出第二云。毘尼非毘尼。",
    "T40n1805_002:0263b19": "前後兩處華梵各舉。故云不並。是知。此名律",
    "T40n1805_002:0263b20": "自翻耳。下復引經命七滅諍以為七律。所據",
    "T40n1805_002:0263b21": "益顯矣。或下指非文見母論。疏云。古譯毘尼",
    "T40n1805_002:0263b22": "皆稱為滅。以七毘尼殄四諍。故如水滅火。水",
    "T40n1805_002:0263b23": "不名滅。名不附體故所不取。故下顯正名依",
    "T40n1805_002:0263b24": "體立。經律明據故云正也。次戒名中初翻名。",
    "T40n1805_002:0263b25": "即下顯據。六度者一檀(此云施)。二尸羅(戒)。三羼提",
    "T40n1805_002:0263b26": "(忍辱)。四毘梨耶(精進)。五禪(定)。六般若(智慧)。六種皆名波",
    "T40n1805_002:0263b27": "羅蜜。此翻為度。今用第二證名。可知。此即經",
    "T40n1805_002:0263b28": "論常談故通指耳。後木又中此無異翻。故直",
    "T40n1805_002:0263c01": "示名而已。處處亦名別別。顯次第中初標示。",
    "T40n1805_002:0263c02": "教行果三不唯戒律。一切教門次第皆爾故",
    "T40n1805_002:0263c03": "言一化。律下正顯。初句明律先。教不下明",
    "T40n1805_002:0263c04": "戒次。戒不下明木又在後。釋律義中初科",
    "T40n1805_002:0263c05": "上句訓字。法以楷定為義。如釋題中。謂下釋",
    "T40n1805_002:0263c06": "義。一切戒本大分為二。前明犯相後明不犯。",
    "T40n1805_002:0263c07": "犯中復二。即輕與重四義。攝盡毘尼大藏。就",
    "T40n1805_002:0263c08": "輕重中復有因果缺緣開制之異。故云等也。",
    "T40n1805_002:0263c09": "顯示律名從教而立。故云並律等。問中以聖",
    "T40n1805_002:0263c10": "人之教皆修行之法。而修多羅取貫攝為目。",
    "T40n1805_002:0263c11": "阿毘曇以折理彰名。故申此問。意顯今宗獨",
    "T40n1805_002:0263c12": "專此號。答中引論示意。還約三學引生次第。",
    "T40n1805_002:0263c13": "戒範在先故獨名法。若爾經亦訓法。論翻對",
    "T40n1805_002:0263c14": "法無比法等。是則餘藏亦得名法。豈獨律耶。",
    "T40n1805_002:0263c15": "答修多翻線西竺本名。此土字書訓經為法。",
    "T40n1805_002:0263c16": "又論。稱法者或從法相如陰界入等。或即法",
    "T40n1805_002:0263c17": "門諦緣度等。或就法體涅槃理等。毘尼不爾",
    "T40n1805_002:0263c18": "中梵本名。復是教詮名相楷定。是非可不必",
    "T40n1805_002:0263c19": "從文斷。故與餘藏法義天別。問彼法門義亦",
    "T40n1805_002:0263c20": "即從教。答若就通論三藏教詮竝名為法。但",
    "T40n1805_002:0263c21": "戒引生軌物義勝先據斯目。餘雖號法弱故",
    "T40n1805_002:0263c22": "不彰。若約別論三名各異。如上所列。前後",
    "T40n1805_002:0263c23": "中初徵。若據世傳云經律論比從語便。若",
    "T40n1805_002:0263c24": "對三學律必當先。故申其意。由下釋。以定慧",
    "T40n1805_002:0263c25": "幽隱邪正難分。簡別雜濫必用律法。用既在",
    "T40n1805_002:0263c26": "首義必先標。內法謂八正道。外俗濫同謂偷",
    "T40n1805_002:0263c27": "形者。以法除者如律中。時世飢饉有外道。偷",
    "T40n1805_002:0263c28": "形隨眾僧後。僧以受戒時分和尚闍梨等詰",
    "T40n1805_002:0263c29": "之。竝云不知。因即陳首。妙要也。故下結示。",
    "T40n1805_002:0264a01": "創初也。餘下指略。或約三學次第。或是佛法",
    "T40n1805_002:0264a02": "壽命故合居先。此即常聞故所不釋(或指戒及木又。或",
    "T40n1805_002:0264a03": "指戒疏皆非)。次釋戒義初科引雜心者顯示戒義類",
    "T40n1805_002:0264a04": "通周遍。無境不發無惡不禁。簡餘世善局狹",
    "T40n1805_002:0264a05": "不周。禪無漏戒唯情境發皆非通類也。指廣",
    "T40n1805_002:0264a06": "如後。即戒體中。廣列中初科。智論言性善者",
    "T40n1805_002:0264a07": "彼云。好行善道不自放逸。謂性是善。不使從",
    "T40n1805_002:0264a08": "惡故善。生五釋學義摘在次科。二從心中此",
    "T40n1805_002:0264a09": "就所治為名。身口五根通須調伏。不唯在心",
    "T40n1805_002:0264a10": "故云等也。三中初示召體之名。如下引論示",
    "T40n1805_002:0264a11": "體。初句舉名。此與從心語濫。以下示能即約",
    "T40n1805_002:0264a12": "三性。簡體是善無作。問此與上性善何異。答",
    "T40n1805_002:0264a13": "準前論釋望遮惡為言。故判屬功能也。四中",
    "T40n1805_002:0264a14": "前引諸殺而局善釋於義未盡。是故鈔主",
    "T40n1805_002:0264a15": "以義繼之。故曰因明。名義兩通故曰正義。",
    "T40n1805_002:0264a16": "初句示名不局。戒言性者借訓顯義。勿滯字",
    "T40n1805_002:0264a17": "書。惡律儀亦名惡戒。屠兒獵師旃陀羅輩常",
    "T40n1805_002:0264a18": "行殺害。名受惡戒持惡律儀。問如何受耶。",
    "T40n1805_002:0264a19": "答以殺為業發意受行。即為受也。如雜心說。",
    "T40n1805_002:0264a20": "順惡易成不假緣發。但望殺心遍該生類故",
    "T40n1805_002:0264a21": "名律儀。隨殺生命即為持戒。不律儀者非善",
    "T40n1805_002:0264a22": "故言不。類通故言律儀。即惡律儀所出異耳。",
    "T40n1805_002:0264a23": "若此下釋義。初二句通示。戒以性名。性通",
    "T40n1805_002:0264a24": "三性。且論善惡互不相容各得禁義。惡下別",
    "T40n1805_002:0264a25": "釋。初明惡戒。通禁制止名律。造作有相名",
    "T40n1805_002:0264a26": "儀。若下明善戒。令反解者但應回倒善惡二",
    "T40n1805_002:0264a27": "字。改樂殺為慈護。即可見矣。五中引律者。此",
    "T40n1805_002:0264a28": "說戒法中釋戒序。文戒是因木叉是果。今召",
    "T40n1805_002:0264a29": "戒為木叉。即是因從果也。解脫中約近遠兩",
    "T40n1805_002:0264b01": "義釋之。近中又二。初標言隨分者顯非頓脫。",
    "T40n1805_002:0264b02": "即處處義也。謂下釋。初二句示境緣別也。次",
    "T40n1805_002:0264b03": "一句明治行不頓也。下一句示分果也。此望",
    "T40n1805_002:0264b04": "隨境起護脫免過非。故云隨相。次遠義者此",
    "T40n1805_002:0264b05": "以凡地所受望後聖果。故云遠取。即前聖道",
    "T40n1805_002:0264b06": "本基義故云因戒等。克猶護也。聖總三乘累",
    "T40n1805_002:0264b07": "該五住。故下引證。亦律序偈彼云。眾經億",
    "T40n1805_002:0264b08": "百千戒為第一最。欲求第一最。今世及後世",
    "T40n1805_002:0264b09": "當持此禁戒。終身莫毀犯。餘二句如鈔。問近",
    "T40n1805_002:0264b10": "遠兩釋何以分之。答此有多異。一近約止業。",
    "T40n1805_002:0264b11": "遠望除惑。二近是凡地。遠即聖道。三近是就",
    "T40n1805_002:0264b12": "因。遠即從果。四近是漸防。遠即頓破。即戒疏",
    "T40n1805_002:0264b13": "云。戒障有二。一者業非。二者煩惑。戒淨障業",
    "T40n1805_002:0264b14": "惑待智亡。望分所除故云別脫(此明近義)。後智除惑",
    "T40n1805_002:0264b15": "乃稱究竟解脫(此證遠義)。下文指後。即戒體中發戒",
    "T40n1805_002:0264b16": "數量門。彼明境量等。即別脫之義可見。四",
    "T40n1805_002:0264b17": "具緣門敘意中初示受法。末代唯羯磨者。以",
    "T40n1805_002:0264b18": "五受中善來三語八敬唯局佛在。破結微通",
    "T40n1805_002:0264b19": "稀而復隱故。藉因緣者或發心為因。餘事名",
    "T40n1805_002:0264b20": "緣。或能受為因。所對為緣。或俱因緣如前已",
    "T40n1805_002:0264b21": "辨。其下明重述意。一門即受戒篇。比丘大",
    "T40n1805_002:0264b22": "綱者攝僧要故。佛法根本者住持勝故。列緣",
    "T40n1805_002:0264b23": "中此但撮前受法。徑示是非。分對解釋前已",
    "T40n1805_002:0264b24": "具委。久聽既知不喜煩釋。新學未曉自可尋",
    "T40n1805_002:0264b25": "之。故略點示耳。初列五緣竝出母論。三中初",
    "T40n1805_002:0264b26": "明受者知師下至小罪。通望下明十師互知。",
    "T40n1805_002:0264b27": "唯據重夷。心不具法謂無戒者。如十三難十",
    "T40n1805_002:0264b28": "誦白衣之類。雜相中初又云者懸取論意。或",
    "T40n1805_002:0264b29": "可引前受緣。五八戒下竝略破重之言。故云",
    "T40n1805_002:0264c01": "乃至十戒等。二引論示。彼明六種戒。隨犯一",
    "T40n1805_002:0264c02": "重餘皆絕分。文中具舉五戒。餘竝略之。故云",
    "T40n1805_002:0264c03": "乃至等。八字寫訛。準論合作十戒。即越過",
    "T40n1805_002:0264c04": "八戒也。不得如前者同上五戒也。三結界中",
    "T40n1805_002:0264c05": "初斥單結戒場。更下不字疑是多寫。去之則",
    "T40n1805_002:0264c06": "義便。直結小界即目戒場。對大言小如前結",
    "T40n1805_002:0264c07": "法。可知。今下次斥無緣結小界。此即三小有",
    "T40n1805_002:0264c08": "難應法。無故為非。四中初引論示心。重輕二",
    "T40n1805_002:0264c09": "心難顯其相。非謂徒然懇惻而已。要在見境",
    "T40n1805_002:0264c10": "明白上品要誓。方名增上重心。亦如前說。恐",
    "T40n1805_002:0264c11": "忘故重示耳。又下約行顯相。初示得失。依",
    "T40n1805_002:0264c12": "論即上多論。以期持奉即殷重。故下引文證",
    "T40n1805_002:0264c13": "律自釋云。共比丘者共餘比丘受大戒。是共",
    "T40n1805_002:0264c14": "比丘義(此謂受體同。刪定戒改云共戒是也)。同戒者釋云。結此戒已",
    "T40n1805_002:0264c15": "寧死不犯。共餘比丘同是同戒義(隨行司也)。此即律",
    "T40n1805_002:0264c16": "本淫戒中文。雖文局初戒而義通二百五十。",
    "T40n1805_002:0264c17": "所以戒首先標此者。意明必具受隨二戒乃",
    "T40n1805_002:0264c18": "有持犯。非受則無隨。非隨則無受。此證願",
    "T40n1805_002:0264c19": "行相副方成得戒明矣。願行即受隨也。五時",
    "T40n1805_002:0264c20": "節中初科問。列四心中略無記。故云乃至。無",
    "T40n1805_002:0264c21": "心者論作入滅盡定。準業疏。問三性通得則",
    "T40n1805_002:0264c22": "合無心入無記耳。答云通者彼云。先以善心",
    "T40n1805_002:0264c23": "禮僧合掌。白四起業相續成就。是名善心發",
    "T40n1805_002:0264c24": "善心得。若先以善心乃至起業。羯磨未竟起",
    "T40n1805_002:0264c25": "不善念。藉前善心力故發業任運而起。與不",
    "T40n1805_002:0264c26": "善俱是名善心發惡心得。無記睡心入滅盡",
    "T40n1805_002:0264c27": "定者亦爾。次立難中即前受戒犍度中。文瞋",
    "T40n1805_002:0264c28": "是不善。睡狂是無記。答中初示得不。羯磨",
    "T40n1805_002:0264c29": "已後者謂初白竟。第一羯磨已去名為後也。",
    "T40n1805_002:0265a01": "業疏引十誦云。知時犯不知時清淨。如犯殘",
    "T40n1805_002:0265a02": "懺。聞出罪白後睡不覺羯磨竟者是也。準此",
    "T40n1805_002:0265a03": "以通前聞白。已後睡得戒(此祖師所據也)。由前陳乞事",
    "T40n1805_002:0265a04": "委十師。既聞作白足彰情許。雖入餘心不妨",
    "T40n1805_002:0265a05": "感戒。廣如業疏。前下別點善心。恐疑善心本",
    "T40n1805_002:0265a06": "是得限。那云白時具上四心不得戒耶。故此",
    "T40n1805_002:0265a07": "釋之。又下復恐見云無心緣戒。便謂濫上無",
    "T40n1805_002:0265a08": "心。故重遣耳。五優劣中優即勝也。前後六",
    "T40n1805_002:0265a09": "門竝單論別脫。此兼道定還欲對顯別脫功",
    "T40n1805_002:0265a10": "勝。又別脫一戒通含五受。若對七科四通三",
    "T40n1805_002:0265a11": "局尋文可見。欲釋此門先須略知道定名相。",
    "T40n1805_002:0265a12": "初別脫對境彰名。定道從心為目。與定慧二",
    "T40n1805_002:0265a13": "心同時。故竝言共亦名為俱。其定戒者成論",
    "T40n1805_002:0265a14": "離禪定為二戒。色無色別故多宗合為一。俱",
    "T40n1805_002:0265a15": "不動業故道戒或名道俱。道共無漏等異。此",
    "T40n1805_002:0265a16": "辨名也。二別定竝有漏。道共唯無漏。別脫",
    "T40n1805_002:0265a17": "欲界業。定共上二界業。道共非三界業。此論",
    "T40n1805_002:0265a18": "體也。三別定通凡聖。道共唯局聖。此位分",
    "T40n1805_002:0265a19": "也。四別脫假緣受。定道隨心發。此明因也。五",
    "T40n1805_002:0265a20": "別脫但隨身。要期盡形故。定道名隨心。生死",
    "T40n1805_002:0265a21": "不絕故。此示功也。略知如此。餘如後解。敘意",
    "T40n1805_002:0265a22": "中失相謂。違教也。次科多論五種。初時二",
    "T40n1805_002:0265a23": "境三心四功五人。如次釋之。初時希常者。以",
    "T40n1805_002:0265a24": "木又須佛出世制方有故。餘二縱非佛出。亦",
    "T40n1805_002:0265a25": "有得定證道之者。故常有也。希現勝者。猶如",
    "T40n1805_002:0265a26": "世物希少則貴常者不如故。二境中木叉遮",
    "T40n1805_002:0265a27": "性通禁。餘二但止性惡。故境通局也。三約心",
    "T40n1805_002:0265a28": "者慈即大心。故是佛因論云。禪無漏戒不以",
    "T40n1805_002:0265a29": "慈心得。謂從智得。此專自利。即二乘心劣可",
    "T40n1805_002:0265b01": "知也。四明功有二。一攝生廣被七眾故。二住",
    "T40n1805_002:0265b02": "持勝紹續等故。住持中三種竝以紹續字貫",
    "T40n1805_002:0265b03": "之。初所乘法。二即所住境。三謂所成果(古記引毘羅三",
    "T40n1805_002:0265b04": "昧經云。人天涅槃是為三道非)。論中但云三乘道果相續不斷。",
    "T40n1805_002:0265b05": "故知餘文竝鈔加也。五約人中外道無無漏",
    "T40n1805_002:0265b06": "戒。故但舉禪戒耳。以彼亦得色無色定故。善",
    "T40n1805_002:0265b07": "見中初標示。諸下校量初總舉法喻。光山",
    "T40n1805_002:0265b08": "是喻。學即是法。戒定慧三故言諸也。日下別",
    "T40n1805_002:0265b09": "對顯勝。若下出其所以。此與多論初義頗同。",
    "T40n1805_002:0265b10": "重受中此章所明。意令行者審己所受。更求",
    "T40n1805_002:0265b11": "增勝故也。多宗中初科文列三種。竝異四分。",
    "T40n1805_002:0265b12": "言不重發者三戒永定。如下心受五中心受",
    "T40n1805_002:0265b13": "十。本俗仍下。餘五方勝。中心受十。上心受",
    "T40n1805_002:0265b14": "大亦爾。彼云。木叉戒者無有重得。若微品心",
    "T40n1805_002:0265b15": "受得五戒。後以中上品心受十戒。先得五戒",
    "T40n1805_002:0265b16": "更無增勝。於後五戒乃得增耳。不重受者彼",
    "T40n1805_002:0265b17": "計一受即定。既不重發更受不增。故不立也。",
    "T40n1805_002:0265b18": "準下但明具戒。意詳五八十亦爾。以五制盡",
    "T40n1805_002:0265b19": "形。八限日夜。縱逐日受望當日中不可重故。",
    "T40n1805_002:0265b20": "不重犯者此據初篇同種為言。依本定者本",
    "T40n1805_002:0265b21": "謂。壇場初受也。故下引證。婆沙中年少苾",
    "T40n1805_002:0265b22": "芻得上品戒。以能起上品心受故。羅漢苾芻",
    "T40n1805_002:0265b23": "得下品戒。以先發下品心受後不增勝故。問",
    "T40n1805_002:0265b24": "羅漢既發定共道俱。豈得不增。戒必不增。那",
    "T40n1805_002:0265b25": "得聖道。如是思之。釋難中初難者如戒本云",
    "T40n1805_002:0265b26": "戒羸不悔。謂將欲趣犯戒力微弱。故云羸也。",
    "T40n1805_002:0265b27": "堅持守護其體光潔。故如肥也。體既肥羸。理",
    "T40n1805_002:0265b28": "有增減。則與上常定義實相違。故以為難。答",
    "T40n1805_002:0265b29": "中初二句約受隨判開。此對隨行者行有持",
    "T40n1805_002:0265c01": "犯。故說肥羸。不論受體者受依本定。故無肥",
    "T40n1805_002:0265c02": "羸。亦下次就受體作無作分。上二句明作戒。",
    "T40n1805_002:0265c03": "一念者明時促也。隨心者謂逐境遷謝。不可",
    "T40n1805_002:0265c04": "追改。上中下心隨發一品則永定也。若爾彼",
    "T40n1805_002:0265c05": "宗作戒是色法。那云隨心。答此約心念剋定",
    "T40n1805_002:0265c06": "成時。故雜心多論竝以初念二念用分初後。",
    "T40n1805_002:0265c07": "如下自明。下二句明無作。非心者反上隨心",
    "T40n1805_002:0265c08": "也。盡形者反上一念也。彼計無作為色。故",
    "T40n1805_002:0265c09": "但云非心耳。隨行增微者謂。持心勤怠故體",
    "T40n1805_002:0265c10": "有肥羸。即彼所計身口七業皆色損益義也。",
    "T40n1805_002:0265c11": "若爾與上隨行復有何別。答上則專論隨行。",
    "T40n1805_002:0265c12": "此謂以隨資受(古記以後解謂同成論許重受者非也。彼自約行說體肥羸。豈今重受耶)。",
    "T40n1805_002:0265c13": "二成宗中初引論。而標故者因前起後非引",
    "T40n1805_002:0265c14": "證也。對破彼計假設疑問。答中初答重發。出",
    "T40n1805_002:0265c15": "彼第九七善律儀品。具云。有人受一日戒。是",
    "T40n1805_002:0265c16": "初律儀。即日受優婆塞戒。是第二律儀。即",
    "T40n1805_002:0265c17": "日出家作沙彌。是第三律儀。即日受具足。是",
    "T40n1805_002:0265c18": "第四律儀。即日得禪定。是第五律儀。即日得",
    "T40n1805_002:0265c19": "無色定。是第六律儀。即日得無漏。是第七律",
    "T40n1805_002:0265c20": "儀。上云無漏且據初果。下復統收二三四果。",
    "T40n1805_002:0265c21": "故云隨得道處(本論作道果)。而下示重發義。本得不",
    "T40n1805_002:0265c22": "失者從前體增為後體故。勝者受名從後彰",
    "T40n1805_002:0265c23": "名前名沒故。其下列釋可知。問重發重受如",
    "T40n1805_002:0265c24": "何分別。答重發據多戒。重受約一戒。若爾",
    "T40n1805_002:0265c25": "論明重發那見重受。答由體重發即得重受。",
    "T40n1805_002:0265c26": "以彼重受一體發故。引證中師資傳今藏中",
    "T40n1805_002:0265c27": "無本(諸記云。梁僧祐撰有五卷)。此即多宗餘師之義。雖違已",
    "T40n1805_002:0265c28": "宗乃順今部。故特引之。僧傳即梁高僧傳嘉",
    "T40n1805_002:0265c29": "祥寺慧皎撰。此引跋摩傳。壇經作十一年。祇",
    "T40n1805_002:0266a01": "桓即此土楊都寺名。慧照等五十人。影福寺",
    "T40n1805_002:0266a02": "尼慧果等三百二十三人。同從重受。僧伽跋",
    "T40n1805_002:0266a03": "摩此云眾鎧。或問者傳云。有慧義法師擅步",
    "T40n1805_002:0266a04": "京邑。見跋摩行重受事。謂為矯異執志不同。",
    "T40n1805_002:0266a05": "親與跋摩拒論是也。答下即跋摩語。慧義問",
    "T40n1805_002:0266a06": "曰。夫戒非同見之色也。頃見重受戒者。或依",
    "T40n1805_002:0266a07": "舊臘次。或從後受為始。進退之間足致深疑。",
    "T40n1805_002:0266a08": "跋摩答曰。人有二種故不一類。若年歲不滿。",
    "T40n1805_002:0266a09": "胎月未充則依今受為初。若先年已滿便入",
    "T40n1805_002:0266a10": "得戒之位。但疑先受有中下心。理須更求境",
    "T40n1805_002:0266a11": "勝而重受戒。即依本臘而永定也。餘廣如壇",
    "T40n1805_002:0266a12": "經。七中意明此土得戒元緣。令知所從不妄",
    "T40n1805_002:0266a13": "承奉故也。震嶺即目此方。下云漢境。足可",
    "T40n1805_002:0266a14": "相照也。通斥中初敘妄有二。一謂無端始。二",
    "T40n1805_002:0266a15": "謂緣乖亦得。忽下正斥。初斥妄言。由不披教",
    "T40n1805_002:0266a16": "輕發此言。故宜深責。今時多爾無知可悲。喟",
    "T40n1805_002:0266a17": "即歎息之聲。霆謂疾雷。七曜者日月五星(南方熒惑",
    "T40n1805_002:0266a18": "北方辰星。東方歲星。西方太白。中宮土宿)。麗即訓著。布著於天也。此",
    "T40n1805_002:0266a19": "明祖師將謂聖教人所同聞。而不意愚者都",
    "T40n1805_002:0266a20": "無所曉。因彼妄述不覺驚歎。故云豈以等。亦",
    "T40n1805_002:0266a21": "猶具耳眼者。聞雷至響見耀極明。而不謂聾",
    "T40n1805_002:0266a22": "盲無所聞見也。管識謂。管中闚覰喻識見之",
    "T40n1805_002:0266a23": "狹。厝置也。故下示所出。初顯緣成。引用聖教",
    "T40n1805_002:0266a24": "者指前第四門。此下示從始。縱下遮妨。猶",
    "T40n1805_002:0266a25": "恐執著諸律論中容有緣缺而感戒者。便謂",
    "T40n1805_002:0266a26": "不必假緣。故縱而奪之。如本律不受十戒。多",
    "T40n1805_002:0266a27": "宗不具衣鉢。伽論師僧不如法等。即緣境濫",
    "T40n1805_002:0266a28": "也。然成否之相竝見受戒篇中。故指如前。別",
    "T40n1805_002:0266a29": "顯中僧緣為二。初句重牒前標。自下引示。又",
    "T40n1805_002:0266b01": "三先敘教流之始。後下正示受緣。即下結示。",
    "T40n1805_002:0266b02": "初中漢是朝代。明即帝號。後漢明帝永平三",
    "T40n1805_002:0266b03": "年夜。夢金人飛空而至。旦集群臣占之。傅毅",
    "T40n1805_002:0266b04": "奏曰。臣按周書異記云。西域有神其名曰佛。",
    "T40n1805_002:0266b05": "昭王時生。穆王時滅。滅時此方午時天陰大",
    "T40n1805_002:0266b06": "地震動。白虹一十二道貫於太微。竟夕至曉。",
    "T40n1805_002:0266b07": "穆王問於群臣。時扈多(臣之姓名上音戶)奏曰。西國聖",
    "T40n1805_002:0266b08": "人入滅之兆。千年之後教法合流此土。王勅",
    "T40n1805_002:0266b09": "刊之於石。薶於南郊天祠之前。臣算至今正",
    "T40n1805_002:0266b10": "千年矣。陛下所夢將必是乎。帝以為然。遂遣",
    "T40n1805_002:0266b11": "蔡愔等十八人。往西國求佛教焉。迦竺者傳",
    "T40n1805_002:0266b12": "法僧名。即迦葉摩騰竺法蘭。皆中天竺人。時",
    "T40n1805_002:0266b13": "蔡愔等至月氏國。遇騰蘭同契遊化。遂迎至",
    "T40n1805_002:0266b14": "洛陽。譯四十二章經。又齎畫釋迦像。即此",
    "T40n1805_002:0266b15": "方三寶之始也。迄亦至也。曹即帝姓。魏是",
    "T40n1805_002:0266b16": "國號。為有後魏相濫。故加姓簡之。自漢明",
    "T40n1805_002:0266b17": "已來跨一百九十餘年。未稟等者。謂體俗形",
    "T40n1805_002:0266b18": "異也。設復等者。謂法闕事非也。祠即神廟。祀",
    "T40n1805_002:0266b19": "謂祭祀。所以騰蘭不即授歸戒者。此乃聖人",
    "T40n1805_002:0266b20": "知機而作化。存由漸故也。受緣中又二。初明",
    "T40n1805_002:0266b21": "迦羅行受。亦云柯羅。嘉平即齊帝時年號。凡",
    "T40n1805_002:0266b22": "得五年。洛陽即魏所都。立羯磨受者納法為",
    "T40n1805_002:0266b23": "體。異前形同也。業疏云。依法正部行十僧",
    "T40n1805_002:0266b24": "受戒。又云。神州一統約受。竝誦四分之文。",
    "T40n1805_002:0266b25": "即此為始矣(此土僧尼得戒功始迦羅。律宗不以繼祖忘本故也)。文中但云羯",
    "T40n1805_002:0266b26": "磨。則三歸五十義必具矣。中夏者大國曰夏。",
    "T40n1805_002:0266b27": "且局此方。言中其實西梵印度。乃閻浮之中",
    "T40n1805_002:0266b28": "心可。改妄習者立僧法式。替前祠祀。出戒",
    "T40n1805_002:0266b29": "心者令依持也。出謂翻文。心以總要為義。律",
    "T40n1805_002:0266c01": "文雖廣要歸戒本。故云心也。教宗之亂自此",
    "T40n1805_002:0266c02": "為始。聰師已前盛弘僧祇亦由此矣。又下次",
    "T40n1805_002:0266c03": "明曇諦譯羯磨。曇諦梵言未詳華語。若據藏",
    "T40n1805_002:0266c04": "中僧鎧羯磨亦出曹魏。但迦羅不用。別請曇",
    "T40n1805_002:0266c05": "諦出之故。今但推曇諦。即僧傳云。請胡僧",
    "T40n1805_002:0266c06": "出羯磨是也(迦羅行受。諦但譯文。後人反。以諦為祖獨遺迦羅者。未之思耳)。次尼",
    "T40n1805_002:0266c07": "緣中初標。若據曇諦羯磨尼法備足。則知。曹",
    "T40n1805_002:0266c08": "魏以來即從一眾邊受。此準五分十一眾受。",
    "T40n1805_002:0266c09": "十僧之外須一尼為和尚。方可行之。理必先",
    "T40n1805_002:0266c10": "有西尼。到此今云初緣。乃二眾受戒之初耳。",
    "T40n1805_002:0266c11": "至下引示。初示求那許請。文又為三。初敘求",
    "T40n1805_002:0266c12": "那西至。元嘉即宋文帝時改號凡三十年。求",
    "T40n1805_002:0266c13": "那跋摩此云功德鎧。揚州即宋所都(今昇則也)。後",
    "T40n1805_002:0266c14": "於南林寺前園中築戒壇受戒。即此土立壇",
    "T40n1805_002:0266c15": "之始。又下二敘發起端由。先明西尼怪問。",
    "T40n1805_002:0266c16": "據傳乃影福寺尼慧果等。騰西尼語諮問跋",
    "T40n1805_002:0266c17": "摩。摩下跋摩答釋可解。諸下三敘懷疑求",
    "T40n1805_002:0266c18": "受。先明宋尼虔請。下示跋摩許可。次至十",
    "T40n1805_002:0266c19": "年下云眾鎧代成。初敘眾鎧西來。即天竺國",
    "T40n1805_002:0266c20": "人。初下次明行法。先示前緣。德鎧即十年九",
    "T40n1805_002:0266c21": "月死。俄下明尼滿數。俄謂非久。即十一年",
    "T40n1805_002:0266c22": "也。通前共十一人此據正用為言。故云十數。",
    "T40n1805_002:0266c23": "指出中僧傳梁慧皎撰(唐傳祖師撰。宋傳贊寧撰二傳在後。今非所指)。名",
    "T40n1805_002:0266c24": "僧傳梁寶唱撰。僧傳序云。琅耶王巾撰。僧史",
    "T40n1805_002:0266c25": "齊竟陵文宣王撰。三寶記傳。或稱佛史。或號",
    "T40n1805_002:0266c26": "僧錄等。晉宋雜錄即俗典詳今鈔文。多引僧",
    "T40n1805_002:0266c27": "傳。然其事跡遍在諸文。故通指之。今生信",
    "T40n1805_002:0266c28": "奉。故下顯意。龜辨吉凶。鏡分好醜。千載之下",
    "T40n1805_002:0266c29": "不容濫迷也。",
    "T40n1805_002:0267a01": "四分律行事鈔資持記中一上終"
}