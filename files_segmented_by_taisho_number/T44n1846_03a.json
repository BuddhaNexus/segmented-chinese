{
    "T44n1846_03a:0266c02": "folio_3a 大乘起信論義記卷下本",
    "T44n1846_03a:0266c04": "京兆府魏國西寺沙門釋法藏撰",
    "T44n1846_03a:0266c05": "自下第二重顯所依因緣體相。於中有",
    "T44n1846_03a:0266c06": "二。初略明緣起甚深。後所謂心性下。廣顯",
    "T44n1846_03a:0266c07": "緣起差別之義。初中二。先標歎甚深。後何以",
    "T44n1846_03a:0266c08": "下釋深所以。",
    "T44n1846_03a:0266c09": "依無明熏習所起識者　初中言無明熏習",
    "T44n1846_03a:0266c10": "所起識者。牒上所說依根本無明起彼靜",
    "T44n1846_03a:0266c11": "心成業等識也○下正歎甚深。於中初凡",
    "T44n1846_03a:0266c12": "小非分。次菩薩分知。後唯佛窮了。",
    "T44n1846_03a:0266c13": "非凡夫能知亦非二乘智慧所覺　以彼二",
    "T44n1846_03a:0266c14": "乘但覺四住不了無明故。此無明所起之",
    "T44n1846_03a:0266c15": "識非其境也。",
    "T44n1846_03a:0266c16": "謂依菩薩從初正信發心觀察若證法身得少",
    "T44n1846_03a:0266c17": "分知乃至菩薩究竟地不能盡知唯佛窮了",
    "T44n1846_03a:0266c18": "　菩薩從初正信等者。十信之初創發心時。即",
    "T44n1846_03a:0266c19": "觀本識自性緣起因果之體。得成正信。故",
    "T44n1846_03a:0266c20": "攝論中約彼本識說云。菩薩初起應先觀",
    "T44n1846_03a:0266c21": "諸法如實因緣。此之謂也。三賢位中意言比",
    "T44n1846_03a:0266c22": "觀。故云觀察。地上證之未窮。故云少分。",
    "T44n1846_03a:0266c23": "以其但覺住相不覺生相故。如來四相俱",
    "T44n1846_03a:0266c24": "了故。得窮源也○何以故下釋深所以。",
    "T44n1846_03a:0266c25": "何以故　先責意云。緣起妙理貫通凡聖。何",
    "T44n1846_03a:0266c26": "故說見唯在果人○答中三。初即淨常染。",
    "T44n1846_03a:0266c27": "二雖有染心下即染常淨。三是故下結成難",
    "T44n1846_03a:0266c28": "測。故唯佛知。前中三句。",
    "T44n1846_03a:0266c29": "是心從本已來自性清淨而有無明為無明",
    "T44n1846_03a:0267a01": "所染有其染心　初緣起體即因也。次發緣",
    "T44n1846_03a:0267a02": "起之由即緣也。後顯緣起之相。即不染而",
    "T44n1846_03a:0267a03": "染也。",
    "T44n1846_03a:0267a04": "雖有染心而常恒不變是故此義唯佛能知",
    "T44n1846_03a:0267a05": "　雖有下釋緣起甚深義。即染而不染也。勝",
    "T44n1846_03a:0267a06": "鬘經云。自性清淨心難可了知。彼心為煩",
    "T44n1846_03a:0267a07": "惱所染。亦難了知。乃至結云唯佛能知。楞",
    "T44n1846_03a:0267a08": "伽經中亦同此說。故彼經云。如來藏是清淨",
    "T44n1846_03a:0267a09": "相。客塵煩惱垢染不淨。乃至廣說。下結云。我",
    "T44n1846_03a:0267a10": "今與汝及諸菩薩甚深智者。能了別也○第",
    "T44n1846_03a:0267a11": "二所謂下廣顯緣起差別相。內有二。初顯前",
    "T44n1846_03a:0267a12": "緣起體相。二不了一法義者下。更重料簡。",
    "T44n1846_03a:0267a13": "初中有三。初所謂心性等釋上不變之義。",
    "T44n1846_03a:0267a14": "所謂心性常無念故名為不變　雖舉體動",
    "T44n1846_03a:0267a15": "而本來靜。故云常無念。顯上緣起因體也",
    "T44n1846_03a:0267a16": "○二以不達下顯上無明緣起之由也。",
    "T44n1846_03a:0267a17": "以不達一法界故心不相應忽然念起名為",
    "T44n1846_03a:0267a18": "無明　亦釋上無明得起所由。以不了真",
    "T44n1846_03a:0267a19": "如平等一義故。心不相應忽然念動。名為",
    "T44n1846_03a:0267a20": "無明。此顯根本無明最極微細未有能所王",
    "T44n1846_03a:0267a21": "數差別。即心之惑故云不相應。非同心王",
    "T44n1846_03a:0267a22": "心所相應也。唯此無明為染法之源。最極微",
    "T44n1846_03a:0267a23": "細。更無染法能為此本。故云忽然念起也。",
    "T44n1846_03a:0267a24": "如瓔珞本業經云。四住地前更無法起故。",
    "T44n1846_03a:0267a25": "名無始無明住地。是則明其無明之前無別",
    "T44n1846_03a:0267a26": "有法為始集之本。故云無始。即是此論忽然",
    "T44n1846_03a:0267a27": "義也。此約麁細相依之門說為無前。亦言",
    "T44n1846_03a:0267a28": "忽然。不約時節以說忽然。以起無初故",
    "T44n1846_03a:0267a29": "也○染心者下第三顯上緣起相。謂有其染",
    "T44n1846_03a:0267b01": "心之句也。於中有三。謂標問別解。別解",
    "T44n1846_03a:0267b02": "中。六染即是上意識及五種意。但前明依",
    "T44n1846_03a:0267b03": "因緣生起次第義。故從細至麁說。今欲辨",
    "T44n1846_03a:0267b04": "治斷次第。故從麁至細說。六中各二。初障",
    "T44n1846_03a:0267b05": "後治。",
    "T44n1846_03a:0267b06": "染心者有六種云何為六一者執相應染　初",
    "T44n1846_03a:0267b07": "執相應染者。是六麁中執取相及計名字相。",
    "T44n1846_03a:0267b08": "亦是上意識見愛煩惱所增長義。亦是上四",
    "T44n1846_03a:0267b09": "相中麁分別執著相也。但麁心外執。與境相",
    "T44n1846_03a:0267b10": "應污其淨行故云染也。",
    "T44n1846_03a:0267b11": "依二乘解脫及信相應地遠離故　若二乘人",
    "T44n1846_03a:0267b12": "至無學位見修煩惱究竟離也。信相應者。十",
    "T44n1846_03a:0267b13": "解已去。信根成就無有退失。名信相應。",
    "T44n1846_03a:0267b14": "故地論中。地前總名信行地菩薩。無著論中",
    "T44n1846_03a:0267b15": "亦同此說也。此菩薩得人空。見修煩惱不",
    "T44n1846_03a:0267b16": "得現行故云遠離。非約隨眠。以留惑故。",
    "T44n1846_03a:0267b17": "故攝論云。若不斷上心。則不異凡夫。若不",
    "T44n1846_03a:0267b18": "留種子。則不異二乘。又二意留惑為自",
    "T44n1846_03a:0267b19": "他也。此約終教說。若約始教。初地已上方",
    "T44n1846_03a:0267b20": "說留惑。如餘論說。今此菩薩非直斷四住",
    "T44n1846_03a:0267b21": "人執。亦分斷無明住地故。此論下文云不",
    "T44n1846_03a:0267b22": "了一法界義者。從信相應地觀察學斷故。",
    "T44n1846_03a:0267b23": "今但為顯人我麁執故。不論彼也。",
    "T44n1846_03a:0267b24": "二者不斷相應染依信相應地修學方便漸",
    "T44n1846_03a:0267b25": "漸能捨得淨心地究竟離故　二不斷相應者。",
    "T44n1846_03a:0267b26": "五意中名相續識。六麁中名相續相。但",
    "T44n1846_03a:0267b27": "法執相續生生起不斷。不斷即是相續名也。",
    "T44n1846_03a:0267b28": "從十解已去修唯識觀尋思方便。乃至初",
    "T44n1846_03a:0267b29": "地證三無性遍滿真如。法執分別不得現",
    "T44n1846_03a:0267c01": "行。故言淨心地究竟離也。",
    "T44n1846_03a:0267c02": "三者分別智相應染依具戒地漸離乃至無相",
    "T44n1846_03a:0267c03": "方便地究竟離故　三分別智相應者。是五",
    "T44n1846_03a:0267c04": "意中智識。是六麁中智相。以能分別世出",
    "T44n1846_03a:0267c05": "世諸法染淨。故云智也。是法執修惑。七地已",
    "T44n1846_03a:0267c06": "還。有出入觀異。故於境界有微細分別。然",
    "T44n1846_03a:0267c07": "地地分除。故云漸離。八地已去。無出觀外",
    "T44n1846_03a:0267c08": "緣境。故於七地盡此惑也。故云無相方便",
    "T44n1846_03a:0267c09": "地究竟離也。以二地三聚戒具故。云具戒",
    "T44n1846_03a:0267c10": "地。以七地於無相觀有加行方便之功用",
    "T44n1846_03a:0267c11": "故。云無相方便地。以八地已去於無相無",
    "T44n1846_03a:0267c12": "方便功用故。",
    "T44n1846_03a:0267c13": "四者現色不相應染依色自在地能離故　四",
    "T44n1846_03a:0267c14": "現色不相應者。是上五意中現識。是上三",
    "T44n1846_03a:0267c15": "細中境界相。猶如明鏡現色像等。此依根",
    "T44n1846_03a:0267c16": "本無明動令現境也。以八地中得三種世",
    "T44n1846_03a:0267c17": "間自在。色性隨心無有障礙。故云色自在",
    "T44n1846_03a:0267c18": "地能離也。以色不自在位現識不亡故。",
    "T44n1846_03a:0267c19": "此位中遣彼相也。",
    "T44n1846_03a:0267c20": "五者能見心不相應染依心自在地能離故",
    "T44n1846_03a:0267c21": "　五能見心者。五意中轉識。三細中能見相。",
    "T44n1846_03a:0267c22": "以根本無明動令能見。上文云。依於動心",
    "T44n1846_03a:0267c23": "成能見故。第九地中善知眾生心行十種稠",
    "T44n1846_03a:0267c24": "林。故云心自在。此於他心得自在。又以自",
    "T44n1846_03a:0267c25": "得四十無礙智。有礙能緣永不得起。故云",
    "T44n1846_03a:0267c26": "心自在地能離也。",
    "T44n1846_03a:0267c27": "六者根本業不相應染菩薩盡地得入如來",
    "T44n1846_03a:0267c28": "地能離故　六根本業者。五意中業識。三細",
    "T44n1846_03a:0267c29": "中業相。以無明力不覺心動故。菩薩地盡",
    "T44n1846_03a:0268a01": "等者。謂十地終心金剛喻定無垢地中。微細",
    "T44n1846_03a:0268a02": "習氣心念都盡故。上文云。得見心性。心則",
    "T44n1846_03a:0268a03": "常住。故云能離也○第二更重料揀中有",
    "T44n1846_03a:0268a04": "三。初辨上無明。約治斷料揀。二釋上相應",
    "T44n1846_03a:0268a05": "不相應義。三舉上染心及無明。約境成二",
    "T44n1846_03a:0268a06": "礙義。前中標釋。",
    "T44n1846_03a:0268a07": "不了一法界義者從信相應地觀察學斷入",
    "T44n1846_03a:0268a08": "淨心地隨分得離乃至如來地能究竟離故",
    "T44n1846_03a:0268a09": "　釋中。初麁者至初地離。後細者至佛地",
    "T44n1846_03a:0268a10": "盡故也。此即是上染心所依無明住地。能染",
    "T44n1846_03a:0268a11": "真如成染心故。上云破和合識者。滅無",
    "T44n1846_03a:0268a12": "明故。滅相續心者。斷染心故。今無明與",
    "T44n1846_03a:0268a13": "染心雖說有前後。然治滅並一時也。",
    "T44n1846_03a:0268a14": "言相應義者謂心念法異依染淨差別而知相",
    "T44n1846_03a:0268a15": "緣相同故　第二釋相應不相應者。六染中",
    "T44n1846_03a:0268a16": "前三是相應心。相應有二釋。一約王數",
    "T44n1846_03a:0268a17": "釋。以此三種皆是麁心故。言心念法異者。",
    "T44n1846_03a:0268a18": "心謂心王。念法謂心法也。王數不同。故云",
    "T44n1846_03a:0268a19": "異也。迦栴延論中。名為心及心所念法也。",
    "T44n1846_03a:0268a20": "依染淨差別者。是所分別境也。知相緣相同",
    "T44n1846_03a:0268a21": "者。若心王知染。心法亦同。心王緣淨。心法",
    "T44n1846_03a:0268a22": "亦同也。知相即能知同。緣相即所緣同。二約",
    "T44n1846_03a:0268a23": "心境相應釋。以此三種依境生故。是上文",
    "T44n1846_03a:0268a24": "中依境所起六相內攝也。下文云。境界滅",
    "T44n1846_03a:0268a25": "故相應心滅。言心念法異者。心謂能緣心。",
    "T44n1846_03a:0268a26": "法謂所緣法塵。異謂心境不同也。依染淨乃",
    "T44n1846_03a:0268a27": "至同故者。謂於染境作染解。於淨境作淨",
    "T44n1846_03a:0268a28": "解。故云同也。",
    "T44n1846_03a:0268a29": "不相應義者謂即心不覺常無別異不同知相",
    "T44n1846_03a:0268b01": "緣相故　後三及無明皆名不相應者。亦二",
    "T44n1846_03a:0268b02": "釋也。初約王數釋中。云即心不覺常無別",
    "T44n1846_03a:0268b03": "異者。此顯根本無明動靜心體。即此動心",
    "T44n1846_03a:0268b04": "是不覺相。更無王數之別。故云即心不覺",
    "T44n1846_03a:0268b05": "常無別異。此翻前心念法異也。不同知相緣",
    "T44n1846_03a:0268b06": "相者。既無王數之別。何有同知同緣。翻前",
    "T44n1846_03a:0268b07": "可見。以此三種依不覺起。不異不覺故云",
    "T44n1846_03a:0268b08": "即也。上文云依不覺故生三相。與不覺",
    "T44n1846_03a:0268b09": "不捨離者。是此即心之不覺故云不離。",
    "T44n1846_03a:0268b10": "非是相應而不離也。下文亦云。無明滅故不",
    "T44n1846_03a:0268b11": "相應心滅。二亦約心境釋中。言即心不覺",
    "T44n1846_03a:0268b12": "等者。謂此無明即此染心而無別體。不約",
    "T44n1846_03a:0268b13": "與外境相應。方為此不覺。但在本心之",
    "T44n1846_03a:0268b14": "上。故云即心等也。不同知相等者。揀前相",
    "T44n1846_03a:0268b15": "應也。此不相應心既是梨耶識。於中不分",
    "T44n1846_03a:0268b16": "王數義。及不與外境相應義。并有覺不覺",
    "T44n1846_03a:0268b17": "義等。並與諸論相違。和會如別記中說○",
    "T44n1846_03a:0268b18": "釋二礙中。先標立。後重釋。前中初惑障。後",
    "T44n1846_03a:0268b19": "智障。",
    "T44n1846_03a:0268b20": "又染心義者名為煩惱礙能障真如根本智故",
    "T44n1846_03a:0268b21": "　前中言染心者。六染心也。能障真如根",
    "T44n1846_03a:0268b22": "本智者。顯其礙義。謂照寂妙慧如理之智。",
    "T44n1846_03a:0268b23": "名根本智。即上文智淨相也。染心諠動違",
    "T44n1846_03a:0268b24": "此寂靜。故名染心為煩惱礙。以煩動惱",
    "T44n1846_03a:0268b25": "動故。今此且依本末相依門。以所起染心",
    "T44n1846_03a:0268b26": "為煩惱礙。能起染心之無明為智礙。不",
    "T44n1846_03a:0268b27": "約人法二執。以明二礙。",
    "T44n1846_03a:0268b28": "無明義者名為智礙能障世間自然業智故",
    "T44n1846_03a:0268b29": "　言無明者。根本無明也。能障世間業智者。",
    "T44n1846_03a:0268c01": "顯其礙義。謂後得如量智。即上不思議業用。",
    "T44n1846_03a:0268c02": "以無明昏迷無所分別。違此智用。名為智",
    "T44n1846_03a:0268c03": "礙。從所障得名。",
    "T44n1846_03a:0268c04": "此義云何　重釋中。先問云。既此無明動靜",
    "T44n1846_03a:0268c05": "心體成於染心。則無明是細。應障理智。染",
    "T44n1846_03a:0268c06": "心是麁。應障量智。",
    "T44n1846_03a:0268c07": "以依染心能見能現妄取境界違平等性故",
    "T44n1846_03a:0268c08": "　答中先釋煩惱礙。言以依染心能見能現",
    "T44n1846_03a:0268c09": "者。後三細染也。妄取境界者。通攝前三染",
    "T44n1846_03a:0268c10": "心。以同依境起故。違平等性者。釋成礙義。",
    "T44n1846_03a:0268c11": "以此染心能所差別。乖根本智能所平等。所",
    "T44n1846_03a:0268c12": "以障於理智。",
    "T44n1846_03a:0268c13": "以一切法常靜無有起相無明不覺妄與法違",
    "T44n1846_03a:0268c14": "故不能得隨順世間一切境界種種知故　下",
    "T44n1846_03a:0268c15": "釋智礙中。言以一切法常靜無有起相者。",
    "T44n1846_03a:0268c16": "舉無明所迷法性。無明不覺妄與法違者。正",
    "T44n1846_03a:0268c17": "顯無明。違前法性。以不了如法寂靜。妄",
    "T44n1846_03a:0268c18": "有起滅。與法乖違故也。不能得乃至種種",
    "T44n1846_03a:0268c19": "知者。以內迷真理。識外見塵故。於如量之",
    "T44n1846_03a:0268c20": "境不能隨順種種知也。此正釋障如量智",
    "T44n1846_03a:0268c21": "義。上來釋生滅因緣竟○自下第三明生",
    "T44n1846_03a:0268c22": "滅相。於中有三。初標數起問。二列名略顯",
    "T44n1846_03a:0268c23": "三廣釋其相。",
    "T44n1846_03a:0268c24": "復次分別生滅相者有二種云何為二一者",
    "T44n1846_03a:0268c25": "麁與心相應故二者細與心不相應故　前中",
    "T44n1846_03a:0268c26": "言麁與心相應者。六染中前三染是心相應。",
    "T44n1846_03a:0268c27": "其相麁顯。經中說為相生滅也。細與心不",
    "T44n1846_03a:0268c28": "相應者。後三染是心不相應。以無心心法",
    "T44n1846_03a:0268c29": "麁顯之相。其體微細恒流不絕。經中說為流",
    "T44n1846_03a:0269a01": "注生滅。此依四卷楞伽。十卷中云。識有二",
    "T44n1846_03a:0269a02": "種滅。一者相滅。二相續滅。生住亦如是。經",
    "T44n1846_03a:0269a03": "中出名。不別顯相。故今論主約相應不相",
    "T44n1846_03a:0269a04": "應義。顯其二種麁細之心生滅之相○釋中",
    "T44n1846_03a:0269a05": "有二。初約人對顯。後辨相所依。初中對三",
    "T44n1846_03a:0269a06": "位人也。",
    "T44n1846_03a:0269a07": "又麁中之麁凡夫境界　前三染心俱名為",
    "T44n1846_03a:0269a08": "麁。於中初執相應染復更為麁故。云麁中",
    "T44n1846_03a:0269a09": "之麁也。三賢位名內凡。能覺此染故云凡",
    "T44n1846_03a:0269a10": "夫境界。",
    "T44n1846_03a:0269a11": "麁中之細及細中之麁菩薩境界　又前三麁",
    "T44n1846_03a:0269a12": "中。後二謂不斷相應及分別智相應染。是",
    "T44n1846_03a:0269a13": "麁心之中稍細。故云麁中之細也。細中之麁",
    "T44n1846_03a:0269a14": "者。後三染心俱名為細。於中前二謂能見",
    "T44n1846_03a:0269a15": "能現是也。同是不相應故名為細。形後根",
    "T44n1846_03a:0269a16": "本業識故復云麁。此是十地已還菩薩位中",
    "T44n1846_03a:0269a17": "所知境也。",
    "T44n1846_03a:0269a18": "細中之細是佛境界　細中之細者。謂根本",
    "T44n1846_03a:0269a19": "業不相應染。能所未分。行相極細故。唯佛能",
    "T44n1846_03a:0269a20": "知耳○自下第二明所依義中二。初順辨",
    "T44n1846_03a:0269a21": "生緣。後逆論滅義。前中亦二。初明通緣。後",
    "T44n1846_03a:0269a22": "顯別因。",
    "T44n1846_03a:0269a23": "此二種生滅依於無明熏習而有所謂依因依",
    "T44n1846_03a:0269a24": "緣依因者不覺義故依緣者妄作境界義故",
    "T44n1846_03a:0269a25": "　通而言之。麁細二識皆依無明住地而起。",
    "T44n1846_03a:0269a26": "以本無明動起三細。依此三細轉起麁",
    "T44n1846_03a:0269a27": "心故。以無明通為其本故。云依無明熏習",
    "T44n1846_03a:0269a28": "而有也。若別而言之。依無明因生三細不",
    "T44n1846_03a:0269a29": "相應心。依境界緣生三麁相應心。故云依",
    "T44n1846_03a:0269b01": "因乃至妄作境界義故。此中文少。若具說之。",
    "T44n1846_03a:0269b02": "各有二因。如楞伽云。大慧不思議熏及不",
    "T44n1846_03a:0269b03": "思議變。是現識因。取種種塵。及無始妄想",
    "T44n1846_03a:0269b04": "熏。是分別事識因。解云。不思議熏者。謂無明",
    "T44n1846_03a:0269b05": "能熏真如。不可熏處而能熏。故名不思議",
    "T44n1846_03a:0269b06": "熏。又熏即不熏。不熏之熏名不思議熏。不",
    "T44n1846_03a:0269b07": "思議變者。謂真如心受無明熏。不可變異",
    "T44n1846_03a:0269b08": "而變異。故云不思議變。又變即不變。不變之",
    "T44n1846_03a:0269b09": "變。名不思議變。勝鬘中不染而染。染而不",
    "T44n1846_03a:0269b10": "染。難可了知者。謂此不思議也。然此熏變",
    "T44n1846_03a:0269b11": "甚微且隱故。所起現識行相微細。於中亦",
    "T44n1846_03a:0269b12": "有轉識業識。舉麁兼細。故但名現識即是",
    "T44n1846_03a:0269b13": "此不相應心也。取種種塵者。即是現識所現",
    "T44n1846_03a:0269b14": "種種境界。還能動彼心海起諸事識之浪。",
    "T44n1846_03a:0269b15": "故也。無始妄想熏者。即彼和合心海之中。妄",
    "T44n1846_03a:0269b16": "念習氣無始已來熏習不斷。以未曾離念",
    "T44n1846_03a:0269b17": "故。此塵及念熏動心海種種識生。以妄念",
    "T44n1846_03a:0269b18": "及塵麁而且顯故。其所起分別事識行相麁",
    "T44n1846_03a:0269b19": "顯成相應心也。經中欲明現識依不思議",
    "T44n1846_03a:0269b20": "熏故得生。依不思議變故得住。事識依境",
    "T44n1846_03a:0269b21": "界得生。依心海得住。今此論中但說生",
    "T44n1846_03a:0269b22": "緣。故不論依住。是於細中唯說無明熏。麁",
    "T44n1846_03a:0269b23": "中單舉境界緣也○第二逆顯滅義中二。初",
    "T44n1846_03a:0269b24": "正辨。後釋疑。",
    "T44n1846_03a:0269b25": "若因滅則緣滅　前中二。先明通滅。謂得對",
    "T44n1846_03a:0269b26": "治無明滅時。無明所起現識境界亦隨滅。故",
    "T44n1846_03a:0269b27": "云因滅則緣滅也。",
    "T44n1846_03a:0269b28": "因滅故不相應心滅緣滅故相應心滅　二別",
    "T44n1846_03a:0269b29": "顯滅中。先因滅者。以三細親依無明因生",
    "T44n1846_03a:0269c01": "故。無明滅時亦隨滅也。後緣滅者。以三麁染",
    "T44n1846_03a:0269c02": "親依境緣生故。境界滅時亦隨滅也。此依",
    "T44n1846_03a:0269c03": "始終起盡道理。以明二種生滅之義。非約",
    "T44n1846_03a:0269c04": "剎那生滅義也○釋疑中。先問後答。",
    "T44n1846_03a:0269c05": "問曰若心滅者云何相續若相續者云何說究",
    "T44n1846_03a:0269c06": "竟滅　問中言若心滅云何相續者。若境界",
    "T44n1846_03a:0269c07": "滅時心體亦滅者。無明三細既其未盡。心體",
    "T44n1846_03a:0269c08": "已亡。更依何法而得相續。此疑相應心。若",
    "T44n1846_03a:0269c09": "相續云何究竟滅者。若言以心體不滅。令",
    "T44n1846_03a:0269c10": "無明得相續者。心體既其不滅。無明則常",
    "T44n1846_03a:0269c11": "相續。云何治道得究竟滅也。此疑不相應",
    "T44n1846_03a:0269c12": "心。答中雙答此二也○有法喻合。法中",
    "T44n1846_03a:0269c13": "總說。喻合別說。",
    "T44n1846_03a:0269c14": "答曰所言滅者唯心相滅非心體滅　言唯心",
    "T44n1846_03a:0269c15": "相滅非體滅者。境界滅時。唯心麁相滅。非",
    "T44n1846_03a:0269c16": "心自體滅。又以無明滅時。唯心細相滅。亦",
    "T44n1846_03a:0269c17": "非心體滅。此通答二問也。喻中別顯此",
    "T44n1846_03a:0269c18": "二。",
    "T44n1846_03a:0269c19": "如風依水而有動相若水滅者則風相斷絕無",
    "T44n1846_03a:0269c20": "所依止以水不滅風相相續唯風滅故動相隨",
    "T44n1846_03a:0269c21": "滅非是水滅　如風依水而動者。喻無明風",
    "T44n1846_03a:0269c22": "依心體故有動相。此示無明離於心體不",
    "T44n1846_03a:0269c23": "能自現動相也。若水滅乃至無所依止者。",
    "T44n1846_03a:0269c24": "此示若境果滅時。令心體亦滅者。則無明",
    "T44n1846_03a:0269c25": "風無所動故。業等三細則應斷滅。以水不",
    "T44n1846_03a:0269c26": "滅風相續者。以境界滅時心體不滅故。無明",
    "T44n1846_03a:0269c27": "三細則得長相續。良以無明滅故境界滅。非",
    "T44n1846_03a:0269c28": "以境界滅故無明滅。由是義故。境界滅時。",
    "T44n1846_03a:0269c29": "無明動心。三細相續。此答初問相應心滅",
    "T44n1846_03a:0270a01": "義也。唯風滅乃至非水滅者。以無明盡時。",
    "T44n1846_03a:0270a02": "業等動相亦隨之滅。非靜心體而亦滅也。",
    "T44n1846_03a:0270a03": "此答後問不相應心滅義。合中次第合前二",
    "T44n1846_03a:0270a04": "種心也。",
    "T44n1846_03a:0270a05": "無明亦爾依心體而動若心體滅者則眾生斷",
    "T44n1846_03a:0270a06": "絕無所依止以體不滅心得相續唯癡滅故心",
    "T44n1846_03a:0270a07": "相隨滅非心智滅　非心智滅者。上文以對",
    "T44n1846_03a:0270a08": "不覺故名為覺。則一識有二義。今以對癡",
    "T44n1846_03a:0270a09": "故名為智。則一心有體相。不覺癡相轉滅",
    "T44n1846_03a:0270a10": "成於始覺。本覺智體不滅。與還源無二無",
    "T44n1846_03a:0270a11": "別也。上來釋染淨生滅因緣相竟。",
    "T44n1846_03a:0270a12": "○自下第二明染淨互熏相生不斷。即顯",
    "T44n1846_03a:0270a13": "上總中能生一切法義也。於中有四。初舉",
    "T44n1846_03a:0270a14": "數總標。二列染淨法名。三廣釋染淨熏習",
    "T44n1846_03a:0270a15": "之義。四明染淨盡不盡義。",
    "T44n1846_03a:0270a16": "復次有四種法熏習義故染法淨法起不斷",
    "T44n1846_03a:0270a17": "絕　初中由此染淨相資故。得起不斷也。",
    "T44n1846_03a:0270a18": "云何為四一者淨法名為真如二者一切染",
    "T44n1846_03a:0270a19": "因名為無明三者妄心名為業識四者妄境",
    "T44n1846_03a:0270a20": "界所謂六塵　第二中言淨法名真如者。此",
    "T44n1846_03a:0270a21": "是生滅門中真如。以三義故故云淨法。一",
    "T44n1846_03a:0270a22": "約體。本來淨故。二約體相。以內熏故。令",
    "T44n1846_03a:0270a23": "返染成於始淨故。梁攝論云。能成立者。謂",
    "T44n1846_03a:0270a24": "真如十種功德法。所成立者。謂十種新生正",
    "T44n1846_03a:0270a25": "行也。三約用熏故。應機成淨緣也。染因名",
    "T44n1846_03a:0270a26": "無明者。謂六染及九相等。皆因無明而有",
    "T44n1846_03a:0270a27": "也。妄心通事識及業識。今據其本。故但言",
    "T44n1846_03a:0270a28": "業識也。妄境謂六塵者。謂事識所緣之境此",
    "T44n1846_03a:0270a29": "三皆是染法。由此染法自性差別仗託因",
    "T44n1846_03a:0270b01": "緣故。具說三種。淨法對染雖成熏義。然其",
    "T44n1846_03a:0270b02": "體用竟未曾別。故但明一種○廣釋中二。",
    "T44n1846_03a:0270b03": "先總後別。總中二。先喻後合。",
    "T44n1846_03a:0270b04": "熏習義者如世間衣服實無於香若人以香",
    "T44n1846_03a:0270b05": "而熏習故則有香氣此亦如是真如淨法實",
    "T44n1846_03a:0270b06": "無於染但以無明而熏習故則有染相無明",
    "T44n1846_03a:0270b07": "染法實無淨業但以真如而熏習故則有淨",
    "T44n1846_03a:0270b08": "用　合中二。謂染淨熏也。言熏故有染相",
    "T44n1846_03a:0270b09": "者。顯真無相隨熏現相。又顯妄法無體。故",
    "T44n1846_03a:0270b10": "但云相。又當相自無返流之用。故云相不",
    "T44n1846_03a:0270b11": "云用也。此約隨流生滅門說。此釋經中如",
    "T44n1846_03a:0270b12": "來藏為惡習所熏等。二有淨用者。此是生",
    "T44n1846_03a:0270b13": "滅門中本覺真如。故有熏義。真如門中則",
    "T44n1846_03a:0270b14": "無此義。由此本覺內熏不覺。令成厭求。返",
    "T44n1846_03a:0270b15": "流順真。故云用也。此釋經中由有如來藏",
    "T44n1846_03a:0270b16": "故能厭生死苦。樂求涅槃也。涅槃經云。闡",
    "T44n1846_03a:0270b17": "提之人未來佛性力故。還生善根。彼言佛",
    "T44n1846_03a:0270b18": "性力者。即此本覺內熏之力耳。良以一識",
    "T44n1846_03a:0270b19": "含此二義。更互相熏遍生染淨故也。此中",
    "T44n1846_03a:0270b20": "佛者是覺。性者是本。故名佛性為本覺也",
    "T44n1846_03a:0270b21": "○自下第二別釋中二。先染後淨。染中亦二。",
    "T44n1846_03a:0270b22": "先略後廣。",
    "T44n1846_03a:0270b23": "云何熏習起染法不斷　汎論熏習有二種。",
    "T44n1846_03a:0270b24": "一習熏。謂熏心體成染淨等。二資熏。謂現",
    "T44n1846_03a:0270b25": "行心境及諸惑相資等。",
    "T44n1846_03a:0270b26": "所謂以依真如法故有於無明以有無明染",
    "T44n1846_03a:0270b27": "法因故即熏習真如以熏習故則有妄心以",
    "T44n1846_03a:0270b28": "有妄心即熏習無明不了真如法故不覺念",
    "T44n1846_03a:0270b29": "起現妄境界以有妄境界染法緣故即熏習",
    "T44n1846_03a:0270c01": "妄心令其念著造種種業受於一切身心等",
    "T44n1846_03a:0270c02": "苦　初中言依真如有無明者。是舉能熏之",
    "T44n1846_03a:0270c03": "法所熏之法體也。又亦可此中但舉能熏無",
    "T44n1846_03a:0270c04": "明。然必依真故約本舉也。以有無明乃至",
    "T44n1846_03a:0270c05": "熏真如者。謂根本無明熏習義也。以熏習故",
    "T44n1846_03a:0270c06": "有妄心者。依無明熏動真如有業識心也。",
    "T44n1846_03a:0270c07": "以此妄心還資熏無明增其不了。令其轉",
    "T44n1846_03a:0270c08": "成轉識及現識。故云不覺念起現妄境界故。",
    "T44n1846_03a:0270c09": "以此境界還熏動心海起諸識浪。緣念彼",
    "T44n1846_03a:0270c10": "境。即起事識也。上六麁中。初二名念。中二",
    "T44n1846_03a:0270c11": "名著。後二名同此也。謂依惑造業。依業",
    "T44n1846_03a:0270c12": "受苦報○自下廣釋。即明前三種。從後向",
    "T44n1846_03a:0270c13": "前次第說也。先明境界熏動妄心。",
    "T44n1846_03a:0270c14": "此妄境界熏習義則有二種云何為二一者",
    "T44n1846_03a:0270c15": "增長念熏習二者增長取熏習　增長念者。",
    "T44n1846_03a:0270c16": "謂由境界力。增長事識中智相相續相法執",
    "T44n1846_03a:0270c17": "分別念也。增長取者。增長事識中執取相計",
    "T44n1846_03a:0270c18": "名字相。謂人我見愛煩惱也。",
    "T44n1846_03a:0270c19": "妄心熏習義有二種云何為二一者業識根",
    "T44n1846_03a:0270c20": "本熏習能受阿羅漢辟支佛一切菩薩生滅苦",
    "T44n1846_03a:0270c21": "故二者增長分別事識熏習能受凡夫業繫",
    "T44n1846_03a:0270c22": "苦故　妄心熏中。業識根本熏習者。以此",
    "T44n1846_03a:0270c23": "業識能資熏住地無明。迷於無相。能起轉",
    "T44n1846_03a:0270c24": "相現相等相續。令彼三乘人雖出三界離",
    "T44n1846_03a:0270c25": "事識分段麁苦。猶受梨耶變易行苦。然此細",
    "T44n1846_03a:0270c26": "苦無始來有。但為揀細異麁故。約已離",
    "T44n1846_03a:0270c27": "麁苦時相顯處說。事識熏者。以此事識能",
    "T44n1846_03a:0270c28": "資熏起時無明。起見愛麁惑。發動身口造",
    "T44n1846_03a:0270c29": "種種業。受凡夫分段苦也。",
    "T44n1846_03a:0271a01": "無明熏習義有二種云何為二一者根本熏",
    "T44n1846_03a:0271a02": "習以能成就業識義故二者所起見愛熏習",
    "T44n1846_03a:0271a03": "以能成就分別事識義故　無明熏習中。根",
    "T44n1846_03a:0271a04": "本熏習者。謂根本不覺熏動真如成業等諸",
    "T44n1846_03a:0271a05": "識。但今舉初故云業識也。所起見愛熏者。",
    "T44n1846_03a:0271a06": "謂枝末不覺熏習心體成分別事識。上文",
    "T44n1846_03a:0271a07": "云。此識依見愛煩惱增長義故。但末從本",
    "T44n1846_03a:0271a08": "生故云所起也。勝鬘中說。無明住地能起",
    "T44n1846_03a:0271a09": "一切四住煩惱也。次明淨熏。於中有二。先",
    "T44n1846_03a:0271a10": "問後答。答中亦二。先略後廣。前中亦二。",
    "T44n1846_03a:0271a11": "初正明熏習。後自信已性下辨其功能。",
    "T44n1846_03a:0271a12": "云何熏習起淨法不斷所謂以有真如法故",
    "T44n1846_03a:0271a13": "能熏習無明以熏習因緣力故則令妄心厭",
    "T44n1846_03a:0271a14": "生死苦樂求涅槃以此妄心有厭求因緣故",
    "T44n1846_03a:0271a15": "即熏習真如　前中二。先明真如內熏無明",
    "T44n1846_03a:0271a16": "令成淨業。後即此淨用返熏真如。增勢",
    "T44n1846_03a:0271a17": "力。前即本熏。後即新熏。文處可見也○功",
    "T44n1846_03a:0271a18": "能中。因果分二。",
    "T44n1846_03a:0271a19": "自信已性知心妄動無前境界修遠離法以如",
    "T44n1846_03a:0271a20": "實知無前境界故種種方便起隨順行不取不",
    "T44n1846_03a:0271a21": "念乃至久遠熏習力故　因中。自信已性者。",
    "T44n1846_03a:0271a22": "十信位中信也。知心妄動下。三賢位中修也。",
    "T44n1846_03a:0271a23": "知心妄動無前境界者。是解也。修遠離法者。",
    "T44n1846_03a:0271a24": "是依解成行。謂尋思等觀。唯識無塵等行",
    "T44n1846_03a:0271a25": "也。言以如實知無境者。是初地見道證唯",
    "T44n1846_03a:0271a26": "識理。異前比觀故云如實知也。種種下乃",
    "T44n1846_03a:0271a27": "至久遠熏習力者。是明十地修道位中廣修",
    "T44n1846_03a:0271a28": "萬行巧顯真如也。不取者。所取無相。不念",
    "T44n1846_03a:0271a29": "者。能念不生。久遠者。三祇熏故也○自下",
    "T44n1846_03a:0271b01": "明果。於中有二。初滅惑。後證理。",
    "T44n1846_03a:0271b02": "無明則滅以無明滅故心無有起以無起故境",
    "T44n1846_03a:0271b03": "界隨滅以因緣俱滅故心相皆盡名得涅槃成",
    "T44n1846_03a:0271b04": "自然業　前中。無明滅者。根本無明盡也。以",
    "T44n1846_03a:0271b05": "無明滅心無起者。妄心盡也。以無起境界滅",
    "T44n1846_03a:0271b06": "者。妄境滅也。即翻前三種染法也。以因緣",
    "T44n1846_03a:0271b07": "下乃至自然業者。明證法德。因謂無明。緣謂",
    "T44n1846_03a:0271b08": "妄境。心相謂染心。此並盡故。心體轉依名",
    "T44n1846_03a:0271b09": "得涅槃。起不思議業用名自然業也○自",
    "T44n1846_03a:0271b10": "下廣中二。先明妄心熏習。後顯真如熏習。",
    "T44n1846_03a:0271b11": "前中標釋。",
    "T44n1846_03a:0271b12": "妄心熏習義有二種云何為二一者分別事",
    "T44n1846_03a:0271b13": "識熏習依諸凡夫二乘人等厭生死苦隨力",
    "T44n1846_03a:0271b14": "所能以漸趣向無上道故　釋中分別事識",
    "T44n1846_03a:0271b15": "即是上意識也。以此識不知諸塵唯是識",
    "T44n1846_03a:0271b16": "故。執心外實有境界。凡夫二乘雖有發心",
    "T44n1846_03a:0271b17": "趣向解脫。而猶計有生死可厭涅槃可欣。",
    "T44n1846_03a:0271b18": "不了唯心道理。仍復由此作意力故。久後",
    "T44n1846_03a:0271b19": "還得菩提。故云分別事識熏習乃至漸向無",
    "T44n1846_03a:0271b20": "上道故。",
    "T44n1846_03a:0271b21": "二者意熏習謂諸菩薩發心勇猛速趣涅槃故",
    "T44n1846_03a:0271b22": "　意熏習者。若就本而言。名為業識。通而",
    "T44n1846_03a:0271b23": "論之。即前五種意也。以諸菩薩知一切法",
    "T44n1846_03a:0271b24": "唯是識量。捨彼事識外計分別。既了唯心。",
    "T44n1846_03a:0271b25": "趣理速疾。異前漸悟故云乃至速趣涅槃",
    "T44n1846_03a:0271b26": "也。問此中妄心既並熏習真如起返流行。",
    "T44n1846_03a:0271b27": "意熏既屬梨耶。如何能各自發心修行。答前",
    "T44n1846_03a:0271b28": "凡夫二乘不覺梨耶。但依分別事識資持",
    "T44n1846_03a:0271b29": "力故。而發心修行。以不達本故。向大菩",
    "T44n1846_03a:0271c01": "提。疏而且遠。故云漸也。此菩薩既了梨耶",
    "T44n1846_03a:0271c02": "本識。即依此識資持力。方得發心修行。以",
    "T44n1846_03a:0271c03": "了本故。向大菩提親而且近。故云速也。此",
    "T44n1846_03a:0271c04": "約所依相資辨熏。非各自發心等。此如下",
    "T44n1846_03a:0271c05": "文證發心中說○真如熏習中有三。初標數。",
    "T44n1846_03a:0271c06": "次列名。謂內熏外緣也。三辨相。於中有二。",
    "T44n1846_03a:0271c07": "先別釋。後合明。前中亦二。先體相。後用大。",
    "T44n1846_03a:0271c08": "前中亦二。初正顯。後除疑。前中先辨熏習。",
    "T44n1846_03a:0271c09": "真如熏習義有二種云何為二一者自體相",
    "T44n1846_03a:0271c10": "熏習二者用熏習自體相熏習者從無始世",
    "T44n1846_03a:0271c11": "來具無漏法備有不思議業作境界之性依",
    "T44n1846_03a:0271c12": "此二義恒常熏習以有力故能令眾生厭生",
    "T44n1846_03a:0271c13": "死苦樂求涅槃自信己身有真如法發心修",
    "T44n1846_03a:0271c14": "行　言從無始乃至不思業者。不空本覺名",
    "T44n1846_03a:0271c15": "無漏法。此法冥熏眾生。非物能了。故云不",
    "T44n1846_03a:0271c16": "思業也。此中業者。是冥熏作用也。作境界性",
    "T44n1846_03a:0271c17": "者。明非直熏彼妄心令其厭求成能觀",
    "T44n1846_03a:0271c18": "智。亦乃與其觀智作所觀境界也。以此二",
    "T44n1846_03a:0271c19": "法等者下顯熏功能。謂此心境二法。亦可此",
    "T44n1846_03a:0271c20": "體相二法。冥熏眾生有力故。令起厭求等",
    "T44n1846_03a:0271c21": "行。自信等者。明依熏起修行之相也○釋",
    "T44n1846_03a:0271c22": "疑中二。先問後答。",
    "T44n1846_03a:0271c23": "問曰若如是義者一切眾生悉有真如等皆",
    "T44n1846_03a:0271c24": "熏習云何有信無信無量前後差別皆應一",
    "T44n1846_03a:0271c25": "時自知有真如法勤修方便等入涅槃　問",
    "T44n1846_03a:0271c26": "中。初約現在信心有無。後約未來信心前",
    "T44n1846_03a:0271c27": "後。內熏既齊。何得如是。皆應一時下結成",
    "T44n1846_03a:0271c28": "難。此則執別疑通難。",
    "T44n1846_03a:0271c29": "答曰真如本一而有無量無邊無明從本已",
    "T44n1846_03a:0272a01": "來自性差別厚薄不同故過恒沙等上煩惱",
    "T44n1846_03a:0272a02": "依無明起差別我見愛染煩惱依無明起差",
    "T44n1846_03a:0272a03": "別如是一切煩惱依於無明所起前後無量",
    "T44n1846_03a:0272a04": "差別唯如來能知故　答中二。初一句通體",
    "T44n1846_03a:0272a05": "明內熏不無。後明染淨賴緣。顯成前後。",
    "T44n1846_03a:0272a06": "此文有二。初約染惑。對緣起有厚薄。後",
    "T44n1846_03a:0272a07": "約淨法。賴緣前後差異。前中言而有無量",
    "T44n1846_03a:0272a08": "乃至不同者。謂即根本無明住地本來自性",
    "T44n1846_03a:0272a09": "差別隨人厚薄。厚者不信。薄者有信。前",
    "T44n1846_03a:0272a10": "後亦爾。非彼內熏使之然也。過恒沙上煩",
    "T44n1846_03a:0272a11": "惱依無明起差別者。是從無明所起迷諸",
    "T44n1846_03a:0272a12": "法門事中無知。所知障中麁分攝也。我見愛",
    "T44n1846_03a:0272a13": "染煩惱者。是無明所起四住煩惱。煩惱障攝",
    "T44n1846_03a:0272a14": "也。如是下雙結於前二種煩惱。皆依根本無",
    "T44n1846_03a:0272a15": "明所起。由是義故前後非一。如此惑性",
    "T44n1846_03a:0272a16": "差別無量。前後難知。故唯佛能了○下明",
    "T44n1846_03a:0272a17": "淨法約緣故有前後者。",
    "T44n1846_03a:0272a18": "又諸佛法有因有緣因緣具足乃得成辨　若",
    "T44n1846_03a:0272a19": "獨內因不假外緣。可如所責。然今外假用",
    "T44n1846_03a:0272a20": "熏。及內正因方得成辨。故致前後。不可一",
    "T44n1846_03a:0272a21": "時也。是故上開二熏習。不云一也○於中",
    "T44n1846_03a:0272a22": "法喻合。法中但明因緣具成得。略無不具",
    "T44n1846_03a:0272a23": "失。喻中偏明不具失。略無具緣得。合中雙",
    "T44n1846_03a:0272a24": "明二義。法喻可知。",
    "T44n1846_03a:0272a25": "如木中火性是火正因若無人知不假方便能",
    "T44n1846_03a:0272a26": "自燒木無有是處眾生亦爾雖有正因熏習之",
    "T44n1846_03a:0272a27": "力若不遇諸佛菩薩善知識等以之為緣能自",
    "T44n1846_03a:0272a28": "斷煩惱入涅槃者則無是處若雖有外緣之力",
    "T44n1846_03a:0272a29": "而內淨法未有熏習力者亦不能究竟厭生死",
    "T44n1846_03a:0272b01": "苦樂求涅槃　合中眾生合前木也。正因",
    "T44n1846_03a:0272b02": "合火性。若不遇諸佛菩薩等。合若無人知",
    "T44n1846_03a:0272b03": "等也。能自斷下合能自燒無有是處。此顯",
    "T44n1846_03a:0272b04": "闕緣之失也。若雖有下明闕因不成。謂無",
    "T44n1846_03a:0272b05": "明厚重之流雖本覺內熏。然未有力故。是",
    "T44n1846_03a:0272b06": "故雖遇善友外緣之力。而亦不能令其得",
    "T44n1846_03a:0272b07": "道也。此即明因緣互闕之失○若因緣具",
    "T44n1846_03a:0272b08": "下明性用相應之得。於中二。初辨具緣。後",
    "T44n1846_03a:0272b09": "能起下明熏益。",
    "T44n1846_03a:0272b10": "若因緣具足者所謂自有熏習之力又為諸佛",
    "T44n1846_03a:0272b11": "菩薩等慈悲願護故　益中二。先明自分。以",
    "T44n1846_03a:0272b12": "修善根下明勝進也。",
    "T44n1846_03a:0272b13": "能起厭苦之心信有涅槃修習善根以修善根",
    "T44n1846_03a:0272b14": "成熟故則值諸佛菩薩示教利喜乃能進趣向",
    "T44n1846_03a:0272b15": "涅槃道　示其義教其行。得義利行成喜",
    "T44n1846_03a:0272b16": "故也○就用熏中二。初指事總標。後如是",
    "T44n1846_03a:0272b17": "外緣下約緣別顯。別顯中三。謂標列釋。",
    "T44n1846_03a:0272b18": "用熏習者即是眾生外緣之力如是外緣有",
    "T44n1846_03a:0272b19": "無量義略說二種云何為二一者差別緣二",
    "T44n1846_03a:0272b20": "者平等緣　列中言差別緣者。為於凡小",
    "T44n1846_03a:0272b21": "事識熏習而作於緣。謂現形不同故云也。",
    "T44n1846_03a:0272b22": "亦可與差別機為緣故也。謂三賢已上乃",
    "T44n1846_03a:0272b23": "至諸佛能作此緣。平等緣者。為諸菩薩業識",
    "T44n1846_03a:0272b24": "熏習而作於緣。謂唯現佛身平等無二故",
    "T44n1846_03a:0272b25": "云也。亦可與平等心機為緣故也。謂初地",
    "T44n1846_03a:0272b26": "已上乃至諸佛。要依同體智力能作此緣",
    "T44n1846_03a:0272b27": "○釋中二。緣即為二分。初中有二。先總後",
    "T44n1846_03a:0272b28": "別。總中亦二。初明感用因。後或為眷屬下",
    "T44n1846_03a:0272b29": "正明用相。",
    "T44n1846_03a:0272c01": "差別緣者此人依於諸佛菩薩等從初發意",
    "T44n1846_03a:0272c02": "始求道時乃至得佛於中若見若念　前中",
    "T44n1846_03a:0272c03": "言此人者。機欲之人。諸佛菩薩者。出外緣",
    "T44n1846_03a:0272c04": "體。從初發意下。明能感緣機修行時也。若",
    "T44n1846_03a:0272c05": "見若念者。正明行者之心感用器也。謂見",
    "T44n1846_03a:0272c06": "其身形念其功德也。用相中二。初正明差",
    "T44n1846_03a:0272c07": "別之用。二以起大悲下辨用之益。",
    "T44n1846_03a:0272c08": "或為眷屬父母諸親或為給使或為知友或為",
    "T44n1846_03a:0272c09": "冤家或起四攝　前中二。初五句開總成別。",
    "T44n1846_03a:0272c10": "後乃至下攝別成總。五句中。一慈愛以攝",
    "T44n1846_03a:0272c11": "生。二居卑以引物。三同類以勸發。四怖之",
    "T44n1846_03a:0272c12": "以入道。五直以四法攝令修益。文可知。",
    "T44n1846_03a:0272c13": "乃至一切所作無量行緣以起大悲熏習之力",
    "T44n1846_03a:0272c14": "能令眾生增長善根若見若聞得利益故　別",
    "T44n1846_03a:0272c15": "開中有二。先就根熟不熟開近遠二緣。後",
    "T44n1846_03a:0272c16": "就前近遠復各開為二。各有標釋。",
    "T44n1846_03a:0272c17": "此緣有二種云何為二一者近緣速得度故二",
    "T44n1846_03a:0272c18": "者遠緣久遠得度故是近遠二緣分別復有二",
    "T44n1846_03a:0272c19": "種云何為二一者增長行緣二者受道緣　後",
    "T44n1846_03a:0272c20": "中增長行者。謂方便行。即自分也。受道者。謂",
    "T44n1846_03a:0272c21": "依前方便正觀相應。即勝進也。亦可初即",
    "T44n1846_03a:0272c22": "四攝利他行。後即三空自利行故也○平等",
    "T44n1846_03a:0272c23": "緣中有二。先明能作緣者。",
    "T44n1846_03a:0272c24": "平等緣者一切諸佛菩薩。皆願度脫一切眾",
    "T44n1846_03a:0272c25": "生自然熏習常恒不捨以同體智力故隨應",
    "T44n1846_03a:0272c26": "見聞而現作業　於中願度生者。平等心也。",
    "T44n1846_03a:0272c27": "自然等者。常用應機。以同體智力者。釋成",
    "T44n1846_03a:0272c28": "常用也。隨應等者。顯其用相○二明對機",
    "T44n1846_03a:0272c29": "顯平等義。",
    "T44n1846_03a:0273a01": "所謂眾生依於三昧乃得平等見諸佛故　謂",
    "T44n1846_03a:0273a02": "十住已去諸菩薩等依三昧力。悉見諸佛身",
    "T44n1846_03a:0273a03": "量平等。無有彼此分齊之相。故云平等見",
    "T44n1846_03a:0273a04": "也。上來別明體用竟○自下第二約人合釋。",
    "T44n1846_03a:0273a05": "於中有二。謂標釋。",
    "T44n1846_03a:0273a06": "此體用熏習分別復有二種云何為二一者",
    "T44n1846_03a:0273a07": "未相應謂凡夫二乘初發意菩薩等以意意",
    "T44n1846_03a:0273a08": "識熏習依信力故而能修行　二釋中亦二。先",
    "T44n1846_03a:0273a09": "明未相應中三。初約位舉人。次辨行劣。",
    "T44n1846_03a:0273a10": "後明未相應。行中凡小意識熏。菩薩五意",
    "T44n1846_03a:0273a11": "熏。並未契真如。故云依信修行也。",
    "T44n1846_03a:0273a12": "未得無分別心與體相應故未得自在業修行",
    "T44n1846_03a:0273a13": "與用相應故　未相應中二。初言未得無分",
    "T44n1846_03a:0273a14": "別心與體相應者明無正體智故未與法",
    "T44n1846_03a:0273a15": "身體相應。後以無證真後得智故。未與應",
    "T44n1846_03a:0273a16": "化身用相應也。",
    "T44n1846_03a:0273a17": "二者已相應謂法身菩薩得無分別心與諸佛",
    "T44n1846_03a:0273a18": "自體相應得自在業與諸佛智用相應唯依法",
    "T44n1846_03a:0273a19": "力自然修行熏習真如滅無明故　第二已相",
    "T44n1846_03a:0273a20": "應中亦三。先顯人位。謂地上菩薩也。次正",
    "T44n1846_03a:0273a21": "辨相應。得無分別心者。謂如理智與體相應",
    "T44n1846_03a:0273a22": "也。與佛智用相應者。謂以有如量智故得",
    "T44n1846_03a:0273a23": "然也。後明其行勝。初地已上證真如法而",
    "T44n1846_03a:0273a24": "修行。非如前位但有信力故云依法力也。",
    "T44n1846_03a:0273a25": "自然修行者。八地已去無功用行也。熏真滅",
    "T44n1846_03a:0273a26": "妄。顯行成也。明淨法熏竟上來初別明。",
    "T44n1846_03a:0273a27": "次合釋。總明第三染淨熏義竟○自下第四",
    "T44n1846_03a:0273a28": "顯盡不盡義。於中二。初明染法違真無始",
    "T44n1846_03a:0273a29": "有終後明淨法順理有始無終。",
    "T44n1846_03a:0273b01": "復次染法從無始已來熏習不斷乃至得佛後",
    "T44n1846_03a:0273b02": "則有斷　淨法中二。初正顯。後釋成。",
    "T44n1846_03a:0273b03": "淨法熏習則無有斷盡於未來此義云何以真",
    "T44n1846_03a:0273b04": "如法常熏習故妄心則滅法身顯現起用熏習",
    "T44n1846_03a:0273b05": "故無有斷　釋成中。以熏真滅妄。淨用無",
    "T44n1846_03a:0273b06": "盡故也。文處可見。上來釋生滅門中能顯",
    "T44n1846_03a:0273b07": "義之法竟○自下第二釋生滅門中所顯之",
    "T44n1846_03a:0273b08": "義大。於中有二。初釋體相二大。後別解用",
    "T44n1846_03a:0273b09": "大。前中亦二。初總標二大名。後別釋二大",
    "T44n1846_03a:0273b10": "義。義中亦二。先明體大義。",
    "T44n1846_03a:0273b11": "復次真如自體相者一切凡夫聲聞緣覺菩薩",
    "T44n1846_03a:0273b12": "諸佛無有增減非前際生非後際滅畢竟常",
    "T44n1846_03a:0273b13": "恒　謂人雖就位以分優劣。真體隨人未",
    "T44n1846_03a:0273b14": "曾增減。故云無增減也。非前乃至常恒者。",
    "T44n1846_03a:0273b15": "顯不增減所以也。非前際生故常。非後",
    "T44n1846_03a:0273b16": "際滅故恒也。凡位為前際。佛果為後際也",
    "T44n1846_03a:0273b17": "○從本下釋相大。於中有二。初正明性",
    "T44n1846_03a:0273b18": "德。二問答重辨。前中亦二。先明德相。後顯",
    "T44n1846_03a:0273b19": "立名。前中三。初總次別。後結。",
    "T44n1846_03a:0273b20": "從本已來自性滿足一切功德　別中六句。",
    "T44n1846_03a:0273b21": "所謂自體有大智慧光明義故遍照法界義故",
    "T44n1846_03a:0273b22": "真實識知義故自性清淨心義故常樂我淨義",
    "T44n1846_03a:0273b23": "故清涼不變自在義故　一本覺智明義。二",
    "T44n1846_03a:0273b24": "本覺顯照諸法義。三顯照之時無倒義。四性",
    "T44n1846_03a:0273b25": "離惑染義。五性德圓備義。六性德無遷義。",
    "T44n1846_03a:0273b26": "具足如是過於恒沙不離不斷不異不思議佛",
    "T44n1846_03a:0273b27": "法乃至滿足無有所少義故名為如來藏亦名",
    "T44n1846_03a:0273b28": "如來法身　下結中。謂性德塵沙。不離真",
    "T44n1846_03a:0273b29": "體故云不離也。無始相續故云不斷。亦可",
    "T44n1846_03a:0273c01": "謂治道不亡也。與體同味故云不異。不異",
    "T44n1846_03a:0273c02": "而有恒沙之義故云不思議。唯佛窮達。故",
    "T44n1846_03a:0273c03": "云佛法。亦可此是所覺法故也。若此真體",
    "T44n1846_03a:0273c04": "無性德者。如來證此不應具德。既證性",
    "T44n1846_03a:0273c05": "已萬德圓滿。即驗真如本具恒沙德也。故",
    "T44n1846_03a:0273c06": "云滿足無有所少。下立二名。隱時能出生",
    "T44n1846_03a:0273c07": "如來名如來藏。顯時為萬德依止名為法",
    "T44n1846_03a:0273c08": "身○下重辨中二。初執體疑相難。後相不",
    "T44n1846_03a:0273c09": "違體答。",
    "T44n1846_03a:0273c10": "問曰上說真如其體平等離一切相云何復",
    "T44n1846_03a:0273c11": "說體有如是種種功德答曰雖實有此諸功",
    "T44n1846_03a:0273c12": "德義而無差別之相等同一味唯一真如此義",
    "T44n1846_03a:0273c13": "云何以無分別離分別相是故無二　答文",
    "T44n1846_03a:0273c14": "有二。初明雖差別而不二。後復以何義下。",
    "T44n1846_03a:0273c15": "明雖不二而差別。前中亦二。初明實德雖",
    "T44n1846_03a:0273c16": "多同一如味。次釋成不二。以無分別者。非",
    "T44n1846_03a:0273c17": "能分別故。離分別相者。非所分別故。次",
    "T44n1846_03a:0273c18": "無能所分別故無二也○無二而差別中。先",
    "T44n1846_03a:0273c19": "略後廣。",
    "T44n1846_03a:0273c20": "復以何義得說差別以依業識生滅相示　略",
    "T44n1846_03a:0273c21": "中疑云。既其不二。何以說別。釋云。以依生",
    "T44n1846_03a:0273c22": "滅識相恒沙染法。返此表示真如淨德恒沙",
    "T44n1846_03a:0273c23": "差別。且舉其染本故但云業識○廣中二。",
    "T44n1846_03a:0273c24": "先問對染表示之相。次舉彼染法一一對",
    "T44n1846_03a:0273c25": "顯。",
    "T44n1846_03a:0273c26": "此云何示以一切法本來唯心實無於念而有",
    "T44n1846_03a:0273c27": "妄心不覺起念見諸境界故說無明心性不起",
    "T44n1846_03a:0273c28": "即是大智慧光明義故　以一切法乃至無念",
    "T44n1846_03a:0273c29": "者。舉所迷理也。而有妄心等者。依真起妄。",
    "T44n1846_03a:0274a01": "謂細麁染心本末不覺也。將欲釋淨。先舉",
    "T44n1846_03a:0274a02": "其染對以顯之。下諸句例然。云何顯者。以",
    "T44n1846_03a:0274a03": "心相念起。即是不覺無明故。知心性不起。",
    "T44n1846_03a:0274a04": "即是本覺智明。故云大智慧光明義也。",
    "T44n1846_03a:0274a05": "若心起見則有不見之相心性離見即是遍照",
    "T44n1846_03a:0274a06": "法界義故　若心起見等者。明妄見不周。心",
    "T44n1846_03a:0274a07": "性離見等者。顯真照圓明。",
    "T44n1846_03a:0274a08": "若心有動非真識知無有自性　若心有動非",
    "T44n1846_03a:0274a09": "真識知者。明妄識倒知。返之即顯真照無",
    "T44n1846_03a:0274a10": "倒。無有自性者。明妄染無體。返之即顯自",
    "T44n1846_03a:0274a11": "性清淨心也。",
    "T44n1846_03a:0274a12": "非常非樂非我非淨熱惱衰變則不自在　非",
    "T44n1846_03a:0274a13": "常等者。明妄四失。返之即顯真如四德。諸",
    "T44n1846_03a:0274a14": "惑燒心。是極熱惱故。說真如是清涼也。妄",
    "T44n1846_03a:0274a15": "染遷改。是衰變相。即返顯真如為不變。以",
    "T44n1846_03a:0274a16": "業果繫縛不自在故。即顯真如為自在也。",
    "T44n1846_03a:0274a17": "故上文云清涼不變自在義故也。",
    "T44n1846_03a:0274a18": "乃至具有過恒沙等妄染之義對此義故心性",
    "T44n1846_03a:0274a19": "無動則有過恒沙等諸淨功德相義示現",
    "T44n1846_03a:0274a20": "　言乃至具有等者。總舉妄染眾多。翻對此",
    "T44n1846_03a:0274a21": "故。心性不動。即有恒沙德相等也。",
    "T44n1846_03a:0274a22": "若心有起更見前法可念者則有所少如是淨",
    "T44n1846_03a:0274a23": "法無量功德即是一心更無所念是故滿足名",
    "T44n1846_03a:0274a24": "為法身如來之藏　言若心有起更見前法",
    "T44n1846_03a:0274a25": "等者。明妄心外念。求之不足。如是淨法等",
    "T44n1846_03a:0274a26": "者。明淨德性滿無假外求。結名可知○第",
    "T44n1846_03a:0274a27": "二用大。文有二。初總明。次此用有二下。別",
    "T44n1846_03a:0274a28": "釋前中亦二。初對果舉因。二牒因顯果。",
    "T44n1846_03a:0274a29": "復次真如用者所謂諸佛如來本在因地發大",
    "T44n1846_03a:0274b01": "慈悲修諸波羅蜜攝化眾生　初中有三。初",
    "T44n1846_03a:0274b02": "諸佛乃至化眾生者。舉本正行也。",
    "T44n1846_03a:0274b03": "立大誓願盡欲度脫等眾生界亦不限劫數盡",
    "T44n1846_03a:0274b04": "於未來　次言立大誓願乃至盡未來者。舉",
    "T44n1846_03a:0274b05": "本大願也。於中初廣大心。次長時心。",
    "T44n1846_03a:0274b06": "以取一切眾生如己身故而亦不取眾生相此",
    "T44n1846_03a:0274b07": "以何義謂如實知一切眾生及與己身真如平",
    "T44n1846_03a:0274b08": "等無別異故　取一切乃至真如平等者。舉",
    "T44n1846_03a:0274b09": "悲智大方便也。亦則不顛倒心。於中取物",
    "T44n1846_03a:0274b10": "如己。顯悲深也。亦可釋前得長時所以",
    "T44n1846_03a:0274b11": "也不取物相明智深也。此以何義者。徵前",
    "T44n1846_03a:0274b12": "悲智深所以也。謂如實知下依真如門答",
    "T44n1846_03a:0274b13": "顯深也○以有如是下。明牒因顯果。於中",
    "T44n1846_03a:0274b14": "亦三。",
    "T44n1846_03a:0274b15": "以有如是大方便智　初牒前因也。",
    "T44n1846_03a:0274b16": "除滅無明見本法身　二滅無明見法身者。",
    "T44n1846_03a:0274b17": "自利果也○三自然已下正顯用相。即利他",
    "T44n1846_03a:0274b18": "果也。此中三句。",
    "T44n1846_03a:0274b19": "自然而有不思議業種種之用即與真如等遍",
    "T44n1846_03a:0274b20": "一切處又亦無有用相可得何以故謂諸佛",
    "T44n1846_03a:0274b21": "如來唯是法身智相之身第一義諦無有世諦",
    "T44n1846_03a:0274b22": "境界離於施作但隨眾生見聞得益故說為用",
    "T44n1846_03a:0274b23": "　初明用甚深非待作意。如攝論云。如摩",
    "T44n1846_03a:0274b24": "尼天鼓無思成自事等。二即與真如等遍一",
    "T44n1846_03a:0274b25": "切處者。顯用廣大。以稱理之用故。三又亦",
    "T44n1846_03a:0274b26": "下明用而常寂。於中何以故者。責云。佛具",
    "T44n1846_03a:0274b27": "三身。何故乃云無有用相。釋云。若廢機感。",
    "T44n1846_03a:0274b28": "如來唯是妙理本智。更無應化世諦生滅等",
    "T44n1846_03a:0274b29": "相。但隨緣起用。用即無用。如波即水。故用",
    "T44n1846_03a:0274c01": "恒寂也。涅槃經云。吾今此身即是法身。梁攝",
    "T44n1846_03a:0274c02": "論云。唯如如及如如智獨存。名為法身。故",
    "T44n1846_03a:0274c03": "云謂諸佛如來乃至離於施作也。雖真理妙",
    "T44n1846_03a:0274c04": "智本來常湛。而隨機感益用無邊。即寂而",
    "T44n1846_03a:0274c05": "常用。故云但隨眾生乃至為用別釋用中",
    "T44n1846_03a:0274c06": "二。先標後釋。釋中亦二。初正顯用相。後問",
    "T44n1846_03a:0274c07": "答釋疑。前中亦二。一直顯其用。二重牒分",
    "T44n1846_03a:0274c08": "別。前中二。先明應身。後明報身。",
    "T44n1846_03a:0274c09": "此用有二種云何為二一者依分別事識凡",
    "T44n1846_03a:0274c10": "夫二乘心所見者名為應身以不知轉識現故",
    "T44n1846_03a:0274c11": "見從外來取色分齊不能盡知故　前中言",
    "T44n1846_03a:0274c12": "依分別事識者。凡夫二乘未知唯識。計",
    "T44n1846_03a:0274c13": "有外塵。即是分別事識義。今見佛身亦謂",
    "T44n1846_03a:0274c14": "心外。順彼事識分別計度識故說依分別",
    "T44n1846_03a:0274c15": "事識見也。亦可此人雖覺六識。不覺知",
    "T44n1846_03a:0274c16": "彼七八識。故但依事識也。依此麁識分",
    "T44n1846_03a:0274c17": "別佛身。但見應化麁相。不見報身細相。故",
    "T44n1846_03a:0274c18": "云名為應身也。以不知轉識現乃至不能盡",
    "T44n1846_03a:0274c19": "知者。釋見麁所以也。迷於唯心故云從",
    "T44n1846_03a:0274c20": "外。不達即色是心無有分齊。故云取色分",
    "T44n1846_03a:0274c21": "齊不能盡知也。問佛身何故唯眾生識耶。",
    "T44n1846_03a:0274c22": "答眾生真心與諸佛體平等無二。但眾生",
    "T44n1846_03a:0274c23": "迷自真理起於妄念。是時真如但現染相",
    "T44n1846_03a:0274c24": "不顯其用。以彼本覺內熏妄心故有厭求。",
    "T44n1846_03a:0274c25": "有厭求故真用即現。厭求劣故。用相即麁。",
    "T44n1846_03a:0274c26": "厭求漸增。用亦漸細。如是漸漸乃至心源。",
    "T44n1846_03a:0274c27": "無明既盡。厭求都息。始覺同本。用還歸體。",
    "T44n1846_03a:0274c28": "平等平等。無二無別。未至心源已還用於",
    "T44n1846_03a:0274c29": "識中隨根顯現。故云識中現也。問若據此",
    "T44n1846_03a:0275a01": "義。用從真起。何故說言轉識現耶。答轉識",
    "T44n1846_03a:0275a02": "即是梨耶中轉相。依此轉相方起現識現",
    "T44n1846_03a:0275a03": "諸境界。此識即是真妄和合。若隨流生死。即",
    "T44n1846_03a:0275a04": "妄有功能。妄雖有功。離真不立若返流出",
    "T44n1846_03a:0275a05": "纏。真有功能。真雖有功。離妄不顯。故就",
    "T44n1846_03a:0275a06": "緣起和合識中說其用耳。問若據此義。乃",
    "T44n1846_03a:0275a07": "是眾生自心之中真如之用。云何說言佛報",
    "T44n1846_03a:0275a08": "化耶。答眾生真心即諸佛體更無差別。故",
    "T44n1846_03a:0275a09": "華嚴經云。若人欲求知三世一切佛。應當",
    "T44n1846_03a:0275a10": "如是觀。心造諸如來。又不增不減經云。法",
    "T44n1846_03a:0275a11": "身即眾生。眾生即法身。法身與眾生。義一名",
    "T44n1846_03a:0275a12": "異也。既從法身起報化用。何得不是眾生",
    "T44n1846_03a:0275a13": "真心耶。問義若然者。眾生心佛還自教化",
    "T44n1846_03a:0275a14": "眾生。何故說言佛悲願力。答即此真心是佛",
    "T44n1846_03a:0275a15": "悲願。謂無緣大悲及自體無障礙願等。即性",
    "T44n1846_03a:0275a16": "起大用也。問眾生既無始有心。何不早起",
    "T44n1846_03a:0275a17": "化用令滅無明。答未有厭求故。問既元",
    "T44n1846_03a:0275a18": "有本覺。何不早熏令起厭求。答無明厚薄",
    "T44n1846_03a:0275a19": "不同。因緣互闕不等。此如上說。問若真心",
    "T44n1846_03a:0275a20": "即是佛者。何故下文云從諸波羅蜜等因",
    "T44n1846_03a:0275a21": "生。答此約本覺隨緣義說。然其始覺覺至",
    "T44n1846_03a:0275a22": "心源。平等一際。有何差別。上來約終教說。",
    "T44n1846_03a:0275a23": "若約始教說者。即以諸佛悲智為增上緣。",
    "T44n1846_03a:0275a24": "眾生機感種子為因緣。故託佛本質上。自",
    "T44n1846_03a:0275a25": "心變影像。故云在自識中現也。餘如瑜伽",
    "T44n1846_03a:0275a26": "唯識等論說○報身中有三。初約識舉人。",
    "T44n1846_03a:0275a27": "二身有無量下明所見報相。三結果由因",
    "T44n1846_03a:0275a28": "釋顯報名。",
    "T44n1846_03a:0275a29": "二者依於業識謂諸菩薩從初發意乃至菩薩",
    "T44n1846_03a:0275b01": "究竟地心所見者名為報身　前中依業識者。",
    "T44n1846_03a:0275b02": "十解已去菩薩能解唯識無外諸塵。順業識",
    "T44n1846_03a:0275b03": "義以見佛身故云報身也○所見報相中",
    "T44n1846_03a:0275b04": "二。先正後依。",
    "T44n1846_03a:0275b05": "身有無量色色有無量相相有無量好所住依",
    "T44n1846_03a:0275b06": "果亦有無量種種莊嚴隨所示現即無有邊不",
    "T44n1846_03a:0275b07": "可窮盡離分齊相隨其所應常能住持不毀不",
    "T44n1846_03a:0275b08": "失　正中身無分齊故云無量色。依身有",
    "T44n1846_03a:0275b09": "相。相亦無邊。依相有好。好亦無盡。然相以",
    "T44n1846_03a:0275b10": "表德。令人敬德以念佛。好為嚴身。令人",
    "T44n1846_03a:0275b11": "愛樂欲親近。依報中言無量種種莊嚴者。",
    "T44n1846_03a:0275b12": "能依無邊故。所依土田亦復無邊。頗致柯等",
    "T44n1846_03a:0275b13": "殊勝之寶。常放光明無礙校飾。故云種種",
    "T44n1846_03a:0275b14": "莊嚴。言隨所示現乃至離分齊相者。異前",
    "T44n1846_03a:0275b15": "化身分齊之色。由此菩薩知分齊即無分齊",
    "T44n1846_03a:0275b16": "故。一一色相皆遍法界。互融無礙。自在難",
    "T44n1846_03a:0275b17": "思故。隨其所應乃至不毀不失者。隨其業行",
    "T44n1846_03a:0275b18": "所應感者即皆常住。非三災等之所壞",
    "T44n1846_03a:0275b19": "也。",
    "T44n1846_03a:0275b20": "如是功德皆因諸波羅蜜等無漏行熏及不思",
    "T44n1846_03a:0275b21": "議熏之所成就具足無量樂相故說為報身",
    "T44n1846_03a:0275b22": "　辨因中。如是依正二報無障礙不思議事。皆",
    "T44n1846_03a:0275b23": "因十度深行之熏及本覺不思議熏二因所",
    "T44n1846_03a:0275b24": "成。樂相圓備故名報身。故云如是功德乃",
    "T44n1846_03a:0275b25": "至說為報身○第二重分別中。先應後報。應",
    "T44n1846_03a:0275b26": "中簡凡異小。",
    "T44n1846_03a:0275b27": "又為凡夫所見者是其麁色隨於六道各見",
    "T44n1846_03a:0275b28": "不同種種異類非受樂相故說為應身　如",
    "T44n1846_03a:0275b29": "三惡道習。見佛如黑象脚等三尺之身。又",
    "T44n1846_03a:0275c01": "如提謂等。以人天位見佛。為樹神及天神",
    "T44n1846_03a:0275c02": "身等。準此。即六道眾生並見佛不同也。皆",
    "T44n1846_03a:0275c03": "非出世相故非樂也。如二乘人等見佛為",
    "T44n1846_03a:0275c04": "出世。是阿羅漢等聖人身。故云凡夫所見乃",
    "T44n1846_03a:0275c05": "至應身○報中簡比異證。於中有二。先明",
    "T44n1846_03a:0275c06": "地前所見。後顯地上所見。",
    "T44n1846_03a:0275c07": "復次初發意菩薩等所見者以深信真如法故",
    "T44n1846_03a:0275c08": "少分而見知彼色相莊嚴等事無來無去離於",
    "T44n1846_03a:0275c09": "分齊唯依心現不離真如然此菩薩猶自分別",
    "T44n1846_03a:0275c10": "以未入法身位故若得淨心所見微妙其用轉",
    "T44n1846_03a:0275c11": "勝乃至菩薩地盡見之究竟若離業識則無見",
    "T44n1846_03a:0275c12": "相以諸佛法身無有彼此色相迭相見故　前",
    "T44n1846_03a:0275c13": "中言深信真如法少分見者。十解菩薩等依",
    "T44n1846_03a:0275c14": "比觀門見真如理。是相似覺故云少分。異",
    "T44n1846_03a:0275c15": "前十信故復云深。異後真證故但云信。言",
    "T44n1846_03a:0275c16": "知彼色相乃至離於分齊者。以見真如異",
    "T44n1846_03a:0275c17": "於凡小。是故得知色相等事性無分別也。",
    "T44n1846_03a:0275c18": "言唯依心現不離真如者。釋無分別所以",
    "T44n1846_03a:0275c19": "也。攝論中地上見報身者。彼據證之相應",
    "T44n1846_03a:0275c20": "成就處說。今此地前菩薩少分見者。以知",
    "T44n1846_03a:0275c21": "色境但是現識不離真如。即無分齊故。得",
    "T44n1846_03a:0275c22": "少分見也。既非全見。故不相違。但以異",
    "T44n1846_03a:0275c23": "於凡小心外取境見應化故。故約唯心少",
    "T44n1846_03a:0275c24": "分明見。言此菩薩猶自分別等者。簡異",
    "T44n1846_03a:0275c25": "地上也。若得淨心下。顯於地上所見用相",
    "T44n1846_03a:0275c26": "過於地前。故云轉勝。漸漸微細。至金剛",
    "T44n1846_03a:0275c27": "後。業相都盡。用即歸體。故云見之究竟。",
    "T44n1846_03a:0275c28": "以窮其源故。若離業識則無見相者。要依",
    "T44n1846_03a:0275c29": "業識乃有轉相及現相故也。以諸佛乃至迭",
    "T44n1846_03a:0276a01": "相見故者。若離業識等無明即唯是真如。",
    "T44n1846_03a:0276a02": "故佛無有此彼分別之見也○第二除疑中",
    "T44n1846_03a:0276a03": "二。先問後答。",
    "T44n1846_03a:0276a04": "問曰若諸佛法身離於色相者云何能現色",
    "T44n1846_03a:0276a05": "相　答中亦二。先釋法身能現。後釋所現之",
    "T44n1846_03a:0276a06": "色。前中亦二。先總。後所謂下別。",
    "T44n1846_03a:0276a07": "答曰即此法身是色體故能現於色所謂從本",
    "T44n1846_03a:0276a08": "已來色心不二以色性即智故色體無形說名",
    "T44n1846_03a:0276a09": "智身以智性即色故說名法身遍一切處　別",
    "T44n1846_03a:0276a10": "中本來色心不二者。謂彼所現報化之色不",
    "T44n1846_03a:0276a11": "異法身真心。如波與水本來無二。言以色",
    "T44n1846_03a:0276a12": "性即智等者。明色即心顯前不二。以色即",
    "T44n1846_03a:0276a13": "心故。遂令色相都盡。故就其本但云智身。",
    "T44n1846_03a:0276a14": "智謂本覺心智也。言以智性即色故說法身",
    "T44n1846_03a:0276a15": "遍一切處者。明心即色顯前不二。如水遍",
    "T44n1846_03a:0276a16": "在波中故也。",
    "T44n1846_03a:0276a17": "所現之色無有分齊隨心能示十方世界無量",
    "T44n1846_03a:0276a18": "菩薩無量報身無量莊嚴各各差別皆無分齊",
    "T44n1846_03a:0276a19": "而不相妨此非心識分別能知以真如自在用",
    "T44n1846_03a:0276a20": "義故　所現色中。以彼真心無礙周遍。所現",
    "T44n1846_03a:0276a21": "之色亦復圓融自在無礙。故云所現之色乃",
    "T44n1846_03a:0276a22": "至不相妨礙。於中無量菩薩者。亦是報身作",
    "T44n1846_03a:0276a23": "用。亦可即是感報身大用之機緣。皆能頓",
    "T44n1846_03a:0276a24": "赴故也。以一一諸根皆遍法界。然互不相",
    "T44n1846_03a:0276a25": "妨。此真如之用非妄識能知。故云非心識",
    "T44n1846_03a:0276a26": "分別乃至用義故。上來釋生滅門中法義二",
    "T44n1846_03a:0276a27": "重竟。初釋真如門。次釋生滅門。總是大段",
    "T44n1846_03a:0276a28": "第一別釋二門。顯不一義竟○自下第二",
    "T44n1846_03a:0276a29": "二門相對會相入實。顯不異義。於中有三。",
    "T44n1846_03a:0276b01": "先標。次釋。後還總結。",
    "T44n1846_03a:0276b02": "復次顯示從生滅門即入真如門所謂推求五",
    "T44n1846_03a:0276b03": "陰色之與心六塵境界畢竟無念以心無形相",
    "T44n1846_03a:0276b04": "十方求之終不可得　標中言推求五陰色",
    "T44n1846_03a:0276b05": "之與心者。色陰是色。餘四是心。釋中先觀",
    "T44n1846_03a:0276b06": "色法。言六塵無念者。境從心起。畢竟無",
    "T44n1846_03a:0276b07": "體。離心之外無可念相也。言以心無形",
    "T44n1846_03a:0276b08": "求不得者。非直心外無別色等六塵。就心",
    "T44n1846_03a:0276b09": "內求色等形質亦不可得也。前則所緣無",
    "T44n1846_03a:0276b10": "相。此則能緣不生也○自下觀心法。先喻後",
    "T44n1846_03a:0276b11": "合。",
    "T44n1846_03a:0276b12": "如人迷故謂東為西方實不轉眾生亦爾無明",
    "T44n1846_03a:0276b13": "迷故謂心為念心實不動　合中言心實不",
    "T44n1846_03a:0276b14": "動者。推求動念。已滅未生中無所住。無所",
    "T44n1846_03a:0276b15": "住故則無有起。故知心性實不動也。",
    "T44n1846_03a:0276b16": "若能觀察知心無念即得隨順入真如門故",
    "T44n1846_03a:0276b17": "　若能已下結中。即得隨順者。是方便觀也。入",
    "T44n1846_03a:0276b18": "真如門者。正觀也。上來顯示正義竟。",
    "T44n1846_03a:0276b19": "大乘起信論義記下本終"
}