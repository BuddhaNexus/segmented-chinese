{
    "T27n1545_138:0710b07": "阿毘達磨大毘婆沙論卷第一百",
    "T27n1545_138:0710b08": "三十八",
    "T27n1545_138:0710b10": "五百大阿羅漢等造",
    "T27n1545_138:0710b11": "三藏法師玄奘奉　詔譯",
    "T27n1545_138:0710b12": "2大種蘊第五中執受納息第四之二",
    "T27n1545_138:0710b13": "因相應法。與因相應法。為幾緣。答因。等無",
    "T27n1545_138:0710b14": "間。所緣。增上。因者。五因。謂相應。俱有。同類。",
    "T27n1545_138:0710b15": "遍行。異熟。等無間者。謂因相應法等無間。因",
    "T27n1545_138:0710b16": "相應法現在前。所緣者。謂因相應法。與因相",
    "T27n1545_138:0710b17": "應法。為所緣。增上者。謂不礙生。及唯無障。",
    "T27n1545_138:0710b18": "因相應法。與因不相應法為幾緣。答因等",
    "T27n1545_138:0710b19": "無間增上。因者四因。謂俱有。同類。遍行。異",
    "T27n1545_138:0710b20": "熟。等無間者。謂因相應法等無間。因不相應",
    "T27n1545_138:0710b21": "法現在前。即無想等至。滅盡等至。是心心所",
    "T27n1545_138:0710b22": "等無間法故。增上者如前說。非所緣者。因不",
    "T27n1545_138:0710b23": "相應法無所緣故。因不相應法。與因不相應",
    "T27n1545_138:0710b24": "法。為幾緣。答因。增上。因者四因。謂俱有同",
    "T27n1545_138:0710b25": "類。遍行。異熟。增上者如前說。因不相應法。",
    "T27n1545_138:0710b26": "與因相應法。為幾緣。答因。所緣。增上。因者。",
    "T27n1545_138:0710b27": "四因。謂俱有。同類。遍行。異熟。所緣者。謂因",
    "T27n1545_138:0710b28": "不相應法。與因相應法。為所緣。增上者如",
    "T27n1545_138:0710b29": "前說。非等無間者。因不相應法非等無間緣",
    "T27n1545_138:0710c01": "故。",
    "T27n1545_138:0710c02": "有所緣法。與有所緣法。為幾緣。答因等無",
    "T27n1545_138:0710c03": "間所緣增上。因者五因。謂相應。俱有。同類。",
    "T27n1545_138:0710c04": "遍行。異熟。等無間者。謂有所緣法等無間。有",
    "T27n1545_138:0710c05": "所緣法現在前。所緣者。謂有所緣法。與有所",
    "T27n1545_138:0710c06": "緣法。為所緣。增上者如前說。有所緣法。與",
    "T27n1545_138:0710c07": "無所緣法。為幾緣。答因等無間增上。因者四",
    "T27n1545_138:0710c08": "因。謂俱有。同類。遍行。異熟。等無間者。謂有",
    "T27n1545_138:0710c09": "所緣法等無間。無所緣法現在前。即無想等",
    "T27n1545_138:0710c10": "至。滅盡等至。是心心所等無間法故。增上者",
    "T27n1545_138:0710c11": "如前說。非所緣者。無所緣法無所緣故。無所",
    "T27n1545_138:0710c12": "緣法。與無所緣法。為幾緣。答因。增上。因者",
    "T27n1545_138:0710c13": "四因。謂俱有。同類。遍行。異熟。增上者如前",
    "T27n1545_138:0710c14": "說。無所緣法。與有所緣法。為幾緣。答因所",
    "T27n1545_138:0710c15": "緣增上。因者四因。謂俱有。同類。遍行。異熟。",
    "T27n1545_138:0710c16": "所緣者。謂無所緣。與有所緣法。為所緣。增",
    "T27n1545_138:0710c17": "上者如前說。非等無間者。無所緣法非等無",
    "T27n1545_138:0710c18": "間緣故有色法。與有色法。為幾緣。答因增",
    "T27n1545_138:0710c19": "上。因者三因。謂俱有。同類。異熟。增上者如",
    "T27n1545_138:0710c20": "前說。有色法。與無色法。為幾緣。答因所緣",
    "T27n1545_138:0710c21": "增上。因者三因。謂俱有。同類。異熟。所緣者。",
    "T27n1545_138:0710c22": "謂有色法。與無色法。為所緣。增上者如前",
    "T27n1545_138:0710c23": "說。非等無間者。以有色法非等無間緣故。",
    "T27n1545_138:0710c24": "無色法。與無色法。為幾緣。答因等無間所緣",
    "T27n1545_138:0710c25": "增上。因者五因。謂相應等五。等無間者。謂無",
    "T27n1545_138:0710c26": "色法等無間。無色法現在前。所緣者。謂無色",
    "T27n1545_138:0710c27": "法。與無色法為所緣。增上者如前說。無色",
    "T27n1545_138:0710c28": "法。與有色法。為幾緣。答因。增上。因者四因。",
    "T27n1545_138:0710c29": "謂俱有同類。遍行。異熟。增上者如前說。有",
    "T27n1545_138:0711a01": "見無見有對無對說亦如是。差別者。有見法。",
    "T27n1545_138:0711a02": "與有見法。為二因。謂同類。異熟。餘皆如前",
    "T27n1545_138:0711a03": "說。有漏法。與有漏法。為幾緣。答因等無間",
    "T27n1545_138:0711a04": "所緣增上。因者五因。謂相應等五。等無間者。",
    "T27n1545_138:0711a05": "謂有漏法等無間。有漏法現在前。所緣者。謂",
    "T27n1545_138:0711a06": "有漏法。與有漏法。為所緣。增上者如前說。",
    "T27n1545_138:0711a07": "有漏法與無漏法。為幾緣。答等無間所緣增",
    "T27n1545_138:0711a08": "上。等無間者。謂有漏法等無間。無漏法現在",
    "T27n1545_138:0711a09": "前。所緣者。謂有漏法。與無漏法為所緣。即",
    "T27n1545_138:0711a10": "苦集忍智品心心所法。增上者如前說。非因",
    "T27n1545_138:0711a11": "者。以因如種子。非有漏法。與無漏法為種",
    "T27n1545_138:0711a12": "子故。無漏法。與無漏法為幾緣。答因等無",
    "T27n1545_138:0711a13": "間所緣增上。因者三因。謂相應。俱有。同類。",
    "T27n1545_138:0711a14": "等無間者。謂無漏法等無間。無漏法現在前。",
    "T27n1545_138:0711a15": "所緣者。謂無漏法。與無漏法。為所緣。即滅",
    "T27n1545_138:0711a16": "道忍智品心心所法。增上者如前說。無漏法。",
    "T27n1545_138:0711a17": "與有漏法。為幾緣。答等無間。所緣。增上。等",
    "T27n1545_138:0711a18": "無間者謂無漏法等無間。有漏法現在前。所",
    "T27n1545_138:0711a19": "緣者。謂無漏法。與有漏法。為所緣。增上者",
    "T27n1545_138:0711a20": "如前說。非因者。以因如種子。非無漏法。與",
    "T27n1545_138:0711a21": "有漏法為種子故。有為法。與有為法。為",
    "T27n1545_138:0711a22": "幾緣。答因等無間所緣增上。因者五因。謂相",
    "T27n1545_138:0711a23": "應等五。等無間者。謂有為法等無間。有為法",
    "T27n1545_138:0711a24": "現在前。所緣者。謂有為法。與有為法。為所",
    "T27n1545_138:0711a25": "緣。增上者如前說。有為法。與無為法。為",
    "T27n1545_138:0711a26": "幾緣。答無。無為法。與無為法。為幾緣。答",
    "T27n1545_138:0711a27": "無。無為法。與有為法。為幾緣。答所緣。增",
    "T27n1545_138:0711a28": "上。所緣者。謂無為法。與有為法。為所緣。",
    "T27n1545_138:0711a29": "增上者如前說。問何故有為法。有因有緣。",
    "T27n1545_138:0711b01": "無為法。無因無緣耶。答諸有為法性羸劣",
    "T27n1545_138:0711b02": "故。藉諸因緣。無為法強盛不藉因緣。如劣",
    "T27n1545_138:0711b03": "者依他。強者不依。此亦如是。有說。諸有為",
    "T27n1545_138:0711b04": "法有作用故假諸因緣。無為法無作用故",
    "T27n1545_138:0711b05": "不假因緣。如刈者須鎌。掘者須鍤。無所",
    "T27n1545_138:0711b06": "作者則無所須。此亦如是。有說諸有為法",
    "T27n1545_138:0711b07": "行世取果作用。了境故須因緣。無為法無如",
    "T27n1545_138:0711b08": "是事故不須因緣。如遠行者則須資糧。不",
    "T27n1545_138:0711b09": "行不須。此亦如是。有說。有為如王亦如",
    "T27n1545_138:0711b10": "眷屬故有因緣無為如王不如眷屬故無",
    "T27n1545_138:0711b11": "因緣。如王王眷屬。富貴者富貴者眷屬。帝釋",
    "T27n1545_138:0711b12": "帝釋眷屬。當知亦爾。",
    "T27n1545_138:0711b13": "問諸有為法有時不生誰作留難。為有為法。",
    "T27n1545_138:0711b14": "無為法耶。答諸有為法為作留難。非無為",
    "T27n1545_138:0711b15": "法。以無為法恒與有為作能作因。及增上",
    "T27n1545_138:0711b16": "緣。於生不生俱無障故。如泉池側師子口",
    "T27n1545_138:0711b17": "等。水不流時自有餘緣非此為障。問諸無",
    "T27n1545_138:0711b18": "為法。與有為法作增上緣及所緣緣。於能",
    "T27n1545_138:0711b19": "緣不能緣作增上緣。有勝劣不。答增上緣",
    "T27n1545_138:0711b20": "義等無差別。若緣不緣皆無障故。所緣緣義",
    "T27n1545_138:0711b21": "則有差別。於能緣者作所緣緣。於不能緣。",
    "T27n1545_138:0711b22": "則便不作諸纏所纏續地獄有。乃至廣說。所",
    "T27n1545_138:0711b23": "說有聲義有多種。如結蘊廣說。此中說續",
    "T27n1545_138:0711b24": "眾同分。有情數五蘊名有。然相續有五。一",
    "T27n1545_138:0711b25": "中有相續。二生有相續。三分位相續。四法相",
    "T27n1545_138:0711b26": "續。五剎那相續。中有相續者。謂死有蘊滅。中",
    "T27n1545_138:0711b27": "有蘊起。中有續死有名中有相續。生有相",
    "T27n1545_138:0711b28": "續者。謂中有蘊滅生有蘊起。生有續中有名",
    "T27n1545_138:0711b29": "生有相續。分位相續者。謂羯邏藍位蘊滅頞",
    "T27n1545_138:0711c01": "部曇位蘊起。乃至中年位蘊滅老年位蘊起。",
    "T27n1545_138:0711c02": "皆以後位續前位名分位相續。法相續者。",
    "T27n1545_138:0711c03": "謂善法等無間。染或無記法現在前。染法等",
    "T27n1545_138:0711c04": "無間。善或無記法現在前。無記法等無間。善",
    "T27n1545_138:0711c05": "或染法現在前。皆以後法續前法名法相",
    "T27n1545_138:0711c06": "續。剎那相續者。初剎那蘊等無間。第二剎那",
    "T27n1545_138:0711c07": "蘊現在前。後剎那續前剎那名剎那相續。",
    "T27n1545_138:0711c08": "此五皆入二相續中。謂法相續剎那相續。皆",
    "T27n1545_138:0711c09": "不離法及剎那故。界分別者。欲界具五。色",
    "T27n1545_138:0711c10": "界有四除分位。無色界有三又除中有。趣",
    "T27n1545_138:0711c11": "分別者。地獄有四除分位。餘趣具五。生分",
    "T27n1545_138:0711c12": "別者。一切具五。於此五相續中。依二相續",
    "T27n1545_138:0711c13": "而作論。謂中有生有。",
    "T27n1545_138:0711c14": "諸纏所纏續地獄有。最初所得諸根大種。彼",
    "T27n1545_138:0711c15": "諸根大種。與彼心心所法為幾緣。答一增",
    "T27n1545_138:0711c16": "上。即彼心心所法。與彼諸根大種為幾緣",
    "T27n1545_138:0711c17": "答一增上。諸纏所纏續傍生有鬼有人有天",
    "T27n1545_138:0711c18": "有。最初所得諸根大種。彼諸根大種。與彼心",
    "T27n1545_138:0711c19": "心所法為幾緣。答一增上。即彼心心所法。",
    "T27n1545_138:0711c20": "與彼諸根大種為幾緣。答一增上。問若彼",
    "T27n1545_138:0711c21": "心心所法。不緣彼諸根大種而結生者。可",
    "T27n1545_138:0711c22": "說彼諸根大種。與彼心心所法。但一增上。",
    "T27n1545_138:0711c23": "若彼心心所法。緣彼諸根大種。而緣生者。",
    "T27n1545_138:0711c24": "彼諸根大種。與彼心心所法便為二緣。謂",
    "T27n1545_138:0711c25": "所緣增上。何故定答但一增上。答亦應說",
    "T27n1545_138:0711c26": "二而不說者當知此義有餘。有說此中說",
    "T27n1545_138:0711c27": "決定者。謂增上緣則定。所緣緣不定。是以不",
    "T27n1545_138:0711c28": "說。有說此中說互有者。謂根大種與心心",
    "T27n1545_138:0711c29": "所展轉為增上緣。是以則說非心心所與",
    "T27n1545_138:0712a01": "根大種為所緣緣。是故不說。有說此中說",
    "T27n1545_138:0712a02": "相資者。謂彼根大與心心所更互相資增",
    "T27n1545_138:0712a03": "上義勝。所緣不爾。隨緣何法皆得起故。是",
    "T27n1545_138:0712a04": "以不說。",
    "T27n1545_138:0712a05": "生欲界入有漏初靜慮。乃至非想非非想",
    "T27n1545_138:0712a06": "處。長養諸根增益大種。彼諸根大種與彼",
    "T27n1545_138:0712a07": "心心所法為幾緣。答一增上。即彼心心所",
    "T27n1545_138:0712a08": "法與彼諸根大種為幾緣。答一增上。問彼",
    "T27n1545_138:0712a09": "心心所法。若緣餘法而入定者可如所說。",
    "T27n1545_138:0712a10": "若即緣彼諸根大種而入定者則有二緣。何",
    "T27n1545_138:0712a11": "故乃說但一增上。答應說而不說者當知",
    "T27n1545_138:0712a12": "此義有餘。有說。此中說決定者。所緣不定",
    "T27n1545_138:0712a13": "是故不說。有說。此中說互有者。所緣不爾",
    "T27n1545_138:0712a14": "是故不說。有說。此中說相資者。謂心心所",
    "T27n1545_138:0712a15": "與彼根大更互相資增上義勝。所緣不爾隨",
    "T27n1545_138:0712a16": "緣何法。皆得生起是故不說。問入諸靜慮",
    "T27n1545_138:0712a17": "長益根大與入無色差別云何。答靜慮長",
    "T27n1545_138:0712a18": "益多而非妙。如縛喝國食無色長益妙而",
    "T27n1545_138:0712a19": "非多。如中印度食。",
    "T27n1545_138:0712a20": "生欲界入無漏初靜慮。乃至無所有處。長",
    "T27n1545_138:0712a21": "養諸根增益大種。彼諸根大種與彼心心所",
    "T27n1545_138:0712a22": "法為幾緣。答一增上。即彼心心所法與彼",
    "T27n1545_138:0712a23": "諸根大種為幾緣。答一增上。此中不說所",
    "T27n1545_138:0712a24": "緣緣義。及靜慮無色長益差別。如前應知。",
    "T27n1545_138:0712a25": "問入有漏靜慮。無色長益根大。與入無漏",
    "T27n1545_138:0712a26": "差別云何。答有漏長益多而非妙。無漏長益",
    "T27n1545_138:0712a27": "妙而非多二喻如前。",
    "T27n1545_138:0712a28": "生色界入有漏初靜慮。乃至非想非非想",
    "T27n1545_138:0712a29": "處。長養諸根。增益大種。彼諸根大種與彼",
    "T27n1545_138:0712b01": "心心所法為幾緣。答一增上。即彼心心所",
    "T27n1545_138:0712b02": "法與彼諸根大種為幾緣。答一增上。生色",
    "T27n1545_138:0712b03": "界入無漏初靜慮。乃至無所有處。長養諸",
    "T27n1545_138:0712b04": "根。增益大種。彼諸根大種與彼心心所法",
    "T27n1545_138:0712b05": "為幾緣。答一增上。即彼心心所法與彼諸",
    "T27n1545_138:0712b06": "根大種為幾緣。答一增上。此中不說所緣。",
    "T27n1545_138:0712b07": "及靜慮無色。有漏無漏長益差別皆如前說",
    "T27n1545_138:0712b08": "有執受是何義。答此增語所顯墮自體法。無",
    "T27n1545_138:0712b09": "執受是何義。答此增語所顯非墮自體法。然",
    "T27n1545_138:0712b10": "多處說有執受言。謂此中說有執受是何義。",
    "T27n1545_138:0712b11": "謂墮自體法契經復說。",
    "T27n1545_138:0712b12": "有執受苦蘊　　便引生眾苦",
    "T27n1545_138:0712b13": "謂生苦老苦　　病苦及死苦",
    "T27n1545_138:0712b14": "有經復說。無聞異生長夜修治有執受我餘",
    "T27n1545_138:0712b15": "經復說。況於此身暫停住中有執受。品類",
    "T27n1545_138:0712b16": "足說。九處少分名有執受。識身論說。有執受",
    "T27n1545_138:0712b17": "蘊是慈所緣。問如是諸說義有何異。答此中",
    "T27n1545_138:0712b18": "說內身所攝五蘊名有執受。初契經說續眾",
    "T27n1545_138:0712b19": "同分。有情數五蘊名有執受。次契經說無始",
    "T27n1545_138:0712b20": "時來身見事五蘊。名有執受。後契經說。內身",
    "T27n1545_138:0712b21": "所攝色蘊。名有執受。品類足說一剎那。九處",
    "T27n1545_138:0712b22": "少分名有執受。識身論說一剎那。五蘊少分",
    "T27n1545_138:0712b23": "名有執受。有說品類足。識身論說一剎那",
    "T27n1545_138:0712b24": "有情數。九處少分名有執受。有說。二論說",
    "T27n1545_138:0712b25": "一剎那有根所攝。九處少分名有執受。有說。",
    "T27n1545_138:0712b26": "二論說一剎那異熟所攝。九處少分名有執",
    "T27n1545_138:0712b27": "受。是名差別。問慈何故但緣色。答初修時",
    "T27n1545_138:0712b28": "緣色。成時緣五蘊。西方師說。有執受有四",
    "T27n1545_138:0712b29": "種。一身有執受。二相續有執受。三眾同分有",
    "T27n1545_138:0712c01": "執受。四世俗施設有執受。身有執受者。謂初",
    "T27n1545_138:0712c02": "經所說有執受。苦蘊相續有執受者。如說我",
    "T27n1545_138:0712c03": "有根身相續執受。眾同分有執受者。如說我",
    "T27n1545_138:0712c04": "有根身眾同分執受。世俗施設有執受者。如",
    "T27n1545_138:0712c05": "說我執受如是重擔。如是事業。此中說內",
    "T27n1545_138:0712c06": "身五蘊名有執受。此所不攝法是無執受",
    "T27n1545_138:0712c07": "問如前所說。有執受無執受其相云何。答",
    "T27n1545_138:0712c08": "有說。若與血肉筋骨相雜住者名有執受。",
    "T27n1545_138:0712c09": "與此相違名無執受。有說。於彼斫刺破裂",
    "T27n1545_138:0712c10": "時。生苦痛捨擔名有執受。與此相違名無",
    "T27n1545_138:0712c11": "執受。尊者妙音作如是說。若法已生未滅有",
    "T27n1545_138:0712c12": "情數。是有對非所聞名有執受。已生者簡未",
    "T27n1545_138:0712c13": "來。未滅者遮過去。有情數者遮非有情數。",
    "T27n1545_138:0712c14": "是有對者遮意處法處。非所聞者遮聲處。",
    "T27n1545_138:0712c15": "與此相違名無執受。尊者左取作如是言。",
    "T27n1545_138:0712c16": "若法有方分。有情數繫屬身。是有對可牽可",
    "T27n1545_138:0712c17": "斥名有執受。有方分者遮過去未來。有情",
    "T27n1545_138:0712c18": "數者。遮非有情數。繫屬身者。遮身所出。謂",
    "T27n1545_138:0712c19": "髮毛等。是有對者。遮意處法處。可牽可斥",
    "T27n1545_138:0712c20": "者。遮聲處。與此相違名無執受。",
    "T27n1545_138:0712c21": "問十二處中。幾有執受。幾無執受。答若生欲",
    "T27n1545_138:0712c22": "界九處少分。是有執受。三處全。九處少分。是",
    "T27n1545_138:0712c23": "無執受。三處謂聲處意處法處。若生色界七",
    "T27n1545_138:0712c24": "處少分。是有執受。三處全。七處少分。是無執",
    "T27n1545_138:0712c25": "受。三處如前說。",
    "T27n1545_138:0712c26": "問於此身中。三十六種諸不淨物。幾有執受。",
    "T27n1545_138:0712c27": "幾無執受。答髮毛爪齒根有執受。餘無執受。",
    "T27n1545_138:0712c28": "皮膽腦血生有執受。朽無執受。骨肉筋脈心",
    "T27n1545_138:0712c29": "肺脾腎肝腸胃膜脂髓腦胲生熟二藏皆有執",
    "T27n1545_138:0713a01": "受。膏膿淡飲洟唾淚汗屎尿塵垢皆無執",
    "T27n1545_138:0713a02": "受順取是何義。答此增語所顯。有漏法非順",
    "T27n1545_138:0713a03": "取是何義。答此增語所顯無漏法。問何故有",
    "T27n1545_138:0713a04": "漏法名順取。答有說。此法從取生。能生取",
    "T27n1545_138:0713a05": "故名順取。有說。此法從取轉。能轉取故名",
    "T27n1545_138:0713a06": "順取。有說。此法取所引能引取故名順取。",
    "T27n1545_138:0713a07": "有說。此法取所長養。能長養取故名順取。",
    "T27n1545_138:0713a08": "有說。此法取所增廣。增廣於取故名順取。",
    "T27n1545_138:0713a09": "此增廣言顯滋蔓義。有說。此法繫屬於取。",
    "T27n1545_138:0713a10": "故名順取。如屬王者名為順王。由內無",
    "T27n1545_138:0713a11": "我。若有問言。汝屬於誰。答言屬取。有說。諸",
    "T27n1545_138:0713a12": "取於此法中。將生已生。將執已執。將住已",
    "T27n1545_138:0713a13": "住。故名順取。有說。諸取於此法中。將長養",
    "T27n1545_138:0713a14": "已長養故名順取。有說。諸取於此法中。將",
    "T27n1545_138:0713a15": "增廣已增廣。故名順取。有說。諸取於此堅",
    "T27n1545_138:0713a16": "著。如濕膩物塵垢隨著。故名順取。有說。諸",
    "T27n1545_138:0713a17": "取於此樂住。如魚蝦蟇樂處水中。故名順",
    "T27n1545_138:0713a18": "取有說。此法為取舍宅安立足處。故名順",
    "T27n1545_138:0713a19": "取。謂依此法。一切愛慢見疑瞋癡。諸纏垢等",
    "T27n1545_138:0713a20": "皆生長故。諸有漏法由同分取。得順取名",
    "T27n1545_138:0713a21": "非異分取。謂欲界法由欲界取。色界法由",
    "T27n1545_138:0713a22": "色界取。無色界法由無色界取。初靜慮地法。",
    "T27n1545_138:0713a23": "由初靜慮地取。乃至非想非非想地法。由非",
    "T27n1545_138:0713a24": "想非非想地取。以有漏法界地無雜故。若",
    "T27n1545_138:0713a25": "依相續則有雜義。謂由自身取他身法得",
    "T27n1545_138:0713a26": "順取名。由他身取自身法得順取名。若不",
    "T27n1545_138:0713a27": "爾外法應非順取。外無取故。",
    "T27n1545_138:0713a28": "順結是何義。答此增語所顯。有漏法非順結",
    "T27n1545_138:0713a29": "是何義。答此增語所顯無漏法。廣釋順結非",
    "T27n1545_138:0713b01": "順結義如前順取。非順取說。",
    "T27n1545_138:0713b02": "見處是何義。答此增語所顯。有漏法非見處。",
    "T27n1545_138:0713b03": "是何義。答此增語所顯無漏法。然見處聲說",
    "T27n1545_138:0713b04": "有多處謂此中說。見處是何謂有漏法俱。迦",
    "T27n1545_138:0713b05": "捺陀契經復說。諸所有見諸所有見處。諸所",
    "T27n1545_138:0713b06": "有見纏。諸所有見等起。諸所有見損害。世尊",
    "T27n1545_138:0713b07": "一切悉知悉見。此中見者謂五見。見處者謂",
    "T27n1545_138:0713b08": "見所緣。見纏者謂見現行。見等起者謂見因。",
    "T27n1545_138:0713b09": "見損害者謂見滅。世尊一切悉知悉見者謂",
    "T27n1545_138:0713b10": "見對治。有作是說。見見處見纏謂苦諦。見",
    "T27n1545_138:0713b11": "等起謂集諦。見損害謂滅諦。世尊一切悉知",
    "T27n1545_138:0713b12": "悉見謂道諦。阿羅揭陀喻經。復說有六見處。",
    "T27n1545_138:0713b13": "謂諸所有色。若過去若未來若現在廣說。乃",
    "T27n1545_138:0713b14": "至苾芻。應以正慧觀彼一切非我我所。勿",
    "T27n1545_138:0713b15": "起我慢。諸所有受。乃至廣說。諸所有想。乃",
    "T27n1545_138:0713b16": "至廣說。諸有見聞覺知若得若求。意隨尋伺。",
    "T27n1545_138:0713b17": "乃至廣說。諸有此見。有我有有情有世間。",
    "T27n1545_138:0713b18": "常恒凝住無變易法正如是住。乃至廣說。諸",
    "T27n1545_138:0713b19": "有此見。我應不有。我應非有。我當不有。我",
    "T27n1545_138:0713b20": "當非有。苾芻應以正慧觀彼一切非我我",
    "T27n1545_138:0713b21": "所。勿起我慢。苾芻應於如是見處取處等。",
    "T27n1545_138:0713b22": "隨觀察無我我所。若能如是則於世間無",
    "T27n1545_138:0713b23": "所執受。乃至廣說。此中諸所有色受想者。",
    "T27n1545_138:0713b24": "即色受想蘊。諸有此見有我有情。乃至廣",
    "T27n1545_138:0713b25": "說。諸有此見我應不有。乃至廣說者。謂行",
    "T27n1545_138:0713b26": "蘊諸有見聞覺知等。謂識蘊。問見聞覺知其",
    "T27n1545_138:0713b27": "義已具。若得若求意隨尋伺。更何所顯。答",
    "T27n1545_138:0713b28": "前廣今略。前別今總。前開今合。前漸今頓。是",
    "T27n1545_138:0713b29": "謂所顯防諸漏經復作是說。於六見處不",
    "T27n1545_138:0713c01": "正思惟。則於內身隨起一執。諦故住故我",
    "T27n1545_138:0713c02": "有我諦故。住故我無我。我見我。我見無我",
    "T27n1545_138:0713c03": "無我見我。或此有我。有有情。有命者。有",
    "T27n1545_138:0713c04": "生者。有養者。有補特伽羅。有意生。有摩納",
    "T27n1545_138:0713c05": "婆。或無曾當現。於彼彼處已作未作諸善",
    "T27n1545_138:0713c06": "惡業受異熟果。問如是四處說見處聲有",
    "T27n1545_138:0713c07": "何差別。答有說。此中所說見處顯一切有漏",
    "T27n1545_138:0713c08": "法。初經所說見處。總顯五見。第二經所說見",
    "T27n1545_138:0713c09": "處。顯見及離見法。第三經所說見處。顯有",
    "T27n1545_138:0713c10": "身見邊執見。有說。此及初二經所說見處。總",
    "T27n1545_138:0713c11": "顯五取蘊。第三經所說見處。但顯行蘊少",
    "T27n1545_138:0713c12": "分。有說。此及初二經。通顯相應不相應法。",
    "T27n1545_138:0713c13": "第三經。唯顯相應法。如相應不相應。有所",
    "T27n1545_138:0713c14": "依無所依。有行相無行相。有所緣無所緣。有",
    "T27n1545_138:0713c15": "警覺無警覺亦爾。有說此及初二經。通顯有",
    "T27n1545_138:0713c16": "色無色法。第三經。唯顯無色法。如有色無",
    "T27n1545_138:0713c17": "色。有見無見。有對無對亦爾。有說。此及初二",
    "T27n1545_138:0713c18": "經通顯染不染法。第三經。唯顯染法。如染",
    "T27n1545_138:0713c19": "不染。有罪無罪。有覆無覆。黑白。纏非纏。亦",
    "T27n1545_138:0713c20": "爾。有說。此及初二經。通顯見修所斷法。第",
    "T27n1545_138:0713c21": "三經。唯顯見所斷法。如見所斷。修所斷。無",
    "T27n1545_138:0713c22": "事有事。忍對治。智對治亦爾。有說。此及初二",
    "T27n1545_138:0713c23": "經。通顯善不善無記法。第三經。唯顯無記",
    "T27n1545_138:0713c24": "法。有說。此及初二經。通顯有異熟無異熟",
    "T27n1545_138:0713c25": "法。第三經。唯顯無異熟法。",
    "T27n1545_138:0713c26": "問諸有漏法。由何見故說名見處。答有說。",
    "T27n1545_138:0713c27": "由有身見邊執見故說為見處。此二但緣",
    "T27n1545_138:0713c28": "自地境故。有說。由四見故謂除邪見。由此",
    "T27n1545_138:0713c29": "四種有漏緣故。如是說者。由五見故得見",
    "T27n1545_138:0714a01": "處名。問若爾滅道應名見處邪見境故。答",
    "T27n1545_138:0714a02": "見處有二。一所緣處。二隨眠處。具此二義",
    "T27n1545_138:0714a03": "乃名見處。滅道雖是邪見所緣處。非隨眠",
    "T27n1545_138:0714a04": "處故不名見處。有說。見處有二。一所緣處。",
    "T27n1545_138:0714a05": "二相應處。具此二義。立見處名。滅道雖是",
    "T27n1545_138:0714a06": "見所緣處。非相應處。由此不得名為見處",
    "T27n1545_138:0714a07": "若法是內彼法內處攝耶。乃至廣說。問何故",
    "T27n1545_138:0714a08": "作此論。答彼作論者意欲爾故。隨彼意欲",
    "T27n1545_138:0714a09": "而作論。但不違法相便不應責。有作是",
    "T27n1545_138:0714a10": "說。為止他宗顯己義故。謂有異宗說內",
    "T27n1545_138:0714a11": "外法皆非實有。今遮彼意。明內外法皆是",
    "T27n1545_138:0714a12": "實有故作斯論。然內外法差別有三。一相",
    "T27n1545_138:0714a13": "續內外。謂在自身名為內。在他身及非有",
    "T27n1545_138:0714a14": "情數名為外。二處內外。謂心心所所依名",
    "T27n1545_138:0714a15": "內。所緣名外。三情非情內外。謂有情數法",
    "T27n1545_138:0714a16": "名內。非有情數法名外。此中但依相續。為",
    "T27n1545_138:0714a17": "論。",
    "T27n1545_138:0714a18": "若法是內。彼法內處攝耶。答應作四句。有",
    "T27n1545_138:0714a19": "法是內。非內處攝。如說於內受內法住。修",
    "T27n1545_138:0714a20": "法觀。彼法是內者在自身故。非內處攝者。",
    "T27n1545_138:0714a21": "非心心所所依故。應知此中亦攝自身色",
    "T27n1545_138:0714a22": "等五境。有法內處攝非是內。如說於外身",
    "T27n1545_138:0714a23": "外心住。修心觀。彼法內處攝者。是心心所",
    "T27n1545_138:0714a24": "所依故。非內者非在自身故。應知此中亦",
    "T27n1545_138:0714a25": "攝他身眼耳鼻舌。有法是內。亦內處攝。如",
    "T27n1545_138:0714a26": "說於內身內心住。修心觀彼法是內者。在",
    "T27n1545_138:0714a27": "自身故。亦內處攝者。心心所所依故。應知此",
    "T27n1545_138:0714a28": "中亦攝自身眼耳鼻舌。有法非是內非內",
    "T27n1545_138:0714a29": "處攝。如說於外受外法住。修法觀彼法非",
    "T27n1545_138:0714b01": "內者。非在自身故。非內處攝者。非心心",
    "T27n1545_138:0714b02": "所所依故。應知此中亦攝他身等色等五境",
    "T27n1545_138:0714b03": "若法是外彼法外處攝耶。答應作四句。有",
    "T27n1545_138:0714b04": "法是外非外處攝。如說於外身外心住。修",
    "T27n1545_138:0714b05": "心觀彼法是外者。在他身故。非外處攝者。",
    "T27n1545_138:0714b06": "非唯心心所所緣故。應知此中亦攝他身",
    "T27n1545_138:0714b07": "眼耳鼻舌。有法外處攝非外。如說於內受",
    "T27n1545_138:0714b08": "內法住。修法觀。彼法外處攝者。唯心心所",
    "T27n1545_138:0714b09": "所緣故。非外者。非在他身。及非有情數故。",
    "T27n1545_138:0714b10": "應知此中亦攝自身色等五境。有法是外",
    "T27n1545_138:0714b11": "亦外處攝。如說於外受外法住。修法觀。彼",
    "T27n1545_138:0714b12": "法是外者。在他身及非有情數故。亦外處",
    "T27n1545_138:0714b13": "攝者。唯心心所所緣故。應知此中亦攝他身",
    "T27n1545_138:0714b14": "等色等五境。有法非外非外處攝。如說於",
    "T27n1545_138:0714b15": "內身內心住。修心觀。彼法非外者。非在",
    "T27n1545_138:0714b16": "他身。及非有情數故。非外處攝者。非唯心",
    "T27n1545_138:0714b17": "心所所緣故。應知此中亦攝自身眼耳鼻",
    "T27n1545_138:0714b18": "舌。",
    "T27n1545_138:0714b19": "說一切有部發智大毘婆沙論卷第一百三",
    "T27n1545_138:0714b20": "十八"
}