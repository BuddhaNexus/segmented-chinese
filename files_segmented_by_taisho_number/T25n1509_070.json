{
    "T25n1509_070:0545b02": "大智度論釋佛母品第四十八之",
    "T25n1509_070:0545b03": "餘(卷七十)",
    "T25n1509_070:0545b05": "聖者龍樹造",
    "T25n1509_070:0545b06": "後秦龜茲國三藏鳩摩羅什譯",
    "T25n1509_070:0545b07": "◎【經】「復次，須菩提！佛因深般若波羅蜜，眾生",
    "T25n1509_070:0545b08": "心數出、沒、屈、申如實知。」「世尊！云何佛因般若",
    "T25n1509_070:0545b09": "波羅蜜，眾生心數出、沒、屈、申如實知？」佛言：「一",
    "T25n1509_070:0545b10": "切眾生心數出、沒、屈、申等皆依色、受、想、行、識",
    "T25n1509_070:0545b11": "生。須菩提！佛於是中知眾生心數出、沒、屈、申，",
    "T25n1509_070:0545b12": "所謂神及世間常是事實，餘妄語，是見依色；",
    "T25n1509_070:0545b13": "神及世間無常是事實，餘妄語，是見依色；神",
    "T25n1509_070:0545b14": "及世間常亦無常是事實，餘妄語，是見依色；",
    "T25n1509_070:0545b15": "神及世間非常非無常是事實，餘妄語，是",
    "T25n1509_070:0545b16": "見依色。神及世間常是事實，餘妄語，是見依",
    "T25n1509_070:0545b17": "受；神及世間無常是事實，餘妄語，是見依受；",
    "T25n1509_070:0545b18": "神及世間常亦無常是事實，餘妄語，是見依",
    "T25n1509_070:0545b19": "受；神及世間非常非無常是事實，餘妄語，是",
    "T25n1509_070:0545b20": "見依受；神及世間常是事實，餘妄語，是見依",
    "T25n1509_070:0545b21": "想；神及世間無常是事實，餘妄語，是見依想；",
    "T25n1509_070:0545b22": "神及世間常亦無常是事實，餘妄語，是見依",
    "T25n1509_070:0545b23": "想；神及世間非常非無常是事實，餘妄語，是",
    "T25n1509_070:0545b24": "見依想；神及世間常是事實，餘妄語，是見依",
    "T25n1509_070:0545b25": "行；神及世間無常是事實，餘妄語，是見依行；",
    "T25n1509_070:0545b26": "神及世間常亦無常是事實，餘妄語，是見依",
    "T25n1509_070:0545b27": "行；神及世間非常非無常是事實，餘妄語，是",
    "T25n1509_070:0545b28": "見依行；神及世間常是事實，餘妄語，是見依",
    "T25n1509_070:0545b29": "識；神及世間無常是事實，餘妄語，是見依",
    "T25n1509_070:0545c01": "識；神及世間常亦無常是事實，餘妄語，是",
    "T25n1509_070:0545c02": "見依識；神及世間非常非無常是事實，餘妄",
    "T25n1509_070:0545c03": "語，是見依識。「世間有邊是事實，餘妄語，是",
    "T25n1509_070:0545c04": "見依色；世間無邊是事實，餘妄語，是見依",
    "T25n1509_070:0545c05": "色；世間有邊無邊是事實，餘妄語，是見依",
    "T25n1509_070:0545c06": "色；世間非有邊非無邊是事實，餘妄語，是見",
    "T25n1509_070:0545c07": "依色。依受、想、行、識亦如是。「神即是身，是見",
    "T25n1509_070:0545c08": "依色；神異身異，是見依色。依受、想、行、識亦如",
    "T25n1509_070:0545c09": "是。「死後有如去是事實，餘妄語，是見依色；",
    "T25n1509_070:0545c10": "死後無如去是事實，餘妄語，是見依色；死後",
    "T25n1509_070:0545c11": "或有如去或無如去是事實，餘妄語，是見",
    "T25n1509_070:0545c12": "依色；死後非有如去非無如去是事實，餘妄",
    "T25n1509_070:0545c13": "語，是見依色。依受、想、行、識亦如是。「如是，須菩",
    "T25n1509_070:0545c14": "提！佛因般若波羅蜜，眾生出、沒、屈、申如實",
    "T25n1509_070:0545c15": "知。」「復次，須菩提！佛知色相。云何知色相？如如",
    "T25n1509_070:0545c16": "不壞、無分別、無相、無憶、無戲論、無得，色相亦",
    "T25n1509_070:0545c17": "如是。須菩提！佛知受、想、行、識相。云何知受、",
    "T25n1509_070:0545c18": "想、行、識相？如如相不壞、無分別、無相、無憶、無",
    "T25n1509_070:0545c19": "戲論、無得，受、想、行、識相亦如是。如是，須菩提！",
    "T25n1509_070:0545c20": "佛知眾生如相及眾生心數出、沒、屈、申如相。",
    "T25n1509_070:0545c21": "五眾如相，諸行如相，即是一切法如相。何",
    "T25n1509_070:0545c22": "等是一切法如相？所謂六波羅蜜如相，六波",
    "T25n1509_070:0545c23": "羅蜜如相即是三十七品如相，三十七品",
    "T25n1509_070:0545c24": "如相即是十八空如相，十八空如相即是",
    "T25n1509_070:0546a01": "八背捨如相，八背捨如相即是九次第定如",
    "T25n1509_070:0546a02": "相，九次第定如相即是佛十力如相，佛十",
    "T25n1509_070:0546a03": "力如相即是四無所畏、四無礙智、大慈大悲",
    "T25n1509_070:0546a04": "乃至十八不共法如相，十八不共法如相即",
    "T25n1509_070:0546a05": "是一切種智如相，一切種智如相即是善法",
    "T25n1509_070:0546a06": "不善法、世間法出世間法、有漏法無漏法如",
    "T25n1509_070:0546a07": "相，無漏法如相即是過去、未來、現在法",
    "T25n1509_070:0546a08": "如相，過去、未來、現在法如相即是有為法、",
    "T25n1509_070:0546a09": "無為法如相，有為法、無為法如相即是須陀",
    "T25n1509_070:0546a10": "洹果如相，須陀洹果如相即是斯陀含果如",
    "T25n1509_070:0546a11": "相，斯陀含果如相即是阿那含果如相，阿那",
    "T25n1509_070:0546a12": "含果如相即是阿羅漢果如相，阿羅漢果如",
    "T25n1509_070:0546a13": "相即是辟支佛道如相，辟支佛道如相即是",
    "T25n1509_070:0546a14": "阿耨多羅三藐三菩提如相，阿耨多羅三藐",
    "T25n1509_070:0546a15": "三菩提如相即是諸佛如相，諸佛如相皆是",
    "T25n1509_070:0546a16": "一如相，不二不別、不盡不壞，是名一切諸法",
    "T25n1509_070:0546a17": "如相。佛因般若波羅蜜得是如相，以是因緣",
    "T25n1509_070:0546a18": "故，般若波羅蜜能生諸佛、能示世間相。如是，",
    "T25n1509_070:0546a19": "須菩提！佛知一切法如相，非不如相，不異相；",
    "T25n1509_070:0546a20": "得是如相故，佛名如來。」須菩提白佛言：「世",
    "T25n1509_070:0546a21": "尊！是諸法如相，非不如相，不異相甚深！世尊！",
    "T25n1509_070:0546a22": "諸佛用是如，為人說阿耨多羅三藐三菩提。",
    "T25n1509_070:0546a23": "世尊！誰能信解是者？唯有阿鞞跋致菩薩及",
    "T25n1509_070:0546a24": "具足正見人、漏盡阿羅漢。何以故？是法甚深",
    "T25n1509_070:0546a25": "故。」「須菩提！是如無盡相故甚深。」須菩提言：「何",
    "T25n1509_070:0546a26": "法無盡相故甚深？」佛言：「一切法無盡故。如是，",
    "T25n1509_070:0546a27": "須菩提！佛得是一切諸法如已，為眾生說。」",
    "T25n1509_070:0546a28": "【論】釋曰：佛悉知一切眾生所作所行、六十二",
    "T25n1509_070:0546a29": "邪見等諸邪見、九十八結使等諸煩惱，是",
    "T25n1509_070:0546b01": "故說：「佛知眾生心心數法出、沒、屈、申。」在家",
    "T25n1509_070:0546b02": "者為愛等諸煩惱所沒名為「沒」，九十六種",
    "T25n1509_070:0546b03": "邪見出家者名「出」。復次，常著世樂故名",
    "T25n1509_070:0546b04": "為「沒」；或知無常，怖畏，求道，故名「出」。復次，",
    "T25n1509_070:0546b05": "受九十六種道法，不能得正道故，還沒在",
    "T25n1509_070:0546b06": "世間。「屈」者不離欲界，「申」者離欲界。色界離、",
    "T25n1509_070:0546b07": "不離，亦如是。如人立清池上見魚：或有常",
    "T25n1509_070:0546b08": "在水中，或有暫出還沒，或有出觀四方，或",
    "T25n1509_070:0546b09": "有出欲渡者近岸還沒。佛亦如是，以佛",
    "T25n1509_070:0546b10": "眼觀十方六道眾生：有常著五欲，諸煩惱",
    "T25n1509_070:0546b11": "覆心，不求出者；或有好心，能布施、能持戒，",
    "T25n1509_070:0546b12": "而以邪疑覆心故還沒；有人出五欲，能",
    "T25n1509_070:0546b13": "得煖法、頂法等，觀四諦，未得實法故還",
    "T25n1509_070:0546b14": "沒；有人離五欲乃至無所有處，不得涅",
    "T25n1509_070:0546b15": "槃故還沒。何等是出、沒、屈、申相？此中佛說，所",
    "T25n1509_070:0546b16": "謂「神及世間常」。神者，凡夫人憶想分別，隨我",
    "T25n1509_070:0546b17": "心取相故計有神。外道說神有二種：一者、",
    "T25n1509_070:0546b18": "常，二者、無常。若計神常者，常修福德，後受",
    "T25n1509_070:0546b19": "果報故，或由行道故，神得解脫。若謂神無",
    "T25n1509_070:0546b20": "常者，為今世名利故有所作。常無常者，有",
    "T25n1509_070:0546b21": "人謂：神有二種：一者、細微常住，二者、現有所",
    "T25n1509_070:0546b22": "作。現有所作者，身死時無常。細神是常。有",
    "T25n1509_070:0546b23": "人言：神非常非無常。常、無常中俱有過：若",
    "T25n1509_070:0546b24": "神無常，即無罪福；若常，亦無罪福。何以",
    "T25n1509_070:0546b25": "故？若常，則苦樂不異；譬如虛空，雨不能濕、",
    "T25n1509_070:0546b26": "風日不能乾。若無常，則苦樂變異；譬如風",
    "T25n1509_070:0546b27": "雨，在牛皮中則爛壞。以我心故，說必有神，",
    "T25n1509_070:0546b28": "但非常非無常。佛言：「四種邪見，皆緣五",
    "T25n1509_070:0546b29": "眾，但於五眾謬計為神。」「神及世間」者，世間",
    "T25n1509_070:0546c01": "有三種：一者、五眾世間，二者、眾生世間，三者、",
    "T25n1509_070:0546c02": "國土世間。此中說二種世間：五眾世間、國",
    "T25n1509_070:0546c03": "土世間；眾生世間即是神。於世間相中，亦",
    "T25n1509_070:0546c04": "有四種邪見。問曰：神從本已來無故應錯，",
    "T25n1509_070:0546c05": "世間是有，云何同神邪見？答曰：但破於世",
    "T25n1509_070:0546c06": "間起常無常相，不破世間；譬如無目人",
    "T25n1509_070:0546c07": "得蛇以為瓔珞，有目人語是蛇，非是瓔珞。",
    "T25n1509_070:0546c08": "佛破世間常顛倒，不破世間。何以故？現見",
    "T25n1509_070:0546c09": "無常故。亦不得言無無常，罪福不失故，因",
    "T25n1509_070:0546c10": "過去事有所作故。常無常，二俱有過故；非常",
    "T25n1509_070:0546c11": "非無常，著世間過故。「世間有邊」者。有人求",
    "T25n1509_070:0546c12": "世間根本，不得其始；不得其始，則無中、無",
    "T25n1509_070:0546c13": "後；若無初、中、後，則無世間。是故世間應有",
    "T25n1509_070:0546c14": "始，始即是邊。得禪者宿命智力，乃見八萬",
    "T25n1509_070:0546c15": "劫事，過是已往，不復能知，但見身始中陰",
    "T25n1509_070:0546c16": "識，而自思惟：「此識不應無因無緣，必應有",
    "T25n1509_070:0546c17": "因緣，宿命智所不能知。」但憶想分別：有法",
    "T25n1509_070:0546c18": "名世性，非五情所知，極微細故。於世性中",
    "T25n1509_070:0546c19": "初生覺，覺即是中陰識。從覺生我。從我生",
    "T25n1509_070:0546c20": "五種微塵，所謂色、聲、香、味、觸。從聲微塵生",
    "T25n1509_070:0546c21": "空大，從聲、觸生風大，從色、聲、觸生火",
    "T25n1509_070:0546c22": "大，從色、聲、觸、味生水大，從色、聲、觸、味、香生",
    "T25n1509_070:0546c23": "地大。從空生耳根，從風生身根，從火生",
    "T25n1509_070:0546c24": "眼根，從水生舌根，從地生鼻根。如是等漸",
    "T25n1509_070:0546c25": "漸從細至麁。世性者，從世性已來至麁，從",
    "T25n1509_070:0546c26": "麁轉細，還至世性。譬如泥丸中具有瓶、",
    "T25n1509_070:0546c27": "瓫等性，以泥為瓶，破瓶為瓫，如是轉變，都",
    "T25n1509_070:0546c28": "無所失；世性亦如是，轉變為麁。世性是常",
    "T25n1509_070:0546c29": "法，無所從來，如《僧佉經》廣說世性。復次，",
    "T25n1509_070:0547a01": "有人說：世間初邊名微塵。微塵常法，不可",
    "T25n1509_070:0547a02": "破、不可燒、不可爛、不可壞，以微細故；但",
    "T25n1509_070:0547a03": "待罪福因緣和合故有身：若天、若地獄等；",
    "T25n1509_070:0547a04": "以無父母故，罪福因緣盡則散壞。有人以自",
    "T25n1509_070:0547a05": "然為世界始，貧富、貴賤，非願行所得。有人",
    "T25n1509_070:0547a06": "言：天主即是世界始，造作吉凶禍福、天地萬",
    "T25n1509_070:0547a07": "物；此法滅時，天還攝取。如是邪因，是世界",
    "T25n1509_070:0547a08": "邊。有人說：眾生世世受苦樂盡，自到邊；譬",
    "T25n1509_070:0547a09": "如山上投縷丸，縷盡自止。受罪受福，會",
    "T25n1509_070:0547a10": "歸於盡，精進、懈怠無異。有人說：國土世間，八",
    "T25n1509_070:0547a11": "方有邊，唯上、下無邊。有人說：下至十八地",
    "T25n1509_070:0547a12": "獄，上至有頂，上下有邊；八方無邊。如是",
    "T25n1509_070:0547a13": "種種說世界邊。有人說：眾生世間有邊。如",
    "T25n1509_070:0547a14": "說：神在體中，如芥子、如米，或言一寸。",
    "T25n1509_070:0547a15": "大人則神大，小人則神小。說神是色法、有分，",
    "T25n1509_070:0547a16": "故言神有邊。「無邊」者。有人說：神遍滿虛空，無",
    "T25n1509_070:0547a17": "處不有，得身處能覺苦樂。是名神無邊。",
    "T25n1509_070:0547a18": "有人言：國土世間無始。若有始，則無因緣，",
    "T25n1509_070:0547a19": "後亦無窮，常受身，是則破涅槃。是名「無邊」。",
    "T25n1509_070:0547a20": "復次，說國土世間，十方無邊。如是等，說「神世",
    "T25n1509_070:0547a21": "間、國土世間無邊」。「有邊」者。有人言：神世間",
    "T25n1509_070:0547a22": "無邊，國土世間有邊。或言：神世間有邊，國",
    "T25n1509_070:0547a23": "土世間無邊；如上說神是色故。或言：上下",
    "T25n1509_070:0547a24": "有邊，八方無邊。如是總上二法，名為「有邊",
    "T25n1509_070:0547a25": "無邊」。「世間非有邊非無邊」者，有人見「世間有",
    "T25n1509_070:0547a26": "邊」有過、「無邊」亦有過，故不說「有邊」、不說",
    "T25n1509_070:0547a27": "「無邊」，著「非有邊非無邊」以為世間實。「神即",
    "T25n1509_070:0547a28": "是身」者，有人言：身即是神。所以者何？分折",
    "T25n1509_070:0547a29": "此身，求神不可得故。復次，受好醜苦樂皆",
    "T25n1509_070:0547b01": "是身。是故言「身即是神」。「身異神異」者，有人",
    "T25n1509_070:0547b02": "言：神微細，五情所不得，亦非凡夫人所見；",
    "T25n1509_070:0547b03": "攝心清淨，得禪定人乃能得見。是故言「身",
    "T25n1509_070:0547b04": "異神異」。復次，若「身即是神」，身滅、神亦滅，是",
    "T25n1509_070:0547b05": "邪見。說「身異神異」，身滅、神常在，是邊見。「死",
    "T25n1509_070:0547b06": "後有如去」者。問曰：先說常、無常等，即是後",
    "T25n1509_070:0547b07": "世或有或無，今何以別說如去四句？答曰：",
    "T25n1509_070:0547b08": "上總說「一切世間常非常」，「後世有無」事要故",
    "T25n1509_070:0547b09": "別說。「如去」者，如人來此間生，去至後世",
    "T25n1509_070:0547b10": "亦如是。有人言：先世無所從來，滅亦無所",
    "T25n1509_070:0547b11": "去。有人言：身、神和合為人；死後，神去、身不",
    "T25n1509_070:0547b12": "去。是名「如去不如去」。「非有如去非無如去」",
    "T25n1509_070:0547b13": "者，見「去」、「不去」有失故，說「非去非不去」。是人",
    "T25n1509_070:0547b14": "不能捨神，而著「非去非不去」。如是諸邪見",
    "T25n1509_070:0547b15": "煩惱等，是名「心出、沒、屈、伸」。所以者何？邪見者",
    "T25n1509_070:0547b16": "種種道求出不得故，欲出而沒。邪見力多",
    "T25n1509_070:0547b17": "難解，故說常、無常等十四事。外道雖復種",
    "T25n1509_070:0547b18": "種憶想分別，佛言：「皆緣五眾、依止五眾，無",
    "T25n1509_070:0547b19": "神、無常。」佛知五眾空、無相、無作、無戲論，但",
    "T25n1509_070:0547b20": "知五眾如，不如凡夫虛誑顛倒見。如五眾",
    "T25n1509_070:0547b21": "如，一切法如亦如是。何以故？二法攝一切法，",
    "T25n1509_070:0547b22": "所謂有為、無為。五眾是有為法，五眾如即",
    "T25n1509_070:0547b23": "是無為法。觀察、籌量、思惟五眾能行六波",
    "T25n1509_070:0547b24": "羅蜜，是故說：「五眾如即是一切法如，一切法",
    "T25n1509_070:0547b25": "如即是六波羅蜜如。」行六波羅蜜菩薩求實",
    "T25n1509_070:0547b26": "道，觀五眾無常、空，生三十七品、八背捨、九次",
    "T25n1509_070:0547b27": "第等，是聲聞道；知已直過，行十八空、十力",
    "T25n1509_070:0547b28": "等諸佛法；皆正觀五眾、五眾如，無分別故，皆",
    "T25n1509_070:0547b29": "是一切諸法如。是故說：「善法如即是不善法",
    "T25n1509_070:0547c01": "如，不善法如即是善法如。」世間、出世間法亦",
    "T25n1509_070:0547c02": "如是。是以行者不得著善法，乃至阿耨",
    "T25n1509_070:0547c03": "多羅三藐三菩提，佛如相亦如是，皆是一",
    "T25n1509_070:0547c04": "如相，不二不別。所以者何？求諸法實，到畢",
    "T25n1509_070:0547c05": "竟空，無復異。如是等諸法如，佛因般若波",
    "T25n1509_070:0547c06": "羅蜜得，是故言：「般若波羅蜜能生諸佛、能",
    "T25n1509_070:0547c07": "示世間相。」須菩提歎未曾有，白佛言：世尊！",
    "T25n1509_070:0547c08": "一切諸法如甚深，隨順不相違。三世十方諸",
    "T25n1509_070:0547c09": "佛如，即是諸法如；解是諸法如故，為眾生",
    "T25n1509_070:0547c10": "種種說法。是甚深如，難解難信；阿鞞跋致",
    "T25n1509_070:0547c11": "菩薩入法位受記者能信，「具足正見人」者",
    "T25n1509_070:0547c12": "三道人，漏盡阿羅漢不受一切法故能信。",
    "T25n1509_070:0547c13": "其有信者，近阿鞞跋致故，皆攝在阿鞞跋",
    "T25n1509_070:0547c14": "致中，故不別說。佛語須菩提：「一切法無盡",
    "T25n1509_070:0547c15": "故，是如無盡。」如無盡故，得聖道者能信。無",
    "T25n1509_070:0547c16": "為法中差別故有須陀洹諸道，聞自所得",
    "T25n1509_070:0547c17": "法故能信；凡夫人著虛誑顛倒法故不能",
    "T25n1509_070:0547c18": "信。佛告須菩提：「諸佛得是諸法如故，名為",
    "T25n1509_070:0547c19": "如來，名為一切智人，能教眾生令至涅",
    "T25n1509_070:0547c20": "槃。」◎",
    "T25n1509_070:0547c21": "大智度論釋問相品第四十九",
    "T25n1509_070:0547c22": "【經】爾時，三千大千世界中所有欲界天子、色",
    "T25n1509_070:0547c23": "界天子遙散華香，來至佛所，頂禮佛足，一",
    "T25n1509_070:0547c24": "面住，白佛言：「世尊！所說般若波羅蜜甚深，何",
    "T25n1509_070:0547c25": "等是深般若波羅蜜相？」佛告欲界、色界諸天",
    "T25n1509_070:0547c26": "子：「諸天子！空相是深般若波羅蜜相，無相、",
    "T25n1509_070:0547c27": "無作、無起、無生無滅、無垢無淨、無所有法、無",
    "T25n1509_070:0547c28": "相、無依止、虛空相是深般若波羅蜜相。諸",
    "T25n1509_070:0547c29": "天子！如是等相是深般若波羅蜜相。佛",
    "T25n1509_070:0548a01": "為眾生用世間法故說，非第一義。諸天子！",
    "T25n1509_070:0548a02": "是諸相，一切世間天、人、阿修羅不能破壞。何",
    "T25n1509_070:0548a03": "以故？是一切世間天、人、阿修羅亦是相故。諸",
    "T25n1509_070:0548a04": "天子！相不能破相，相不能知相，相不能知無",
    "T25n1509_070:0548a05": "相，無相不能知相。是相、是無相、相無相皆無",
    "T25n1509_070:0548a06": "所知，謂知者、知法皆不可得故。何以故？諸",
    "T25n1509_070:0548a07": "天子！是諸相非色作，非受、想、行、識作；非檀波",
    "T25n1509_070:0548a08": "羅蜜作，非尸羅波羅蜜、羼提波羅蜜、毘梨耶",
    "T25n1509_070:0548a09": "波羅蜜、禪波羅蜜、般若波羅蜜作；非內空作，",
    "T25n1509_070:0548a10": "非外空作，非內外空作，非無法空作，非有法",
    "T25n1509_070:0548a11": "空作，非無法有法空作；非四念處作，乃至非",
    "T25n1509_070:0548a12": "一切種智作。諸天子！是諸相，非人所有，非",
    "T25n1509_070:0548a13": "非人所有；非世間，非出世間；非有漏，非無漏；",
    "T25n1509_070:0548a14": "非有為，非無為。」佛復告諸天子：「譬如有人問：",
    "T25n1509_070:0548a15": "『何等是虛空相？』此人為正問不？」諸天子言：",
    "T25n1509_070:0548a16": "「世尊！此不正問。何以故？世尊！是虛空無相可",
    "T25n1509_070:0548a17": "說，虛空無為無起故。」佛告欲界、色界諸天子：",
    "T25n1509_070:0548a18": "「有佛無佛，相性常住。佛得如實相性故，名為",
    "T25n1509_070:0548a19": "如來。」諸天子白佛言：「世尊！世尊所得諸相性",
    "T25n1509_070:0548a20": "甚深，得是相故，得無礙智；住是相中，以般",
    "T25n1509_070:0548a21": "若波羅蜜集諸法自相。」諸天子言：「希有！世尊！",
    "T25n1509_070:0548a22": "是深般若波羅蜜是諸佛常所行處，行是道",
    "T25n1509_070:0548a23": "得阿耨多羅三藐三菩提；得阿耨多羅三藐",
    "T25n1509_070:0548a24": "三菩提已，通達一切法相，若色相，若受、想、",
    "T25n1509_070:0548a25": "行、識相，乃至一切種智相。」佛言：「如是！如是！",
    "T25n1509_070:0548a26": "諸天子！惱壞相是色相，佛得是無相；覺者受",
    "T25n1509_070:0548a27": "相，取者想相，起作者行相，了別者識相——佛得",
    "T25n1509_070:0548a28": "是無相。能捨者檀波羅蜜相，無熱惱者尸",
    "T25n1509_070:0548a29": "羅波羅蜜相，不變異者羼提波羅蜜相，不可",
    "T25n1509_070:0548b01": "伏者毘梨耶波羅蜜相，攝心者禪波羅蜜相，",
    "T25n1509_070:0548b02": "捨離者般若波羅蜜相——佛得是無相。心無所",
    "T25n1509_070:0548b03": "嬈惱者，是四禪、四無量心、四無色定相——佛",
    "T25n1509_070:0548b04": "得是無相。出世間者，三十七品相——佛得是",
    "T25n1509_070:0548b05": "無相。苦者，無作脫門相；離者，空脫門相；寂",
    "T25n1509_070:0548b06": "滅者，無相脫門相——佛得是無相。勝者，十力相；",
    "T25n1509_070:0548b07": "不恐怖者，無所畏相；遍知者，四無礙智相；餘",
    "T25n1509_070:0548b08": "人無得者，十八不共法相——佛得是無相。愍念",
    "T25n1509_070:0548b09": "眾生者，大慈大悲相；實者，無謬錯相；無所取",
    "T25n1509_070:0548b10": "者，常捨相；現了知者，一切種智相——佛得是無",
    "T25n1509_070:0548b11": "相。如是，諸天子！佛得一切諸法無相，以是因",
    "T25n1509_070:0548b12": "緣故，佛名無礙智。」",
    "T25n1509_070:0548b13": "【論】問曰：上處處已說「空、無相、無作乃至無起、",
    "T25n1509_070:0548b14": "無所有是般若相」，今諸天子何以復問「何等",
    "T25n1509_070:0548b15": "是般若相」？答曰：佛雖處處說般若波羅蜜，",
    "T25n1509_070:0548b16": "或說空等、或說有、或說果報、或說罪福，",
    "T25n1509_070:0548b17": "不定故，是以今問「何者定是般若相」。復次，是",
    "T25n1509_070:0548b18": "般若波羅蜜如幻化，如似可得，而無定相",
    "T25n1509_070:0548b19": "可取，唯諸佛能正遍知其相；諸天子雖有",
    "T25n1509_070:0548b20": "利智，不能了知故問。復次，有人言：是諸天",
    "T25n1509_070:0548b21": "子有後來者，不聞，故問。佛答諸天子：「空等",
    "T25n1509_070:0548b22": "是般若波羅蜜相。」「空相」者，內外空等諸空。",
    "T25n1509_070:0548b23": "若諸法空者，即是無有男女、長短、好醜等相，",
    "T25n1509_070:0548b24": "是名「無相相」。若空、無相，不復生願著後世",
    "T25n1509_070:0548b25": "身，是名「無作相」。三解脫門是初入般若波",
    "T25n1509_070:0548b26": "羅蜜相，三乘共有。不生不滅、不垢不淨、無所",
    "T25n1509_070:0548b27": "依止、虛空等，是般若波羅蜜深相。上三解",
    "T25n1509_070:0548b28": "脫門中「無相」——無男女等外相；「無所有」下「無相",
    "T25n1509_070:0548b29": "相」——無一切法相。空雖是一，人根有利鈍、",
    "T25n1509_070:0548c01": "入有深淺故，差別說空。無生無滅等論議，",
    "T25n1509_070:0548c02": "如先說。佛知天子必有如是念：「若般若波",
    "T25n1509_070:0548c03": "羅蜜空、無所有、如虛空相，云何可說？若說，即",
    "T25n1509_070:0548c04": "是有相。」諸天子以佛威德大故，不敢致難，",
    "T25n1509_070:0548c05": "是故佛自為說：「佛憐愍眾生，以世諦故說",
    "T25n1509_070:0548c06": "空等諸相，非以第一義諦。」若以第一義故，",
    "T25n1509_070:0548c07": "應難；以世諦故說，則不應難。復次，雖說",
    "T25n1509_070:0548c08": "空，不以著心取相，不示法若是、若非，一切",
    "T25n1509_070:0548c09": "法同一相、無分別，是故復了了說，所謂無",
    "T25n1509_070:0548c10": "所有、如虛空相。無有一法不入此相者，是",
    "T25n1509_070:0548c11": "故說「一切世間無能破壞」。何以故？一切世間",
    "T25n1509_070:0548c12": "天、人、阿修羅即是相故。若異法相違，則有可",
    "T25n1509_070:0548c13": "破；如水能滅火，火不自滅火。口言如實",
    "T25n1509_070:0548c14": "欲破者，竟不能破，何況不實者？譬如盲",
    "T25n1509_070:0548c15": "人蹈踐珍寶，口言非珍寶，竟不能令非",
    "T25n1509_070:0548c16": "珍寶。此中佛更說：般若波羅蜜畢竟空無相",
    "T25n1509_070:0548c17": "故，「相不能破相」。復次，有人言：「相不能破",
    "T25n1509_070:0548c18": "相」者，有法能解散，諸法和合，竟無所破、",
    "T25n1509_070:0548c19": "無所失；如斧析薪，分分解散，竟無所失。復",
    "T25n1509_070:0548c20": "次，諸法無定相，如樹，根、莖、枝、葉和合故名為",
    "T25n1509_070:0548c21": "樹，樹無定相故無所破。如是等，名為「相不",
    "T25n1509_070:0548c22": "能破相」。問曰：色等諸法非覺故，可不相",
    "T25n1509_070:0548c23": "知；心數法是知相，云何言「不知」？答曰：此中",
    "T25n1509_070:0548c24": "以實相故，不說如凡夫人虛妄知。是智慧，",
    "T25n1509_070:0548c25": "有為法故，因緣和合生，虛妄法不能實有",
    "T25n1509_070:0548c26": "所知，是故捨，入無餘涅槃。若智慧知常、無常",
    "T25n1509_070:0548c27": "乃至空、寂滅等，上來已廣破，滅、無所有。若如",
    "T25n1509_070:0548c28": "是者，云何當有知？以是故「相不知相」。「相不",
    "T25n1509_070:0548c29": "能知無相」者，內雖有智慧，外空故無法",
    "T25n1509_070:0549a01": "可知；外無緣云何智慧生？是故言「相不能",
    "T25n1509_070:0549a02": "知無相」。譬如刀雖利，不能破空。「無相不",
    "T25n1509_070:0549a03": "能知相」者，有人言：內智慧無定相，外所緣",
    "T25n1509_070:0549a04": "法有定相，心隨緣而生，是故說「無相不應",
    "T25n1509_070:0549a05": "知相」。譬如無刀，雖有物，無刀可斫。「是相、",
    "T25n1509_070:0549a06": "是無相、相無相皆不可得」者，相不入相。何",
    "T25n1509_070:0549a07": "以故？先有相故。相不入無相。何以故？相無",
    "T25n1509_070:0549a08": "入處故。離是相、無相，更無處可入。復次，相、",
    "T25n1509_070:0549a09": "所相法不定故，因所相故有相。所以者",
    "T25n1509_070:0549a10": "何？若先有相，無所相者則無相，無所因故。",
    "T25n1509_070:0549a11": "若先有所相而無相者，云何有所相？無所",
    "T25n1509_070:0549a12": "因待故。復次，相以所相不定，相或時作所",
    "T25n1509_070:0549a13": "相，所相或時是相。是故相不定、不實故，所相",
    "T25n1509_070:0549a14": "亦無；若所相不定、不實故，相亦無。是故說「是",
    "T25n1509_070:0549a15": "相、是無相、是相無相不可得」。如先說空等諸",
    "T25n1509_070:0549a16": "相是實。何以故？是相非五眾所作，非六波",
    "T25n1509_070:0549a17": "羅蜜乃至一切種智所作。是相，無為故，無法",
    "T25n1509_070:0549a18": "可作，亦無若人若非人能作。人者，菩薩、諸",
    "T25n1509_070:0549a19": "佛等；非人者，諸天等。是相畢竟空故，非有漏",
    "T25n1509_070:0549a20": "非無漏，非世間非出世間。先雖說無為",
    "T25n1509_070:0549a21": "相，但破有為故說無為，無為亦無定相。此",
    "T25n1509_070:0549a22": "中佛欲使是事明了，故說譬喻。聽者作是",
    "T25n1509_070:0549a23": "念：「若無佛則不聞是相，佛於眾生最上",
    "T25n1509_070:0549a24": "故，應當作是相。」是故佛語諸天：「有佛、無佛，",
    "T25n1509_070:0549a25": "此相常住。佛能知是相，故名為佛。」爾時，諸",
    "T25n1509_070:0549a26": "天子歡喜，復白佛言：「世尊！是諸相甚深，雖",
    "T25n1509_070:0549a27": "不可取相而可行，能與人無上果報。佛",
    "T25n1509_070:0549a28": "得是相故，於一切法得無礙智。」若分別諸",
    "T25n1509_070:0549a29": "法有定相，則是有礙智。「世尊住是諸法實",
    "T25n1509_070:0549b01": "相中，則通達無礙，能說諸法各各別相，所",
    "T25n1509_070:0549b02": "謂惱壞相是色相，乃至了現知者是一切種",
    "T25n1509_070:0549b03": "智相。」佛可其意，為分別諸相。凡夫所知，諸",
    "T25n1509_070:0549b04": "相各異；佛知皆是空相，空相即是無相，佛",
    "T25n1509_070:0549b05": "得是無相。得者，是知，無比遍知故名得。",
    "T25n1509_070:0549b06": "是諸法相，今轉名般若波羅蜜故。",
    "T25n1509_070:0549b07": "【經】爾時，佛告須菩提：「般若波羅蜜是諸佛母；",
    "T25n1509_070:0549b08": "般若波羅蜜能示世間相，是故佛依止是法",
    "T25n1509_070:0549b09": "住，供養、恭敬、尊重、讚歎是法。何等是法？",
    "T25n1509_070:0549b10": "所謂般若波羅蜜。諸佛依止般若波羅蜜住，",
    "T25n1509_070:0549b11": "恭敬、供養、尊重、讚歎是般若波羅蜜。何以故？",
    "T25n1509_070:0549b12": "是般若波羅蜜出生諸佛。佛知作人。若人",
    "T25n1509_070:0549b13": "正問知作人者，正答無過於佛。何以故？",
    "T25n1509_070:0549b14": "須菩提！佛知作人故。佛所乘來法，佛所從",
    "T25n1509_070:0549b15": "來道，得阿耨多羅三藐三菩提。是乘、是道，",
    "T25n1509_070:0549b16": "佛還恭敬、供養、尊重、讚歎、受持、守護。須菩提！",
    "T25n1509_070:0549b17": "是名佛知作人。復次，須菩提！佛知一切法無",
    "T25n1509_070:0549b18": "作相，作者無所有故；一切法無起，形事不可",
    "T25n1509_070:0549b19": "得故。須菩提！佛因般若波羅蜜知一切法",
    "T25n1509_070:0549b20": "無作相。亦以是因緣故，佛知作人。「復次，須菩",
    "T25n1509_070:0549b21": "提！佛因般若波羅蜜得一切法不生，以無",
    "T25n1509_070:0549b22": "所得故。以是因緣故，般若波羅蜜能生諸佛，",
    "T25n1509_070:0549b23": "亦能示世間相。」須菩提言：「世尊！若一切",
    "T25n1509_070:0549b24": "法無知者、無見者，云何般若波羅蜜能生諸",
    "T25n1509_070:0549b25": "佛、能示世間相？」佛告須菩提：「如是！如是！一切",
    "T25n1509_070:0549b26": "法實無知者、無見者。云何無知者、無見者？一",
    "T25n1509_070:0549b27": "切法空、虛誑、不堅固，是故一切法無知者、無",
    "T25n1509_070:0549b28": "見者。「復次，須菩提！一切法云何無知者、無見",
    "T25n1509_070:0549b29": "者？一切法無依止、無所繫，以是故，一切法無",
    "T25n1509_070:0549c01": "知者、無見者。如是，須菩提！般若波羅蜜能生",
    "T25n1509_070:0549c02": "諸佛、能示世間相。不見色故示世間相，不見",
    "T25n1509_070:0549c03": "受、想、行、識故示世間相，乃至不見一切種智",
    "T25n1509_070:0549c04": "故示世間相。如是，須菩提！般若波羅蜜能生",
    "T25n1509_070:0549c05": "諸佛、能示世間相。」須菩提言：「世尊！云何不",
    "T25n1509_070:0549c06": "見色故，般若波羅蜜示世間相？不見受、想、行、",
    "T25n1509_070:0549c07": "識乃至一切種智故，示世間相？」佛告須菩提：",
    "T25n1509_070:0549c08": "「若不緣色生識，是名不見色相故示；不緣受、",
    "T25n1509_070:0549c09": "想、行、識生識，乃至不緣一切種智生識，是",
    "T25n1509_070:0549c10": "名不見一切種智相故示。如是，須菩提！是深",
    "T25n1509_070:0549c11": "般若波羅蜜能生諸佛、能示世間相。「復次，須",
    "T25n1509_070:0549c12": "菩提！般若波羅蜜云何能生諸佛、能示世間",
    "T25n1509_070:0549c13": "相？須菩提！般若波羅蜜能示世間空。云何",
    "T25n1509_070:0549c14": "示世間空？示五眾世間空，示十二入世間",
    "T25n1509_070:0549c15": "空，示十八界世間空，示十二因緣世間空，",
    "T25n1509_070:0549c16": "示我見根本六十二見世間空；示十善道世",
    "T25n1509_070:0549c17": "間空，示四禪、四無量心、四無色定世間空；示",
    "T25n1509_070:0549c18": "三十七品世間空，示六波羅蜜世間空；示內",
    "T25n1509_070:0549c19": "空世間空，示外空世間空，示內外空世間空；",
    "T25n1509_070:0549c20": "示無法空世間空，示有法空世間空，示無法",
    "T25n1509_070:0549c21": "有法空世間空；示有為性世間空，示無為性",
    "T25n1509_070:0549c22": "世間空；示佛十力世間空，示十八不共法",
    "T25n1509_070:0549c23": "世間空，乃至示一切種智世間空。如是，須菩",
    "T25n1509_070:0549c24": "提！般若波羅蜜能生諸佛、能示世間相。",
    "T25n1509_070:0549c25": "「復次，須菩提！佛因般若波羅蜜示世間空、知",
    "T25n1509_070:0549c26": "世間空、覺世間空、思惟世間空、分別世間",
    "T25n1509_070:0549c27": "空。如是，須菩提！般若波羅蜜能生諸佛、能",
    "T25n1509_070:0549c28": "示世間相。「復次，須菩提！般若波羅蜜示佛世",
    "T25n1509_070:0549c29": "間空。云何示佛世間空？示五眾世間空，乃",
    "T25n1509_070:0550a01": "至示一切種智世間空。如是，須菩提！般若波",
    "T25n1509_070:0550a02": "羅蜜能生諸佛、能示世間相。「復次，須菩提！般",
    "T25n1509_070:0550a03": "若波羅蜜示佛世間不可思議。云何示世間",
    "T25n1509_070:0550a04": "不可思議？示五眾世間不可思議，乃至示一",
    "T25n1509_070:0550a05": "切種智世間不可思議。「復次，須菩提！般若波",
    "T25n1509_070:0550a06": "羅蜜示佛世間離。云何示世間離？示五眾",
    "T25n1509_070:0550a07": "世間離，乃至示一切種智世間離。如是，須菩",
    "T25n1509_070:0550a08": "提！般若波羅蜜示佛世間離。「復次，須菩提！般",
    "T25n1509_070:0550a09": "若波羅蜜示佛世間寂滅。云何示世間寂滅？",
    "T25n1509_070:0550a10": "示五眾世間寂滅，乃至示一切種智世間寂",
    "T25n1509_070:0550a11": "滅。「復次，須菩提！般若波羅蜜示佛世間畢竟",
    "T25n1509_070:0550a12": "空。云何示世間畢竟空？示五眾世間畢竟空，",
    "T25n1509_070:0550a13": "乃至示一切種智世間畢竟空。「復次，須菩提！",
    "T25n1509_070:0550a14": "般若波羅蜜示佛世間性空。云何示世間性",
    "T25n1509_070:0550a15": "空？示五眾世間性空，乃至示一切種智世間",
    "T25n1509_070:0550a16": "性空。「復次，須菩提！般若波羅蜜示佛世間無",
    "T25n1509_070:0550a17": "法空。云何示世間無法空，示五眾世間無法",
    "T25n1509_070:0550a18": "空，乃至示一切種智世間無法空。「復次，須",
    "T25n1509_070:0550a19": "菩提！般若波羅蜜示佛世間無法有法空。云",
    "T25n1509_070:0550a20": "何示世間無法有法空？示五眾世間無法有",
    "T25n1509_070:0550a21": "法空，乃至示一切種智世間無法有法空。「復",
    "T25n1509_070:0550a22": "次，須菩提！般若波羅蜜示佛世間獨空。云何",
    "T25n1509_070:0550a23": "示世間獨空？示五眾世間獨空，乃至示一切",
    "T25n1509_070:0550a24": "種智世間獨空。「如是，須菩提！般若波羅蜜能",
    "T25n1509_070:0550a25": "生諸佛、能示世間相。復次，須菩提！是深",
    "T25n1509_070:0550a26": "般若波羅蜜示世間相，所謂不生今世、後世",
    "T25n1509_070:0550a27": "相。何以故？諸法無可用生今世、後世相故。」",
    "T25n1509_070:0550a28": "【論】釋曰：般若波羅蜜是諸佛母，是因緣故，諸",
    "T25n1509_070:0550a29": "佛依止般若波羅蜜住。餘經中說：「諸佛依止",
    "T25n1509_070:0550b01": "法，以法為師。」佛此中告須菩提：「法者，即是",
    "T25n1509_070:0550b02": "般若波羅蜜。」一切不善法中無過邪見，",
    "T25n1509_070:0550b03": "邪見故不識恩分，我自然應爾。知恩者，諸",
    "T25n1509_070:0550b04": "世間善法中最上，能與今世好名聲，後與上",
    "T25n1509_070:0550b05": "妙果報。是故佛自說知恩、報恩中第一，「我",
    "T25n1509_070:0550b06": "尚知布施、持戒等恩，何況般若波羅蜜！」復次，",
    "T25n1509_070:0550b07": "諸天子作是念：「般若波羅蜜畢竟空無定相",
    "T25n1509_070:0550b08": "故，或有人不貪不貴。」是故佛說：「我為三界",
    "T25n1509_070:0550b09": "尊，尚供養般若波羅蜜，何況餘人！」復有人",
    "T25n1509_070:0550b10": "生疑：「佛於一切世間如虛空無所著，何以",
    "T25n1509_070:0550b11": "故貪是般若波羅蜜，尊重、供養，似如貪著？」",
    "T25n1509_070:0550b12": "是故佛說：「我無貪心，但分別知諸法好醜、力",
    "T25n1509_070:0550b13": "用多少；知是般若波羅蜜能斷一切戲論、",
    "T25n1509_070:0550b14": "開三乘道、能滅眾苦等，有無量無邊功德，",
    "T25n1509_070:0550b15": "是故讚歎、尊重、供養。」譬如人行安穩道，",
    "T25n1509_070:0550b16": "免諸患難，常念此道以示於人。「佛知作",
    "T25n1509_070:0550b17": "人」者，知他作恩於己。餘處說「佛不知作",
    "T25n1509_070:0550b18": "人」，恐人疑，是故說：「佛知一切法無作相。」知",
    "T25n1509_070:0550b19": "一切法無作相故言無作人，不以不知恩",
    "T25n1509_070:0550b20": "分故名不知作人。言知作人、不知作人，無",
    "T25n1509_070:0550b21": "咎。爾時，須菩提以畢竟空難：「世尊！若一切法",
    "T25n1509_070:0550b22": "畢竟空故，無知者、無作者，云何般若波羅蜜",
    "T25n1509_070:0550b23": "能生諸佛、能示諸佛世間？」佛可其問，此中",
    "T25n1509_070:0550b24": "自說因緣：「一切法空、虛誑、無堅固。」須菩提意：",
    "T25n1509_070:0550b25": "「一切法鈍相，無見、無知，云何般若波羅蜜獨",
    "T25n1509_070:0550b26": "能知見？」佛意：「一切法非但無知、無見；一切法",
    "T25n1509_070:0550b27": "空、不牢固，無知者、無見者，亦不可得，故不應",
    "T25n1509_070:0550b28": "難。」復次，一切法無所依止、無繫故，無知者、",
    "T25n1509_070:0550b29": "無見者。種種門破諸法令空：或破常，行無",
    "T25n1509_070:0550c01": "常入空；或破實入空；或畢竟盡故入空；或",
    "T25n1509_070:0550c02": "一切法遠離故入空。如是等入空。今以一切",
    "T25n1509_070:0550c03": "法無住處故，無依止、無繫；無依止故，亦無",
    "T25n1509_070:0550c04": "生滅，以是故即是空。不繫者，一切法實相不",
    "T25n1509_070:0550c05": "繫，出三界。所以者何？三界虛誑故。是以一",
    "T25n1509_070:0550c06": "切法無知者、無見者，如是示世間。是般",
    "T25n1509_070:0550c07": "若不見色等諸法故示世間。色等法無依",
    "T25n1509_070:0550c08": "止、無繫、虛誑故不見。此中佛自說不見因緣，",
    "T25n1509_070:0550c09": "所謂「不生緣色識，乃至不生緣一切種",
    "T25n1509_070:0550c10": "智識，是名不見色等法。」問曰：識可不生，",
    "T25n1509_070:0550c11": "色云何不生？答曰：惱壞相是色，因識故分別",
    "T25n1509_070:0550c12": "知；無識，亦無惱壞相。復次，一切諸法從因緣",
    "T25n1509_070:0550c13": "和合故生相，無有自性。如有身、識、觸諸",
    "T25n1509_070:0550c14": "緣和合故，知地堅相，堅相不離身、識。是故",
    "T25n1509_070:0550c15": "諸法皆由和合生，無有自性。「般若波羅蜜",
    "T25n1509_070:0550c16": "示世間空」者，世間名五眾乃至一切種智。",
    "T25n1509_070:0550c17": "菩薩行般若波羅蜜時，觀是法若大若小、若",
    "T25n1509_070:0550c18": "內若外無不空者，是名般若波羅蜜示世",
    "T25n1509_070:0550c19": "間空。「佛示世間空」者，或有人疑：「佛愛著",
    "T25n1509_070:0550c20": "法故，說般若波羅蜜示世間空，非是諸法",
    "T25n1509_070:0550c21": "常實相。」是故佛說：「我非愛法故說。佛知諸",
    "T25n1509_070:0550c22": "法相，本末籌量、思惟、分別，無有法出於空",
    "T25n1509_070:0550c23": "者。我非但讀誦、從他聞故說，我以內",
    "T25n1509_070:0550c24": "心覺、知、思惟、分別故，說示世間空。」此一段",
    "T25n1509_070:0550c25": "說「示世間空」者，上廣說「離六十二見」等，今",
    "T25n1509_070:0550c26": "但說「五眾乃至一切種智」。時會者謂般若",
    "T25n1509_070:0550c27": "波羅蜜是畢竟空，心想取著，是故說「不可",
    "T25n1509_070:0550c28": "思議」。不可思議者，畢竟空亦不可得。畢竟空，",
    "T25n1509_070:0550c29": "或名離、或名寂滅。離名分散，諸法久後無",
    "T25n1509_070:0551a01": "遺餘，又自離其性。知畢竟空已，無心數法、",
    "T25n1509_070:0551a02": "無語言故，名寂滅。畢竟空等，如先說。問曰：",
    "T25n1509_070:0551a03": "云何是獨空？答曰：十八空皆因緣相待，如內",
    "T25n1509_070:0551a04": "空因內法故名內空；若無內法，則無內",
    "T25n1509_070:0551a05": "空。十八空皆爾。是獨空無因無待，故名獨空。",
    "T25n1509_070:0551a06": "復次，獨空者，如虛空、如、法性、實際、涅槃。「示世",
    "T25n1509_070:0551a07": "間非今世相、非後世相」者，有諸外道但",
    "T25n1509_070:0551a08": "說今世，不說後世；是人邪見，墮斷滅中。有",
    "T25n1509_070:0551a09": "人說今世、後世，言：「今世神入後世。」是人邪",
    "T25n1509_070:0551a10": "見，墮常中。般若波羅蜜離二邊，說中道：雖",
    "T25n1509_070:0551a11": "空而不著空故，為說罪福；雖說罪福，不",
    "T25n1509_070:0551a12": "生常邪見，亦於空無礙。此中佛自說因",
    "T25n1509_070:0551a13": "緣：「此中畢竟空故，云何有今世、後世見——若",
    "T25n1509_070:0551a14": "斷、若常？」",
    "T25n1509_070:0551a15": "【經】須菩提白佛言：「世尊！是般若波羅蜜為",
    "T25n1509_070:0551a16": "大事故起。世尊！是般若波羅蜜為不可思議",
    "T25n1509_070:0551a17": "事故起。世尊！是般若波羅蜜為不可稱事",
    "T25n1509_070:0551a18": "故起。世尊！是般若波羅蜜為無量事故起。",
    "T25n1509_070:0551a19": "世尊！是般若波羅蜜為無等等事故起。」佛",
    "T25n1509_070:0551a20": "言：「如是！如是！須菩提！般若波羅蜜為大事",
    "T25n1509_070:0551a21": "起，為不可思議事起，為不可稱事起，為",
    "T25n1509_070:0551a22": "無量事起，為無等等事起。「須菩提！云何是",
    "T25n1509_070:0551a23": "般若波羅蜜為大事故起？須菩提！諸佛大事",
    "T25n1509_070:0551a24": "者，所謂救一切眾生，不捨一切眾生。「須菩提！",
    "T25n1509_070:0551a25": "云何是般若波羅蜜為不可思議事起？須菩",
    "T25n1509_070:0551a26": "提！不可思議事者，所謂諸佛法、如來法、自",
    "T25n1509_070:0551a27": "然人法、一切智人法。以是故，須菩提！諸佛",
    "T25n1509_070:0551a28": "般若波羅蜜為不可思議事起。「須菩提！云何",
    "T25n1509_070:0551a29": "般若波羅蜜為不可稱事起？須菩提！一切眾",
    "T25n1509_070:0551b01": "生中無有能思惟稱佛法、如來法、自然人法、",
    "T25n1509_070:0551b02": "一切智人法。以是故，須菩提！般若波羅蜜為",
    "T25n1509_070:0551b03": "不可稱事起。「須菩提！云何般若波羅蜜為",
    "T25n1509_070:0551b04": "無量事起？須菩提！一切眾生中無有能量佛",
    "T25n1509_070:0551b05": "法、如來法、自然人法、一切智人法。以是故，須",
    "T25n1509_070:0551b06": "菩提！般若波羅蜜為不可量事起。「須菩提！",
    "T25n1509_070:0551b07": "云何般若波羅蜜為無等等事起？須菩提！一",
    "T25n1509_070:0551b08": "切眾生中無有能與佛等者，何況過！以是故，",
    "T25n1509_070:0551b09": "須菩提！般若波羅蜜為無等等事起。」須菩",
    "T25n1509_070:0551b10": "提白佛言：「世尊！但佛法、如來法、自然人法、",
    "T25n1509_070:0551b11": "一切智人法，不可思議、不可稱、無有量、無等",
    "T25n1509_070:0551b12": "等事起耶？」佛告須菩提：「如是！如是！佛法、如",
    "T25n1509_070:0551b13": "來法、自然人法、一切智人法，不可思議、不可",
    "T25n1509_070:0551b14": "稱、無有量、無等等。色亦不可思議、不可稱、無",
    "T25n1509_070:0551b15": "有量、無等等，受、想、行、識亦不可思議、不可稱、",
    "T25n1509_070:0551b16": "無有量、無等等，乃至一切種智、法性、法相，不",
    "T25n1509_070:0551b17": "可思議、不可稱、無有量、無等等。是中，心、心數",
    "T25n1509_070:0551b18": "法不可得。復次，須菩提！色不可思議，是",
    "T25n1509_070:0551b19": "亦不可得；乃至色無等等，是亦不可得。受、",
    "T25n1509_070:0551b20": "想、行、識乃至一切種智無等等，是亦不可得。」",
    "T25n1509_070:0551b21": "須菩提白佛言：「世尊！何因緣色不可思議",
    "T25n1509_070:0551b22": "乃至無等等，是亦不可得？受、想、行、識乃至一",
    "T25n1509_070:0551b23": "切種智無等等，是亦不可得？」佛告須菩提：",
    "T25n1509_070:0551b24": "「色量不可得故，受、想、行、識量不可得故，乃",
    "T25n1509_070:0551b25": "至一切種智量不可得故。」須菩提白佛言：",
    "T25n1509_070:0551b26": "「世尊！何因緣色量不可得乃至一切種智",
    "T25n1509_070:0551b27": "量不可得？」佛告須菩提：「色不可思議故乃",
    "T25n1509_070:0551b28": "至色無等等故，量不可得；乃至一切種智不",
    "T25n1509_070:0551c01": "可思議故，乃至一切種智無等等故，量不",
    "T25n1509_070:0551c02": "可得。須菩提！於汝意云何？不可思議乃至",
    "T25n1509_070:0551c03": "無等等中，寧可得色、受、想、行、識乃至一切",
    "T25n1509_070:0551c04": "種智不？」須菩提言：「世尊！不可得。」「以是故，",
    "T25n1509_070:0551c05": "須菩提！一切法不可思議乃至無等等。如",
    "T25n1509_070:0551c06": "是，須菩提！諸佛法不可思議、不可稱、無有量、",
    "T25n1509_070:0551c07": "無等等。須菩提！是名諸佛法不可思議，乃至",
    "T25n1509_070:0551c08": "無等等。須菩提！是諸佛法不可思議，過思",
    "T25n1509_070:0551c09": "議相故；不可稱，過稱故；無有量，過量故；無",
    "T25n1509_070:0551c10": "等等，過等等故。須菩提！以是因緣故，一切",
    "T25n1509_070:0551c11": "法亦不可思議相，乃至無等等。須菩提！不可",
    "T25n1509_070:0551c12": "思議名，是義不可思議；不可稱名，是義不可",
    "T25n1509_070:0551c13": "稱；無有量名，是義不可量；無等等名，是義無",
    "T25n1509_070:0551c14": "等等。須菩提！是諸佛法不可思議，乃至無等",
    "T25n1509_070:0551c15": "等。不可思議，如虛空不可思議；不可稱，如虛",
    "T25n1509_070:0551c16": "空不可稱；無有量，如虛空無有量；無等等，",
    "T25n1509_070:0551c17": "如虛空無等等。須菩提！是亦名諸佛法不可",
    "T25n1509_070:0551c18": "思議，乃至無等等。佛法如是無量，一切世間",
    "T25n1509_070:0551c19": "天、人、阿修羅無能思議籌量者。」說是諸佛法",
    "T25n1509_070:0551c20": "不可思議、不可稱、無有量、無等等品時，五百",
    "T25n1509_070:0551c21": "比丘一切法不受故，漏盡心得解脫，得阿羅",
    "T25n1509_070:0551c22": "漢；二十比丘尼亦不受一切法故，漏盡得阿",
    "T25n1509_070:0551c23": "羅漢；六萬優婆塞、三萬優婆夷諸法中遠塵",
    "T25n1509_070:0551c24": "離垢，諸法中法眼生；二十菩薩摩訶薩得無",
    "T25n1509_070:0551c25": "生法忍，於是賢劫中當受記。",
    "T25n1509_070:0551c26": "【論】釋曰：須菩提深解般若相，於諸法中無",
    "T25n1509_070:0551c27": "著無礙，心生歡喜，白佛言「世尊！般若波羅蜜",
    "T25n1509_070:0551c28": "為大事故起」等。「大事」者，破一切眾生大苦",
    "T25n1509_070:0552a01": "惱，能與佛無上大法，故名為大事。不可思",
    "T25n1509_070:0552a02": "議，先已答。「不可稱」者，「稱」名智慧；般若定實相",
    "T25n1509_070:0552a03": "甚深極重，智慧輕薄，是故不能稱。又般若",
    "T25n1509_070:0552a04": "多，智慧少，故不能稱。又般若利益處廣，未",
    "T25n1509_070:0552a05": "成，能與世間果報；成已，與道果報。又究竟",
    "T25n1509_070:0552a06": "盡知故名「稱」。般若波羅蜜無能稱知——若常若",
    "T25n1509_070:0552a07": "無常、若實若虛、若有若無。如是等「不可稱」義，",
    "T25n1509_070:0552a08": "應當知。「無量事」者，有人言：「稱」即是「量」。有人言：",
    "T25n1509_070:0552a09": "取相名為「量」，是般若波羅蜜不可取相故",
    "T25n1509_070:0552a10": "無量。又菩薩以四無量心行般若故，名無",
    "T25n1509_070:0552a11": "量。又「量」名智慧；凡夫智慧、二乘智慧、菩薩智",
    "T25n1509_070:0552a12": "慧無能量般若得邊者，名無量。「無等等」",
    "T25n1509_070:0552a13": "者，「無等」名涅槃；一切有為法，無有與涅槃",
    "T25n1509_070:0552a14": "等者。涅槃有三分：聲聞涅槃、辟支佛涅槃、佛",
    "T25n1509_070:0552a15": "涅槃。般若能與大乘涅槃，故名無等等。復",
    "T25n1509_070:0552a16": "次，一切眾生無與佛等故，佛名「無等」；般若",
    "T25n1509_070:0552a17": "波羅蜜利益眾生，令與佛相似，故名無等",
    "T25n1509_070:0552a18": "等。復次，諸佛法第一微妙，無能與等、無能",
    "T25n1509_070:0552a19": "及者、無可為疋；般若波羅蜜能令眾生",
    "T25n1509_070:0552a20": "得是心故，名無等等。復次，「無等」名諸法實",
    "T25n1509_070:0552a21": "相，諸觀、諸行無能及者，無戲論、無能破壞，",
    "T25n1509_070:0552a22": "故名無等；菩薩得是「無等」，能於眾生中",
    "T25n1509_070:0552a23": "生慈悲心故，名無等等。是名「無等等」義。須",
    "T25n1509_070:0552a24": "菩提是聲聞人，無一切智，而能說是不可",
    "T25n1509_070:0552a25": "思議般若等故，佛可其所說。佛自說五事。",
    "T25n1509_070:0552a26": "眾生無量無邊，多於十方恒河沙等世界",
    "T25n1509_070:0552a27": "中微塵；諸佛以十力等法盡欲救濟，是名",
    "T25n1509_070:0552a28": "「大事」。復有菩薩久得無生法忍，不捨眾生",
    "T25n1509_070:0552a29": "故，不入無餘涅槃。復次，是菩薩得佛道時，",
    "T25n1509_070:0552b01": "為眾生故受五事；一者、受諸勞苦，二者、捨",
    "T25n1509_070:0552b02": "寂定樂，三者、與惡人共事，四者、與人接對，",
    "T25n1509_070:0552b03": "五者、入大眾會。佛深得離欲樂，而為眾生",
    "T25n1509_070:0552b04": "故，甘受是五事等種種疲苦，如受功德，是",
    "T25n1509_070:0552b05": "為「大事」。「不可思議」者，所謂佛法、如來法、自然",
    "T25n1509_070:0552b06": "人法、一切智人法。「佛法」者，佛名為覺，於一切",
    "T25n1509_070:0552b07": "無明睡眠中最初覺，故名為覺。「如來」者，如過",
    "T25n1509_070:0552b08": "去諸佛行六波羅蜜得諸法如相，來至佛",
    "T25n1509_070:0552b09": "道；今佛亦如是道來，如諸佛來，是名如來。",
    "T25n1509_070:0552b10": "「自然人法」者，聲聞人亦有覺、亦有知，而從",
    "T25n1509_070:0552b11": "他聞，是弟子法；是故說佛是自然人，不從",
    "T25n1509_070:0552b12": "他聞。「一切智人法」者，辟支佛亦自然得，不從",
    "T25n1509_070:0552b13": "他聞，而無一切智；是故說佛一切智人得。",
    "T25n1509_070:0552b14": "是四種法，無有人能思惟稱量，是故名「不可",
    "T25n1509_070:0552b15": "思議」、「不可稱」、「不可量」；更無有法與是法相",
    "T25n1509_070:0552b16": "似者，是故名「無等等」。須菩提意，恐新學菩薩",
    "T25n1509_070:0552b17": "著是四法，是故白佛言：「但是四法不可思議、",
    "T25n1509_070:0552b18": "無有與等耶？」佛答：「色等諸法亦不可思議、無",
    "T25n1509_070:0552b19": "稱、無量、無等等。」佛是中自說因緣：「色等一",
    "T25n1509_070:0552b20": "切法不可得故。」「如是，須菩提！諸佛法不可思",
    "T25n1509_070:0552b21": "議」者，是如上事。「是名不可思議」者，結句。論",
    "T25n1509_070:0552b22": "者先廣解，佛此中略說：「不可思議，過思議相；",
    "T25n1509_070:0552b23": "過等等相。」義趣，涅槃法不可思議；名字，世諦",
    "T25n1509_070:0552b24": "故可思議。「如虛空不可思議」者，如先品中",
    "T25n1509_070:0552b25": "說虛空相不可思議，是故說「不可思議」；乃至",
    "T25n1509_070:0552b26": "無等等如虛空，虛空無可喻故，名「無等等」。",
    "T25n1509_070:0552b27": "般若波羅蜜相即是佛法相；不可思議、無量、",
    "T25n1509_070:0552b28": "無稱、無等等，即是佛法相。「是佛法，一切世間",
    "T25n1509_070:0552b29": "天、人、阿修羅無能思議稱量」者，六道中但說",
    "T25n1509_070:0552c01": "三道者，三善道眾生尚不能稱量，何況三",
    "T25n1509_070:0552c02": "惡道！問曰：說是品時，何以故比丘尼、菩薩",
    "T25n1509_070:0552c03": "得道者少？答曰：此中多讚歎諸佛法，所謂",
    "T25n1509_070:0552c04": "「不可思議、無稱、無量、無等等」，聞者多增益信",
    "T25n1509_070:0552c05": "根故，是故白衣得道者多。女人雖復信多，",
    "T25n1509_070:0552c06": "智慧少故，得道者亦少。白衣貪著世事、智慧",
    "T25n1509_070:0552c07": "淺薄、鈍根，不能盡漏。諸比丘信、慧諸根等，一",
    "T25n1509_070:0552c08": "心求道故，漏盡者多。比丘尼智慧少故，二十",
    "T25n1509_070:0552c09": "人得漏盡；雖多得初道，數過白衣，不盡",
    "T25n1509_070:0552c10": "漏故，不異白衣，此中不說。入無生忍法，",
    "T25n1509_070:0552c11": "甚深難得故少，又以於此法種因緣者",
    "T25n1509_070:0552c12": "少。「賢劫中當受記」者。或有人言：「賢劫中千",
    "T25n1509_070:0552c13": "佛，除四佛，當與受記。」或有人言：「釋迦文佛",
    "T25n1509_070:0552c14": "與受記：『於賢劫中，在餘世界作佛。』」",
    "T25n1509_070:0552c15": "大智度論卷第七十"
}