{
    "T27n1545_172:0864b17": "阿毘達磨大毘婆沙論卷第一百",
    "T27n1545_172:0864b18": "七十二",
    "T27n1545_172:0864b20": "五百大阿羅漢等造",
    "T27n1545_172:0864b21": "三藏法師玄奘奉　詔譯",
    "T27n1545_172:0864b22": "定蘊第七中攝納息第三之七",
    "T27n1545_172:0864b23": "五蘊五取蘊五趣五妙欲五學處。依何定滅。",
    "T27n1545_172:0864b24": "答色蘊色取蘊依四或未至。四蘊四取蘊天",
    "T27n1545_172:0864b25": "趣。依七或未至。餘四趣五妙欲五學處依未",
    "T27n1545_172:0864b26": "至。此中五蘊五取蘊。廣說如十門納息。然色",
    "T27n1545_172:0864b27": "蘊五地繫及不繫。色取蘊唯五地繫。此俱",
    "T27n1545_172:0864b28": "依四或未至滅。謂欲界繫者。依未至定滅。",
    "T27n1545_172:0864b29": "乃至第四靜慮繫者。依四靜慮未至定靜慮",
    "T27n1545_172:0864c01": "中間空無邊處近分滅。然此中所說定者。有",
    "T27n1545_172:0864c02": "說。無漏。有說。有漏無漏。如前分別。所說滅",
    "T27n1545_172:0864c03": "者。若說此依種類滅說者。彼說未至言。攝",
    "T27n1545_172:0864c04": "未至定靜慮中間上四近分。於未至定中攝",
    "T27n1545_172:0864c05": "有漏無漏。依此能滅欲界繫乃至第四靜慮",
    "T27n1545_172:0864c06": "繫色蘊色取蘊故。若說此依究竟滅說者。",
    "T27n1545_172:0864c07": "彼說未至言。攝未至定靜慮中間空無邊處",
    "T27n1545_172:0864c08": "近分。於未至定中唯攝無漏。依此能滅第",
    "T27n1545_172:0864c09": "四靜慮繫色蘊色取蘊故。由此故說依四或",
    "T27n1545_172:0864c10": "未至滅。四蘊九地繫及不繫。四取蘊九地繫。",
    "T27n1545_172:0864c11": "此俱依七或未至滅。謂欲界繫者。依未至",
    "T27n1545_172:0864c12": "定滅。乃至非想非非想處繫者。依七根本未",
    "T27n1545_172:0864c13": "至定靜慮中間滅。然此中所說定者。有說。無",
    "T27n1545_172:0864c14": "漏。有說。有漏無漏。亦如前分別。所說滅者。",
    "T27n1545_172:0864c15": "若說此依種類滅說者。彼說未至言。攝未",
    "T27n1545_172:0864c16": "至定靜慮中間上七近分。於未至定中攝有",
    "T27n1545_172:0864c17": "漏無漏。依此能滅欲界繫乃至非想非非想",
    "T27n1545_172:0864c18": "處繫四蘊四取蘊故。若說此依究竟滅說",
    "T27n1545_172:0864c19": "者。彼說未至言。攝未至定靜慮中間。於未",
    "T27n1545_172:0864c20": "至定中唯攝無漏。依此能滅非想非非想",
    "T27n1545_172:0864c21": "處繫四蘊四取蘊故。由此故言依七或未",
    "T27n1545_172:0864c22": "至滅。",
    "T27n1545_172:0864c23": "五趣謂[木*奈]落迦傍生鬼人天趣。問何故作此",
    "T27n1545_172:0864c24": "論。答為欲分別契經義故。如契經說。五趣",
    "T27n1545_172:0864c25": "謂地獄趣乃至天趣。契經雖作是說。而不",
    "T27n1545_172:0864c26": "廣分別。契經是此論所依根本。彼所不說者",
    "T27n1545_172:0864c27": "今應分別。故作斯論。問趣體性是何。為無",
    "T27n1545_172:0864c28": "記為三種。若無記者。品類足論當云何通。",
    "T27n1545_172:0864c29": "如說。五趣一切隨眠之所隨增。若三種者。",
    "T27n1545_172:0865a01": "云何諸趣不相雜亂。謂地獄趣成就乃至他",
    "T27n1545_172:0865a02": "化自在天業煩惱。乃至他化自在天。成就乃",
    "T27n1545_172:0865a03": "至地獄趣業煩惱故。答應作是說。趣體唯是",
    "T27n1545_172:0865a04": "無覆無記。問若爾。則諸趣不相雜亂。然品類",
    "T27n1545_172:0865a05": "足說當云何通。答彼文應說。四趣是欲界遍",
    "T27n1545_172:0865a06": "行及修所斷隨眠隨增。天趣是三界遍行及",
    "T27n1545_172:0865a07": "修所斷隨眠隨增。而不作此說者。當知是",
    "T27n1545_172:0865a08": "誦者錯謬。有說。彼論通說五趣眷屬。謂結",
    "T27n1545_172:0865a09": "生位五部煩惱相應之心。彼心是一切隨眠",
    "T27n1545_172:0865a10": "所隨增故。有說。趣體通善染無記。問若",
    "T27n1545_172:0865a11": "爾則品類足說善通。云何諸趣不相雜亂。答",
    "T27n1545_172:0865a12": "若以成就則有雜亂。若以現行則無雜亂。",
    "T27n1545_172:0865a13": "謂地獄趣於地獄趣業煩惱成就亦現行。於",
    "T27n1545_172:0865a14": "乃至他化自在天業煩惱成就不現行。乃至",
    "T27n1545_172:0865a15": "他化自在天。於他化自在天業煩惱成就亦",
    "T27n1545_172:0865a16": "現行。於乃至地獄趣業煩惱成就不現行。",
    "T27n1545_172:0865a17": "是故諸趣無雜亂過。評曰應說趣體唯是無",
    "T27n1545_172:0865a18": "覆無記。云何知然。如契經中尊者舍利子",
    "T27n1545_172:0865a19": "作是言。若地獄諸漏現在前時。造作增長順",
    "T27n1545_172:0865a20": "地獄受業。彼身語意曲穢濁故。於捺落迦",
    "T27n1545_172:0865a21": "中受五蘊異熟。異熟起已名[木*奈]落迦。除此",
    "T27n1545_172:0865a22": "五蘊彼[木*奈]落迦都不可得。乃至天趣說亦",
    "T27n1545_172:0865a23": "如是。由此故知趣體唯是無覆無記。問已",
    "T27n1545_172:0865a24": "知趣體唯是無覆無記。於中為但是異熟。",
    "T27n1545_172:0865a25": "為通長養。若但是異熟者。品類足說當云何",
    "T27n1545_172:0865a26": "通。如說。五趣攝五蘊十二處十八界。聲處",
    "T27n1545_172:0865a27": "聲界非異熟故。若通長養者。則趣體雜亂。",
    "T27n1545_172:0865a28": "以人趣中亦能引起色界長養諸根大種故。",
    "T27n1545_172:0865a29": "答應作是說。諸趣體性唯是異熟。問品類足",
    "T27n1545_172:0865b01": "說當云何通。答彼文應說。五趣攝五蘊十",
    "T27n1545_172:0865b02": "一處十七界少分。而不作是說者。當知是",
    "T27n1545_172:0865b03": "誦者錯謬。有說彼論通說五趣眷屬感五趣",
    "T27n1545_172:0865b04": "業及能防護。非唯說趣。是故無過。然由煩",
    "T27n1545_172:0865b05": "惱界有差別。由異熟蘊趣有差別。是故趣",
    "T27n1545_172:0865b06": "體唯是異熟。問何故名趣。趣是何義。答所往",
    "T27n1545_172:0865b07": "義是趣義是諸有情所應往。所應生。結生處。",
    "T27n1545_172:0865b08": "故名趣。已總說諸趣。彼一一異相今當說。",
    "T27n1545_172:0865b09": "云何[木*奈]落迦趣。答諸[木*奈]落迦一類伴侶眾同",
    "T27n1545_172:0865b10": "分。依得事得處得。及已生[木*奈]落迦無覆無",
    "T27n1545_172:0865b11": "記色受想行識。是名[木*奈]落迦趣。此中一類伴",
    "T27n1545_172:0865b12": "侶眾同分言。顯彼眾同分。依得事得處得言。",
    "T27n1545_172:0865b13": "顯彼界蘊處得。及已生[木*奈]落迦無覆無記色",
    "T27n1545_172:0865b14": "受想行識言。顯彼自體是異熟非餘。問何故",
    "T27n1545_172:0865b15": "彼趣名[木*奈]落迦。答是[木*奈]落迦所趣處故。以",
    "T27n1545_172:0865b16": "[木*奈]落迦為所有故名[木*奈]落迦。彼諸有情",
    "T27n1545_172:0865b17": "無悅無愛無味無利無喜樂故。名[木*奈]落",
    "T27n1545_172:0865b18": "迦。或有說者。由彼先時造作增長增上暴",
    "T27n1545_172:0865b19": "惡身語意惡行。往彼生彼令彼生相續。故",
    "T27n1545_172:0865b20": "名[木*奈]落迦。有說。[木*奈]落迦者。是假名假想名",
    "T27n1545_172:0865b21": "施設想施設。一切名想隨欲而立不必如",
    "T27n1545_172:0865b22": "義。有說。彼趣以卑下故名[木*奈]落迦。謂五趣",
    "T27n1545_172:0865b23": "中無有卑下如彼趣者。有說。彼趣以顛墜",
    "T27n1545_172:0865b24": "故名[木*奈]落迦。如有頌言。",
    "T27n1545_172:0865b25": "　顛墜於地獄　　足上而頭下",
    "T27n1545_172:0865b26": "　由毀謗諸仙　　樂寂修苦行",
    "T27n1545_172:0865b27": "有說。[木*奈]落名人。迦名為惡。惡人生彼處故",
    "T27n1545_172:0865b28": "名[木*奈]落迦。有說。落迦名可樂。[木*奈]是不義。彼",
    "T27n1545_172:0865b29": "處不可樂故名[木*奈]落迦。有說。落迦名喜樂。",
    "T27n1545_172:0865c01": "[木*奈]是壞義。彼處壞喜樂故名[木*奈]落迦。有說。",
    "T27n1545_172:0865c02": "落迦名歸趣。[木*奈]是無義。彼處有情重苦所逼",
    "T27n1545_172:0865c03": "無歸趣。故名[木*奈]落迦。有說。落迦名救濟。[木*奈]",
    "T27n1545_172:0865c04": "是無義。彼處有情眾苦所逼。無救濟者。故",
    "T27n1545_172:0865c05": "名[木*奈]落迦。問何故彼趣最下最大者名無間",
    "T27n1545_172:0865c06": "耶。答彼是假名假想。名施設想施設。一切名",
    "T27n1545_172:0865c07": "想隨欲而立。不必如義。彼處或名百釘釘",
    "T27n1545_172:0865c08": "身。或名六苦觸處。或名自受苦受。或名無",
    "T27n1545_172:0865c09": "間。雖亦有間假說無間。有說。彼處恒受苦",
    "T27n1545_172:0865c10": "受無喜樂間故名無間。問餘地獄中豈有",
    "T27n1545_172:0865c11": "歌舞飲食受喜樂異熟故不名無間耶。答",
    "T27n1545_172:0865c12": "餘地獄中雖無異熟喜樂。而有等流喜樂。",
    "T27n1545_172:0865c13": "如施設論說等活地獄中有時涼風所吹血",
    "T27n1545_172:0865c14": "肉還生。有時出聲唱言等活。彼諸有情欻然",
    "T27n1545_172:0865c15": "還活。唯於如是血肉生時及還活時。暫生",
    "T27n1545_172:0865c16": "喜樂。間苦受故不名無間。有說。眾多有情",
    "T27n1545_172:0865c17": "造作惡業相續生彼。滿彼處所故名無間。",
    "T27n1545_172:0865c18": "評曰不應作是說。生餘地獄多生無間者",
    "T27n1545_172:0865c19": "少。所以者何以造作增長上品身語意惡",
    "T27n1545_172:0865c20": "業者乃生彼處。有情造作增長上品惡業",
    "T27n1545_172:0865c21": "生彼處者少。造作增長中下品惡業生餘",
    "T27n1545_172:0865c22": "地獄者多。如造作增長上品善業生有頂",
    "T27n1545_172:0865c23": "者小。造作增長中下品善業生餘處者多",
    "T27n1545_172:0865c24": "故。應作是說。由造作增長增上不善業。",
    "T27n1545_172:0865c25": "生彼所得身形廣大。一一有情據多處所。",
    "T27n1545_172:0865c26": "中無間隙。故名無間。問地獄在何處。答多",
    "T27n1545_172:0865c27": "分在此贍部洲下。云何安立答有說。從此",
    "T27n1545_172:0865c28": "洲下四萬踰繕那至無間地獄底。無間地獄",
    "T27n1545_172:0865c29": "縱廣高下各二萬踰繕那。次上一萬九千踰",
    "T27n1545_172:0866a01": "繕那中。安立餘七地獄。謂次上有極熱地",
    "T27n1545_172:0866a02": "獄。次上有熱地獄。次上有大[口*睪]叫地獄。",
    "T27n1545_172:0866a03": "次上有[口*睪]叫地獄。次上有眾合地獄。次上",
    "T27n1545_172:0866a04": "有黑繩地獄。次上有等活地獄。此七地獄一",
    "T27n1545_172:0866a05": "一縱廣萬踰繕那。次上餘有一千踰繕那五",
    "T27n1545_172:0866a06": "百踰繕那是白墡。五百踰繕那是泥。有說。",
    "T27n1545_172:0866a07": "從此洲下四萬踰繕那至無間地獄。此無間",
    "T27n1545_172:0866a08": "地獄縱廣高下各二萬踰繕那。次上有三萬",
    "T27n1545_172:0866a09": "五千踰繕那安立餘七地獄。一一縱廣高下",
    "T27n1545_172:0866a10": "各五千踰繕那。次上餘有五千踰繕那。千踰",
    "T27n1545_172:0866a11": "繕那青色土。千踰繕那黃色土。千踰繕那赤",
    "T27n1545_172:0866a12": "色土。千踰繕那白色土。五百踰繕那白墡。五",
    "T27n1545_172:0866a13": "百踰繕那是泥。有說。無間地獄在於中央。",
    "T27n1545_172:0866a14": "餘七地獄周迴圍遶。如今聚落圍遶大城。問",
    "T27n1545_172:0866a15": "若爾者。施設論說當云何通。如說贍部洲",
    "T27n1545_172:0866a16": "周圍六千踰繕那。三踰繕那半。一一地獄其",
    "T27n1545_172:0866a17": "量廣大。云何於此洲下得相容受。如有頌",
    "T27n1545_172:0866a18": "言。",
    "T27n1545_172:0866a19": "　熱鐵地如血　　猛火恒洞然",
    "T27n1545_172:0866a20": "　多百踰繕那　　周遍焰交徹",
    "T27n1545_172:0866a21": "答此贍部洲上尖下闊。猶如穀聚。故得容",
    "T27n1545_172:0866a22": "受。由此經中說四大海漸入漸深。又一一大",
    "T27n1545_172:0866a23": "地獄有十六增。謂各有四門。一一門外各",
    "T27n1545_172:0866a24": "有四增。一煻煨增。謂此增內煻煨沒膝。二",
    "T27n1545_172:0866a25": "屍糞增。謂此增內屍糞泥滿。三鋒刃增。謂此",
    "T27n1545_172:0866a26": "增內復有三種。一刀刃路。謂於此中仰布",
    "T27n1545_172:0866a27": "刀刃以為道路。二劍葉林。謂此林上純以",
    "T27n1545_172:0866a28": "銛利劍刃為葉。三鐵刺林。謂此林上有利",
    "T27n1545_172:0866a29": "鐵。刺長十六指。刀刃路等三種雖殊而鐵",
    "T27n1545_172:0866b01": "枝同故一增攝。四烈河增。謂此增內有熱",
    "T27n1545_172:0866b02": "醎水。并本地獄以為十七。如是八大地獄并",
    "T27n1545_172:0866b03": "諸眷屬。便有一百三十六所。是故經說有一",
    "T27n1545_172:0866b04": "百三十六[木*奈]落迦。問何故眷屬地獄說名為",
    "T27n1545_172:0866b05": "增。答有說。本地獄中一種苦具治諸有情。",
    "T27n1545_172:0866b06": "此眷屬中種種苦具治諸有情故名為增。是",
    "T27n1545_172:0866b07": "故天使經說。眷屬地獄中以種種苦具治有",
    "T27n1545_172:0866b08": "罪者。有說。此是增受苦處故說名增。謂本",
    "T27n1545_172:0866b09": "地獄中被逼切已。復於此處重遭苦故。非",
    "T27n1545_172:0866b10": "謂多種苦具名增。本地獄中亦多苦具故。",
    "T27n1545_172:0866b11": "施設論說眷屬地獄中唯有一種煻煨等故。",
    "T27n1545_172:0866b12": "問諸地獄卒。為是有情數。非有情數耶。若是",
    "T27n1545_172:0866b13": "有情數者。彼多造惡。復於何處受異熟耶。",
    "T27n1545_172:0866b14": "若非有情數者。大德法善現頌當云何通。如",
    "T27n1545_172:0866b15": "說。",
    "T27n1545_172:0866b16": "　心常懷忿毒　　好集諸惡業",
    "T27n1545_172:0866b17": "　見他苦生悅　　死作琰魔卒",
    "T27n1545_172:0866b18": "有說。是有情數。問彼多造惡。復於何處受",
    "T27n1545_172:0866b19": "異熟耶。答即於彼地獄受。以彼中尚容無",
    "T27n1545_172:0866b20": "間業等極重異熟。況復此耶。有說。此是非有",
    "T27n1545_172:0866b21": "情數。由諸罪者業增上力。令非有情似有",
    "T27n1545_172:0866b22": "情現。以諸苦具殘害其身。問若爾大德法",
    "T27n1545_172:0866b23": "善現頌當云何通。答此不必須通。以非素",
    "T27n1545_172:0866b24": "怛纜毘奈耶阿毘達磨所說。但是造制文頌。",
    "T27n1545_172:0866b25": "夫造文頌或增或減。不必如義何須通耶。",
    "T27n1545_172:0866b26": "若必欲通者。彼有別意。謂若以鐵鎖繫縛",
    "T27n1545_172:0866b27": "初生地獄有情。往琰魔王所者是有情數。",
    "T27n1545_172:0866b28": "若以種種苦具於地獄中害有情者。是非",
    "T27n1545_172:0866b29": "有情數。大德依有情數作如是說。贍部洲",
    "T27n1545_172:0866c01": "下有大地獄。贍部洲上亦有邊地獄。及獨地",
    "T27n1545_172:0866c02": "獄或在谷中。或在山上。或在曠野。或在空",
    "T27n1545_172:0866c03": "中。於餘三洲唯有邊地獄獨地獄無大地",
    "T27n1545_172:0866c04": "獄。所以者何。唯贍部洲人造善猛利。彼作惡",
    "T27n1545_172:0866c05": "業亦復猛利。非餘洲故。有說。北拘盧洲",
    "T27n1545_172:0866c06": "亦無邊地獄等。是受淳淨業果處故。問若餘",
    "T27n1545_172:0866c07": "洲無大地獄者。彼諸有情造無間業。斷善",
    "T27n1545_172:0866c08": "根等當於何處受異熟耶。答即於此贍部",
    "T27n1545_172:0866c09": "洲下大地獄。受問地獄有情其形云何。答其",
    "T27n1545_172:0866c10": "形如人。問語言云何。答彼初生時皆作聖",
    "T27n1545_172:0866c11": "語。後受苦時雖出種種受苦痛聲。乃至無",
    "T27n1545_172:0866c12": "有一言可了。唯有斫刺破裂之聲。",
    "T27n1545_172:0866c13": "云何傍生趣。答諸傍生一類伴侶眾同分。依",
    "T27n1545_172:0866c14": "得事得處得。及已生傍生無覆無記色受想",
    "T27n1545_172:0866c15": "行識。是名傍生趣。解釋如前。問何故彼趣",
    "T27n1545_172:0866c16": "名傍生。答其形傍故行亦傍。以行傍故",
    "T27n1545_172:0866c17": "形亦傍。是故名傍生。有說。傍生者是假",
    "T27n1545_172:0866c18": "名假想。名施設想施設。一切名想隨欲而立",
    "T27n1545_172:0866c19": "不必如義。有說。彼諸有情由造作增長",
    "T27n1545_172:0866c20": "增上愚癡身語意惡行。往彼生彼。令彼",
    "T27n1545_172:0866c21": "生相續。故名傍生趣。有說彼趣闇鈍故",
    "T27n1545_172:0866c22": "名傍生。闇鈍者即是無智。一切趣中無有",
    "T27n1545_172:0866c23": "無智如彼趣者。有說。流遍諸處故名傍",
    "T27n1545_172:0866c24": "生。謂此遍於五趣皆有。[木*奈]落迦中有無足",
    "T27n1545_172:0866c25": "者。如孃矩吒虫等。有二足者。如鐵嘴鳥",
    "T27n1545_172:0866c26": "等。有四足者。如黑駁狗等。有多足者。如百",
    "T27n1545_172:0866c27": "足等。於鬼趣中有無足者。如毒蛇等。有二",
    "T27n1545_172:0866c28": "足者。如烏鴟等。有四足者。如狐狸象馬等。",
    "T27n1545_172:0866c29": "有多足者。如六足百足等。於人趣三洲中",
    "T27n1545_172:0867a01": "有無足者。如一切腹行虫。有二足者。如鴻",
    "T27n1545_172:0867a02": "雁等。有四足者。如象馬等。有多足者。如百",
    "T27n1545_172:0867a03": "足等。於北拘盧洲中有二足者。如鴻雁等。",
    "T27n1545_172:0867a04": "有四足者。如象馬等。無有無足及多足者。",
    "T27n1545_172:0867a05": "彼是受無惱害業果處。故四大王眾天及三",
    "T27n1545_172:0867a06": "十三天中。有二足者。如妙色鳥等。有四足",
    "T27n1545_172:0867a07": "者。如象馬等。餘無者如前釋。上四天中唯",
    "T27n1545_172:0867a08": "有二足者。如妙色鳥等。餘皆無者。空居天",
    "T27n1545_172:0867a09": "處轉勝妙故。問彼處若無象馬等者。以何",
    "T27n1545_172:0867a10": "為乘。亦聞彼天乘象馬等。云何言無。答由",
    "T27n1545_172:0867a11": "彼諸天福業力故。作非情數象馬等形。而",
    "T27n1545_172:0867a12": "為御乘以自娛樂。問傍生本住何處。答本",
    "T27n1545_172:0867a13": "所住處在大海中。後時流轉遍在諸趣。問其",
    "T27n1545_172:0867a14": "形云何。答多分傍側。亦有竪者。如緊[木*奈]落。",
    "T27n1545_172:0867a15": "畢舍遮。醯盧索迦等。問語言云何。答劫初成",
    "T27n1545_172:0867a16": "時皆作聖語。後以飲食時分有情不平等",
    "T27n1545_172:0867a17": "故。及諂誑增上故便有種種語。乃至有不能",
    "T27n1545_172:0867a18": "言者。",
    "T27n1545_172:0867a19": "云何鬼趣。答諸鬼一類伴侶眾同分。乃至廣",
    "T27n1545_172:0867a20": "說。問何故彼趣名閉戾多。答施設論說。如",
    "T27n1545_172:0867a21": "今時鬼世界王名琰魔。如是劫初時有鬼",
    "T27n1545_172:0867a22": "世界王名粃多。是故往彼生彼諸有情類",
    "T27n1545_172:0867a23": "皆名閉戾多。即是粃多界中所有義。從是以",
    "T27n1545_172:0867a24": "後皆立此名。有說。閉戾多者是假名假想。",
    "T27n1545_172:0867a25": "乃至廣說。有說。由造作增長增上慳貪身",
    "T27n1545_172:0867a26": "語意惡行。往彼生彼令彼生相續。故名鬼",
    "T27n1545_172:0867a27": "趣。有說。飢渴增故名鬼。由彼積集感飢渴",
    "T27n1545_172:0867a28": "業。經百千歲不聞水名。豈能得見。況復得",
    "T27n1545_172:0867a29": "觸。或有腹大如山咽如針孔。雖遇飲食",
    "T27n1545_172:0867b01": "而不能受。有說。被驅役故名鬼。恒為諸",
    "T27n1545_172:0867b02": "天處處驅役常馳走故。有說。多希望故名",
    "T27n1545_172:0867b03": "鬼。謂五趣中從他有情希望多者無過此",
    "T27n1545_172:0867b04": "故。由此因緣故名鬼趣。問鬼住何處。答贍",
    "T27n1545_172:0867b05": "部洲下五百踰繕那有琰魔王界。是一切鬼",
    "T27n1545_172:0867b06": "本所住處。從彼流轉亦在餘處。於此洲中",
    "T27n1545_172:0867b07": "有二種鬼。一有威德。二無威德。有威德者。",
    "T27n1545_172:0867b08": "或住花林果林種種樹上好山林中。亦有宮",
    "T27n1545_172:0867b09": "殿在空中者。乃至或住餘清淨處受諸福",
    "T27n1545_172:0867b10": "樂。無威德者。或住廁溷糞壤水竇坑塹之中。",
    "T27n1545_172:0867b11": "乃至或住種種雜穢諸不淨處。薄福貧窮飢",
    "T27n1545_172:0867b12": "渴所苦。東毘提訶。西瞿陀尼。亦有此二。北",
    "T27n1545_172:0867b13": "拘盧洲唯有大威德者。有說。全無。以諸鬼",
    "T27n1545_172:0867b14": "趣慳貪所感。北拘盧洲是無所攝受有情生",
    "T27n1545_172:0867b15": "處故。四大王眾天及三十三天中。雖有大威",
    "T27n1545_172:0867b16": "德鬼。與諸天眾守門防邏導從給使。有說。",
    "T27n1545_172:0867b17": "於此贍部洲西有五百渚兩行而住。於兩",
    "T27n1545_172:0867b18": "行渚中有五百城。二百五十城有威德鬼住。",
    "T27n1545_172:0867b19": "二百五十城無威德鬼住。是故昔有轉輪王",
    "T27n1545_172:0867b20": "名爾彌。告御者摩怛梨曰。吾欲遊觀。汝",
    "T27n1545_172:0867b21": "可引車從是道去。令我見諸有情受善惡",
    "T27n1545_172:0867b22": "果。時摩怛梨即如王教引車從於二渚中",
    "T27n1545_172:0867b23": "過。時王見彼有威德鬼。首冠花鬘身著天",
    "T27n1545_172:0867b24": "衣。食甘美食猶如天子。乘象馬車各各遊",
    "T27n1545_172:0867b25": "戲。見無威德鬼。頭髮蓬亂裸形無衣。顏色",
    "T27n1545_172:0867b26": "枯悴以髮自覆。執持瓦器而行乞匃。見已",
    "T27n1545_172:0867b27": "深信善惡業果。問鬼趣形狀云何。答多分如",
    "T27n1545_172:0867b28": "人。亦有傍者。或面似猪。或似種種餘惡禽",
    "T27n1545_172:0867b29": "獸。如今壁上彩畫所作。問語言云何。答劫初",
    "T27n1545_172:0867c01": "成時皆作聖語。後時隨處作種種言。或有",
    "T27n1545_172:0867c02": "說者。隨從何處命終生此即作彼形即作",
    "T27n1545_172:0867c03": "彼語。評曰。不應作是說。若從無色界歿",
    "T27n1545_172:0867c04": "來生此趣可無形無言耶。應作是說。隨",
    "T27n1545_172:0867c05": "所生處形言亦爾。",
    "T27n1545_172:0867c06": "云何人趣。答人一類伴侶眾同分。乃至廣說。",
    "T27n1545_172:0867c07": "問何故此趣名末奴沙。答昔有轉輪王名",
    "T27n1545_172:0867c08": "曼馱多。告諸人曰。汝等欲有所作應先思",
    "T27n1545_172:0867c09": "惟稱量觀察。爾時諸人即如王教。欲有所",
    "T27n1545_172:0867c10": "作皆先思惟稱量觀察。便於種種工巧業處",
    "T27n1545_172:0867c11": "而得善巧。以能用意思惟觀察所作事故。",
    "T27n1545_172:0867c12": "名末奴沙。從是以來傳立斯號。先未號此",
    "T27n1545_172:0867c13": "末奴沙時。人或相呼以為雲頸。或名多羅",
    "T27n1545_172:0867c14": "脛。或名底落迦。或名阿沙荼。有說。末奴沙",
    "T27n1545_172:0867c15": "者是假名假想。乃至廣說。有說。先造作增",
    "T27n1545_172:0867c16": "長下身語意妙行。往彼生彼令彼生相續。",
    "T27n1545_172:0867c17": "故名人趣。有說多憍慢故名人。以五趣中",
    "T27n1545_172:0867c18": "憍慢多者無如人故。有說。能寂靜意故名",
    "T27n1545_172:0867c19": "人。以五趣中能寂靜意無如人者。故契經",
    "T27n1545_172:0867c20": "說。人有三事勝於諸天。一勇猛。二憶念。三",
    "T27n1545_172:0867c21": "梵行勇猛者。謂不見當果而能修諸苦行。",
    "T27n1545_172:0867c22": "憶念者。謂能憶念久時所作。所說等事分明",
    "T27n1545_172:0867c23": "了了。梵行者。謂能初種順解脫分順決擇分",
    "T27n1545_172:0867c24": "等殊勝善根。及能受持別解脫戒。由此因",
    "T27n1545_172:0867c25": "緣故名人趣。問人住何處。答住四大洲。謂",
    "T27n1545_172:0867c26": "贍部洲。毘提訶洲。瞿陀尼洲。拘盧洲。亦住",
    "T27n1545_172:0867c27": "八中洲。何等為八。謂拘盧洲有二眷屬。一",
    "T27n1545_172:0867c28": "矩拉婆洲。二憍拉婆洲。毘提訶洲有二眷屬。",
    "T27n1545_172:0867c29": "一提訶洲。二蘇提訶洲。瞿陀尼洲有二眷屬。",
    "T27n1545_172:0868a01": "一舍[打丁+虎]洲。二嗢怛羅漫怛里拏洲。贍部洲有",
    "T27n1545_172:0868a02": "二眷屬。一遮末羅洲。二筏羅遮末邏洲。此八",
    "T27n1545_172:0868a03": "洲中人形短小如此方侏儒。有說。七洲是人",
    "T27n1545_172:0868a04": "所住。遮末羅洲唯羅剎娑居。有說。此所說",
    "T27n1545_172:0868a05": "八即是四大洲之異名。以一一洲皆有二異",
    "T27n1545_172:0868a06": "名故。如是說者。應如初說此八中洲一一",
    "T27n1545_172:0868a07": "復有五百小洲以為眷屬。於中或有人住。",
    "T27n1545_172:0868a08": "或非人住。或有空者。問人趣形貌云何。答其",
    "T27n1545_172:0868a09": "形上立。然贍部洲人面如車箱。毘提訶人面",
    "T27n1545_172:0868a10": "如半月。瞿陀尼人面如滿月。拘盧洲人面",
    "T27n1545_172:0868a11": "如方池。問語言云何。答世界初成時一切皆",
    "T27n1545_172:0868a12": "作聖語。後以飲食時分有情不平等故。及",
    "T27n1545_172:0868a13": "諂誑增上故便有種種語。乃至有不能言",
    "T27n1545_172:0868a14": "者。",
    "T27n1545_172:0868a15": "云何天趣。答天一類伴侶。乃至廣說。問何故",
    "T27n1545_172:0868a16": "彼趣名天。答於諸趣中彼趣最勝。最樂最",
    "T27n1545_172:0868a17": "善最妙最高故名天趣。有說。先造作增長",
    "T27n1545_172:0868a18": "上身語意妙行往彼生彼。令彼生相續故",
    "T27n1545_172:0868a19": "名天趣。有說。天者是假名假想乃至廣說。",
    "T27n1545_172:0868a20": "有說。光明增故名天。以彼自然身光恒照",
    "T27n1545_172:0868a21": "晝夜等故。聲論者說能照故名天。以現勝",
    "T27n1545_172:0868a22": "果照了先時所修因故。復次戲樂故名天。",
    "T27n1545_172:0868a23": "以恒遊戲受勝樂故。問諸天住在何處。答",
    "T27n1545_172:0868a24": "四大王眾天住七金山。及妙高山四層級上。",
    "T27n1545_172:0868a25": "并日月星中。三十三天住妙高山頂。夜摩乃",
    "T27n1545_172:0868a26": "至色究竟天。皆在空中密雲如地。各有宮",
    "T27n1545_172:0868a27": "殿於中居止。差別廣說如大種蘊。無色界",
    "T27n1545_172:0868a28": "天無形色故無別住處。問諸天形相云何。答",
    "T27n1545_172:0868a29": "其形上立。問語言云何。答皆作聖語。",
    "T27n1545_172:0868b01": "已說五趣一一差別。於彼中有阿素洛今當",
    "T27n1545_172:0868b02": "說。謂有餘部立阿素洛為第六趣。彼不",
    "T27n1545_172:0868b03": "應作是說。契經唯說有五趣故。問何故",
    "T27n1545_172:0868b04": "名阿素洛。答素洛是天。彼非天故名阿素",
    "T27n1545_172:0868b05": "洛。復次素洛名端政。彼非端政故名阿",
    "T27n1545_172:0868b06": "素洛。以彼憎嫉諸天令所得身形不端政",
    "T27n1545_172:0868b07": "故。復次素洛名同類。彼先與天相近而住。",
    "T27n1545_172:0868b08": "然類不同故名阿素洛。謂世界初成時諸阿",
    "T27n1545_172:0868b09": "素洛先住蘇迷盧頂。後有極光淨天壽盡業",
    "T27n1545_172:0868b10": "盡福盡故從彼天歿來生是中。勝妙宮殿",
    "T27n1545_172:0868b11": "自然而出。諸阿素洛心生嫉恚即便避之。",
    "T27n1545_172:0868b12": "此後復有第二天生彼更移處。如是乃至三",
    "T27n1545_172:0868b13": "十三天遍妙高山頂次第而住。彼極瞋恚即",
    "T27n1545_172:0868b14": "便退下。然諸天眾於初生時咸指之言。此",
    "T27n1545_172:0868b15": "非我類此非我類。由斯展轉名非同類。復",
    "T27n1545_172:0868b16": "由生嫉恚故形不端政。即以此故名非",
    "T27n1545_172:0868b17": "端政。問諸阿素洛退住何處。答有說。妙",
    "T27n1545_172:0868b18": "高山中有空缺處如覆寶器。其中有城是",
    "T27n1545_172:0868b19": "彼所住。問何故經說阿素洛云我所住海同",
    "T27n1545_172:0868b20": "一鹹味。答彼所部村落住鹹海中。而阿素",
    "T27n1545_172:0868b21": "落王住彼山內。有說。大鹹海中於金輪上",
    "T27n1545_172:0868b22": "有大金臺。高廣各五百踰繕那。臺上有城",
    "T27n1545_172:0868b23": "是彼所住。問若爾何故施設論說內海諸龍",
    "T27n1545_172:0868b24": "見阿素洛軍。著金銀吠琉璃頗胝迦鎧。執",
    "T27n1545_172:0868b25": "金銀等種種器仗。從阿素洛城出便告諸",
    "T27n1545_172:0868b26": "天耶。答天以諸龍在金山上而為守邏。彼",
    "T27n1545_172:0868b27": "時遙見大鹹海中阿素洛軍從城而出便告",
    "T27n1545_172:0868b28": "天眾。如三十三天有四妙苑。謂眾車麁惡",
    "T27n1545_172:0868b29": "雜林喜林。阿素洛王亦有四苑。一名慶悅。",
    "T27n1545_172:0868c01": "二名歡喜。三名極喜。四名可愛。如三十三",
    "T27n1545_172:0868c02": "天有波利夜怛羅樹。阿素洛王亦有質怛羅",
    "T27n1545_172:0868c03": "波吒梨樹。如三十三天帝釋為主。諸阿素",
    "T27n1545_172:0868c04": "洛毘摩質怛羅為主。問阿素洛其形云何。答",
    "T27n1545_172:0868c05": "其形上立。問語言云何。答皆作聖語。問諸阿",
    "T27n1545_172:0868c06": "素洛何趣所攝。答有說。是天趣攝。問若",
    "T27n1545_172:0868c07": "爾何故不能入正性離生。答諂曲所覆故。",
    "T27n1545_172:0868c08": "其事云何。答彼常疑佛朋黨諸天。若佛為其",
    "T27n1545_172:0868c09": "說四念住。彼作是念。佛為我等說四念住。",
    "T27n1545_172:0868c10": "必為諸天說五念住。乃至若佛為說三十",
    "T27n1545_172:0868c11": "七助道法。彼作是念。佛為我等說三十七。",
    "T27n1545_172:0868c12": "必為諸天說三十八。以為如是諂曲心所",
    "T27n1545_172:0868c13": "覆故。不能入正性離生。復次不可以不",
    "T27n1545_172:0868c14": "能入正性離生故便謂惡趣所攝。如諸達",
    "T27n1545_172:0868c15": "絮及篾戾車人亦不能入正性離生。而",
    "T27n1545_172:0868c16": "非惡趣所攝彼亦應爾。如是說者。是鬼趣",
    "T27n1545_172:0868c17": "攝。問若爾何故經說。帝釋語毘摩質怛羅阿",
    "T27n1545_172:0868c18": "素洛王言。汝本是此處天。答帝釋應言汝本",
    "T27n1545_172:0868c19": "是此處鬼。而言天者以尊敬婦公故作此",
    "T27n1545_172:0868c20": "愛語。又令設芝聞生歡喜。問若是鬼者何以",
    "T27n1545_172:0868c21": "與諸天交親耶。答諸天貪美色故不為族",
    "T27n1545_172:0868c22": "姓。如設芝阿素洛女端政無比。是故帝釋",
    "T27n1545_172:0868c23": "納以為妻。亦如大樹緊捺洛王女名為奪",
    "T27n1545_172:0868c24": "意端政無雙。雖是傍生趣攝。而蘇迷王太",
    "T27n1545_172:0868c25": "子蘇達那菩薩求娉為妻此亦如是。問何以",
    "T27n1545_172:0868c26": "復能與天鬪戰。答亦有劣者與勝者共諍。",
    "T27n1545_172:0868c27": "如奴與主鬪狗與人鬪。",
    "T27n1545_172:0868c28": "問亦有人所承事以為天者。如筏栗達那",
    "T27n1545_172:0868c29": "神。旃稚迦神。旃荼履迦神。布刺拏跋達羅神。",
    "T27n1545_172:0869a01": "摩尼跋達羅神。訶利底神。末度塞建陀神等。",
    "T27n1545_172:0869a02": "為是天趣為鬼趣耶。若是天趣何故奪人",
    "T27n1545_172:0869a03": "精氣。亦斷人命受人祠祀。以諸天觀人飲",
    "T27n1545_172:0869a04": "食猶如糞穢。不應貪餮以為香美故。若",
    "T27n1545_172:0869a05": "是鬼趣訶利底神所說頌云何通。如說。",
    "T27n1545_172:0869a06": "　可愛汝應默　　嗢怛羅亦然",
    "T27n1545_172:0869a07": "　我若見諦時　　亦令汝等見",
    "T27n1545_172:0869a08": "末度塞建陀神所說復云何通。如說。長者勿",
    "T27n1545_172:0869a09": "怖長者勿怖。我次前生名末度塞建陀。與",
    "T27n1545_172:0869a10": "長者常為親友。今生四大王眾天中。恒住",
    "T27n1545_172:0869a11": "此始縛迦門上守護人眾耶。答有說。彼是",
    "T27n1545_172:0869a12": "天趣。問若爾何故奪人精氣。亦斷人命",
    "T27n1545_172:0869a13": "受人祠祀耶。答彼無是事。但彼所領鬼神",
    "T27n1545_172:0869a14": "有奪人精氣等事。如是說者。彼是鬼趣。問",
    "T27n1545_172:0869a15": "訶利底神頌當云何通。答彼於諦愚實不",
    "T27n1545_172:0869a16": "能見。而以深信故發此言。又於爾時聞",
    "T27n1545_172:0869a17": "說四諦起增上慢生見諦想故作是說。",
    "T27n1545_172:0869a18": "問末度塞建陀所說復云何通。答彼於趣愚",
    "T27n1545_172:0869a19": "實不能辯。以自高故說我生天。如今富人",
    "T27n1545_172:0869a20": "向僕隸邊自稱高貴彼亦如是。又彼承事",
    "T27n1545_172:0869a21": "四大王眾天。而以自身攝同所事故作是",
    "T27n1545_172:0869a22": "說。諸依地住神如鳩畔荼藥叉邏剎娑羯吒",
    "T27n1545_172:0869a23": "布怛那等皆鬼趣攝。若緊捺落畢舍遮醯盧",
    "T27n1545_172:0869a24": "索迦婆路尼折羅頗勒窶羅等皆傍生趣攝。",
    "T27n1545_172:0869a25": "彼形雖上立而猶有傍生相。謂或有耳尖。",
    "T27n1545_172:0869a26": "或有戴角。或執險杖。或作諸鳥獸頭。或作",
    "T27n1545_172:0869a27": "傍生蹄具。是故皆是傍生趣攝。",
    "T27n1545_172:0869a28": "此中前四趣唯欲界繫故依未至定滅。天趣",
    "T27n1545_172:0869a29": "依七或未至滅。然天趣九地繫。欲界繫者",
    "T27n1545_172:0869b01": "依未至定滅。乃至非想非非想處繫者依七",
    "T27n1545_172:0869b02": "根本。未至定靜慮中間滅然。此中所說定者。",
    "T27n1545_172:0869b03": "有說無漏。有說有漏無漏。如前分別。所說",
    "T27n1545_172:0869b04": "滅者。若說此依種類滅說者。彼說未至言",
    "T27n1545_172:0869b05": "攝未至定靜慮中間上七近分。於未至定中",
    "T27n1545_172:0869b06": "攝有漏無漏。依此能滅欲界繫。乃至非想",
    "T27n1545_172:0869b07": "非非想處繫天趣故。若說此依究竟滅說",
    "T27n1545_172:0869b08": "者。彼說未至言攝未至定。靜慮中間。於未",
    "T27n1545_172:0869b09": "至定中唯攝無漏。依此能滅非想非非想",
    "T27n1545_172:0869b10": "處繫天趣故。由此故言依七或未至滅。"
}