{
    "T29n1562_031:0514c18": "阿毘達磨順正理論卷第三十一",
    "T29n1562_031:0514c20": "尊者眾賢造",
    "T29n1562_031:0514c21": "三藏法師玄奘奉　詔譯",
    "T29n1562_031:0514c22": "辯緣起品第三之十一",
    "T29n1562_031:0514c23": "如是已辯有情世間。器世間今當辯。頌曰。",
    "T29n1562_031:0514c24": "　安立器世間　　風輪最居下",
    "T29n1562_031:0514c25": "　其量廣無數　　厚十六洛叉",
    "T29n1562_031:0514c26": "　次上水輪深　　十一億二萬",
    "T29n1562_031:0514c27": "　下八洛叉水　　餘凝結成金",
    "T29n1562_031:0514c28": "　此水金輪廣　　徑十二洛叉",
    "T29n1562_031:0514c29": "　三千四百半　　周圍此三倍",
    "T29n1562_031:0515a01": "論曰。此百俱胝四大洲界。如是安立。同壞同",
    "T29n1562_031:0515a02": "成。謂諸有情。法爾修得諸靜慮故。下命終已。",
    "T29n1562_031:0515a03": "生第二等靜慮地中。下器世間。三災所壞。經",
    "T29n1562_031:0515a04": "久遠已。依下空中。由諸有情業增上力。有微",
    "T29n1562_031:0515a05": "風起。後後轉增。蟠結成輪。其體堅密。假設有",
    "T29n1562_031:0515a06": "一大諾健那。以金剛輪。奮威懸擊。金剛有碎。",
    "T29n1562_031:0515a07": "風輪無損。如是風輪。廣無數厚十六億踰繕",
    "T29n1562_031:0515a08": "那。又諸有情業增上力。起大雲雨。澍風輪上。",
    "T29n1562_031:0515a09": "滴如車軸。積水成輪。如是水輪。於未凝結位。",
    "T29n1562_031:0515a10": "深十一億二萬踰繕那。廣稱風輪。有言狹小。",
    "T29n1562_031:0515a11": "有情業力。持令不散。如所食飲未熟變時終",
    "T29n1562_031:0515a12": "不移流墮於熟藏。有餘師說。由風所持。令不",
    "T29n1562_031:0515a13": "傍流。如篅持穀。有情業力。引別風起。摶擊此",
    "T29n1562_031:0515a14": "水。上結成金。如熟乳停上凝成膜。故水輪減。",
    "T29n1562_031:0515a15": "唯厚八洛叉。餘轉成金。厚三億二萬。二輪界",
    "T29n1562_031:0515a16": "別。有百俱胝。一一二輪廣量皆等。謂徑十二",
    "T29n1562_031:0515a17": "億三千四百半。周圍其邊。數成三倍。謂周圍",
    "T29n1562_031:0515a18": "量。成三十六億一萬三百五十踰繕那。已",
    "T29n1562_031:0515a19": "辯三輪。山今當辯。頌曰。",
    "T29n1562_031:0515a20": "　蘇迷盧處中　　次踰健達羅",
    "T29n1562_031:0515a21": "　伊沙駄羅山　　朅地洛迦山",
    "T29n1562_031:0515a22": "　蘇達梨舍那　　頞濕縛羯拏",
    "T29n1562_031:0515a23": "　毘那恒迦山　　尼民達羅山",
    "T29n1562_031:0515a24": "　於大洲等外　　有鐵輪圍山",
    "T29n1562_031:0515a25": "　前七金所成　　蘇迷盧四寶",
    "T29n1562_031:0515a26": "　入水皆八萬　　妙高出亦然",
    "T29n1562_031:0515a27": "　餘八半半下　　廣皆等高量",
    "T29n1562_031:0515a28": "論曰。於金輪上。有九大山。妙高山王。處中而",
    "T29n1562_031:0515a29": "住。餘八周匝。繞妙高山。於八山中。前七名",
    "T29n1562_031:0515b01": "內。第七山外有大洲等。此外復有鐵輪圍山。",
    "T29n1562_031:0515b02": "周匝如輪。圍四洲界。持雙等七。唯金所成。妙",
    "T29n1562_031:0515b03": "高山王。四寶為體。謂四面如次。北東南西。金",
    "T29n1562_031:0515b04": "銀吠瑠璃頗胝迦寶。隨寶威德。色顯於空。故",
    "T29n1562_031:0515b05": "贍部洲空。似吠瑠璃色。如是寶等。從何而生。",
    "T29n1562_031:0515b06": "從諸有情業增上力。復大雲起。雨金輪上。",
    "T29n1562_031:0515b07": "渧如車軸。經於久時。積水奔濤。深踰八萬。",
    "T29n1562_031:0515b08": "猛風鑽擊。寶等變生。如是變生金寶等已。復",
    "T29n1562_031:0515b09": "由業力。引起別風。簡別寶等。攝令聚集。成山",
    "T29n1562_031:0515b10": "成洲。分水甘醎。令別成立內海外海。云何一",
    "T29n1562_031:0515b11": "類水。別類寶等生。雨水能為異類寶等種所",
    "T29n1562_031:0515b12": "依藏。復為種種威德猛風之所鑽擊。生眾寶",
    "T29n1562_031:0515b13": "等。故無有過。如是九山。住金輪上。沒水量",
    "T29n1562_031:0515b14": "皆等。八萬踰繕那。蘇迷盧山。出水亦爾。如是",
    "T29n1562_031:0515b15": "則說妙高山王。從下金輪。上至其頂。總有十",
    "T29n1562_031:0515b16": "六萬踰繕那。其餘八山。出水高量。從內至外。",
    "T29n1562_031:0515b17": "半半漸卑。謂初持雙。出水四萬。乃至最後。鐵",
    "T29n1562_031:0515b18": "輪圍山。出水三百一十二半。如是九山。一一",
    "T29n1562_031:0515b19": "廣量。各各與自出水量同。已辯九山。海今當",
    "T29n1562_031:0515b20": "辯。頌曰。",
    "T29n1562_031:0515b21": "　山間有八海　　前七名為內",
    "T29n1562_031:0515b22": "　最初廣八萬　　四邊各三倍",
    "T29n1562_031:0515b23": "　餘六半半狹　　第八名為外",
    "T29n1562_031:0515b24": "　三洛叉二萬　　二千踰繕那",
    "T29n1562_031:0515b25": "論曰。妙高為初。輪圍為後。中間八海。前七名",
    "T29n1562_031:0515b26": "內。七中皆具八功德水。一甘。二冷。三軟。四",
    "T29n1562_031:0515b27": "輕。五清淨。六不臭。七飲時不損喉。八飲已不",
    "T29n1562_031:0515b28": "傷腹。如是七海。初廣八萬。約持雙山內邊周",
    "T29n1562_031:0515b29": "量。於其四面。數各三倍。謂各成二億四萬踰",
    "T29n1562_031:0515c01": "繕那其餘六海。量半半狹。謂第二海。量廣四",
    "T29n1562_031:0515c02": "萬。乃至第七。量廣一千二百五十。此等不說",
    "T29n1562_031:0515c03": "周圍量者。以煩多故。准前知故。第八名外。醎",
    "T29n1562_031:0515c04": "水盈滿。量廣三億二萬二千。理實應言。其量",
    "T29n1562_031:0515c05": "復有一千二百八十七半。已辯八海。當辯諸",
    "T29n1562_031:0515c06": "洲形量有異。頌曰。",
    "T29n1562_031:0515c07": "　於中大洲相　　南贍部如車",
    "T29n1562_031:0515c08": "　三邊各二千　　南邊有三半",
    "T29n1562_031:0515c09": "　東毘提訶洲　　其相如半月",
    "T29n1562_031:0515c10": "　三邊如贍部　　東邊三百半",
    "T29n1562_031:0515c11": "　西瞿陀尼洲　　其相圓無缺",
    "T29n1562_031:0515c12": "　徑二千五百　　周圍此三倍",
    "T29n1562_031:0515c13": "　北俱盧畟方　　面各二千等",
    "T29n1562_031:0515c14": "　中洲復有八　　四洲邊各二",
    "T29n1562_031:0515c15": "論曰。於外海中。大洲有四。謂於四面。對妙高",
    "T29n1562_031:0515c16": "山。南贍部洲。北廣南狹。三邊量等。其相如",
    "T29n1562_031:0515c17": "車。南邊唯廣三踰繕那半。三邊各有二千踰",
    "T29n1562_031:0515c18": "繕那。唯此洲中。有金剛座。上窮地際。下據金",
    "T29n1562_031:0515c19": "輪。諸最後身菩提薩埵。將登無上正等菩",
    "T29n1562_031:0515c20": "提。皆坐此座上。起金剛喻定。以無餘依及餘",
    "T29n1562_031:0515c21": "處所有堅固力。能持此故。東勝身洲。東狹西",
    "T29n1562_031:0515c22": "廣。三邊量等。形如半月。東三百五十三。邊各",
    "T29n1562_031:0515c23": "二千。此東洲東邊廣南洲南際故。東如半",
    "T29n1562_031:0515c24": "月。南贍部如車。西牛貨洲。圓如滿月。徑二",
    "T29n1562_031:0515c25": "千五百。周圍七千半。北俱盧洲。形如方座。",
    "T29n1562_031:0515c26": "四邊量等。面各二千。既說畟方面各二千",
    "T29n1562_031:0515c27": "以其義已顯。故等言無用。或應但說圓及",
    "T29n1562_031:0515c28": "等。言無缺畟方。便為無用。又應說如滿月方",
    "T29n1562_031:0515c29": "座。不應但說圓無缺等。隨自洲相。人面亦然。",
    "T29n1562_031:0516a01": "復有八中洲。是大洲眷屬。謂四大洲側。各有",
    "T29n1562_031:0516a02": "二中洲。贍部洲邊二中洲者。一遮末羅洲。二",
    "T29n1562_031:0516a03": "筏羅遮末羅洲。勝身洲邊二中洲者。一提訶",
    "T29n1562_031:0516a04": "洲。二毘提訶洲。牛貨洲邊二中洲者。一舍搋",
    "T29n1562_031:0516a05": "洲。二嗢怛羅漫怛里拏洲。俱盧洲邊二中洲",
    "T29n1562_031:0516a06": "者。一矩拉婆洲。二憍拉婆洲。此一切洲皆人",
    "T29n1562_031:0516a07": "所住。由下劣業增上所生。故住彼人。身形卑",
    "T29n1562_031:0516a08": "陋。有餘師說。遮末羅洲。邏剎娑居。餘皆人",
    "T29n1562_031:0516a09": "住。辯諸洲已。無熱惱池。何方幾量。頌曰。",
    "T29n1562_031:0516a10": "　此北九黑山　　雪香醉山內",
    "T29n1562_031:0516a11": "　無熱池縱廣　　五十踰繕那",
    "T29n1562_031:0516a12": "論曰。依至教說。此贍部洲。從中印度漸次向",
    "T29n1562_031:0516a13": "北。三處各有三重黑山。有大雪山。在黑山北。",
    "T29n1562_031:0516a14": "大雪山北。有香醉山。雪北香南。有大池水。名",
    "T29n1562_031:0516a15": "無熱惱。出四大河。從四面流。趣四大海。一殑",
    "T29n1562_031:0516a16": "伽河。二信度河。三私多河。四縛芻河無熱惱",
    "T29n1562_031:0516a17": "池。縱廣正等。面各五十踰繕那量。八功德水。",
    "T29n1562_031:0516a18": "盈滿其中。非得通人。難至其所。於此池側。有",
    "T29n1562_031:0516a19": "贍部林。樹形高大。其果甘美。依此林故。名贍",
    "T29n1562_031:0516a20": "部洲。或依此果。以立洲號。復於何處。置[木*奈]落",
    "T29n1562_031:0516a21": "伽。何量有幾。頌曰。",
    "T29n1562_031:0516a22": "　此下過二萬　　無間深廣同",
    "T29n1562_031:0516a23": "　上七[木*奈]落迦　　八增皆十六",
    "T29n1562_031:0516a24": "　謂煻煨屍糞　　鋒刃烈河增",
    "T29n1562_031:0516a25": "　各住彼四方　　餘八寒地獄",
    "T29n1562_031:0516a26": "論曰。此贍部洲下過二萬。有阿鼻旨大[木*奈]落",
    "T29n1562_031:0516a27": "迦。深廣同前。謂各二萬。故彼底去此。四萬踰",
    "T29n1562_031:0516a28": "繕那。何緣唯此洲下。有無間獄。唯於此洲。起",
    "T29n1562_031:0516a29": "極重惡業故。刀兵等災。唯此有故。唯此洲人。",
    "T29n1562_031:0516b01": "極利根故。以無樂間。立無間名。所餘地獄中。",
    "T29n1562_031:0516b02": "雖無異熟樂。而無太過失。有等流樂故。有說。",
    "T29n1562_031:0516b03": "無隙。立無間名。雖有情少。而身大故。有情",
    "T29n1562_031:0516b04": "其中受苦無間。謂彼各為百釘釘身。於六觸",
    "T29n1562_031:0516b05": "門。恒受劇苦。居熱鐵地。鐵牆所圍。猛焰交",
    "T29n1562_031:0516b06": "通。曾無暫歇。身遭熱逼。苦痛難任。雖有四門",
    "T29n1562_031:0516b07": "遠觀開闢。而走求出。便見關閉。所求不遂。荼",
    "T29n1562_031:0516b08": "毒怨傷。以己身薪投赴猛火。焚燒支體。骨肉",
    "T29n1562_031:0516b09": "焦然。惡業所持。而不至死。餘七地獄。在無間",
    "T29n1562_031:0516b10": "上。重累而住。其七者何。一者極熱。二者焰",
    "T29n1562_031:0516b11": "熱。三者大叫。四者號叫。五者眾合。六者黑",
    "T29n1562_031:0516b12": "繩。七者等活。有說。此七在無間傍。八地獄因",
    "T29n1562_031:0516b13": "差別無量。世尊雖有委說。勝能宜聞者無。",
    "T29n1562_031:0516b14": "彼不委說。少有所說。具如經等。如伽他",
    "T29n1562_031:0516b15": "言。",
    "T29n1562_031:0516b16": "　多百踰繕那　　周遍焰交徹",
    "T29n1562_031:0516b17": "　聞舉身毛竪　　生極大怖畏",
    "T29n1562_031:0516b18": "如是等頌。其類寔多。皆為顯成地獄因果。若",
    "T29n1562_031:0516b19": "外若內。自身他身。皆出猛火。互相燒害。熱中",
    "T29n1562_031:0516b20": "極故。名為極熱。火隨身轉。炎熾周圍。熱苦難",
    "T29n1562_031:0516b21": "任。故名炎熱。劇苦所逼。發大酷聲。悲叫稱",
    "T29n1562_031:0516b22": "怨。故名大叫。眾苦所逼。異類悲號。怨發叫",
    "T29n1562_031:0516b23": "聲。故名號叫。眾多苦具。俱來逼身。合黨相",
    "T29n1562_031:0516b24": "殘。故名眾合。先以黑索。拼量支體。後方斬",
    "T29n1562_031:0516b25": "鋸。故名黑繩。眾苦逼身。數悶如死。尋穌如",
    "T29n1562_031:0516b26": "本。故名等活。謂彼有情。雖遭種種斫刺磨擣。",
    "T29n1562_031:0516b27": "而彼暫遇涼風所吹。尋穌如本。等前活故。",
    "T29n1562_031:0516b28": "立等活名。八[木*奈]落迦增各十六。謂四門外各",
    "T29n1562_031:0516b29": "有四增。以非皆異名。但標其定數。故薄伽梵。",
    "T29n1562_031:0516c01": "說此頌言。",
    "T29n1562_031:0516c02": "　此八[木*奈]落迦　　我說甚難越",
    "T29n1562_031:0516c03": "　以熱鐵為地　　周匝有鐵牆",
    "T29n1562_031:0516c04": "　四面有四門　　關閉以鐵扇",
    "T29n1562_031:0516c05": "　巧安布分量　　各有十六增",
    "T29n1562_031:0516c06": "　多百踰繕那　　滿中造惡者",
    "T29n1562_031:0516c07": "　周遍焰交徹　　猛火恒洞然",
    "T29n1562_031:0516c08": "此十六中。受苦增劇。過本地獄。故說為增。或",
    "T29n1562_031:0516c09": "於此中受種種苦。苦具多類。故說為增。或地",
    "T29n1562_031:0516c10": "獄中。適受苦已。重遭此苦。故說為增。有說。",
    "T29n1562_031:0516c11": "有情出地獄已。數復遭苦。故說為增。門各四",
    "T29n1562_031:0516c12": "增名差別者。煻煨。屍糞。鋒刃。列河。門門四",
    "T29n1562_031:0516c13": "增。名皆相似。彼有情類。從大門中排極艱",
    "T29n1562_031:0516c14": "辛。衝門走出。求離求救。求安所居。忽復墜初",
    "T29n1562_031:0516c15": "煻煨增內。謂此增內。煻煨沒膝。其量寬廣。多",
    "T29n1562_031:0516c16": "踰繕那。有情遊中。纔下其足。皮肉與血俱焦",
    "T29n1562_031:0516c17": "爛墜。舉足還生。平復如本。經極艱阻。從煻煨",
    "T29n1562_031:0516c18": "出。復墮第二屍糞增中。謂此增中。屍糞泥滿。",
    "T29n1562_031:0516c19": "查瀨臭澁。深沒於人。又廣於前煻煨增量。於",
    "T29n1562_031:0516c20": "中多有娘矩吒蟲。嘴利如針。身白頭黑。有",
    "T29n1562_031:0516c21": "情遊彼。皆為此蟲。讚皮破骨。唼食其髓。遭",
    "T29n1562_031:0516c22": "苦既久。從屍糞出。復涉第三鋒刃增內。謂此",
    "T29n1562_031:0516c23": "增內。復有三種。初刀刃路。謂於此中。仰布刀",
    "T29n1562_031:0516c24": "刃。以為大道。有情遊踐。纔下足時。皮肉與血",
    "T29n1562_031:0516c25": "俱斷碎墜。舉足還生。平復如本。次劍葉林。謂",
    "T29n1562_031:0516c26": "此林上純以銛利劍刃為葉。有情遊下。風吹",
    "T29n1562_031:0516c27": "葉墜。斬刺支體。骨肉零落。有烏駮狗。撲令僵",
    "T29n1562_031:0516c28": "仆。齧首齩足。[齒*可]頸擘胛。攫腹搯心。摣掣食",
    "T29n1562_031:0516c29": "噉。後鐵刺林。謂此林內。鐵樹高聳。量過百",
    "T29n1562_031:0517a01": "人。有利鐵刺。長十六指。有情被逼。上下樹",
    "T29n1562_031:0517a02": "時。其刺銛鋒下上鑱刺。有鐵嘴鳥。探啄有情",
    "T29n1562_031:0517a03": "眼睛心肝。爭競而食。刀刃路等三種雖殊。",
    "T29n1562_031:0517a04": "而鐵仗同。故一增攝。久經苦毒。越此增已。",
    "T29n1562_031:0517a05": "復溺第四烈河增中。謂此增河。其量深廣。熱",
    "T29n1562_031:0517a06": "醎烈水。盈滿其中。有情溺中。或浮或沒。或逆",
    "T29n1562_031:0517a07": "或順。或橫或轉。彼蒸被煮。骨肉糜爛。如大鑊",
    "T29n1562_031:0517a08": "中滿盛灰汁置麻米等猛火下然麻等於中上",
    "T29n1562_031:0517a09": "下迴轉舉體糜爛。有情亦然。設欲逃亡。於兩",
    "T29n1562_031:0517a10": "岸上。有諸獄卒。手執刀槍。禦捍令迴。無由得",
    "T29n1562_031:0517a11": "出。復有獄卒。張大鐵網。漉諸有情。置於岸上",
    "T29n1562_031:0517a12": "洋銅灌其口令。吞熱鐵丸。眾苦備經。還擲河",
    "T29n1562_031:0517a13": "內。此河如塹。前三似園。圍繞莊嚴諸大地獄。",
    "T29n1562_031:0517a14": "已說有八熱[木*奈]落迦。寒[木*奈]落迦。亦有八種。何",
    "T29n1562_031:0517a15": "等為八。一頞部陀。二尼剌部陀。三頞哳吒。四",
    "T29n1562_031:0517a16": "臛臛婆。五虎虎婆。六嗢鉢羅。七鉢特摩。八",
    "T29n1562_031:0517a17": "摩訶鉢特摩。此中有情。嚴寒所逼。隨身聲瘡",
    "T29n1562_031:0517a18": "變。立差別想名。謂二三三。如其次第。此寒",
    "T29n1562_031:0517a19": "地獄。在繞四洲輪圍山外極冥闇所。於中恒",
    "T29n1562_031:0517a20": "有凄勁冷風。上下衝擊。縱橫旋擁。有情由此。",
    "T29n1562_031:0517a21": "屯聚相依。寒酷切身。膚皮皰裂。體戰僵硬。",
    "T29n1562_031:0517a22": "各出異聲。瘡開剖坼。如三華相。多由謗賢",
    "T29n1562_031:0517a23": "聖。招如。是苦果有說。此在熱地獄傍。以贍部",
    "T29n1562_031:0517a24": "洲上尖下闊。形如穀聚。故得苞容。是故大海",
    "T29n1562_031:0517a25": "漸深漸狹。十六大獄。皆諸有情。增上業感。餘",
    "T29n1562_031:0517a26": "孤地獄。或多二一。各別業招。或近江河。山間",
    "T29n1562_031:0517a27": "曠野。或在地下空中餘處。無間大熱及炎熱",
    "T29n1562_031:0517a28": "三。於中皆無獄卒防守。大叫號叫及眾合三。",
    "T29n1562_031:0517a29": "少有獄卒。琰魔王使。時時往來。巡檢彼故。其",
    "T29n1562_031:0517b01": "餘皆為獄卒防守。有情無情。異類獄卒。防守",
    "T29n1562_031:0517b02": "治罰。罪有情故。火不焚燒。有情卒者。彼身別",
    "T29n1562_031:0517b03": "稟異大種故。或由業力所遮隔故。一切地獄",
    "T29n1562_031:0517b04": "身形皆竪。初同聖語。曾聞有以聖語告言。汝",
    "T29n1562_031:0517b05": "在人中。不觀欲過。又不承敬梵志沙門。是故",
    "T29n1562_031:0517b06": "於今。受斯劇苦。彼聞領解。生慚悔心。後不分",
    "T29n1562_031:0517b07": "明。苦所逼故。諸地獄器。安布如是。傍生所",
    "T29n1562_031:0517b08": "止。謂水陸空。生類顯形。無邊差別。其身行",
    "T29n1562_031:0517b09": "相。少竪多傍。如水邏剎娑及緊[木*奈]落等。雖",
    "T29n1562_031:0517b10": "傍生攝。而形竪行。本住海中。後流五趣。初同",
    "T29n1562_031:0517b11": "聖語。後漸乖訛。諸鬼本住。琰魔王國。從此展",
    "T29n1562_031:0517b12": "轉。散趣餘方。此贍部洲。南邊直下。深過五",
    "T29n1562_031:0517b13": "百踰繕那量。有琰魔王都。縱廣量亦爾。鬼有",
    "T29n1562_031:0517b14": "三種。謂無少多財。無財復三。謂炬鍼臭口。炬",
    "T29n1562_031:0517b15": "口鬼者。此鬼口中。常吐猛焰。熾然無絕。身如",
    "T29n1562_031:0517b16": "被燎多羅樹形。此受極慳所招苦果。鍼口鬼",
    "T29n1562_031:0517b17": "者。此鬼腹大量如山谷。口如鍼孔。雖見種種",
    "T29n1562_031:0517b18": "上妙飲食。不能受用。飢渴難忍。臭口鬼者。此",
    "T29n1562_031:0517b19": "鬼口中。恒出極惡腐爛臭氣。過於糞穢沸溢",
    "T29n1562_031:0517b20": "廁門。惡氣自熏。恒空歐逆。設遇飲食。亦不",
    "T29n1562_031:0517b21": "能受。飢渴所惱。狂叫亂奔。少財亦有三。謂鍼",
    "T29n1562_031:0517b22": "臭毛癭。鍼毛鬼者。此鬼身毛。堅剛銛利。不可",
    "T29n1562_031:0517b23": "附近。內鑽自體。外射他身。如鹿箭中毒。晞",
    "T29n1562_031:0517b24": "狂走。時逢不淨。少濟飢渴。臭毛鬼者。此鬼身",
    "T29n1562_031:0517b25": "毛。臭甚常穢。熏爛肌骨。蒸坌腸胃。衝喉變",
    "T29n1562_031:0517b26": "歐。荼毒難忍。攫體拔毛。傷裂皮膚。轉加劇",
    "T29n1562_031:0517b27": "苦。時逢不淨。少濟飢渴。言癭鬼者。謂此鬼",
    "T29n1562_031:0517b28": "咽。惡業力故。生於大癭。如大癰腫。熱晞酸",
    "T29n1562_031:0517b29": "疼。更相[利禾+皮][(ㄇ@(企止))/齊]。臭膿涌出。爭共取食。少得充",
    "T29n1562_031:0517c01": "飢。多財亦有三。謂希祠希棄大勢。希祠鬼",
    "T29n1562_031:0517c02": "者。此鬼恒時。往祠祀中。饗受他祭。生處法",
    "T29n1562_031:0517c03": "爾。能歷異方。如鳥[夌*欠]虛。往還無礙。由先勝",
    "T29n1562_031:0517c04": "解。作是希望。我若命終。諸子孫等。必當祠",
    "T29n1562_031:0517c05": "我。資具飲食。由勝解力。生此鬼中。乘宿善",
    "T29n1562_031:0517c06": "因。感此祠祭。或有先世性愛親知。為欲皆令",
    "T29n1562_031:0517c07": "豐足資具。如不如法。積集珍財。慳悋居心。不",
    "T29n1562_031:0517c08": "能布施。乘斯惡業。生此鬼中。住本舍邊便穢",
    "T29n1562_031:0517c09": "等處。親知追念。為請沙門梵志孤窮。供施崇",
    "T29n1562_031:0517c10": "福。彼鬼見已於自親知及財物中。生己有想。",
    "T29n1562_031:0517c11": "又自明見慳果現前。於所施田。心生淨信。相",
    "T29n1562_031:0517c12": "續生長。捨相應思。由此便成順現法受。乘斯",
    "T29n1562_031:0517c13": "故得資具豐饒。希棄鬼者。此鬼恒欲收他所",
    "T29n1562_031:0517c14": "棄吐殘糞等。用充所食。亦得豐饒。謂彼宿生。",
    "T29n1562_031:0517c15": "慳過失故。有飲食處見穢。或空樂穢見。空樂",
    "T29n1562_031:0517c16": "淨見穢。亦由現福。如其所應。各得豐饒。飲食",
    "T29n1562_031:0517c17": "資具。生處法爾。所受不同。不可推徵。祠到所",
    "T29n1562_031:0517c18": "以。如地獄趣。異熟生色。斷已還續。餘趣則",
    "T29n1562_031:0517c19": "無。於人趣中。有勝念智。修梵行等。餘趣中",
    "T29n1562_031:0517c20": "無。天中隨欲。眾具皆現。如斯等事。生處法",
    "T29n1562_031:0517c21": "然。不可於中求其定量。大勢鬼者。謂諸藥叉。",
    "T29n1562_031:0517c22": "及邏剎娑。恭畔荼等。所受富樂。與諸天同。",
    "T29n1562_031:0517c23": "或依樹林。或住靈廟。或居山谷。或處空宮。然",
    "T29n1562_031:0517c24": "諸鬼中。無威德者。唯三洲有。除北俱盧。若有",
    "T29n1562_031:0517c25": "威德。天上亦有。贍部洲西。有五百渚。於中有",
    "T29n1562_031:0517c26": "二。唯鬼所居。渚各有城二百五十。有威德鬼。",
    "T29n1562_031:0517c27": "住一渚城。一渚城居無威德鬼。曾聞昔有大",
    "T29n1562_031:0517c28": "轉輪王。名曰尼彌。將欲巡境。先告御者摩",
    "T29n1562_031:0517c29": "怛黎言。宜引我車。從是道去。使吾現見罪",
    "T29n1562_031:0518a01": "福果殊。時摩怛黎。如王所勅。引車至彼二",
    "T29n1562_031:0518a02": "渚中間。處上空中。令王俯見有威德鬼。處妙",
    "T29n1562_031:0518a03": "宮臺。富樂莊嚴。[夌*欠]下天眾。無威德鬼。處穢",
    "T29n1562_031:0518a04": "城村。老瘦飢窮。露形被髮。手執瓦器。乞匃",
    "T29n1562_031:0518a05": "支身。王覩如斯彌鑒因果。諸鬼多分形竪而",
    "T29n1562_031:0518a06": "行。於劫初時。皆同聖語。後隨處別。種種乖",
    "T29n1562_031:0518a07": "訛。日月所居量等義者。頌曰。",
    "T29n1562_031:0518a08": "　日月迷盧半　　五十一五十",
    "T29n1562_031:0518a09": "　夜半日沒中　　日出四洲等",
    "T29n1562_031:0518a10": "　雨際第二月　　後九夜漸增",
    "T29n1562_031:0518a11": "　寒第四亦然　　夜減晝翻此",
    "T29n1562_031:0518a12": "　晝夜增臘縛　　行南北路時",
    "T29n1562_031:0518a13": "　近日自影覆　　故見月輪缺",
    "T29n1562_031:0518a14": "論曰。日月眾星。依何而住。依風而住。謂諸有",
    "T29n1562_031:0518a15": "情業增上力。共引風起。繞妙高山。空中旋環。",
    "T29n1562_031:0518a16": "運持日等。令不停墜。彼所住去此幾踰繕那。",
    "T29n1562_031:0518a17": "持雙山頂。齊妙高山半。日等徑量幾踰繕那。",
    "T29n1562_031:0518a18": "日五十一。月唯五十。星最小者。半俱盧舍。最",
    "T29n1562_031:0518a19": "大者十六踰繕那。日輪下面。頗胝迦寶。火珠",
    "T29n1562_031:0518a20": "所成。能熱能照。月輪下面。頗胝迦寶。水珠所",
    "T29n1562_031:0518a21": "成。能冷能照。隨有情業增上所生。能於眼身",
    "T29n1562_031:0518a22": "果花稼穡藥草等物。如其所應。為益為損。四",
    "T29n1562_031:0518a23": "洲日月。各有別耶。不爾。四洲同一日月。俱時",
    "T29n1562_031:0518a24": "四處作所作耶。不爾。云何。夜半日沒。日中日",
    "T29n1562_031:0518a25": "出。四洲時等。俱盧贍部牛貨勝身。隔妙高山。",
    "T29n1562_031:0518a26": "相對住故。若俱盧夜半。則贍部日中。勝身日",
    "T29n1562_031:0518a27": "沒。牛貨日出。若牛貨日中。則勝身夜半。贍部",
    "T29n1562_031:0518a28": "日沒。俱盧日出。此略義者。隨何洲相對。日中",
    "T29n1562_031:0518a29": "月中。餘二洲隨應西沒東出。第三洲處。夜中",
    "T29n1562_031:0518b01": "晝中。由是若時勝身牛貨。如其次第。日中月",
    "T29n1562_031:0518b02": "中。爾時光明四洲皆有。然光作事在東南",
    "T29n1562_031:0518b03": "洲。於西北洲唯明作事。俱見兩事。在北南洲。",
    "T29n1562_031:0518b04": "謂贍部洲。見日出月沒。見月出日沒。謂俱盧",
    "T29n1562_031:0518b05": "洲。東勝身洲。唯得見日。唯得見月。謂牛貨洲。",
    "T29n1562_031:0518b06": "如是所餘例應思擇。何緣晝夜有減有增。日",
    "T29n1562_031:0518b07": "行此洲。路有別故。從雨際第二月後半第九",
    "T29n1562_031:0518b08": "日。夜漸增。從寒際第四月後半第九日。夜漸",
    "T29n1562_031:0518b09": "減。晝增減位。與此相違。夜漸增時。晝便漸減。",
    "T29n1562_031:0518b10": "夜漸減位。晝則漸增。晝夜增時。一晝夜增幾。",
    "T29n1562_031:0518b11": "增一臘縛。晝夜減亦然。日行此洲。向南向北。",
    "T29n1562_031:0518b12": "如其次第。夜增晝增。何故月輪於黑半末白",
    "T29n1562_031:0518b13": "半初位。見有缺耶。世施設中作如是釋。以月",
    "T29n1562_031:0518b14": "宮殿行近日輪。月被日輪光所侵照。餘邊發",
    "T29n1562_031:0518b15": "影。自覆月輪。令於爾時見不圓滿。理必應爾。",
    "T29n1562_031:0518b16": "以於爾時亦見不明全月輪故。由是日沒月",
    "T29n1562_031:0518b17": "便出時。相去極遙。見月圓滿。有餘師說。由日",
    "T29n1562_031:0518b18": "月輪行度不同。現有圓缺。此不應理。應無定",
    "T29n1562_031:0518b19": "故。或應思求餘決定理。日等宮殿。何有情",
    "T29n1562_031:0518b20": "居。四大天王所部天眾。是諸天眾。唯住此耶。",
    "T29n1562_031:0518b21": "若空居天。唯住如是。日等宮殿。若地居天。住",
    "T29n1562_031:0518b22": "妙高山諸層級等。有幾層級。其量云何。何等",
    "T29n1562_031:0518b23": "諸天。住何層級。頌曰。",
    "T29n1562_031:0518b24": "　妙高層有四　　相去各十千",
    "T29n1562_031:0518b25": "　傍出十六千　　八四二千量",
    "T29n1562_031:0518b26": "　堅手及持鬘　　恒憍大王眾",
    "T29n1562_031:0518b27": "　如次居四級　　亦住餘七山",
    "T29n1562_031:0518b28": "論曰。蘇迷盧山。有四層級。始從水際。盡第一",
    "T29n1562_031:0518b29": "層。相去十千踰繕那量。如是乃至。從第三層。",
    "T29n1562_031:0518c01": "盡第四層。亦十千量。此四層級。從妙高山。傍",
    "T29n1562_031:0518c02": "出圍繞。盡其下半。最初層級。出十六千。第二",
    "T29n1562_031:0518c03": "第三第四層級。如其次第。八四二千。住初層",
    "T29n1562_031:0518c04": "天。名為堅手。持鬘居第二。恒憍處第三。四大",
    "T29n1562_031:0518c05": "天王及諸眷屬。各一方面住第四層。堅手等",
    "T29n1562_031:0518c06": "三天。皆四王眾攝。持雙山等七金山上。亦",
    "T29n1562_031:0518c07": "有四王所部村邑。是名依地住。四大王眾天。",
    "T29n1562_031:0518c08": "於欲天中。此天最廣。三十三天。住在何處。頌",
    "T29n1562_031:0518c09": "曰。",
    "T29n1562_031:0518c10": "　妙高頂八萬　　三十三天居",
    "T29n1562_031:0518c11": "　四角有四峯　　金剛手所住",
    "T29n1562_031:0518c12": "　中宮名善見　　周萬踰繕那",
    "T29n1562_031:0518c13": "　高一半金城　　雜飾地柔軟",
    "T29n1562_031:0518c14": "　中有殊勝殿　　周千踰繕那",
    "T29n1562_031:0518c15": "　外四苑莊嚴　　眾車麁雜喜",
    "T29n1562_031:0518c16": "　妙地居四方　　相去各二十",
    "T29n1562_031:0518c17": "　東北圓生樹　　西南善法堂",
    "T29n1562_031:0518c18": "論曰。三十三天。住迷盧頂。其頂四面。各二十",
    "T29n1562_031:0518c19": "千。若據周圍。數成八萬。有餘師說。面各八十",
    "T29n1562_031:0518c20": "千。與下際四邊。其量無別。山頂四角。各有一",
    "T29n1562_031:0518c21": "峯。其高廣量。各有五百。有藥叉神。名金剛",
    "T29n1562_031:0518c22": "手。於中止住。守護諸天。於山頂中。有宮名",
    "T29n1562_031:0518c23": "善見。面二千半。周萬踰繕那。金城量高。一踰",
    "T29n1562_031:0518c24": "繕那半。其地平坦。亦真金所成。俱用百一雜",
    "T29n1562_031:0518c25": "寶嚴飾。地觸柔軟。如妬羅綿。於踐躡時。隨足",
    "T29n1562_031:0518c26": "高下。是天帝釋。所都大城。城有千門。嚴飾壯",
    "T29n1562_031:0518c27": "麗。門有五百青衣藥叉。勇健端嚴。踰繕那量。",
    "T29n1562_031:0518c28": "各嚴鎧仗。防守城門。於其城中。有殊勝殿。種",
    "T29n1562_031:0518c29": "種妙寶。具足莊嚴。蔽餘天宮。故名殊勝。面二",
    "T29n1562_031:0519a01": "百五十。周千踰繕那。是謂城中諸可愛事。城",
    "T29n1562_031:0519a02": "外四面四苑莊嚴。是彼諸天。共遊戲處。一眾",
    "T29n1562_031:0519a03": "車苑。謂此苑中。隨天福力。種種車現。二麁惡",
    "T29n1562_031:0519a04": "苑。天欲戰時。隨其所須。甲仗等現。三雜林苑",
    "T29n1562_031:0519a05": "諸天入中。所玩皆同。俱生勝喜。四喜林苑。極",
    "T29n1562_031:0519a06": "妙欲塵。雜類俱臻。歷觀無厭。如是四苑。形皆",
    "T29n1562_031:0519a07": "畟方。一一周千踰繕那量。居中各有一如意",
    "T29n1562_031:0519a08": "池。面各五十踰繕那量。八功德水彌滿其中。",
    "T29n1562_031:0519a09": "隨欲妙華寶舟好鳥。一一奇麗。種種莊嚴。四",
    "T29n1562_031:0519a10": "苑四邊。有四妙地。中間各去苑二十踰繕那。",
    "T29n1562_031:0519a11": "地一一邊量皆二百。是諸天眾。勝遊戲所。諸",
    "T29n1562_031:0519a12": "天於彼。捔勝歡娛。城外東北。有圓生樹。是三",
    "T29n1562_031:0519a13": "十三天。受欲樂勝所。盤根深廣。五踰繕那。",
    "T29n1562_031:0519a14": "聳[榦木+禾]上升。枝條傍布。高廣量等。百踰繕那。",
    "T29n1562_031:0519a15": "挺葉開花。妙香芬馥。順風熏滿百踰繕那。若",
    "T29n1562_031:0519a16": "逆風時。猶遍五十。若謂經遮故無逆風熏經。",
    "T29n1562_031:0519a17": "就人間香校量無失。謂現見故。引校德香。且",
    "T29n1562_031:0519a18": "對人間香。讚德香為勝。諸天福勝。感此樹香。",
    "T29n1562_031:0519a19": "雖天和風力所擁遏。然能相續。流趣餘方。非",
    "T29n1562_031:0519a20": "人間香能有是事。業果差別。難可思議。不應",
    "T29n1562_031:0519a21": "以人貶量天福。城外西南角。有大善法堂。三",
    "T29n1562_031:0519a22": "十三天。時集詳辨。制伏阿素洛等。如法不",
    "T29n1562_031:0519a23": "如法事。如是已辨三十三天所居外器。餘有",
    "T29n1562_031:0519a24": "色天眾所住器云何。頌曰。",
    "T29n1562_031:0519a25": "　此上有色天　　住依空宮殿",
    "T29n1562_031:0519a26": "論曰。從夜摩天。至色究竟。所住宮殿。皆但依",
    "T29n1562_031:0519a27": "空有說。空中密雲彌布。如地為彼宮殿所依",
    "T29n1562_031:0519a28": "外器世間。至色究竟。上無色故。不可施設。如",
    "T29n1562_031:0519a29": "是所說諸天眾中。頌曰。",
    "T29n1562_031:0519b01": "　六受欲交抱　　執手笑視婬",
    "T29n1562_031:0519b02": "論曰。梵眾天等。由對治力。於諸欲法。皆已遠",
    "T29n1562_031:0519b03": "離。唯六欲天。受妙欲境。六欲天者。一四大",
    "T29n1562_031:0519b04": "王眾天。謂彼有四大王及所領眾。或彼天眾",
    "T29n1562_031:0519b05": "事四大王。是四大王之所領故。二三十三天。",
    "T29n1562_031:0519b06": "謂彼天處。是三十三部諸天所居。三夜摩天。",
    "T29n1562_031:0519b07": "謂彼天處。時時多分稱快樂哉。四覩史多",
    "T29n1562_031:0519b08": "天。謂彼天處。多於自所受。生喜足心。五樂",
    "T29n1562_031:0519b09": "變化天。謂彼天處。樂數化欲境。於中受樂。六",
    "T29n1562_031:0519b10": "他化自在天。謂彼天處。於他所化欲境。自在",
    "T29n1562_031:0519b11": "受樂。六中初二依地居天。形交成婬。與人無",
    "T29n1562_031:0519b12": "別。然風氣泄。熱惱便除。非如人間有餘不淨。",
    "T29n1562_031:0519b13": "夜摩天眾。纔抱成婬。俱起染心。暫時相抱。熱",
    "T29n1562_031:0519b14": "惱便息。唯一起染。雖受抱樂。而不成婬。若俱",
    "T29n1562_031:0519b15": "無染心。雖相執抱。如親相敬愛。而無過失。覩",
    "T29n1562_031:0519b16": "史多天。但由執手熱惱便息。樂變化天。唯",
    "T29n1562_031:0519b17": "相向笑。便除熱惱。他化自在。相視成婬。如是",
    "T29n1562_031:0519b18": "後三俱一無染成婬樂愛。差別如前。後二天",
    "T29n1562_031:0519b19": "中。唯化資具。若異此者。俱染不成。實並形",
    "T29n1562_031:0519b20": "交。方成婬事。施設所說。顯時不同。由上諸天",
    "T29n1562_031:0519b21": "欲境轉妙。貪心轉重。身觸有殊。故經少時。數",
    "T29n1562_031:0519b22": "成婬事。不爾天欲樂。應少於人中。隨彼諸天",
    "T29n1562_031:0519b23": "男女膝上。有童男童女。欻爾化生。即說為彼",
    "T29n1562_031:0519b24": "天所生男女。初生天眾。身量云何。頌曰。",
    "T29n1562_031:0519b25": "　初如五至十　　色圓滿有衣",
    "T29n1562_031:0519b26": "論曰。且六欲諸天初生。如次如五六七八九",
    "T29n1562_031:0519b27": "十歲人。生己身形。速得圓滿。色界天眾。於初",
    "T29n1562_031:0519b28": "生時。身量周圓。具妙衣服。一切天眾。皆作聖",
    "T29n1562_031:0519b29": "言。謂彼言詞。同中印度。然不由學。自解典",
    "T29n1562_031:0519c01": "言。欲生樂生云何差別。頌曰。",
    "T29n1562_031:0519c02": "　欲生三人天　　樂生三九處",
    "T29n1562_031:0519c03": "論曰。欲生三者。有諸有情。樂受現前諸妙欲",
    "T29n1562_031:0519c04": "境。彼於如是現欲境中。自在而轉。謂今人",
    "T29n1562_031:0519c05": "趣。及下四天。有諸有情。樂受自化諸妙欲境。",
    "T29n1562_031:0519c06": "彼於自化妙欲境中。自在而轉。謂唯第五樂",
    "T29n1562_031:0519c07": "變化天。有諸有情。樂受他化諸妙欲境。彼於",
    "T29n1562_031:0519c08": "他化妙欲境中。自在而轉。謂第六他化自在",
    "T29n1562_031:0519c09": "天。此欲生三。依何建立。依受如生現前欲境",
    "T29n1562_031:0519c10": "故。依受如樂自化欲境故。依受如樂他化欲",
    "T29n1562_031:0519c11": "境故。又依所受下中上境故。又依受用有罪",
    "T29n1562_031:0519c12": "有勞現前欲境故。依樂受用無罪有勞。自化",
    "T29n1562_031:0519c13": "欲境故。依樂受用無罪無勞他化欲境故依",
    "T29n1562_031:0519c14": "如是等。故有差別。樂生三者。三靜慮中。於九",
    "T29n1562_031:0519c15": "處生。受三種樂。以彼所受。有樂異熟。無苦異",
    "T29n1562_031:0519c16": "熟。故名樂生。此樂生三。依何建立。依多安",
    "T29n1562_031:0519c17": "住。離生喜樂。定生喜樂。離喜樂故。或依三",
    "T29n1562_031:0519c18": "種災所及故。或依尋喜樂增上故。或依身想",
    "T29n1562_031:0519c19": "異無異故。依如是等。故有差別。大梵既有喜",
    "T29n1562_031:0519c20": "樂現行。名樂生天。亦無有失。所說諸天二十",
    "T29n1562_031:0519c21": "二處。上下相去。其量云何。頌曰。",
    "T29n1562_031:0519c22": "　如彼去下量　　去上數亦然",
    "T29n1562_031:0519c23": "論曰。一一中間踰繕那量。非易可數。但可總",
    "T29n1562_031:0519c24": "舉。彼去下量。去上例然。隨從何天。去下海",
    "T29n1562_031:0519c25": "量。彼上所至。與去下同。謂妙高山。從第四",
    "T29n1562_031:0519c26": "層級。去下大海。四萬踰繕那。上去三十三天。",
    "T29n1562_031:0519c27": "亦如去下海量。如三十三天去下大海。上去",
    "T29n1562_031:0519c28": "夜摩天。其量亦爾。如是乃至。如善見天去下",
    "T29n1562_031:0519c29": "大海。從彼上去色究竟天。其量亦爾。如是懸",
    "T29n1562_031:0520a01": "遠。多踰繕那。如明眼人暫見色頃。世尊能",
    "T29n1562_031:0520a02": "以意勢神通。運身往來。自在無礙。故佛神力。",
    "T29n1562_031:0520a03": "不可思議。於下處生。昇見上不。頌曰。",
    "T29n1562_031:0520a04": "　離通力依他　　下無昇見上",
    "T29n1562_031:0520a05": "論曰。如四大王天眾昇見三十三天。非三十",
    "T29n1562_031:0520a06": "三天昇見夜摩天等。然彼若得定所發通。一",
    "T29n1562_031:0520a07": "切皆能昇見於上。或依他力。昇見上天。謂得",
    "T29n1562_031:0520a08": "神通及上天眾引接。往彼隨其所應。或上天",
    "T29n1562_031:0520a09": "來下亦能見。若上界地來向下時。非下化身。",
    "T29n1562_031:0520a10": "下眼不見。非其境界故。如不覺彼觸故。上界",
    "T29n1562_031:0520a11": "地來向下時。必化下身。為令下見。有餘部說。",
    "T29n1562_031:0520a12": "如欲界中。若往若來。下眼見上。如是色界諸",
    "T29n1562_031:0520a13": "地往來。設離下化身。下眼亦見上。彼說非理。",
    "T29n1562_031:0520a14": "以色界中諸地相望因果斷故。要離下地染。",
    "T29n1562_031:0520a15": "方得上生故。下地眼根。不見上色。是卑下業。",
    "T29n1562_031:0520a16": "所感果故。雖欲見上而無見能。依地居天。已",
    "T29n1562_031:0520a17": "說處量。夜摩天等處量云何。有說。四天如迷",
    "T29n1562_031:0520a18": "盧頂。有說。此四上倍倍增。有餘師言。初靜慮",
    "T29n1562_031:0520a19": "地宮殿依處。等一四洲。第二靜慮。等小千界。",
    "T29n1562_031:0520a20": "第三靜慮。等中千界。第四靜慮。等大千界。有",
    "T29n1562_031:0520a21": "餘師言。下三靜慮。如次量等小中大千。第四",
    "T29n1562_031:0520a22": "靜慮量無邊際。齊何量說小中大千。頌曰。",
    "T29n1562_031:0520a23": "　四大洲日月　　蘇迷盧欲天",
    "T29n1562_031:0520a24": "　梵世各一千　　名一小千界",
    "T29n1562_031:0520a25": "　此小千千倍　　說名一中千",
    "T29n1562_031:0520a26": "　此千倍大千　　皆同一成壞",
    "T29n1562_031:0520a27": "論曰。千四大洲。乃至梵世。如是總說為一小",
    "T29n1562_031:0520a28": "千。千倍小千。名一中千界。千中千界。總名一",
    "T29n1562_031:0520a29": "大千。此中小千。唯舉至梵世故。少光等非小",
    "T29n1562_031:0520b01": "千界攝。積小千等為中大千。故中大千亦不",
    "T29n1562_031:0520b02": "攝彼。又言小者。是卑下義。以除上故。如截角",
    "T29n1562_031:0520b03": "牛。積小成餘。亦非攝彼。此三千界。同壞同",
    "T29n1562_031:0520b04": "成。其中有情。壞成亦等。如外器量別。身量",
    "T29n1562_031:0520b05": "亦別耶。亦別。云何。頌曰。",
    "T29n1562_031:0520b06": "　贍部洲人量　　三肘半四肘",
    "T29n1562_031:0520b07": "　東西北洲人　　倍倍增如次",
    "T29n1562_031:0520b08": "　欲天俱盧舍　　四分一一增",
    "T29n1562_031:0520b09": "　色天踰繕那　　初四增半半",
    "T29n1562_031:0520b10": "　此上增倍倍　　唯無雲減三",
    "T29n1562_031:0520b11": "論曰。贍部洲人身。多長三肘半。於中少分。有",
    "T29n1562_031:0520b12": "長四肘。東勝身人。身長八肘。西牛貨人。長十",
    "T29n1562_031:0520b13": "六肘。北俱盧人。三十二肘。欲界六天。最下身",
    "T29n1562_031:0520b14": "量。一俱盧舍。四分之一。如是後後一一分增。",
    "T29n1562_031:0520b15": "至第六天。身一俱盧舍半。色天身量。初梵眾",
    "T29n1562_031:0520b16": "天。半踰繕那。梵輔全一。大梵一半。少光二",
    "T29n1562_031:0520b17": "全。此上餘天。皆增倍倍。唯無雲減三踰繕",
    "T29n1562_031:0520b18": "那。謂無量光天。倍增二至四。乃至色究竟。",
    "T29n1562_031:0520b19": "增滿萬六千。身量既殊。壽量別不。亦別。云",
    "T29n1562_031:0520b20": "何。頌曰。",
    "T29n1562_031:0520b21": "　北洲定千年　　西東半半減",
    "T29n1562_031:0520b22": "　此洲壽不定　　後十初叵量",
    "T29n1562_031:0520b23": "　人間五十年　　下天一晝夜",
    "T29n1562_031:0520b24": "　乘斯壽五百　　上五倍倍增",
    "T29n1562_031:0520b25": "　色無晝夜殊　　劫數等身量",
    "T29n1562_031:0520b26": "　無色初二萬　　後後二二增",
    "T29n1562_031:0520b27": "　少光上下天　　大全半為劫",
    "T29n1562_031:0520b28": "論曰。北俱盧人。定壽千歲。彼於人趣。福力最",
    "T29n1562_031:0520b29": "強。鈍根薄塵。多諸快樂。無攝受過。死必上生。",
    "T29n1562_031:0520c01": "少受士用果。離諸違諍濁。以彼有情所受種",
    "T29n1562_031:0520c02": "種衣服嚴具皆從樹生。諸妙花香。處處皆有。",
    "T29n1562_031:0520c03": "宮殿臺閣。池路橋船。婇女園林。自然華麗。",
    "T29n1562_031:0520c04": "其地平坦。無有丘坑荊棘瓦礫毒刺醎鹵。亦",
    "T29n1562_031:0520c05": "無毒蟲諸惡禽獸。一切資具非工所成。晝夜",
    "T29n1562_031:0520c06": "雖恒受用無罪。諸善業果而不耽著。西牛貨",
    "T29n1562_031:0520c07": "人壽五百歲。東勝身人壽二百五十歲。南贍",
    "T29n1562_031:0520c08": "部人壽無定限。劫後增減或少或多。少極十",
    "T29n1562_031:0520c09": "年多極八萬。於劫初位。人壽叵量。非百千等",
    "T29n1562_031:0520c10": "所能計故。已說人間壽量長短。要先建立天",
    "T29n1562_031:0520c11": "上晝夜。方可算計天壽短長。天上云何建立",
    "T29n1562_031:0520c12": "晝夜。人五十歲。為六天中最在下天一晝一",
    "T29n1562_031:0520c13": "夜。乘斯晝夜。三十為月。十二月為歲。彼壽五",
    "T29n1562_031:0520c14": "百年。上五欲天。漸俱增倍。謂人百歲。為第二",
    "T29n1562_031:0520c15": "天一晝一夜。乘斯晝夜。成月及年。彼壽千歲。",
    "T29n1562_031:0520c16": "夜摩等四。隨次如人二四八百千六百歲。為",
    "T29n1562_031:0520c17": "一晝夜。乘斯晝夜。成月及年。如次彼壽二四",
    "T29n1562_031:0520c18": "八千萬六千歲。持雙以上。日月並無晝夜。光",
    "T29n1562_031:0520c19": "明依何而有。依華開合鳥鳴不鳴。寤寐不同。",
    "T29n1562_031:0520c20": "立有晝夜。外光明事。依內身成。已說欲天壽",
    "T29n1562_031:0520c21": "量長短。色天無有晝夜差別。但以劫數。知壽",
    "T29n1562_031:0520c22": "短長。彼劫壽短長。與身量數等。謂若身量半",
    "T29n1562_031:0520c23": "踰繕那。壽量半劫。若彼身量一踰繕那。壽量",
    "T29n1562_031:0520c24": "一劫。乃至身量長萬六千。壽量亦同。萬六千",
    "T29n1562_031:0520c25": "劫。已說色界天壽短長。無色四天。從下如次。",
    "T29n1562_031:0520c26": "壽量二四六八萬劫。上所說劫。為定依何。為",
    "T29n1562_031:0520c27": "壞為成。為中為大。少光以上。大全為劫。自",
    "T29n1562_031:0520c28": "下諸天。大半為劫。即由此故。說大梵王過梵",
    "T29n1562_031:0520c29": "輔天壽一劫半。空成住壞。各二十中。總八十",
    "T29n1562_031:0521a01": "中。為一大劫。取成住壞總六十中。為大梵王",
    "T29n1562_031:0521a02": "一劫半壽。故以大半四十中劫。為下三天所",
    "T29n1562_031:0521a03": "壽劫量。已說善趣壽量短長。惡趣云何。頌",
    "T29n1562_031:0521a04": "曰。",
    "T29n1562_031:0521a05": "　等活等上六　　如次以欲天",
    "T29n1562_031:0521a06": "　壽為一晝夜　　壽量亦同彼",
    "T29n1562_031:0521a07": "　極熱半中劫　　無間中劫全",
    "T29n1562_031:0521a08": "　傍生極一中　　鬼月日五百",
    "T29n1562_031:0521a09": "　頞部陀壽量　　如一婆訶麻",
    "T29n1562_031:0521a10": "　百年除一盡　　後後倍二十",
    "T29n1562_031:0521a11": "論曰。惡趣亦無如人晝夜。然其壽量。比況可",
    "T29n1562_031:0521a12": "知。四大王等。六欲天壽。如其次第。為等活",
    "T29n1562_031:0521a13": "等六[木*奈]落迦一晝一夜壽量。如次亦同彼天。",
    "T29n1562_031:0521a14": "謂四大王壽量五百。於等活地獄。為一晝一",
    "T29n1562_031:0521a15": "夜。乘此晝夜。成月及年。以如是年。彼壽五",
    "T29n1562_031:0521a16": "百。乃至他化。壽萬六千。於炎熱地獄。為一",
    "T29n1562_031:0521a17": "晝一夜。乘此晝夜。成月及年。彼壽如斯。萬六",
    "T29n1562_031:0521a18": "千歲。極熱地獄。壽半中劫。無間地獄。壽一中",
    "T29n1562_031:0521a19": "劫。傍生壽量。多無定限。若壽極長。亦一中",
    "T29n1562_031:0521a20": "劫。謂難陀等。諸大龍王。故世尊言。大龍有",
    "T29n1562_031:0521a21": "八。皆住一劫能持大地。鬼以人間一月為一",
    "T29n1562_031:0521a22": "日。乘此成月歲。壽五百年。寒那落迦。云何壽",
    "T29n1562_031:0521a23": "量。世尊寄喻。顯彼壽言。如此人間佉黎二",
    "T29n1562_031:0521a24": "十。成摩揭陀國一麻婆訶量。有置巨勝平滿",
    "T29n1562_031:0521a25": "其中。設復有能百年除一。如是巨勝。易有",
    "T29n1562_031:0521a26": "盡期。生頞部陀。壽量難盡。此二十倍。為第二",
    "T29n1562_031:0521a27": "壽。如是後後二十倍增。是謂八寒地獄壽量。",
    "T29n1562_031:0521a28": "此諸壽量。有中夭耶。頌曰。",
    "T29n1562_031:0521a29": "　諸處有中夭　　除北俱盧洲",
    "T29n1562_031:0521b01": "論曰。諸處壽量。皆有中夭。唯北俱盧。定壽千",
    "T29n1562_031:0521b02": "歲。此約處說。非別有情。有別有情。不中夭",
    "T29n1562_031:0521b03": "故。謂住覩史多天。一生所繫菩薩。決定盡彼",
    "T29n1562_031:0521b04": "天中壽量。若最後有。佛記佛使。隨信法行。菩",
    "T29n1562_031:0521b05": "薩輪王母。懷彼二胎時。此等有情。事未究竟。",
    "T29n1562_031:0521b06": "終不中夭。非謂必盡隨所生處壽量短長。",
    "T29n1562_031:0521b07": "說一切有部順正理論卷第三十一"
}