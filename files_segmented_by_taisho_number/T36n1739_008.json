{
    "T36n1739_008:0766a25": "新華嚴經論卷第八",
    "T36n1739_008:0766a27": "長者李通玄撰",
    "T36n1739_008:0766a28": "　稽首十方清淨海　　法界真報盧遮那",
    "T36n1739_008:0766a29": "　六位因果諸菩薩　　文殊普賢大海眾",
    "T36n1739_008:0766b01": "　所說法門清淨海　　果德圓滿金剛句",
    "T36n1739_008:0766b02": "　我今釋此微妙典　　將欲廣利諸眾生",
    "T36n1739_008:0766b03": "　令於法門無罣礙　　諸有見聞獲大利",
    "T36n1739_008:0766b04": "　唯願眾聖垂加護　　皆同遮那清淨海",
    "T36n1739_008:0766b05": "夫闡教弘經須分四義。一長科經意。二明經",
    "T36n1739_008:0766b06": "宗趣。三明教體。四明總陳會數。",
    "T36n1739_008:0766b07": "一長科經意者。略作十段千科。一明始成正",
    "T36n1739_008:0766b08": "覺。二明舉果勸修。三明以果成信。四明入真",
    "T36n1739_008:0766b09": "實證。五明發行修行。六明智悲相入。七明蘊",
    "T36n1739_008:0766b10": "修成德。八明利生無礙。九明諸賢寄位。十明",
    "T36n1739_008:0766b11": "令凡實證。",
    "T36n1739_008:0766b12": "一明始成正覺者。即世主妙嚴品是。",
    "T36n1739_008:0766b13": "二舉果勸修者。即從現相品已下至毘盧遮",
    "T36n1739_008:0766b14": "那品總五品經是。及世主妙嚴品舉佛所成",
    "T36n1739_008:0766b15": "之果令使人修。",
    "T36n1739_008:0766b16": "三明以果成信者。即從佛名號品已下至賢",
    "T36n1739_008:0766b17": "首品六品經是。亦通取前世主妙嚴品已來",
    "T36n1739_008:0766b18": "總是。便以十箇智佛為自心之果。以不動智",
    "T36n1739_008:0766b19": "佛為首。明自心智隨分別性無所動故。",
    "T36n1739_008:0766b20": "四明入真實證者。從昇須彌山頂品已下六",
    "T36n1739_008:0766b21": "品經是。以十住為體。住佛智慧家生故。五明",
    "T36n1739_008:0766b22": "發行修行者。從昇夜摩天宮品已下四品經",
    "T36n1739_008:0766b23": "是。以十行為體。行佛行故。",
    "T36n1739_008:0766b24": "六明智悲相入者。從昇兜率天宮品已下三",
    "T36n1739_008:0766b25": "品經是。以十迴向為體。體圓真俗成大悲故。",
    "T36n1739_008:0766b26": "七明蘊修成德者。他化自在天中十地品是。",
    "T36n1739_008:0766b27": "蘊修前三法令慣習成就故。",
    "T36n1739_008:0766b28": "八明利生無礙者。十地品已下乃至普賢行",
    "T36n1739_008:0766b29": "品等十一品經總是。以十地中蘊德成功。十",
    "T36n1739_008:0766c01": "一地利生行滿。方名法行圓佛。於始於終。無",
    "T36n1739_008:0766c02": "作體性不移毫念。為以法界圓明大智之性。",
    "T36n1739_008:0766c03": "為十住見道之初。無時念故。三世無性故。總",
    "T36n1739_008:0766c04": "一時故。此非情識所知唯智會故。",
    "T36n1739_008:0766c05": "九明諸賢寄位者。即已上三十七品諸菩薩",
    "T36n1739_008:0766c06": "并佛是出現世間品亦是。皆從性海大智境",
    "T36n1739_008:0766c07": "界中。方便出現其身。寄位成十信十住十行",
    "T36n1739_008:0766c08": "十迴向十地及等覺位十一地法門。令凡夫",
    "T36n1739_008:0766c09": "信入倣學依跡不迷其事。",
    "T36n1739_008:0766c10": "十明令凡實證者。以法界性中安立十信等",
    "T36n1739_008:0766c11": "六位。進修方便行。十地不離體用。不壞方便。",
    "T36n1739_008:0766c12": "其智彌高。其行彌下。逐根行滿故名進修。隨",
    "T36n1739_008:0766c13": "力堪能安立諸位。隨位知行令不迷因果。使",
    "T36n1739_008:0766c14": "學者善明總別依跡成功不滯始故。不離初",
    "T36n1739_008:0766c15": "故。即如下文。善財等眾優婆塞優婆夷童子",
    "T36n1739_008:0766c16": "童女各列有五百。具明十住十行十迴向十",
    "T36n1739_008:0766c17": "地十一地五位。一位有十通為五百。如六千",
    "T36n1739_008:0766c18": "比丘。通信亦不退。總云六千。一萬諸龍以明",
    "T36n1739_008:0766c19": "萬行。如是之眾並是凡夫。皆信是法界佛果",
    "T36n1739_008:0766c20": "智境門故。而登十住十地。故名令凡實證。已",
    "T36n1739_008:0766c21": "上十段長科經意竟。於中廣意至文方明。如",
    "T36n1739_008:0766c22": "法界一品。總通前後四十品經。總法界故。明",
    "T36n1739_008:0766c23": "三世法總法界故。以此法界一品是一切諸",
    "T36n1739_008:0766c24": "佛及以一切眾生之果也。於此一部之經。總",
    "T36n1739_008:0766c25": "有五種因果遍周義。",
    "T36n1739_008:0766c26": "一示成正覺因果遍周。即世主妙嚴品通下",
    "T36n1739_008:0766c27": "五品經是。",
    "T36n1739_008:0766c28": "二信位及進修因果遍周。從佛名號品已下",
    "T36n1739_008:0766c29": "六品經。通十住十行十迴向十地位中。共十",
    "T36n1739_008:0767a01": "品經是。",
    "T36n1739_008:0767a02": "三定體遍周。即十定十通十忍等品是。",
    "T36n1739_008:0767a03": "四行海遍周。即普賢行品離世間品是。",
    "T36n1739_008:0767a04": "五法界不思議大圓明智海遍周。即法界品",
    "T36n1739_008:0767a05": "是。有此五遍周義故。以此一部之經有五品。",
    "T36n1739_008:0767a06": "五品之內。品初皆有爾時世尊在摩竭提國",
    "T36n1739_008:0767a07": "以為品首者。明此五法是一時一法界一剎",
    "T36n1739_008:0767a08": "那際一體用一切諸佛。共同之法一因果等",
    "T36n1739_008:0767a09": "周圓滿無前後義。一切諸佛皆如是。如是之",
    "T36n1739_008:0767a10": "法不離十定之中一剎那際。降神入胎示現",
    "T36n1739_008:0767a11": "成佛入涅槃。不離一剎那際。更無移也。以此",
    "T36n1739_008:0767a12": "一部之典。五度一箇爾時世尊在摩竭提國。",
    "T36n1739_008:0767a13": "唯法界品別。總明此一部之經大體宗趣一",
    "T36n1739_008:0767a14": "法界大圓明智有此五種遍周之因果。從初",
    "T36n1739_008:0767a15": "信心進修諸行。始終因果行圓滿。畢竟不出",
    "T36n1739_008:0767a16": "十定之體。無時之性。凡聖總齊。本來如是。由",
    "T36n1739_008:0767a17": "情妄繫時量隨生。由妄繫故生老便有。若於",
    "T36n1739_008:0767a18": "根本法界門中起延促見。皆是自情妄見。非",
    "T36n1739_008:0767a19": "實有故。如是迷無性理。違本無時智境之法",
    "T36n1739_008:0767a20": "門。逐情隨妄見時劫延促者。於佛正法之中",
    "T36n1739_008:0767a21": "不成信種。當知是人設修行出三界果。未有",
    "T36n1739_008:0767a22": "成佛之種故。即權教六通菩薩聲聞緣覺是",
    "T36n1739_008:0767a23": "也。如法華經不退諸菩薩。亦復不能知。此明",
    "T36n1739_008:0767a24": "出生死之不退未成處生死中不退。又但得",
    "T36n1739_008:0767a25": "以空觀折伏現行煩惱入初地見道位。非是",
    "T36n1739_008:0767a26": "以達根本無明得根本智中不退。如是三乘",
    "T36n1739_008:0767a27": "見道。總是三種意生身菩薩。皆非是根本法",
    "T36n1739_008:0767a28": "界大圓明智初發心住中能十方成佛等不",
    "T36n1739_008:0767a29": "退。三種意生身者。初二三地名三摩跋提樂",
    "T36n1739_008:0767b01": "意生身。四五六地名覺法自性意生身。七八",
    "T36n1739_008:0767b02": "九十地名種類俱生無行意生身。如是三種",
    "T36n1739_008:0767b03": "意生身菩薩。並是法界大圓明智海火宅門",
    "T36n1739_008:0767b04": "外。三車權方便安立。令諸子等且免火難。如",
    "T36n1739_008:0767b05": "此經下文。聲聞在會如聾。六通菩薩。設聞此",
    "T36n1739_008:0767b06": "經。不能生信。如經具明。為從無始際。設能於",
    "T36n1739_008:0767b07": "佛法生信。但隨情生信。迷自智境故。無自契",
    "T36n1739_008:0767b08": "實智起真信修故。若不迴心畢竟不成佛故。",
    "T36n1739_008:0767b09": "設復教化眾生。還能成得三乘及人天之種。",
    "T36n1739_008:0767b10": "但住一方之淨剎。無廣大海界量等虛空無",
    "T36n1739_008:0767b11": "邊智之大用。十方塵剎對現色身。一切眾生",
    "T36n1739_008:0767b12": "隨根引接。三乘無分。但云見三千大千之境。",
    "T36n1739_008:0767b13": "如此經。有世界海。有世界性。有世界種。皆甚",
    "T36n1739_008:0767b14": "深廣大與法界虛空等。具如華藏世界品說。",
    "T36n1739_008:0767b15": "如三乘中。設見如來身。三十二相八十種好。",
    "T36n1739_008:0767b16": "設復廣大云八萬四千。不見如來十佛剎微",
    "T36n1739_008:0767b17": "塵等身相隨好。三乘之種。但見如來化滿三",
    "T36n1739_008:0767b18": "千大千世界等行。不見如來化滿無盡佛剎",
    "T36n1739_008:0767b19": "微塵等行。三乘之種所作一切皆有邊量。不",
    "T36n1739_008:0767b20": "見法界一一塵中無邊量法普賢行法互參不",
    "T36n1739_008:0767b21": "礙。",
    "T36n1739_008:0767b22": "二明經宗趣者。其義有六。一明經宗趣。二此",
    "T36n1739_008:0767b23": "經何藏所攝。三分其序分。四定其正宗。五明",
    "T36n1739_008:0767b24": "此經付囑何人。六明此經流通所在。一明經",
    "T36n1739_008:0767b25": "宗趣者。此經名毘盧遮那大智法界。本真自",
    "T36n1739_008:0767b26": "體寂用圓滿。果德法報性相無礙。佛自所乘",
    "T36n1739_008:0767b27": "為宗。如法華經云。乘此寶乘直至道場。又此",
    "T36n1739_008:0767b28": "經云。有樂求佛果者。說最勝乘上乘無上乘",
    "T36n1739_008:0767b29": "不思議乘等。是還令初發心者為志樂廣大",
    "T36n1739_008:0767c01": "故。還得如是如來大智之果。與自智合一無",
    "T36n1739_008:0767c02": "二故。此經宗趣甚深難信。若有信者。勝過承",
    "T36n1739_008:0767c03": "事十佛剎微塵數諸佛。盡於一劫所得功德。",
    "T36n1739_008:0767c04": "不如信此經中如來大智境界佛果法界門而",
    "T36n1739_008:0767c05": "自有之。信此福勝於彼。如賢首品下文頌云。",
    "T36n1739_008:0767c06": "有以手擎十佛剎。盡於一劫空中住。彼之所",
    "T36n1739_008:0767c07": "作未為難。能信此法為甚難。十剎塵數眾生",
    "T36n1739_008:0767c08": "所。悉施樂具經一劫。彼之福德未為勝。信此",
    "T36n1739_008:0767c09": "法者為最勝。十剎塵數如來所。悉皆承事盡",
    "T36n1739_008:0767c10": "一劫。若於此品能誦持。其福最勝過於彼。又",
    "T36n1739_008:0767c11": "前頌云。一切世界諸群生。少有欲求聲聞乘。",
    "T36n1739_008:0767c12": "求獨覺者轉復少。趣大乘者甚希有。趣大乘",
    "T36n1739_008:0767c13": "者猶為易。能信此法倍甚難。為明此經宗趣",
    "T36n1739_008:0767c14": "甚深難信。修空觀者。息妄修禪垢淨情存。聲",
    "T36n1739_008:0767c15": "聞獨覺六通菩薩未迴心者。無如是分。如經",
    "T36n1739_008:0767c16": "下文云。設有菩薩經無量百千那由他劫行",
    "T36n1739_008:0767c17": "六波羅蜜得六神通。猶名假名菩薩。不真菩",
    "T36n1739_008:0767c18": "薩。設聞此經不信不入。如法華經。亦是為迴",
    "T36n1739_008:0767c19": "三乘人令歸一乘故。迴彼門外三車權引諸",
    "T36n1739_008:0767c20": "子。令歸如來大乘智法界真實門故。破几案",
    "T36n1739_008:0767c21": "所依法故。令得如來無依住智本自在故。華",
    "T36n1739_008:0767c22": "嚴即是始成正覺時頓為上根者說。法華經",
    "T36n1739_008:0767c23": "即是佛出世後。四十年中。為迴三乘者說。又",
    "T36n1739_008:0767c24": "佛乘三乘一時總說。但隨根自應。一音法門",
    "T36n1739_008:0767c25": "各有差別。總別義生。為真體無時無可作前",
    "T36n1739_008:0767c26": "後故。如法華經云。十方佛土中。唯有一乘法。",
    "T36n1739_008:0767c27": "無二亦無三。除佛方便說。但以假名字。引導",
    "T36n1739_008:0767c28": "於眾生。又云。唯此一事實。餘二即非真。餘二",
    "T36n1739_008:0767c29": "者。但以十方諸佛共所乘門為實。三乘為餘",
    "T36n1739_008:0768a01": "二。但權施未真者是餘二。故以一實對諸權。",
    "T36n1739_008:0768a02": "皆是餘二。為法華經責聲聞緣覺不退菩薩",
    "T36n1739_008:0768a03": "三乘等。皆未能信一乘法故。為權教菩薩雖",
    "T36n1739_008:0768a04": "有一分求菩提之心猶有怖生死故。得離染",
    "T36n1739_008:0768a05": "不退。未得稱真染淨平等不退。如修空觀菩",
    "T36n1739_008:0768a06": "薩。樂空增勝。及假真如觀一向離纏。皆有欣",
    "T36n1739_008:0768a07": "厭。及樂生淨土等。諸菩薩眾皆能離生死。出",
    "T36n1739_008:0768a08": "纏不退。不入法界性海一真無欣厭門故。望",
    "T36n1739_008:0768a09": "此佛乘樂生死者。及厭生死者。二俱是退。設",
    "T36n1739_008:0768a10": "觀空增勝修假真如門。行六波羅蜜得六神",
    "T36n1739_008:0768a11": "通。是離生死不退。非是生死涅槃一性中不",
    "T36n1739_008:0768a12": "退故。以是義故。華嚴及法華經。說得六神通",
    "T36n1739_008:0768a13": "菩薩不聞不信此經典故。如法華經云。若持",
    "T36n1739_008:0768a14": "八萬。四千法藏。十二部經。為人演說。令諸",
    "T36n1739_008:0768a15": "聽者。得六神通。亦未為難。聽受此經是則為",
    "T36n1739_008:0768a16": "難。唯此智境界違情所解故。甚難信也。三乘",
    "T36n1739_008:0768a17": "信解順情所忻。何以故。說佛果即在三僧祇",
    "T36n1739_008:0768a18": "之後。說佛淨土在於他方此娑婆是穢土。修",
    "T36n1739_008:0768a19": "菩提者。厭垢欣真樂生淨國。設有住世菩薩。",
    "T36n1739_008:0768a20": "亦言留惑潤生。為濟眾生故。非由法爾根本",
    "T36n1739_008:0768a21": "智自在力合如斯故。如是菩薩皆是順情之",
    "T36n1739_008:0768a22": "法。法易信故。非如此經。說入佛果不逾剎那",
    "T36n1739_008:0768a23": "但隔迷悟。說無量劫總不移一時故。說從凡",
    "T36n1739_008:0768a24": "夫地創見道時。因果一時無前後際。不見未",
    "T36n1739_008:0768a25": "成佛時。不見成正覺時。不見煩惱斷。不見菩",
    "T36n1739_008:0768a26": "提證。畢竟不移毫念。修習五十位。滿一切種",
    "T36n1739_008:0768a27": "智悉皆成就。總別同異成壞一時。自在。皆非",
    "T36n1739_008:0768a28": "世情所見故。是故難信也。其所信者。如經下",
    "T36n1739_008:0768a29": "文十信之位。金色世界不動智佛。上首菩薩",
    "T36n1739_008:0768b01": "名文殊師利。此云妙德。云金色者。明白淨無",
    "T36n1739_008:0768b02": "垢。即法身之理。不動智佛者。即理中智也。一",
    "T36n1739_008:0768b03": "切凡聖身等共有之故。一切處文殊師利一切",
    "T36n1739_008:0768b04": "處金色世界一切處不動智佛。今之信者。當",
    "T36n1739_008:0768b05": "信自心無依住。性妙慧解脫。是自文殊。於心",
    "T36n1739_008:0768b06": "無依住中。無性妙理有自在分別。無性可動。",
    "T36n1739_008:0768b07": "名不動智佛。理智無二妙用自在。是故號曰",
    "T36n1739_008:0768b08": "妙德菩薩。是故一切諸佛從此信生。故號文",
    "T36n1739_008:0768b09": "殊為十方諸佛之母。亦號文殊為童子菩薩。",
    "T36n1739_008:0768b10": "為皆以信為初生故。信心成就。即以定慧觀",
    "T36n1739_008:0768b11": "智力印之。相契一念相應。名十住初心便成",
    "T36n1739_008:0768b12": "正覺。取能行處。號曰普賢。取妙慧無依處。號",
    "T36n1739_008:0768b13": "曰妙德。取善能分別知根之智。號之為不動",
    "T36n1739_008:0768b14": "智佛。自契相應名為正覺。且能信處號曰信",
    "T36n1739_008:0768b15": "心。自契相應名為住心。為住佛所住。妙慧解",
    "T36n1739_008:0768b16": "脫相盡無生法故。若心外有佛不名信心。名",
    "T36n1739_008:0768b17": "為邪見人也。一切諸佛皆同自心。一切眾生",
    "T36n1739_008:0768b18": "皆同自性。性無依故。體無差別。智慧一性。應",
    "T36n1739_008:0768b19": "如是知。以此同體妙慧。知諸佛心及眾生心。",
    "T36n1739_008:0768b20": "應如是信解。不自欺誑。是故此經宗趣為大",
    "T36n1739_008:0768b21": "心眾生。設如斯法諸佛自所乘門一乘妙典法",
    "T36n1739_008:0768b22": "界道理。令大心眾生入佛根本智佛果故。一",
    "T36n1739_008:0768b23": "念契真理智同現。即便佛故。為法界道理見",
    "T36n1739_008:0768b24": "則無初中後故。異彼三乘劣解者。宜聞三無",
    "T36n1739_008:0768b25": "數劫登佛果故。宜說釋迦淨土在於他方此娑",
    "T36n1739_008:0768b26": "婆是穢土故。是故法華經內。為迴三乘劣解",
    "T36n1739_008:0768b27": "者。令龍女非器剎那成佛。明信心廣大。非權",
    "T36n1739_008:0768b28": "施設。現實教故。所修實教不迂滯故。言龍女",
    "T36n1739_008:0768b29": "年始八歲者。表今生成始學非舊學故。畜生",
    "T36n1739_008:0768c01": "女者。明非過去積修。此明此生信法門理直",
    "T36n1739_008:0768c02": "無滯故。法界體性非三世收。一念應真三世",
    "T36n1739_008:0768c03": "情盡。智無出沒即佛果故。是故經云。為度劣",
    "T36n1739_008:0768c04": "解眾生興八相等事。娑婆世界舉眾遙見龍",
    "T36n1739_008:0768c05": "女即往南方無垢世界成佛者。解云。南方者。",
    "T36n1739_008:0768c06": "為明為正。以主离故。离為明。為日。為虛無。",
    "T36n1739_008:0768c07": "即無垢也。舉眾遙見者。明三乘權學信而未",
    "T36n1739_008:0768c08": "自證故。言遙見。夫法界一真自他相徹。若當",
    "T36n1739_008:0768c09": "自得焉得稱遙見。此經即令善財一生得佛。",
    "T36n1739_008:0768c10": "云一生者。從凡夫地起信之後。十住初心契",
    "T36n1739_008:0768c11": "無生也。即任法界智生非業生也。至文廣釋。",
    "T36n1739_008:0768c12": "今且略舉此經宗之所趣佛果法門竟。博達",
    "T36n1739_008:0768c13": "君子熟可思焉。二明此經何藏所攝者。此經",
    "T36n1739_008:0768c14": "名毘盧遮那法界藏所攝。以遍照法界海一",
    "T36n1739_008:0768c15": "切諸法門盡含藏故。此經不許三乘化佛權",
    "T36n1739_008:0768c16": "教所收眾生所知解故。化佛教中菩薩及二",
    "T36n1739_008:0768c17": "乘之眾。不能解了一真法界報佛法門。唯知",
    "T36n1739_008:0768c18": "三乘自分法故。設是菩薩。但知三千大千世",
    "T36n1739_008:0768c19": "界為一報佛境界故。千百億釋迦是化身故。",
    "T36n1739_008:0768c20": "不解此一乘實報法界報佛所說法門故。是",
    "T36n1739_008:0768c21": "故此經還名毘盧遮那法界佛果智海所收。",
    "T36n1739_008:0768c22": "非同三乘菩薩化佛教中權施菩薩藏所攝。",
    "T36n1739_008:0768c23": "是故下文法界品中。慈氏所居樓閣名毘盧",
    "T36n1739_008:0768c24": "遮那莊嚴藏。善財入已。唯見無量諸佛法藏",
    "T36n1739_008:0768c25": "行門報相莊嚴無盡福相皆阿僧祇。一一具",
    "T36n1739_008:0768c26": "如經說。此即依毘盧遮那佛所教法行法行之",
    "T36n1739_008:0768c27": "因。報得所居宮殿樓閣。一依法界藏行所成",
    "T36n1739_008:0768c28": "因果故。乃至諸佛報得莊嚴因果亦如之故。",
    "T36n1739_008:0768c29": "藏者。含容義。含容法界一切法門因果法皆",
    "T36n1739_008:0769a01": "無盡故。三乘經多以恒河沙為法門數之比",
    "T36n1739_008:0769a02": "量。成廣大義。此一乘經多以一佛剎塵及十",
    "T36n1739_008:0769a03": "佛剎塵。乃至無量佛剎微塵。為法數之比量。",
    "T36n1739_008:0769a04": "又三乘法相。或一或二三等。七八九十為數。",
    "T36n1739_008:0769a05": "此經法門一一具十為數。以明佛果法門圓",
    "T36n1739_008:0769a06": "滿故。名詮既是廣狹不同。法藏法必當差別。",
    "T36n1739_008:0769a07": "是故此經是毘盧遮那藏所收。非三乘菩薩",
    "T36n1739_008:0769a08": "藏所攝故。此經常以佛果為進修道跡。是佛",
    "T36n1739_008:0769a09": "根本大智古跡。修差別智故。若異佛古跡。而",
    "T36n1739_008:0769a10": "有進修。無成佛義。如三乘。且免一分麁生死",
    "T36n1739_008:0769a11": "苦。非是依佛智體古跡契修佛乘也。是故此",
    "T36n1739_008:0769a12": "經是毘盧遮那藏所收。非三乘菩薩藏所攝。",
    "T36n1739_008:0769a13": "三明分其序分者。分為二門。一都該一部。二",
    "T36n1739_008:0769a14": "當品自有。一都該一部者即世主妙嚴品。是",
    "T36n1739_008:0769a15": "二當品自有序分。如經品品之中會會之內。",
    "T36n1739_008:0769a16": "皆有爾時如是。如是序其品內之意。又此一",
    "T36n1739_008:0769a17": "部經上下五度序其世尊所居菩提場之處",
    "T36n1739_008:0769a18": "所。問。何以如是。答。從初第一卷如是我聞一",
    "T36n1739_008:0769a19": "時佛在摩竭提國。明初成佛處在蘭若之中。",
    "T36n1739_008:0769a20": "次第二會中又爾時世尊在摩竭提國阿蘭若",
    "T36n1739_008:0769a21": "法菩提場中始成正覺。明不移本處而至報",
    "T36n1739_008:0769a22": "宅中居為普光明殿。明理智之行報得之宅",
    "T36n1739_008:0769a23": "寄同世間蘭若契證方詣宅居。自此以去。上",
    "T36n1739_008:0769a24": "昇天宮。皆云不離本處而身遍坐一切道場。",
    "T36n1739_008:0769a25": "或云而昇如是天。上昇天者明列位進修。不",
    "T36n1739_008:0769a26": "移本處者。明法界道理以法性妙理無往來",
    "T36n1739_008:0769a27": "內外故。大智體自遍周故。次四十卷中十定",
    "T36n1739_008:0769a28": "品又云。爾時世尊在摩竭提國阿蘭若法菩",
    "T36n1739_008:0769a29": "提場中始成正覺。於普光明殿入剎那際三",
    "T36n1739_008:0769b01": "昧。明以法界法身為定體無三世性故。從兜",
    "T36n1739_008:0769b02": "率天下降神及入涅槃。四十年住世。轉一切",
    "T36n1739_008:0769b03": "法輪。總不出剎那際。以此三昧圓通始終非",
    "T36n1739_008:0769b04": "三世古今故。如是序致以總言之。一切過現",
    "T36n1739_008:0769b05": "未來諸佛。皆盡一時成佛。并眾生生死亦不",
    "T36n1739_008:0769b06": "移剎那。但眾生妄繫有年歲長短。如佛所說。",
    "T36n1739_008:0769b07": "即生即死皆不移時。是故經云。一念普觀無",
    "T36n1739_008:0769b08": "量劫。無去無來亦無住。如是遍知三世事。超",
    "T36n1739_008:0769b09": "諸方便成十力。如此一品經總括前後始終",
    "T36n1739_008:0769b10": "之際無去來今古性盡。明從凡夫地一念發心",
    "T36n1739_008:0769b11": "忽然見道。進修十住十行十迴向十地十一",
    "T36n1739_008:0769b12": "地五位等法。成佛轉法輪入涅槃。總不移剎",
    "T36n1739_008:0769b13": "那。為以法界門為開示悟入故。明實教一乘",
    "T36n1739_008:0769b14": "法界之門法如是故。是故以三昧名目明之。",
    "T36n1739_008:0769b15": "此品都舉此一乘根本法界寂用之門始終一",
    "T36n1739_008:0769b16": "際無本末時分。故以為成佛之頭。次離世間",
    "T36n1739_008:0769b17": "品亦然。序致始成正覺乃至普光明殿者。為",
    "T36n1739_008:0769b18": "普賢菩薩入佛華三昧。佛華者。是所修佛行",
    "T36n1739_008:0769b19": "故。三昧者。明寂用無礙也。還同前序致所在",
    "T36n1739_008:0769b20": "者。明修佛行體用無始終常圓滿無三世也。",
    "T36n1739_008:0769b21": "此品明修以普賢行還以法界體大智常隨眾",
    "T36n1739_008:0769b22": "行圓該三世還不移剎那際等故明其眾行即",
    "T36n1739_008:0769b23": "法界體用也故。如是序致皆明時不移亦不",
    "T36n1739_008:0769b24": "移處。以菩提場無中邊故。所修眾行常等如。",
    "T36n1739_008:0769b25": "剎那三世無增減故。無去來故。次入法界品",
    "T36n1739_008:0769b26": "云。爾時世尊在室羅筏國逝多林給孤獨園",
    "T36n1739_008:0769b27": "者。此舉正宗。如來所乘通前徹後。天上人",
    "T36n1739_008:0769b28": "間十方世界。總以法界為體。非虛妄體故。為",
    "T36n1739_008:0769b29": "眾生隨迷不達故。此品之內。都舉天上人間",
    "T36n1739_008:0769c01": "十方世界總不思議法界體寂用自在。故令",
    "T36n1739_008:0769c02": "眾生悟入。是故此之一品。如來但以不思議",
    "T36n1739_008:0769c03": "神力說不藉口言。明世間總真總神無出沒",
    "T36n1739_008:0769c04": "故。以明法界普該前後本一際故。不須同序",
    "T36n1739_008:0769c05": "菩提場。以菩提即法界故。前會總在法界",
    "T36n1739_008:0769c06": "會中故。故如是序致也。十會之體用。總以此",
    "T36n1739_008:0769c07": "品通括。一體一時一性一智之本母故。此五",
    "T36n1739_008:0769c08": "度序其始成正覺者。總明此法界一時無前",
    "T36n1739_008:0769c09": "後說。如此一部經內。世主妙嚴品。佛名號品。",
    "T36n1739_008:0769c10": "十定品。離世間品。四度皆重序致始成正覺",
    "T36n1739_008:0769c11": "普光明殿。入法界品。但言給孤獨園。此五品",
    "T36n1739_008:0769c12": "經。大意有五種佛果遍周總該餘品。此五品",
    "T36n1739_008:0769c13": "經意。是重敘。但為此五種遍周法界因果一",
    "T36n1739_008:0769c14": "剎那際五事頓彰該收諸位總在其內成法界",
    "T36n1739_008:0769c15": "大智果故。以此有五箇經題目相似。唯入法",
    "T36n1739_008:0769c16": "界品獨言給孤獨園。云何為五種遍周因果",
    "T36n1739_008:0769c17": "也。",
    "T36n1739_008:0769c18": "一世主妙嚴品。明成佛果遍周。經云。不移本",
    "T36n1739_008:0769c19": "處而身遍坐一切道場。",
    "T36n1739_008:0769c20": "二佛名號品。在普光明殿中說明報身及國",
    "T36n1739_008:0769c21": "土名號法門。施化利物遍周。此會說六品經。",
    "T36n1739_008:0769c22": "成就信位佛果。此明信心遍周。",
    "T36n1739_008:0769c23": "三十定品如來入剎那際三昧。以此三昧普",
    "T36n1739_008:0769c24": "該此經及無量三世劫。總是一時本來如是。",
    "T36n1739_008:0769c25": "為佛道合然現其本法成佛說經及滅度時分",
    "T36n1739_008:0769c26": "無有遷移。此明佛大智本性自體寂用定體",
    "T36n1739_008:0769c27": "遍周。乃至入涅槃四十年住世說法。處母胎",
    "T36n1739_008:0769c28": "猶未出。在兜率天猶未下生。以實法際體然",
    "T36n1739_008:0769c29": "無往來今古性故。",
    "T36n1739_008:0770a01": "四離世間品。明以法界自體本寂定大智為",
    "T36n1739_008:0770a02": "普賢行體。即明覺行遍周。佛華者。覺行也。三",
    "T36n1739_008:0770a03": "昧者。本覺體也。",
    "T36n1739_008:0770a04": "五入法界品。明根本法界本。體大智佛果遍",
    "T36n1739_008:0770a05": "周。此五種遍周。總以法界為體。總是一遍周",
    "T36n1739_008:0770a06": "法門。此五遍周該收諸位諸差別故。恐人不",
    "T36n1739_008:0770a07": "解失其意趣。一部經內五處序致。題目鉤連",
    "T36n1739_008:0770a08": "前後相攝。為明此經以法體本無次第本末",
    "T36n1739_008:0770a09": "兩頭中間時分長短故。如王寶印一時普印",
    "T36n1739_008:0770a10": "無前後成文也。以法寶印普印諸位。但明五",
    "T36n1739_008:0770a11": "位十住十行等進修習氣不同故。性無差別。",
    "T36n1739_008:0770a12": "以總別同異成壞十玄六相義融通道理自",
    "T36n1739_008:0770a13": "明。此六字義為緣起三對。六字都該萬法。一",
    "T36n1739_008:0770a14": "總別一對。二同異一對。三成壞一對。總不相",
    "T36n1739_008:0770a15": "離。不可癈一留一。亦不可雙立。亦不可雙捨。",
    "T36n1739_008:0770a16": "總是斷常生滅中邊等見。皆是情量。不了任",
    "T36n1739_008:0770a17": "法自性緣生。此乃以無思正慧力方解。以思",
    "T36n1739_008:0770a18": "而知之者。且信心也。此是初地菩薩。觀察世",
    "T36n1739_008:0770a19": "間一切緣起法。雖總同時。不繫俱有。雖總具",
    "T36n1739_008:0770a20": "別。皆無自性。不可繫法俱無。餘兩對亦然。",
    "T36n1739_008:0770a21": "皆是有無非有無俱不俱常無常情所繫故。",
    "T36n1739_008:0770a22": "如一切緣生法。如空中響。本自無為應物成",
    "T36n1739_008:0770a23": "音。如善筮蓍龜者。無思無為。不鬼不神。而",
    "T36n1739_008:0770a24": "應緣能知萬有而告人。古今吉凶如指掌者",
    "T36n1739_008:0770a25": "也。應如是知。任法緣起非如情也。一多總別",
    "T36n1739_008:0770a26": "諸同異門。一切成壞。皆非前後同時等繫。法",
    "T36n1739_008:0770a27": "界法門道理亦復如是。皆非前後有無同時",
    "T36n1739_008:0770a28": "俱不俱或滅或留情所繫故。皆是性起大悲",
    "T36n1739_008:0770a29": "無作大願。任法緣起稱無作智。非故非新。施",
    "T36n1739_008:0770b01": "設轉正法輪。出生滅沒。皆不可作故新去來",
    "T36n1739_008:0770b02": "解。皆是如來無生滅智自在力故。雖異二乘",
    "T36n1739_008:0770b03": "自寂取證。滅情亡智。即以起大願等利諸眾",
    "T36n1739_008:0770b04": "生。而無願想。雖以大慈大悲饒益眾生。而無",
    "T36n1739_008:0770b05": "愛想。雖入生死不沒淤泥。雖在涅槃。十方世",
    "T36n1739_008:0770b06": "界利人不息。皆是如來無性無依無作智力。",
    "T36n1739_008:0770b07": "皆不可作去來現在古今之解。",
    "T36n1739_008:0770b08": "四定其正宗者。有三種正宗。一隨位正宗。二",
    "T36n1739_008:0770b09": "隨品正宗。三大體正宗。",
    "T36n1739_008:0770b10": "一若隨位正宗。十信十住十行十迴向十地",
    "T36n1739_008:0770b11": "十一地。各有正宗。十信以佛根本不動智以",
    "T36n1739_008:0770b12": "為正宗。十住以證入法界智如來果德理體",
    "T36n1739_008:0770b13": "妙慧以為正宗。十行以佛根本智起普賢行",
    "T36n1739_008:0770b14": "進修。以為正宗。十向以理智圓融真俗起興",
    "T36n1739_008:0770b15": "大願以成悲智。使令理智大悲均平不偏靜",
    "T36n1739_008:0770b16": "亂以為正宗。十地以蘊修悲智使令慣習功",
    "T36n1739_008:0770b17": "濟以為正宗。十一地以普賢行等眾生情流",
    "T36n1739_008:0770b18": "充滿法界海任用利生以為正宗。此為隨位",
    "T36n1739_008:0770b19": "正宗。",
    "T36n1739_008:0770b20": "二若以一部教門。四十品內。當品自有正宗。",
    "T36n1739_008:0770b21": "隨品名目總是可知。",
    "T36n1739_008:0770b22": "三以一部教大體正宗。以如來大智法界性",
    "T36n1739_008:0770b23": "絕古今體用圓滿一乘佛果以為正宗。常以",
    "T36n1739_008:0770b24": "此佛果正宗。以為開示悟入進修。使令慣習",
    "T36n1739_008:0770b25": "成就。又此經四十品中。以法界品為正宗。餘",
    "T36n1739_008:0770b26": "品為伴。為十方諸佛以自心分別煩惱。成一",
    "T36n1739_008:0770b27": "切智一切種智法界體用。以為所乘成正覺",
    "T36n1739_008:0770b28": "故。此根本煩惱非三乘所知故。二乘且折伏",
    "T36n1739_008:0770b29": "而不起。菩薩以空觀折伏無現行故。廣如勝",
    "T36n1739_008:0770c01": "鬘經說。一切眾生以法界門以為開示悟入。",
    "T36n1739_008:0770c02": "明如來根本智是眾生分別心。契同無二故。",
    "T36n1739_008:0770c03": "則法界自在故。以是義故。十住初心便成正",
    "T36n1739_008:0770c04": "覺。以將十行十向十地十一地法門。治令慣",
    "T36n1739_008:0770c05": "習智悲成就。更亦不離初心法界智體用故。",
    "T36n1739_008:0770c06": "但以此法界智體用無依住門。以治諸習惑。",
    "T36n1739_008:0770c07": "惑薄智明分分殊勝。但須定慧照用。身心諸",
    "T36n1739_008:0770c08": "法皆無依無根無本。諸貪恚癡漸漸微薄。諸",
    "T36n1739_008:0770c09": "佛智慧漸漸增明。法樂自娛非貪世樂。此是",
    "T36n1739_008:0770c10": "法界中漸漸非始末也。",
    "T36n1739_008:0770c11": "五明此經付囑何人者。此經法門付囑大心",
    "T36n1739_008:0770c12": "凡夫。經云。此經法門不入一切餘眾生手。解",
    "T36n1739_008:0770c13": "云。餘眾生者。三乘及外道樂著人天及求出",
    "T36n1739_008:0770c14": "世樂者。何以故。此經不許三乘菩薩具六神",
    "T36n1739_008:0770c15": "通。自未能聞經生信。何況二乘人天外道。經",
    "T36n1739_008:0770c16": "云。唯除生如來家法王真子。即大心凡夫能",
    "T36n1739_008:0770c17": "生信證入。故生於佛家。不言已生佛家諸大",
    "T36n1739_008:0770c18": "菩薩。諸大菩薩常為眾生說法。無大心凡夫",
    "T36n1739_008:0770c19": "信證不名付囑。不名流通。為無人信無人悟",
    "T36n1739_008:0770c20": "入故。經云。若無此子此經當滅者。解云。若",
    "T36n1739_008:0770c21": "無凡夫信證者此經當滅。若不如是。諸大菩",
    "T36n1739_008:0770c22": "薩已生佛家者。已有如是無量佛世界海微",
    "T36n1739_008:0770c23": "塵數故。如來何須念此經當滅。既不念已生",
    "T36n1739_008:0770c24": "佛家大菩薩眾。明知當念大心凡夫。非為已",
    "T36n1739_008:0770c25": "入聖位者。當知此經付囑大心凡夫故。如出",
    "T36n1739_008:0770c26": "現品說。六明此經流通所在者。此經流通分",
    "T36n1739_008:0770c27": "每在品末。有動地雨華菩薩供養處。總是大",
    "T36n1739_008:0770c28": "都付囑流通分。如來出現品不在經末者。為",
    "T36n1739_008:0770c29": "此品是經之末。為此品是三十七品是五位",
    "T36n1739_008:0771a01": "菩薩結會五位因果行門之終。以是義故。是",
    "T36n1739_008:0771a02": "經之末。又如來從前第六卷中第二現相品",
    "T36n1739_008:0771a03": "內齒間放光。令普賢菩薩說眾生因果如來",
    "T36n1739_008:0771a04": "因果。如來因果世界報得國土莊嚴。眉間放",
    "T36n1739_008:0771a05": "光令文殊師利賢首等說十信之門。次後說",
    "T36n1739_008:0771a06": "十住十行十迴向十地十一地十定十通等",
    "T36n1739_008:0771a07": "法。從現相品至如來出現品。有三十六品經。",
    "T36n1739_008:0771a08": "等覺位中一會。在第三禪說。有一品經。來文",
    "T36n1739_008:0771a09": "未足。通取其數有三十七品。前後總有四十",
    "T36n1739_008:0771a10": "品經。至其如來出現品。是五位因果始終之",
    "T36n1739_008:0771a11": "末故。如來出現品示現法。則表其始終五位",
    "T36n1739_008:0771a12": "因果滿故。即以眉間光灌文殊頂。口中光灌",
    "T36n1739_008:0771a13": "普賢口。令此二人體用因果互相問答。以文",
    "T36n1739_008:0771a14": "殊為法界體。普賢為法界用。二人互為體用。",
    "T36n1739_008:0771a15": "或文殊為因。普賢為果。或二人互為因果。此",
    "T36n1739_008:0771a16": "一部經。常以此二人表體用因果。今古諸佛",
    "T36n1739_008:0771a17": "同然。皆依此跡。以明因果進修之益故。如來",
    "T36n1739_008:0771a18": "眉間放光及口中放光。加此二大士。即明五",
    "T36n1739_008:0771a19": "位教門始終之畢。口光是付囑義。流通義。令",
    "T36n1739_008:0771a20": "教行流通故。眉間光是果義。已放果光付囑",
    "T36n1739_008:0771a21": "文殊。令文殊發問果法普賢說佛出現。即是",
    "T36n1739_008:0771a22": "流通。此品之內。具說付囑流通。亦作輪王大",
    "T36n1739_008:0771a23": "子具足王相。能治王位等喻釋文。至品方明",
    "T36n1739_008:0771a24": "如來出現品。後離世間品。即是佛自成果後。",
    "T36n1739_008:0771a25": "行普賢利他之行。訓俗之門。十地果前行普",
    "T36n1739_008:0771a26": "賢行。自利利他。十一地果後行普賢行。純是",
    "T36n1739_008:0771a27": "利他。如前七卷會釋中略已釋訖。如法界一",
    "T36n1739_008:0771a28": "品。總該一部教。總是法界門。在祇園者。明眾",
    "T36n1739_008:0771a29": "生世間即法界故。眾生性即不思議故。眾生",
    "T36n1739_008:0771b01": "分別即如來智故。即明就眾生世界。說是法",
    "T36n1739_008:0771b02": "界不思議故。",
    "T36n1739_008:0771b03": "三明教體者。依涉法師說出經教體云。一切",
    "T36n1739_008:0771b04": "聖教四法為體。名句文身語為性故。以先慣",
    "T36n1739_008:0771b05": "習相領解故。此為四聞持流布令法久住故。",
    "T36n1739_008:0771b06": "然此法依六處轉。一者依法。謂十二分教故。",
    "T36n1739_008:0771b07": "二者依義。隨位相故。三者依。彼時說去來今",
    "T36n1739_008:0771b08": "自他事故。四者依處。要在世界國城故。五者",
    "T36n1739_008:0771b09": "依數。一十百千至微塵故。六者依彼補特伽",
    "T36n1739_008:0771b10": "羅。說有佛持故。由斯六處得有正法久住。補",
    "T36n1739_008:0771b11": "特伽羅者。此云數取趣。上依涉法師立教體",
    "T36n1739_008:0771b12": "竟。今(通玄)以自管闚。依此大方廣佛華嚴經立",
    "T36n1739_008:0771b13": "其十種教體。廣乃無盡。",
    "T36n1739_008:0771b14": "一一切眾生根器。佛一圓音一念三世。無始",
    "T36n1739_008:0771b15": "無終常轉法輪。以為教體。",
    "T36n1739_008:0771b16": "二一切聖凡境界莊嚴果報。以為教體。此乃",
    "T36n1739_008:0771b17": "見境發心不待說故。見惡厭之。見善樂之總",
    "T36n1739_008:0771b18": "能起善故。又一切法無非佛事故。",
    "T36n1739_008:0771b19": "三一切法自性清淨。以為教體。以觀察力心",
    "T36n1739_008:0771b20": "契自相應故。不待說故。",
    "T36n1739_008:0771b21": "四以行住坐立四威儀。以為教體。見敬發心",
    "T36n1739_008:0771b22": "不待語故。",
    "T36n1739_008:0771b23": "五以佛菩薩出現涅槃。以為教體。以此法事",
    "T36n1739_008:0771b24": "令諸眾生見敬及念戀發心故。",
    "T36n1739_008:0771b25": "六以佛菩薩神通道力。以為教體。現諸自在",
    "T36n1739_008:0771b26": "見者發心。不待文句故。",
    "T36n1739_008:0771b27": "七以無常苦空為教體。觀者。發心不待語故。",
    "T36n1739_008:0771b28": "八以無言寂然為教體。即淨名居士默答。不",
    "T36n1739_008:0771b29": "待名句文及以語故。",
    "T36n1739_008:0771c01": "九以名句文身語及眾生根為教體。藉言方",
    "T36n1739_008:0771c02": "現故。十以法界一切法本真為教體。眾生法",
    "T36n1739_008:0771c03": "之能淨垢故。大要言之。一切眾生諸煩惱海。",
    "T36n1739_008:0771c04": "一切眾生隨分善根人天樂果。聲聞緣覺菩",
    "T36n1739_008:0771c05": "薩佛乘解脫涅槃名句文身語業等。及一切",
    "T36n1739_008:0771c06": "善惡業果報虛空法界。言與無言。一切法無",
    "T36n1739_008:0771c07": "非教體。以目觀知。或以聞法或以自思惟。內",
    "T36n1739_008:0771c08": "薰智現能離諸惡。及得涅槃。說與不說皆是",
    "T36n1739_008:0771c09": "教體。若無煩惱即無教體。",
    "T36n1739_008:0771c10": "四明總陳會數者。於中大意。其義有三。一總",
    "T36n1739_008:0771c11": "舉會數。二陳其會意。三說佛出世所由。一總",
    "T36n1739_008:0771c12": "舉會數者。其會有十。二陳其會意者。第一會",
    "T36n1739_008:0771c13": "在菩提場中者。明示現始成正覺。為化眾生",
    "T36n1739_008:0771c14": "故。",
    "T36n1739_008:0771c15": "第二會在普光明殿者。明法報及行所行報",
    "T36n1739_008:0771c16": "得依正二報所居之宅。是故於此品重言始",
    "T36n1739_008:0771c17": "成正覺顯。不起初會為初蘭若菩提場體。不",
    "T36n1739_008:0771c18": "離此體得道。此處報宅所居故。猶如世人於",
    "T36n1739_008:0771c19": "淨處得道方始歸來示現此法本無來去遷移",
    "T36n1739_008:0771c20": "時分。",
    "T36n1739_008:0771c21": "第三會昇須彌山頂帝釋宮者。明從普光明",
    "T36n1739_008:0771c22": "殿中說十信之位於其地上創起信心。今於",
    "T36n1739_008:0771c23": "帝釋天宮。表其進修之位法行增勝故。於此",
    "T36n1739_008:0771c24": "天說十住之門。明十住之位創始應真心與",
    "T36n1739_008:0771c25": "空合一分自得慧用自在如天故。如上高山",
    "T36n1739_008:0771c26": "身與空合。以處表法位勝。不即要在生天。明",
    "T36n1739_008:0771c27": "無相慧用如天自在故。又明山體於世間中",
    "T36n1739_008:0771c28": "出高過俗表於十住初心禪定如山不動。無",
    "T36n1739_008:0771c29": "相妙慧出俗現前能破障故。",
    "T36n1739_008:0772a01": "第四會在夜摩天宮者。明夜摩天宮在空際",
    "T36n1739_008:0772a02": "不與地連。明其十行依空行行不與貪欲愛",
    "T36n1739_008:0772a03": "繫著諸有之連故。於此處說十行位。表法如",
    "T36n1739_008:0772a04": "是。不要身生彼天。明在行恒空無所依故。",
    "T36n1739_008:0772a05": "第五會在兜率天宮者。明此天處是樂知足",
    "T36n1739_008:0772a06": "故。說十迴向。為表迴向之位均融理事。大願",
    "T36n1739_008:0772a07": "大悲大智使不偏僻。不貪世樂。不貪涅槃。不",
    "T36n1739_008:0772a08": "著大悲。不著大願。不離其中。使令處世。如蓮",
    "T36n1739_008:0772a09": "華同塵而不污。又表此天於欲界處中。下有",
    "T36n1739_008:0772a10": "忉利夜摩。上有化樂他化。以明上下此天處",
    "T36n1739_008:0772a11": "欲界之中。還說十迴向門。表令法身大智萬",
    "T36n1739_008:0772a12": "行大願大悲均調處中。不令同世慈悲有愛不",
    "T36n1739_008:0772a13": "令如三乘樂修出世心增二乘趣寂菩薩留生",
    "T36n1739_008:0772a14": "及捨淨土等過。皆非稱其法爾故。表法如是。",
    "T36n1739_008:0772a15": "不即要生彼天。明迴真入俗使悲智均平。",
    "T36n1739_008:0772a16": "第六會在他化自在天宮者。為於此天說其",
    "T36n1739_008:0772a17": "十地。為其此天以他變化用成己樂。以明十",
    "T36n1739_008:0772a18": "地大悲大智皆悉成滿。但化眾生以為自己",
    "T36n1739_008:0772a19": "涅槃之樂。無自樂故。何故超化樂而於他化",
    "T36n1739_008:0772a20": "說其十地之行。答曰。為明從十迴向均融理",
    "T36n1739_008:0772a21": "智大悲大願成滿增勝。不依次第而超化樂。",
    "T36n1739_008:0772a22": "不同下位次第而修如世興易初以十錢得利",
    "T36n1739_008:0772a23": "一倍。後以二十便成四十。即便超初及第二",
    "T36n1739_008:0772a24": "利故。又明十地果終居欲界之際。而得自在",
    "T36n1739_008:0772a25": "同而不染出而不離。又明十地菩薩功超欲",
    "T36n1739_008:0772a26": "縛故。此天同其魔梵教化波旬故。同魔王位",
    "T36n1739_008:0772a27": "攝魔眷屬。教化自在。故居此天。又明菩薩進",
    "T36n1739_008:0772a28": "修行相十地之位道力功行階降合然。以無",
    "T36n1739_008:0772a29": "明住地未純熟故。未明淨故。其無明住地果",
    "T36n1739_008:0772b01": "極方終。設至十一地二愚猶在。是故此經阿",
    "T36n1739_008:0772b02": "僧祇品。如來隨好功德品。此二品之法。佛果",
    "T36n1739_008:0772b03": "已前十一地普賢行滿未能達盡。以是義故",
    "T36n1739_008:0772b04": "如來自說。明果終始知算數之極如來隨好",
    "T36n1739_008:0772b05": "功德佛果方終。已前諸位法門當位菩薩自",
    "T36n1739_008:0772b06": "說。最下入法界一品。如來神力說。表法界中",
    "T36n1739_008:0772b07": "明一切法總神總真總不思議。明法界體凡",
    "T36n1739_008:0772b08": "聖一性故。於人中說。至文方明。以此二愚佛",
    "T36n1739_008:0772b09": "果方悉是故。十地之位隨力所堪。堪至此天",
    "T36n1739_008:0772b10": "故。雖進修階降位位差殊。然法界體一時一",
    "T36n1739_008:0772b11": "念一得一切得。為明法界無始終法故。不可",
    "T36n1739_008:0772b12": "即作始終長短存情思想違理之見故。以定",
    "T36n1739_008:0772b13": "慧照之可見。",
    "T36n1739_008:0772b14": "第七會在第三禪說。此一會說百萬億偈。此",
    "T36n1739_008:0772b15": "會來文未足。如瓔珞本業經具云。彼經是化",
    "T36n1739_008:0772b16": "三乘人已後。如來領至菩提樹下。却說初成",
    "T36n1739_008:0772b17": "佛時說華嚴經會次第。彼經具言。計此一會",
    "T36n1739_008:0772b18": "通為十處十會四十品經。為此經十十成法",
    "T36n1739_008:0772b19": "皆圓滿故。明三禪之中。初禪除憂。二禪滅苦。",
    "T36n1739_008:0772b20": "憂苦既無三禪唯是法悅樂故。猶法樂故。喜",
    "T36n1739_008:0772b21": "動還存。以喜動故色心還在。此色心是樂禪",
    "T36n1739_008:0772b22": "悅樂無思之色。非如欲界之色故。心有無思",
    "T36n1739_008:0772b23": "樂禪之色出入之息猶存。報得淨身。身如皓",
    "T36n1739_008:0772b24": "雪。衣如金色。過身一倍。行即遊空足不履踐。",
    "T36n1739_008:0772b25": "初禪身二里半。二禪身五里。三禪身十里。衣",
    "T36n1739_008:0772b26": "與身倍。至文廣明。於此天說十一地法門。表",
    "T36n1739_008:0772b27": "等覺位中順其法身行其萬行。教化眾生遍",
    "T36n1739_008:0772b28": "周法界常法樂故。至第四禪寄同佛位故。稱",
    "T36n1739_008:0772b29": "真法性無出入息。隨理普周。任眾生見習氣",
    "T36n1739_008:0772c01": "迷法之愚一時總盡。世出世法無事不窮。號",
    "T36n1739_008:0772c02": "之為種種光明遍照義也。以智滿故。表法如",
    "T36n1739_008:0772c03": "是。不即如是上下往來。但以法身大智虛空",
    "T36n1739_008:0772c04": "一切智日。對現色身。於法界中隨其器水。普",
    "T36n1739_008:0772c05": "現眾像。此之一會超前十地過。初禪二禪二",
    "T36n1739_008:0772c06": "天。明此十一地智倍倍增故。以上昇天寄處",
    "T36n1739_008:0772c07": "表法昇進漸漸自在。非是法屬彼天。皆遍一",
    "T36n1739_008:0772c08": "切處故。",
    "T36n1739_008:0772c09": "第八會在普光明殿。說十定法門。其定名入",
    "T36n1739_008:0772c10": "剎那際。如三乘說。八十生滅為一剎那。八十",
    "T36n1739_008:0772c11": "剎那名為一念。此明三乘說。如此一乘之中。",
    "T36n1739_008:0772c12": "但以剎那是極短促思慮不及之故。終不論",
    "T36n1739_008:0772c13": "別有生滅。明如來出世始終不離剎那際。如",
    "T36n1739_008:0772c14": "離世間品說。如來正處胎時住兜率天。并初",
    "T36n1739_008:0772c15": "生出家學道成菩提轉法輪入涅槃。總一時。",
    "T36n1739_008:0772c16": "身猶處胎未出。為定體稱法界本性。以為定",
    "T36n1739_008:0772c17": "體。更無長短。始終三世總為一際。更不許如",
    "T36n1739_008:0772c18": "世妄情想佛出興作長短繫。違真理故。即明",
    "T36n1739_008:0772c19": "時之極也。更不論剎那外別有生滅。此是當",
    "T36n1739_008:0772c20": "部經之意趣。不同古人釋此會為重會普光",
    "T36n1739_008:0772c21": "法堂者。意不如是。不以見名言教中兩度三",
    "T36n1739_008:0772c22": "度重敘普光明殿即云重會乃至三會等故。",
    "T36n1739_008:0772c23": "失其真意。豈可令他作去來之見。如經意者。",
    "T36n1739_008:0772c24": "但以佛自體無作大悲為母。以一切種智為",
    "T36n1739_008:0772c25": "佛。以法無性無所依為時日歲月。以一切眾",
    "T36n1739_008:0772c26": "生根器為明鏡。佛於一切眾生心海任物自",
    "T36n1739_008:0772c27": "見。各得自法。皆令向善及得菩提。非是如來",
    "T36n1739_008:0772c28": "有重來重去相故。但明此普光明殿。是如來",
    "T36n1739_008:0772c29": "自性一切智種智之都體也。為依報所居此",
    "T36n1739_008:0773a01": "剎那際定是佛一切智種智之法性故。意在",
    "T36n1739_008:0773a02": "總括一切法界眾海會等總體。不令學者有",
    "T36n1739_008:0773a03": "往來自他故。今者却作往來重會之見。此將",
    "T36n1739_008:0773a04": "不可也。總明如王寶印一時頓印。不可作重",
    "T36n1739_008:0773a05": "會去來之見。經無是意。",
    "T36n1739_008:0773a06": "第九會在普光明殿者。明從此處而起信心",
    "T36n1739_008:0773a07": "發行修十住十行十迴向十地十定十通十忍",
    "T36n1739_008:0773a08": "乃至如來出現品佛果位終皆悉不離普賢舊",
    "T36n1739_008:0773a09": "行。是故佛果向前十住已上。自乘普賢行滿。",
    "T36n1739_008:0773a10": "即如來出現品前。三十六品經。是普賢行品",
    "T36n1739_008:0773a11": "是。佛果位後自行已滿。純是利他普賢行故。",
    "T36n1739_008:0773a12": "出現品後離世間品是。為從第二會普光明",
    "T36n1739_008:0773a13": "殿中起信心已。經過五位始終因果。不離本",
    "T36n1739_008:0773a14": "跡諸佛果滿舊普賢門。於十定品中亦其此",
    "T36n1739_008:0773a15": "處。明以法身定體圓通始終一際一處三法",
    "T36n1739_008:0773a16": "同一不移普光明殿。報居之宅。齊頭並印無",
    "T36n1739_008:0773a17": "有重會三會去已還來。古人釋此會為重會",
    "T36n1739_008:0773a18": "三會。普光明殿以法界門。不可作世情思想",
    "T36n1739_008:0773a19": "解故。如善財。從覺城東大塔廟處妙德之所。",
    "T36n1739_008:0773a20": "信心經過五十箇位門。至德生童子有德童",
    "T36n1739_008:0773a21": "女。為未是佛果以前自利利他普賢行終故。",
    "T36n1739_008:0773a22": "十二位中妙覺之位。見慈氏如來。是佛果終",
    "T36n1739_008:0773a23": "位。令其善財却見文殊。明今至果不離舊所",
    "T36n1739_008:0773a24": "初信之門菩提理智。便聞普賢名。便見其身。",
    "T36n1739_008:0773a25": "等普賢身者。彼明果後普賢之行。經云。更入",
    "T36n1739_008:0773a26": "無量三昧者。為明證過佛果位內二種愚故。",
    "T36n1739_008:0773a27": "二愚者。一迷阿僧祇廣大數愚。二佛位之內",
    "T36n1739_008:0773a28": "隨好功德廣大愚。此之二法唯佛究竟。自利",
    "T36n1739_008:0773a29": "進修五位菩薩未過故。以是義故。此兩品經",
    "T36n1739_008:0773b01": "如來自說。及法界品如來不思議神力說。為",
    "T36n1739_008:0773b02": "明法界是一切諸佛共所究竟果故。以將此",
    "T36n1739_008:0773b03": "品示悟眾生。餘三十七品是當位菩薩說。勝",
    "T36n1739_008:0773b04": "鬘經云。無明住地佛地方除。三乘三祇之果。",
    "T36n1739_008:0773b05": "及淨穢別執菩薩。還歸本土。二見順情多不",
    "T36n1739_008:0773b06": "相似。如法界因果當念不遷不虧階級。總別",
    "T36n1739_008:0773b07": "一多通融方便全殊。此普光明殿說離世間",
    "T36n1739_008:0773b08": "品。明信心及究竟佛果普賢行總不離舊跡。",
    "T36n1739_008:0773b09": "亦如慈氏樓閣內。普現三世。一念普觀三世",
    "T36n1739_008:0773b10": "諸佛及以菩薩一切眾生。視如即夕。無有古",
    "T36n1739_008:0773b11": "今。即其義也。",
    "T36n1739_008:0773b12": "新華嚴經論卷第八"
}