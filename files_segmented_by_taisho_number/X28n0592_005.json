{
    "X28n0592_005:0601c06": "玄籤證釋卷第五上",
    "X28n0592_005:0601c08": "苕上沙門　智銓　述",
    "X28n0592_005:0601c09": "明實位。○二處羅漢名同。謂藏通二處聲聞。總名羅",
    "X28n0592_005:0601c10": "漢也。○下辨體說。玄第九卷上。○華則著身。維摩經",
    "X28n0592_005:0601c11": "觀眾生品文。○三種意陰。寶性論云。住無漏界聲聞",
    "X28n0592_005:0601c12": "辟支佛有四種障。乃至依無漏業因。生三種意生身。",
    "X28n0592_005:0601c13": "○不名福田。須菩提章。維摩呵云。汝得無諍三昧。一",
    "X28n0592_005:0601c14": "切眾生亦得是定。其施汝者不名福田(云云)。○意陰",
    "X28n0592_005:0601c15": "即意成身。亦名意生身。輔行十四卷引楞伽云。一三",
    "X28n0592_005:0601c16": "昧樂正受意生身。二覺法自性性意生身。三種類俱",
    "X28n0592_005:0601c17": "生無行作意生身。二乘即彼三中之一也。後玄第六",
    "X28n0592_005:0601c18": "卷下明。○借下成高。謂借別住而成圓高也。玅樂云。",
    "X28n0592_005:0601c19": "借別者。圓非無位。借于次第高下。以顯不次第平等",
    "X28n0592_005:0601c20": "耳。若論圓位。六即亦足。何須更列四十二耶。以分真",
    "X28n0592_005:0601c21": "位長。故借別位。分其品秩。○平等法界等者。平等真",
    "X28n0592_005:0601c22": "法界佛不度眾生。故云尚不論悟不悟。大乘因者等。",
    "X28n0592_005:0601c23": "普賢觀經只有上因句。其下果句。準義而出。○如止",
    "X28n0592_005:0601c24": "觀中。止觀第三卷明頓漸中。此下文。玄第九卷下明",
    "X28n0592_005:0602a01": "宗中文。○圓聞玅理者。即圓玅三諦也。故一法一切",
    "X28n0592_005:0602a02": "法。即玅假俗諦也。一切法一法。即玅空真諦也。非一",
    "X28n0592_005:0602a03": "非一切。即玅中第一義諦也。非一二三而一二三。不",
    "X28n0592_005:0602a04": "縱不橫。故不可思議也。止觀第三記輔行十四卷。○",
    "X28n0592_005:0602a05": "一行一切行。如前行玅文初。明不相須圓玅行。即一",
    "X28n0592_005:0602a06": "行一切行也。○十法成乘。輔行二十卷云。又備此十。",
    "X28n0592_005:0602a07": "令觀可成。故名成觀。亦名成乘。前之四法。用無前後。",
    "X28n0592_005:0602a08": "通塞等三。成就前四。次位等三以判前七。能善用者。",
    "X28n0592_005:0602a09": "十如指掌。○識一念平等。輔行云。山家所觀一念。是",
    "X28n0592_005:0602a10": "非一非異一念。不同世人執著一念也。謂觀此現前",
    "X28n0592_005:0602a11": "剎那一念。具足三千即空假中。故云平等具足。即初",
    "X28n0592_005:0602a12": "觀不思議境也。次謂不思議三諦即無作四諦。無始",
    "X28n0592_005:0602a13": "昏迷。飜道滅而為苦集。今既覺知欲反苦集而為道",
    "X28n0592_005:0602a14": "滅。于四諦境起四弘誓。故云傷已昏沉等。即真正發",
    "X28n0592_005:0602a15": "菩提心也。次知此心。即一念心性也。謂此心性本是",
    "X28n0592_005:0602a16": "寂照常明常靜。體達現前一念昏動。即是法界常寂",
    "X28n0592_005:0602a17": "常照。即善巧安心止觀也。次用寂照不思議止觀。徧",
    "X28n0592_005:0602a18": "破三惑等法。即空破見思。即假破塵沙。即中破無明。",
    "X28n0592_005:0602a19": "一心圓破。即破法徧也。次一心諸心謂上木能一心",
    "X28n0592_005:0602a20": "破徧。或起著心。或起餘惑心。則有通塞當檢校銓擇。",
    "X28n0592_005:0602a21": "使塞者通。通者不著。即第五識通塞也。次道品調適。",
    "X28n0592_005:0602a22": "謂上破法徧中。已知一切色心等法。若未能悟入。當",
    "X28n0592_005:0602a23": "脩四念處。四正勤。乃至八正道。開三解脫門。入涅槃",
    "X28n0592_005:0602a24": "城。故云向菩提路也。次正助合脩。正謂前六觀法。行",
    "X28n0592_005:0602b01": "者若未證悟。復脩事六度等。對治助開。故云解此心",
    "X28n0592_005:0602b02": "正助之法。次識次位。謂從五品相似至初住等。故云",
    "X28n0592_005:0602b03": "識己心凡聖心也。次能安忍。故不動不退等。第十離",
    "X28n0592_005:0602b04": "法道愛。故雖獲此心無量功德。不生染著。則免頂墮",
    "X28n0592_005:0602b05": "而到清涼矣。故結云十心成就。○目見種種色。謂觀",
    "X28n0592_005:0602b06": "智增明。能見三諦理。如有日光見種種色也。○彌勒",
    "X28n0592_005:0602b07": "論。即金剛般若論彌勒菩薩造。○五法師。文句云。五",
    "X28n0592_005:0602b08": "種法師。一受持。二讀。三誦。四解說。五書寫。又云大論",
    "X28n0592_005:0602b09": "六種法師。信力故受。念力故持。看文為讀。不忘為誦。",
    "X28n0592_005:0602b10": "宣傳為說。聖人經書須解釋。今經合受持為一。合解",
    "X28n0592_005:0602b11": "說為一。開讀誦為二。足書寫為五。○於論二文等。二",
    "X28n0592_005:0602b12": "文即受持及讀誦也。若準文句受持為一種。止可說",
    "X28n0592_005:0602b13": "讀誦開為兩。今云各開者。或兼大論開受持為二意。",
    "X28n0592_005:0602b14": "故云更加說法名五但沒書寫耳。○安樂行疏釋五",
    "X28n0592_005:0602b15": "法師。五種法師在法師品疏中廣明。非安樂行疏也。",
    "X28n0592_005:0602b16": "安樂行品題中附上法師品文釋耳。○文意各別。謂",
    "X28n0592_005:0602b17": "此中只用說法解脫。隨喜位初用聽法。因文連著。故",
    "X28n0592_005:0602b18": "云相從來耳。○菩薩少施等。在大論二十九卷中。",
    "X28n0592_005:0602b19": "第五品行人。○如隨自意。即大師隨自意三昧。亦名",
    "X28n0592_005:0602b20": "覺意三昧。一卷別行。",
    "X28n0592_005:0602b21": "十信位。○今比望竪。出其橫相。此二句正明一信具",
    "X28n0592_005:0602b22": "十。是橫對相。故云今比望竪十心。出其一信中具十",
    "X28n0592_005:0602b23": "心橫相也。○仁王般若經云。初發心相。信恒河沙眾",
    "X28n0592_005:0602b24": "生。脩行伏忍。于三寶中。生習種性。十心。信心精進心",
    "X28n0592_005:0602c01": "乃至迴向心。是為菩薩能必分化眾生。已超過二乘",
    "X28n0592_005:0602c02": "一切善地。一切諸佛菩薩長養十心為聖胎也。○瓔",
    "X28n0592_005:0602c03": "珞一信有十。瓔珞本業經上卷。賢聖名字品云。所謂",
    "X28n0592_005:0602c04": "十信心。心心有十。故脩行百法明門。常發無量有行",
    "X28n0592_005:0602c05": "無行大願。得入習種性中。○行于五悔等。輔行云。由",
    "X28n0592_005:0602c06": "此五法。助開初品乃至入住遠由。○以信為本。謂圓",
    "X28n0592_005:0602c07": "信不思議玅三諦境。方能起不思議境觀也。藉念力",
    "X28n0592_005:0602c08": "持。謂正念力持。真正發菩提心始不退失也。功由精",
    "X28n0592_005:0602c09": "進。謂止觀善巧。全由精進。心方得安也。玅慧方徧。謂",
    "X28n0592_005:0602c10": "由玅慧破法方徧也。由決定力。謂于塞得通。若無決",
    "X28n0592_005:0602c11": "定心。通或復塞。故通不塞。由定力也。為求不退謂無",
    "X28n0592_005:0602c12": "作相生道品調適。向菩提路唯進無退。故云元脩等。",
    "X28n0592_005:0602c13": "迴因向果。謂既迴因向果。亦能迴事向理。正助合脩。",
    "X28n0592_005:0602c14": "故能助開悟入。方能護法。謂不失不濫。故識次位。方",
    "X28n0592_005:0602c15": "堪護法。由善防非。謂有內三術外三術。為善防非。由",
    "X28n0592_005:0602c16": "此善防。非從何起。故內外悉不動名能安忍也。由大",
    "X28n0592_005:0602c17": "願力。謂無願力。更不前進便為頂墮。今于法道不起",
    "X28n0592_005:0602c18": "染著。入清涼地。故于法無愛。由大願力也。○引二經",
    "X28n0592_005:0602c19": "證者。謂前開科。只有三普賢下引證。今言三引二經",
    "X28n0592_005:0602c20": "證者。以普賢觀經說六根清淨。指同法華經故。故遂",
    "X28n0592_005:0602c21": "言二經。○無生忍前有十境界。普賢觀經云。十方佛",
    "X28n0592_005:0602c22": "右手摩頭授記。行者應時即入菩薩正位即無生忍",
    "X28n0592_005:0602c23": "位也。無生忍前。即十信位有十境界。集註云普賢釋",
    "X28n0592_005:0602c24": "迦分身多寶四聖及六根清淨。共為十種。經云行者",
    "X28n0592_005:0603a01": "持經得見無量普賢菩薩身心歡喜。白言。愍念我故。",
    "X28n0592_005:0603a02": "為我說法。爾時空中。無量普賢同音各說清淨大乘",
    "X28n0592_005:0603a03": "經法(云云)。是名始觀普賢菩薩最初境界。第二見釋",
    "X28n0592_005:0603a04": "迦佛耆闍崛山說法華經。第三感十方分身佛現。第",
    "X28n0592_005:0603a05": "四見多寶塔多寶如來。第五十方無量佛及普賢空",
    "X28n0592_005:0603a06": "中為說六根懺悔法行者懺悔眼根清淨。第六耳根",
    "X28n0592_005:0603a07": "清淨。第七鼻根。第八舌根。第九第十身心二根十方",
    "X28n0592_005:0603a08": "佛普賢復教當懺身心二根。行者問。我今何處行懺",
    "X28n0592_005:0603a09": "悔法時空中聲說釋迦牟尼名毗盧遮那。徧一切處",
    "X28n0592_005:0603a10": "其佛住處名常寂光常樂我淨波羅蜜(云云)。○十善",
    "X28n0592_005:0603a11": "菩薩發大心。仁王經波斯匿王所說偈在上卷末。仁",
    "X28n0592_005:0603a12": "王疏云十信善有三品上品善鐵輪王化一天下。中",
    "X28n0592_005:0603a13": "品善粟散王。下品善人中王。玅樂云信信通皆具足",
    "X28n0592_005:0603a14": "十善。非謂專以人天不殺盜等用對十信。既云長別",
    "X28n0592_005:0603a15": "三界。當知須是斷惑十信。○仁王初後法華中間。謂",
    "X28n0592_005:0603a16": "發大心為初。別三界為後。六根清淨功德在發心後",
    "X28n0592_005:0603a17": "別界前。故云中間。",
    "X28n0592_005:0603a18": "引眾多文。○十種梵行等。正念天子間法慧菩薩答。",
    "X28n0592_005:0603a19": "脩梵行時應以十法觀察。所謂身身業。語語業。意意",
    "X28n0592_005:0603a20": "業。佛法僧戒。乃至廣推十法不可得故十梵行空。復",
    "X28n0592_005:0603a21": "應脩習十智。所謂處非處智。三世業報智。諸禪解脫",
    "X28n0592_005:0603a22": "三昧智。諸根勝劣智。種種解智。種種界智。一切至處",
    "X28n0592_005:0603a23": "智。天眼無礙智。宿命無礙智。永斷習氣智。脩習如是",
    "X28n0592_005:0603a24": "十智。即入初住。○唯住前觀十梵行。唐譯梵行品在",
    "X28n0592_005:0603b01": "十住品前。晉經梵行品在十住品後。今據新經言也。",
    "X28n0592_005:0603b02": "止觀第七記。輔行三十一卷。○若大品云。大品第四",
    "X28n0592_005:0603b03": "十五聞持品文。○聞深般若等。皆略經文。非論文也。",
    "X28n0592_005:0603b04": "大論釋云。大海水是無上道。平處無樹無山是般若",
    "X28n0592_005:0603b05": "波羅蜜經卷等。又釋云。樹果是無上道。樹華是阿鞞",
    "X28n0592_005:0603b06": "跋致地。春時陳葉落更生新葉。是諸煩惱邪見疑等",
    "X28n0592_005:0603b07": "滅。能得般若波羅蜜經卷等。○仁王偈。十善菩薩發",
    "X28n0592_005:0603b08": "大心。長別三界苦輪海。中下品善粟散王。上品十善",
    "X28n0592_005:0603b09": "鐵輪王。習種銅輪二天下。銀輪三天性種性。○具如",
    "X28n0592_005:0603b10": "經說。普賢觀經云。既發露已。尋時即得諸佛現前三",
    "X28n0592_005:0603b11": "昧。見十方諸佛。普賢為行者說懺悔六根之法。如是",
    "X28n0592_005:0603b12": "懺悔一日至七日。以諸佛現前三昧力故。普賢說法",
    "X28n0592_005:0603b13": "莊嚴力故。得六根清淨。如玅法華經。行者六根漸淨。",
    "X28n0592_005:0603b14": "身心歡喜。無諸惡相。心純是法。與法相應。更得百千",
    "X28n0592_005:0603b15": "萬億旋陀羅尼。復更廣見百千萬億無量諸佛(云云)。",
    "X28n0592_005:0603b16": "又經云。十方諸佛摩頭授記。行者即入菩薩正位。即",
    "X28n0592_005:0603b17": "授記入初住也。○安樂行。文句云。夫安樂者。即大涅",
    "X28n0592_005:0603b18": "槃。從果立名也。行者。即涅槃道。從因得名也。○行處。",
    "X28n0592_005:0603b19": "文句云。約三法明行處。一直緣一諦等。二約生法二",
    "X28n0592_005:0603b20": "忍等。三約不思議三諦等。玅樂云。當知行處即正行。",
    "X28n0592_005:0603b21": "近處即助行。近遠兩字。若對所近。應竝上聲。今明能",
    "X28n0592_005:0603b22": "行對所離法。故皆去聲。約遠而論近。亦是附戒門助",
    "X28n0592_005:0603b23": "觀。約近而論近。亦是附定門助觀。約非遠非近而論",
    "X28n0592_005:0603b24": "近。亦是附慧門助觀。即指不動不退等一十八空。文",
    "X28n0592_005:0603c01": "句云。凡有十九句。初一句總。後十八句對大品十八",
    "X28n0592_005:0603c02": "空。如實相即第一義空(云云)。",
    "X28n0592_005:0603c03": "十住位。○首楞嚴。大論飜云徤相。○入理般若名為",
    "X28n0592_005:0603c04": "住。亦波斯匿王說。次句住生德行名為地。○十種智",
    "X28n0592_005:0603c05": "力。即前引是處非處智等。○迦葉歎初住。即迦葉菩",
    "X28n0592_005:0603c06": "薩。",
    "X28n0592_005:0603c07": "行向地位。○瓔珞本業經。佛言地名持。持一切百萬",
    "X28n0592_005:0603c08": "阿僧祗功德。亦名生成一切因果。故名地。○華嚴瓔",
    "X28n0592_005:0603c09": "珞文意。華嚴雖兼別位。經正是圓。瓔珞純別。故云文",
    "X28n0592_005:0603c10": "雖次第。既借別名圓。亦可借用念念進入等言。本業",
    "X28n0592_005:0603c11": "經上卷云。因是二空觀。得入中道第一義諦觀。雙照",
    "X28n0592_005:0603c12": "二諦。心心寂滅。進入初地法流水中。○等覺邊際智",
    "X28n0592_005:0603c13": "滿。謂到諸法邊不思議權智也。前籤第四上有釋。無",
    "X28n0592_005:0603c14": "明父母。楞伽經云。弑無明父。斷貪愛母。○玅覺位御",
    "X28n0592_005:0603c15": "車達到猶名為車。後明三法玅中文也。○對大車喻。",
    "X28n0592_005:0603c16": "止觀第七下云。是十種法。名大乘觀學是乘者。名摩",
    "X28n0592_005:0603c17": "訶衍。如法華云。各賜諸子等一大車。其車高廣(云云)。",
    "X28n0592_005:0603c18": "○或七或一等。輔行二十卷云。觀法非十。對根有殊。",
    "X28n0592_005:0603c19": "雖復根殊。但是一不思議觀觀不思議境。乃至離愛",
    "X28n0592_005:0603c20": "不離境故。故此十觀。根三。意分遠近近。期初住。遠在",
    "X28n0592_005:0603c21": "極果。又次位下三雖非觀法。並由觀力相從名觀名",
    "X28n0592_005:0603c22": "十觀。次釋疑中。耆婆為闍王說梵行品有多卷。此正",
    "X28n0592_005:0603c23": "在第二十卷中。世尊入月愛三昧放光清涼往照闍",
    "X28n0592_005:0603c24": "王身瘡即愈。王問光因緣。耆婆答言。即是如來入月",
    "X28n0592_005:0604a01": "愛三昧所放光明。王問何等名為月愛三昧。耆婆答",
    "X28n0592_005:0604a02": "言譬如月光。能令一切優鉢羅華開敷鮮明。月愛三",
    "X28n0592_005:0604a03": "昧亦復如是。能令眾生善心開敷。是故名為月愛三",
    "X28n0592_005:0604a04": "昧。譬如月光能令一切行路人生歡喜。月愛三昧能",
    "X28n0592_005:0604a05": "令脩習涅槃者心生歡喜(云云)。譬如月光初一至十",
    "X28n0592_005:0604a06": "五。光漸漸增。月愛三昧令初發心善根漸漸增長。具",
    "X28n0592_005:0604a07": "足大涅槃(云云)。譬如月光從十六至三十日光明漸",
    "X28n0592_005:0604a08": "減。月愛三昧光所照處。煩惱漸減(云云)。譬如月光既",
    "X28n0592_005:0604a09": "照鬱熱即除。月愛三昧能令眾生除貪惱熱。譬如滿",
    "X28n0592_005:0604a10": "月眾星中王。為甘露味。眾生愛樂。月愛三昧諸善中",
    "X28n0592_005:0604a11": "王。為甘露味。一切眾生之所愛樂。是故復名月愛三",
    "X28n0592_005:0604a12": "昧。即籤云有六喻也。○仁王十四忍。仁王經教化品",
    "X28n0592_005:0604a13": "云。是諸佛菩薩本所脩行五忍中十四忍具足。又波",
    "X28n0592_005:0604a14": "斯王說偈已。佛即授記。乃至其所說十四般若波羅",
    "X28n0592_005:0604a15": "蜜。第三品末云。若有人聞諸忍法門。信忍。止忍。堅忍。",
    "X28n0592_005:0604a16": "善覺忍。離達忍。明慧忍。燄慧忍。勝慧忍。現忍。遠達忍。",
    "X28n0592_005:0604a17": "等覺忍。慧光忍。灌頂忍。圓覺忍者。是人超過百千劫",
    "X28n0592_005:0604a18": "恒河沙生生苦難。釋籤云。仁王不開等覺。葢仁王經",
    "X28n0592_005:0604a19": "文不說有等覺故。今玄文開等覺為十四般若。○大",
    "X28n0592_005:0604a20": "品四十二字。大品經廣乘品中明。○什師九倍略。大",
    "X28n0592_005:0604a21": "論一百卷末明。○初阿後茶。大論八十九卷亦明四",
    "X28n0592_005:0604a22": "十二字。○南岳兩卷中釋。大唐內典錄第五卷云。有",
    "X28n0592_005:0604a23": "四十二字門兩卷。沙門慧思撰。○廣乘品。大論中即",
    "X28n0592_005:0604a24": "四念處品。○明一切法皆摩訶衍等。大品經云。菩薩",
    "X28n0592_005:0604b01": "摩訶薩摩訶衍。所謂字等語等。諸字入門。大論云。四",
    "X28n0592_005:0604b02": "十二字是一切字根本。因字有語。因語有名。因名有",
    "X28n0592_005:0604b03": "義。若聞字因字。乃至能了其義。初阿。具云阿提阿耨",
    "X28n0592_005:0604b04": "波提。秦言初不生。經云。阿字門一切法初不生。茶具",
    "X28n0592_005:0604b05": "云波茶。秦言必。經云茶字門入諸法邊竟處不終不",
    "X28n0592_005:0604b06": "生。過茶無字可說。○即說菩薩十地。此廣乘品後發",
    "X28n0592_005:0604b07": "趣品中明十地也。又次十地後說三乘共十地。即出",
    "X28n0592_005:0604b08": "到品中文。○釋廣乘品。大論四十八卷釋大品廣乘",
    "X28n0592_005:0604b09": "品。從四念處四正勤乃至十八不共法皆是摩訶衍。",
    "X28n0592_005:0604b10": "次釋四十二字門(云云)。門者一字入四十二字。四十",
    "X28n0592_005:0604b11": "二字亦入一字。字為世執謂之法。眾聖所由謂之門。",
    "X28n0592_005:0604b12": "大論四十九卷釋發趣品。五十卷釋發趣之餘。即次",
    "X28n0592_005:0604b13": "釋出到品。大品經發趣中只云從一地至一地。大論",
    "X28n0592_005:0604b14": "答出二種地。一者但菩薩地。二者共地。但菩薩地。歡",
    "X28n0592_005:0604b15": "喜地。至十法雲地。共地。乾慧乃至佛地也。○乃至法",
    "X28n0592_005:0604b16": "雲地中明脩治地業。經明初地脩行十事治地業。乃",
    "X28n0592_005:0604b17": "至九地具足十二法。十地菩薩當知如佛。又云十地",
    "X28n0592_005:0604b18": "菩薩具足六波羅蜜四念處乃至具足圓滿斷一切",
    "X28n0592_005:0604b19": "煩惱及習(云云)。○無人乘而到乾慧等地經云無有",
    "X28n0592_005:0604b20": "人眾是乘出者。何以故。是乘及出者所用法及出時",
    "X28n0592_005:0604b21": "是一切法皆無所有。用何等法當出。何以故。我不可",
    "X28n0592_005:0604b22": "得。乃至第十地不可得故。不可得畢竟淨故。云何為",
    "X28n0592_005:0604b23": "初地乃至十地。所謂乾慧地性地(云云)。乃至如是須",
    "X28n0592_005:0604b24": "菩提。菩薩以一切法不可得故乘是摩訶衍出薩婆",
    "X28n0592_005:0604c01": "若。",
    "X28n0592_005:0604c02": "三料簡。○言前是料簡瓔珞等。謂前第四卷別教文",
    "X28n0592_005:0604c03": "中云。今若明位數須依瓔珞等。今此明圓位數。仍用",
    "X28n0592_005:0604c04": "瓔珞等。故須料簡。然前料簡品。而言料簡纓珞者。今",
    "X28n0592_005:0604c05": "圓斷四十二品。是四十二位能斷。而四十二位是纓",
    "X28n0592_005:0604c06": "珞名。故言料簡瓔珞。次料簡位。而言料簡涅槃等。今",
    "X28n0592_005:0604c07": "圓位應脩圓行。而行名同涅槃次第行等。故言料簡",
    "X28n0592_005:0604c08": "涅槃。○品位相成等謂今明四十二字圓位。修一心",
    "X28n0592_005:0604c09": "圓行。圓斷四十二品無明。故云品位相成(云云)。至大",
    "X28n0592_005:0604c10": "品三觀。元有一心三觀。正是今圓位中所用。故云觀",
    "X28n0592_005:0604c11": "心不須料簡。○莊子云。莊子有內外篇。此出外篇。輪",
    "X28n0592_005:0604c12": "扁斵輪人名扁也。",
    "X28n0592_005:0604c13": "三伏斷。○大經第六。四依品中。止觀第一記。輔行第",
    "X28n0592_005:0604c14": "五卷。○一空一切空等止觀云。一空一切空。無假中",
    "X28n0592_005:0604c15": "而不空。總空觀也。假中亦然。謂一假一切假。無空中",
    "X28n0592_005:0604c16": "而不假。總假觀也。一中一切中。無空假而不中。總中",
    "X28n0592_005:0604c17": "觀也。此是一心三觀中體一互融總三觀也。古云。三",
    "X28n0592_005:0604c18": "觀具四法。一名謂一相不立等。二體謂一空一切空",
    "X28n0592_005:0604c19": "等。三德謂即空是般若清淨義。即假是解脫自在義。",
    "X28n0592_005:0604c20": "即中是法身究竟義。四用謂空彰蕩相。假彰立法。中",
    "X28n0592_005:0604c21": "顯絕待。○寂滅忍亦名無生忍。仁王教化品。佛言大",
    "X28n0592_005:0604c22": "王五忍是菩薩法。伏忍上中下。信忍順忍無生忍寂",
    "X28n0592_005:0604c23": "滅忍皆上中下。名為諸佛菩薩脩般若波羅蜜今合",
    "X28n0592_005:0604c24": "二三為一。亦名伏忍。波斯匿王偈云。三世諸佛于中",
    "X28n0592_005:0605a01": "行。無不由此伏忍生。○仁王云等。第七受持品云。從",
    "X28n0592_005:0605a02": "習忍至頂三昧。皆名為伏一切煩惱。而無相信滅一",
    "X28n0592_005:0605a03": "切煩惱。生解脫智照第一義諦。今言金剛頂即金剛",
    "X28n0592_005:0605a04": "喻定頂三昧也。仁王經文不開等覺。即十地後心也。",
    "X28n0592_005:0605a05": "○寂滅通下。仁王教化品云。復次寂滅忍。佛與菩薩",
    "X28n0592_005:0605a06": "同用此忍入金剛三昧。○一切眾生滅盡定。是圓寂",
    "X28n0592_005:0605a07": "滅理定。非小乘事滅盡定也。○即是圓位。亦可通用。",
    "X28n0592_005:0605a08": "即謂六即。是圓位。當知圓無生事及寂滅理二名。亦",
    "X28n0592_005:0605a09": "可六即通用也。○因因果果等。大經疏云單因是境。",
    "X28n0592_005:0605a10": "重因是觀。單果是菩提。重果是涅槃。境但是因。不從",
    "X28n0592_005:0605a11": "因至于因因。但非因因。觀智從因至十因。故得是因",
    "X28n0592_005:0605a12": "因。菩提但是果。不從果至于果。但果非果果。涅槃從",
    "X28n0592_005:0605a13": "果至于果。故得是果果。○彼無明體亦因亦因因。亦",
    "X28n0592_005:0605a14": "果亦果果。大經文云。彼無明體亦因亦因因。識亦果",
    "X28n0592_005:0605a15": "亦果果。佛性亦爾。章安疏云。無明當體是因。而復為",
    "X28n0592_005:0605a16": "行作因。故是因因。識當體是果。復為行作果。故是果",
    "X28n0592_005:0605a17": "果。以譬例法。譬與法乖。但取少分為喻。故今籤中引",
    "X28n0592_005:0605a18": "用。不安識字。但約無明體論亦因亦因因亦果亦果",
    "X28n0592_005:0605a19": "果。○今從法譬等。謂章安疏既云譬與法乖。但取少",
    "X28n0592_005:0605a20": "分為喻。故荊溪意亦非全取無明行識以為境智。菩",
    "X28n0592_005:0605a21": "提涅槃之譬。但是先舉無明行等亦有因果因因果",
    "X28n0592_005:0605a22": "果之名。故云今從法譬俱得說之(云云)。○地持云第",
    "X28n0592_005:0605a23": "九離見禪。地持經第五卷禪品九種。一自性禪乃至",
    "X28n0592_005:0605a24": "第九清淨禪。第九復有十種禪。一世間清淨不昧不",
    "X28n0592_005:0605b01": "染污禪。二出世間清淨淨禪。三方便清淨淨禪。四得",
    "X28n0592_005:0605b02": "根本清淨淨禪。五根本上勝進清淨淨禪。六入住起",
    "X28n0592_005:0605b03": "力清淨淨禪。七捨復入力清淨淨禪。八神通所作力",
    "X28n0592_005:0605b04": "清淨淨禪。九離一切見清淨淨禪。十煩惱智障斷清",
    "X28n0592_005:0605b05": "淨淨禪(云云)。○界外三界。古云界外準界內立三界",
    "X28n0592_005:0605b06": "名。中理未窮通名見惑。通三界變易土中勝玅五塵",
    "X28n0592_005:0605b07": "名欲界思。不思議法塵為上界思。○唯佛一人等。仁",
    "X28n0592_005:0605b08": "王偈云。三賢十聖住果報。唯佛一人居淨土。三賢十",
    "X28n0592_005:0605b09": "聖忍中行。唯佛一人能盡源。○大經第六四依品云",
    "X28n0592_005:0605b10": "佛告迦葉。大涅槃微玅經中。有四種人。能護正法。建",
    "X28n0592_005:0605b11": "立正法。憶念正法。能多利益。憐憫世間。為世間依。安",
    "X28n0592_005:0605b12": "樂人天(云云)。疏云。四者數也。依者憑也。一切世間憑",
    "X28n0592_005:0605b13": "之得益。故言四依。",
    "X28n0592_005:0605b14": "圓教八相。○四明答日本問云。三周所授。乃八相應",
    "X28n0592_005:0605b15": "身記也。此之八相。始從初住分顯法身。終至玅覺究",
    "X28n0592_005:0605b16": "竟法身。皆能現此益物之相。華嚴云或見來下。降兜",
    "X28n0592_005:0605b17": "率也。處于母胎。托胎住胎也。或見初生。出胎也。或見",
    "X28n0592_005:0605b18": "出家。第五出家也。或見成道。第六成道也。或見轉法",
    "X28n0592_005:0605b19": "輪。第七轉法輪也。或見入涅槃。第八入涅槃也。大小",
    "X28n0592_005:0605b20": "八相開合存沒不同。如佛祖統紀中明。",
    "X28n0592_005:0605b21": "第五判麤玅。○同除四住等。解曰。四住者。只是見思。",
    "X28n0592_005:0605b22": "見為一住。名見一切處住地。思惑分三。一愛欲住地。",
    "X28n0592_005:0605b23": "二色愛住地。三無色愛住地。此之四住。三藏佛與六",
    "X28n0592_005:0605b24": "根清淨人同斷。故言同除四住也。無明即界外障中",
    "X28n0592_005:0605c01": "道之別惑。三藏教止論界內通惑無明名字尚不能",
    "X28n0592_005:0605c02": "知。況復伏斷。故言三藏則劣。○設開十地為三十品。",
    "X28n0592_005:0605c03": "仁王觀空品云。十地三十空故。始生住生終生不可",
    "X28n0592_005:0605c04": "得。地地中三生空故。○定爵論勳。爵者。封也。爵有五",
    "X28n0592_005:0605c05": "等。謂公侯伯子男也。勳功也。○高麤低玅。四教儀云。",
    "X28n0592_005:0605c06": "只緣教彌權。位彌高。教彌實。位彌下。○七位興如華",
    "X28n0592_005:0605c07": "嚴二興等。謂五時教興。各有所為。如初時擬宜。乃至",
    "X28n0592_005:0605c08": "第四時淘汰。法華開顯。即各有所以也。此是法華中",
    "X28n0592_005:0605c09": "施開廢正義。",
    "X28n0592_005:0605c10": "七位廢。○此中不全同法華。後籤云。前諸興廢。並約",
    "X28n0592_005:0605c11": "法華前教也。○且對衍門存三廢一。謂摩訶衍門無",
    "X28n0592_005:0605c12": "三藏教。故存通別圓三。廢一藏教也。止觀第三記。輔",
    "X28n0592_005:0605c13": "行十四卷。○汝棄小用大等。謂佛出世說教。元以小",
    "X28n0592_005:0605c14": "乘為入大方便。今汝棄小。探用大乘經義辨菩薩義。",
    "X28n0592_005:0605c15": "是失佛方便意。故云沒小乘為大方便也。又汝若不",
    "X28n0592_005:0605c16": "肯伏自己不曉小乘為入大方便。則汝所弘毗婆沙",
    "X28n0592_005:0605c17": "論文中自有三藏菩薩義。何須探用大也。若本自有",
    "X28n0592_005:0605c18": "不用。豈非彰顯毗婆沙。論主不解菩薩義乎。故次直",
    "X28n0592_005:0605c19": "破其謬用之二失。恐小乘師云我不嫌論主不解。故",
    "X28n0592_005:0605c20": "即云汝若不嫌。何須棄之。論主即毗婆沙論主也。",
    "X28n0592_005:0605c21": "次正明廢。○二道三法四果。無量義經說法品云。三",
    "X28n0592_005:0605c22": "法四果二道不一。○于正釋中四教。謂正釋中先釋",
    "X28n0592_005:0605c23": "二道。既言置頓。故釋漸四教也。",
    "X28n0592_005:0605c24": "圓位。○第十經。即一切大眾所問品中。○是義不然。",
    "X28n0592_005:0606a01": "經文殊云佛所說偈其義有餘(云云)。葢經先有問答。",
    "X28n0592_005:0606a02": "一切契經說有餘義。無餘義耶。善男子我所說者。亦",
    "X28n0592_005:0606a03": "有餘義亦無餘義。次出七偈。此中偈即七之一。以明",
    "X28n0592_005:0606a04": "有餘無餘義(云云)。大經中意。有餘不了屬昔教。無餘",
    "X28n0592_005:0606a05": "顯了是今大涅槃經。",
    "X28n0592_005:0606a06": "釋四果。○如前所說。如前約教中。○法華三教等。謂",
    "X28n0592_005:0606a07": "法華純圓開會前四時三教行位為一圓教行位。故",
    "X28n0592_005:0606a08": "前三教行位皆廢。一圓教行位不廢也。○無量義云",
    "X28n0592_005:0606a09": "不合。玄第十引無量義云。三法四果二道不一。不一",
    "X28n0592_005:0606a10": "即不合也。○四十餘年未顯真實。無量義經說法品",
    "X28n0592_005:0606a11": "云。自我道場菩提樹下端坐。得成無上菩提。以佛眼",
    "X28n0592_005:0606a12": "觀一切諸法。不可宣說。所以者何。以諸眾生性欲不",
    "X28n0592_005:0606a13": "同。種種說法。以方便力。四十餘年未顯真實。是故眾",
    "X28n0592_005:0606a14": "生得道差別。不得疾成無上菩提。善男子。法譬如水。",
    "X28n0592_005:0606a15": "能洗垢穢。若井若池若江若河溪渠大海。皆悉能洗",
    "X28n0592_005:0606a16": "垢穢。其法水者亦復如是。能洗眾生諸煩惱垢。水性",
    "X28n0592_005:0606a17": "是一。江河井池。溪渠大海。各各別異。其法性者亦復",
    "X28n0592_005:0606a18": "如是。洗除塵勞。等無差別。三法四果二道不一。水雖",
    "X28n0592_005:0606a19": "俱洗。而井非池。池非江河。溪渠非海。如來世雄。于法",
    "X28n0592_005:0606a20": "自在。所說諸法亦復如是。初中後說。皆能洗除眾生",
    "X28n0592_005:0606a21": "煩惱。而初非中而中非後。初中後說文辭雖一。而義",
    "X28n0592_005:0606a22": "各異。我起樹王。詣波羅奈鹿野園中(云云)。次說方等",
    "X28n0592_005:0606a23": "(云云)。摩訶般若(云云)。○第八明開中。應分云先指如",
    "X28n0592_005:0606a24": "前。次顯今經意。○具如前說。如前明二妙。絕待中釋。",
    "X28n0592_005:0606b01": "○即成假名玅。假名五品觀行位也。○第九行經言",
    "X28n0592_005:0606b02": "五譬成四教位者。其第五譬對不定秘密。但不定秘",
    "X28n0592_005:0606b03": "密秪即用藏通別圓之位。故云五譬成四教位。○羅",
    "X28n0592_005:0606b04": "漢地為佛地。前玄第四卷下釋。○三十二云。大經迦",
    "X28n0592_005:0606b05": "葉品之二。○第九卷。大經菩薩品中。經文凡夫在佛",
    "X28n0592_005:0606b06": "後列。○二十五云。師子吼品文。○牛食餘草。經云。更",
    "X28n0592_005:0606b07": "有異草。牛若食者。則無醍醐。○纓珞云頓悟世尊。纓",
    "X28n0592_005:0606b08": "珞本業經下卷。問。為頓等覺。為漸漸覺。佛答言。頓覺",
    "X28n0592_005:0606b09": "如來。非漸漸覺。三世諸佛所說無異。○兩教義理相",
    "X28n0592_005:0606b10": "濫者。謂不定是顯露不定。秘密是秘密不定。兩教總",
    "X28n0592_005:0606b11": "名不定。但互相知互不相知。以分兩教之殊。故云義",
    "X28n0592_005:0606b12": "理相濫。前文第一卷。即標教章中。○第二十七云。師",
    "X28n0592_005:0606b13": "子吼品之三云。一切眾生身不一種。云何而言佛性",
    "X28n0592_005:0606b14": "為一。佛言。譬如有人置毒乳中。乃至醍醐。皆悉有毒。",
    "X28n0592_005:0606b15": "乳不名酪。酪不名乳。乃至醍醐亦復如是。名字雖變。",
    "X28n0592_005:0606b16": "毒性不失。徧五味中。皆悉如是。若服醍醐。亦能殺人。",
    "X28n0592_005:0606b17": "實不置毒于醍醐中。眾生佛性亦復如是。雖處五道。",
    "X28n0592_005:0606b18": "而是佛性常一。論斯教行顯密不定相。謂即顯露不",
    "X28n0592_005:0606b19": "定與秘密不定之相也。○探賾音宅。深也。藉今生重",
    "X28n0592_005:0606b20": "聞方發。玄第十云。此謂過去佛所。嘗聞大乘實相之",
    "X28n0592_005:0606b21": "教。譬之以毒。今值釋迦聲教。其毒即發。結惑人死。○",
    "X28n0592_005:0606b22": "菩薩容有。二乘的無。謂法華前顯密入者。菩薩容有。",
    "X28n0592_005:0606b23": "若二乘在法華前。密入或有。顯入決無。故云的無。此",
    "X28n0592_005:0606b24": "二句正明上諸經未有顯露歷味入玅等。釋籤第一",
    "X28n0592_005:0606c01": "上云。二乘唯在法華。菩薩處處得入。○各有二意。謂",
    "X28n0592_005:0606c02": "次第入玅。開麤即玅。各有按位開入。及增進開入也",
    "X28n0592_005:0606c03": "圓乘三相不同。○因緣三界無後三界。此約攝大乘",
    "X28n0592_005:0606c04": "論七種生死。立兩重三界也。○五三法玅。不並不別。",
    "X28n0592_005:0606c05": "與不縱不橫。名異義同。不並即不橫。不別即不縱也。",
    "X28n0592_005:0606c06": "○佛性者亦一非一等。大經二十五卷。佛告師子吼。",
    "X28n0592_005:0606c07": "佛性者。亦色非色非非色。亦相非相非非相。亦一非",
    "X28n0592_005:0606c08": "一非非一。乃至亦字非字非非字。共九章。次釋中釋",
    "X28n0592_005:0606c09": "第三章云。云何為一。一切眾生悉一乘故。云何非一。",
    "X28n0592_005:0606c10": "說三乘故。云何非一非非一。無數法故。○亦名如來",
    "X28n0592_005:0606c11": "之藏。與前如來藏稍殊。此總該三法。前是別約三法",
    "X28n0592_005:0606c12": "中一。故多之字。",
    "X28n0592_005:0606c13": "歷別三法。○若止觀中明方便乘九念處者。止觀第",
    "X28n0592_005:0606c14": "十下見境脩觀中云。三車即是三藏中三乘念處。亦",
    "X28n0592_005:0606c15": "是通中三人共一念處。又是別方便中三種念處。真",
    "X28n0592_005:0606c16": "實一種念處。又圓一實念處。略說九種念處彼第九",
    "X28n0592_005:0606c17": "是圓而俱云方便乘者。約次第隨諸教後故(云云)。○",
    "X28n0592_005:0606c18": "九人生方便。謂圓信一也。別三十心三也。通三乘藏",
    "X28n0592_005:0606c19": "二乘也。○九醫未詳。文句云。有十種醫。前三是舊醫",
    "X28n0592_005:0606c20": "即外道也。第四二乘。第五六度菩薩。第六通菩薩。第",
    "X28n0592_005:0606c21": "七別菩薩。第八圓信。第九圓後心。第十圓如來。○九",
    "X28n0592_005:0606c22": "土。淨名疏四土相望。十種差別。一同居自異。乃至第",
    "X28n0592_005:0606c23": "十諸土非垢。寂光非淨。前九正明諸土不同。第十但",
    "X28n0592_005:0606c24": "明諸土體耳。如輔行二十一卷明。○日月運行。易經",
    "X28n0592_005:0607a01": "上傳第一章云。鼓之以雷霆。潤之以風雨。日月運行。",
    "X28n0592_005:0607a02": "一寒一暑。說文許慎著。名許氏說文。○下文廣明索",
    "X28n0592_005:0607a03": "義。文句第五卷下。○元夫如來下。○點空說法。後感",
    "X28n0592_005:0607a04": "應玅中籤云。先破性已。然後方可點空說四(云云)",
    "X28n0592_005:0607a05": "六誡勸。○四相品。經云。佛告迦葉菩薩。分別開示大",
    "X28n0592_005:0607a06": "般涅槃有四相義。一自正。二正他。三能隨問答。四善",
    "X28n0592_005:0607a07": "解因緣義。此中所引是正他文。有五。初女人默念。二。",
    "X28n0592_005:0607a08": "爾時下如來故問。三爾時女人下女人歎佛。四唯願",
    "X28n0592_005:0607a09": "下請法多少。五佛言下結也。心大歡喜。即初世界悉",
    "X28n0592_005:0607a10": "檀也。○大經第八。如來性品中。佛對迦葉言。方等經",
    "X28n0592_005:0607a11": "者。猶如甘露。亦如毒藥。次迦葉問如來何緣說方等。",
    "X28n0592_005:0607a12": "如甘露亦如毒藥。佛說偈云。無礙智甘露(云云)。章安",
    "X28n0592_005:0607a13": "疏云。雙明愚智二人。",
    "X28n0592_005:0607a14": "四圓教。○達到乘義猶在。後文云運車達到。猶名為",
    "X28n0592_005:0607a15": "車。果乘亦爾猶名為運。○其車高廣等。文句云。車體",
    "X28n0592_005:0607a16": "分三。先敘高廣。次明白牛。三明儐從。此中引高廣中",
    "X28n0592_005:0607a17": "初二句。初句譬如來深遠。橫周法界。豎徹三諦。故言",
    "X28n0592_005:0607a18": "高廣。次句譬萬行脩飾也。○大論七十七發趣品。令",
    "X28n0592_005:0607a19": "大論七十七卷釋夢誓品及魔愁品等。發趣品。在四",
    "X28n0592_005:0607a20": "十九卷及五十卷中。經云十四轉見。論釋云何菩薩",
    "X28n0592_005:0607a21": "轉見。于聲聞辟支佛地見轉故。○別顯一科。即別明",
    "X28n0592_005:0607a22": "三法科。禿乘。輔行云。但有車體。既無具度。故名為禿。",
    "X28n0592_005:0607a23": "○大經第五四相品文。先譬。有三節。初欲教大。懼不",
    "X28n0592_005:0607a24": "速下次緣不堪。而不教下三不說大。言半字下次法",
    "X28n0592_005:0607b01": "合。只引合初欲說大一節末幾句。金光明記云。毗伽",
    "X28n0592_005:0607b02": "羅論。此云記論。婆尼尼造。明種種經書。并諸雜語。又",
    "X28n0592_005:0607b03": "名字本。河西云世間文字之根本。典籍音聲之論(云",
    "X28n0592_005:0607b04": "云)。○理方等。如普賢方等。調斥方等。即第三時約法",
    "X28n0592_005:0607b05": "立。○空縱藏橫實相那不縱橫。欲顯實相有縱橫。方",
    "X28n0592_005:0607b06": "見宛轉相即。正見不縱不橫義。二義猶別者。謂第一",
    "X28n0592_005:0607b07": "義空。與如來藏二義猶別。未見融即也。○三對六句。",
    "X28n0592_005:0607b08": "謂用向四句。改成三對六句。初對即向初句及第四。",
    "X28n0592_005:0607b09": "句。第二第三兩對。即具足中間兩句成兩對。故云三",
    "X28n0592_005:0607b10": "對六句。○初對者。是次二對中初對也。然字下。通辨",
    "X28n0592_005:0607b11": "初文三對也。故第三對。是總三對中第三對也。不殊",
    "X28n0592_005:0607b12": "初對。是總三對中初對也。為對第二。是總三對中第",
    "X28n0592_005:0607b13": "二對也。以明第三。即上然第三對也。謂總三對中第",
    "X28n0592_005:0607b14": "三對。不異總三對中初對。既是不異。何用第三。為對",
    "X28n0592_005:0607b15": "總三對中第二對。故明第三對也。○占察下卷。占察",
    "X28n0592_005:0607b16": "善惡業報經兩卷。堅淨信起請。佛轉命地藏菩薩說。",
    "X28n0592_005:0607b17": "上卷明占察法。下卷明求大乘者進趣方便(云云)。復",
    "X28n0592_005:0607b18": "次彼心名如來藏所謂具足無量無邊不可思議無",
    "X28n0592_005:0607b19": "漏清淨功德之業。以諸佛法身。從無始本際來。無障",
    "X28n0592_005:0607b20": "無礙。自在不滅。一切化現。種種功業。常恒不息。以一",
    "X28n0592_005:0607b21": "佛身即一切諸佛身(云云)。所有作業。亦皆共一。平等",
    "X28n0592_005:0607b22": "無二。以依一法性。而有作業同化。體無別異故。如是",
    "X28n0592_005:0607b23": "諸佛法身徧一切處。隨諸眾生生死。恒為作依。次譬",
    "X28n0592_005:0607b24": "如空(云云)。○止觀正助合行。止觀十乘中。前六乘是",
    "X28n0592_005:0607c01": "正。第七對治助開是助也。○以我因為汝果。前以別",
    "X28n0592_005:0607c02": "格圓。約因果判中云。以我之因為汝之果。別位則麤。",
    "X28n0592_005:0607c03": "故前三教並非是玅。",
    "X28n0592_005:0607c04": "四明開。○其家大小都無知者。經云。如貧女人舍內。",
    "X28n0592_005:0607c05": "多有真金之藏。家人大小無有知者。止觀第一記輔",
    "X28n0592_005:0607c06": "行第五卷。○論人云。是弘中論人也。○如章安釋。即",
    "X28n0592_005:0607c07": "前引大經章安疏。",
    "X28n0592_005:0607c08": "五始終。○一念具十界等。此與文句四番解釋十如",
    "X28n0592_005:0607c09": "中。第四約位釋同。但彼初三直指理性三德。此約逆",
    "X28n0592_005:0607c10": "脩為順性。故今初三亦是理性。以惑業苦三即理性",
    "X28n0592_005:0607c11": "三德故。如法數中十如三軌圖明。又與前第二卷上",
    "X28n0592_005:0607c12": "佛界釋同。但彼初三不說三道。○三道法譬。如初文",
    "X28n0592_005:0607c13": "釋眾生法中。然前眾生法與此中譬。只性中火譬是",
    "X28n0592_005:0607c14": "同。餘多不同。三道即相性體者。謂相即業。性即惑。體",
    "X28n0592_005:0607c15": "即苦也。此與前第三上因緣合十如境中不同。彼論",
    "X28n0592_005:0607c16": "四聖因緣十如。故以體力作為三道也。○故淨名云。",
    "X28n0592_005:0607c17": "是佛道品中文。○六類通三法。金光明玄義。約果上",
    "X28n0592_005:0607c18": "說十三法。從三德乃至三道。徧攝一切法。此中正明",
    "X28n0592_005:0607c19": "三軌。以三軌類通一切三法。乃明從因至果。與彼意",
    "X28n0592_005:0607c20": "異。○舉大要明始終。謂此中明從因至果。故始三道",
    "X28n0592_005:0607c21": "終三德耳。○十條生起。輔行云此十三轉展相對。其",
    "X28n0592_005:0607c22": "義不殊。義雖不殊。生起次第。不無前後。無始流轉不",
    "X28n0592_005:0607c23": "出三道。流轉由識。識內具性。照性由智。智滿成道。道",
    "X28n0592_005:0607c24": "由乘至。至故身顯。顯必涅槃。涅槃具故。稱為三寶。寶",
    "X28n0592_005:0608a01": "必具德。是故始終且列此十。○一一條皆約六即。如",
    "X28n0592_005:0608a02": "法數第十卷十種三法對六即圖。法師品疏文與法",
    "X28n0592_005:0608a03": "數是同。若準藥艸喻品。智行性三初三種三法。從性",
    "X28n0592_005:0608a04": "三是理即。次三般若至三大乘。從行三是中間四即。",
    "X28n0592_005:0608a05": "後三身至三德。從智三是究竟即。今此中文意。一一",
    "X28n0592_005:0608a06": "三法皆通論六即也。若離若合者。離開也。即合三離",
    "X28n0592_005:0608a07": "九。如釋籤十不二門脩性不二門中及飜譯名義中",
    "X28n0592_005:0608a08": "詳明。橫豎該深者。如金光明玄義三法十種橫該豎",
    "X28n0592_005:0608a09": "深。○三道者。光明玄云。無明愛取是煩惱道。行有是",
    "X28n0592_005:0608a10": "業道。餘七是苦道。道明能通。此三更互相通。故名三",
    "X28n0592_005:0608a11": "道。今料簡中。明界外三道。是則兩處三界。總有三道。",
    "X28n0592_005:0608a12": "○即生死身而是法身。如指氷為水也。○無惑無照。",
    "X28n0592_005:0608a13": "如指薪為火也。○惡即資成。如指縛為脫也。○三識。",
    "X28n0592_005:0608a14": "輔行十一卷云。真諦三藏云。阿陀那七識。此云執我",
    "X28n0592_005:0608a15": "識。此即惑性。體是緣因。阿賴耶八識。此名藏識。以能",
    "X28n0592_005:0608a16": "盛持智種不失體是無沒無明。無明之性性是了因。",
    "X28n0592_005:0608a17": "菴摩羅九識名清淨識。即是正因。唐三藏不許此識。",
    "X28n0592_005:0608a18": "云第九乃第八異名。故新譯攝論不存第九。地論文",
    "X28n0592_005:0608a19": "中亦無第九。但以第八對正因。第七對了因。第六對",
    "X28n0592_005:0608a20": "緣因。今依真諦仍合六七共為緣因。唐三藏譯阿陀",
    "X28n0592_005:0608a21": "那云執持識。亦是第八。○初文者等。籤分二。初用真",
    "X28n0592_005:0608a22": "諦譯明今三識一心。次若凖下。準唯識論不可雷同",
    "X28n0592_005:0608a23": "彼義。○末那識。末那梵語。此云意。執持藏識所持諸",
    "X28n0592_005:0608a24": "法者。荊溪。用起信論識義釋。故不同唯識論中第七",
    "X28n0592_005:0608b01": "識義。然第七執第八見分為我。元有執持義無咎。○",
    "X28n0592_005:0608b02": "圓智成法身平智成報身。一往對配之言。然唯識意",
    "X28n0592_005:0608b03": "謂大圓鏡智證法身理。云成法身。四智總為自報身。",
    "X28n0592_005:0608b04": "從平等智現他報身。云平智成報身也。○此中不取",
    "X28n0592_005:0608b05": "第九。當讀斷謂此唯識宗四智三身中。不取第九識。",
    "X28n0592_005:0608b06": "以唐三藏不許有此識故。乃是下正判法相宗屬對。",
    "X28n0592_005:0608b07": "不與今同。位果二字疑倒。應云果位。○初心常觀三",
    "X28n0592_005:0608b08": "德。輔行云。委釋識義。非今所論。但以三識體性對于",
    "X28n0592_005:0608b09": "三德三因。于理即足。論家雖云飜識為智。而不即照",
    "X28n0592_005:0608b10": "三識一心。即此一心三智具足。○阿黎耶是真常淨",
    "X28n0592_005:0608b11": "識。天親十地論釋不動地云。善住阿黎耶識真如法",
    "X28n0592_005:0608b12": "中故。當時弘地論人有二。此即計真如依持人。○攝",
    "X28n0592_005:0608b13": "論云如金土染淨。真諦譯攝大乘論云。真實性為清",
    "X28n0592_005:0608b14": "淨分。依他起為染汙清淨分。以何為譬。以金藏土為",
    "X28n0592_005:0608b15": "譬。如金藏土中。見有三法。一地界。二金。三土。于地界",
    "X28n0592_005:0608b16": "中。土非有而顯現。金實有不顯現。若火燒煉。土則不",
    "X28n0592_005:0608b17": "顯現。金相自現云云。光明玄云。若依攝論如土染金。",
    "X28n0592_005:0608b18": "即是圓意。土即阿陀那。染即阿黎耶。金即菴摩羅。此",
    "X28n0592_005:0608b19": "即圓說也。○豈非阿陀那識。此大師用真諦譯也。籤",
    "X28n0592_005:0608b20": "云譬末那。用唐譯也。又荊溪用大論三十六卷中。為",
    "X28n0592_005:0608b21": "是心相續故諸心名為一意。故云即是六七譬末那",
    "X28n0592_005:0608b22": "也。○三佛性中疏文且據等。在文句第五卷上末。○",
    "X28n0592_005:0608b23": "不一異者名之為如。用淨名經彌勒章文。但彼經云",
    "X28n0592_005:0608b24": "夫如者不二不異。○三大乘。亦用攝論三名。而義不",
    "X28n0592_005:0608c01": "同。光明玄云。運荷名乘。理性虗通。任運荷諸法。故名",
    "X28n0592_005:0608c02": "理乘。智隨于境。如葢隨函。故名隨乘。得果得機。得果",
    "X28n0592_005:0608c03": "自解脫。得機令他解脫。故名得乘。○不論名字下。應",
    "X28n0592_005:0608c04": "有問。何故六即中。不論名字。而圓位之始。不以五品",
    "X28n0592_005:0608c05": "為正位。但以五品為假名。次名字非位下。答。○三身",
    "X28n0592_005:0608c06": "者。光明玄云。三種法聚故名。身理法聚名法身。智法",
    "X28n0592_005:0608c07": "聚名報身。功德法聚名應身。○新金光明者。謂北涼",
    "X28n0592_005:0608c08": "曇無讖譯金光明經四卷。隋開皇年間沙門寶貴合",
    "X28n0592_005:0608c09": "新舊譯成八卷。即新金光明經。○佛真法身等。在四",
    "X28n0592_005:0608c10": "卷金光明經中。四天王品文。○佛三身從方等生。普",
    "X28n0592_005:0608c11": "賢觀經云。此方等經是諸佛眼。諸佛因是得具五眼。",
    "X28n0592_005:0608c12": "佛三種身從方等生。是大法印般涅槃海。如此海中",
    "X28n0592_005:0608c13": "能生三種佛清淨身。止觀第二文。在第五旨歸中并",
    "X28n0592_005:0608c14": "記。",
    "X28n0592_005:0608c15": "三涅槃。○不生不滅涅槃。實相不可染。不可淨。不染",
    "X28n0592_005:0608c16": "即不生。不淨即不滅。名性淨涅槃。脩因契理。惑畢竟",
    "X28n0592_005:0608c17": "不生。智畢竟不滅。名圓淨涅槃。寂而常照。機感即生。",
    "X28n0592_005:0608c18": "此生非生。緣謝即滅。此滅非滅。名方便淨涅槃。○三",
    "X28n0592_005:0608c19": "寶。知覺名為佛等。思益經第一卷。菩薩正問品偈云。",
    "X28n0592_005:0608c20": "知法名為佛。知離名為法。知無名為僧。是菩薩徧行。",
    "X28n0592_005:0608c21": "○光明玄云。可尊可重名寶。至理可尊。法寶。覺理之",
    "X28n0592_005:0608c22": "智可尊。佛寶。毗盧遮那徧一切處。即事而理。此和可",
    "X28n0592_005:0608c23": "尊。名僧寶。十三德。光明玄。云何名德。一一法皆具常",
    "X28n0592_005:0608c24": "樂我淨故。法者可軌。諸佛軌之而成佛故。身者聚也。",
    "X28n0592_005:0609a01": "一法具一切法。無缺減故。般若者。覺了三諦法故。解",
    "X28n0592_005:0609a02": "脫者。于諸法無染無住故。○大經第九。菩薩品中。○",
    "X28n0592_005:0609a03": "止觀第二記。輔行第十卷。如前釋眾生法者。前第二",
    "X28n0592_005:0609a04": "卷上釋眾生法中。判權實破光宅等。止觀十如破者。",
    "X28n0592_005:0609a05": "止觀第五卷上。明不思議境。破古人判法華涅槃及",
    "X28n0592_005:0609a06": "判十如權實。○破地攝師者執教道。如前籤云。別雖",
    "X28n0592_005:0609a07": "同證。教道全權。故苦破之。令同證道。○大經第八。如",
    "X28n0592_005:0609a08": "來性品文。章安疏云。先譬次合。初譬為四。一明起有",
    "X28n0592_005:0609a09": "我病。二說無我藥。三邪我病息。四真我教興。女人用",
    "X28n0592_005:0609a10": "譬佛智勝應。生育一子。譬于眾生稟教生解。以解微",
    "X28n0592_005:0609a11": "故。故言嬰孩。著邪常故。故言得病。次以女下譬說無",
    "X28n0592_005:0609a12": "我之藥。又三。一佛智觀機。二得機設化。三斷邪我。初",
    "X28n0592_005:0609a13": "文權智起大悲。故言愁惱。覔無我機。故言求醫。次良",
    "X28n0592_005:0609a14": "醫既至。即得機施化。設三種藥譬無常三脩。三因告",
    "X28n0592_005:0609a15": "下斷邪我教。此中乳譬真我。真我非時。故言莫與。苦",
    "X28n0592_005:0609a16": "味塗乳。譬以無我覆于真我。如苦與甜其性相違。前",
    "X28n0592_005:0609a17": "合三藥中。何故復有乳。此亦是無我。苦味與常相違。",
    "X28n0592_005:0609a18": "三其兒下。譬邪我病息。先明病息。次明藥息。真我緣",
    "X28n0592_005:0609a19": "起。故言渴乏。我無我違。故言毒氣。無我治邪。邪消藥",
    "X28n0592_005:0609a20": "息。故言藥消。四母乃洗乳譬真我教興。又四。一為說。",
    "X28n0592_005:0609a21": "二違情。三重說。四受行。次經合譬意。初合說無我。說",
    "X28n0592_005:0609a22": "如來下。次合說真我。○十條初後。前十條初是三道。",
    "X28n0592_005:0609a23": "今三軌為初者。此經開顯。點三道性即三軌故。○一",
    "X28n0592_005:0609a24": "點在上。二點居下。大經哀歎品疏云。外國有舊新兩",
    "X28n0592_005:0609b01": "伊。舊伊橫豎斷絕相離。借此況彼。橫如列火。豎如點",
    "X28n0592_005:0609b02": "水。各不相續。不橫不同列火。不豎不同點水。應如此",
    "X28n0592_005:0609b03": "土艸書下字相。細畫相連是新伊相。言上下而無縱",
    "X28n0592_005:0609b04": "等者。此籤分二。先釋上下而無縱義。先約字義釋。謂",
    "X28n0592_005:0609b05": "[∴△]字三點。雖一點在上。而二點居下。不同點水之縱。",
    "X28n0592_005:0609b06": "此新[∴△]也。今圓三德亦爾。謂一性二脩。故不同點水",
    "X28n0592_005:0609b07": "縱。雖下。對別縱釋上不縱義。謂法身雖本有。然圓家",
    "X28n0592_005:0609b08": "即惑業苦是理性三德。故脩染惡即是性緣了。全性",
    "X28n0592_005:0609b09": "起脩。一性二脩。位位法身。為了因所照。緣因所嚴。因",
    "X28n0592_005:0609b10": "脩至果得非前後。故不同別教為惑所覆。有緣義也。",
    "X28n0592_005:0609b11": "○第二釋表裏而無橫義。先約字義釋。謂[∴△]字三點。",
    "X28n0592_005:0609b12": "雖二點居下。而一點在上。不同列火之橫。列火即走",
    "X28n0592_005:0609b13": "火也。此新[∴△]也。三德亦爾。謂二脩一性。故不同列火",
    "X28n0592_005:0609b14": "之橫。次亦對別橫釋上不橫義。謂般若解脫雖脩成。",
    "X28n0592_005:0609b15": "然圓三德二脩一性。一一互融。含一切法相冥相收。",
    "X28n0592_005:0609b16": "而非橫義。故不同別人理體具足而不相收(云云)。○",
    "X28n0592_005:0609b17": "初判次開者。謂十三法。或有通前四時三教。今既以",
    "X28n0592_005:0609b18": "此經三軌類通。故須判開(云云)。既通三教故立二諦",
    "X28n0592_005:0609b19": "約城渚判。此即約教也。○順大論文。大論第一緣起",
    "X28n0592_005:0609b20": "中。以摩訶衍為第一義。對小乘為三悉檀。此判以第",
    "X28n0592_005:0609b21": "一義對三悉檀者。亦順大論文。仍成別義。○通論皆",
    "X28n0592_005:0609b22": "四者。謂若通論。四教皆具四悉。是則今經唯圓四悉。",
    "X28n0592_005:0609b23": "故下五時中云。此經但有圓實四悉也。○羅剎半偈",
    "X28n0592_005:0609b24": "半珠。大經聖行品之三云。若行婆羅門聞羅剎說諸",
    "X28n0592_005:0609c01": "行無常是生滅法。婆羅門讚言。大士汝于何處而得",
    "X28n0592_005:0609c02": "此半如意珠。○自行因果已滿。謂因收境智行位四",
    "X28n0592_005:0609c03": "玅。果即三法玅也。",
    "X28n0592_005:0609c05": "玄籤證釋卷第五"
}