{
    "T36n1736_006:0039a11": "5大方廣佛華嚴經隨疏演義鈔卷",
    "T36n1736_006:0039a12": "第六",
    "T36n1736_006:0039a14": "唐清涼山大華嚴寺沙門澄觀述",
    "T36n1736_006:0039a15": "疏「今承理教之力略啟四門」下，第三開",
    "T36n1736_006:0039a16": "章別釋也。於中先標、後釋。今初也。應有",
    "T36n1736_006:0039a17": "難云：既極位方知，何以凡情輒窺大教？故",
    "T36n1736_006:0039a18": "此云耳，依憑教理，聖教許故。故《涅槃》云",
    "T36n1736_006:0039a19": "「具縛凡夫能知如來祕密之藏。」〈毘盧遮那品〉",
    "T36n1736_006:0039a20": "云「如因日光照，還見於日輪。我以佛智",
    "T36n1736_006:0039a21": "光，見佛所行道。」即因佛教能了教也。即仰",
    "T36n1736_006:0039a22": "推之智，信解而知耳。疏「今初西域」下，釋第",
    "T36n1736_006:0039a23": "一門。於中三：初雙標開合、次「且不分」下雙",
    "T36n1736_006:0039a24": "釋開合、後「以斯多義」下雙結開合。今初也。",
    "T36n1736_006:0039a25": "西域開合者，如龍樹之釋《大品》、無著之解",
    "T36n1736_006:0039a26": "《金剛》等，皆合而不分也；而智光、戒賢各分",
    "T36n1736_006:0039a27": "三時，皆開而不合也。東夏開不開者，如僧",
    "T36n1736_006:0039a28": "肇之解《淨名》、僧叡之釋《思益》等，皆合而不",
    "T36n1736_006:0039a29": "分也；生公之立四輪、智者之立四教等，",
    "T36n1736_006:0039b01": "皆開而不合也。故諸德見開有失則合、見",
    "T36n1736_006:0039b02": "合有失則開，不應局執也。疏「殊途同歸」",
    "T36n1736_006:0039b03": "者，《周易》云「天下殊途而同歸，百慮而一致。」",
    "T36n1736_006:0039b04": "謂若千逕九逵王城不二，九流百氏大道寧",
    "T36n1736_006:0039b05": "差。今疏借用，乃通三義：一約教，始隨機",
    "T36n1736_006:0039b06": "異故殊途，終歸顯實故一致；二約機則異，",
    "T36n1736_006:0039b07": "就理常一；三體外無權，權即是實，故殊途",
    "T36n1736_006:0039b08": "同致也。疏「二、一音普應一雨普滋」者，一音",
    "T36n1736_006:0039b09": "即是《淨名》，一雨即《法華．藥草喻品》，謂三草二",
    "T36n1736_006:0039b10": "木不同，同承一雨之潤；五性三乘不一，法",
    "T36n1736_006:0039b11": "雨一味無差故。彼經云「如來知是一相一味",
    "T36n1736_006:0039b12": "之法，所謂解脫相、離相、滅相、究竟涅槃常",
    "T36n1736_006:0039b13": "寂滅相，終歸於空」等。疏「三、原聖本意為一",
    "T36n1736_006:0039b14": "事故」者，亦是《法華》中意。故彼經云「過去諸佛",
    "T36n1736_006:0039b15": "以無量無數方便，種種因緣譬喻言詞，而為",
    "T36n1736_006:0039b16": "眾生演說諸法，是法皆為一佛乘故。」一",
    "T36n1736_006:0039b17": "佛乘者，即華嚴矣。又云「我此九部法，隨順",
    "T36n1736_006:0039b18": "眾生說，入大乘為本，以故說是經。」皆為",
    "T36n1736_006:0039b19": "一事也。疏「四、隨一一文眾解不同」者，此通",
    "T36n1736_006:0039b20": "明諸經。如經說一無常，或有解者以生滅",
    "T36n1736_006:0039b21": "代謝故云無常；或云無彼常故名為無常；",
    "T36n1736_006:0039b22": "或云不生不滅名為無常；或即無法可常",
    "T36n1736_006:0039b23": "也；或云真如一法隨染淨緣轉變不常故",
    "T36n1736_006:0039b24": "名無常。或聞無常，便知對常以說無常，",
    "T36n1736_006:0039b25": "非常非無常，以為中道等。明知隨人解不",
    "T36n1736_006:0039b26": "同也。又苦集滅道四名則同，隨機解殊，乃",
    "T36n1736_006:0039b27": "有四種。又《涅槃》云「十二因緣，下智觀者得",
    "T36n1736_006:0039b28": "聲聞菩提，中智觀者得緣覺菩提，上智觀",
    "T36n1736_006:0039b29": "者得菩薩菩提，上上智觀者得佛菩提。」又",
    "T36n1736_006:0039c01": "如一乘，五教機解不同，三諦差別。《中論》偈",
    "T36n1736_006:0039c02": "云「因緣所生法，我說即是空，亦名為假名，",
    "T36n1736_006:0039c03": "亦是中道義。」即有多人解不同也。或云：既",
    "T36n1736_006:0039c04": "言因緣所生，那得即空？要須析因緣盡，",
    "T36n1736_006:0039c05": "方乃會空。呼十方空為即空。亦名為假",
    "T36n1736_006:0039c06": "名者，有為虛弱，勢不獨立。假眾緣成，從",
    "T36n1736_006:0039c07": "緣故假，非施權之假。亦是中道義者，離斷",
    "T36n1736_006:0039c08": "常故名為中道，非佛性中道。若作此解者，",
    "T36n1736_006:0039c09": "雖三句皆空，尚不成即空，況即假即中？此",
    "T36n1736_006:0039c10": "生滅四諦中義也。或云：因緣所生法，不須",
    "T36n1736_006:0039c11": "破滅，體即是空。而不得即假即中；設作假",
    "T36n1736_006:0039c12": "中，皆順入空。何者？諸法皆即空，無主宰",
    "T36n1736_006:0039c13": "故。假亦即空，假施設故。中亦即空，離斷常",
    "T36n1736_006:0039c14": "二邊故。此三番語異，俱順入空，退非二",
    "T36n1736_006:0039c15": "乘析法、進非別圓，乃是三獸度河之意耳。或",
    "T36n1736_006:0039c16": "謂即空即假即中，三種邐迤各各有異。三",
    "T36n1736_006:0039c17": "種皆空者，無主故空、虛設故空、無邊故空。",
    "T36n1736_006:0039c18": "三種皆假者，同有名字故假。三種皆中者，",
    "T36n1736_006:0039c19": "中真、中機、中實故。謂空名中者，約真諦故。",
    "T36n1736_006:0039c20": "假名中者，就機設化，不住化不化",
    "T36n1736_006:0039c21": "故。中名中者，約一實諦之中道故。此得別",
    "T36n1736_006:0039c22": "失圓。或謂即空即假即中，雖三而一、雖一",
    "T36n1736_006:0039c23": "而三，不相妨礙。三種皆空者，言思道斷故。",
    "T36n1736_006:0039c24": "三種皆假者，但有名字故。三種皆中者，即",
    "T36n1736_006:0039c25": "是實相故。但以空為名，即具假中，悟空即",
    "T36n1736_006:0039c26": "悟假中。餘亦如是。是知隨聞一法起種種",
    "T36n1736_006:0039c27": "解，圓機受教無教不圓，偏機受教圓亦偏",
    "T36n1736_006:0039c28": "矣。既隨一文異解，何須分判不同。疏「五、",
    "T36n1736_006:0039c29": "多種說法成枝流」者，上義亦傍該諸經，今正",
    "T36n1736_006:0040a01": "引當經立理。〈法界品〉云「法欲滅時有千部",
    "T36n1736_006:0040a02": "異、千種說法」等，何不尋條以得根，便欲派",
    "T36n1736_006:0040a03": "本而為末，渾純源之一味，成澆薄之枝",
    "T36n1736_006:0040a04": "流。疏「以斯五義」下，三總結也。夫子云：「攻乎",
    "T36n1736_006:0040a05": "異端，斯害也矣。」何得執異迷同、是非競作？",
    "T36n1736_006:0040a06": "疏「其分教者」下，釋分教中乃有十意：前五",
    "T36n1736_006:0040a07": "對前五義，後五顯過於前。疏「一、理雖一味」",
    "T36n1736_006:0040a08": "等者，謂今欲分教，非欲分理。迷於權實，寧",
    "T36n1736_006:0040a09": "契佛心？二中，一音但是教本，非即是教，教",
    "T36n1736_006:0040a10": "乃在機。隨機不同，今分彼教。故《淨名》云「佛",
    "T36n1736_006:0040a11": "以一音演說法，眾生各各隨所解。」今分隨",
    "T36n1736_006:0040a12": "所解耳。其猶長風是一，百竅異吹。豈以一",
    "T36n1736_006:0040a13": "風不殊，便謂百竅齊響？一雨，亦就佛說。三",
    "T36n1736_006:0040a14": "草，即就機殊。今分三草教殊，非析一雨令",
    "T36n1736_006:0040a15": "異，故經云「雖一地所生、一雨所潤，而諸草",
    "T36n1736_006:0040a16": "木各有差別。」以一音一雨義相不異，故但",
    "T36n1736_006:0040a17": "說一音。三中「本意未申」者，如佛本為一大",
    "T36n1736_006:0040a18": "事出現於世，四十餘年未顯真實，今分一",
    "T36n1736_006:0040a19": "代時教，豈妨判有淺深？言「隨他意語」者，佛",
    "T36n1736_006:0040a20": "有三語：一隨自意語，說自所證一實等故；",
    "T36n1736_006:0040a21": "二隨他意語，一向方便引眾生故；三隨自他",
    "T36n1736_006:0040a22": "意語，半稱自證、半隨機故。今分後之二語，",
    "T36n1736_006:0040a23": "不分初一隨自意也。四中「言有通別」者，如",
    "T36n1736_006:0040a24": "前所引，此通隨聞異解；有不通者，就此分",
    "T36n1736_006:0040a25": "之。如說人空法有，斯即小乘，不可名大。",
    "T36n1736_006:0040a26": "若說二空，此可名大，不得名小。說有五",
    "T36n1736_006:0040a27": "性非是一性，說一性處非是說五。如是",
    "T36n1736_006:0040a28": "等文無容異解，故須分之。五中，有二義",
    "T36n1736_006:0040a29": "故，雖分權實，不成枝派。一「善會佛意」，所",
    "T36n1736_006:0040b01": "說權教乃是隨宜，所說實者稱理究竟。二",
    "T36n1736_006:0040b02": "「有開顯」者，說彼權教是方便門，說於實教",
    "T36n1736_006:0040b03": "是真實相。不謂方便為真實，則方便門",
    "T36n1736_006:0040b04": "開知實理之普周，則真實相顯。故《法華經》云",
    "T36n1736_006:0040b05": "「此經開方便門示真實相。」今能開顯故，不",
    "T36n1736_006:0040b06": "滯枝派。約佛施張故，須分權實。疏「又王",
    "T36n1736_006:0040b07": "之密語所為別故」下，有五意顯過於前不",
    "T36n1736_006:0040b08": "分。此一初也。《涅槃》第九說先陀婆一名四",
    "T36n1736_006:0040b09": "實：一者鹽、二者器、三者水、四者馬，釋中一",
    "T36n1736_006:0040b10": "水、二鹽、三器、四馬故。彼文云「如是四法皆",
    "T36n1736_006:0040b11": "同此名。有智之臣善知此名，若王洗時索",
    "T36n1736_006:0040b12": "先陀婆，即便奉水。若王食時索先陀婆，即",
    "T36n1736_006:0040b13": "便奉鹽。若王食已將欲飲漿索先陀婆，即",
    "T36n1736_006:0040b14": "便奉器。若王欲遊索先陀婆，即便奉馬。如",
    "T36n1736_006:0040b15": "是智臣善解大王四種密語。是大乘經亦復",
    "T36n1736_006:0040b16": "如是。有四無常，大乘智臣應當善知。若佛",
    "T36n1736_006:0040b17": "出世為眾生說如來涅槃，智臣當知此是",
    "T36n1736_006:0040b18": "如來為計常者說無常相，欲令比丘修無",
    "T36n1736_006:0040b19": "常想。或復說言正法當滅，智臣應知，此是",
    "T36n1736_006:0040b20": "如來為計樂者說於苦相，欲令比丘多修",
    "T36n1736_006:0040b21": "苦想。又復說言我今病苦、眾僧破壞，智臣當",
    "T36n1736_006:0040b22": "知，此是如來為計我者說無我相，欲令",
    "T36n1736_006:0040b23": "比丘修無我想。或復說言所謂空者是正解",
    "T36n1736_006:0040b24": "脫，智臣當知，此是如來說正解脫無二十",
    "T36n1736_006:0040b25": "五有，欲令比丘修學空想。以是義故，是正",
    "T36n1736_006:0040b26": "解脫則名為空亦名不動。謂不動者，是",
    "T36n1736_006:0040b27": "解脫中無有苦故，是故不動。是正解脫，亦",
    "T36n1736_006:0040b28": "為無相，謂無相者，無有色聲香味觸等，",
    "T36n1736_006:0040b29": "故名無相。是正解脫常不變易，是解脫中無",
    "T36n1736_006:0040c01": "有無常熱惱變易，是故解脫名曰常住不變",
    "T36n1736_006:0040c02": "清涼。或復說言一切眾生有如來性，智臣",
    "T36n1736_006:0040c03": "當知，此是如來說於常法，欲令比丘修正",
    "T36n1736_006:0040c04": "常法。是諸比丘若能如是隨順學者，當知",
    "T36n1736_006:0040c05": "是人真我弟子。」然彼經疏不釋不次所以，",
    "T36n1736_006:0040c06": "但案次配釋而已，前四彰權隱實、後一彰",
    "T36n1736_006:0040c07": "實隱權。今謂前別喻中，即無常、苦、空、無我",
    "T36n1736_006:0040c08": "而為其次，以水方圓任器，是無常故；鹽是",
    "T36n1736_006:0040c09": "苦故；器當其空，有器之用故；馬由人策，",
    "T36n1736_006:0040c10": "不自在故。合中，無常苦無我是三修法，屬",
    "T36n1736_006:0040c11": "生死故；四合空者是正解脫。而解脫中，空",
    "T36n1736_006:0040c12": "無我苦不淨及無常，即是常故，故一空中明",
    "T36n1736_006:0040c13": "有四義，並以器喻。而最後佛性彰其妙有，",
    "T36n1736_006:0040c14": "即合前馬。然空中四義遮無常等，佛性一",
    "T36n1736_006:0040c15": "義顯是真常，亦應具說我樂淨等，含在正",
    "T36n1736_006:0040c16": "解脫中，不動是樂、無相是淨、無變熱惱即",
    "T36n1736_006:0040c17": "是常義、馬又我義，是則此中具彰八行。由",
    "T36n1736_006:0040c18": "於生死無常等中，密顯常等，故為密語。又",
    "T36n1736_006:0040c19": "初標中鹽在初者，亦是苦、空、無常、無我而為",
    "T36n1736_006:0040c20": "其次，如常所明。故此釋不同古師之義。然",
    "T36n1736_006:0040c21": "引此文意，令隨所說言須善得意，豈可",
    "T36n1736_006:0040c22": "渾然不分權實。疏「不識權實以深為淺」等",
    "T36n1736_006:0040c23": "者，第二意也。如言初發心時便成正覺，而",
    "T36n1736_006:0040c24": "謂但是如來方便說者，是以深為淺也。不",
    "T36n1736_006:0040c25": "能正修，高推聖境，即不能速證無上菩",
    "T36n1736_006:0040c26": "提，故云「失於大利」。〈離世間品〉云「修此法者，",
    "T36n1736_006:0040c27": "少作功力疾得菩提」等。言「以淺為深虛其",
    "T36n1736_006:0040c28": "功」者，猶如世尊為止亂想，令數息看",
    "T36n1736_006:0040c29": "心，為厭苦者令出三界。眾生不了，耽味",
    "T36n1736_006:0041a01": "為真，勤苦不已，多用功力所獲至微，不",
    "T36n1736_006:0041a02": "得涅槃一日之價，故云「虛其功故」，即虛廢",
    "T36n1736_006:0041a03": "功力也。疏「莊嚴聖教令深廣故」者，第三意",
    "T36n1736_006:0041a04": "也。謂分析權實空有，取捨偏圓遲速，方知",
    "T36n1736_006:0041a05": "佛法微妙深玄，無不包攝。譬猶不泛大海，",
    "T36n1736_006:0041a06": "豈識邊涯？不識土石，安知真寶？故《智論》",
    "T36n1736_006:0041a07": "釋法施云「依隨經論，廣作義理，為立名",
    "T36n1736_006:0041a08": "字，皆名法施。」又若不分權實，則謂三教大",
    "T36n1736_006:0041a09": "同。今明大乘尚有權實，何況小耶？小乘比",
    "T36n1736_006:0041a10": "大，由若螢光方於日照。小是佛教尚",
    "T36n1736_006:0041a11": "被斥訶，況於儒道比之佛法，則天地懸隔",
    "T36n1736_006:0041a12": "矣。以此重重揀之，方知佛法深奧。疏「諸",
    "T36n1736_006:0041a13": "聖教中自有分故」者，第四意也。如《解深密》",
    "T36n1736_006:0041a14": "立三時，不同《解節》。《金光明》立三輪之異，《涅",
    "T36n1736_006:0041a15": "槃》自分半滿，又約五味之差，皆佛自分也。",
    "T36n1736_006:0041a16": "疏「諸大菩薩亦開教故」者，第五意也。若無",
    "T36n1736_006:0041a17": "著之扶五性及與三時，龍樹之判四門共",
    "T36n1736_006:0041a18": "與不共，皆揀權實有取捨也。疏「以斯多義」",
    "T36n1736_006:0041a19": "下，第三雙結離合，而捨合從離。第二古今",
    "T36n1736_006:0041a20": "違順中，先敘此方、後明西域。前中，先總標、",
    "T36n1736_006:0041a21": "後別釋。一一師中多分為二：先敘昔義、後",
    "T36n1736_006:0041a22": "辯順違。一音中，疏「上之」下，辯順違。先出",
    "T36n1736_006:0041a23": "彼意。言「各得圓音一義」者，言含縱奪。縱之",
    "T36n1736_006:0041a24": "則順下〈出現品〉，明如來圓音有其十義，十",
    "T36n1736_006:0041a25": "義之後復六句融通，今但得十義中之一",
    "T36n1736_006:0041a26": "耳。初師則順善口天女一聲之中與百千",
    "T36n1736_006:0041a27": "種樂而共相應，則佛一音之中有多音也。",
    "T36n1736_006:0041a28": "後師則順如水一味隨器成異，則如來本",
    "T36n1736_006:0041a29": "無多音。故云各得一義耳。又此二義，若不",
    "T36n1736_006:0041b01": "會釋，敵體相違、互不相許，則齊楚俱失，並",
    "T36n1736_006:0041b02": "應奪之。若取各自所宗故，各得一義而與",
    "T36n1736_006:0041b03": "之耳，然並為教本，下又都奪耳。疏「二、立二",
    "T36n1736_006:0041b04": "種教隋遠法師亦同此立」者，彼《涅槃疏》初",
    "T36n1736_006:0041b05": "云「聖教雖眾，略有二種：一聲聞藏、二菩薩",
    "T36n1736_006:0041b06": "藏」是也。疏「斯則文」下，二辯順違。先明其",
    "T36n1736_006:0041b07": "順，順於至教。《涅槃》半滿，前已廣引。疏「蓋是",
    "T36n1736_006:0041b08": "對小」下，辯違。上云順者，但順通相之意，",
    "T36n1736_006:0041b09": "未知佛之深旨。半滿之言，顯在小大密意",
    "T36n1736_006:0041b10": "而說。復有以權為半、以實為滿，則大乘",
    "T36n1736_006:0041b11": "中有半滿矣。亦猶緣覺聲聞，開之有異則",
    "T36n1736_006:0041b12": "成二乘，合之有同總稱為小。權實亦爾，開",
    "T36n1736_006:0041b13": "之有異權可稱半，合之大同故並稱滿。",
    "T36n1736_006:0041b14": "是則實教唯滿，小教唯半，權大乘者亦半亦",
    "T36n1736_006:0041b15": "滿也。疏「此雖約機」下，辯順違。直出其立",
    "T36n1736_006:0041b16": "意不離半滿，半滿順違即此順違也。言「不",
    "T36n1736_006:0041b17": "出半滿」者，頓即前滿、漸具半滿。以具有三",
    "T36n1736_006:0041b18": "乘，二乘是半、大乘是滿。故以機就教，有直",
    "T36n1736_006:0041b19": "有曲，故分漸頓耳。疏「三、唐初印法師」下，第",
    "T36n1736_006:0041b20": "三師，先敘昔義。中有三：初總標、二「屈曲」下",
    "T36n1736_006:0041b21": "正立，三「又此」下揀異。疏「此約化儀以判」下，",
    "T36n1736_006:0041b22": "辯順違，先順、後違。順中三：初一句總出立",
    "T36n1736_006:0041b23": "意、第二遮破釋成、第三結成昔義。今初。第",
    "T36n1736_006:0041b24": "一半滿，約所說法立。第二漸頓，約機以立。",
    "T36n1736_006:0041b25": "今此一師，約化儀立，謂佛以法化生，有曲",
    "T36n1736_006:0041b26": "直故，即化法儀式不同耳。疏「然華嚴」下，第",
    "T36n1736_006:0041b27": "二遮破釋成。謂《刊定記》不許此師立義，先",
    "T36n1736_006:0041b28": "破總名、後破四異。今為昔通，則遮其破",
    "T36n1736_006:0041b29": "耳。文即分二：先救總名、後救四異。今初",
    "T36n1736_006:0041c01": "至「故云屈曲」，是救其破於總名。彼疏破中，",
    "T36n1736_006:0041c02": "先牒義竟，云「若爾，《涅槃》、《法華》、《維摩》、《楞伽》、《密嚴》、",
    "T36n1736_006:0041c03": "《勝鬘》、《佛藏經》等皆釋迦說，應不明於如來",
    "T36n1736_006:0041c04": "藏性實相法界等此破屈曲，以有平道故。《華嚴》、《梵網》既",
    "T36n1736_006:0041c05": "舍那說，何故《華嚴》說於四諦，〈普賢行〉等品中",
    "T36n1736_006:0041c06": "皆云隨諸眾生所應調伏作如是說？又〈問",
    "T36n1736_006:0041c07": "明〉、〈淨行〉、〈梵行〉三賢十地，〈離世間〉、〈入法界〉等諸",
    "T36n1736_006:0041c08": "品之中不應皆說對治行法等此破平道，以有屈曲故",
    "T36n1736_006:0041c09": "也。」今疏云「雖有隨諸眾生各別調伏」者，此",
    "T36n1736_006:0041c10": "牒其破平道教中屈曲之文。疏「皆是稱性",
    "T36n1736_006:0041c11": "一時頓演」者，釋成是其平道之義，以稱性之",
    "T36n1736_006:0041c12": "巧，無邊差別皆是平道。又一時頓演不同屈",
    "T36n1736_006:0041c13": "曲，說權之時不說實、說實之時不說權，",
    "T36n1736_006:0041c14": "說四諦唯為小乘、說六度唯被菩薩，故一",
    "T36n1736_006:0041c15": "切並陳尤顯平道。又說隨眾生者，說於世",
    "T36n1736_006:0041c16": "尊餘處隨機，非此經中是隨機說。疏「涅槃",
    "T36n1736_006:0041c17": "等雖說一極」者，此牒其破屈曲教中有平道",
    "T36n1736_006:0041c18": "之文。疏「或對權實」下，釋成是屈曲之義。",
    "T36n1736_006:0041c19": "言屈曲者，非是有真如法性即非屈曲，但",
    "T36n1736_006:0041c20": "取隨機隱顯為屈曲耳。此上二句，是約《法",
    "T36n1736_006:0041c21": "華》明是屈曲。昔權今實、破三顯一，明權則",
    "T36n1736_006:0041c22": "未說實、說實必廢於權，不同《華嚴》權實",
    "T36n1736_006:0041c23": "齊彰、一時頓用，故名屈曲。疏「或會異歸同」",
    "T36n1736_006:0041c24": "下，約《涅槃經》以明屈曲。《涅槃》會昔有餘之",
    "T36n1736_006:0041c25": "義，同歸一味涅槃，先異後同，亦成屈曲。不",
    "T36n1736_006:0041c26": "同《華嚴》，若同若異、空不空等一時頓演。又",
    "T36n1736_006:0041c27": "云一切如來或說不說者，古德共云：日月",
    "T36n1736_006:0041c28": "燈明佛，晨旦說法華，中夜便滅度。則《法華》之",
    "T36n1736_006:0041c29": "外，非是別時更說《涅槃》。謂人根利故，聞《法",
    "T36n1736_006:0042a01": "華》竟，不復須說《涅槃》，則《涅槃》或說不說，",
    "T36n1736_006:0042a02": "謂或有國土唯說三乘，究竟不破；或有",
    "T36n1736_006:0042a03": "國土唯說一乘，無三可破。則知《法華》亦有",
    "T36n1736_006:0042a04": "說不說。不同《華嚴》云「我不見有一佛國",
    "T36n1736_006:0042a05": "土，其中如來不說此法。」明是平道。疏「約釋",
    "T36n1736_006:0042a06": "迦為主」下，第二救破四異。彼疏破云「又四",
    "T36n1736_006:0042a07": "異中，眾處兩異皆違經說，七處並是娑婆界",
    "T36n1736_006:0042a08": "故上破處異。」又云「〈出現品〉云十方諸佛讚普賢",
    "T36n1736_006:0042a09": "言能說此法，今此會中有佛剎微塵眾生",
    "T36n1736_006:0042a10": "發菩提心故。〈發心品〉中云亦同此說。準",
    "T36n1736_006:0042a11": "此故知有地前器此上破眾異。是故此師所立",
    "T36n1736_006:0042a12": "多違教理，甚難依也此結破也。」彼破二異，今疏",
    "T36n1736_006:0042a13": "通二異：後一是救《刊定》破處異；初一是遮",
    "T36n1736_006:0042a14": "有餘師破其主異，謂恐有破云：下經既云「或",
    "T36n1736_006:0042a15": "名釋迦牟尼，或名毘盧遮那。」明知二主不",
    "T36n1736_006:0042a16": "異，何言主異？故今通云：釋迦為主，但是三",
    "T36n1736_006:0042a17": "身中化身；遮那為主，則十身具顯。化身乃是",
    "T36n1736_006:0042a18": "十身之一，故云「必具釋迦」。是則總別異也，何",
    "T36n1736_006:0042a19": "言不異？疏「娑婆之處未融華藏，華藏之處必",
    "T36n1736_006:0042a20": "融娑婆」者，此通《刊定》破處異也。餘處王城",
    "T36n1736_006:0042a21": "舍衛，未言即是華藏娑婆；今云七處自有",
    "T36n1736_006:0042a22": "二義，故同華藏：一約本末分岐故，七處",
    "T36n1736_006:0042a23": "亦是華藏界中第十三重之內。二約淨穢",
    "T36n1736_006:0042a24": "該徹，則摩竭提國其地金剛，說初品時華",
    "T36n1736_006:0042a25": "藏世界六種震動。彼疏序云「剎該淨穢，娑婆",
    "T36n1736_006:0042a26": "震而華藏動。」豈不華藏之處融耶？故知破",
    "T36n1736_006:0042a27": "其處異，自違己說也。所以不救破眾異",
    "T36n1736_006:0042a28": "者，由《刊定》破最不當故。彼眾異中但云：釋",
    "T36n1736_006:0042a29": "迦經中通被三乘，遮那經中唯被菩薩，則通",
    "T36n1736_006:0042b01": "局之殊而破彼義，乃引凡夫發心豈非菩",
    "T36n1736_006:0042b02": "薩之器，況此經發心又甚深故。其說異一種，",
    "T36n1736_006:0042b03": "他人不破，故此不救。疏「略云四異」下，第三",
    "T36n1736_006:0042b04": "結成昔義。言「異實有多」者，更舉十條：一教",
    "T36n1736_006:0042b05": "門儀式異。於中復有多義，謂全依海印曾",
    "T36n1736_006:0042b06": "無出入，一時頓演與前後次第不同。放光",
    "T36n1736_006:0042b07": "集眾一多通局，請答言念現相等殊，道場莊",
    "T36n1736_006:0042b08": "嚴勝劣不等，故云教門儀式異也。二所詮",
    "T36n1736_006:0042b09": "理致異。圓融歷別多義不同，十十法門有多",
    "T36n1736_006:0042b10": "差別，如義分齊中。三成佛遲速異。謂或唯一",
    "T36n1736_006:0042b11": "念、或無量劫，念劫圓融長短自在，不局三祇",
    "T36n1736_006:0042b12": "及應化故。四見佛通局異。無論凡聖許見",
    "T36n1736_006:0042b13": "十身，不局地前地上之別故。五說教時分",
    "T36n1736_006:0042b14": "異。始成即說時有十重，念劫圓融不局三",
    "T36n1736_006:0042b15": "七等故。六見境寬狹異。地獄天子、六千比",
    "T36n1736_006:0042b16": "丘，肉眼遠徹周法界見，不局三千有分限",
    "T36n1736_006:0042b17": "故。七因果行位異。具足圓融行布，性相交徹",
    "T36n1736_006:0042b18": "故。八立乘多少異。或說一乘、或無量乘，不",
    "T36n1736_006:0042b19": "局三乘五乘定故。九利益勝劣異。地獄天",
    "T36n1736_006:0042b20": "子三重頓圓，塵塵剎剎無盡利益故。十流通",
    "T36n1736_006:0042b21": "付囑異。盡未來際長流不斷，諸佛親護非",
    "T36n1736_006:0042b22": "小乘故。歷別細求過此更有，故云異實有",
    "T36n1736_006:0042b23": "多。「誠如所判」者，結成昔義也。疏「但以」下，",
    "T36n1736_006:0042b24": "第二辯違。既不判屈曲之淺深，便令多法",
    "T36n1736_006:0042b25": "渾同無別，不能令人善識權實，故不依",
    "T36n1736_006:0042b26": "之。疏「四、齊朝隱士」等者，於正立中約於化",
    "T36n1736_006:0042b27": "儀及時以立漸說頓說，即是化儀。頓在始",
    "T36n1736_006:0042b28": "成、漸有五時，即約時說。疏「然此經」下，二",
    "T36n1736_006:0042b29": "辯順違，先順、後違。順中，由依化儀，故成順",
    "T36n1736_006:0042c01": "理，便引當經為其證成。所引二喻並〈出現",
    "T36n1736_006:0042c02": "品〉文，前來已引。疏「然漸約」下，辯違也。",
    "T36n1736_006:0042c03": "以約時局教，有諸妨難，故成違理。指在後",
    "T36n1736_006:0042c04": "破。第三立三種教中，先總標、後「一南中」",
    "T36n1736_006:0042c05": "下，別說三師。初即諸師同立。於敘昔中二：",
    "T36n1736_006:0042c06": "先總明、後別明漸義。前中分三：初正立、次",
    "T36n1736_006:0042c07": "「由漸中先小」下立三之意、後「謂別有」下出",
    "T36n1736_006:0042c08": "不定相。言「偏方」者，謂大體而言，漸中先小",
    "T36n1736_006:0042c09": "後大，而不妨說小之時亦有說大。如人十",
    "T36n1736_006:0042c10": "年弘律，不妨私房時說大乘，故曰偏方不",
    "T36n1736_006:0042c11": "定。指經云如《勝鬘》、《金光明》者，《勝鬘經》初云",
    "T36n1736_006:0042c12": "「波斯匿王末利夫人，信法未久。」既言未久，",
    "T36n1736_006:0042c13": "明是初說。《金光明經》既非第一頓教，又非第",
    "T36n1736_006:0042c14": "二漸教，末後而明常住，明是不定。言「佛性",
    "T36n1736_006:0042c15": "常住」者，《勝鬘經》說二種如來藏即佛性也。",
    "T36n1736_006:0042c16": "又歎佛三身，即今梵音之文云「一切法常住，",
    "T36n1736_006:0042c17": "是故我歸依。」即常住義也。《金光明經．三身品》",
    "T36n1736_006:0042c18": "中廣說法身常住故。疏「漸中開合」下，第二",
    "T36n1736_006:0042c19": "別明漸義。開漸成別自有四種，從二至",
    "T36n1736_006:0042c20": "五。於分三中，初自有三師：初有師正",
    "T36n1736_006:0042c21": "立；後二師指同，即唐三藏及真諦三藏。初",
    "T36n1736_006:0042c22": "云武丘，即蘇州山寺。於第三師中二：先指",
    "T36n1736_006:0042c23": "同初師、後「而時節」下指異別立。疏文稍略。",
    "T36n1736_006:0042c24": "彼云：謂佛二月八日成道，四月八日於波羅",
    "T36n1736_006:0042c25": "柰國鹿野苑中，為聲聞眾轉四諦法輪。後",
    "T36n1736_006:0042c26": "於成道第七年中在舍衛國，去祇園五里",
    "T36n1736_006:0042c27": "智慧河邊，為諸菩薩及二乘眾說《般若》等",
    "T36n1736_006:0042c28": "經。此時具二，謂轉、照法輪。又於成道三",
    "T36n1736_006:0042c29": "十年後、未涅槃前，在毘舍離國鬼王法堂",
    "T36n1736_006:0043a01": "中，為真常菩薩說《解節》等經。此時具有轉、",
    "T36n1736_006:0043a02": "照及持三種法輪也。疏「即宋朝岌法師」",
    "T36n1736_006:0043a03": "下，第三分四。於中文二：初雙標、後雙顯。",
    "T36n1736_006:0043a04": "疏家不欲繁文，故但於前師之外加其異",
    "T36n1736_006:0043a05": "名，應具列之。疏「道場慧觀」者，即上元道場",
    "T36n1736_006:0043a06": "寺僧。言五教者，一有相教、二無相教、三抑",
    "T36n1736_006:0043a07": "揚教、四同歸教、五常住教。言抑揚者，謂抑",
    "T36n1736_006:0043a08": "挫聲聞、褒揚菩薩故。劉公五者，一人天教、",
    "T36n1736_006:0043a09": "二有相教、三無相教、四同歸教、五常住教。",
    "T36n1736_006:0043a10": "疏「上來諸師」下，第二辯順違。於中三：第一",
    "T36n1736_006:0043a11": "總明順違、第二別破違理、第三結成違順。",
    "T36n1736_006:0043a12": "初中，以上來諸師從二至五，皆先小後大，",
    "T36n1736_006:0043a13": "故不加不定。招初有大乘之難，雖加不定，",
    "T36n1736_006:0043a14": "猶有妨者，加不定免初有大乘之難，而於",
    "T36n1736_006:0043a15": "所立名義之中皆有難也。言「略顯五時之",
    "T36n1736_006:0043a16": "妨」者，從後破之。既破五時，四三二時皆已",
    "T36n1736_006:0043a17": "破竟，故云「餘可例知」。疏「初明十二年」等者，",
    "T36n1736_006:0043a18": "第二別破。別破二家五時，即為二別。今初，",
    "T36n1736_006:0043a19": "破道場五時，即分為五。疏「成實論云：我",
    "T36n1736_006:0043a20": "今正明三藏中實義，實義即空」者，破第一時。",
    "T36n1736_006:0043a21": "引其三文，此即第一引小乘論。以《成實論》意",
    "T36n1736_006:0043a22": "云：我今成立小乘中實義，故云成實，以三",
    "T36n1736_006:0043a23": "藏即小乘教故。既言實義即空，明小乘已",
    "T36n1736_006:0043a24": "說空竟，何言見有得道？不可不見實義而",
    "T36n1736_006:0043a25": "得道也。疏「又阿含中云」下，第二引小乘經。",
    "T36n1736_006:0043a26": "然經文相續云「無是老死，無誰老死」，此即",
    "T36n1736_006:0043a27": "明十二因緣人法空義。是老死者，指老死法",
    "T36n1736_006:0043a28": "體。誰者，即人也，故無是老死。即老死法空，無",
    "T36n1736_006:0043a29": "誰老死，即我人空也。然諸經論多明小乘",
    "T36n1736_006:0043b01": "但有人空未明法空者，有二義故：一從",
    "T36n1736_006:0043b02": "少分說，小乘多分但明人空。二從顯了不",
    "T36n1736_006:0043b03": "顯了說，雖說法空，未全顯了，故言不說",
    "T36n1736_006:0043b04": "法空耳。若從不顯了說及少分說，則亦明",
    "T36n1736_006:0043b05": "法空。今從此義。疏「三藏中明法空為大空」",
    "T36n1736_006:0043b06": "者，第三引大乘論。彼釋十八空，揀二宗大",
    "T36n1736_006:0043b07": "空之異。今但取三藏明法空之言，三藏亦",
    "T36n1736_006:0043b08": "即小乘教耳。「皆顯」已下，四結上三文。疏「若",
    "T36n1736_006:0043b09": "云第二時中」下破第二時。於中三：一破說",
    "T36n1736_006:0043b10": "空、二破不明常住、三結立正義。初中又",
    "T36n1736_006:0043b11": "二：第一引制戒，明十二年後說有。故戒經",
    "T36n1736_006:0043b12": "云「善護於口言，自淨其志意，身莫作諸惡，",
    "T36n1736_006:0043b13": "此三業道淨。能得如是行，是大仙人道。此",
    "T36n1736_006:0043b14": "是釋迦如來於十二年中，為無事僧說是",
    "T36n1736_006:0043b15": "戒經。從是已後，廣分別說。」明知十二年後，始",
    "T36n1736_006:0043b16": "制廣戒，廣戒即是明有。疏「又智論云：從得",
    "T36n1736_006:0043b17": "道夜」下，第二引論通說《般若》。明十二年前",
    "T36n1736_006:0043b18": "已說於空，非局十二年後，《般若》明性空之",
    "T36n1736_006:0043b19": "智故。疏「若云第二時中未顯常住者」下，第二",
    "T36n1736_006:0043b20": "破不明常住。於中四：初反質破，實相即",
    "T36n1736_006:0043b21": "常住故。疏「涅槃亦說佛性亦名般若」者，第",
    "T36n1736_006:0043b22": "二顯正破。上即現量，此即聖言量。般若既",
    "T36n1736_006:0043b23": "即佛性，佛性是常，般若常矣。疏「是知實相般",
    "T36n1736_006:0043b24": "若」下，第三會義破。謂會釋二經，使第二時",
    "T36n1736_006:0043b25": "同第五時。以義同故，謂二種般若即二佛",
    "T36n1736_006:0043b26": "性，在名則異、在義不殊。言實相為正因",
    "T36n1736_006:0043b27": "者，即第一義空名為佛性，第一義空即實",
    "T36n1736_006:0043b28": "相異名。觀照為了因，如燈了物。疏「又般若",
    "T36n1736_006:0043b29": "離四句」下，第四縱奪破。先奪則拂迹入玄，",
    "T36n1736_006:0043c01": "理絕百非、言亡四句。若但以空為般若者，",
    "T36n1736_006:0043c02": "非真般若也。故經云「般若非有相、非無相、",
    "T36n1736_006:0043c03": "亦非有無相、亦非非有無相。」離一切諸相，",
    "T36n1736_006:0043c04": "何得存空？故《智論》云「諸佛說空法，為離於",
    "T36n1736_006:0043c05": "有見。若復見有空，諸佛所不化。」疏「般若",
    "T36n1736_006:0043c06": "不壞四句豈無妙有」者，此即縱也。縱其是空，",
    "T36n1736_006:0043c07": "亦須是有。空尚是四句，何況有耶？故《般若",
    "T36n1736_006:0043c08": "經》云「般若不壞色，不壞受想行識。」即不壞",
    "T36n1736_006:0043c09": "有也。餘文可知。故《智論》云「一切實、非實、亦",
    "T36n1736_006:0043c10": "實亦非實、非實非非實，是名諸佛法。」則四句",
    "T36n1736_006:0043c11": "皆實。又因緣所生法，即空即假即中，有遮",
    "T36n1736_006:0043c12": "有表，即下二句。是知失意則四句便成四",
    "T36n1736_006:0043c13": "謗，得旨則四句便成四德。下說正義，躡",
    "T36n1736_006:0043c14": "此而起。疏「是知小大各有四門」下，第三結",
    "T36n1736_006:0043c15": "立正義也。此則縱而奪之。縱其初有次空",
    "T36n1736_006:0043c16": "則各得一門之意，奪其不識四門之意則",
    "T36n1736_006:0043c17": "初有次空之旨全乖。言四門者，小乘以阿",
    "T36n1736_006:0043c18": "毘曇為有門，毘曇即今《俱舍》，遵一切有部",
    "T36n1736_006:0043c19": "故。《成實》即是空門，實義是空故。以昆勒論",
    "T36n1736_006:0043c20": "即亦有亦空門，其非有非空門，未見論文，",
    "T36n1736_006:0043c21": "即是惡性車匿見此入道。有云：犢子部亦",
    "T36n1736_006:0043c22": "計我非有非無。恐未指定。大乘四門者，如",
    "T36n1736_006:0043c23": "《涅槃》云「一切眾生皆有佛性，如乳有酪性",
    "T36n1736_006:0043c24": "等。」斯即有門也。又云「石無金性，乳無酪性。",
    "T36n1736_006:0043c25": "眾生佛性猶若虛空、迦毘羅城空、大涅槃",
    "T36n1736_006:0043c26": "空。」即空門也。又云「眾生佛性亦有亦無。何以",
    "T36n1736_006:0043c27": "為有？一切眾生悉同有故。何以為無？為從",
    "T36n1736_006:0043c28": "善方便而得見故。」即亦有亦無門。又云「眾",
    "T36n1736_006:0043c29": "生佛性即是中道，非有如虛空、非無如兔",
    "T36n1736_006:0044a01": "角，百非斯遣。」此即非有非無門也。若取經",
    "T36n1736_006:0044a02": "論，《唯識》多明有門，《掌珍》多辯空門，《辯中",
    "T36n1736_006:0044a03": "邊論》多辯亦有亦空門，《中》、《百論》多辯非",
    "T36n1736_006:0044a04": "有非空門。疏「若云第三時中但名抑揚」等者，",
    "T36n1736_006:0044a05": "破第三時。文二：先雙標；後「淨名云」下雙破，",
    "T36n1736_006:0044a06": "先破第三時中不明常義可知，後「般若亦",
    "T36n1736_006:0044a07": "云」下破獨得抑揚之名，以第二時中亦抑",
    "T36n1736_006:0044a08": "揚故。二乘螢光，抑也；菩薩如日，揚也。疏「若",
    "T36n1736_006:0044a09": "云第四時」下，第四時，但破不明常住，不破",
    "T36n1736_006:0044a10": "同歸之義。疏「五以涅槃為常」下，破第五時。",
    "T36n1736_006:0044a11": "許其涅槃是常住義，責其涅槃無有小乘，",
    "T36n1736_006:0044a12": "以至涅槃皆有大小故。「阿含說如來涅槃",
    "T36n1736_006:0044a13": "之相」者，彼說如來於純陀家乞食，因食栴",
    "T36n1736_006:0044a14": "檀木耳羹，得患背痛，於拘尸那城娑羅",
    "T36n1736_006:0044a15": "雙樹間，逆順出入超越三昧，於第四禪中",
    "T36n1736_006:0044a16": "入火光三昧燒身滅度，唯留舍利為人天",
    "T36n1736_006:0044a17": "福田。身智俱滅，入無餘涅槃是也。疏「若以",
    "T36n1736_006:0044a18": "人天為初」下，破第二家，即劉公之義。言「提胃",
    "T36n1736_006:0044a19": "雖說戒善」等者，彼說如來在樹王下成道，",
    "T36n1736_006:0044a20": "於七日中，無人知佛得阿耨多羅三藐三",
    "T36n1736_006:0044a21": "菩提。唯提胃、波利此二居士，明究陰陽知",
    "T36n1736_006:0044a22": "佛成道，名為樹神。提胃獻󰉓，四天王奉鉢，",
    "T36n1736_006:0044a23": "如來受已，始為提胃說世間因果。此約小",
    "T36n1736_006:0044a24": "乘相，不妨為大。謂彼經又云「五百賈人得",
    "T36n1736_006:0044a25": "受五戒，先自懺悔五逆十惡謗法等罪，得",
    "T36n1736_006:0044a26": "四大本淨、五蘊本淨、六塵本淨、五根本淨，提",
    "T36n1736_006:0044a27": "胃長者得不起法忍，三百賈人得柔順忍，二",
    "T36n1736_006:0044a28": "百賈人得須陀洹果，四天王得柔順忍，三百",
    "T36n1736_006:0044a29": "龍王得不起法忍，自餘天等無量眾生發無",
    "T36n1736_006:0044b01": "上菩提心。」又《普曜經》云「第二七日，提胃等五",
    "T36n1736_006:0044b02": "百賈人施佛󰉓蜜，佛與授記：『汝於來世當",
    "T36n1736_006:0044b03": "得作佛，皆同一字名曰齊成。』」明非獨人",
    "T36n1736_006:0044b04": "天也。然提胃塔，現在土火羅國。上所引經",
    "T36n1736_006:0044b05": "皆明初時已說大也。疏「又違密跡經中第",
    "T36n1736_006:0044b06": "二七日說三乘故」者，既第二七日已說三乘，",
    "T36n1736_006:0044b07": "那言最初唯人天之教？此經即《大寶積．密跡",
    "T36n1736_006:0044b08": "力士》第三會，卷當第八，是初竺法護譯。疏",
    "T36n1736_006:0044b09": "「然上五時等皆以約時剋定，則有所乖」等者，",
    "T36n1736_006:0044b10": "第三結成違順也。上結前違。而言等者，等",
    "T36n1736_006:0044b11": "取四三二時。疏「揀去不定，從多分說亦有",
    "T36n1736_006:0044b12": "理在」者，結成順也。有二義故，故得順理。",
    "T36n1736_006:0044b13": "一揀去不定，則無剋定之失，不違《密跡》等",
    "T36n1736_006:0044b14": "經。二從多分說，不違自所立義。故有理",
    "T36n1736_006:0044b15": "在。疏「二、後魏光統」等者，第二師，先正立中二：",
    "T36n1736_006:0044b16": "先明所承、後顯立義。今初。言「承習佛陀三",
    "T36n1736_006:0044b17": "藏」者，佛陀是西域人，同學五人，四人皆得",
    "T36n1736_006:0044b18": "道。其欲亡身求之，友曰：「道須緣會，不可",
    "T36n1736_006:0044b19": "強也。汝與東土有緣。彼有二弟子，汝若度",
    "T36n1736_006:0044b20": "得，必當得道。」佛陀初至於此，當後魏孝文，",
    "T36n1736_006:0044b21": "始在雲州投之見重。初至一康家供養，",
    "T36n1736_006:0044b22": "夜見火光滿室。及孝文移都洛陽，佛陀",
    "T36n1736_006:0044b23": "亦隨之，彼為立少林寺。知後為則天所",
    "T36n1736_006:0044b24": "取，遂指水令西山透隴而流。其二弟子，一",
    "T36n1736_006:0044b25": "是稠禪師得道、二是光統。故云「稠公解虎",
    "T36n1736_006:0044b26": "於東谷，佛陀指水而西流。」疏「亦立三教」",
    "T36n1736_006:0044b27": "下，顯立義也。於中漸約不具、頓約具說，",
    "T36n1736_006:0044b28": "不同遠公大小相望成漸頓也。言「具說」",
    "T36n1736_006:0044b29": "者，即如《涅槃》說「空者所謂生死，不空者所謂",
    "T36n1736_006:0044c01": "大涅槃」等。又云「若空不空、若常無常」等，皆令",
    "T36n1736_006:0044c02": "廣聞，即時頓也。三圓教者，即是華嚴。疏「此",
    "T36n1736_006:0044c03": "亦約化儀說有前後」下，辯順違。此師所立",
    "T36n1736_006:0044c04": "義多順理，故不辯違。於中，先出立義、後",
    "T36n1736_006:0044c05": "解妨難。今初。「是約化儀說有前後」者，頓中",
    "T36n1736_006:0044c06": "化法無異漸中，別說空不空即名為漸，",
    "T36n1736_006:0044c07": "同時說空不空即名為頓，故是化儀。其第",
    "T36n1736_006:0044c08": "三亦約化法，揀異前二，從多分說，故云「此",
    "T36n1736_006:0044c09": "亦約化儀」。疏「意明今時」下，二解妨難中，謂",
    "T36n1736_006:0044c10": "《刊定記》主有其二難：一合難漸頓、二別難",
    "T36n1736_006:0044c11": "於圓。第一難云：若漸根生熟俱漸、頓根生熟",
    "T36n1736_006:0044c12": "俱頓，則漸頓可分。既云未熟名漸、已熟名",
    "T36n1736_006:0044c13": "頓，此則於一漸根但生熟為異，無別頓義。",
    "T36n1736_006:0044c14": "或應彼一有漸頓二根，生必至熟、熟必從",
    "T36n1736_006:0044c15": "生故；或應一切時皆是漸根，無有不從",
    "T36n1736_006:0044c16": "生至熟故。釋曰：此第一難其漸頓，自有三",
    "T36n1736_006:0044c17": "難：第一漸頓不分難、第二一根具二難、第",
    "T36n1736_006:0044c18": "三無有頓根難。初一是總，後二是別。今初。",
    "T36n1736_006:0044c19": "為此一通，三難皆遣。如第一難，《刊定》以根",
    "T36n1736_006:0044c20": "定於漸頓則有此難。今不以根定於漸頓，",
    "T36n1736_006:0044c21": "何有此難？謂為其根生，漸說法門，名之為",
    "T36n1736_006:0044c22": "漸；為於根熟，頓說法門，則以為頓耳。何",
    "T36n1736_006:0044c23": "得以生熟俱頓難耶？則第一難遣矣。既不",
    "T36n1736_006:0044c24": "約根，何得以生必至熟、熟必從生等難",
    "T36n1736_006:0044c25": "耶？則第二第三難遣矣。又為此難遣下",
    "T36n1736_006:0044c26": "自所立教。彼立四教云：第三教當初心菩",
    "T36n1736_006:0044c27": "薩，第四教義當終心識如來藏者。又自通",
    "T36n1736_006:0044c28": "云：初心者約機勝劣名其初終，非約修",
    "T36n1736_006:0044c29": "行初終時位。汝既以根勝劣為初終，何妨",
    "T36n1736_006:0045a01": "此師亦以根勝劣為生熟耶？故為此難，失",
    "T36n1736_006:0045a02": "古意也。疏「上達之言義兼地前」等者，通彼",
    "T36n1736_006:0045a03": "第二難於圓教。彼難云：既云分階佛境，則",
    "T36n1736_006:0045a04": "地前無有堪聞此經，則違〈出現品〉佛剎微",
    "T36n1736_006:0045a05": "塵數眾生發菩提心。釋曰：彼以上達、分階佛",
    "T36n1736_006:0045a06": "境，合為一義，故為此難。今為此通，則上",
    "T36n1736_006:0045a07": "達為地前、分階佛境為地上，故不違〈出現",
    "T36n1736_006:0045a08": "品〉文，亦不失於大理。況初發心時便成正",
    "T36n1736_006:0045a09": "覺，豈非分階佛境之人？疏「隋末唐初」下，第",
    "T36n1736_006:0045a10": "三師，先正立中，皆依《法華經》第五，即〈從地涌",
    "T36n1736_006:0045a11": "出品〉。以彼中涌出菩薩問訊云：「世尊！少病少",
    "T36n1736_006:0045a12": "惱，安樂行不？所應度者受化易不？不令世",
    "T36n1736_006:0045a13": "尊生疲勞耶？」故佛答云：「如是如是。諸善男",
    "T36n1736_006:0045a14": "子！如來安樂，少病少惱，諸眾生等易可化度，",
    "T36n1736_006:0045a15": "無有疲勞。所以者何？是諸眾生世世已來",
    "T36n1736_006:0045a16": "常受我化，亦於過去諸佛供養尊重種諸",
    "T36n1736_006:0045a17": "善根。此諸眾生，始見我身、聞我所說，即皆",
    "T36n1736_006:0045a18": "信受入如來慧，除先修習學小乘者。如是",
    "T36n1736_006:0045a19": "之人，我今亦令得聞是經入於佛慧。」今疏",
    "T36n1736_006:0045a20": "引經，便以義隔成於三輪。此師以根本法",
    "T36n1736_006:0045a21": "輪是《華嚴經》，始成正覺頓宣說故。其枝末",
    "T36n1736_006:0045a22": "法輪，是以根本化之不得，便於一佛乘分",
    "T36n1736_006:0045a23": "別說三為枝末者，即指《華嚴》已後、《法華》已",
    "T36n1736_006:0045a24": "前並為枝末。三即法華，以為攝末。疏「此判",
    "T36n1736_006:0045a25": "全約化儀」等者，第二辯順違。於中此句出",
    "T36n1736_006:0045a26": "彼立教所依，依化儀立，非是約法及約根",
    "T36n1736_006:0045a27": "等。而言全者，對前光統。光統三教，一約",
    "T36n1736_006:0045a28": "化儀、二約化法、三約對根。今此師立唯",
    "T36n1736_006:0045a29": "約化儀。疏「據法但有大小」下，正辯順違。",
    "T36n1736_006:0045b01": "唯有大小則無殊半滿，亦攝義不周。疏",
    "T36n1736_006:0045b02": "「然法華為於一類開顯本末」者，此段通經意",
    "T36n1736_006:0045b03": "以釋妨難。恐有難言：依於《法華》立義，乃是",
    "T36n1736_006:0045b04": "一極之說。如何不依？故今釋云：自是立教之",
    "T36n1736_006:0045b05": "人不得《法華》之意。《法華》別為一類滯小之",
    "T36n1736_006:0045b06": "人，故為此說。謂執三疑一、執小疑大，故",
    "T36n1736_006:0045b07": "為開方便門、顯真實相，真實相者唯是佛",
    "T36n1736_006:0045b08": "慧，執小乘者是方便門，非欲會通一代聖",
    "T36n1736_006:0045b09": "教。若以《法華》之前。皆為枝末法輪，則《般若》、",
    "T36n1736_006:0045b10": "《淨名》、《勝鬘》等經皆在《法華》之前，前為枝末",
    "T36n1736_006:0045b11": "則抑諸大乘。又經但云「除先修習學小乘者」，",
    "T36n1736_006:0045b12": "明知經意不指《般若》等為枝末也。疏「又",
    "T36n1736_006:0045b13": "無量義」下，上引法華破之，今引他經破",
    "T36n1736_006:0045b14": "之。既云一切時中皆有大小，則先後非獨",
    "T36n1736_006:0045b15": "大乘，中間非獨小乘也。此皆直破而不",
    "T36n1736_006:0045b16": "收之者。下開宗立教之中收於此義，故此",
    "T36n1736_006:0045b17": "略無。又前出經意，已是收竟。第四立四教",
    "T36n1736_006:0045b18": "有四：第一光宅，中二，先敘昔、後順違。前中",
    "T36n1736_006:0045b19": "三：初正立、二出所以、三結成。初中，四衢即",
    "T36n1736_006:0045b20": "四諦，餘可知。疏「以臨門牛車」下，二出所以。",
    "T36n1736_006:0045b21": "有三所以，故三乘是權，而義勢連環。一「亦",
    "T36n1736_006:0045b22": "同羊鹿俱不得故」者，羊鹿是虛指，出門不",
    "T36n1736_006:0045b23": "上車；牛車若是實，出門合上車。又並羊",
    "T36n1736_006:0045b24": "鹿是虛指，出門不上車；牛車亦虛指，同彼",
    "T36n1736_006:0045b25": "羊鹿不上車。上明三皆虛指。約法說者，",
    "T36n1736_006:0045b26": "昔指三乘三界門外，二乘出三界無有真",
    "T36n1736_006:0045b27": "實證，菩薩出三界豈有真實證？俱無實證，",
    "T36n1736_006:0045b28": "名不上車，明知三乘皆是權設。二「並無體」",
    "T36n1736_006:0045b29": "者，既不得車，明皆無體，以無可得，故長",
    "T36n1736_006:0045c01": "者虛指三車，實無界外三乘，明是方便。盡",
    "T36n1736_006:0045c02": "無生智是二乘車體，丈六淺智是牛車體。二",
    "T36n1736_006:0045c03": "乘之智既非真實，丈六淺智豈有實耶？然",
    "T36n1736_006:0045c04": "上不得，約人就法；今明無體，直就法明。三",
    "T36n1736_006:0045c05": "「諸子皆索故」者，復成上義。向若有體，即不",
    "T36n1736_006:0045c06": "合索。諸子皆索，明皆無體。不見羊鹿，故",
    "T36n1736_006:0045c07": "索羊鹿，今索牛車，明無牛可見。故彼經",
    "T36n1736_006:0045c08": "云「爾時諸子各白父言：『父先所許玩好之",
    "T36n1736_006:0045c09": "具，羊車鹿車大牛之車，願時賜與。』」既索牛",
    "T36n1736_006:0045c10": "車，明同無體，故牒索耳。索車是喻，約法云",
    "T36n1736_006:0045c11": "何？古有多釋，略要有二：一者機索、二者口",
    "T36n1736_006:0045c12": "索。言機索者，三乘之人以佛教門出三界",
    "T36n1736_006:0045c13": "苦謂為究竟，不解索三乘已被淘練，",
    "T36n1736_006:0045c14": "一乘機熟冥機叩聖，義言索耳；佛知機",
    "T36n1736_006:0045c15": "熟，靈山集會為說《法華》一極之旨，即是各賜",
    "T36n1736_006:0045c16": "諸子等一大車。二口索者，已集靈山，三乘三",
    "T36n1736_006:0045c17": "根皆悉啟言求法求記，即是索車；為說與",
    "T36n1736_006:0045c18": "記令其修證，即是等賜。彌勒序品陳四眾",
    "T36n1736_006:0045c19": "疑，徵佛定因，已是索義。文殊云：「諸求三乘",
    "T36n1736_006:0045c20": "人，若有疑悔者，佛當為除斷，令盡無有",
    "T36n1736_006:0045c21": "餘。」已許等賜。〈方便品〉初云「告諸聲聞眾，",
    "T36n1736_006:0045c22": "及求緣覺乘，我令脫苦縛，逮得涅槃者。",
    "T36n1736_006:0045c23": "佛以方便力，示以三乘教，眾生處處著，引",
    "T36n1736_006:0045c24": "之令得出。」已是開權。又云「舍利弗當知，諸",
    "T36n1736_006:0045c25": "佛語無異，於佛所說法，當生大信力。世尊",
    "T36n1736_006:0045c26": "法久後，要當說真實。」即是顯實。開權顯實，",
    "T36n1736_006:0045c27": "已是等賜，亦是許與。身子三請法說，索車。",
    "T36n1736_006:0045c28": "〈譬喻品〉初騰疑白佛，說諸喻車。〈踊出品〉中",
    "T36n1736_006:0045c29": "彌勒陳疑，請說果車，開示知見，說佛壽",
    "T36n1736_006:0046a01": "量等，即是等賜。三根求記即是索車，佛皆",
    "T36n1736_006:0046a02": "與記即是等賜。「菩薩聞是法，疑網皆已除，",
    "T36n1736_006:0046a03": "即時大歡喜。千二百羅漢，悉亦當作佛。」皆",
    "T36n1736_006:0046a04": "是賜義。故合喻云「令諸子等日夜劫數常得",
    "T36n1736_006:0046a05": "遊戲。與諸菩薩及聲聞眾，乘是寶乘直至",
    "T36n1736_006:0046a06": "道場。」由是故知，三乘皆索、三乘皆賜。疏「是",
    "T36n1736_006:0046a07": "知三皆虛指以為方便」者，三結成上義也。",
    "T36n1736_006:0046a08": "由上三段展轉相成，以證三乘皆是方便，",
    "T36n1736_006:0046a09": "無有實體。故古人云：「虛指三車而群子競",
    "T36n1736_006:0046a10": "馳，火難既夷乃無有二。」豈合有三實以為",
    "T36n1736_006:0046a11": "一？又非殊途而異獲哉。故經云「如彼長",
    "T36n1736_006:0046a12": "者初以三車誘引諸子，然後但與大車，寶",
    "T36n1736_006:0046a13": "物莊嚴安隱第一。然彼長者無虛妄之咎，如",
    "T36n1736_006:0046a14": "來亦復如是無有虛妄。」初說三乘引導眾",
    "T36n1736_006:0046a15": "生，然後但與大乘而度脫之。何以故？如來",
    "T36n1736_006:0046a16": "有無量智慧、力、無畏等諸法之藏，能與一",
    "T36n1736_006:0046a17": "切眾生大乘之法。但不盡能受，以是因緣，",
    "T36n1736_006:0046a18": "當知諸佛方便力故，於一佛乘分別說三，",
    "T36n1736_006:0046a19": "明三皆虛指也。由皆虛指即無體故，後得",
    "T36n1736_006:0046a20": "大車並非本望。若昔大是實，今得牛車何",
    "T36n1736_006:0046a21": "非望耶？疏「此則前三是三乘」下，辯順違。於",
    "T36n1736_006:0046a22": "中有四：一總辯順理、二明其有違、三會",
    "T36n1736_006:0046a23": "通教旨顯違順之由、四結成昔義四乘無",
    "T36n1736_006:0046a24": "失。今初，可知。疏「若唯說法華」下，第二明其",
    "T36n1736_006:0046a25": "有違。所以違者，以抑昔大乘了義之經皆",
    "T36n1736_006:0046a26": "成權故。疏「是知」下，會通教旨。於中又三：",
    "T36n1736_006:0046a27": "一明會不會之意、二明會二會三之意、三",
    "T36n1736_006:0046a28": "明取昔廢昔之意。上三段展轉通難。謂初",
    "T36n1736_006:0046a29": "有難云：既許昔三皆權，何言抑諸聖教？故",
    "T36n1736_006:0046b01": "今釋云：非不許其四乘，但昔大不分權實，",
    "T36n1736_006:0046b02": "故成抑諸實教耳。疏「若約會權」下，第二會",
    "T36n1736_006:0046b03": "二會三之意。謂有問言：若爾，為是會三？為",
    "T36n1736_006:0046b04": "是會二？設爾何失？二俱有過。若會三歸一，",
    "T36n1736_006:0046b05": "昔應無實；若會二歸一，昔應無權。無權",
    "T36n1736_006:0046b06": "則四乘之義不成，無實乃不抑昔時聖教。",
    "T36n1736_006:0046b07": "此是光宅之意。若作北宗難者，應云昔既",
    "T36n1736_006:0046b08": "有實，會二歸一義則明矣。故為釋云：會二",
    "T36n1736_006:0046b09": "會三，二俱有理。昔之權實，二義亦存，故云",
    "T36n1736_006:0046b10": "爾耶。疏「若開權顯實」下，第三明取昔廢",
    "T36n1736_006:0046b11": "昔之意。謂有問言：若會三歸一者，為會昔",
    "T36n1736_006:0046b12": "三而為一耶？為會昔三歸今一耶？故今",
    "T36n1736_006:0046b13": "釋云：明俱上二義。先明會三為一，則會",
    "T36n1736_006:0046b14": "取昔三，後明會於昔三歸今之一，以廢",
    "T36n1736_006:0046b15": "昔三立今之一故。約會取，則昔小亦取，",
    "T36n1736_006:0046b16": "況昔大耶？以其理不可分，行是佛因故。若",
    "T36n1736_006:0046b17": "約廢昔，則昔大亦廢，況於小耶。以其約教",
    "T36n1736_006:0046b18": "虛設，果亦虛指，故並廢也。然開廢等言，有通",
    "T36n1736_006:0046b19": "有局。若約局者，約教則廢三立一，三教虛",
    "T36n1736_006:0046b20": "設故。約理則開三顯一，言有三理覆於一",
    "T36n1736_006:0046b21": "極，開元無三理，一極自彰。約行則會三",
    "T36n1736_006:0046b22": "為一，三乘之行皆佛因故。約果則會三歸",
    "T36n1736_006:0046b23": "一，三乘之因同歸一果故、三乘之果非究",
    "T36n1736_006:0046b24": "竟故。若約通者，唯廢一種，則約於教，開會",
    "T36n1736_006:0046b25": "等言並通四種，今疏從此言約開三顯一。「則",
    "T36n1736_006:0046b26": "三即是一」者，若約理者，昔說三理謂各別",
    "T36n1736_006:0046b27": "證。今會法身是同，更無異味。昔言有三是",
    "T36n1736_006:0046b28": "方便門，則閉於一實？今云無三，則一理自",
    "T36n1736_006:0046b29": "顯，故云此經開方便門、示真實相。若約行",
    "T36n1736_006:0046c01": "者，昔說三乘之行，行各不同，諦緣度等隨修",
    "T36n1736_006:0046c02": "各異。今並得為佛因，謂三行別，則方便之",
    "T36n1736_006:0046c03": "門閉於一實；今會為一，則方便門開，一實",
    "T36n1736_006:0046c04": "顯矣。故云「汝等所行是菩薩道」。若約果者，",
    "T36n1736_006:0046c05": "昔說三果不同，是方便門閉於一實。今云",
    "T36n1736_006:0046c06": "三果虛設，唯有極果無上菩提，心生歡喜",
    "T36n1736_006:0046c07": "自知作佛，則實相顯矣。今疏先明會三為",
    "T36n1736_006:0046c08": "一。於中二：先正明、後「故彼經云」下引證。引",
    "T36n1736_006:0046c09": "二文證：一引〈藥草喻品〉證小行即是佛因、",
    "T36n1736_006:0046c10": "二〈引信解品〉證大行是其所有。良以小乘昔",
    "T36n1736_006:0046c11": "有二種下劣之心，一謂自行不成佛，故《法",
    "T36n1736_006:0046c12": "華》云「我等同入法性，云何如來以小乘法",
    "T36n1736_006:0046c13": "而見濟度。」又云「金色三十二，十力諸解脫，同",
    "T36n1736_006:0046c14": "共一法中，而不得此事。」皆名小行不得佛",
    "T36n1736_006:0046c15": "也。故今引〈藥草〉以會之。二謂大行非己分",
    "T36n1736_006:0046c16": "故。故《淨名》云「一切菩薩聞此法者應大欣",
    "T36n1736_006:0046c17": "慶，一切聲聞皆應號泣聲振三千。」又云「我等",
    "T36n1736_006:0046c18": "何為永絕其根，於此大乘已如敗種。」皆明",
    "T36n1736_006:0046c19": "大行非己分也，故今引〈信解〉以示之。今初。",
    "T36n1736_006:0046c20": "引〈藥草喻〉中文云「迦葉當知，以諸因緣種",
    "T36n1736_006:0046c21": "種譬喻開示佛道，是我方便。諸佛亦然。今",
    "T36n1736_006:0046c22": "為汝等說最實事：諸聲聞眾皆非滅度，汝",
    "T36n1736_006:0046c23": "等所行是菩薩道，漸漸修學悉當成佛。」釋曰：",
    "T36n1736_006:0046c24": "諸聲聞等皆非滅度者，是廢小果。漸漸修學",
    "T36n1736_006:0046c25": "悉當成佛，是歸實義。今但引汝等所行是菩",
    "T36n1736_006:0046c26": "薩道會行之言者，欲明三即是一之義。若",
    "T36n1736_006:0046c27": "約果者，三果皆成佛因，而非佛果，不得云",
    "T36n1736_006:0046c28": "三即是一。又皆非滅度，是下廢權之意耳。",
    "T36n1736_006:0046c29": "疏「先所出內是子所知」者，即第二引〈信解品〉",
    "T36n1736_006:0047a01": "文。文云「復於少時，父知子意漸已通泰，成",
    "T36n1736_006:0047a02": "就大志自鄙先心。臨欲終時而命其子，并",
    "T36n1736_006:0047a03": "會親族國王大臣剎利居士。皆悉已集，即自",
    "T36n1736_006:0047a04": "宣言：『諸君當知，此是我子，我之所生。於某",
    "T36n1736_006:0047a05": "城中捨吾逃走，伶俜辛苦五十餘年。其本",
    "T36n1736_006:0047a06": "字某，我名某甲。昔在本城懷憂推覓，忽於",
    "T36n1736_006:0047a07": "此間遇會得之。此實我子，我實其父。今我",
    "T36n1736_006:0047a08": "所有一切財物皆是子有，先所出內是子所",
    "T36n1736_006:0047a09": "知。』」釋曰：此上即委付家業，當說《法華經》也。",
    "T36n1736_006:0047a10": "一切財物，即萬行萬德。先所出內者，指於",
    "T36n1736_006:0047a11": "前文「我今多有金銀珍寶倉庫盈溢。其中",
    "T36n1736_006:0047a12": "多少所應取與，汝悉知之。」此即是喻慧命",
    "T36n1736_006:0047a13": "須菩提說《般若》。取與，即是出內。以法外化，名",
    "T36n1736_006:0047a14": "之為出。化功歸己，故稱為內。即自利利他",
    "T36n1736_006:0047a15": "之行，皆如《般若》等中。今《法華》中，但示如來知",
    "T36n1736_006:0047a16": "見是其所有，不廣諸行。今疏欲會三因同",
    "T36n1736_006:0047a17": "為一因，故引二文皆明會行，餘略不引。",
    "T36n1736_006:0047a18": "疏「若廢權立實義說為四」下，第二明會於",
    "T36n1736_006:0047a19": "昔三歸今之一。於中二：先會昔成今、二",
    "T36n1736_006:0047a20": "彰今異昔。前中，有法、喻、合。法云「義說為四」",
    "T36n1736_006:0047a21": "者，以但廢昔三教。言三是權，一實便顯。三",
    "T36n1736_006:0047a22": "外無別一實之法，云義說為四，但三為別，",
    "T36n1736_006:0047a23": "一為總耳。「如攬三點」下喻。斯借《涅槃》第二",
    "T36n1736_006:0047a24": "三點成伊，彼喻三德以成涅槃，闕一不可",
    "T36n1736_006:0047a25": "故。彼經云「摩訶般若亦非涅槃，解脫之法亦",
    "T36n1736_006:0047a26": "非涅槃，如來法身亦非涅槃，三法若異亦",
    "T36n1736_006:0047a27": "非涅槃。如世伊字。」此喻至〈出現品〉當廣分",
    "T36n1736_006:0047a28": "別。今借其喻，不取其法。謂以三點喻於",
    "T36n1736_006:0047a29": "三乘，以成一伊喻為一乘。別說三乘三",
    "T36n1736_006:0047b01": "皆是權，合三為一故得稱實，非三點外更",
    "T36n1736_006:0047b02": "有一點。合云：昔三既別，實不兼權。此合",
    "T36n1736_006:0047b03": "上點別非伊。縱昔日有實，實亦不兼於權。",
    "T36n1736_006:0047b04": "今一全兼者，合上伊具三點。「成四無爽」者，",
    "T36n1736_006:0047b05": "結成正義。三別有三，總合為一，故成四也。",
    "T36n1736_006:0047b06": "豈差通途三虛既廢故成一實？故經云「唯此",
    "T36n1736_006:0047b07": "一事實，餘二則非真。十方佛土中，唯有一",
    "T36n1736_006:0047b08": "乘法，無二亦無三，除佛方便說。」又云「吾從",
    "T36n1736_006:0047b09": "成佛已來，種種因緣種種譬喻廣演言教，",
    "T36n1736_006:0047b10": "無數方便引導眾生令離諸著。」明昔皆方",
    "T36n1736_006:0047b11": "便也。疏「若依昔未顯說」下，第二彰今異昔。",
    "T36n1736_006:0047b12": "前但合三為一，一無別法，已成四乘。今",
    "T36n1736_006:0047b13": "辯一乘別有法門，則四義昭著。是為昔所",
    "T36n1736_006:0047b14": "未說，而今說之，聞所未聞未曾有法也。",
    "T36n1736_006:0047b15": "謂昔日雖有大乘，亦說如來藏性涅槃法身",
    "T36n1736_006:0047b16": "真常之理，未曾顯說一切眾生皆悉具有如",
    "T36n1736_006:0047b17": "來知見。唯為一事出現於世，不為於餘。則",
    "T36n1736_006:0047b18": "一乘三乘，昔權今實，於理昭著。故叡公云「至",
    "T36n1736_006:0047b19": "如〈般若〉諸經，深無不極，故道者以之而歸；",
    "T36n1736_006:0047b20": "大無不包，故乘者以之而運。然其大略，皆",
    "T36n1736_006:0047b21": "以適化為本，應勸之門不得不以善權",
    "T36n1736_006:0047b22": "為用。權之為化悟物雖弘，於實體不足",
    "T36n1736_006:0047b23": "皆屬《法華》，固其宜矣。」疏「根敗之種今並說",
    "T36n1736_006:0047b24": "成」者，引《淨名》經證。大迦葉自責云「譬如根",
    "T36n1736_006:0047b25": "敗之士，其於五欲不能復利。如是聲聞諸",
    "T36n1736_006:0047b26": "結斷者，於佛法中無所復益。」斯則二乘自",
    "T36n1736_006:0047b27": "知不成佛也，豈非不兼權耶？又云「我等",
    "T36n1736_006:0047b28": "何為永絕其根，於此大乘已如敗種。」此顯",
    "T36n1736_006:0047b29": "煩惱已斷不能生也。《佛名經》云「我等今者猶",
    "T36n1736_006:0047c01": "如敗種，雖逢春陽無希秋實。」並是聲聞",
    "T36n1736_006:0047c02": "不作佛義。今《法華》三根聲聞皆與受記，",
    "T36n1736_006:0047c03": "一切聲聞不在此會，令轉宣說一切眾生皆",
    "T36n1736_006:0047c04": "是吾子，則唯實非權，故言今並說成，明今",
    "T36n1736_006:0047c05": "昔有異。上云根敗之種，乃有二意：一即「根",
    "T36n1736_006:0047c06": "敗」兩字，收《淨名》根敗之士。二即「敗種」二字，雙",
    "T36n1736_006:0047c07": "收《淨名》及《佛名》二經敗種之義。疏「於文有據」",
    "T36n1736_006:0047c08": "下，第四結歸昔義也。",
    "T36n1736_006:0047c09": "大方廣佛華嚴經隨疏演義鈔卷第六"
}