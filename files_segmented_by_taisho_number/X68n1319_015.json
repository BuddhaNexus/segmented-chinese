{
    "X68n1319_015:0622b05": "御選歷代禪師語錄前集下",
    "X68n1319_015:0622b06": "洞山良价悟本禪師",
    "X68n1319_015:0622b07": "師參溈山。問曰。頃聞南陽忠國師有無情說法話。某",
    "X68n1319_015:0622b08": "甲未究其微。　溈曰。我這裏亦有。祇是罕遇其人。　師曰。",
    "X68n1319_015:0622b09": "某甲未明。乞師指示。　溈豎起拂子曰。會麼。　師曰。不會。",
    "X68n1319_015:0622b10": "請和尚說。　溈曰。父母所生口。終不為子說。此去澧陵",
    "X68n1319_015:0622b11": "攸縣有雲巖道人。若能撥草瞻風。必為子之所重。　師",
    "X68n1319_015:0622b12": "遂辭溈山。徑造雲巖。便問。無情說法。甚麼人得聞。　巖",
    "X68n1319_015:0622b13": "曰。無情得聞。　師曰。和尚聞否。　巖曰。我若聞。汝即不聞",
    "X68n1319_015:0622b14": "吾說法也。　師曰。某甲為甚麼不聞。　巖豎起拂子曰。還",
    "X68n1319_015:0622b15": "聞麼。　師曰。不聞。　巖曰。我說法汝尚不聞。豈況無情說",
    "X68n1319_015:0622b16": "法乎。　師曰。無情說法。該何典教。　巖曰。豈不見彌陀經",
    "X68n1319_015:0622b17": "云。水鳥樹林悉皆念佛念法。　師於此有省。乃述偈曰。",
    "X68n1319_015:0622b18": "也大奇。也大奇。無情說法不思議。若將耳聽終難會。",
    "X68n1319_015:0622b19": "眼處聞聲方得知。　巖曰。价闍黎。承當箇事。大須審細。",
    "X68n1319_015:0622b20": "　師猶涉疑。後因過水睹影。大悟前旨。有偈曰。切忌從",
    "X68n1319_015:0622b21": "他覓。迢迢與我疏。我今獨自往。處處得逢渠。渠今正",
    "X68n1319_015:0622b22": "是我。我今不是渠。應須恁麼會。方得契如如。",
    "X68n1319_015:0622b23": "師作五位君臣頌曰。正中偏。三更初夜月明前。莫怪",
    "X68n1319_015:0622b24": "相逢不相識。隱隱猶懷舊日嫌。偏中正。失曉老婆逢",
    "X68n1319_015:0622c01": "古鏡。分明覿面別無真。休更迷頭猶認影。正中來。無",
    "X68n1319_015:0622c02": "中有路隔塵埃。但能不觸當今諱。也勝前朝斷舌才。",
    "X68n1319_015:0622c03": "兼中至。兩刃交鋒不須避。好手猶如火裏蓮。宛然自",
    "X68n1319_015:0622c04": "有沖天志。兼中到。不落有無誰敢和。人人盡欲出常",
    "X68n1319_015:0622c05": "流。折合還歸炭裏坐。",
    "X68n1319_015:0622c06": "問。欲見和尚本來師。如何得見。　師曰。年牙相似。即無",
    "X68n1319_015:0622c07": "阻矣。　僧擬進語。師曰。不躡前蹤。別請一問。僧無對。",
    "X68n1319_015:0622c08": "問。蛇吞蝦蟆。救則是。不救則是。　師曰。救則雙目不睹。",
    "X68n1319_015:0622c09": "不救則形影不彰。",
    "X68n1319_015:0622c10": "僧問。師尋常教學人行鳥道。未審如何是鳥道。　師曰。",
    "X68n1319_015:0622c11": "不逢一人。　曰。如何行。　師曰。直須足下無私去。　曰。祇如",
    "X68n1319_015:0622c12": "行鳥道。莫便是本來面目否。　師曰。闍黎因甚顛倒。　曰。",
    "X68n1319_015:0622c13": "甚麼處是學人顛倒。　師曰。若不顛倒。因甚麼却認奴",
    "X68n1319_015:0622c14": "作郎。　曰。如何是本來面目。　師曰。不行鳥道。",
    "X68n1319_015:0622c15": "師曰。今時人學道。祇認得驢前馬後底將為自己。佛",
    "X68n1319_015:0622c16": "法平沈。此之是也。賓中主尚未分。如何辨得主中主。",
    "X68n1319_015:0622c17": "　僧問。如何是主中主。　師曰。闍黎自道取。　曰。某甲道得。",
    "X68n1319_015:0622c18": "即是賓中主。如何是主中主。　師曰。恁麼道即易。相續",
    "X68n1319_015:0622c19": "也大難。遂示頌曰。嗟見今時學道流。千千萬萬認門",
    "X68n1319_015:0622c20": "頭。恰似入京朝聖主。祇到潼關即便休。",
    "X68n1319_015:0622c21": "僧問。甚處來。　曰。遊山來。　師曰。還到頂麼。　曰。到。　師曰。頂",
    "X68n1319_015:0622c22": "上有人麼。　曰。無人。　師曰。恁麼則不到頂也。　曰。若不到",
    "X68n1319_015:0622c23": "頂。爭知無人。　師曰。何不且住。　曰。某甲不辭住。西天有",
    "X68n1319_015:0622c24": "人不肯。　師曰。我從來疑著這漢。",
    "X68n1319_015:0623a01": "僧問。如何是青山白雲父。　師曰。不森森者是。　曰。如何",
    "X68n1319_015:0623a02": "是白雲青山兒。　師曰。不辨東西者是。　曰。如何是白雲",
    "X68n1319_015:0623a03": "終日倚。　師曰。去離不得。　曰。如何是青山總不知。　師曰。",
    "X68n1319_015:0623a04": "不顧視者是。",
    "X68n1319_015:0623a05": "師與雲居過水。師問。水深多少。　居曰。不濕。　師曰。麤人。",
    "X68n1319_015:0623a06": "　居却問。水深多少。　師曰。不乾。",
    "X68n1319_015:0623a07": "師因曹山辭。遂囑曰。吾在雲巖先師處親印寶鏡三",
    "X68n1319_015:0623a08": "昧。事窮的要。今付於汝。詞曰。　如是之法。佛祖密付。汝",
    "X68n1319_015:0623a09": "今得之。宜善保護。銀盌盛雪。明月藏鷺。類之弗齊。混",
    "X68n1319_015:0623a10": "則知處。意不在言。來機亦赴。動成窠臼。差落顧佇。背",
    "X68n1319_015:0623a11": "觸俱非。如大火聚。但形文彩。即屬染污。夜半正明。天",
    "X68n1319_015:0623a12": "曉不露。為物作則。用㧞諸苦。雖非有為。不是無語。如",
    "X68n1319_015:0623a13": "臨寶鏡。形影相覩。汝不是渠。渠正是汝。如世嬰兒。五",
    "X68n1319_015:0623a14": "相完具。不去不來。不起不住。婆婆和和。有句無句。終",
    "X68n1319_015:0623a15": "不得物。語未正故。重離六爻。偏正回互。疊而為三。變",
    "X68n1319_015:0623a16": "盡成五。如荎草味。如金剛杵。正中妙挾。敲唱雙舉。通",
    "X68n1319_015:0623a17": "宗通塗。挾帶挾路。錯然則吉。不可犯忤。天真而妙。不",
    "X68n1319_015:0623a18": "屬迷悟。因緣時節。寂然昭著。細入無間。大絕方所。毫",
    "X68n1319_015:0623a19": "忽之差。不應律呂。外寂中搖。繫駒伏鼠。先聖悲之。為",
    "X68n1319_015:0623a20": "法檀度。要合古轍。請觀前古。佛道垂成。十劫觀樹。如",
    "X68n1319_015:0623a21": "虎之缺。如馬之馵。以有下劣。寶几珍御。以有驚異。貍",
    "X68n1319_015:0623a22": "奴白牯。木人方歌。石女起舞。非情識到。寧容思慮。臣",
    "X68n1319_015:0623a23": "奉於君。子順於父。不順非孝。不奉非輔。潛行密用。如",
    "X68n1319_015:0623a24": "愚若魯。但能相續。名主中主。",
    "X68n1319_015:0623b01": "師又曰。末法時代。人多乾慧。若要辨驗真偽。有三種",
    "X68n1319_015:0623b02": "滲漏。一曰見滲漏。機不離位。墮在毒海。二曰情滲漏。",
    "X68n1319_015:0623b03": "滯在向背。見處偏枯。三曰語滲漏。究妙失宗。機昧終",
    "X68n1319_015:0623b04": "始。濁智流轉於此三種。子宜知之。",
    "X68n1319_015:0623b05": "偈曰。道無心合人。人無心合道。欲識箇中意。一老一",
    "X68n1319_015:0623b06": "不老。",
    "X68n1319_015:0623b07": "仰山南塔光涌禪師",
    "X68n1319_015:0623b08": "師依仰山剃度。北游謁臨濟。復歸侍山。山曰。汝來作",
    "X68n1319_015:0623b09": "甚麼。　師曰。禮覲和尚。　山曰。還見和尚麼。　師曰。見。　山曰。",
    "X68n1319_015:0623b10": "和尚何似驢。　師曰。某甲見和尚亦不似佛。　山曰。若不",
    "X68n1319_015:0623b11": "似佛。似箇甚麼。　師曰。若有所似。與驢何別。　山大驚曰。",
    "X68n1319_015:0623b12": "凡聖兩忘。情盡體露。吾以此驗人二十年。無決了者。",
    "X68n1319_015:0623b13": "子保任之。　山每指謂人曰。此子肉身佛也。",
    "X68n1319_015:0623b14": "福州雙峰古禪師",
    "X68n1319_015:0623b15": "師因辭石霜。石霜將拂子送出門首。召曰。古侍者。師",
    "X68n1319_015:0623b16": "回首。　石霜曰。擬著即差。是著即乖。不擬不是。亦莫作",
    "X68n1319_015:0623b17": "箇會。苟非知有。莫能知之。好去。好去。師應喏喏。　後僧",
    "X68n1319_015:0623b18": "問。和尚當時辭石霜。石霜恁麼道。意作麼生。　師曰。祇",
    "X68n1319_015:0623b19": "教我不著是非。",
    "X68n1319_015:0623b20": "三聖院慧然禪師",
    "X68n1319_015:0623b21": "上堂。我逢人即出。出則不為人。便下座。",
    "X68n1319_015:0623b22": "僧問。如何是祖師西來意。　師曰。臭肉來蠅。",
    "X68n1319_015:0623b23": "灌谿志閑禪師",
    "X68n1319_015:0623b24": "師住末山後。上堂曰。我在臨濟爺爺處得半杓。末山",
    "X68n1319_015:0623c01": "孃孃處得半杓。共成一杓喫了。直至如今飽不飢。",
    "X68n1319_015:0623c02": "僧問。久嚮灌谿。到來祇見漚麻池。　師曰。汝祇見漚麻",
    "X68n1319_015:0623c03": "池。且不見灌谿。　曰。如何是灌谿。　師曰。劈箭急。",
    "X68n1319_015:0623c04": "九峰道虔禪師",
    "X68n1319_015:0623c05": "僧問。無間中人行甚麼行。　師曰。畜生行。　曰。畜生復行",
    "X68n1319_015:0623c06": "甚麼行。　師曰。無間行。　曰。此猶是長生路上人。　師曰。汝",
    "X68n1319_015:0623c07": "須知有不共命者。　曰。不共甚麼命。　師曰。長生氣不常。",
    "X68n1319_015:0623c08": "　師乃曰。諸兄弟還識得命麼。欲知命。流泉是命。湛寂",
    "X68n1319_015:0623c09": "是身。千波競涌是文殊境界。一亘晴空是普賢牀榻。",
    "X68n1319_015:0623c10": "其次。借一句子是指月話月。且如諸方先德未建許",
    "X68n1319_015:0623c11": "多名目指陳已前。諸兄弟約甚麼體格商量。到這裏。",
    "X68n1319_015:0623c12": "不假三寸。試話會看。不假耳。試釆聽看。不假眼。試辨",
    "X68n1319_015:0623c13": "白看。所以道。聲前拋不出。句後不藏形。盡乾坤大地",
    "X68n1319_015:0623c14": "都來是汝當人箇體。向甚麼處安眼耳鼻舌。莫但向",
    "X68n1319_015:0623c15": "意根下圖度作解。盡未來際亦未有休歇分。所以洞",
    "X68n1319_015:0623c16": "山道。擬將心意學玄宗。大似西行却向東。珍重。",
    "X68n1319_015:0623c17": "台州涌泉景欣禪師",
    "X68n1319_015:0623c18": "上堂。我四十九年在這裏。尚自有時走作。汝等諸人",
    "X68n1319_015:0623c19": "莫開大口。見解人多。行解人。萬中無一箇。見解言語",
    "X68n1319_015:0623c20": "總要知通。若識不盡。敢道輪回去在。為何如此。蓋為",
    "X68n1319_015:0623c21": "識漏未盡。汝但盡却今時。始得成立。亦喚作立中功。",
    "X68n1319_015:0623c22": "轉功就他去。亦喚作就中功。親他去。我所以道。親人",
    "X68n1319_015:0623c23": "不得度。渠不度親人。恁麼譬喻。尚不會薦取。渾圇底",
    "X68n1319_015:0623c24": "但管取性。亂動舌頭。不見洞山道。相續也大難。",
    "X68n1319_015:0624a01": "洛浦元安禪師",
    "X68n1319_015:0624a02": "師到夾山。不禮拜。乃當面叉手而立。山曰。雞棲鳳巢。",
    "X68n1319_015:0624a03": "非其同類。出去。　師曰。自遠趨風。請師一接。　山曰。目前",
    "X68n1319_015:0624a04": "無闍黎。此間無老僧。師便喝。　山曰。住。住。且莫草草悤",
    "X68n1319_015:0624a05": "悤。雲月是同。溪山各異。截斷天下人舌頭即不無闍",
    "X68n1319_015:0624a06": "黎。爭教無舌人解語。師佇思。山便打。因茲服膺。",
    "X68n1319_015:0624a07": "一日。問山。佛魔不到處。如何體會。　山曰。燭明千里像。",
    "X68n1319_015:0624a08": "闇室老僧迷。　又問。朝陽已昇。夜月不現時如何。　山曰。",
    "X68n1319_015:0624a09": "龍銜海珠。遊魚不顧。師於言下大悟。　山將示滅。垂語",
    "X68n1319_015:0624a10": "曰。石頭一枝。看看即滅矣。　師曰。不然。　山曰。何也。　師曰。",
    "X68n1319_015:0624a11": "他家自有青山在。　山曰。苟如是。即吾宗不墜矣。",
    "X68n1319_015:0624a12": "上堂。師云。末後一句。始到牢關。鏁斷要津。不通凡聖。",
    "X68n1319_015:0624a13": "尋常向諸人道。任從天下樂欣欣。我獨不肯。欲知上",
    "X68n1319_015:0624a14": "流之士。不將佛祖言教貼在額頭上。如龜負圖。自取",
    "X68n1319_015:0624a15": "喪身之兆。鳳縈金網。趨霄漢以何期。直須旨外明宗。",
    "X68n1319_015:0624a16": "莫向言中取則。是以石人機似汝。也解唱巴歌。汝若",
    "X68n1319_015:0624a17": "似石人。雪曲也應和。指南一路。智者知疏。",
    "X68n1319_015:0624a18": "問僧。近離甚處。　曰。荊南。　師曰。有一人與麼去。還逢麼。",
    "X68n1319_015:0624a19": "　曰。不逢。　師曰。為甚不逢。　曰。若逢。即頭粉碎。　師曰。闍黎",
    "X68n1319_015:0624a20": "三寸甚密。　雲門於江西見其僧。乃問。還有此語否。　曰。",
    "X68n1319_015:0624a21": "是。　門曰。洛浦倒退三千里。",
    "X68n1319_015:0624a22": "巖頭全豁禪師",
    "X68n1319_015:0624a23": "示眾。但明取綱宗。本無實法。不見道。無實無虗。若向",
    "X68n1319_015:0624a24": "事上覰即疾。若向意根下尋。卒摸索不著。又曰。此是",
    "X68n1319_015:0624b01": "向上人活計。只露目前些子。如同電拂。如擊石火。截",
    "X68n1319_015:0624b02": "斷兩頭。靈然自在。若道向上有法有事。真椀鳴聲。塗",
    "X68n1319_015:0624b03": "糊汝。繫罩汝。古人喚作繫驢橛。若將實法與人。土亦",
    "X68n1319_015:0624b04": "消不得。",
    "X68n1319_015:0624b05": "示眾云。夫大統綱宗中事。須識句。若不識句。難作箇",
    "X68n1319_015:0624b06": "話會。甚麼是句。百不思時喚作正句。亦云居頂。亦云",
    "X68n1319_015:0624b07": "得住。亦云歷歷。亦云惺惺。亦云的的。亦云佛未生時。",
    "X68n1319_015:0624b08": "亦云得地。亦云與麼時。將與麼時。等破一切是非。纔",
    "X68n1319_015:0624b09": "與麼。便不與麼。便轉轆轆地。　不見古人道。沈昏不好。",
    "X68n1319_015:0624b10": "須轉得始得。觸著便轉。是句亦剗。非句亦剗。自然轉",
    "X68n1319_015:0624b11": "轆轆。自然目前露倮倮地。飽齁齁地。不解却。不解齩。",
    "X68n1319_015:0624b12": "瞥起微情。早落地上。若也未得。與麼蕩蕩地。喚作依",
    "X68n1319_015:0624b13": "句修行。有則便須等破。與麼時。一物不存。信知從來",
    "X68n1319_015:0624b14": "學得一切言句。隘在胸中。有甚麼用處。不見道。辟觀",
    "X68n1319_015:0624b15": "辟句。外不放入。內不放出。截斷兩頭。自然光烯烯地。",
    "X68n1319_015:0624b16": "不與一物作對。便是無諍三昧。　兄弟。若欲得易會。但",
    "X68n1319_015:0624b17": "向根本明取。不見道。無依無欲。便是能仁。古人道。置",
    "X68n1319_015:0624b18": "毒藥安乳中。乃至醍醐。亦能殺人。這箇不是汝習學",
    "X68n1319_015:0624b19": "得底。這箇不是汝去住底。不是汝色裏底。莫錯認門",
    "X68n1319_015:0624b20": "頭戶口。賺汝臘月三十日。赤閧閧地無益。信知古風",
    "X68n1319_015:0624b21": "大好。不見道。有即是無。無即是有。與麼送出來時。便",
    "X68n1319_015:0624b22": "知深淺。這箇是古格。於中有一般漢。信彩吐出來。有",
    "X68n1319_015:0624b23": "甚麼碑記。但知喚作禪道。但知喚作一句子。軟嫩嫩",
    "X68n1319_015:0624b24": "地。真是無孔鐵椎。聚得一萬箇。有甚麼用處。若是有",
    "X68n1319_015:0624c01": "筋骨底。不用多。諸處行脚。也須帶眼始得。莫被人謾。",
    "X68n1319_015:0624c02": "不見道。依法生解。猶落魔界。　夫唱教。須一一從自己",
    "X68n1319_015:0624c03": "胸襟中吐得出來。與人為榜樣。今時還有與麼漢麼。",
    "X68n1319_015:0624c04": "莫終日閧閧地。亦無了期。欲得易會。但知於聲色前。",
    "X68n1319_015:0624c05": "不被萬境惑亂。自然露倮倮地。自然無事。送向聲色",
    "X68n1319_015:0624c06": "中。蕩蕩地。恰似一團火燄相似。觸著便燒。更有甚麼",
    "X68n1319_015:0624c07": "事。不見道。非是塵不侵。自是我無心。時熱。珍重。",
    "X68n1319_015:0624c08": "雪峰義存禪師",
    "X68n1319_015:0624c09": "僧問西山和尚。如何是祖師西來意。山舉拂子示之。",
    "X68n1319_015:0624c10": "其僧不肯。　後參師。師問。甚處來。　云。浙中來。　師曰。今夏",
    "X68n1319_015:0624c11": "在甚處。　曰。蘇州西山。　師曰。和尚安否。　曰。來時萬福。　師",
    "X68n1319_015:0624c12": "曰。何不在彼從容。　曰。佛法不明。　師曰。有甚麼事。　僧舉",
    "X68n1319_015:0624c13": "前話。師曰。汝作麼生不肯他。　曰。是境。　師曰。汝見蘇州",
    "X68n1319_015:0624c14": "人家男女否。　曰。見。　師曰。汝見路上林木否。　曰。見。　師曰。",
    "X68n1319_015:0624c15": "凡覩人家男女．大地林沼總是境。汝肯他否。　曰。肯。　師",
    "X68n1319_015:0624c16": "曰。祇如拈拂子。汝作麼生不肯。　僧乃禮拜曰。學人取",
    "X68n1319_015:0624c17": "次發言。乞和尚慈悲。　師曰。盡乾坤是箇眼。汝向甚麼",
    "X68n1319_015:0624c18": "處蹲坐。僧無對。",
    "X68n1319_015:0624c19": "三聖問。透網金鱗以何為食。　師曰。待汝出網來。向汝",
    "X68n1319_015:0624c20": "道。　聖曰。一千五百人善知識。話頭也不識。　師曰。老僧",
    "X68n1319_015:0624c21": "住持事繁。",
    "X68n1319_015:0624c22": "師問僧。甚處來。　曰。溈山來。　師曰。溈山有何言句。　曰。某",
    "X68n1319_015:0624c23": "甲曾問。如何是祖師西來意。溈山據座。　師曰。汝肯他",
    "X68n1319_015:0624c24": "否。　曰。某甲不肯他。　師曰。溈山古佛。汝可速去懺悔。",
    "X68n1319_015:0625a01": "問僧。甚麼處去。　曰。識得即知去處。　師曰。你是了事人。",
    "X68n1319_015:0625a02": "亂走作麼。　曰。和尚莫塗污人好。　師曰。我即不塗污你。",
    "X68n1319_015:0625a03": "古人吹布毛作麼生。與我說來看。　曰。殘羮餿飯已有",
    "X68n1319_015:0625a04": "人吃了。師休去。",
    "X68n1319_015:0625a05": "玄沙問師曰。某甲如今大用去。和尚作麼生。師將三",
    "X68n1319_015:0625a06": "箇木毬一時拋出。沙作斫牌勢。　師曰。你親在靈山。方",
    "X68n1319_015:0625a07": "得如此。　沙曰。也是自家事。",
    "X68n1319_015:0625a08": "普請次。路逢一獼猴。師曰。人人有一面古鏡。這箇獼",
    "X68n1319_015:0625a09": "猴亦有一面古鏡。　三聖曰。曠劫無名。何以彰為古鏡。",
    "X68n1319_015:0625a10": "　師曰。瑕生也。　聖曰。這老漢著甚麼死急。話頭也不識。",
    "X68n1319_015:0625a11": "　師曰。老僧住持事繁。",
    "X68n1319_015:0625a12": "問。古磵寒泉時如何。　師曰。瞪目不見底。　曰。飲者如何。",
    "X68n1319_015:0625a13": "　師曰。不從口入。　僧舉似趙州。州曰。不從口入。不可從",
    "X68n1319_015:0625a14": "鼻孔裏入。　僧却問。古磵寒泉時如何。　州曰。苦。　曰。飲者",
    "X68n1319_015:0625a15": "如何。　州曰。死。　師聞得。乃曰。趙州古佛。遙望作禮。自此",
    "X68n1319_015:0625a16": "不答話。",
    "X68n1319_015:0625a17": "師一日在僧堂內燒火。閉却前後門。乃叫曰。救火。救",
    "X68n1319_015:0625a18": "火。玄沙將一片柴從窗櫺中拋入。師便開門。",
    "X68n1319_015:0625a19": "上堂。南山有一條鼈鼻蛇。汝等諸人切須好看。　長慶",
    "X68n1319_015:0625a20": "出曰。今日堂中大有人喪身失命。雲門以拄杖攛向",
    "X68n1319_015:0625a21": "師前。作怕勢。　有僧舉似玄沙。沙曰。須是稜兄始得。雖",
    "X68n1319_015:0625a22": "然如是。我即不然。　曰。和尚作麼生。　沙曰。用南山作麼。",
    "X68n1319_015:0625a23": "閩王問曰。擬欲葢一所佛殿去時如何。　師曰。大王何",
    "X68n1319_015:0625a24": "不葢取一所空王殿。　曰。請師樣子。師展兩手。",
    "X68n1319_015:0625b01": "上堂。盡大地撮來如粟米粒大。拋向面前。漆桶不會。",
    "X68n1319_015:0625b02": "打鼓普請看。",
    "X68n1319_015:0625b03": "上堂。此事如一片田地相似。一任諸人耕種。無有不",
    "X68n1319_015:0625b04": "承此恩力者。　玄沙曰。且作麼生是這田地。　師曰。看。　玄",
    "X68n1319_015:0625b05": "沙曰。是即是。某甲不與麼。　師曰。你作麼生。　玄沙曰。祇",
    "X68n1319_015:0625b06": "是人人底。",
    "X68n1319_015:0625b07": "上堂。舉拂子曰。這箇為中下。　僧問。上上人來如何。師",
    "X68n1319_015:0625b08": "舉拂子。　僧曰。這箇為中下。師便打。",
    "X68n1319_015:0625b09": "上堂。諸上座。望州亭與汝相見了也。烏石嶺與汝相",
    "X68n1319_015:0625b10": "見了也。僧堂前與汝相見了也。",
    "X68n1319_015:0625b11": "曹山本寂禪師",
    "X68n1319_015:0625b12": "僧問。沙門豈不是具大慈悲底人。　師曰。是。　曰。若遇六",
    "X68n1319_015:0625b13": "賊來時却如何。　師曰。亦須具大慈悲。　曰。如何具大慈",
    "X68n1319_015:0625b14": "悲。　師曰。一劍揮盡。　曰。盡後如何。　師曰。始得和同。",
    "X68n1319_015:0625b15": "問。眉與目還相識也無。　師曰。不相識。　曰。為甚麼不相",
    "X68n1319_015:0625b16": "識。　師曰。為同在一處。　曰。恁麼則不分去也。　師曰。眉且",
    "X68n1319_015:0625b17": "不是目。　曰。如何是目。　師曰。端的去。　曰。如何是眉。　師曰。",
    "X68n1319_015:0625b18": "曹山却疑。　曰。和尚為甚麼却疑。　師曰。若不疑。即端的",
    "X68n1319_015:0625b19": "去也。",
    "X68n1319_015:0625b20": "雲門問。如何是沙門行。　師曰。喫常住苗稼者是。　曰。便",
    "X68n1319_015:0625b21": "恁麼去時如何。　師曰。你還畜得麼。　曰。畜得。　師曰。你作",
    "X68n1319_015:0625b22": "麼生畜。　曰。著衣喫飯有甚麼難。　師曰。何不道披毛戴",
    "X68n1319_015:0625b23": "角。門禮拜。",
    "X68n1319_015:0625b24": "師問德上座。菩薩在定。聞香象渡河。出甚麼經。　曰。出",
    "X68n1319_015:0625c01": "涅槃經。　師曰。定前聞。定後聞。　曰。和尚流也。　師曰。道也",
    "X68n1319_015:0625c02": "太煞道。祇道得一半。　曰。和尚如何。　師曰。灘下接取。",
    "X68n1319_015:0625c03": "師問僧。作甚麼。　曰。掃地。　師曰。佛前掃。佛後掃。　曰。前後",
    "X68n1319_015:0625c04": "一時掃。　師曰。與曹山過靸鞋來。",
    "X68n1319_015:0625c05": "僧問。親何道伴。即得常聞於未聞。　師曰。同共一被葢。",
    "X68n1319_015:0625c06": "　曰。此猶是得聞。如何是常聞於未聞。　師曰。不同於木",
    "X68n1319_015:0625c07": "石。　曰。何者在先。何者在後。　師曰。不見道。常聞於未聞。",
    "X68n1319_015:0625c08": "僧問。一牛飲水。五馬不嘶時如何。　師曰。曹山解忌口。",
    "X68n1319_015:0625c09": "紙衣道者來參。師問。莫是紙衣道者否。　者曰。不敢。　師",
    "X68n1319_015:0625c10": "曰。如何是紙衣下事。　者曰。一裘纔挂體。萬法悉皆如。",
    "X68n1319_015:0625c11": "　師曰。如何是紙衣下用。者近前應諾。便立脫。　師曰。汝",
    "X68n1319_015:0625c12": "祇解與麼去。何不解恁麼來。　者忽開眼。問曰。一靈真",
    "X68n1319_015:0625c13": "性。不假胞胎時如何。　師曰。未是妙。　者曰。如何是妙。　師",
    "X68n1319_015:0625c14": "曰。不借借。者珍重便化。　師示頌曰。覺性圓明無相身。",
    "X68n1319_015:0625c15": "莫將知見妄疏親。念異便於玄體昧。心差不與道為",
    "X68n1319_015:0625c16": "隣。情分萬法沈前境。識鑒多端喪本真。如是句中全",
    "X68n1319_015:0625c17": "曉會。了然無事昔時人。",
    "X68n1319_015:0625c18": "師問強上座曰。佛真法身。猶若虗空。應物現形。如水",
    "X68n1319_015:0625c19": "中月。作麼生說箇應底道理。　曰。如驢覰井。　師曰。道則",
    "X68n1319_015:0625c20": "太煞道。祇道得八成。　曰。和尚又如何。　師曰。如井覰驢。",
    "X68n1319_015:0625c21": "師讀杜順．傅大士所作法身偈。曰。我意不欲與麼道。",
    "X68n1319_015:0625c22": "門弟子請別作之。既作偈。又註釋之。其詞曰。渠本不",
    "X68n1319_015:0625c23": "是我(非我)。我本不是渠(非渠)。渠無我即死(仰汝取活)。我無渠即",
    "X68n1319_015:0625c24": "余(不別有)。渠如我是佛(要且不是佛)。我如渠即驢(二俱不立)。不食",
    "X68n1319_015:0626a01": "空王俸(若遇御飯。直須吐却)。何假雁傳書(不通信)。我說橫身唱(為信",
    "X68n1319_015:0626a02": "唱)。君看背上毛(不與你相似)。乍如謠白雪(將謂是白雪)。猶恐是",
    "X68n1319_015:0626a03": "巴歌(傳此句無註)。",
    "X68n1319_015:0626a04": "雲居道膺禪師",
    "X68n1319_015:0626a05": "師造洞山。山問。甚處來。　師曰。翠微來。　山曰。翠微有何",
    "X68n1319_015:0626a06": "言句示徒。　師曰。翠微供養羅漢。某甲問。供養羅漢。羅",
    "X68n1319_015:0626a07": "漢還來否。微曰。你每日噇箇甚麼。　山曰。實有此語否。",
    "X68n1319_015:0626a08": "　師曰。有。　山曰。不虗參見作家來。　山問。汝名甚麼。　師曰。",
    "X68n1319_015:0626a09": "道膺。　山曰。向上更道。　師曰。向上即不名道膺。　山曰。與",
    "X68n1319_015:0626a10": "老僧祗對道吾底語一般。深然之。　一日。山問師。甚處",
    "X68n1319_015:0626a11": "去來。　師曰。蹋山來。　山曰。那箇山堪住。　師曰。那箇山不",
    "X68n1319_015:0626a12": "堪住。　山曰。恁麼則國內總被闍黎占却。　師曰。不然。　山",
    "X68n1319_015:0626a13": "曰。恁麼則子得箇入路。　師曰。無路。　山曰。若無路。爭得",
    "X68n1319_015:0626a14": "與老僧相見。　師曰。若有路。即與和尚隔山去也。　山曰。",
    "X68n1319_015:0626a15": "此子已後千人萬人把不住去在。",
    "X68n1319_015:0626a16": "僧問。山河大地從何而有。　師曰。從妄想有。　曰。與某甲",
    "X68n1319_015:0626a17": "想出一鋌金。得麼。師便休去。僧不肯。",
    "X68n1319_015:0626a18": "示眾曰。佛法有什麼多事。行得即是。但知心是佛。莫",
    "X68n1319_015:0626a19": "愁佛不解語。欲得如是事。還須如是人。自古先德。醇",
    "X68n1319_015:0626a20": "素任真。元來無巧。設有人問。如何是道。或時答。[鹿*瓦]磚",
    "X68n1319_015:0626a21": "木頭作麼皆重。元來他根本脚下實有力。即是不思",
    "X68n1319_015:0626a22": "議人。握土成金。若無如是事。饒汝說得簇花簇錦相",
    "X68n1319_015:0626a23": "似。盡說了合煞頭。人總不信受。元來自家脚下虗無",
    "X68n1319_015:0626a24": "力。僧家發言吐氣須有來由。莫當等閒。一言參差。即",
    "X68n1319_015:0626b01": "千里萬里。若是知有底人。自解護惜。終不取次。十度",
    "X68n1319_015:0626b02": "發言。九度休去。為什麼如此。常恐無利益。欲得與麼",
    "X68n1319_015:0626b03": "事。須是與麼人。既是與麼人。不愁恁麼事。恁麼事即",
    "X68n1319_015:0626b04": "難得。",
    "X68n1319_015:0626b05": "師曰。汝等直饒學得佛邊事。早是錯用心了也。不見",
    "X68n1319_015:0626b06": "古人講得天花落。石點頭。尚不干自己事。如今擬將",
    "X68n1319_015:0626b07": "有限身心向無限中用。有什麼交涉。不見古人道。學",
    "X68n1319_015:0626b08": "處不玄。盡是流俗。閨閤中物捨不得。俱為滲漏。直須",
    "X68n1319_015:0626b09": "向這裏及取去。及去及來。併盡一切事。始得無過。所",
    "X68n1319_015:0626b10": "以古人道。猶如雙鏡。光光相對。光明相照。更無虧盈。",
    "X68n1319_015:0626b11": "豈不是一般猶喚作影像邊事。如日出時光照世間。",
    "X68n1319_015:0626b12": "明朗是一半。那一半喚作甚麼。如今人未認得光影",
    "X68n1319_015:0626b13": "門頭戶底麤淺底事。將作屋裏事又爭得。",
    "X68n1319_015:0626b14": "師曰。從天降下即貧窮。從地涌出即富貴。門裏出身",
    "X68n1319_015:0626b15": "則易。身裏出門則難。動則埋身千尺。不動則當處生",
    "X68n1319_015:0626b16": "苗。一言迥脫。獨拔當時。語言不要多。多則無用處。　僧",
    "X68n1319_015:0626b17": "問。如何是從天降下即貧窮。　曰。不貴得。　又問。如何是",
    "X68n1319_015:0626b18": "從地涌出則富貴。　曰。無中或有。",
    "X68n1319_015:0626b19": "疏山匡仁禪師",
    "X68n1319_015:0626b20": "上堂。病僧咸通年前會得法身邊事。咸通年後會得",
    "X68n1319_015:0626b21": "法身向上事。　雲門出問。如何是法身邊事。　師曰。枯樁。",
    "X68n1319_015:0626b22": "　曰。如何是法身向上事。　師曰。非枯樁。　曰。還許某甲說",
    "X68n1319_015:0626b23": "道理也無。　師曰。許。　曰。枯樁豈不是明法身邊事。　師曰。",
    "X68n1319_015:0626b24": "是。　曰。非枯樁豈不是明法身向上事。　師曰。是。　曰。祇如",
    "X68n1319_015:0626c01": "法身還該一切也無。　師曰。法身周徧。豈得不該。　門指",
    "X68n1319_015:0626c02": "淨瓶曰。祇如淨瓶還該法身麼。　師曰。闍黎莫向淨瓶",
    "X68n1319_015:0626c03": "邊覓。門便禮拜。",
    "X68n1319_015:0626c04": "師常握木蛇。有僧問。師手中是甚麼。　師提起曰。曹家",
    "X68n1319_015:0626c05": "女。",
    "X68n1319_015:0626c06": "洛京白馬遁儒禪師",
    "X68n1319_015:0626c07": "僧問。如何是法身向上事。　師曰。井底蝦蟆吞却月。",
    "X68n1319_015:0626c08": "龍牙山居遁證空禪師",
    "X68n1319_015:0626c09": "師有頌曰。學道如鑽火。逢煙未可休。直待金星現。歸",
    "X68n1319_015:0626c10": "家始到頭。",
    "X68n1319_015:0626c11": "問。十二時中如何著力。　師曰。如無手人欲行拳始得。",
    "X68n1319_015:0626c12": "問。古人得箇甚麼便休去。　師曰。如賊入空室。",
    "X68n1319_015:0626c13": "問。如何是祖師西來意。　師曰。待石烏龜解語即向汝",
    "X68n1319_015:0626c14": "道。　曰。石烏龜語也。　師曰。向汝道甚麼。",
    "X68n1319_015:0626c15": "京兆府蜆子和尚",
    "X68n1319_015:0626c16": "師居無定所。自印心於洞山。混俗閩川。冬夏惟披一",
    "X68n1319_015:0626c17": "衲。逐日沿江岸採掇蝦蜆以充其腹。暮即宿東山白",
    "X68n1319_015:0626c18": "馬廟紙錢中。居民目為蜆子和尚。華嚴靜禪師聞之。",
    "X68n1319_015:0626c19": "欲決真假。先潛入紙錢中。深夜師歸。嚴把住曰。如何",
    "X68n1319_015:0626c20": "是祖師西來意。　師遽答曰。神前酒臺盤。　嚴放手曰。不",
    "X68n1319_015:0626c21": "虗與我同根生。",
    "X68n1319_015:0626c22": "越州乾峰和尚",
    "X68n1319_015:0626c23": "上堂。法身有三種病．二種光。須是一一透得。始解歸",
    "X68n1319_015:0626c24": "家穩坐。須知更有向上一竅在。　雲門出問。菴內人為",
    "X68n1319_015:0627a01": "甚麼不知菴外事。師呵呵大笑。　門曰。猶是學人疑處。",
    "X68n1319_015:0627a02": "　師曰。子是甚麼心行。　門曰。也要和尚相委。　師曰。直須",
    "X68n1319_015:0627a03": "與麼。始解穩坐。門應諾諾。",
    "X68n1319_015:0627a04": "上堂。舉一不得舉二。放過一著。落在第二。　雲門出眾",
    "X68n1319_015:0627a05": "曰。昨日有人從天台來。却往徑山去。　師曰。典座來日",
    "X68n1319_015:0627a06": "不得普請。便下座。",
    "X68n1319_015:0627a07": "問。十方薄伽梵。一路涅槃門。未審路頭在甚麼處。　師",
    "X68n1319_015:0627a08": "以拄杖畫云。在這裏。",
    "X68n1319_015:0627a09": "問僧。甚處來。　曰。天台。　師曰。見說石橋作兩段。是否。　曰。",
    "X68n1319_015:0627a10": "和尚甚處得這消息來。　師曰。將謂華頂峰前客。元是",
    "X68n1319_015:0627a11": "平田莊裏人。",
    "X68n1319_015:0627a12": "芭蕉山慧清禪師",
    "X68n1319_015:0627a13": "上堂。拈拄杖示眾曰。你有拄杖子。我與你拄杖子。你",
    "X68n1319_015:0627a14": "無拄杖子。我奪却你拄杖子。靠拄杖。下座　天童正",
    "X68n1319_015:0627a15": "覺云。你有則一切有。你無則一切無。有無自是當人",
    "X68n1319_015:0627a16": "與奪。關芭蕉甚事。正恁麼時。作麼生是你拄杖子。",
    "X68n1319_015:0627a17": "南院慧顒禪師",
    "X68n1319_015:0627a18": "上堂。諸方祇具啐啄同時眼。不具啐啄同時用。　僧便",
    "X68n1319_015:0627a19": "問。如何是啐啄同時用。　師曰。作家不啐啄。啐啄同時",
    "X68n1319_015:0627a20": "失。　曰。此猶未是某甲問處。　師曰。汝問處作麼生。　僧曰。",
    "X68n1319_015:0627a21": "失。師便打。其僧不肯。　後於雲門會下聞二僧舉此話。",
    "X68n1319_015:0627a22": "一僧曰。當時南院棒折那。其僧忽契悟。",
    "X68n1319_015:0627a23": "台州瑞巖師彥禪師",
    "X68n1319_015:0627a24": "師尋居丹邱瑞巖。坐盤石。終日如愚。每自喚主人公。",
    "X68n1319_015:0627b01": "復應諾。乃曰。惺惺著。他後莫受人瞞　後有僧參玄",
    "X68n1319_015:0627b02": "沙。沙問。近離甚處。　曰。瑞巖。　沙云。有何言句示徒。　僧舉",
    "X68n1319_015:0627b03": "前話。沙云。一等是弄精魂。也甚奇怪。",
    "X68n1319_015:0627b04": "鏡清問。天不能覆。地不能載。豈不是。　師曰。若是。即被",
    "X68n1319_015:0627b05": "覆載。　清曰。若不是。瑞巖幾遭也。　師自稱曰。師彥。",
    "X68n1319_015:0627b06": "玄沙師備宗一禪師",
    "X68n1319_015:0627b07": "雪峰上堂曰。要會此事。猶如古鏡當臺。胡來胡現。漢",
    "X68n1319_015:0627b08": "來漢現。　師出眾曰。忽遇明鏡來時如何。　峰曰。胡漢俱",
    "X68n1319_015:0627b09": "隱。　師曰。老和尚脚跟猶未點地在。",
    "X68n1319_015:0627b10": "一日。雪峰指火曰。三世諸佛在火燄裏轉大法輪。　師",
    "X68n1319_015:0627b11": "曰。近日王令稍嚴。　峰曰。作麼生。　師曰。不許攙奪行市。",
    "X68n1319_015:0627b12": "侍雪峰遊山次。峰指面前地曰。這一片地。好造箇無",
    "X68n1319_015:0627b13": "縫塔。　師曰。高多少。峰乃顧視上下。　師曰。人天福報即",
    "X68n1319_015:0627b14": "不無和尚。若是靈山授記。未夢見在。　峰曰。你又作麼",
    "X68n1319_015:0627b15": "生。　師曰。七尺八尺。",
    "X68n1319_015:0627b16": "雪峰曰。世界闊一尺。古鏡闊一尺。世界闊一丈。古鏡",
    "X68n1319_015:0627b17": "闊一丈。　師指火罏曰。火罏闊多少。　峰曰。如古鏡闊。　師",
    "X68n1319_015:0627b18": "曰。老和尚脚跟未點地在。",
    "X68n1319_015:0627b19": "與雪峰夾籬次。師問。夾籬處還有佛法也無。　峰曰。有。",
    "X68n1319_015:0627b20": "　師曰。如何是夾籬處佛法。峰撼籬一下。　師曰。某甲不",
    "X68n1319_015:0627b21": "與麼。　峰曰。子又作麼生。　師曰。穿過篾頭來。",
    "X68n1319_015:0627b22": "僧問。如何是學人自己。　師曰。用自己作麼。",
    "X68n1319_015:0627b23": "鼓山來。師作一圓相示之。出曰。人人出這箇不得。　師",
    "X68n1319_015:0627b24": "曰。情知汝向驢胎馬腹裏作活計。　山曰。和尚又作麼",
    "X68n1319_015:0627c01": "生。　師曰。人人出這箇不得。　山曰。和尚與麼道却得。某",
    "X68n1319_015:0627c02": "甲為甚麼道不得。　師曰。我得。汝不得。",
    "X68n1319_015:0627c03": "師與韋監軍茶話次。軍曰。占波國人語話稍難辨。何",
    "X68n1319_015:0627c04": "況五天梵語。還有人辨得麼。　師提起托子云。識得這",
    "X68n1319_015:0627c05": "箇即辨得。",
    "X68n1319_015:0627c06": "普請斫柴次。見一虎。天龍曰。和尚。虎。　師曰。是汝虎。　歸",
    "X68n1319_015:0627c07": "院後。天龍問。適來見虎云。是汝。未審尊意如何。　師曰。",
    "X68n1319_015:0627c08": "娑婆世界有四種極重事。若人透得。不妨出得陰界。",
    "X68n1319_015:0627c09": "師問鏡清。教中道。不見一法為大過患。且道不見甚",
    "X68n1319_015:0627c10": "麼法。　清指露柱曰。莫是不見這箇法。　師曰。浙中清水",
    "X68n1319_015:0627c11": "白米從汝喫。佛法未夢見在。",
    "X68n1319_015:0627c12": "僧問。承和尚有言。盡十方世界是一顆明珠。學人如",
    "X68n1319_015:0627c13": "何得會。　師曰。盡十方世界是一顆明珠。用會作麼。僧",
    "X68n1319_015:0627c14": "便休。　師來日却問其僧。盡十方世界是一顆明珠。汝",
    "X68n1319_015:0627c15": "作麼生會。　曰。盡十方世界是一顆明珠。用會作麼。　師",
    "X68n1319_015:0627c16": "曰。知汝向鬼窟裏作活計。",
    "X68n1319_015:0627c17": "師云。若論此事。喻如一片田地。四至界分結契賣與",
    "X68n1319_015:0627c18": "諸人了也。只有中心樹子猶屬老僧在。",
    "X68n1319_015:0627c19": "上堂。佛道閒曠。無有程途。無門解脫之門。無意道人",
    "X68n1319_015:0627c20": "之意。不在三際。故不可升沈。建立乖真。非屬造化。動",
    "X68n1319_015:0627c21": "則起生死之本。靜則醉昏沈之鄉。動靜雙泯。即落空",
    "X68n1319_015:0627c22": "亡。動靜雙收。顢頇佛性。必須對塵對境如枯木寒灰。",
    "X68n1319_015:0627c23": "臨時應用。不失其宜。道本如如。法爾天真。不同修證。",
    "X68n1319_015:0627c24": "祇要虗閒。不昧作用。不涉塵泥。箇中纖毫道不盡。即",
    "X68n1319_015:0628a01": "為魔王眷屬。直饒得似秋潭月影。靜夜鐘聲。隨扣擊",
    "X68n1319_015:0628a02": "以無虧。觸波瀾而不散。猶是生死岸頭事。道人行處。",
    "X68n1319_015:0628a03": "如火銷冰。終不却成冰。箭既離弦。無返回勢。所以牢",
    "X68n1319_015:0628a04": "籠不肯住。呼喚不回頭。若到這裏。步步登玄。不屬邪",
    "X68n1319_015:0628a05": "正。識不能識。智不能知。語路處絕。心行處滅。直得釋",
    "X68n1319_015:0628a06": "迦掩室於摩竭。淨名杜口於毗耶。若與麼。現前更疑",
    "X68n1319_015:0628a07": "何事。沒棲泊處。離去來今。不因莊嚴。本來真淨。便是",
    "X68n1319_015:0628a08": "千聖出頭來。也安一字不得。久立。珍重。",
    "X68n1319_015:0628a09": "示眾。夫古佛真宗。常隨物現。堂堂應用。處處流輝。隱",
    "X68n1319_015:0628a10": "顯坦然。高低盡照。是以沙門上士。道眼惟先。契本明",
    "X68n1319_015:0628a11": "心。方為究竟。森羅萬象。一體同源。廓爾無邊。誰論有",
    "X68n1319_015:0628a12": "滯。塵劫中事。都在目前。時人曠隔年深。致乖常體。迷",
    "X68n1319_015:0628a13": "心認物。以背真宗。執有滯空。渾成意度。古德云。情存",
    "X68n1319_015:0628a14": "聖量。猶落法塵。己見未忘。還成滲漏。不可道持齋持",
    "X68n1319_015:0628a15": "戒。長坐不臥。住意觀空。凝神入定。便當去也。有甚麼",
    "X68n1319_015:0628a16": "交涉。西天外道入得八萬劫定。不免輪迴。蓋為道眼",
    "X68n1319_015:0628a17": "不明。生死根源不破。　如今甚麼處不是汝。甚麼處不",
    "X68n1319_015:0628a18": "分明。甚麼處不露現。何不與麼會去。若無這箇田地。",
    "X68n1319_015:0628a19": "時中爭奈諸般滲漏何。總成虗妄。阿那箇便是平生",
    "X68n1319_015:0628a20": "得力處。有為心法。不可相依。日久年深。全無利益。只",
    "X68n1319_015:0628a21": "為違真棄本。厭離凡情。忻心聖道。作此見知。不出他",
    "X68n1319_015:0628a22": "限量。拋他五陰不去。不見道。諸行無常。是生滅法。你",
    "X68n1319_015:0628a23": "只擬向前。爭能明得。可中徹去。方得知之。若未究得。",
    "X68n1319_015:0628a24": "當知盡是虗頭。世間難信之法。具大根器方能明達。",
    "X68n1319_015:0628b01": "今生若徹去。萬劫亦然。古德云。直向今生須了却。誰",
    "X68n1319_015:0628b02": "能累劫受餘殃。珍重。",
    "X68n1319_015:0628b03": "上堂。我今問汝諸人。且承當得箇甚麼事。在何世界",
    "X68n1319_015:0628b04": "安身立命。還辨得麼。若辨不得。恰似揑目生花。見事",
    "X68n1319_015:0628b05": "便差。知麼。如今目前現有山河大地．色空明暗。種種",
    "X68n1319_015:0628b06": "諸物。皆是狂勞花相。喚作顛倒知見。夫出家人。識心",
    "X68n1319_015:0628b07": "達本源。故號為沙門。大丈夫兒何不自省察看是甚",
    "X68n1319_015:0628b08": "麼事。祇如從上宗乘。是諸佛頂族。但從迦葉門接續",
    "X68n1319_015:0628b09": "頓超去。此一門超凡聖因果。超毗盧妙莊嚴世界海。",
    "X68n1319_015:0628b10": "直下永劫不教有一物與汝作眼見。何不自急急究",
    "X68n1319_015:0628b11": "取。未道我且待三生。兩生久積淨業。　仁者。宗乘是甚",
    "X68n1319_015:0628b12": "麼事。不可由汝用功莊嚴便得去。不可他心宿命便",
    "X68n1319_015:0628b13": "得去。知麼。識得即是大出脫．大徹頭人。所以超凡越",
    "X68n1319_015:0628b14": "聖。出生離死。離因離果。超毗盧。超釋迦。不被凡聖因",
    "X68n1319_015:0628b15": "果所謾。一切處無人識得汝。知麼。莫祇長戀生死愛",
    "X68n1319_015:0628b16": "網。被善惡業拘將去。無自由分。饒汝鍊得身心同虗",
    "X68n1319_015:0628b17": "空去。饒汝到精明湛不搖處。不出識陰。古人喚作如",
    "X68n1319_015:0628b18": "急流水。流急不覺。妄為恬靜。恁麼修行。盡出他輪迴",
    "X68n1319_015:0628b19": "際不得。依前被輪迴去。所以道。諸行無常。直是三乘",
    "X68n1319_015:0628b20": "功果。若無道眼。亦不究竟。何似如今博地凡夫。不用",
    "X68n1319_015:0628b21": "一毫功夫便頓超去。解省心力麼。我如今立地令汝",
    "X68n1319_015:0628b22": "搆去。更不教汝加功鍊行。如今不恁麼。更待何時。下",
    "X68n1319_015:0628b23": "座。",
    "X68n1319_015:0628b24": "上堂。汝諸人如在大海裏坐。沒頭浸却了。更展手問",
    "X68n1319_015:0628c01": "人乞水喫。夫學般若菩薩。須具大根器。有大智慧始",
    "X68n1319_015:0628c02": "得。有一般坐繩牀和尚。稱善知識。問著便搖身動手。",
    "X68n1319_015:0628c03": "點眼吐舌瞪視。更有一般說昭昭靈靈。靈臺智性。能",
    "X68n1319_015:0628c04": "見能聞。向五蘊身田裏作主宰。恁麼為善知識。大賺",
    "X68n1319_015:0628c05": "人。知麼。我今問汝。汝若認昭昭靈靈是汝真實。為甚",
    "X68n1319_015:0628c06": "麼瞌睡時又不成昭昭靈靈。若瞌睡時不是。為甚麼",
    "X68n1319_015:0628c07": "有昭昭時。汝還會麼。這箇喚作認賊為子。是生死根",
    "X68n1319_015:0628c08": "本。妄想緣氣。汝欲識根由麼。我向汝道。昭昭靈靈。祇",
    "X68n1319_015:0628c09": "因前塵色聲香等法而有分別。便道此是昭昭靈靈。",
    "X68n1319_015:0628c10": "若無前塵。汝此昭昭靈靈同於龜毛兔角。　仁者。真實",
    "X68n1319_015:0628c11": "在甚麼處。汝今欲得出他五蘊身田主宰。但識取汝",
    "X68n1319_015:0628c12": "祕密金剛體。古人向汝道。圓成正徧。徧周沙界。祇如",
    "X68n1319_015:0628c13": "今山河大地．十方國土．色空明暗。及汝身心。莫非盡",
    "X68n1319_015:0628c14": "承汝圓成威光所現。直是天人羣生類所作業次。受",
    "X68n1319_015:0628c15": "生果報。有情無情。莫非承汝威光。乃至諸佛成道成",
    "X68n1319_015:0628c16": "果。接物利生。莫非盡承汝威光。祗如金剛體還有凡",
    "X68n1319_015:0628c17": "夫諸佛麼。有汝心行麼。不可道無。便得當去也。知麼。",
    "X68n1319_015:0628c18": "汝既有如是奇特當陽出身處。何不發明取。因何却",
    "X68n1319_015:0628c19": "隨他向五蘊身田中鬼趣裏作活計。直下自謾去。若",
    "X68n1319_015:0628c20": "不了。此煩惱惡業因緣不是一劫兩劫得休。直與汝",
    "X68n1319_015:0628c21": "金剛齊壽。知麼。",
    "X68n1319_015:0628c22": "上堂。太虗日輪。是一切人成立。太虗現在。諸人作麼",
    "X68n1319_015:0628c23": "生滿目覰不見。滿耳聽不聞。此兩處省不得。便是瞌",
    "X68n1319_015:0628c24": "睡漢。若明徹得。坐却凡聖。坐却三界。夢幻身心無一",
    "X68n1319_015:0629a01": "物如針鋒許為緣為對。直饒諸佛出來。作無限神通",
    "X68n1319_015:0629a02": "變現。設如許多教網。未曾措著一分毫。惟助初學誠",
    "X68n1319_015:0629a03": "信之門。還會麼。如今沙門不薦此事。翻成弄影漢。生",
    "X68n1319_015:0629a04": "死海裏浮沈。幾時休息去。若要明徹。即今這裏便明",
    "X68n1319_015:0629a05": "徹去。不教仁者取一法如微塵大。不教仁者捨一法",
    "X68n1319_015:0629a06": "如毫髮許。還會麼。",
    "X68n1319_015:0629a07": "師云。是諸人見有險惡。見有大蟲．刀劍諸事逼汝身",
    "X68n1319_015:0629a08": "命。便生無限怕怖。如似什麼。恰如世間畫師一般。自",
    "X68n1319_015:0629a09": "畫作地獄變相。作大蟲刀劍了。好好地看時。却自生",
    "X68n1319_015:0629a10": "怕怖。汝今諸人亦復如是。百般見有。是汝自幻出。自",
    "X68n1319_015:0629a11": "生怕怖。亦不是別人與汝為過。汝今欲覺此幻惑麼。",
    "X68n1319_015:0629a12": "但識取汝金剛眼睛。若識得。不曾教汝有纖塵可得",
    "X68n1319_015:0629a13": "露現。何處更有虎狼刀劍解愶嚇得汝。所以我向汝",
    "X68n1319_015:0629a14": "道。沙門眼把定世界。函葢乾坤。不漏絲髮。何處更有",
    "X68n1319_015:0629a15": "一物為汝知見。知麼。何不急究取。",
    "X68n1319_015:0629a16": "師示眾曰。世尊道吾有正法眼藏付囑摩訶大迦葉。",
    "X68n1319_015:0629a17": "猶如畫月。曹溪豎拂。猶如指月。　時鼓山出眾曰。月呢。",
    "X68n1319_015:0629a18": "　師曰。這箇阿師就我覓月。　鼓山不肯。却歸眾曰。道我",
    "X68n1319_015:0629a19": "就他覓月。",
    "X68n1319_015:0629a20": "師以杖拄地。問長生曰。僧見．俗見．男見．女見。汝作麼",
    "X68n1319_015:0629a21": "生見。　曰。和尚還見皎然見處麼。　師曰。相識滿天下。",
    "X68n1319_015:0629a22": "師與韋監軍喫果子。韋問。如何是百姓日用而不知。",
    "X68n1319_015:0629a23": "　師拈起果子曰。喫。　韋喫果子了。再問。師曰。祇這是日",
    "X68n1319_015:0629a24": "用而不知。",
    "X68n1319_015:0629b01": "僧問。學人乍入叢林。乞師指箇入路。　師曰。還聞偃溪",
    "X68n1319_015:0629b02": "水聲麼。　曰。聞。　師曰。從這裏入。",
    "X68n1319_015:0629b03": "保福從展禪師",
    "X68n1319_015:0629b04": "長慶問。見色便見心。還見船子麼。　師曰。見。　曰。船子且",
    "X68n1319_015:0629b05": "置。作麼生是心。師却指船子。",
    "X68n1319_015:0629b06": "師見僧。以杖打露柱。又打其僧頭。僧作忍痛聲。師曰。",
    "X68n1319_015:0629b07": "那箇為甚麼不痛。僧無對。",
    "X68n1319_015:0629b08": "師因僧侍立。問曰。汝得恁麼麤心。　僧曰。甚麼處是某",
    "X68n1319_015:0629b09": "甲麤心處。　師拈一塊土度與僧曰。拋向門前著。　僧拋",
    "X68n1319_015:0629b10": "了却來。曰。甚麼處是某甲麤心處。　師曰。我見築著磕",
    "X68n1319_015:0629b11": "著。所以道汝麤心。",
    "X68n1319_015:0629b12": "龍華靈照真覺禪師",
    "X68n1319_015:0629b13": "師一夕指半月。問溥上座曰。那一片甚麼處去也。　溥",
    "X68n1319_015:0629b14": "曰。莫妄想。　師曰。失却一片也。",
    "X68n1319_015:0629b15": "翠巖令參永明禪師",
    "X68n1319_015:0629b16": "上堂。一夏與兄弟東語西話。看翠巖眉毛在麼　圓",
    "X68n1319_015:0629b17": "悟勤拈云。人多錯會。道白日青天。說無向當話。無事",
    "X68n1319_015:0629b18": "生事。夏末先自說過。先自點檢。免得別人點檢他。且",
    "X68n1319_015:0629b19": "喜沒交涉。這般見解。謂之滅胡種族。歷代宗師出世。",
    "X68n1319_015:0629b20": "若不垂示於人。都無利益。圖箇甚麼。到這裏見得透。",
    "X68n1319_015:0629b21": "方知古人有驅耕夫之牛。奪飢人之食手段。如今人",
    "X68n1319_015:0629b22": "問著。便向言句下齩嚼。眉毛上作活計。看他屋裏人。",
    "X68n1319_015:0629b23": "自然知他行履處。　雪竇頌云。千古無對。他只道看翠",
    "X68n1319_015:0629b24": "巖眉毛在麼。有什麼奇特處。便乃千古無對。須知古",
    "X68n1319_015:0629c01": "人吐一言半句出來。不是造次。須是有定乾坤底眼",
    "X68n1319_015:0629c02": "始得。雪竇著一言半句。如金剛王寶劍。如踞地獅子。",
    "X68n1319_015:0629c03": "如擊石火。似閃電光。若不是頂門具眼。爭能見他古",
    "X68n1319_015:0629c04": "人落處。這箇示眾。直得千古無對。過於德山棒．臨濟",
    "X68n1319_015:0629c05": "喝。且道翠巖．雪竇為人意在什麼處。急著眼看。",
    "X68n1319_015:0629c06": "鏡清道怤順德禪師",
    "X68n1319_015:0629c07": "普請次。雪峰舉。溈山道。見色便見心。汝道還有過也",
    "X68n1319_015:0629c08": "無。　師曰。古人為甚麼事。　峰曰。雖然如此。要共汝商量。",
    "X68n1319_015:0629c09": "　師曰。恁麼則不如道怤鉏地去。　師再參雪峰。峰問。甚",
    "X68n1319_015:0629c10": "處來。　師曰。嶺外來。　峰曰。甚麼處逢見達摩。　師曰。更在",
    "X68n1319_015:0629c11": "甚麼處。　峰曰。未信汝在。　師曰。和尚莫恁麼粘膩好。峰",
    "X68n1319_015:0629c12": "便休。",
    "X68n1319_015:0629c13": "師後徧歷諸方。益資權智。因訪先曹山。山問。甚麼處",
    "X68n1319_015:0629c14": "來。　師曰。昨日離明水。　山曰。甚麼時到明水。　師曰。和尚",
    "X68n1319_015:0629c15": "到時到。　山曰。汝道我甚麼時到。　師曰。適來猶記得。　山",
    "X68n1319_015:0629c16": "曰。如是。如是。",
    "X68n1319_015:0629c17": "師因僧問。新年頭還有佛法也無。　師曰。有。　曰。如何是",
    "X68n1319_015:0629c18": "新年頭佛法。　師曰。元正啟祚。萬物咸新。　曰。謝師答話。",
    "X68n1319_015:0629c19": "　師曰。鏡清今日失利。",
    "X68n1319_015:0629c20": "問僧。近離甚處。　曰。石橋。　師曰。本分事作麼生。　曰。近離",
    "X68n1319_015:0629c21": "石橋。　師曰。我豈不知你近離石橋。本分事作麼生。　曰。",
    "X68n1319_015:0629c22": "和尚何不領話。師便打。　僧曰。某甲話在。　師曰。你但喫",
    "X68n1319_015:0629c23": "棒。我要這話行。",
    "X68n1319_015:0629c24": "問僧。門外甚麼聲。　曰。雨滴聲。　師曰。眾生顛倒。迷己逐",
    "X68n1319_015:0630a01": "物。　曰。和尚作麼生。　師曰。洎不迷己。　曰。洎不迷己。意旨",
    "X68n1319_015:0630a02": "如何。　師曰。出身猶可易。脫體道應難。",
    "X68n1319_015:0630a03": "太原孚上座",
    "X68n1319_015:0630a04": "雪峰一日見師。乃指日示之。師搖手而出。峰曰。汝不",
    "X68n1319_015:0630a05": "肯我那。　師曰。和尚搖頭。某甲擺尾。甚麼處是不肯。　峰",
    "X68n1319_015:0630a06": "曰。到處也須諱却。　一日。眾僧晚參。峰在中庭臥。師曰。",
    "X68n1319_015:0630a07": "五州管內。祇有這老和尚較些子。峰便起去。　峰問師。",
    "X68n1319_015:0630a08": "見說臨濟有三句。是否。　師曰。是。　曰。作麼生是第一句。",
    "X68n1319_015:0630a09": "師舉目視之。　峰曰。此猶是第二句。如何是第一句。師",
    "X68n1319_015:0630a10": "叉手而退。自此。峰深器之。",
    "X68n1319_015:0630a11": "一日。玄沙上問訊雪峰。峰曰。此間有箇老鼠子。今在",
    "X68n1319_015:0630a12": "浴室裏。　沙曰。待與和尚勘過。言訖。到浴室。遇師打水。",
    "X68n1319_015:0630a13": "沙曰。相看上座。　師曰。已相見了。　沙曰。甚麼劫中曾相",
    "X68n1319_015:0630a14": "見。　師曰。瞌睡作麼。　沙却入方丈。白雪峰曰。已勘破了。",
    "X68n1319_015:0630a15": "　峰曰。作麼生勘伊。　沙舉前話。峰曰。汝著賊也。",
    "X68n1319_015:0630a16": "金峰從志禪師",
    "X68n1319_015:0630a17": "師拈起枕子示僧曰。一切人喚作枕子。金峰道不是。",
    "X68n1319_015:0630a18": "　僧曰。未審和尚喚作甚麼。師拈起枕子。　僧曰。恁麼則",
    "X68n1319_015:0630a19": "依而行之。　師曰。你喚作甚麼。　曰。枕子。　師曰。落在金峰",
    "X68n1319_015:0630a20": "窩裏。",
    "X68n1319_015:0630a21": "問。是身無知。如土木瓦石。此意如何。師下禪牀扭僧",
    "X68n1319_015:0630a22": "耳朵。僧負痛作聲。　師曰。今日始捉著箇無知漢。僧作",
    "X68n1319_015:0630a23": "禮出去。　師召。闍黎。僧回首。　師曰。若到堂中。不可舉著。",
    "X68n1319_015:0630a24": "　曰。何故。　師曰。大有人笑金峰老婆心。",
    "X68n1319_015:0630b01": "上堂。事存函葢合。理應箭鋒拄。還有人道得麼。如有",
    "X68n1319_015:0630b02": "人道得。金峰分半院與他住。時有僧出作禮。　師曰。相",
    "X68n1319_015:0630b03": "見易得好。共住難為人。便下座。",
    "X68n1319_015:0630b04": "僧侍次。師曰。舉一則因緣。汝第一不得亂會。　曰。請和",
    "X68n1319_015:0630b05": "尚舉。師豎拂子。僧良久。　師曰。知道闍黎亂會。僧以目",
    "X68n1319_015:0630b06": "視東西。　師曰。雪上更加霜。",
    "X68n1319_015:0630b07": "佛日本空禪師",
    "X68n1319_015:0630b08": "師年十三參夾山。纔入門。見維那。那曰。此間不著後",
    "X68n1319_015:0630b09": "生。　師曰。某甲不求挂搭。暫來禮謁和尚。　維那白夾山。",
    "X68n1319_015:0630b10": "山許相見。師擬上階。山曰。三道寶階。從何而上。　師曰。",
    "X68n1319_015:0630b11": "三道寶階。曲為今時。向上一路。請師直指。山便揖。師",
    "X68n1319_015:0630b12": "乃上階禮拜。　山問。闍黎與甚麼人同行。　師曰。木上座。",
    "X68n1319_015:0630b13": "　山曰。何不相看老僧。　師曰。和尚看他有分。　山曰。在甚",
    "X68n1319_015:0630b14": "麼處。　師曰。在堂中。山便同師下到堂中。師遂取拄杖。",
    "X68n1319_015:0630b15": "擲在山面前。　山曰。莫從天台得否。　師曰。非五嶽之所",
    "X68n1319_015:0630b16": "生。　山曰。莫從須彌得否。　師曰。月宮亦不逢。　山曰。恁麼",
    "X68n1319_015:0630b17": "則從人得也。　師曰。自己尚是冤家。從人得。堪作甚麼。",
    "X68n1319_015:0630b18": "　山曰。冷灰裏有一粒豆爆。乃喚維那。明窗下安排著。",
    "X68n1319_015:0630b19": "來日普請。維那令師送茶。師曰。某甲為佛法來。不為",
    "X68n1319_015:0630b20": "送茶來。　那曰。奉和尚處分。　師曰。和尚尊命即得。乃將",
    "X68n1319_015:0630b21": "茶去作務處。搖茶甌作聲。山回顧。　師曰。釅茶三五盌。",
    "X68n1319_015:0630b22": "意在钁頭邊。　山曰。瓶有傾茶勢。籃中幾箇甌。　師曰。瓶",
    "X68n1319_015:0630b23": "有傾茶勢。籃中無一甌。便行茶。　時眾皆舉目。師曰。大",
    "X68n1319_015:0630b24": "眾鶴望。請師一言。　山曰。路逢死蛇莫打殺。無底籃子",
    "X68n1319_015:0630c01": "盛將歸。　師曰。手執夜明符。幾箇知天曉。眾皆仰歎。",
    "X68n1319_015:0630c02": "撫州疏山證禪師",
    "X68n1319_015:0630c03": "師謁投子。投子問。近離甚處。　曰。延平。　投子曰。還將得",
    "X68n1319_015:0630c04": "劍來麼。　曰。將得來。　投子曰。呈似老僧看。師乃指面前",
    "X68n1319_015:0630c05": "地。投子便休。　至晚問侍者。新到在麼。　侍者曰。當時去",
    "X68n1319_015:0630c06": "也。　投子曰。三十年弄馬騎。今日被驢撲。",
    "X68n1319_015:0630c07": "頴橋鐵胡安禪師",
    "X68n1319_015:0630c08": "師與鐘司徒向火次。鐘問。三界焚燒時。如何出得。　師",
    "X68n1319_015:0630c09": "以香匙撥開火。鐘擬議。師撥火云。司徒。司徒。鐘忽有",
    "X68n1319_015:0630c10": "省。",
    "X68n1319_015:0630c11": "同安慧敏禪師",
    "X68n1319_015:0630c12": "師初參洞山。問。諸聖以何為命。　洞山曰。以不間斷。　師",
    "X68n1319_015:0630c13": "曰。還有向上事也無。　洞山曰。有。　師曰。如何是向上事。",
    "X68n1319_015:0630c14": "　洞山曰。不從間斷。師於言下有省。",
    "X68n1319_015:0630c15": "白雲藏和尚",
    "X68n1319_015:0630c16": "僧問。如何是深深處。　師曰。矮子渡深溪。　問。赤脚時如",
    "X68n1319_015:0630c17": "何。　師曰。何不脫却。",
    "X68n1319_015:0630c18": "明招德謙禪師",
    "X68n1319_015:0630c19": "師到坦長老處。坦曰。夫參學。一人所在亦須到。半人",
    "X68n1319_015:0630c20": "所在亦須到。　師便問。一人所在即不問。如何是半人",
    "X68n1319_015:0630c21": "所在。坦無對。　後令小師問師。師曰。汝欲識半人所在",
    "X68n1319_015:0630c22": "麼。也祇是弄泥團漢。",
    "X68n1319_015:0630c23": "到堯庵。乃提起縧子云。得恁麼鬍毿毿地。　庵云。莫錯",
    "X68n1319_015:0630c24": "認定盤星。　師曰。恰是。",
    "X68n1319_015:0631a01": "訪保寧。於中路相遇。便問。兄是道伴中人。乃點鼻頭",
    "X68n1319_015:0631a02": "曰。這箇礙塞我不徹。與我拈却少時。得麼。　寧曰。和尚",
    "X68n1319_015:0631a03": "有來多少時。　師曰。噫。幾賺我踏破一緉草鞋。便回。",
    "X68n1319_015:0631a04": "師往國泰。深乃領眾出接。至門首。師乃指金剛云。者",
    "X68n1319_015:0631a05": "兩箇漢在這裏作什麼。深揎拳作金剛勢。　師云。殿裏",
    "X68n1319_015:0631a06": "黃面老子笑你。",
    "X68n1319_015:0631a07": "師在招慶。因普請去王太傅宅取木佛。傅乃問大眾",
    "X68n1319_015:0631a08": "云。忽遇丹霞又作麼生。眾無語。　師當時捧起向頂上",
    "X68n1319_015:0631a09": "云。也要分付著人。",
    "X68n1319_015:0631a10": "鹿門譚和尚",
    "X68n1319_015:0631a11": "僧問。如何是實際理地。　師曰。南贍部洲。北鬱單越。　云。",
    "X68n1319_015:0631a12": "恁麼則事同一家。　師曰。隔須彌在。",
    "X68n1319_015:0631a13": "羅漢院桂琛禪師",
    "X68n1319_015:0631a14": "玄沙問。三界惟心。汝作麼生會。　師指椅子曰。和尚喚",
    "X68n1319_015:0631a15": "這箇作甚麼。　曰。椅子。　師曰。和尚不會三界惟心。　曰。我",
    "X68n1319_015:0631a16": "喚這箇作竹木。汝喚作甚麼。　師曰。桂琛亦喚作竹木。",
    "X68n1319_015:0631a17": "　曰。盡大地覓一箇會佛法底人不可得。師自爾愈加",
    "X68n1319_015:0631a18": "激勵。",
    "X68n1319_015:0631a19": "師侍沙在方丈說話。夜深。侍者閉却門。沙曰。門總閉",
    "X68n1319_015:0631a20": "了。汝作麼生得出去。　師曰。喚甚麼作門。",
    "X68n1319_015:0631a21": "問僧。甚處來。　曰。南方來。　師曰。南方知識有何言句示",
    "X68n1319_015:0631a22": "徒。　曰。彼中道。金屑雖貴。眼裏著不得。　師曰。我道須彌",
    "X68n1319_015:0631a23": "在汝眼裏。",
    "X68n1319_015:0631a24": "保福僧到。師問。彼中佛法如何。　答曰。有時示眾云。塞",
    "X68n1319_015:0631b01": "却你眼。教你覰不見。塞却你耳。教你聽不聞。坐却你",
    "X68n1319_015:0631b02": "意。教你分別不得。　師曰。吾問你。不塞你眼。見箇甚麼。",
    "X68n1319_015:0631b03": "不塞你耳。聞箇甚麼。不坐你意。作麼生分別。",
    "X68n1319_015:0631b04": "師見僧。舉拂子曰。還會麼。　曰。謝和尚慈悲示學人。　師",
    "X68n1319_015:0631b05": "曰。見我豎拂子便云示學人。汝每日見山見水。可不",
    "X68n1319_015:0631b06": "示汝。　又見僧來。舉拂子。其僧讚歎禮拜。師曰。見我豎",
    "X68n1319_015:0631b07": "拂子便禮拜讚歎。那裏掃地豎起掃帚。為甚麼不讚",
    "X68n1319_015:0631b08": "歎。",
    "X68n1319_015:0631b09": "上堂。諸上座不用低頭思量。思量不及。便道不用揀",
    "X68n1319_015:0631b10": "擇。委得下口處麼。汝向什麼處下口。試道看。還有一",
    "X68n1319_015:0631b11": "法近得汝。還有一法遠得汝麼。同得汝。異得汝麼。既",
    "X68n1319_015:0631b12": "然如是。為甚麼却特地艱難去。",
    "X68n1319_015:0631b13": "上堂。宗門玄妙。為當祇恁麼也。更別有奇特。若別有",
    "X68n1319_015:0631b14": "奇特。汝且舉將來看。若無。去。不可將兩箇字便當却",
    "X68n1319_015:0631b15": "宗乘也。何者兩箇字。謂宗乘教乘也。汝纔道著宗乘。",
    "X68n1319_015:0631b16": "便是宗乘。道著教乘。便是教乘。禪德。佛法宗乘原來",
    "X68n1319_015:0631b17": "由汝口裏安立名字。作取說取便是也。斯須向這裏",
    "X68n1319_015:0631b18": "說平說實。說圓說常。禪德。汝喚甚麼作平實。把甚麼",
    "X68n1319_015:0631b19": "作圓常。傍家行脚理須甄別。莫相埋沒。得些子聲色．",
    "X68n1319_015:0631b20": "名字貯在心頭。道我會解。善能揀辨。汝且會箇甚麼。",
    "X68n1319_015:0631b21": "揀箇甚麼。記持得底是名字。揀辨得底是聲色。若不",
    "X68n1319_015:0631b22": "是聲色．名字。汝又作麼生記持．揀辨。風吹松樹也是",
    "X68n1319_015:0631b23": "聲。蝦蟆老鵶叫也是聲。何不那裏聽取揀辨去。若那",
    "X68n1319_015:0631b24": "裏有箇意度模樣。祇如老師口裏。又有多少意度與",
    "X68n1319_015:0631c01": "上座。莫錯。即今聲色摐摐地。為當相及。不相及。若相",
    "X68n1319_015:0631c02": "及。即汝靈性金剛祕密。應有壞滅去也。何以如此。為",
    "X68n1319_015:0631c03": "聲貫破汝耳。色穿破汝眼。因緣即塞却汝。幻妄走殺",
    "X68n1319_015:0631c04": "汝。聲色體爾不可容也。若不相及。又甚麼處得聲色",
    "X68n1319_015:0631c05": "來。會麼。相及不相及。試裁辨看。　少間又道。是圓常．平",
    "X68n1319_015:0631c06": "實。甚麼人恁麼道。未是黃夷村裏漢解恁麼說。是他",
    "X68n1319_015:0631c07": "古聖垂些子相助顯發。今時不識好惡。便安圓實。道",
    "X68n1319_015:0631c08": "我別有宗風玄妙。釋迦佛無舌頭。不如汝些子便恁",
    "X68n1319_015:0631c09": "麼點胸。若論殺．盜．婬罪。雖重猶輕。尚有歇時。此箇謗",
    "X68n1319_015:0631c10": "般若。瞎却眾生眼。入阿鼻地獄吞鐵丸。莫將為等閒。",
    "X68n1319_015:0631c11": "所以古人道。過在化主。不干汝事。珍重。",
    "X68n1319_015:0631c12": "安國慧球禪師",
    "X68n1319_015:0631c13": "師於玄沙室中。參訊居首。因問。如何是第一月。　沙曰。",
    "X68n1319_015:0631c14": "用汝箇月作麼。師從此悟入。",
    "X68n1319_015:0631c15": "上堂。我此間粥飯因緣為兄弟舉唱。終是不常。欲得",
    "X68n1319_015:0631c16": "省要。却是山河大地與汝發明。其道既常。亦能究竟。",
    "X68n1319_015:0631c17": "若從文殊門入者。一切無為土木瓦礫助汝發機。若",
    "X68n1319_015:0631c18": "從觀音門入者。一切音響。蝦蟆．蚯蚓助汝發機。若是",
    "X68n1319_015:0631c19": "普賢門入者。不動步而到。以此三門方便示汝。如將",
    "X68n1319_015:0631c20": "一隻折箸攪大海水。令彼魚龍知水為命。會麼。若無",
    "X68n1319_015:0631c21": "智眼而審諦之。任汝百般巧妙。不為究竟。",
    "X68n1319_015:0631c22": "師問了院主。祇如先師道。盡十方世界是真實人體。",
    "X68n1319_015:0631c23": "你還見僧堂麼。　了曰。和尚莫眼花。　師曰。先師遷化。肉",
    "X68n1319_015:0631c24": "猶煖在。",
    "X68n1319_015:0632a01": "招慶省僜禪師",
    "X68n1319_015:0632a02": "師初參保福。福一日入大殿。覩佛像。乃舉手問師曰。",
    "X68n1319_015:0632a03": "佛恁麼。意作麼生。　師曰。和尚也是橫身。　福曰。一橛我",
    "X68n1319_015:0632a04": "自收取。　師曰。和尚非惟橫身。福然之。",
    "X68n1319_015:0632a05": "大龍智洪禪師",
    "X68n1319_015:0632a06": "僧問。色身敗壞。如何是堅固法身。　師曰。山花開似錦。",
    "X68n1319_015:0632a07": "澗水碧如藍　雪竇顯頌。問曾不知。答還不會。月冷",
    "X68n1319_015:0632a08": "風高。古巖寒檜。堪笑路逢達道人。不將語默對。手把",
    "X68n1319_015:0632a09": "珊瑚鞭。驪珠盡擊碎。不擊碎。增瑕纇。國有憲章。三千",
    "X68n1319_015:0632a10": "條罪。",
    "X68n1319_015:0632a11": "龜洋慧忠禪師",
    "X68n1319_015:0632a12": "一日。謂弟子曰。眾生不能解脫者。情累爾。悟道易。明",
    "X68n1319_015:0632a13": "道難。　問。如何得明道去。　師曰。但脫情見。其道自明矣。",
    "X68n1319_015:0632a14": "夫明之為言信也。如禁蛇人信其呪力藥力。以蛇綰",
    "X68n1319_015:0632a15": "弄。揣懷袖中。無難。未知呪藥等力者。怖駭棄去。但諦",
    "X68n1319_015:0632a16": "見自心。情見便破。今千疑萬慮不得用者。是未見自",
    "X68n1319_015:0632a17": "心者也。",
    "X68n1319_015:0632a18": "白雲子祥禪師",
    "X68n1319_015:0632a19": "上堂。諸人會麼。但向街頭市尾．屠兒魁劊．地獄鑊湯",
    "X68n1319_015:0632a20": "處會取。若恁麼會得。堪與人天為師。若向衲僧門下。",
    "X68n1319_015:0632a21": "天地懸殊。更有一般底。祇向長連牀上作好人去。汝",
    "X68n1319_015:0632a22": "道此兩般人。那箇有長處。無事。珍重。",
    "X68n1319_015:0632a23": "問僧。不壞假名而談實相。作麼生。　僧指椅子曰。這箇",
    "X68n1319_015:0632a24": "是椅子。　師以手撥椅曰。與我將鞋袋來。僧無對。　師曰。",
    "X68n1319_015:0632b01": "這虗頭漢　雲門聞。乃云。須是我祥兄始得。",
    "X68n1319_015:0632b02": "德山緣密禪師",
    "X68n1319_015:0632b03": "上堂。我有三句語示汝諸人。一句函葢乾坤。一句截",
    "X68n1319_015:0632b04": "斷眾流。一句隨波逐浪。作麼生辨。若辨得出。有參學",
    "X68n1319_015:0632b05": "分。若辨不出。長安路上輥輥地。",
    "X68n1319_015:0632b06": "示眾。俱胝和尚但有問答。只豎一指頭。寒則普天普",
    "X68n1319_015:0632b07": "地寒。熱則普天普地熱。",
    "X68n1319_015:0632b08": "上堂。但參活句。莫參死句。活句下薦得。永劫無滯。一",
    "X68n1319_015:0632b09": "塵一佛國。一葉一釋迦是死句。揚眉瞬目。舉指豎拂",
    "X68n1319_015:0632b10": "是死句。山河大地。更無誵訛是死句。　時有僧問。如何",
    "X68n1319_015:0632b11": "是活句。　師曰。波斯仰面看。　曰。恁麼則不謬去也。師便",
    "X68n1319_015:0632b12": "打。",
    "X68n1319_015:0632b13": "巴陵新開院顥鑒禪師",
    "X68n1319_015:0632b14": "師住後更不作法嗣書。祇將三轉語上雲門。　僧問。如",
    "X68n1319_015:0632b15": "何是道。　師曰。明眼人落井。　問。如何是吹毛劍。　師曰。珊",
    "X68n1319_015:0632b16": "瑚枝枝撑著月。　問。如何是提婆宗。　師曰。銀盌裏盛雪。",
    "X68n1319_015:0632b17": "　雲門見曰。他後老僧忌日。祇消舉此三轉語。足以報",
    "X68n1319_015:0632b18": "恩。",
    "X68n1319_015:0632b19": "雙泉師寬明教禪師",
    "X68n1319_015:0632b20": "僧問洞山初和尚。如何是佛。　初曰。麻三斤。　師聞之。乃",
    "X68n1319_015:0632b21": "曰。向南有竹。向北有木。",
    "X68n1319_015:0632b22": "一日。雲門問師。今日喫得幾箇胡餅。　師曰。五箇。　門曰。",
    "X68n1319_015:0632b23": "露柱喫得幾箇。　師曰。請和尚茶堂裏喫茶。",
    "X68n1319_015:0632b24": "師一日訪白兆。兆曰。老僧有箇木魚頌。　師曰。請舉看。",
    "X68n1319_015:0632c01": "　兆曰。伏惟爛木一橛。佛與眾生不別。若以杖子擊著。",
    "X68n1319_015:0632c02": "直得聖凡路絕。　師曰。此頌有成禠。無成禠。　兆曰。無成",
    "X68n1319_015:0632c03": "禠。　師曰。佛與眾生不別呢。　侍僧救曰。有成禠。　師曰。直",
    "X68n1319_015:0632c04": "得聖凡路絕呢。當時白兆一眾失色。",
    "X68n1319_015:0632c05": "洞山守初宗慧禪師",
    "X68n1319_015:0632c06": "師初參雲門。門問。近離甚處。　師曰。查渡。　門曰。夏在甚",
    "X68n1319_015:0632c07": "處。　師曰。湖南報慈。　曰。幾時離彼。　師曰。八月二十五。　門",
    "X68n1319_015:0632c08": "曰。放汝三頓棒。　師至明日却上問訊。昨日蒙和尚放",
    "X68n1319_015:0632c09": "三頓棒。不知過在甚麼處。　門曰。飯袋子。江西．湖南便",
    "X68n1319_015:0632c10": "恁麼去。　師於言下大悟。遂曰。他後向無人煙處。不蓄",
    "X68n1319_015:0632c11": "一粒米。不種一莖菜。接待十方往來。盡與伊抽釘拔",
    "X68n1319_015:0632c12": "楔。拈却炙脂帽子。脫却鶻臭布衫。教伊灑灑地作箇",
    "X68n1319_015:0632c13": "無事衲僧。豈不快哉。　門曰。你身如椰子大。開得如許",
    "X68n1319_015:0632c14": "大口。師便禮拜。",
    "X68n1319_015:0632c15": "示眾。語中有語。名為死句。語中無語。名為活句。諸禪",
    "X68n1319_015:0632c16": "德。作麼生是活句。到這裏。實難得人。若也不動一塵。",
    "X68n1319_015:0632c17": "不撥一境。見事便道。答話長老下脚不得。東西南北",
    "X68n1319_015:0632c18": "莫知多少。要得去離泥水。活人眼目。舉唱宗風。激揚",
    "X68n1319_015:0632c19": "大事。不道全無。其奈還少。只緣未達其源。落在第八",
    "X68n1319_015:0632c20": "魔境界中。識得箇不名不物。無是無非。頭頭物物。無",
    "X68n1319_015:0632c21": "不具足。道我得安樂田地。更不求餘。凡有叩擊問難。",
    "X68n1319_015:0632c22": "即便敲牀豎拂。更不惜。便施便設。便行便用。向惡水",
    "X68n1319_015:0632c23": "坑裏頭出頭沒。弄箇無尾猢猻。到臘月三十日。鼓也",
    "X68n1319_015:0632c24": "打破。猢猻又走却了。手忙脚亂。一無所成。悔將何及。",
    "X68n1319_015:0633a01": "若是箇衲僧。乍可涷殺餓殺。終不著他鶻臭布衫。",
    "X68n1319_015:0633a02": "又曰。舉唱宗乘。闡揚大教。須得法眼精明。方能鑒辨",
    "X68n1319_015:0633a03": "緇素。切緣真妄一源。水乳同器。到此難分。洞山尋常",
    "X68n1319_015:0633a04": "以心中眼觀身外相。觀之又觀。乃辨真偽。若不如是。",
    "X68n1319_015:0633a05": "何名善知識。夫善知識者。驅耕夫之牛。奪飢人之食。",
    "X68n1319_015:0633a06": "方名善知識。即今天下。那箇是真善知識。諸禪德參",
    "X68n1319_015:0633a07": "得幾箇善知識來。也不是等閒。直須參教徹。覰教透。",
    "X68n1319_015:0633a08": "千聖莫能證明。方顯大丈夫兒。不見釋迦老子明星",
    "X68n1319_015:0633a09": "出時。豁然大悟。與大地眾生同時成佛。無前後際。豈",
    "X68n1319_015:0633a10": "不暢哉。雖然如是。若遇明眼衲僧。也好劈脊便棒。",
    "X68n1319_015:0633a11": "問。維摩掌擎四世界。未審維摩身在甚處。　師曰。在闍",
    "X68n1319_015:0633a12": "黎後底。　曰。為甚麼在學人後底。　師曰。還我話頭來。",
    "X68n1319_015:0633a13": "問。如何是佛。　師曰。麻三斤。",
    "X68n1319_015:0633a14": "問。自古及今。不從人得。六祖在黃梅。夜間聞何事。　師",
    "X68n1319_015:0633a15": "曰。誌公拄杖。　曰。得用時如何。　師曰。用那曲尺作甚麼。",
    "X68n1319_015:0633a16": "問。十二時中行住坐臥自省覺時如何。　師曰。看人喫",
    "X68n1319_015:0633a17": "飯。　曰。爭奈樹影不斜何。　師曰。親言出親口。",
    "X68n1319_015:0633a18": "問。金鍮現前請師辨。　師曰。兩脚蝦蟆吞却月。",
    "X68n1319_015:0633a19": "都監太保問。眼處入正受。諸塵三昧起。此意如何。　師",
    "X68n1319_015:0633a20": "云。洞山茶碗裏有太保。太保茶碗裏有洞山。太保無",
    "X68n1319_015:0633a21": "語。",
    "X68n1319_015:0633a22": "首山省念禪師",
    "X68n1319_015:0633a23": "僧問。如何是佛。　師曰。新婦騎驢阿家牽。　曰。未審此語",
    "X68n1319_015:0633a24": "甚麼句中收。　師曰。三玄收不得。四句豈能該。　曰。此意",
    "X68n1319_015:0633b01": "如何。　師曰。天長地久。日月齊明。",
    "X68n1319_015:0633b02": "僧問。學人乍入叢林。乞師指示。　師曰。闍黎在老僧會",
    "X68n1319_015:0633b03": "裏多少時。　曰。已經冬夏。　師曰。莫錯舉似人。乃曰。若論",
    "X68n1319_015:0633b04": "此事。實不挂一元字脚。便下座。",
    "X68n1319_015:0633b05": "問僧。近離何處。　曰。廣慧。　師曰。穿雲不渡水。渡水不穿",
    "X68n1319_015:0633b06": "雲。離此二途。速道。　曰。昨夜宿長橋。　師曰。與麼則合喫",
    "X68n1319_015:0633b07": "首山棒也。　曰。尚未參堂。　師曰。兩重公案。　曰。恰是。　師曰。",
    "X68n1319_015:0633b08": "耶耶。",
    "X68n1319_015:0633b09": "示眾。諸上座。不得盲喝亂喝。者裏尋常向你道。賓則",
    "X68n1319_015:0633b10": "始終賓。主則始終主。賓無二賓。主無二主。若有二賓",
    "X68n1319_015:0633b11": "二主。即是兩箇瞎漢。所以我若立時。你須坐。我若坐",
    "X68n1319_015:0633b12": "時。你須立。坐則共你坐。立則共你立。雖然如是。到這",
    "X68n1319_015:0633b13": "裏。急著眼始得。若是眼孔定動。即千里萬里。何故如",
    "X68n1319_015:0633b14": "此。如隔窗看馬騎相似。擬議即沒交涉。諸上座。既然",
    "X68n1319_015:0633b15": "於此留心。直須仔細。不要掠虗好。他日異時賺著你",
    "X68n1319_015:0633b16": "在。諸人若也有事。近前。無事。珍重。",
    "X68n1319_015:0633b17": "師示眾曰。識得拄杖子。行脚事畢。",
    "X68n1319_015:0633b18": "嘗作綱宗偈曰。咄哉拙郎君。巧妙無人識。打破鳳林",
    "X68n1319_015:0633b19": "關。著靴水上立。咄哉巧女兒。攛梭不解織。看他鬬鷄",
    "X68n1319_015:0633b20": "人。水牛也不識。背陰山子向陽多。南來北往意如何。",
    "X68n1319_015:0633b21": "若人問我西來意。東海東面有新羅。",
    "X68n1319_015:0633b22": "師上堂辭眾。偈曰。諸子謾波波。過却幾恒河。觀音指",
    "X68n1319_015:0633b23": "彌勒。文殊不奈何。良久。曰。白銀世界金色身。情與無",
    "X68n1319_015:0633b24": "情共一真。明暗盡時都不照。日輪午後示全身。日午",
    "X68n1319_015:0633c01": "後。泊然而化。",
    "X68n1319_015:0633c02": "清溪洪進禪師",
    "X68n1319_015:0633c03": "一日。師問修山主曰。明知生是不生之理。為甚麼為",
    "X68n1319_015:0633c04": "生死之所流。　修曰。筍畢竟成竹去。如今作篾使。還得",
    "X68n1319_015:0633c05": "麼。　師曰。汝向後自悟去在。　修曰。某所見止如此。上座",
    "X68n1319_015:0633c06": "意旨又如何。　師指曰。這箇是監院房。那箇是典座房。",
    "X68n1319_015:0633c07": "修即禮謝。",
    "X68n1319_015:0633c08": "龍濟修禪師",
    "X68n1319_015:0633c09": "問。劫火洞然。大千俱壞。未審這箇還壞也無。　師曰。不",
    "X68n1319_015:0633c10": "壞。　曰。為甚麼不壞。　師曰。為同於大千。",
    "X68n1319_015:0633c11": "上堂。捲簾除却障。閉戶生窒礙。祇這障與礙。古今無",
    "X68n1319_015:0633c12": "人會。會得是障礙。不會不自在。",
    "X68n1319_015:0633c13": "僧問。古鏡未磨時如何。　師曰。照破天地。　曰。磨後如何。",
    "X68n1319_015:0633c14": "　師曰。黑漆漆地。",
    "X68n1319_015:0633c15": "萬法是心光。諸緣唯性曉。本無迷悟人。祇要今日了。",
    "X68n1319_015:0633c16": "智門光祚禪師",
    "X68n1319_015:0633c17": "上堂。赫日裏我人。雲霧裏慈悲。霜雪裏假褐。雹子裏",
    "X68n1319_015:0633c18": "藏身。還藏身得麼。若藏不得。却被雹子打破髑髏。",
    "X68n1319_015:0633c19": "示眾。數日好雨。且道雨從甚處來。若道從天降。那箇",
    "X68n1319_015:0633c20": "是天。若道從地出。喚甚麼作地。若更不會。所以古人",
    "X68n1319_015:0633c21": "道。天地之前徑。時人莫強移。箇中生解會。眼上更安",
    "X68n1319_015:0633c22": "錐。",
    "X68n1319_015:0633c23": "蓮花峰祥庵主",
    "X68n1319_015:0633c24": "師示眾云。若是此事。最是急切。須是明取使得。若是",
    "X68n1319_015:0634a01": "明得。時中免被拘繫。便得隨處安閒。亦不要將心捺",
    "X68n1319_015:0634a02": "伏。須是自然合他古轍去始得。纔到學處分劑。便須",
    "X68n1319_015:0634a03": "露布箇道理以為佛法。幾時得心地休歇去。上座。却",
    "X68n1319_015:0634a04": "請與麼相委好。",
    "X68n1319_015:0634a05": "示寂日。拈拄杖示眾曰。古人到這裏為甚麼不肯住。",
    "X68n1319_015:0634a06": "眾無對。　師乃曰。為他途路不得力。復曰。畢竟如何。以",
    "X68n1319_015:0634a07": "杖橫肩曰。楖[木*栗]橫擔不顧人。直入千峰萬峰去。言畢",
    "X68n1319_015:0634a08": "而逝。",
    "X68n1319_015:0634a09": "藍田真禪師",
    "X68n1319_015:0634a10": "上堂。成山假就於始簣。修塗託至於初步。上座適來",
    "X68n1319_015:0634a11": "從地鑪邊來。還與初步同。別。若言同。即不會不遷。若",
    "X68n1319_015:0634a12": "言別。亦不會不遷。上座作麼生會。還會麼。這裏不是",
    "X68n1319_015:0634a13": "那裏。那裏不是這裏。且道一處兩處。是遷不遷。是來",
    "X68n1319_015:0634a14": "去不是來去。若於此顯明得。便乃古今一如。初終自",
    "X68n1319_015:0634a15": "爾。念念無常。心心永滅。所以道。觀方知彼去。去者不",
    "X68n1319_015:0634a16": "知方。上座適來恁麼來。却請恁麼去。參。",
    "X68n1319_015:0634a17": "清涼法眼文益禪師",
    "X68n1319_015:0634a18": "師同紹修．法進三人欲出嶺。過地藏院。阻雪。少憩。附",
    "X68n1319_015:0634a19": "罏次。藏問。此行何之。　師曰。行脚去。　藏曰。作麼生是行",
    "X68n1319_015:0634a20": "脚事。　師曰。不知。　藏曰。不知最親切。　又同三人舉肇論。",
    "X68n1319_015:0634a21": "至天地與我同根處。藏曰。山河大地與上座自己。是",
    "X68n1319_015:0634a22": "同是別。　師曰。別。藏豎起兩指。　師曰。同。藏又豎起兩指。",
    "X68n1319_015:0634a23": "便起去。　雪霽辭去。藏門送之。問曰。上座尋常說三界",
    "X68n1319_015:0634a24": "惟心。萬法惟識。乃指庭下片石曰。且道此石在心內。",
    "X68n1319_015:0634b01": "在心外。　師曰。在心內。　藏曰。行脚人著甚麼來由。安片",
    "X68n1319_015:0634b02": "石在心頭。　師窘無以對。即放包。依席下求決擇。近一",
    "X68n1319_015:0634b03": "月餘。日呈見解說道理。藏語之曰。佛法不恁麼。　師曰。",
    "X68n1319_015:0634b04": "某甲辭窮理絕也。　藏曰。若論佛法。一切現成。師於言",
    "X68n1319_015:0634b05": "下大悟。",
    "X68n1319_015:0634b06": "僧慧超問。如何是佛。　師曰。汝是慧超。",
    "X68n1319_015:0634b07": "嘗指竹問僧曰。還見麼。　曰。見。　師曰。竹來眼裏。眼到竹",
    "X68n1319_015:0634b08": "邊。　曰。總不與麼。　師笑曰。死急作麼。",
    "X68n1319_015:0634b09": "師因患脚。僧問訊次。師曰。非人來時不能動。及至人",
    "X68n1319_015:0634b10": "來動不得。且道佛法中下得甚麼語。　曰。和尚且喜得",
    "X68n1319_015:0634b11": "較。師不肯。　自別云。和尚今日似減。",
    "X68n1319_015:0634b12": "因開井。被沙塞却泉眼。師曰。泉眼不通被沙礙。道眼",
    "X68n1319_015:0634b13": "不通被甚麼礙。僧無對。　師代曰。被眼礙。",
    "X68n1319_015:0634b14": "上堂。盡十方世界皎皎地。無一絲頭。若有一絲頭。即",
    "X68n1319_015:0634b15": "是一絲頭。",
    "X68n1319_015:0634b16": "師曰。出家兒但隨時及節便得。寒即寒。熱即熱。欲識",
    "X68n1319_015:0634b17": "佛性義。當觀時節因緣。古今方便不少。石頭初看肇",
    "X68n1319_015:0634b18": "論。至會萬物為己者。其惟聖人乎。則曰。聖人無己。靡",
    "X68n1319_015:0634b19": "所不己。乃作參同契。首言。竺土大仙心。無過此語也。",
    "X68n1319_015:0634b20": "中間亦只尋常說話。夫欲會萬物為自己去。蓋盡大",
    "X68n1319_015:0634b21": "地無一法可見。已而又囑曰。光陰莫虗度。所以告汝",
    "X68n1319_015:0634b22": "輩。但隨時及節便得。若也移時失候。即虗度光陰。於",
    "X68n1319_015:0634b23": "非色中作色解。於非色作色解。即是移時失候。且道",
    "X68n1319_015:0634b24": "色作非色解。還當得否。若與麼會。便是沒交涉。正是",
    "X68n1319_015:0634c01": "癡狂兩頭走。有甚麼用處。但守分過時好。",
    "X68n1319_015:0634c02": "上堂。大眾久立。乃謂之曰。諸人各曾看還源觀．百門",
    "X68n1319_015:0634c03": "義海．華嚴論．涅槃經諸多策子。阿那箇教中有這箇",
    "X68n1319_015:0634c04": "時節。若有。試舉看。莫是恁麼經裏有恁麼語。是此時",
    "X68n1319_015:0634c05": "節麼。有甚麼交涉。所以道。微言滯於心首。嘗為緣慮",
    "X68n1319_015:0634c06": "之場。實際居於目前。飜為名相之境。又作麼生得飜",
    "X68n1319_015:0634c07": "去。若也飜去。又作麼生得正去。還會麼。莫祇恁麼念",
    "X68n1319_015:0634c08": "策子。有甚麼用處。",
    "X68n1319_015:0634c09": "文邃禪師嘗究首楞嚴。為之節解句釋。自謂深符經",
    "X68n1319_015:0634c10": "旨。謁師。師曰。楞嚴豈不是有八還義。　邃曰。是。　師曰。明",
    "X68n1319_015:0634c11": "還甚麼。　邃曰。明還日輪。　師曰。日輪還甚麼。邃懵然。師",
    "X68n1319_015:0634c12": "戒令焚所注。文邃始依師請益。",
    "X68n1319_015:0634c13": "玄則禪師問青峰。如何是學人自己。　峰曰。丙丁童子",
    "X68n1319_015:0634c14": "來求火。　後謁師。師問。甚處來。　則曰。青峰。　師曰。青峰有",
    "X68n1319_015:0634c15": "何言句。　則舉前話。師曰。上座作麼生會。　則曰。丙丁屬",
    "X68n1319_015:0634c16": "火。而更求火。如將自己求自己。　師曰。與麼會又爭得。",
    "X68n1319_015:0634c17": "　則曰。某甲祇與麼。未審和尚如何。　師曰。你問我。我與",
    "X68n1319_015:0634c18": "你道。　則問。如何是學人自己。　師曰。丙丁童子來求火。",
    "X68n1319_015:0634c19": "三界惟心頌曰。三界惟心。萬法惟識。惟識惟心。眼聲",
    "X68n1319_015:0634c20": "耳色。色不到耳。聲何觸眼。眼色耳聲。萬法成辦。萬法",
    "X68n1319_015:0634c21": "匪緣。豈觀如幻。大地山河。誰堅誰變。",
    "X68n1319_015:0634c22": "華嚴六相義頌曰。華嚴六相義。同中還有異。異若異",
    "X68n1319_015:0634c23": "於同。全非諸佛意。諸佛意總別。何曾有同異。男子身",
    "X68n1319_015:0634c24": "中入定時。女子身中不留意。不留意。絕名字。萬象明",
    "X68n1319_015:0635a01": "明無理事。",
    "X68n1319_015:0635a02": "承天三交智嵩禪師",
    "X68n1319_015:0635a03": "師參首山。問。如何是佛法的的大意。首山曰。楚王城",
    "X68n1319_015:0635a04": "畔。汝水東流。師於此有省。頓契佛意。乃作三元偈曰。",
    "X68n1319_015:0635a05": "須用真須用。心意莫定動。三歲獅子吼。十方沒狐種。",
    "X68n1319_015:0635a06": "我有真如性。如同幕裏隱。打破六門關。顯出毗盧印。",
    "X68n1319_015:0635a07": "真骨金剛體可誇。六塵一拂永無遮。廓落世界空為",
    "X68n1319_015:0635a08": "體。體上無為真到家。首山聞。乃請喫茶。問。這三頌是",
    "X68n1319_015:0635a09": "汝作來耶。師曰。是。首山曰。或有人教汝現三十二相",
    "X68n1319_015:0635a10": "時如何。師曰。某甲不是野狐精。首山曰。惜取眉毛。師",
    "X68n1319_015:0635a11": "曰。和尚落了多少。首山以竹篦頭上打曰。這漢向後",
    "X68n1319_015:0635a12": "亂作去在。",
    "X68n1319_015:0635a13": "鄭工部問師。百尺竿頭獨打毬。萬丈懸崖絲繫腰時",
    "X68n1319_015:0635a14": "如何。師曰。幽州著脚。廣南廝撲。鄭無語。師曰。勘破這",
    "X68n1319_015:0635a15": "胡漢。鄭曰。二十年江南界裏。這回却見禪師。師曰。瞎",
    "X68n1319_015:0635a16": "老婆吹火。",
    "X68n1319_015:0635a17": "潭州神鼎洪諲禪師",
    "X68n1319_015:0635a18": "師與數耆宿至襄沔間。一僧舉論宗乘頗敏捷。會野",
    "X68n1319_015:0635a19": "飯山店中供辦。而僧論說不已。師曰。三界惟心。萬法",
    "X68n1319_015:0635a20": "惟識。惟識惟心。眼聲耳色是甚麼人語。　僧曰。法眼語。",
    "X68n1319_015:0635a21": "　師曰。其義如何。　曰。惟心故。根境不相到。惟識故。聲色",
    "X68n1319_015:0635a22": "樅然。　師曰。舌味是根境否。　曰。是。　師以筯筴菜入口中。",
    "X68n1319_015:0635a23": "含胡而語曰。何謂相入耶。坐者皆駭然。僧不能答。　師",
    "X68n1319_015:0635a24": "曰。途路之樂。終未到家。見解入微。不名見道。參須實",
    "X68n1319_015:0635b01": "參。悟須實悟。閻羅大王不怕多語。",
    "X68n1319_015:0635b02": "上堂。舉。古德曰。貪瞋癡。太無知。賴我今朝識得伊。行",
    "X68n1319_015:0635b03": "便打。坐便搥。分付心王子細推。無量劫來不解脫。問",
    "X68n1319_015:0635b04": "汝三人知不知。　師曰。古人與麼道。神鼎則不然。貪瞋",
    "X68n1319_015:0635b05": "癡。實無知。十二時中任從伊。行即往。坐即隨。分付心",
    "X68n1319_015:0635b06": "王擬何為。無量劫來元解脫。何須更問知不知。",
    "X68n1319_015:0635b07": "谷隱蘊聰慈照禪師",
    "X68n1319_015:0635b08": "僧問。若能轉物。即同如來。未審三門佛殿如何轉。　師",
    "X68n1319_015:0635b09": "曰。我向汝道。汝還信麼。　曰。和尚誠言。安敢不信。　師曰。",
    "X68n1319_015:0635b10": "這漆桶。",
    "X68n1319_015:0635b11": "問。一處火發任從你救。八方齊發時如何。　師曰。快。　曰。",
    "X68n1319_015:0635b12": "還求出也無。　師曰。若求出。即燒殺你。僧禮拜。　師曰。直",
    "X68n1319_015:0635b13": "饒你不求出也燒殺你。",
    "X68n1319_015:0635b14": "上堂。師云。五白猫兒爪距獰。養來堂上絕蟲行。分明",
    "X68n1319_015:0635b15": "上樹安身法。切忌遺言許外生。作麼生是許外生底",
    "X68n1319_015:0635b16": "句。莫錯舉。",
    "X68n1319_015:0635b17": "僧問。深山巖崖還有佛法也無。　師曰。有。　曰。如何是深",
    "X68n1319_015:0635b18": "山巖崖中佛法。　曰。奇怪石頭形似虎。火燒松樹勢如",
    "X68n1319_015:0635b19": "龍。",
    "X68n1319_015:0635b20": "洞山曉聰禪師",
    "X68n1319_015:0635b21": "僧問。達摩未傳心地印。釋迦未解髻中珠。此時若問",
    "X68n1319_015:0635b22": "西來意。還有西來意也無。　師曰。六月雨淋淋。寬其萬",
    "X68n1319_015:0635b23": "姓心。　曰。恁麼則雲散家家月。春來處處花。　師曰。脚跟",
    "X68n1319_015:0635b24": "下到金剛水際是多少。僧無語。　師曰。祖師西來。特唱",
    "X68n1319_015:0635c01": "此事。自是上座不薦。所以從門入者。不是家珍。認影",
    "X68n1319_015:0635c02": "迷頭。豈非大錯。既是祖師西來。特唱此事。又何必更",
    "X68n1319_015:0635c03": "對眾忉忉。珍重。",
    "X68n1319_015:0635c04": "天台德韶國師",
    "X68n1319_015:0635c05": "師所至少留。見知識五十四人。括磨搜剝。窮極隱祕。",
    "X68n1319_015:0635c06": "後至臨川謁法眼。眼一見。深契之。師以徧涉叢林。但",
    "X68n1319_015:0635c07": "隨眾而已。無所咨參。　有僧問法眼禪師曰。十二時中",
    "X68n1319_015:0635c08": "如何得頓息萬緣去。　法眼曰。空與汝為緣耶。色與汝",
    "X68n1319_015:0635c09": "為緣耶。言空為緣。則空本無緣。言色為緣。則色心不",
    "X68n1319_015:0635c10": "二。日用果何物為汝緣乎。師聞悚然異之。　又有問者",
    "X68n1319_015:0635c11": "曰。如何是曹源一滴水。　法眼曰。是曹源一滴水。　於是",
    "X68n1319_015:0635c12": "師大悟於座下。平生疑滯渙若冰釋。感涕沾衣。法眼",
    "X68n1319_015:0635c13": "曰。汝當大弘吾宗。行矣。無自滯。",
    "X68n1319_015:0635c14": "興教明和尚問曰。飲光持釋迦丈六之衣在雞足山。",
    "X68n1319_015:0635c15": "侯彌勒下生。將丈六之衣披在千尺之身。應量恰好。",
    "X68n1319_015:0635c16": "祇如釋迦身長丈六。彌勒身長千尺。為復是身解短",
    "X68n1319_015:0635c17": "耶。衣解長耶。　師曰。汝却會。明拂袖便出去。　師曰。小兒",
    "X68n1319_015:0635c18": "子。山僧若答汝不是。當有因果。汝若不是。吾當見之。",
    "X68n1319_015:0635c19": "　明歸七日。吐血。浮光和尚勸曰。汝速去懺悔。　明乃至",
    "X68n1319_015:0635c20": "師方丈。悲泣曰。願和尚慈悲。許某懺悔。　師曰。如人倒",
    "X68n1319_015:0635c21": "地。因地而起。不曾教汝起倒。　明又曰。若許懺悔。某當",
    "X68n1319_015:0635c22": "終身給侍。　師為出語曰。佛佛道齊。宛爾高低。釋迦彌",
    "X68n1319_015:0635c23": "勒。如印印泥。",
    "X68n1319_015:0635c24": "僧問。承古有言。若人見般若。即被般若縛。若人不見",
    "X68n1319_015:0636a01": "般若。亦被般若縛。既見般若。為甚麼却被縛。　師曰。你",
    "X68n1319_015:0636a02": "道般若見甚麼。　曰。不見般若。為甚麼亦被縛。　師曰。你",
    "X68n1319_015:0636a03": "道般若甚麼處不見。乃曰。若見般若。不名般若。不見",
    "X68n1319_015:0636a04": "般若。亦不名般若。且作麼生說見不見。所以古人道。",
    "X68n1319_015:0636a05": "若欠一法。不成法身。若剩一法。不成法身。若有一法。",
    "X68n1319_015:0636a06": "不成法身。若無一法。不成法身。此是般若之真宗也。",
    "X68n1319_015:0636a07": "示眾。真宗不二。萬德無言。正當明時。如王寶劍。所以",
    "X68n1319_015:0636a08": "如來於一切處成等正覺。於刀山劍樹上成等正覺。",
    "X68n1319_015:0636a09": "於鑊湯罏炭裏成等正覺。於棒下成等正覺。於喝下",
    "X68n1319_015:0636a10": "成等正覺。所以一動一靜。一去一來。一生一滅。未曾",
    "X68n1319_015:0636a11": "有纖毫異相。未曾有纖毫別相。更無毫釐絲髮許作",
    "X68n1319_015:0636a12": "見聞心識解會。何故。誠謂是非路絕。妙性天機。所以",
    "X68n1319_015:0636a13": "云。汝生我亦生。汝殺我亦殺。生殺輪王機。交馳激電",
    "X68n1319_015:0636a14": "掣。",
    "X68n1319_015:0636a15": "上堂。佛法現成。一切具足。豈不見道。圓同太虗。無欠",
    "X68n1319_015:0636a16": "無餘。若如是也。且誰欠誰剩。誰是誰非。誰是會者。誰",
    "X68n1319_015:0636a17": "是不會者。所以道。東去亦是上座。西去亦是上座。南",
    "X68n1319_015:0636a18": "去亦是上座。北去亦是上座。因甚麼却成東西南北。",
    "X68n1319_015:0636a19": "若會得。自然見聞覺知路絕。一切諸法現前。何故如",
    "X68n1319_015:0636a20": "此。為法身無相。觸目皆形。般若無知。對緣而照。一時",
    "X68n1319_015:0636a21": "徹底會取好。諸上座。出家兒合作麼生。此是本有之",
    "X68n1319_015:0636a22": "理。未為分外。識心達本源。故名為沙門。若識心皎皎",
    "X68n1319_015:0636a23": "地。實無絲毫障礙。上座。久立。珍重。",
    "X68n1319_015:0636a24": "上堂。古聖方便猶如河沙。祖師道。非風旛動。仁者心",
    "X68n1319_015:0636b01": "動。斯乃無上心印法門。我輩是祖師門下客。合作麼",
    "X68n1319_015:0636b02": "生會祖師意。莫道風旛不動。汝心妄動。莫道不撥風",
    "X68n1319_015:0636b03": "旛。就風旛通取。莫道風旛動處是甚麼。有云附物明",
    "X68n1319_015:0636b04": "心。不須認物。有云色即是空。有云非風旛動。應須妙",
    "X68n1319_015:0636b05": "會。如是解會。與祖師意旨有何交涉。既不許如是會。",
    "X68n1319_015:0636b06": "諸上座便合知悉。若於這裏徹底悟去。何法門而不",
    "X68n1319_015:0636b07": "明。百千諸佛方便一時洞了。更有甚麼疑情。所以古",
    "X68n1319_015:0636b08": "人道。一了千明。一迷萬惑。",
    "X68n1319_015:0636b09": "上堂。毛吞巨海。海性無虧。纖芥投鋒。鋒利無動。見與",
    "X68n1319_015:0636b10": "不見。會與不會。唯我知焉。乃有頌曰。暫下高峰已顯",
    "X68n1319_015:0636b11": "揚。般若圓通遍十方。人天浩浩無差別。法界縱橫處",
    "X68n1319_015:0636b12": "處彰。珍重。",
    "X68n1319_015:0636b13": "上堂。古者道。如何是禪。三界緜緜。如何是道。十方浩",
    "X68n1319_015:0636b14": "浩。因甚麼道三界緜緜。何處是十方浩浩底道理。要",
    "X68n1319_015:0636b15": "會麼。塞却眼。塞却耳。塞却舌．身．意。無空闕處。無轉動",
    "X68n1319_015:0636b16": "處。上座作麼生會。橫亦不得。豎亦不得。縱亦不得。奪",
    "X68n1319_015:0636b17": "亦不得。無用心處。亦無施設處。若如是會得。始會法",
    "X68n1319_015:0636b18": "門絕揀擇。一切言語絕滲漏。曾有僧問。作麼生是絕",
    "X68n1319_015:0636b19": "滲漏底語。向他道。口似鼻孔甚好。上座如此會。自然",
    "X68n1319_015:0636b20": "不通風去。如識得。盡十方世界是金剛眼睛。無事。珍",
    "X68n1319_015:0636b21": "重。",
    "X68n1319_015:0636b22": "上堂。僧問。欲入無為海。先乘般若船。如何是般若船。",
    "X68n1319_015:0636b23": "　師曰。常無所住。　曰。如何是無為海。　師曰。且會般若船。",
    "X68n1319_015:0636b24": "　問。古德道。登天不借梯。徧地無行路。如何是登天不",
    "X68n1319_015:0636c01": "借梯。　師曰。不遺絲髮地。　曰。如何是徧地無行路。　師曰。",
    "X68n1319_015:0636c02": "適來向你道甚麼。乃曰。百千三昧門．百千神通門．百",
    "X68n1319_015:0636c03": "千妙用門。盡不出得般若海中。何以故。為於無住本",
    "X68n1319_015:0636c04": "建立諸法。所以道。生滅去來。邪正動靜。千變萬化。是",
    "X68n1319_015:0636c05": "諸佛大定門。無過於此。諸上座。大家究取。珍重。",
    "X68n1319_015:0636c06": "上堂。舉。古者道。吾有一言。天上人間。若人不會。綠水",
    "X68n1319_015:0636c07": "青山。且作麼生是一言底道理。古人語須是曉達始",
    "X68n1319_015:0636c08": "得。若是將言而名於言。未有箇會處。良由究盡諸法",
    "X68n1319_015:0636c09": "根蒂。始會一言不是一言半句。思量解會。喚作一言。",
    "X68n1319_015:0636c10": "若會。言語道斷。心行處滅。始到古人境界。亦不是閉",
    "X68n1319_015:0636c11": "目藏睛。暗中無所見。喚作言語道斷。且莫賺會。佛法",
    "X68n1319_015:0636c12": "不是這箇道理。要會麼。假饒經塵沙劫說。亦未曾有",
    "X68n1319_015:0636c13": "半句到諸上座。經塵沙劫不說。亦未曾欠少半句。應",
    "X68n1319_015:0636c14": "須徹底會去始得。若如是斟酌名言。空勞心力。並無",
    "X68n1319_015:0636c15": "用處。與諸上座共相證明。後學初心。速須究取。久立。",
    "X68n1319_015:0636c16": "珍重。",
    "X68n1319_015:0636c17": "師有偈曰。通玄峰頂。不是人間。心外無法。滿目青山。",
    "X68n1319_015:0636c18": "　法眼聞。曰。即此一頌。可起吾宗。",
    "X68n1319_015:0636c19": "師以涅槃四種聞示學者。諸方目為韶國師四料揀。",
    "X68n1319_015:0636c20": "云。聞聞．　聞不聞．　不聞聞．　不聞不聞。",
    "X68n1319_015:0636c21": "靈隱清聳禪師",
    "X68n1319_015:0636c22": "師參法眼。眼指雨謂師曰。滴滴落在上座眼裏。師初",
    "X68n1319_015:0636c23": "不喻旨。後因閱華嚴感悟。承眼印可。",
    "X68n1319_015:0636c24": "上堂曰。十方諸佛常在汝前。還見麼。若言見。將心見。",
    "X68n1319_015:0637a01": "將眼見。所以道。一切法不生。一切法不滅。若能如是",
    "X68n1319_015:0637a02": "解。諸佛常現前。又曰。見色便見心。且喚甚麼作心。山",
    "X68n1319_015:0637a03": "河大地．萬象森羅．青黃赤白．男女等相。是心。不是心。",
    "X68n1319_015:0637a04": "若是心。為甚麼却成物象去。若不是心。又道見色便",
    "X68n1319_015:0637a05": "見心。還會麼。祇為迷此而成顛倒。種種不同。於無同",
    "X68n1319_015:0637a06": "異中。強生同異。且如今直下承當。頓豁本心。皎然無",
    "X68n1319_015:0637a07": "一物可作見聞。若離心別求解脫者。古人喚作迷波",
    "X68n1319_015:0637a08": "討源。卒難曉悟。",
    "X68n1319_015:0637a09": "奉先慧同禪師",
    "X68n1319_015:0637a10": "僧問。教中道。唯一堅密身。一切塵中見。又道。佛身充",
    "X68n1319_015:0637a11": "滿於法界。普現一切羣生前。於此二途。請師說。　師曰。",
    "X68n1319_015:0637a12": "唯一堅密身。一切塵中見。",
    "X68n1319_015:0637a13": "永明道潛禪師",
    "X68n1319_015:0637a14": "師謁法眼。眼曰。子於參請外。看甚麼經。　師曰。華嚴經。",
    "X68n1319_015:0637a15": "　眼曰。總．別．同．異．成．壞六相。是何門攝屬。　師曰。文在十",
    "X68n1319_015:0637a16": "地品中。據理則世出世間一切法皆具六相也。　眼曰。",
    "X68n1319_015:0637a17": "空還具六相也無。師無對。　眼曰。汝問我。　師乃問。空還",
    "X68n1319_015:0637a18": "具六相也無。　眼曰。空。師於是開悟。踊躍禮謝。　眼曰。子",
    "X68n1319_015:0637a19": "作麼生會。　師曰。空。眼然之。　異日。因四眾士女入院。眼",
    "X68n1319_015:0637a20": "問曰。律中道。隔壁聞釵釧聲。即名破戒。現覩金銀合",
    "X68n1319_015:0637a21": "雜。朱紫駢闐。是破戒。不是破戒。　師曰。好箇入路。　眼曰。",
    "X68n1319_015:0637a22": "汝向後有五百毳徒。為王侯所重在。",
    "X68n1319_015:0637a23": "石霜慈明禪師",
    "X68n1319_015:0637a24": "師到大愚。芝坐間開合子取香燒。師問。作麼生燒。芝",
    "X68n1319_015:0637b01": "便放香爐中燒。　師指曰。訝郎當漢又恁麼去也。",
    "X68n1319_015:0637b02": "問。鬧中取靜時如何。　師曰。頭枕布袋。",
    "X68n1319_015:0637b03": "問。四山火來時如何。　師曰。物逐人興。",
    "X68n1319_015:0637b04": "永首座與師同辭汾陽。永未盡其妙。從師二十年。終",
    "X68n1319_015:0637b05": "不脫灑。一夕圍爐。深夜。師以火筯敲炭曰。永首座。永",
    "X68n1319_015:0637b06": "首座。　永咄曰。野狐精。　師乃指永曰。訝郎當漢又恁麼",
    "X68n1319_015:0637b07": "去也。永乃豁然。",
    "X68n1319_015:0637b08": "上堂。道吾打鼓。四大部洲同參。拄杖橫也。挑括乾坤",
    "X68n1319_015:0637b09": "大地。鉢盂覆也。葢却恒沙世界。且問諸人。向甚麼處",
    "X68n1319_015:0637b10": "安身立命。若也知得。向北俱盧洲喫粥喫飯。若也不",
    "X68n1319_015:0637b11": "知。長連牀上喫粥喫飯。",
    "X68n1319_015:0637b12": "示眾。一切聖賢皆以無為法而有差別。前是按山。後",
    "X68n1319_015:0637b13": "是主山。那箇是無為法。良久。云。向下文長。付在來日。",
    "X68n1319_015:0637b14": "作示徒偈曰。黑黑黑。道道道。明明明。得得得。",
    "X68n1319_015:0637b15": "琅琊慧覺廣照禪師",
    "X68n1319_015:0637b16": "上堂。山僧因看華嚴金師子章．第九由心迴轉善成",
    "X68n1319_015:0637b17": "門又釋曰。如一尺之鏡。納重重之影像。若然者。道有",
    "X68n1319_015:0637b18": "也得。道無也得。道非亦得。道是亦得。雖然如是。更須",
    "X68n1319_015:0637b19": "知有拄杖頭上一竅。若也不會。拄杖子穿燈籠入佛",
    "X68n1319_015:0637b20": "殿。撞著釋迦。磕倒彌勒。露柱拊掌呵呵大笑。你且道",
    "X68n1319_015:0637b21": "笑箇甚麼。卓拄杖。下座。",
    "X68n1319_015:0637b22": "上堂。汝等諸人在我這裏過夏。與你點出五般病。一．",
    "X68n1319_015:0637b23": "不得向萬里無寸草處去。二．不得孤峰獨宿。三．不得",
    "X68n1319_015:0637b24": "張弓架箭。四．不得物外安身。五．不得滯於生殺。何故。",
    "X68n1319_015:0637c01": "一處有滯。自救難為。五處若通。方名導師。汝等諸人",
    "X68n1319_015:0637c02": "若到諸方遇明眼作者。與我通箇消息。貴得祖風不",
    "X68n1319_015:0637c03": "墜。若是常徒。即便寢息。何故。躶形國裏誇服飾。想君",
    "X68n1319_015:0637c04": "太煞不知時。",
    "X68n1319_015:0637c05": "示眾云。有句無句。如藤倚樹。樹倒藤枯。好一堆爛柴。",
    "X68n1319_015:0637c06": "大愚守芝禪師",
    "X68n1319_015:0637c07": "僧問。昔日靈山分半座。二師相見事如何。　師曰。記得",
    "X68n1319_015:0637c08": "麼。僧良久。　師打禪牀一下。曰。多年忘却也。乃曰。且住。",
    "X68n1319_015:0637c09": "且住。若向言中取則。句裏明機。也似迷頭認影。若也",
    "X68n1319_015:0637c10": "舉唱宗乘。大似一場寐語。雖然如是。官不容針。私通",
    "X68n1319_015:0637c11": "車馬。放一線道。有箇葛藤處。遂敲禪牀一下。曰。三世",
    "X68n1319_015:0637c12": "諸佛盡皆頭痛。且道大眾還有免得底麼。若一人免",
    "X68n1319_015:0637c13": "得。無有是處。若免不得。海印發光。乃豎起拂子曰。這",
    "X68n1319_015:0637c14": "箇是印。那箇是光。這箇是光。那箇是印。掣電之機。徒",
    "X68n1319_015:0637c15": "勞佇思。會麼。老僧說夢。且道夢見箇甚麼。南柯十更。",
    "X68n1319_015:0637c16": "若不會。聽取一頌。北斗挂須彌。杖頭挑日月。林泉有",
    "X68n1319_015:0637c17": "商量。夏末秋風切。珍重。",
    "X68n1319_015:0637c18": "陞座。揭香合子曰。明頭來。明頭合。暗頭來。暗頭合。若",
    "X68n1319_015:0637c19": "道得。天下橫行。道不得。且合却。",
    "X68n1319_015:0637c20": "問。通身是眼。口在甚麼處。　師曰。三跳。　曰。不會。　師曰。章",
    "X68n1319_015:0637c21": "底詞秋罷。歌韻向春生。",
    "X68n1319_015:0637c22": "慈明有善侍者。號稱明眼。聞師之風。自石霜至大愚。",
    "X68n1319_015:0637c23": "入室。師趯出隻履示之。善退身而立。師俯取履。善輒",
    "X68n1319_015:0637c24": "踏倒。師起面壁。以手點津連畫其壁三。善瞠立其後。",
    "X68n1319_015:0638a01": "師旋轉。以履打至法堂。　善曰。與麼為人。瞎却一城人",
    "X68n1319_015:0638a02": "眼在。",
    "X68n1319_015:0638a03": "文公楊億大年居士",
    "X68n1319_015:0638a04": "公出守汝州。謁廣慧。廣慧接見。公便問。布鼓當軒擊。",
    "X68n1319_015:0638a05": "誰是知音者。　廣慧曰。來風甚辨。　公曰。恁麼則禪客相",
    "X68n1319_015:0638a06": "逢祇彈指也。　廣慧曰。君子可入。公應喏喏。　廣慧曰。草",
    "X68n1319_015:0638a07": "賊大敗。　夜語次。廣慧曰。祕監曾與甚人道話來。　公曰。",
    "X68n1319_015:0638a08": "某曾問雲巖諒監寺。兩箇大蟲相齩時如何。諒曰。一",
    "X68n1319_015:0638a09": "合相。某曰。我祇管看。未審恁麼道。還得麼。　廣慧曰。這",
    "X68n1319_015:0638a10": "裏即不然。　公曰。請和尚別一轉語。　廣慧以手作拽鼻",
    "X68n1319_015:0638a11": "勢曰。這畜生。更[跳-兆+孛]跳在。　公於言下脫然無疑。有偈曰。",
    "X68n1319_015:0638a12": "八角磨盤空裏走。金毛獅子變作狗。擬欲將身北斗",
    "X68n1319_015:0638a13": "藏。應須合掌南辰後。",
    "X68n1319_015:0638a14": "天衣義懷禪師",
    "X68n1319_015:0638a15": "示眾。古人云。五蘊山頭一段空。同門出入不相逢。無",
    "X68n1319_015:0638a16": "量劫來賃屋住。到頭不識主人翁。有老宿拈云。既不",
    "X68n1319_015:0638a17": "識他。當初問甚麼人賃。恁麼拈也太遠在。何故。須知",
    "X68n1319_015:0638a18": "死人路上有活人出身處。活人路上死人無數。那箇",
    "X68n1319_015:0638a19": "是活人路上死人無數。那箇是死人路上活人出身",
    "X68n1319_015:0638a20": "處。若檢點得分明。拈却炙脂帽子。脫却鶻臭布衫。",
    "X68n1319_015:0638a21": "僧問。如何是佛。　師曰。布髮掩泥。橫身臥地。　曰。意旨如",
    "X68n1319_015:0638a22": "何。　師曰。任是波旬也皺眉。　曰。謝師指示。　師曰。西天此",
    "X68n1319_015:0638a23": "土。　問。學人上來。請師說法。　師曰。林間鳥噪。水底魚行。",
    "X68n1319_015:0638a24": "上堂。須彌頂上不扣金鐘。畢鉢巖中無人聚會。山僧",
    "X68n1319_015:0638b01": "倒騎佛殿。諸人反著草鞋。朝遊檀特。暮到羅浮。拄杖",
    "X68n1319_015:0638b02": "針筒。自家收取。",
    "X68n1319_015:0638b03": "上堂。師云。衲僧橫說豎說。未知有頂門上眼。　時有僧",
    "X68n1319_015:0638b04": "問。如何是頂門上眼。　師曰。衣穿瘦骨露。屋破看星眠。",
    "X68n1319_015:0638b05": "上堂。大眾集定。乃曰。上來道箇不審。能銷萬兩黃金。",
    "X68n1319_015:0638b06": "下去道箇珍重。亦銷得四天下供養。若作佛法話會。",
    "X68n1319_015:0638b07": "滴水難消。若作無事商量。眼中著屑。且作麼生即是。",
    "X68n1319_015:0638b08": "良久。曰。還會麼。珍重。",
    "X68n1319_015:0638b09": "上堂。夫為宗師。須是驅耕夫之牛。奪飢人之食。遇賤",
    "X68n1319_015:0638b10": "即貴。遇貴即賤。驅耕夫之牛。令他苗稼豐登。奪飢人",
    "X68n1319_015:0638b11": "之食。令他永絕飢渴。遇賤即貴。握土成金。遇貴即賤。",
    "X68n1319_015:0638b12": "變金成土。老僧亦不驅耕夫之牛。亦不奪飢人之食。",
    "X68n1319_015:0638b13": "何謂。耕夫之牛。我復何用。飢人之食。我復何餐。我也",
    "X68n1319_015:0638b14": "不握土成金。也不變金作土。何也。金是金。土是土。玉",
    "X68n1319_015:0638b15": "是玉。石是石。僧是僧。俗是俗。古今天地。古今日月。古",
    "X68n1319_015:0638b16": "今山河。古今人倫。雖然如此。打破大散關。幾箇迷逢",
    "X68n1319_015:0638b17": "達摩。",
    "X68n1319_015:0638b18": "上堂。鴈過長空。影沈寒水。鴈無遺蹤之意。水無留影",
    "X68n1319_015:0638b19": "之心。若能如是。方解向異類中行。不用續鳧截鶴。夷",
    "X68n1319_015:0638b20": "嶽盈壑。放行也。百醜千拙。收來也。攣攣拳拳。用之。則",
    "X68n1319_015:0638b21": "敢與八大龍王鬬富。不用。都來不直半分錢。參。",
    "X68n1319_015:0638b22": "上堂。髑髏常干世界。鼻孔摩觸家風。芭蕉聞雷開。葵",
    "X68n1319_015:0638b23": "花隨日轉。諸仁者。芭蕉聞雷開。還有耳麼。葵花隨日",
    "X68n1319_015:0638b24": "轉。還有眼麼。若也會得。西天即是此土。若也不會。七",
    "X68n1319_015:0638c01": "九六十三。收。",
    "X68n1319_015:0638c02": "上堂。靈源絕朕。普現色身。法離斷常。有無堪示。所以",
    "X68n1319_015:0638c03": "道。塵塵不見佛。剎剎不聞經。要會靈山親授記。晝見",
    "X68n1319_015:0638c04": "日。夜見星。良久。曰。若到諸方。不得錯舉。參。",
    "X68n1319_015:0638c05": "上堂。無邊剎境。自他不隔於毫端。且道玅喜世界不",
    "X68n1319_015:0638c06": "動如來說甚麼法。十世古今。始終不離於當念。祇如",
    "X68n1319_015:0638c07": "威音王佛最初一會度多少人。若是通方作者。試為",
    "X68n1319_015:0638c08": "道看。良久。曰。行路難。行路難。萬仞峰頭君自看。",
    "X68n1319_015:0638c09": "上堂。僧問。天不能葢。地不能載。未審是甚麼人。　師曰。",
    "X68n1319_015:0638c10": "掘地深埋。　曰。此人還受安排也無。　師曰。土上更加泥。",
    "X68n1319_015:0638c11": "師問僧。無手人能行拳。無舌人解言語。忽然無手人",
    "X68n1319_015:0638c12": "打無舌人。無舌人道箇甚麼。",
    "X68n1319_015:0638c13": "色空頌二首。色空空色色空空。礙却潼關路不通。劫",
    "X68n1319_015:0638c14": "火洞然毫末盡。青山依舊白雲中。東西南北。十萬八",
    "X68n1319_015:0638c15": "千。空生罔措。火裏生蓮。",
    "X68n1319_015:0638c16": "玉泉承皓禪師",
    "X68n1319_015:0638c17": "叢林號為皓布裩。一日。為張無盡。舉傅大士頌曰。空",
    "X68n1319_015:0638c18": "手把鉏頭。步行騎水牛。人從橋上過。橋流水不流。又",
    "X68n1319_015:0638c19": "舉。洞山頌曰。五臺山頂雲蒸飯。佛殿階前狗尿天。剎",
    "X68n1319_015:0638c20": "竿頭上煎[飢-几+追]子。三箇猢猻夜簸錢。此二頌只頌得法",
    "X68n1319_015:0638c21": "身邊事。不頌得法身向上事。　張曰。請和尚頌。　師曰。昨",
    "X68n1319_015:0638c22": "夜雨霶澎。打倒蒲萄棚。知事普請行者人力。拄底拄。",
    "X68n1319_015:0638c23": "撐。底撑撑撑拄拄到天明。依舊可憐生。",
    "X68n1319_015:0638c24": "永明延壽禪師",
    "X68n1319_015:0639a01": "僧問。如何是永明妙旨。　師曰。更添香著。　曰。謝師指示。",
    "X68n1319_015:0639a02": "　師曰。且喜沒交涉。僧禮拜。　師曰。聽取一偈。欲識永明",
    "X68n1319_015:0639a03": "旨。門前一湖水。日照光明生。風來波浪起。",
    "X68n1319_015:0639a04": "問。如何是大圓鏡。　師曰。破砂盆。",
    "X68n1319_015:0639a05": "二僧來參。乃問參頭。曾到此間否。　曰。曾到。　又問第二",
    "X68n1319_015:0639a06": "上座。曾到否。　曰。不曾到。　師曰。一得一失。　少選。侍僧問。",
    "X68n1319_015:0639a07": "適來二僧。未審那箇得。那箇失。　師曰。汝曾識這二僧",
    "X68n1319_015:0639a08": "也無。　曰。不曾識。　師曰。同坑無異土。",
    "X68n1319_015:0639a09": "指法以佛祖之語為銓準。曰。迦葉波初聞偈曰。諸法",
    "X68n1319_015:0639a10": "從緣生。諸法從緣滅。我師大沙門。嘗作如是說。此佛",
    "X68n1319_015:0639a11": "祖骨髓也。龍勝曰。無物從緣生。無物從緣滅。起惟諸",
    "X68n1319_015:0639a12": "緣起。滅惟諸緣滅。乃知色生時但是空生。色滅時但",
    "X68n1319_015:0639a13": "是空滅。譬如風性本不動。以緣起故動。倘風本性動。",
    "X68n1319_015:0639a14": "則寧有靜時哉。密室中若有風。風何不動。若無風。遇",
    "X68n1319_015:0639a15": "緣即起。非特風為然。一切法皆然。維摩謂文殊師利",
    "X68n1319_015:0639a16": "曰。不來相而來。不見相而見。文殊乃曰。如是。居士若",
    "X68n1319_015:0639a17": "來已。更不來。若去已。更不去。所以者何。來者無所從",
    "X68n1319_015:0639a18": "來。去者無所至。所可見者更不可見。此緣起無生之",
    "X68n1319_015:0639a19": "旨也。",
    "X68n1319_015:0639a20": "問。學人久在永明。為甚麼不會永明家風。　師曰。不會",
    "X68n1319_015:0639a21": "處會取。　曰。不會處如何會。　師曰。牛胎生象子。碧海起",
    "X68n1319_015:0639a22": "紅塵。",
    "X68n1319_015:0639a23": "五雲華嚴志逢禪師",
    "X68n1319_015:0639a24": "上堂。諸上座。捨一知識。參一知識。盡道善財南遊之",
    "X68n1319_015:0639b01": "式樣。且問上座。祇如善財禮辭文殊。擬登妙峰謁德",
    "X68n1319_015:0639b02": "雲比丘。及到彼所。何以德雲却於別峰相見。夫教意",
    "X68n1319_015:0639b03": "祖意。同一方便。終無別理。彼若明得。此亦昭然。諸上",
    "X68n1319_015:0639b04": "座即今簇著老僧。是相見。是不相見。此處是妙峰。是",
    "X68n1319_015:0639b05": "別峰。脫或從此省去。可謂不孤負老僧。亦常見德雲",
    "X68n1319_015:0639b06": "比丘。未嘗剎那相捨。還信得及麼。",
    "X68n1319_015:0639b07": "瑞鹿本先禪師",
    "X68n1319_015:0639b08": "師偈三首。曰。非風旛動仁心動。自古相傳直至今。今",
    "X68n1319_015:0639b09": "後水雲人欲曉。祖師真是好知音。又曰。若是見色便",
    "X68n1319_015:0639b10": "見心。人來問著方難答。若求道理說多般。孤負平生",
    "X68n1319_015:0639b11": "三事衲。又曰。曠大劫來祇如是。如是同天亦同地。同",
    "X68n1319_015:0639b12": "地同天作麼形。作麼形兮無不是。",
    "X68n1319_015:0639b13": "上堂。華嚴稱佛身充滿於法界。是真箇也無。且如佛",
    "X68n1319_015:0639b14": "身既已充滿法界。菩薩界．緣覺聲聞界．人天脩羅界．",
    "X68n1319_015:0639b15": "餓鬼地獄畜生界。應無處蹲。如是理論。太煞聱訛。尋",
    "X68n1319_015:0639b16": "常說諸法所生。唯心所現。且道即今六根所對六境。",
    "X68n1319_015:0639b17": "與汝是同耶。是別耶。同則何不作一塊。別則如何說",
    "X68n1319_015:0639b18": "唯是一心。大須著精彩。佛法不是等閒。",
    "X68n1319_015:0639b19": "上堂。天台教中說文殊．觀音．普賢三門。文殊門者。一",
    "X68n1319_015:0639b20": "切色。觀音門者。一切聲。普賢門者。不動步而到。我道",
    "X68n1319_015:0639b21": "文殊門者。不是一切色。觀音門者。不是一切聲。普賢",
    "X68n1319_015:0639b22": "門者。是箇甚麼。莫道別却天台教說話。無事。且退。",
    "X68n1319_015:0639b23": "上堂。你等諸人。夜間眠熟不知一切。既不知一切。且",
    "X68n1319_015:0639b24": "問你等那時有本來性。無本來性。若道有本來性。又",
    "X68n1319_015:0639c01": "不知一切。與死無異。若道無本來性。睡眠忽省。覺知",
    "X68n1319_015:0639c02": "如故。還會麼。不知一切。與死無異。睡眠忽省。覺知如",
    "X68n1319_015:0639c03": "故。如是等時是箇甚麼。若也不會。各體究取。無事。莫",
    "X68n1319_015:0639c04": "立。",
    "X68n1319_015:0639c05": "興教洪壽禪師",
    "X68n1319_015:0639c06": "師同國師普請次。聞墮薪有省。作偈曰。撲落非他物。",
    "X68n1319_015:0639c07": "縱橫不是塵。山河及大地。全露法王身。",
    "X68n1319_015:0639c08": "住後。中丞王公隨一日過師。師擁毳負暄自若。王下",
    "X68n1319_015:0639c09": "拜。師推蒲團席地與坐。笑語終日而去。門人讓師曰。",
    "X68n1319_015:0639c10": "此一眾所仰。奈何不加禮。　他日王復來。師出前趨迎",
    "X68n1319_015:0639c11": "之。王曰。何不如前日相見。　師曰。中丞即得。奈知事瞋",
    "X68n1319_015:0639c12": "何。王益重之。",
    "X68n1319_015:0639c13": "雲居道齊禪師",
    "X68n1319_015:0639c14": "師謂門弟子曰。達摩言。此方經。惟楞伽可以印心。吾",
    "X68n1319_015:0639c15": "讀此經。偈曰。諸法無法體。而說惟是心。不見於自心。",
    "X68n1319_015:0639c16": "而起於分別。可謂大慈悲父如實極談。我輩自不領",
    "X68n1319_015:0639c17": "受。背負恩德如恒河沙。　或問曰。然則見自心遂斷分",
    "X68n1319_015:0639c18": "別乎。　師曰。非然也。譬如調馬。馬自見其影而不驚。何",
    "X68n1319_015:0639c19": "以故。以自知其影從自身出故。吾以是知。不斷分別。",
    "X68n1319_015:0639c20": "亦捨心相也。祇今目前如實而觀。不見纖毫。祖師曰。",
    "X68n1319_015:0639c21": "若見現在．過去。未來亦應見。若不見過去．未來。現在",
    "X68n1319_015:0639c22": "亦不應見。此語分明。人自迷昧。",
    "X68n1319_015:0639c23": "黃龍慧南禪師",
    "X68n1319_015:0639c24": "有僧侍立。師顧視久之。問曰。百千三昧。無量妙門。作",
    "X68n1319_015:0640a01": "一句說與汝。汝還信否。　對曰。和尚誠言。何敢不信。　師",
    "X68n1319_015:0640a02": "指其左曰。過這邊來。　僧將趨。師咄之曰。隨聲逐色。有",
    "X68n1319_015:0640a03": "甚了期。出去。　一僧知之。即趨入。師理前語問之。亦對",
    "X68n1319_015:0640a04": "曰。安敢不信。　師又指其左曰。過這邊來。僧豎住不往。",
    "X68n1319_015:0640a05": "　師又咄曰。汝來親近我。反不聽我語。出去。",
    "X68n1319_015:0640a06": "舜老夫暮年有所開示。但曰。本自無事。從我何求。　師",
    "X68n1319_015:0640a07": "聞之。謂侍者曰。老夫耄矣。何不有事令無事。無事令",
    "X68n1319_015:0640a08": "有事。是謂淨佛國土。成就眾生。",
    "X68n1319_015:0640a09": "師室中常問僧曰。人人盡有生緣。上座生緣在何處。",
    "X68n1319_015:0640a10": "正當問答交鋒。却復伸手曰。我手何似佛手。又問諸",
    "X68n1319_015:0640a11": "方參請宗師所得。却復垂脚曰。我脚何似驢脚。三十",
    "X68n1319_015:0640a12": "餘年示此三問。學者莫能契旨。天下叢林目為三關。",
    "X68n1319_015:0640a13": "大寧道寬禪師",
    "X68n1319_015:0640a14": "僧問。如何是露地白牛。　師以火筯橫火罏上。曰。會麼。",
    "X68n1319_015:0640a15": "　曰。不會。　師曰。頭不欠。尾不剩。",
    "X68n1319_015:0640a16": "問。天下禪客為甚麼出這箇○不得。　師曰。往往如斯。",
    "X68n1319_015:0640a17": "僧問。教中云。始知眾生本來成佛。為甚麼有煩惱菩",
    "X68n1319_015:0640a18": "提。　師曰。甘草甜。黃連苦。　曰。却成兩箇去也。　師曰。你不",
    "X68n1319_015:0640a19": "妨會得好。",
    "X68n1319_015:0640a20": "道吾悟真禪師",
    "X68n1319_015:0640a21": "師問僧。甚處來。　曰。僧堂裏來。　師曰。聖僧道甚麼。　僧近",
    "X68n1319_015:0640a22": "前曰。不審。　師曰。東家作驢。西家作馬。　曰。過在甚麼處。",
    "X68n1319_015:0640a23": "　師曰。萬里崖州。",
    "X68n1319_015:0640a24": "上堂。夜來雷聲震地。今朝細雨霏霏。乾枯滋潤。萬物",
    "X68n1319_015:0640b01": "萌芽。且道嘉州大像長得髭鬚多少。還有道得者麼。",
    "X68n1319_015:0640b02": "若也道得。陝府鐵牛是常不輕菩薩。若道不得。土宿",
    "X68n1319_015:0640b03": "拽脫你鼻孔。",
    "X68n1319_015:0640b04": "越州姜山方禪師",
    "X68n1319_015:0640b05": "僧問。如何是不動尊。　師曰。單著布衫穿市過。　曰。學人",
    "X68n1319_015:0640b06": "未曉。　師曰。騎驢踏破洞庭波。　曰。透過三級浪。專聽一",
    "X68n1319_015:0640b07": "聲雷。　師曰。伸手不見掌。　曰。還許學人進向也無。　師曰。",
    "X68n1319_015:0640b08": "踏地告虗空。　曰。雷門之下。布鼓難鳴。　師曰。八花毬子",
    "X68n1319_015:0640b09": "上。不用繡紅旗。　曰。三十年後此話大行。師便打。",
    "X68n1319_015:0640b10": "雲峰文悅禪師",
    "X68n1319_015:0640b11": "僧問。巔山巖崖還有佛法也無。　師曰。有。　曰。如何是巔",
    "X68n1319_015:0640b12": "山巖崖佛法。　師曰。猢猻倒上樹。",
    "X68n1319_015:0640b13": "上堂。未達境惟心。起種種分別。達境惟心已。分別即",
    "X68n1319_015:0640b14": "不生。知諸法惟心。便捨外塵相。諸禪德。只如大地山",
    "X68n1319_015:0640b15": "河。明暗色空。法法現前。作麼生說箇捨底道理。於此",
    "X68n1319_015:0640b16": "明得。正在半塗。須知向上更有一竅在。便下座。",
    "X68n1319_015:0640b17": "上堂。即今休去便休去。欲覓了時無了時。此事若向",
    "X68n1319_015:0640b18": "言語上作解。意根下卜度。天地懸殊。不得相應。豈況",
    "X68n1319_015:0640b19": "被人喚去方丈裏塗糊指注。舉楞嚴．肇論．根塵色法．",
    "X68n1319_015:0640b20": "向上向下．有無得失。他時後日。死不得其地。近世更",
    "X68n1319_015:0640b21": "有一般宗匠。二三十年馳聲走譽。只管教人但莫上",
    "X68n1319_015:0640b22": "他言句。喚作透聲色。便問東答西。以為格外之句。將",
    "X68n1319_015:0640b23": "此狂解遞相沿習。從此混傷宗教。誑惑後生。苦哉。苦",
    "X68n1319_015:0640b24": "哉。我王庫中無如是刀。下座。",
    "X68n1319_015:0640c01": "慧林宗本圓照禪師",
    "X68n1319_015:0640c02": "高麗僧統義天。以王子奉國命使於朝。聞師名。請以",
    "X68n1319_015:0640c03": "弟子禮見。問其所得。以華嚴經對。師曰。華嚴經三身",
    "X68n1319_015:0640c04": "佛。報身說耶。化身說耶。法身說耶。　義曰。法身說。　師曰。",
    "X68n1319_015:0640c05": "法身徧周沙界。當時聽眾何處蹲立。義茫然無對。",
    "X68n1319_015:0640c06": "黃龍祖心晦堂寶覺禪師",
    "X68n1319_015:0640c07": "師與夏倚公立談。至肇論會萬物為自己者及情與",
    "X68n1319_015:0640c08": "無情共一體。時有狗臥香桌下。師以壓尺擊狗。又擊",
    "X68n1319_015:0640c09": "香卓曰。狗有情即去。香桌無情自住。情與無情如何",
    "X68n1319_015:0640c10": "得成一體。公立不能對。　師曰。纔涉思惟。便成剩法。何",
    "X68n1319_015:0640c11": "曾會萬物為己哉。",
    "X68n1319_015:0640c12": "上堂。若也單明自己。不悟目前。此人有眼無足。若悟",
    "X68n1319_015:0640c13": "目前。不明自己。此人有足無眼。據此二人。十二時中",
    "X68n1319_015:0640c14": "常有一物蘊在胸中。物既在胸。不安之相常在目前。",
    "X68n1319_015:0640c15": "既在目前。便觸塗成滯。作麼生得平穩去。祖不言乎。",
    "X68n1319_015:0640c16": "執之失度。必入邪路。放之自然。體無去住。",
    "X68n1319_015:0640c17": "師室中常舉拳問僧曰。喚作拳頭則觸。不喚作拳頭",
    "X68n1319_015:0640c18": "則背。喚作甚麼。",
    "X68n1319_015:0640c19": "示眾云。礙處非牆壁。通處沒虗空。若能如是會。心色",
    "X68n1319_015:0640c20": "本來同。拂子是色。那箇是心。靈利漢纔聞舉著。隔牆",
    "X68n1319_015:0640c21": "見角。早知是牛。更若擬議思量。白雲千里萬里。",
    "X68n1319_015:0640c22": "寶峰雲庵真淨禪師",
    "X68n1319_015:0640c23": "開堂日。乃曰。問話且止。祇知問佛問法。殊不知佛法",
    "X68n1319_015:0640c24": "來處。且道從甚麼處來。垂一足曰。昔日黃龍親行此",
    "X68n1319_015:0641a01": "令。十方諸佛無敢違者。諸代祖師．一切聖賢無敢越",
    "X68n1319_015:0641a02": "者。無量法門。一切妙義。天下老和尚舌頭始終一印。",
    "X68n1319_015:0641a03": "無敢異者。無異則且置。印在甚麼處。還見麼。若見。非",
    "X68n1319_015:0641a04": "僧非俗。無偏無黨。一一分付。若不見。而我自收。遂收",
    "X68n1319_015:0641a05": "足。喝一喝。曰。兵隨印轉。將逐符行。佛手．驢脚．生緣。老",
    "X68n1319_015:0641a06": "好痛與三十棒。而今會中莫有不甘者麼。若有。不妨",
    "X68n1319_015:0641a07": "奇特。若無。新長老謾你諸人去也。",
    "X68n1319_015:0641a08": "白雲守端禪師",
    "X68n1319_015:0641a09": "示眾。若端的得一回汗出來也。向一莖草上便現瓊",
    "X68n1319_015:0641a10": "樓玉殿。若未端的得一回汗出。縱有玉殿瓊樓。却被",
    "X68n1319_015:0641a11": "一莖草葢却。且道作麼生得汗出去。良久。云。自有一",
    "X68n1319_015:0641a12": "雙窮相手。不曾容易舞三臺。",
    "X68n1319_015:0641a13": "保寧勇和尚",
    "X68n1319_015:0641a14": "示眾云。古人底。今人用。今人底。古人為。古今無背面。",
    "X68n1319_015:0641a15": "今古幾人知。[口*耶]嗚咿。一九與二九。相逢不出手。又云。",
    "X68n1319_015:0641a16": "無種靈苗火裏栽。鐵花還向樹頭開。驀然結箇團圞",
    "X68n1319_015:0641a17": "果。指似時人處得來。",
    "X68n1319_015:0641a18": "黃龍死心悟新禪師",
    "X68n1319_015:0641a19": "師室中問僧。月晦之陰。以五色彩著於瞑中。令百人",
    "X68n1319_015:0641a20": "千萬人夜視其色。寧有辨其青黃赤白者麼。僧無語。",
    "X68n1319_015:0641a21": "　師代曰。箇箇是盲人。",
    "X68n1319_015:0641a22": "示眾云。心外無法。而法可明。法外無心。而心可通。可",
    "X68n1319_015:0641a23": "通可明。心法全宗。全其宗。則法法皆宗。全其心。則心",
    "X68n1319_015:0641a24": "心無心。心既無心。直造其源。得其源。則現大身而滿",
    "X68n1319_015:0641b01": "虗空中。現小身而纖塵不立。作麼生是纖塵不立。良",
    "X68n1319_015:0641b02": "久。云。一點水墨。兩處成龍。",
    "X68n1319_015:0641b03": "青原惟信禪師",
    "X68n1319_015:0641b04": "上堂。師云。老僧三十年前未參禪時。見山是山。見水",
    "X68n1319_015:0641b05": "是水。及至後來。親見知識。有箇入處。見山不是山。見",
    "X68n1319_015:0641b06": "水不是水。而今得箇休歇處。依前見山祇是山。見水",
    "X68n1319_015:0641b07": "祇是水。大眾。這三般見解。是同是別。有人緇素得出。",
    "X68n1319_015:0641b08": "許汝親見老僧。",
    "X68n1319_015:0641b09": "五祖法演禪師",
    "X68n1319_015:0641b10": "三佛侍師於一亭上夜話。及歸。燈已滅。師於暗中曰。",
    "X68n1319_015:0641b11": "各人下一轉語看。　佛鑑曰。彩鳳舞丹霄。　佛眼曰。鐵蛇",
    "X68n1319_015:0641b12": "橫古路。　佛果曰。看脚下。　師曰。滅吾宗者。克勤耳。",
    "X68n1319_015:0641b13": "示眾。舉德山答僧我宗無語句。雪峰聞之有省。後峰",
    "X68n1319_015:0641b14": "云我當時空手去。空手歸因緣。師云。白雲今日說向",
    "X68n1319_015:0641b15": "透未過者。譬如有箇人從東京來。問伊甚處來。他却",
    "X68n1319_015:0641b16": "道蘇州來。問伊蘇州事如何。伊道一切祇尋常。雖然",
    "X68n1319_015:0641b17": "如是。謾白雲不過。何故。祇為他語音各別。畢竟如何。",
    "X68n1319_015:0641b18": "蘇州菱。邵伯藕。",
    "X68n1319_015:0641b19": "師上堂。人之性命事。第一須是○。欲得成此○。先須",
    "X68n1319_015:0641b20": "防於○。若是真○人○○。",
    "X68n1319_015:0641b21": "示眾云。吾本來茲土。傳法救迷情。一花開五葉。結果",
    "X68n1319_015:0641b22": "自然成。達摩大師信脚來。信口道。後代兒孫多成計",
    "X68n1319_015:0641b23": "較。要會開花結果處麼。鄭州梨。青州棗。萬物無過出",
    "X68n1319_015:0641b24": "處好。",
    "X68n1319_015:0641c01": "郭功甫初到五祖。請祖陞座。公趨前拈香曰。此一瓣",
    "X68n1319_015:0641c02": "香。爇向罏中。供養我堂頭法兄禪師。伏願於方廣座",
    "X68n1319_015:0641c03": "上。擘開面門。放出先師形相。與他諸人描邈。何以如",
    "X68n1319_015:0641c04": "此。白雲巖畔舊相逢。往日今朝事不同。夜靜水寒魚",
    "X68n1319_015:0641c05": "不食。一罏香散白蓮峰。　祖遂云。曩謨薩怛哆鉢囉野。",
    "X68n1319_015:0641c06": "恁麼恁麼。幾度白雲谿上望。黃梅花向雪中開。不恁",
    "X68n1319_015:0641c07": "麼不恁麼。嫩柳垂金線。且要應時來。不見龐居士問",
    "X68n1319_015:0641c08": "馬大師云。不與萬法為侶者是甚麼人。大師云。待汝",
    "X68n1319_015:0641c09": "一口吸盡西江水即向汝道。大眾。一口吸盡西江水。",
    "X68n1319_015:0641c10": "萬丈深潭窮到底。略彴不是趙州橋。明月清風安可",
    "X68n1319_015:0641c11": "比。",
    "X68n1319_015:0641c12": "泐潭景祥禪師",
    "X68n1319_015:0641c13": "師室中問僧。達摩西歸。手攜隻履。當時何不兩隻都",
    "X68n1319_015:0641c14": "將去。　曰。此土也要留箇消息。　師曰。一隻脚在西天。一",
    "X68n1319_015:0641c15": "隻脚在東土。著甚來由。僧無語。",
    "X68n1319_015:0641c16": "問僧。惟一堅密身。一切塵中現。如何是塵中現底身。",
    "X68n1319_015:0641c17": "　僧指香罏曰。這箇是香罏。　師曰。帶累三世諸佛生陷",
    "X68n1319_015:0641c18": "地獄。僧罔措。師便打。",
    "X68n1319_015:0641c19": "慈氏瑞仙禪師",
    "X68n1319_015:0641c20": "師至投子。廣鑑問。鄉里甚處。　師曰。兩浙東越。　鑑曰。東",
    "X68n1319_015:0641c21": "越事作麼生。　師曰。秦望峰高。鑑湖水闊。　鑑曰。秦望峰",
    "X68n1319_015:0641c22": "與你自己是同是別。　師曰。西天梵語。此土唐言。　鑑曰。",
    "X68n1319_015:0641c23": "此猶是叢林祗對。畢竟是同是別。師便喝。鑑便打。　師",
    "X68n1319_015:0641c24": "曰。恩大難酬。便禮拜。",
    "X68n1319_015:0642a01": "丞相張商英居士",
    "X68n1319_015:0642a02": "公嘗云。先佛所說。於一毛端現寶王剎。坐微塵裏轉",
    "X68n1319_015:0642a03": "大法輪。是真實義。法華會上多寶如來在寶塔中分",
    "X68n1319_015:0642a04": "半座與釋迦文佛。過去佛．現在佛同坐一處。實有如",
    "X68n1319_015:0642a05": "是事。非謂表法。",
    "X68n1319_015:0642a06": "太平慧懃佛鑑禪師",
    "X68n1319_015:0642a07": "文殊心道禪師初參諸方。抵太平。聞師夜參舉趙州",
    "X68n1319_015:0642a08": "柏樹子話。至覺鐵觜云。先師無此語。莫謗先師好。因",
    "X68n1319_015:0642a09": "大疑。提撕既久。一夕豁然。即趨丈室。擬敘所悟。　師見",
    "X68n1319_015:0642a10": "來。便閉門。道曰。和尚莫瞞某甲。師曰。十方無壁落。何",
    "X68n1319_015:0642a11": "不入門來。道以拳擉破窗紙。鑑即開門搊住云。道。道。",
    "X68n1319_015:0642a12": "道以兩手捧師頭作口啐而出。遂呈偈曰。趙州有箇",
    "X68n1319_015:0642a13": "柏樹話。禪客相傳徧天下。多是摘葉與尋枝。不能直",
    "X68n1319_015:0642a14": "向根源會。覺公說道無此語。正是惡言當面罵。禪人",
    "X68n1319_015:0642a15": "若具通方眼。好向此中辨真假。師深然之。",
    "X68n1319_015:0642a16": "龍門清遠佛眼禪師",
    "X68n1319_015:0642a17": "示眾。千說萬說。不若親面一見。縱不說。亦自分明。王",
    "X68n1319_015:0642a18": "子寶刀喻。眾盲摸象喻。禪學中隔江招手事。望州亭",
    "X68n1319_015:0642a19": "相見事。迥絕無人處。深山巖崖處事。此皆親面而見",
    "X68n1319_015:0642a20": "之。不在說也。",
    "X68n1319_015:0642a21": "上堂云。大眾。或有人喚上座。上座便應。設使不應。心",
    "X68n1319_015:0642a22": "中也須領覧。今時學人。便道應底是也。領覽底是也。",
    "X68n1319_015:0642a23": "若如此會。便是入地獄漢子。是即且置。且道面前是",
    "X68n1319_015:0642a24": "阿誰喚你。是有人喚耶。是無人喚耶。還裁斷得麼。若",
    "X68n1319_015:0642b01": "是有人喚。山精鬼魅喚你時。天魔外道喚你時。如何",
    "X68n1319_015:0642b02": "辨白。若道無人喚。你又不聾不騃。如何得無人喚。者",
    "X68n1319_015:0642b03": "箇是十二時中生死路頭事。諸人明得麼。有人喚。生",
    "X68n1319_015:0642b04": "迷亂。無人喚。遭繫絆。若能行。生死斷。萬兩金。終不換。",
    "X68n1319_015:0642b05": "下座。",
    "X68n1319_015:0642b06": "師作示道三偈。一曰隨流　千聖靈蹤百草頭。卓然",
    "X68n1319_015:0642b07": "放去號隨流。從教萬古無人識。笑殺溈山水牯牛。",
    "X68n1319_015:0642b08": "二曰合轍　水中月是天邊月。南北東西更無別。新",
    "X68n1319_015:0642b09": "羅打鐵火星飛。燒著指頭名合轍。三曰雙唱　坐",
    "X68n1319_015:0642b10": "斷千差古路頭。解開空岸濟人舟。明明一句該羣象。",
    "X68n1319_015:0642b11": "善唱無聲作麼求。",
    "X68n1319_015:0642b12": "淨因繼成禪師",
    "X68n1319_015:0642b13": "師同圓悟．法真．慈受并十大法師．禪講千僧。赴太尉",
    "X68n1319_015:0642b14": "陳公良弼府齋。時徽宗私幸觀之。有善華嚴者。賢首",
    "X68n1319_015:0642b15": "宗之義虎也。對眾問曰。吾佛設教。自小乘至於圓頓。",
    "X68n1319_015:0642b16": "掃除空有。獨證真常。然後萬德莊嚴。方名為佛。常聞",
    "X68n1319_015:0642b17": "禪宗一喝。能轉凡成聖。與諸經論似相違背。今一喝",
    "X68n1319_015:0642b18": "若能入吾宗五教。是為正說。若不能入。是為邪說。　諸",
    "X68n1319_015:0642b19": "禪視師。師曰。如法師所問。不足三大禪師之酬。淨因",
    "X68n1319_015:0642b20": "小長老可以使法師無惑也。師召善。善應諾。　師曰。法",
    "X68n1319_015:0642b21": "師所謂小乘教者。乃有義也。大乘始教者。乃空義也。",
    "X68n1319_015:0642b22": "大乘終教者。乃不有不空義也。大乘頓教者。乃即有",
    "X68n1319_015:0642b23": "即空義也。一乘圓教者。乃不有而有。不空而空義也。",
    "X68n1319_015:0642b24": "如我一喝。非惟能入五教。至於工巧伎藝。諸子百家。",
    "X68n1319_015:0642c01": "悉皆能入。　師震聲喝一喝。問善曰。聞麼。　曰。聞。　師曰。汝",
    "X68n1319_015:0642c02": "既聞。此一喝是有。能入小乘教。　須臾又問善曰。聞麼。",
    "X68n1319_015:0642c03": "　曰。不聞。　師曰。汝既不聞。適來一喝是無。能入始教。遂",
    "X68n1319_015:0642c04": "顧善曰。我初一喝。汝既道有。喝久聲消。汝復道無。道",
    "X68n1319_015:0642c05": "無。則原初實有。道有。則而今實無。不有不無。能入終",
    "X68n1319_015:0642c06": "教。我有一喝之時。有非是有。因無故有。無一喝之時。",
    "X68n1319_015:0642c07": "無非是無。因有故無。即有即無。能入頓教。須知我此",
    "X68n1319_015:0642c08": "一喝不作一喝用。有無不及。情解俱忘。道有之時。纖",
    "X68n1319_015:0642c09": "塵不立。道無之時。橫徧虗空。即此一喝入百千萬億",
    "X68n1319_015:0642c10": "喝。百千萬億喝入此一喝。是故能入圓教。善乃起再",
    "X68n1319_015:0642c11": "拜。　師復謂曰。非唯一喝為然。乃至一語一默。一動一",
    "X68n1319_015:0642c12": "靜。從古至今。十方虗空。萬象森羅。六趣四生。三世諸",
    "X68n1319_015:0642c13": "佛。一切聖賢。八萬四千法門。百千三昧。無量妙義。契",
    "X68n1319_015:0642c14": "理契機。與天地萬物一體。謂之法身。三界惟心。萬法",
    "X68n1319_015:0642c15": "惟識。四時八節。陰陽一致。謂之法性。是故華嚴經云。",
    "X68n1319_015:0642c16": "法性徧在一切處。有相無相。一聲一色。全在一塵中。",
    "X68n1319_015:0642c17": "含四義。事理無邊。周徧無餘。參而不雜。混而不一。於",
    "X68n1319_015:0642c18": "此一喝中皆悉具足。猶是建化門庭。隨機方便。謂之",
    "X68n1319_015:0642c19": "小歇場。未至寶所。殊不知吾祖師門下。以心傳心。以",
    "X68n1319_015:0642c20": "法印法。不立文字。見性成佛。有千聖不傳底向上一",
    "X68n1319_015:0642c21": "路在。　善又問曰。如何是向上一路。　師曰。汝且向下會",
    "X68n1319_015:0642c22": "取。　善曰。如何是寶所。　師曰。非汝境界。　善曰。望禪師慈",
    "X68n1319_015:0642c23": "悲。　師曰。任從滄海變。終不為君通。善膠口而出。上大",
    "X68n1319_015:0642c24": "悅。聞者靡不歎仰。",
    "X68n1319_015:0643a01": "國清妙印禪師",
    "X68n1319_015:0643a02": "上堂。滿口道得底。為甚麼不知有。十分知有底。為甚",
    "X68n1319_015:0643a03": "麼道不得。且道誵訛在甚麼處。若也知處。許你照用",
    "X68n1319_015:0643a04": "同時。明暗俱了。其或未然。道得道不得。知有不知有。",
    "X68n1319_015:0643a05": "南山石大蟲。解作獅子吼。",
    "X68n1319_015:0643a06": "華藏密印安民禪師",
    "X68n1319_015:0643a07": "師一日白圓悟曰。和尚休舉話。待某說看。　圓悟。諾。　師",
    "X68n1319_015:0643a08": "曰。尋常拈槌豎拂。豈不是經中道。一切世界諸所有",
    "X68n1319_015:0643a09": "相。皆即菩提妙明真心。　圓悟笑曰。你元來在這裏作",
    "X68n1319_015:0643a10": "活計。　師又曰。下喝敲牀時。豈不是返聞聞自性。性成",
    "X68n1319_015:0643a11": "無上道。　圓悟曰。你豈不見經中道。妙性圓明。離諸名",
    "X68n1319_015:0643a12": "相。師於言下釋然。　圓悟出蜀。居夾山。師罷講侍行。圓",
    "X68n1319_015:0643a13": "悟為眾夜參。舉古帆未挂因緣。師聞未領。遂求決。圓",
    "X68n1319_015:0643a14": "悟曰。你問我。　師舉前話。圓悟曰。庭前柏樹子。　師即洞",
    "X68n1319_015:0643a15": "明。謂圓悟曰。古人道。如一滴投於巨壑。殊不知大海",
    "X68n1319_015:0643a16": "投於一滴。　圓悟笑曰。奈這漢何。未幾。令分座。",
    "X68n1319_015:0643a17": "大溈法泰禪師",
    "X68n1319_015:0643a18": "僧問。理隨事變。該萬有而一片虗凝。事逐理融。等千",
    "X68n1319_015:0643a19": "差而咸歸實際。如何是理法界。　師曰。山河大地。　曰。如",
    "X68n1319_015:0643a20": "何是事法界。　師曰。萬象森羅。　曰。如何是理事無礙法",
    "X68n1319_015:0643a21": "界。　師曰。東西南北。　曰。如何是事事無礙法界。　師曰。上",
    "X68n1319_015:0643a22": "下四維。",
    "X68n1319_015:0643a23": "雲居高菴善悟禪師",
    "X68n1319_015:0643a24": "一日。有僧被蛇傷足。佛眼問曰。既是龍門。為甚麼却",
    "X68n1319_015:0643b01": "被蛇齩。　師即應曰。果然現大人相。佛眼益器之。　後傳",
    "X68n1319_015:0643b02": "此語到照覺。圓悟曰。龍門有此僧耶。東山法道未寂",
    "X68n1319_015:0643b03": "寥爾。",
    "X68n1319_015:0643b04": "白楊法順禪師",
    "X68n1319_015:0643b05": "師依止佛眼。聞普說舉傅大士心王銘云。水中鹽味。",
    "X68n1319_015:0643b06": "色裏膠青。決定是有。不見其形。乃於言下有省。　後觀",
    "X68n1319_015:0643b07": "寶藏迅轉。頓明大法。趨丈室作禮。呈偈曰。頂有異峰",
    "X68n1319_015:0643b08": "雲冉冉。源無別派水冷冷。遊山未到山窮處。終被青",
    "X68n1319_015:0643b09": "山礙眼睛。　佛眼笑而可之。",
    "X68n1319_015:0643b10": "普菴印肅禪師",
    "X68n1319_015:0643b11": "師謁牧菴於湘之溈山。問。萬法歸一。一歸何處。牧菴",
    "X68n1319_015:0643b12": "豎拂示之。有省。歸壽隆。時年二十九矣。　使牒請主慈",
    "X68n1319_015:0643b13": "化寺。師利世不伐。嘗言。捨家出家。當為何事。披緇削",
    "X68n1319_015:0643b14": "髮。本屬何因。若不報國資家。虗負皇恩。若不導化檀",
    "X68n1319_015:0643b15": "那。枉作釋子。楮衣糲食。脇不沾席者。十有二年。　一日。",
    "X68n1319_015:0643b16": "誦華嚴論。至達本情亡。知心體合。豁然大悟。徧體汗",
    "X68n1319_015:0643b17": "流。曰。我今親契華嚴法界矣。　遂示眾曰。李公長者於",
    "X68n1319_015:0643b18": "華嚴大經之首。痛下一槌。擊碎三千大千世界。如湯",
    "X68n1319_015:0643b19": "消雪。不留毫髮許。於後進者作得滯礙。普菴老人一",
    "X68n1319_015:0643b20": "見。不覺吞却五千四十八卷。化成一氣。充塞虗空。方",
    "X68n1319_015:0643b21": "信釋迦老子出氣不得之句。然後破一微塵。出此華",
    "X68n1319_015:0643b22": "嚴經。徧含法界。無理不收。無法不貫。便見摩耶夫人",
    "X68n1319_015:0643b23": "是我身。彌勒樓臺是我體。善財童子是甚茄子。文殊．",
    "X68n1319_015:0643b24": "普賢與我同參。不動道場徧周法界。悲涕歡喜。踊躍",
    "X68n1319_015:0643c01": "無量。大似死中得活。如夢忽醒。良久。云。不可說。不可",
    "X68n1319_015:0643c02": "說。又不可說。始信金剛經云。信心清淨。即生實相。實",
    "X68n1319_015:0643c03": "相既生。妄想相滅。全體法身徧一切處。方得大用現",
    "X68n1319_015:0643c04": "前。即說偈曰。捏不成團撥不開。何須南嶽又天台。六",
    "X68n1319_015:0643c05": "根門首無人用。惹得胡僧特地來。　師一日舉似心齋．",
    "X68n1319_015:0643c06": "圓通二子云。達本情亡。知心體合。汝作麼生會。　二人",
    "X68n1319_015:0643c07": "相顧笑云。未達。　明日各呈頌。師因題云。據宗眼看來。",
    "X68n1319_015:0643c08": "句到意未到。其體未合。其情未亡。乘便強占二詞。調",
    "X68n1319_015:0643c09": "曰解佩令。明眼人前覰著。三十拄杖不饒。為甚麼如",
    "X68n1319_015:0643c10": "此。不合雪上加霜。　其一云。先天先地。何名何樣。阿曼",
    "X68n1319_015:0643c11": "陀無物比況。觸目菩提。自是人不肯承當。且輪迴滯",
    "X68n1319_015:0643c12": "名著相。圓融法界無思無想。廬陵米不用商量。血脈",
    "X68n1319_015:0643c13": "纔通。便知道擊木無聲。打虗空盡成金響。　其二云。柏",
    "X68n1319_015:0643c14": "庭立雪。一場敗闕。了無為當下休歇。百帀千圍。但只",
    "X68n1319_015:0643c15": "這孤圓心月。不揩磨鎮常皎潔。無餘無欠。無聽無說。",
    "X68n1319_015:0643c16": "韶陽老祇得一橛。十聖三賢聞舉著。魂消膽裂。惟普",
    "X68n1319_015:0643c17": "菴迥然寂滅。　俄有僧稱道存。自蜀冒雪而來。既見。師",
    "X68n1319_015:0643c18": "曰。此吾不請友也。遂相徵詰。棒喝交馳。心心密契。　僧",
    "X68n1319_015:0643c19": "曰。師再來人也。",
    "X68n1319_015:0643c20": "淨慈師一禪師",
    "X68n1319_015:0643c21": "師首參雪峰慧照禪師。慧照舉藏身無迹話問之。師",
    "X68n1319_015:0643c22": "數日方明。呈偈曰。藏身無迹更無藏。脫體無依便廝",
    "X68n1319_015:0643c23": "當。古鏡不勞還自照。淡煙和霧濕秋光。　慧照質之曰。",
    "X68n1319_015:0643c24": "畢竟那裏是藏身無迹處。　師曰。嗄。　慧照曰。無蹤迹處",
    "X68n1319_015:0644a01": "因甚麼莫藏身。　師曰。石虎吞却木羊兒。慧照深肯之。",
    "X68n1319_015:0644a02": "大安山省和尚",
    "X68n1319_015:0644a03": "僧問。離四句。絕百非。請和尚道。　曰。我王庫內無如是",
    "X68n1319_015:0644a04": "刀。　問。重重關鎖。信息不通時如何。　曰。爭得到這裏。　云。",
    "X68n1319_015:0644a05": "到後如何。　曰。彼中事作麼生。　問。如何是真中真。　曰。十",
    "X68n1319_015:0644a06": "字街頭泥佛子。",
    "X68n1319_015:0644a07": "花藥英和尚",
    "X68n1319_015:0644a08": "示眾。師拈拄杖云。我今為汝等保任此事終不虗也。",
    "X68n1319_015:0644a09": "大覺世尊是真語者．實語者．如語者．不誑語者．不異",
    "X68n1319_015:0644a10": "語者。不賺汝諸人。還信得及麼。喝一喝。云。上無攀仰。",
    "X68n1319_015:0644a11": "下絕己躬。虗空大地咸出心中。萬里八九月。一身西",
    "X68n1319_015:0644a12": "北風。下座。",
    "X68n1319_015:0644a13": "清涼普明和尚",
    "X68n1319_015:0644a14": "示眾云。祖師心法。洞貫十方。今古恒然。法爾如是。如",
    "X68n1319_015:0644a15": "是之法。不假修而自就。不假得而自圓。一切現成。名",
    "X68n1319_015:0644a16": "不動地。用而非有。不用非無。妙體湛然。恒常不變。體",
    "X68n1319_015:0644a17": "合妙用。應備無為。映現重重。無邊色相。心無自性。觸",
    "X68n1319_015:0644a18": "事全彰。不動道場。遍十方界。如斯境界。略暫回光。背",
    "X68n1319_015:0644a19": "覺合塵。妄為影事。此之事。意如王大路行之即是。假",
    "X68n1319_015:0644a20": "使不行。亦在其路。如斯所論。猶是化門之說。若以舉",
    "X68n1319_015:0644a21": "唱宗乘。只有一時散去好。"
}