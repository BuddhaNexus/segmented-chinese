{
    "T32n1647_004:0392a21": "四諦論卷第四",
    "T32n1647_004:0392a23": "婆藪跋摩造",
    "T32n1647_004:0392a24": "陳天竺三藏真諦譯",
    "T32n1647_004:0392a25": "6 分別道諦品分別道諦品第六",
    "T32n1647_004:0392a26": "經說道諦云何？此言何所因起？若道能滅渴",
    "T32n1647_004:0392a27": "愛，則不應說行至苦盡。若不爾者，是言相",
    "T32n1647_004:0392a28": "違。若俱滅集苦，云何經中不具足說？若道",
    "T32n1647_004:0392a29": "能盡苦，修道辦人應無品苦。若不爾者，則不",
    "T32n1647_004:0392b01": "應言行至苦盡。若有為法於無為中無有行",
    "T32n1647_004:0392b02": "至，云何說言行至苦盡正行義。言正行者八",
    "T32n1647_004:0392b03": "聖道是，決言何用聖名何義。云何但說道名",
    "T32n1647_004:0392b04": "為聖，不說餘助道？若道異分應說其相。若言",
    "T32n1647_004:0392b05": "道唯是分，則具分與分無有差別，道名何義？",
    "T32n1647_004:0392b06": "云何此經說於具分，餘經不具？若道是有為，",
    "T32n1647_004:0392b07": "云何佛說本昔已有？若是無為，云何說言",
    "T32n1647_004:0392b08": "有為？若道是一，一人修時餘人應得，譬如衣",
    "T32n1647_004:0392b09": "等；若不爾者，則不應說由此一道。若諸聖人",
    "T32n1647_004:0392b10": "同得一道，云何智慧不同？若智慧不同，云何",
    "T32n1647_004:0392b11": "解脫平等？若道非心，無情等物亦應有道。若",
    "T32n1647_004:0392b12": "心非心法，修則不具；若是心法，諸相違法云",
    "T32n1647_004:0392b13": "何一心並有？若道至除惑，則相違法一心並",
    "T32n1647_004:0392b14": "有；若不至者，於他相續云何不除？若分俱起",
    "T32n1647_004:0392b15": "則有多作意，若次第起則但有一分，云何止",
    "T32n1647_004:0392b16": "立八分不增不減？云何不取欲等餘法？云何",
    "T32n1647_004:0392b17": "一法作三種說？中道能滅福惡行至盡苦，云",
    "T32n1647_004:0392b18": "何說正見為初？云何說先行正見，有何義？見",
    "T32n1647_004:0392b19": "者既無，孰為能見？正見與十善正見兩異，云",
    "T32n1647_004:0392b20": "何？若由正見一時見諦，應有多境；若不爾者，",
    "T32n1647_004:0392b21": "非念念滅。若正見已了諸諦，餘分何用？正覺",
    "T32n1647_004:0392b22": "何義？云何三法成一？若依二定證得流盡，正",
    "T32n1647_004:0392b23": "覺不具，道分有闕，此義應救。正言何義？若",
    "T32n1647_004:0392b24": "有語言，道修無定。何以故？佛說定以聲為",
    "T32n1647_004:0392b25": "刺。若無不成道分，正業何義？一切分皆是正",
    "T32n1647_004:0392b26": "業，云何說一名為正業？若離名正業，離則非",
    "T32n1647_004:0392b27": "作，云何成業？離撾打等，云何不說名為道",
    "T32n1647_004:0392b28": "分？正業正命與十善正業正命兩異，云何？正",
    "T32n1647_004:0392b29": "命何義？正命若身口業攝，云何別立？何者",
    "T32n1647_004:0392c01": "正精進？何相、何用、何緣、何義？若但滅惡是善，",
    "T32n1647_004:0392c02": "則無二精進；若非善者，滅諦則非善。若一心",
    "T32n1647_004:0392c03": "修正勤即具足者，則無四正勤。若次第修者，",
    "T32n1647_004:0392c04": "則助道修不具。何者正念？何相、何用、何緣、何",
    "T32n1647_004:0392c05": "義？諸有為法剎那不住，云何成念？何以故？他",
    "T32n1647_004:0392c06": "見他憶，無此義故。若一切諸法皆是念處，念",
    "T32n1647_004:0392c07": "根即是念處，則義不相應。若念猶自不能守",
    "T32n1647_004:0392c08": "一法者，云何經說有念一守？云何有時能憶、",
    "T32n1647_004:0392c09": "有時不憶？何者三摩提？何相、何用、何緣、何義？",
    "T32n1647_004:0392c10": "正定若是定，須陀洹人應無欲瞋；若不爾者，",
    "T32n1647_004:0392c11": "則違道理。",
    "T32n1647_004:0392c12": "汝問，經說道諦云何？此言何所因起者。答：",
    "T32n1647_004:0392c13": "此問不為開智人說。何以故？由聞其名已了",
    "T32n1647_004:0392c14": "義故。從大悲所起，辯涅槃道顯隱覆義，欲廣",
    "T32n1647_004:0392c15": "說言燈，為分別智弟子，故佛自問。何以故？",
    "T32n1647_004:0392c16": "由先問後解多有利益。廣辯緣起，已如前說。",
    "T32n1647_004:0392c17": "復次受化弟子問諸外道、聞種種道，未能決",
    "T32n1647_004:0392c18": "了是道邪正，為除疑倒無明等心故，佛自問",
    "T32n1647_004:0392c19": "自答。何者為道？是八聖道，如疑路人導之善",
    "T32n1647_004:0392c20": "道。汝問，若道能滅渴愛，則不應說行至苦",
    "T32n1647_004:0392c21": "盡；若不爾者，是言相違者。答：聖人從初發心，",
    "T32n1647_004:0392c22": "是修行用欲除滅苦。為此起道故，說行至苦",
    "T32n1647_004:0392c23": "盡。是苦盡由因滅得成，是故除因，譬如師",
    "T32n1647_004:0392c24": "子。復次諸佛觀一切眾生墮於苦難，發心修",
    "T32n1647_004:0392c25": "道，為除他苦。是修行用，如《國譬經》說。又餘經",
    "T32n1647_004:0392c26": "說：苦盡是出家修梵行用，如《七車譬經》。又如",
    "T32n1647_004:0392c27": "來出世為三事故，令他苦盡是最第一，故言",
    "T32n1647_004:0392c28": "行至苦盡。復次一切有為無常故苦，離有為",
    "T32n1647_004:0392c29": "法故說苦盡，如《筏喻經》說：法尚應捨，何況非",
    "T32n1647_004:0393a01": "法。復次由八聖道能除取陰，是故通說二滅，",
    "T32n1647_004:0393a02": "言不相違。汝問，若俱滅集苦，云何經中不",
    "T32n1647_004:0393a03": "具足說者。答：是渴愛滅，由苦盡得顯。復次因",
    "T32n1647_004:0393a04": "盡非是正用，以苦盡為正。復次聖道能滅有",
    "T32n1647_004:0393a05": "為及與取陰，故說苦盡通渴愛滅。汝問，若道",
    "T32n1647_004:0393a06": "能盡苦，修道辦人應無品苦；若不爾者，則不",
    "T32n1647_004:0393a07": "應言行至苦盡者。答：依因緣盡故說苦盡，如",
    "T32n1647_004:0393a08": "說火盡名為灰盡，亦如根滅說為樹滅。復次",
    "T32n1647_004:0393a09": "聖道能滅邪分別苦，而不除宿業報苦及界",
    "T32n1647_004:0393a10": "地及苦，譬如氣噓旃陀羅及優波斯那等。復",
    "T32n1647_004:0393a11": "次聖道於有餘涅槃能滅心苦，於無餘涅槃",
    "T32n1647_004:0393a12": "能滅身苦。復次聖道能滅後有陰苦，但宿行",
    "T32n1647_004:0393a13": "所作隨逐未滅，如輪及箭。汝問，若有為法",
    "T32n1647_004:0393a14": "於無為中無有行至，云何說言行至苦盡者。",
    "T32n1647_004:0393a15": "答：涅槃無行道亦無行，雖俱不由歸向涅槃，",
    "T32n1647_004:0393a16": "令得涅槃故說行至苦盡，譬如國路。復次",
    "T32n1647_004:0393a17": "是方便言，如說諸流行沒水渧行盡。流及水",
    "T32n1647_004:0393a18": "渧於盡中無行，而世說有行，行至苦盡亦",
    "T32n1647_004:0393a19": "復如是。汝問，正行何義。答：由此了知實義，故",
    "T32n1647_004:0393a20": "說正行。又以進趣為行，如說行一切處道。",
    "T32n1647_004:0393a21": "又能往安隱處，故說為正行。復次正是不背",
    "T32n1647_004:0393a22": "義，行是歸向義，由此不背歸向涅槃故名",
    "T32n1647_004:0393a23": "正行。汝問，正行者是八聖道，是決言何用",
    "T32n1647_004:0393a24": "者。答：為反餘道，為成立一切處行道，為顯",
    "T32n1647_004:0393a25": "不往餘處。復次能窮一切道苦、能遮一切煩",
    "T32n1647_004:0393a26": "惱業報燒熱、能除自他惡罵重罰惡道死等",
    "T32n1647_004:0393a27": "怖畏、能除積骨如毘富羅山、能乾乳血淚，以",
    "T32n1647_004:0393a28": "此功用故說決言。汝問，聖名何義者。答：由體",
    "T32n1647_004:0393a29": "無流一味解脫眾生，依此相續得名聖人，譬",
    "T32n1647_004:0393b01": "如善法。如經中說：是聖正見。復次聖人所",
    "T32n1647_004:0393b02": "行，故名為聖，譬如王路。復次聖人所說，故名",
    "T32n1647_004:0393b03": "為聖，譬如師路。復次聖眾所事，故名為聖，譬",
    "T32n1647_004:0393b04": "如牛路。復次令至極聖，故名為聖，譬如國路。",
    "T32n1647_004:0393b05": "如經說：聖正解脫。汝問，云何但道名為聖，不",
    "T32n1647_004:0393b06": "說餘助道者。答：同一相故，皆名為聖，譬如火",
    "T32n1647_004:0393b07": "性。復次同一解脫味故，譬如海水同一醎味。",
    "T32n1647_004:0393b08": "復次八道最為上首，能攝餘助道，如《象跡譬",
    "T32n1647_004:0393b09": "經》說。汝問，若道異分，應說其相。若言道唯是",
    "T32n1647_004:0393b10": "分，則具分與分無有差別者。答：是具分與分",
    "T32n1647_004:0393b11": "差別之相，亦可見可說，譬如五分三昧。亦如",
    "T32n1647_004:0393b12": "五分比丘住五分處，道亦如是。與分有異、是",
    "T32n1647_004:0393b13": "分平等，說名為道。何以故？是八種分若至平",
    "T32n1647_004:0393b14": "等位能除煩惱，若沈若起則不除惑，猶如調",
    "T32n1647_004:0393b15": "絃。復次是分圓滿說名為道，能辦事故，譬",
    "T32n1647_004:0393b16": "之如車。雖然，若真實義分中說具分，譬如五",
    "T32n1647_004:0393b17": "分音樂及五分定。道亦如是，唯分為道。今論",
    "T32n1647_004:0393b18": "所說，唯分是道，六義證成。一說道，經言：五根",
    "T32n1647_004:0393b19": "是道，行至涅槃。此五根即是道分，故知唯分",
    "T32n1647_004:0393b20": "為道。二為，經言，三身攝道、三身唯分。三由",
    "T32n1647_004:0393b21": "滅，經言：正見行於滅，離道無滅。四由除，經",
    "T32n1647_004:0393b22": "言：若修習正見，能除欲等，若離於道則不能",
    "T32n1647_004:0393b23": "除。五由出離，經言：正見等諸分能出離此，若",
    "T32n1647_004:0393b24": "非道不能出離。六由清淨道，經言：般若是",
    "T32n1647_004:0393b25": "道，為得清淨。般若即正見，故知分是道。汝",
    "T32n1647_004:0393b26": "問，道名何義。答：道以求覓為義。何以故？由此",
    "T32n1647_004:0393b27": "能得真實義故，亦以行為義故。亦以行為義",
    "T32n1647_004:0393b28": "者，如世間言：此道行向舍衛國等。道亦如",
    "T32n1647_004:0393b29": "是，歸向涅槃。復次真實義門方便行生理，如",
    "T32n1647_004:0393c01": "此等皆是道義。汝問，云何此經說於具分，",
    "T32n1647_004:0393c02": "餘經不具者。答：《法藏論》說：假名有二種，一自",
    "T32n1647_004:0393c03": "在假名、二依他假名。說自體諸分名，是自在",
    "T32n1647_004:0393c04": "假名，如正見等道分。依他假者，如念等門及",
    "T32n1647_004:0393c05": "餘助道分。何以故？此道品修，非是散修。復",
    "T32n1647_004:0393c06": "次為勝逼故，念處等中隨一法勝逼故。念處",
    "T32n1647_004:0393c07": "等中隨一法勝，餘同一名，譬如醎酸等味，有",
    "T32n1647_004:0393c08": "諸餘味，隨勝得名。又如諸界隨一勝故，餘隨",
    "T32n1647_004:0393c09": "得名。復次於欲界中說道具分。色無色界或",
    "T32n1647_004:0393c10": "五或四，為滅自體四對治故，餘或增減，隨",
    "T32n1647_004:0393c11": "界地故。以此義故，有具不具。汝問，若道是",
    "T32n1647_004:0393c12": "有為，云何佛說是古昔道；若是無為，云何復",
    "T32n1647_004:0393c13": "說是有為法者。答：由此古言道是有為。何以",
    "T32n1647_004:0393c14": "故？有為之法有新有故，譬如穀等。若是無為，",
    "T32n1647_004:0393c15": "不應此言，譬如虛空及以涅槃。如說身是昔",
    "T32n1647_004:0393c16": "業而非無為，如說聖種及法諸師，是故由此",
    "T32n1647_004:0393c17": "古言道非無為。今論所辯道是有為。何以知",
    "T32n1647_004:0393c18": "之？由廣分別故。如《諦相應經》及答達磨塵",
    "T32n1647_004:0393c19": "那問。由有為相故，如經言：依正思惟，若道",
    "T32n1647_004:0393c20": "未生得生、已生得增長。有生長故知是有",
    "T32n1647_004:0393c21": "為。由捨除故，又如經言：法尚應捨，何況非法。",
    "T32n1647_004:0393c22": "滅是無為則不可捨。緣內起故，如經言：是道",
    "T32n1647_004:0393c23": "依內起，此歸依難得。若是無為，不依內起。由",
    "T32n1647_004:0393c24": "業名故，如經言：是道非黑白業，能滅諸業。若",
    "T32n1647_004:0393c25": "是業者，非無為法。由有食故，如經言：七菩提",
    "T32n1647_004:0393c26": "分以食為因。若無為者不須食因，以此義故",
    "T32n1647_004:0393c27": "道是有為。汝問，若道是一，一人修時餘人應",
    "T32n1647_004:0393c28": "得，譬如衣等；若不爾者，則不應說由此一道",
    "T32n1647_004:0393c29": "者。答：多道非一。何以故？果不同故。由道異",
    "T32n1647_004:0394a01": "故，故果有異，如路異故行異。復次體異故道",
    "T32n1647_004:0394a02": "異，謂見道修道等，亦如四苦樂遲速。復次",
    "T32n1647_004:0394a03": "根異故道異，謂九學、九無學、辟支佛、佛，由根",
    "T32n1647_004:0394a04": "差別，是故有異。依種性故說由一道，如世",
    "T32n1647_004:0394a05": "說一穀，如經言：三世諸佛若觀若說是此四",
    "T32n1647_004:0394a06": "諦，而苦等三諦體實不常。由一道言亦復如",
    "T32n1647_004:0394a07": "是。汝問，若諸聖人同得一道，云何智慧不",
    "T32n1647_004:0394a08": "同？若智慧不同，云何解脫平等者。答：觀一",
    "T32n1647_004:0394a09": "切一切種境界得成正覺，是故佛道不同二",
    "T32n1647_004:0394a10": "乘。如經言：若人當知一切一切種境界，當",
    "T32n1647_004:0394a11": "知是人名為世尊，通達平等道故。唯滅本惑",
    "T32n1647_004:0394a12": "三乘人等，如經言：解脫五陰與解脫無異，如",
    "T32n1647_004:0394a13": "多種火各燒然薪灰盡無異，由火不同熱觸",
    "T32n1647_004:0394a14": "光明威德有異。如是智慧差別，所滅惑除解",
    "T32n1647_004:0394a15": "脫是同，故佛定智威德及恩，由道差別難可",
    "T32n1647_004:0394a16": "思量。如《大輪經》說。汝問，若道非心法，無情",
    "T32n1647_004:0394a17": "等物亦應有道。若心非心法，修則不具；若是",
    "T32n1647_004:0394a18": "心法，諸相違法云何一心並有者。答：心是生",
    "T32n1647_004:0394a19": "死分、是世間法，道是出世法，兩不相應。如",
    "T32n1647_004:0394a20": "法非法故，說道非心法。依境名心，求能名",
    "T32n1647_004:0394a21": "道，兩若一體則自性自知；為免此失，故說道",
    "T32n1647_004:0394a22": "非心法。譬如壽命及無想、無心等定，雖非心",
    "T32n1647_004:0394a23": "法，而壁等中無，道亦如是。道雖有心，非心處",
    "T32n1647_004:0394a24": "位，達皆有故，無不具修。復次修有三種，謂",
    "T32n1647_004:0394a25": "守、習、研，故無不具。然道亦可說是心法。何以",
    "T32n1647_004:0394a26": "故？與正思惟同生滅故，譬如一心。如經言：",
    "T32n1647_004:0394a27": "以心作增上故得一心，是名心定，即是道分。",
    "T32n1647_004:0394a28": "同一出離、同成一事，故共一心而不相違。",
    "T32n1647_004:0394a29": "汝問，若道至除惑，則相違法一心並有；若",
    "T32n1647_004:0394b01": "不至者，於他相續云何不除者。答：道不至惑",
    "T32n1647_004:0394b02": "而能除惑。如道不至破戒，能除自破戒、不除",
    "T32n1647_004:0394b03": "他破戒，除惑亦爾。於自他相續雖俱不至，但",
    "T32n1647_004:0394b04": "除自惑，不能除他惑。分別部說：非至非不至，",
    "T32n1647_004:0394b05": "此時除惑，以不生為滅故。譬如治病，苦受",
    "T32n1647_004:0394b06": "已至，醫不能治。何以故？不可轉苦為樂故。苦",
    "T32n1647_004:0394b07": "受未至，醫亦不治。何以故？無所有故。若爾，為",
    "T32n1647_004:0394b08": "何所治？但作違緣，令未生苦永不得起。道能",
    "T32n1647_004:0394b09": "除惑，亦復如是。汝問，若分俱起則有多作意，",
    "T32n1647_004:0394b10": "若次第起則但有一分者。答：由成一事故得",
    "T32n1647_004:0394b11": "俱起，非緣別境故，無多意相雜俱起，由功能",
    "T32n1647_004:0394b12": "故差別可見，譬如欲等。汝問，云何止立八分",
    "T32n1647_004:0394b13": "不增不減者。答：此問不窮，是故置答。復次對",
    "T32n1647_004:0394b14": "治八邪分，故說八分。",
    "T32n1647_004:0394b15": "復次為攝三身。復次為對治三刺、三結、三火、",
    "T32n1647_004:0394b16": "三毒，故說八分。復次藏論中說：能成八功德",
    "T32n1647_004:0394b17": "心，故說八分。由得正見故心清淨，由得正覺",
    "T32n1647_004:0394b18": "故心鮮潔，由得正言故心平但，由得正業故",
    "T32n1647_004:0394b19": "心無悔，由得正命故心軟滑，由得正精進故",
    "T32n1647_004:0394b20": "心隨教，由得正念故心安住，由得正定故心",
    "T32n1647_004:0394b21": "不動。汝問，云何不取欲等餘法者。答：但取",
    "T32n1647_004:0394b22": "勝法，或取強用、或取能任重擔、或俱攝盡",
    "T32n1647_004:0394b23": "正言正業正命，是須陀洹分，信為三攝故。須",
    "T32n1647_004:0394b24": "陀洹具四智信，欲即是信。",
    "T32n1647_004:0394b25": "復次此信亦正見攝，須陀洹人得智信故。喜",
    "T32n1647_004:0394b26": "猗捨正定所攝。是故八分攝諸分盡。汝問，云",
    "T32n1647_004:0394b27": "何一法作三種說，或說中道能滅福惡行至",
    "T32n1647_004:0394b28": "盡苦者。答：由三勝事故。譬如日能破闇名光，",
    "T32n1647_004:0394b29": "能分別晝夜名日，能分別剎那等故名時本。",
    "T32n1647_004:0394c01": "聖道亦爾，能離二邊故名中道，能除黑白二",
    "T32n1647_004:0394c02": "業名滅福惡，拔除身心苦故故說行至苦盡。",
    "T32n1647_004:0394c03": "或除三世道，故說行至苦盡。汝問，云何說正",
    "T32n1647_004:0394c04": "見為初者。答：為上首故，譬於王，如經言：一切",
    "T32n1647_004:0394c05": "有為法中般若最勝。",
    "T32n1647_004:0394c06": "復次能作勝功德故，若智慧勝，諸德皆勝，如",
    "T32n1647_004:0394c07": "舍利弗由正見故不觀他面，如首羅長者由",
    "T32n1647_004:0394c08": "正見故其心難動，如阿輸柯王由此正見他",
    "T32n1647_004:0394c09": "不能引，如質多羅長者能拔除災橫本故。如",
    "T32n1647_004:0394c10": "經言：由明起故，無明滅盡。是故正見為初。汝",
    "T32n1647_004:0394c11": "問，云何說先行者。答：由得正見，餘分得出",
    "T32n1647_004:0394c12": "世、得無流、得不共。或說由正見力，餘分得解",
    "T32n1647_004:0394c13": "脫道名。如經言：比丘！是正見人，身口意業",
    "T32n1647_004:0394c14": "為得可愛勝美果故，如經廣說。故以正見為",
    "T32n1647_004:0394c15": "先行。汝問，正見有何義者。答：謂不倒證照",
    "T32n1647_004:0394c16": "為見，自所依止真實種類無倒證照。",
    "T32n1647_004:0394c17": "復次真如名正，觀名為見，如實觀聖諦故名",
    "T32n1647_004:0394c18": "正見。",
    "T32n1647_004:0394c19": "復次正者可讚歎義，見者光明義，可讚光明",
    "T32n1647_004:0394c20": "故名正見。如經言：諸光明中此光最勝，所謂",
    "T32n1647_004:0394c21": "正見。",
    "T32n1647_004:0394c22": "復次勝德境智行，是名正見。何以故？是正",
    "T32n1647_004:0394c23": "定位說名正見，如《種子譬經》說。復次《理足論》",
    "T32n1647_004:0394c24": "說：由境正故智正，不由智正故境正。有為有",
    "T32n1647_004:0394c25": "流相相應，故一切唯苦。決定知此，是名正見，",
    "T32n1647_004:0394c26": "如佛為大迦旃延說。",
    "T32n1647_004:0394c27": "又藏論說：對治無智、疑智、倒智，能度苦等，真",
    "T32n1647_004:0394c28": "實此智名為正見。汝問，見者既無，孰為能見",
    "T32n1647_004:0394c29": "者。答：眾緣聚集共成此見，無別一物為其見者，",
    "T32n1647_004:0395a01": "譬如花果。又如偈說：",
    "T32n1647_004:0395a02": "有見無能見，　　何法為見者？",
    "T32n1647_004:0395a03": "從緣和合生，　　見色言是虛。",
    "T32n1647_004:0395a04": "是法集時見，　　合散無能見，",
    "T32n1647_004:0395a05": "但因緣所作，　　如戾人無者。",
    "T32n1647_004:0395a06": "法從緣生，不可說屬一，如佛為破求那說：",
    "T32n1647_004:0395a07": "我不說識為能識。何以故？此名具分假名所",
    "T32n1647_004:0395a08": "作故。汝問，正見與十善正見兩異云何者。答：",
    "T32n1647_004:0395a09": "俗智在十善，真智在八正。能感後生，以苦為",
    "T32n1647_004:0395a10": "果，觀業為境，如此正見在十善法。能滅三",
    "T32n1647_004:0395a11": "有，涅槃為果，緣諦為境，如此正見在八聖道。",
    "T32n1647_004:0395a12": "汝問，若由正見一時見諦，應有多境；若不爾",
    "T32n1647_004:0395a13": "者非念念滅者。答：一時能成四事，故說一時，",
    "T32n1647_004:0395a14": "不為境異故。《理足論》說：修觀行人，以聖智慧",
    "T32n1647_004:0395a15": "通達毛孔，能斷諸惑。",
    "T32n1647_004:0395a16": "又餘經說：若通觀三受，諸事已辦，無更所作。",
    "T32n1647_004:0395a17": "由通相法諦無我相，是故一時通觀四諦。如",
    "T32n1647_004:0395a18": "次第觀中，緣無常苦無我一時通苦諦。汝問，",
    "T32n1647_004:0395a19": "若正見已了諸諦餘分何用者。答：一切諸分",
    "T32n1647_004:0395a20": "能滅自對治，各各有用，如吐下方。",
    "T32n1647_004:0395a21": "復次一切諸分。於自事中各為上首共成一",
    "T32n1647_004:0395a22": "事。譬如車分及車車分。各有自事共成運載。",
    "T32n1647_004:0395a23": "道分及道亦復如是。汝問。正覺何義者。答未",
    "T32n1647_004:0395a24": "曾有計今日如生。是名正覺。",
    "T32n1647_004:0395a25": "復次是平等法，由想行緣起故。",
    "T32n1647_004:0395a26": "復次體相境界果共相扶合，故名正覺。",
    "T32n1647_004:0395a27": "復次如見隨擇不捨，名為正覺，如牛呞食。汝",
    "T32n1647_004:0395a28": "問，云何三法成一者。答：同一相故，如餘道分。",
    "T32n1647_004:0395a29": "復次善聽，計平等故，譬如定分。",
    "T32n1647_004:0395b01": "復次緣涅槃為境，如無相定，故三成一。汝問，",
    "T32n1647_004:0395b02": "若依二定證得流盡，正覺不具，道分有闕，此",
    "T32n1647_004:0395b03": "義應救者。答：若依二定修八正道，但無初定",
    "T32n1647_004:0395b04": "覺觀分，非無道分中覺，譬如初定及三摩提",
    "T32n1647_004:0395b05": "無有覺觀。",
    "T32n1647_004:0395b06": "復次由事成，故說有正覺，不由體在故，如有",
    "T32n1647_004:0395b07": "學五根。",
    "T32n1647_004:0395b08": "復次能拔除對治故，說有正覺，譬如正言。汝",
    "T32n1647_004:0395b09": "問，正言何義者。答：永受誓不破，名為正言，如",
    "T32n1647_004:0395b10": "瞿師羅傳。",
    "T32n1647_004:0395b11": "復次是言清淨，由除願取垢滅故。",
    "T32n1647_004:0395b12": "復次法然所得永善行，是名正言。正言戒有",
    "T32n1647_004:0395b13": "二種：",
    "T32n1647_004:0395b14": "一不令知，如經言：是人離妄語等。二令知，如",
    "T32n1647_004:0395b15": "經言：是人時語實語等。汝問，若有語言，道修",
    "T32n1647_004:0395b16": "無定。何以故？如佛說定以聲為刺。若無，不成",
    "T32n1647_004:0395b17": "道分者。答：道分故非刺，譬如正覺喜覺分",
    "T32n1647_004:0395b18": "等。",
    "T32n1647_004:0395b19": "復次聲刺不定，如見女人。經言：數見女人為",
    "T32n1647_004:0395b20": "修梵行刺。然非阿羅漢刺，已除刺故。",
    "T32n1647_004:0395b21": "又經言：大象說在定，行立等亦靜。若觀行人",
    "T32n1647_004:0395b22": "正思說法，心則有定，不由有言故無定。經部",
    "T32n1647_004:0395b23": "師說：但離四言即是正言。如世間說：已離如",
    "T32n1647_004:0395b24": "正作。如說：此馬快行、此人善續。汝問，正業",
    "T32n1647_004:0395b25": "何義者。答：經說：離身惡業，名為正業。",
    "T32n1647_004:0395b26": "又經說：是身業不析、不流、不頒，自在無取，",
    "T32n1647_004:0395b27": "能生寂靜，是名正業。",
    "T32n1647_004:0395b28": "復次由觀過失遠離殺生，不作不行、遮止不",
    "T32n1647_004:0395b29": "樂，是名正業。汝問，一切分皆是正業，云何說",
    "T32n1647_004:0395c01": "一名為正業者。",
    "T32n1647_004:0395c02": "答：若離此名別名不顯，如法界法入等。非眼",
    "T32n1647_004:0395c03": "識等所緣故，不令他知，說名正業。一切諸業",
    "T32n1647_004:0395c04": "所依止故，譬如業基。汝問，若說離作名為正",
    "T32n1647_004:0395c05": "業，離則非作，云何成業者。答：不作故起惡業、",
    "T32n1647_004:0395c06": "作守護善，應知是業。如經言：我說作，我說不",
    "T32n1647_004:0395c07": "作。",
    "T32n1647_004:0395c08": "復次能除黑白二業，故說不作。能作對治業，",
    "T32n1647_004:0395c09": "故說名作。",
    "T32n1647_004:0395c10": "復次正業亦名正業除，由此名故，作不作義",
    "T32n1647_004:0395c11": "此名得成。譬如由眼說見，由眼亦說不見。若",
    "T32n1647_004:0395c12": "不作，云何知有此業？答：有多因緣此業可知。",
    "T32n1647_004:0395c13": "由經言：色有三種，一有見有礙、二無見有礙、",
    "T32n1647_004:0395c14": "三無見無礙。又說有無流色。又說由七福德",
    "T32n1647_004:0395c15": "利故。又說由教他亦有十業道。又說比丘有",
    "T32n1647_004:0395c16": "法非十一入攝，謂無見無礙，不說無色。",
    "T32n1647_004:0395c17": "復次若無此業，八分聖道則不具足。何以故？",
    "T32n1647_004:0395c18": "正入觀時不行三業故。難曰：是義不然。何",
    "T32n1647_004:0395c19": "以故？在方便中已修三業故。如經言：是人如",
    "T32n1647_004:0395c20": "是見、如是知是正見，得修圓滿及正覺、精進、",
    "T32n1647_004:0395c21": "正念、正定。先時正言、正業、正命先已清淨。答：",
    "T32n1647_004:0395c22": "依世間離欲道戒，故說此言。",
    "T32n1647_004:0395c23": "復次波羅提木叉戒亦不應有。何以故？當受",
    "T32n1647_004:0395c24": "時有，後在異心，不應說名比丘比丘尼。",
    "T32n1647_004:0395c25": "又經說：此業名為堤塘，能遮破戒故。若無，不",
    "T32n1647_004:0395c26": "能止惡。經部師說：此證殊多。甚為希有義不",
    "T32n1647_004:0395c27": "如此。何以故？汝言，由說三色故，知有無作",
    "T32n1647_004:0395c28": "者。是義不然。諸觀行師目連、阿尼樓馱等",
    "T32n1647_004:0395c29": "說，有定境色由定力得，此色非眼根境界故",
    "T32n1647_004:0396a01": "說無見，不障處所故名無礙。若汝言：若爾，云",
    "T32n1647_004:0396a02": "何名色者？此與無作等故，還難汝義。汝言：",
    "T32n1647_004:0396a03": "由說無流色，知有無作者。是義不然。此色亦",
    "T32n1647_004:0396a04": "是定力生，由定無流，故色亦無流。",
    "T32n1647_004:0396a05": "又諸師解阿羅漢色亦是無流，非流依止故。",
    "T32n1647_004:0396a06": "難曰：此義不然。如經言：何者有流法？謂一",
    "T32n1647_004:0396a07": "切眼、一切色等。此色非流對治，故說有流。若",
    "T32n1647_004:0396a08": "爾，此色或有流或無流。答：若爾，何有？難曰：",
    "T32n1647_004:0396a09": "相相雜故。答：如有流相、無流相，不知有何",
    "T32n1647_004:0396a10": "相雜？復次若色入一向有流，云何經中偏",
    "T32n1647_004:0396a11": "簡擇說不通途說？經曰：有流色者，謂有取",
    "T32n1647_004:0396a12": "心堅覆藏所依故，名有流色。汝言，由七福",
    "T32n1647_004:0396a13": "德利故知有無作者。此義不然，經部師說：",
    "T32n1647_004:0396a14": "如汝受用施主施物，由受者功德被利益故，",
    "T32n1647_004:0396a15": "施主雖在異心，由前施作意熏修相續次第",
    "T32n1647_004:0396a16": "轉勝，由此勝故能生未來隨多少報，依此相",
    "T32n1647_004:0396a17": "續說施主功德生長。若汝言，由他相續勝負",
    "T32n1647_004:0396a18": "及隨用故，若在異心是相續轉勝，云何得成",
    "T32n1647_004:0396a19": "者。是義不然。何以故？與無作等故。汝執無作，",
    "T32n1647_004:0396a20": "由他相續勝負，及隨用因他相續，云何得成？",
    "T32n1647_004:0396a21": "問：不增長福德種類中無教，云何恒生？答：由",
    "T32n1647_004:0396a22": "數習緣戒定作意故，乃至眼中增長隨逐。",
    "T32n1647_004:0396a23": "問：若爾，《郁伽長者經》其義云何？經言：若比丘",
    "T32n1647_004:0396a24": "持戒行善，受用施主衣食等，已修無量心定，",
    "T32n1647_004:0396a25": "身證此定入林中住，由此受用，施主福德善",
    "T32n1647_004:0396a26": "樂增流無量，應當信知。此中有何作意，故知",
    "T32n1647_004:0396a27": "相續轉勝是正道理？汝言，若無作無教如他",
    "T32n1647_004:0396a28": "作業業道，云何得成者。經部師亦作此說，",
    "T32n1647_004:0396a29": "由此教故，他或離或受殺害等苦，故能教者",
    "T32n1647_004:0396b01": "於微細相續善惡增勝，由此轉勝能生未來",
    "T32n1647_004:0396b02": "隨多少報。若人自作，隨事成時相續轉勝，名",
    "T32n1647_004:0396b03": "為業道。是義應知，果假因名故。是身口事",
    "T32n1647_004:0396b04": "果，假身口名義亦如是，如意身口無教。有",
    "T32n1647_004:0396b05": "大德說：依眾生取陰，由三時作意，得殺生",
    "T32n1647_004:0396b06": "罪，謂當為我殺、正殺、殺已。此解亦不然。雖",
    "T32n1647_004:0396b07": "有三意，業道未必得成。何以故？未斷母等",
    "T32n1647_004:0396b08": "命根，起三意，人無逆罪故。若人自害他命，由",
    "T32n1647_004:0396b09": "此三意，得罪可然。難曰：等不可見。何故憎",
    "T32n1647_004:0396b10": "嫉誹謗，無教而信受，相續轉勝。答：無此憎嫉，",
    "T32n1647_004:0396b11": "但由心運，身業道事成。若謂行者有別法異",
    "T32n1647_004:0396b12": "心，我所不喜。由心加行，是事得成。此事成",
    "T32n1647_004:0396b13": "故，相續轉勝。是義可喜。何以故？由心相續",
    "T32n1647_004:0396b14": "果得成故。汝言，法入佛不說無色，知有無教",
    "T32n1647_004:0396b15": "者。此義已答，如定境界色。汝言，若無此業",
    "T32n1647_004:0396b16": "八道不成，故知有無教者。此義應辯，朋友汝",
    "T32n1647_004:0396b17": "應為說，入諦觀人正言正業正命云何得有？",
    "T32n1647_004:0396b18": "此人在觀，為有言說作業求覓四事，故有此",
    "T32n1647_004:0396b19": "三；為當不爾？答：不然。何者？正在觀時，得此",
    "T32n1647_004:0396b20": "三種無教。由此得故，若出觀後不在邪言等",
    "T32n1647_004:0396b21": "中，但住正言等。是故因中假得果名，故說無",
    "T32n1647_004:0396b22": "教名正言等。論主答：是中何不執如此。若正",
    "T32n1647_004:0396b23": "在觀中，離於無教，得在如是意、得如是依。",
    "T32n1647_004:0396b24": "由得此故，後出觀時不在邪言等中，但住正",
    "T32n1647_004:0396b25": "言等。是故因中假得果名，故說相續轉勝名",
    "T32n1647_004:0396b26": "正言等。以此義故，道有八分。",
    "T32n1647_004:0396b27": "又上座部說：但不作惡，名為三分。何以故？由",
    "T32n1647_004:0396b28": "聖道力法決定不作，依止無流道，故名無流。",
    "T32n1647_004:0396b29": "未必一切處被數法皆真實有，如八世法。謂",
    "T32n1647_004:0396c01": "得不得、名無名、譽毀、樂苦。是中不得，更無別",
    "T32n1647_004:0396c02": "法。",
    "T32n1647_004:0396c03": "又餘師說：波羅提木叉戒是三道分。依先方",
    "T32n1647_004:0396c04": "法作信受意，由此作意能防身口、遮所作惡，",
    "T32n1647_004:0396c05": "說名波羅提木叉戒。若汝言，人在異心則無",
    "T32n1647_004:0396c06": "守護者。是義不然，由數習故，犯戒緣來，作",
    "T32n1647_004:0396c07": "意即至。說此作意，名為堤塘。何以故？由憶",
    "T32n1647_004:0396c08": "先誓差不作惡，為有此用故須受戒。",
    "T32n1647_004:0396c09": "復次若如汝立，有別無教能遮破戒者。則不",
    "T32n1647_004:0396c10": "應有失念犯戒，不須廣辯。若爾不爾，決定",
    "T32n1647_004:0396c11": "應知。八正道中戒有三分，為道基故，譬之如",
    "T32n1647_004:0396c12": "地；以先行故，譬如王；能度生死蕀刺稠林，故",
    "T32n1647_004:0396c13": "譬足。可愛香故如天檀葉，清淨傳傳能到涅",
    "T32n1647_004:0396c14": "槃，如七車譬。又餘師說：引經為證，是道果",
    "T32n1647_004:0396c15": "故、恭敬利養因緣故、非守護對治故、翻令知",
    "T32n1647_004:0396c16": "所得故，知有此戒。又餘師說：云何無教是色",
    "T32n1647_004:0396c17": "而非身受？答：無教屬身口業，為色所攝。身受",
    "T32n1647_004:0396c18": "者與心相應，為名所攝。",
    "T32n1647_004:0396c19": "復次無教是身業故屬身，受是心法故屬心。",
    "T32n1647_004:0396c20": "復次無教亦戒亦色，色陰所攝。身受心法，受",
    "T32n1647_004:0396c21": "陰所攝。今論所辯，此法心業所依故，由身",
    "T32n1647_004:0396c22": "口成就假得其名。此法與受何異？答：受陰所",
    "T32n1647_004:0396c23": "攝，此法通諸陰攝。何以故？依相續故。汝問，",
    "T32n1647_004:0396c24": "離撾打等云何不說為道分者。答：有學聖人",
    "T32n1647_004:0396c25": "未寂靜故，譬如制罪。以不遍故，如非梵行。",
    "T32n1647_004:0396c26": "以不定故，如布踈陀分。為資糧故，譬如施",
    "T32n1647_004:0396c27": "等。今論所辯分明八戒，此中說名三聖道",
    "T32n1647_004:0396c28": "分。汝問，正業正命與十善正業正命有異云",
    "T32n1647_004:0396c29": "何者。答：可壞除、不可壞除。從出世正見起，",
    "T32n1647_004:0397a01": "無流甘露為果；從世正見起，有流取陰為果。",
    "T32n1647_004:0397a02": "能生福德是名業道，能離福德名為道分。汝",
    "T32n1647_004:0397a03": "問，正命何義者。答：正命有二種，一白衣離",
    "T32n1647_004:0397a04": "五種販賣、二出家人出離五種邪命。復次依",
    "T32n1647_004:0397a05": "理求覓受用衣食等四緣。復次知足無失聖",
    "T32n1647_004:0397a06": "種所攝，及守護身口。復次先因智慧遠離身",
    "T32n1647_004:0397a07": "心邪具，是名正命。汝問，正命若身口業攝，",
    "T32n1647_004:0397a08": "云何別立者。答：通在二攝，由義異故別立",
    "T32n1647_004:0397a09": "可知。譬如諸陰通是行攝，由義異故別立四",
    "T32n1647_004:0397a10": "陰。復次體有二故，譬如身觀，經言：於身觀",
    "T32n1647_004:0397a11": "身住。復次正命異前二分，譬如惑數。汝問，",
    "T32n1647_004:0397a12": "何為精進者。答：行於處處，隨地差別，為得種",
    "T32n1647_004:0397a13": "種善法，策起身心不捨荷負。復次為滅惡法",
    "T32n1647_004:0397a14": "證於善法，常行勇猛，是名精進。復次修行是",
    "T32n1647_004:0397a15": "處不倒身心勤力，是名精進。汝問，何相、何",
    "T32n1647_004:0397a16": "用、何緣、何義者。答：策起身心為相，不退墮為",
    "T32n1647_004:0397a17": "用，起精進類為緣。藏論中說：精進者勇猛為",
    "T32n1647_004:0397a18": "相，不沈為用，四正勤為緣，勝利行為義。若懈",
    "T32n1647_004:0397a19": "怠人行，無勝利行。",
    "T32n1647_004:0397a20": "復次難勝力故。若人有精進，於煩惱戰鬪有",
    "T32n1647_004:0397a21": "難勝力，若懶惰人則無此事。復次此行能散",
    "T32n1647_004:0397a22": "破除捨，是精進義。汝問，若滅惡是善，則無",
    "T32n1647_004:0397a23": "二精進；若非善者，滅諦則非善。答：滅惡者唯",
    "T32n1647_004:0397a24": "是無物，善則不爾，故精進有二。復次滅惡",
    "T32n1647_004:0397a25": "名真實善，所餘即三善。何以故？有四善故。",
    "T32n1647_004:0397a26": "離破戒臭名為滅惡，戒香發起名為生善，譬",
    "T32n1647_004:0397a27": "如熱靜異於冷生。汝問，若一心修正勤即具",
    "T32n1647_004:0397a28": "足者，則無四正勤；若次第修者，則助道修不",
    "T32n1647_004:0397a29": "具。答：一心得修四正勤，譬如一心通觀四諦。",
    "T32n1647_004:0397b01": "何以故？由此修故，未生諸惡不得生，已生諸",
    "T32n1647_004:0397b02": "惡不得住，善法未生得生，已生得堅住。是",
    "T32n1647_004:0397b03": "故精進由體故一，由用故四。又分別部說：",
    "T32n1647_004:0397b04": "若持戒觀行人，為除定對治修四正勤，已生",
    "T32n1647_004:0397b05": "之惡能障定，由精進故滅。未生破戒後不得",
    "T32n1647_004:0397b06": "生，未生定得生，已有淨戒得堅固住。以是義",
    "T32n1647_004:0397b07": "故，精進唯一，事用有四。復次有說：四正勤",
    "T32n1647_004:0397b08": "次第起，譬如得定。何以故？有正勤但能破",
    "T32n1647_004:0397b09": "上心惑，有餘正勤能拔隨眠惑，又有正勤",
    "T32n1647_004:0397b10": "能生未生根，又有正勤能令已生堅固。故",
    "T32n1647_004:0397b11": "道品修非是散修，有正勤故。汝問，何者正",
    "T32n1647_004:0397b12": "念者。答：不忘先所知境，是名正念，猶熟取",
    "T32n1647_004:0397b13": "相。如經言：心悎心繫等，是名為念。汝問，何",
    "T32n1647_004:0397b14": "相、何用、何緣、何義者。答：境界後憶為相，心",
    "T32n1647_004:0397b15": "境不離為用，六念為緣，自憶令憶名為念義，",
    "T32n1647_004:0397b16": "譬如菩提自覺令覺。復次藏論說：心澄淨為",
    "T32n1647_004:0397b17": "相，不忘失，若失還現。復次能守境界是智依",
    "T32n1647_004:0397b18": "止，故名為念。復次念有四種，一隨執名句",
    "T32n1647_004:0397b19": "味、二能隨所執義、三能隨所思義、四能隨",
    "T32n1647_004:0397b20": "通達所思義。今論所辯正明第四。汝問，諸有",
    "T32n1647_004:0397b21": "為法剎那不住，念云何成。何以故？他見他憶，",
    "T32n1647_004:0397b22": "無此義故者。答：若知者異，念則不成，如張見",
    "T32n1647_004:0397b23": "王憶。若智相續異，念亦不成，如見牛不憶馬",
    "T32n1647_004:0397b24": "等。若智一念亦不成，無後智故。及此三義",
    "T32n1647_004:0397b25": "則名為念。又釋，若不相關，則他見他不得憶，",
    "T32n1647_004:0397b26": "如此人見彼人不憶。若因緣相關，則他見他",
    "T32n1647_004:0397b27": "得憶，譬如童子少壯老弱智，念得隨逐生。復",
    "T32n1647_004:0397b28": "次譬如種子，不相關故，麥種不生穀芽。若因",
    "T32n1647_004:0397b29": "果相關而有異者，是穀類等種子，芽莖支節",
    "T32n1647_004:0397c01": "葉位得隨逐生。若一念亦不成，因果不立故，",
    "T32n1647_004:0397c02": "如種子恒一芽則不生。由相關不異不一，故",
    "T32n1647_004:0397c03": "念得成。汝問，若一切諸法皆是念處，念根",
    "T32n1647_004:0397c04": "即是念處，則義不相應。答：今論所辯念根，",
    "T32n1647_004:0397c05": "即四念處，但不以境界分別根故，譬如智根",
    "T32n1647_004:0397c06": "智量。",
    "T32n1647_004:0397c07": "復次念處有三種，一自性念處，但生憶念，譬",
    "T32n1647_004:0397c08": "如王。二雜念處，若法能助於念亦名為念，",
    "T32n1647_004:0397c09": "如王臣佐亦得王名。三境界念處，由念緣此",
    "T32n1647_004:0397c10": "起亦得名念，如王住處。是故念根即是念",
    "T32n1647_004:0397c11": "處，義不相違。汝問，若念獨自不能守一法",
    "T32n1647_004:0397c12": "者，云何經說有念一守者。答：念是守護中",
    "T32n1647_004:0397c13": "第一增上緣，故說一守，譬如王勝。如經言：",
    "T32n1647_004:0397c14": "一切諸法念為增上緣，為守護故。復次一念",
    "T32n1647_004:0397c15": "能護一切行，故說一守。如經言：是念行一切",
    "T32n1647_004:0397c16": "處。復次一切念能守六根，如當門人。復次是",
    "T32n1647_004:0397c17": "念能錄一心，如人手捻陰陽筒口。復次能守",
    "T32n1647_004:0397c18": "一相續故名一守，如護一子。復次六根被繫",
    "T32n1647_004:0397c19": "於一念柱不散住自境，如六眾生同繫一柱。",
    "T32n1647_004:0397c20": "是故經言：有念一守。汝問，云何有時能憶、",
    "T32n1647_004:0397c21": "有時不憶者。答：有三因緣故能生念，一數習，",
    "T32n1647_004:0397c22": "由數習身口意如夢中見；二相，由順逆相憶",
    "T32n1647_004:0397c23": "似不似境；三澄清，由心澄淨念即得起，如",
    "T32n1647_004:0397c24": "淨器水得見面像。若反此三則不得憶。又臨",
    "T32n1647_004:0397c25": "死及初生重苦所逼，忘失本念，故不憶宿命。",
    "T32n1647_004:0397c26": "復次有六因緣能生於念。如偈言：",
    "T32n1647_004:0397c27": "順逆及數習，　　一處共會聚，",
    "T32n1647_004:0397c28": "定力及因力，　　此六為念因。",
    "T32n1647_004:0397c29": "順者，如見他似兒便憶自子。逆者，由觸熱故",
    "T32n1647_004:0398a01": "憶昔時冷。數習者，如所串行事自然憶。一",
    "T32n1647_004:0398a02": "處會聚者，如人見菴羅樹憶其酸味。定力者，",
    "T32n1647_004:0398a03": "如得三明人憶宿住事。因力者，猶如聖人及",
    "T32n1647_004:0398a04": "大行善人憶過去生。汝問，何者三摩提。答：經",
    "T32n1647_004:0398a05": "說心定住靜名三摩提。又阿毘達磨藏說：能",
    "T32n1647_004:0398a06": "攝法不散，名三摩提。復次是心相續，煩惱",
    "T32n1647_004:0398a07": "惡風所不能動，如密室燈。復次三摩提有二",
    "T32n1647_004:0398a08": "種，謂世間、出世間。世間者，能生世間果報，",
    "T32n1647_004:0398a09": "與覺分相離，能伏上心惑。出世間者，能令度",
    "T32n1647_004:0398a10": "離世間，與覺分相應，能拔隨眠惑。今論所",
    "T32n1647_004:0398a11": "辯是出世定。汝問，何相、何用、何緣、何義者。",
    "T32n1647_004:0398a12": "答：心定住為相，伏對治為用，依心學為緣。復",
    "T32n1647_004:0398a13": "次藏論說：一心為相，不散為用，四定為緣，",
    "T32n1647_004:0398a14": "安心令直為義，如箭師調簳。世間說為三摩",
    "T32n1647_004:0398a15": "提箭，此言調直箭。如是調直心相續，名三摩",
    "T32n1647_004:0398a16": "提。如偈言：",
    "T32n1647_004:0398a17": "心跳擲散動，　　難守亦難遮，",
    "T32n1647_004:0398a18": "智人使調直，　　如箭師調簳。",
    "T32n1647_004:0398a19": "復次能安心平等，譬如馭車取平坦路避嶮",
    "T32n1647_004:0398a20": "曲道。觀行人亦如是，能安置心於平等處",
    "T32n1647_004:0398a21": "門境相行，能遮不平等惡故，名三摩提。復",
    "T32n1647_004:0398a22": "次五蓋病銷，如人不病名三摩提。汝問，正定",
    "T32n1647_004:0398a23": "若是定，須陀洹人應無欲瞋；若不爾，則違道",
    "T32n1647_004:0398a24": "理者。答，所對治定在，由得果故驗其得定，譬",
    "T32n1647_004:0398a25": "如五根。復次專心向定故，譬如蜂雖繫穢處",
    "T32n1647_004:0398a26": "心慕蓮花，故知恒在花處。聖人亦爾，雖處欲",
    "T32n1647_004:0398a27": "塵，心樂寂靜，故知恒在定。復次如須陀洹人，",
    "T32n1647_004:0398a28": "無明雖在而明不失。復次如佛婆伽婆，雖有",
    "T32n1647_004:0398a29": "覺觀不出散心，恒在定故。須陀洹人定亦爾，",
    "T32n1647_004:0398b01": "故不違理。問：聖道八分次第云何？答：由能依",
    "T32n1647_004:0398b02": "理觀聖諦故，先立正見。於所觀法執視不捨，",
    "T32n1647_004:0398b03": "次立正覺。從此次立正言、正業、正命。於所觀",
    "T32n1647_004:0398b04": "法為離為得，次立精進。於所離得永不忘失，",
    "T32n1647_004:0398b05": "次立正念。由念不失，於所見境心不散動，次",
    "T32n1647_004:0398b06": "立正定。",
    "T32n1647_004:0398b07": "復次若八法俱起則無次第，而次第說不無",
    "T32n1647_004:0398b08": "道理。若人欲起涅槃，應先求正見，如人欲行",
    "T32n1647_004:0398b09": "必須有眼。如所見理執視簡擇，次立正覺。如",
    "T32n1647_004:0398b10": "所擇說次立正言。何以故。若有語言，依覺觀",
    "T32n1647_004:0398b11": "故。如言而行，次立正業。此二清淨，次立正命。",
    "T32n1647_004:0398b12": "是人住戒，若起勤策，次立精進。有精進故則",
    "T32n1647_004:0398b13": "念不失，次立正念。由有念故心一不散，次立",
    "T32n1647_004:0398b14": "正定。",
    "T32n1647_004:0398b15": "復次阿毘達磨藏說：此行以智慧為根本。何",
    "T32n1647_004:0398b16": "以故？四諦境深，非智不了，故先立正見。心觸",
    "T32n1647_004:0398b17": "此境，次立正覺。由此二分，於四諦中對自",
    "T32n1647_004:0398b18": "令知，次立正言。由前二分，如言發行，次立正",
    "T32n1647_004:0398b19": "業。由前兩分，口說身行受用四諦，次立正",
    "T32n1647_004:0398b20": "命。身心勤策為進諦理，次立精進。由此精",
    "T32n1647_004:0398b21": "進，於四諦境心用澄淨，次立正念。由此正念，",
    "T32n1647_004:0398b22": "於四諦境心及諸法永不散動，次立正定。復",
    "T32n1647_004:0398b23": "次由正見故，是觀行人不墮增上慢中，能如",
    "T32n1647_004:0398b24": "實分別自所得故。由正覺發起正言，是自所",
    "T32n1647_004:0398b25": "得能傳至他。由此正言能立能破能決，令他",
    "T32n1647_004:0398b26": "信有智慧。由有正業，寧捨壽命不犯非法，故",
    "T32n1647_004:0398b27": "令他信有聖所愛戒。依法如量求用四緣故，",
    "T32n1647_004:0398b28": "由正命令他信有聖種知足。復次由正見、正",
    "T32n1647_004:0398b29": "覺及因正言，能師子吼。由正業、正命能顯所",
    "T32n1647_004:0398c01": "說義。由正精進，未得令得、未滅令滅。由有正",
    "T32n1647_004:0398c02": "念，沈起平時不忘三相，故定無障。由有正定",
    "T32n1647_004:0398c03": "滅除定障，能引六通諸德，故後俱解脫。",
    "T32n1647_004:0398c04": "復次阿毘達磨藏說：由正見故說信根、信力",
    "T32n1647_004:0398c05": "及欲。何以故？由有智慧，信欲成故。由精進",
    "T32n1647_004:0398c06": "故，能攝正勤及精進、根、力、覺分。由正定故，攝",
    "T32n1647_004:0398c07": "心如意足及定根、定力、喜猗捨定覺分等。以",
    "T32n1647_004:0398c08": "是義故，當知三十七品是八道內攝。復次正",
    "T32n1647_004:0398c09": "見及正念，是毘婆舍那分，由此滅無明故，慧",
    "T32n1647_004:0398c10": "解脫為果。所餘道分屬奢摩他分，由此離欲",
    "T32n1647_004:0398c11": "故，心解脫為果。是故略說道有二分，一毘婆",
    "T32n1647_004:0398c12": "舍那、二奢摩他。復次藏論說：正言、業、命三為",
    "T32n1647_004:0398c13": "戒聚，由有此戒，拔除瞋惡根本。正覺、精進、正",
    "T32n1647_004:0398c14": "定三為定聚，由此拔除貪欲惡根。正見、正念",
    "T32n1647_004:0398c15": "二為慧聚，由此拔除無明惡根。以此義故，道",
    "T32n1647_004:0398c16": "有三分。",
    "T32n1647_004:0398c17": "復次道有四，一方便道者，由此無礙道生，無",
    "T32n1647_004:0398c18": "礙道前皆名方便。二無礙道者，正能除障礙",
    "T32n1647_004:0398c19": "對治故、惑不礙故，名為無礙。三解脫道者，解",
    "T32n1647_004:0398c20": "脫無礙道所礙之惑，初起名為解脫。四勝道",
    "T32n1647_004:0398c21": "者，從解脫道後所餘諸道，皆名勝道。問：此",
    "T32n1647_004:0398c22": "四云何名為道？答：由此進至涅槃，故名為道。",
    "T32n1647_004:0398c23": "若爾，解脫及勝云何名道？答：道種類故、轉勝",
    "T32n1647_004:0398c24": "故、令前至後故、能至無餘涅槃故，說名為道。",
    "T32n1647_004:0398c25": "復次道有四種，一苦道遲智、二苦道速智、三",
    "T32n1647_004:0398c26": "樂道遲智、四樂道速智樂道者。謂依止四定",
    "T32n1647_004:0398c27": "具分故、定慧平等故、無功用行故，以是義",
    "T32n1647_004:0398c28": "故，名為樂道；離此皆名苦道，謂依止未來定、",
    "T32n1647_004:0398c29": "中間定、三空定等，不具分故、定慧不等故、有",
    "T32n1647_004:0399a01": "功用行故。未來定者有慧少定，三空有定少",
    "T32n1647_004:0399a02": "慧，中間定者分不具故，定慧皆少，以是義",
    "T32n1647_004:0399a03": "故名為苦道。此之二道，若信根人得名為遲",
    "T32n1647_004:0399a04": "行，若智根人得名為速行。是八分聖道，約",
    "T32n1647_004:0399a05": "定約根故有四行。復次聖道或說三十七助",
    "T32n1647_004:0399a06": "覺。何法為覺？以盡智、無生智名之為覺。由三",
    "T32n1647_004:0399a07": "種人成三品覺，謂聲聞菩提、辟支菩提、無",
    "T32n1647_004:0399a08": "上菩提，能滅無明令無餘故。是自事已作不",
    "T32n1647_004:0399a09": "復更作，如實覺故，是名為覺。助者，三十七",
    "T32n1647_004:0399a10": "法，隨從盡智、無生智，故名為助。由名故說三",
    "T32n1647_004:0399a11": "十七，不由於體。今論所辯體唯有十，謂",
    "T32n1647_004:0399a12": "信、精進、念、定、慧、喜、輕安、捨、戒、覺。阿毘達磨師",
    "T32n1647_004:0399a13": "說：體有十一，即開戒為二，所謂身、口。復有",
    "T32n1647_004:0399a14": "阿毘達磨師說：體有十三，謂足欲及心故。經",
    "T32n1647_004:0399a15": "一切所得法，皆是助覺，但此十既勝，故偏",
    "T32n1647_004:0399a16": "舉之。言三十七者，謂四念處、四正勤、四如意",
    "T32n1647_004:0399a17": "足、五根、五力、八聖道、七覺分。問：此七科助",
    "T32n1647_004:0399a18": "覺安立何處？答：凡有四位，一初發行位、二",
    "T32n1647_004:0399a19": "通達位、三見位、四修位。問：次第云何？答：是觀",
    "T32n1647_004:0399a20": "行人已住於戒，已能了別生死過失、涅槃功",
    "T32n1647_004:0399a21": "德，離四諦觀無別方便，能了知此過失功德，",
    "T32n1647_004:0399a22": "為攝多境散心令住一處，為生對治伏四顛",
    "T32n1647_004:0399a23": "倒，令心如理入四諦觀，是故在先觀四念處。",
    "T32n1647_004:0399a24": "由四念觀已別諸法可取可捨，為取善捨惡",
    "T32n1647_004:0399a25": "故，次修行正勤。因四念觀正勤得成，由正",
    "T32n1647_004:0399a26": "勤觀惑障已淨，助法已立心隨意住故，次",
    "T32n1647_004:0399a27": "立四如意足。由此定力，於不疑境心有增",
    "T32n1647_004:0399a28": "上。由此信故，於不懈怠心有增上。由此精進",
    "T32n1647_004:0399a29": "所得善心，有助無障，於不忘境心有增上，",
    "T32n1647_004:0399b01": "由此念故攝在一境，於無散中心有增上。由",
    "T32n1647_004:0399b02": "此定故，如實觀境心有增上，由當體增上故，",
    "T32n1647_004:0399b03": "於不退位心有增上，由不退故於通達分",
    "T32n1647_004:0399b04": "心有增上，故次立五根。是五根增長至最上",
    "T32n1647_004:0399b05": "上品故、下惑不能破故、餘世間法不能勝故、",
    "T32n1647_004:0399b06": "無流心次第緣故、不退聖位故，以是義故，",
    "T32n1647_004:0399b07": "次立五力。已見彼此得失、已得真路、已得決",
    "T32n1647_004:0399b08": "心、已得眼、已得足，由五力故得出世行，故次",
    "T32n1647_004:0399b09": "立八聖道。由八聖道破見諦惑已，得近盡智、",
    "T32n1647_004:0399b10": "無生智故，轉此道名七覺分。是故次第立三",
    "T32n1647_004:0399b11": "十七。四念處觀是初發行位即解脫分，四正",
    "T32n1647_004:0399b12": "勤名忍位，四如意足是名位，五根名相位，五",
    "T32n1647_004:0399b13": "力名第一法位，此四通名決了位。八聖道名",
    "T32n1647_004:0399b14": "見位，七覺分名修位，盡智、無生智名究竟位，",
    "T32n1647_004:0399b15": "是果非因，故不立為道。復次此道或說名梵",
    "T32n1647_004:0399b16": "輪。梵輪者，佛世尊及弟子所轉故。此聖道",
    "T32n1647_004:0399b17": "有六種義，譬之如輪。一速疾行，謂或一心、或",
    "T32n1647_004:0399b18": "十二心、或十五心，遍行三界四諦，故名速疾。",
    "T32n1647_004:0399b19": "二捨此到彼，謂捨世間到出世間等。三上下",
    "T32n1647_004:0399b20": "行故，謂或在法忍，或在類忍等。四從此至",
    "T32n1647_004:0399b21": "彼，謂從師師相續解，至弟子相續解。五轂",
    "T32n1647_004:0399b22": "輻輞相似故。戒有三分為轂，正見、正覺、正精",
    "T32n1647_004:0399b23": "進、正念為輻，正定為輞。六聖王輪，未伏能",
    "T32n1647_004:0399b24": "伏、已伏能守護。由無礙道能伏，解脫道能守，",
    "T32n1647_004:0399b25": "以是義故名為梵輪。復次此八聖，正見有五",
    "T32n1647_004:0399b26": "分。戒有六種，謂三業教無教。精進有九分。正",
    "T32n1647_004:0399b27": "念有八分。正定亦八分。此聖道若廣說則有",
    "T32n1647_004:0399b28": "三十七分，若中說則有八分，若略說或三分，",
    "T32n1647_004:0399b29": "或二分。偈言：",
    "T32n1647_004:0399c01": "若人求涅槃，　　滅止及妙離，",
    "T32n1647_004:0399c02": "應常行精進，　　聽思修四諦。",
    "T32n1647_004:0399c03": "四諦論卷第四"
}