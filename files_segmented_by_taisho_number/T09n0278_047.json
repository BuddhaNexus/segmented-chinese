{
    "T09n0278_047:0695b08": "大方廣佛華嚴經卷第四十七",
    "T09n0278_047:0695b10": "東晉天竺三藏佛馱跋陀羅譯",
    "T09n0278_047:0695b11": "之四入法界品第三十四之四",
    "T09n0278_047:0695b12": "爾時，善財童子正念思惟解脫長者教，念",
    "T09n0278_047:0695b13": "不可思議菩薩法門，思惟不可思議菩薩慧",
    "T09n0278_047:0695b14": "光，隨順深入不可思議甚深法界，攝取菩薩",
    "T09n0278_047:0695b15": "不可思議淨妙功德，顯現如來不可思議自",
    "T09n0278_047:0695b16": "在神力，解了不可思議莊嚴佛剎，分別知佛",
    "T09n0278_047:0695b17": "不可思議住持莊嚴安住境界，思惟不可思",
    "T09n0278_047:0695b18": "議菩薩境界三昧莊嚴，分別不可思議世界",
    "T09n0278_047:0695b19": "究竟無礙，向不可思議菩薩堅固淨業，深心",
    "T09n0278_047:0695b20": "受持不可思議淨業諸願。漸趣南方，至莊嚴",
    "T09n0278_047:0695b21": "閻浮提頂國，周遍推求海幢比丘；見在靜",
    "T09n0278_047:0695b22": "處，結跏趺坐，三昧正受，滅出入息，身安不動，",
    "T09n0278_047:0695b23": "寂然無覺。從其足下，出阿僧祇長者、阿僧",
    "T09n0278_047:0695b24": "祇婆羅門，皆悉頂冠眾寶天冠，各齎妙寶上",
    "T09n0278_047:0695b25": "味飲食，一切寶衣、香華、寶鬘、末香、塗香資生之",
    "T09n0278_047:0695b26": "具，攝諸貧窮，安慰撫接，雨眾寶物；令一切",
    "T09n0278_047:0695b27": "眾生皆大歡喜，充滿十方。從其兩膝，出剎",
    "T09n0278_047:0695b28": "利婆羅門，皆悉聰慧；形色威儀，服飾莊嚴，皆",
    "T09n0278_047:0695b29": "悉不同；以微妙音，訓導眾生，離惡修善，住",
    "T09n0278_047:0695c01": "真實義，說四攝法，令眾生歡喜，充滿十方。",
    "T09n0278_047:0695c02": "從腰兩邊，出一切眾生數等，五通仙人；或服",
    "T09n0278_047:0695c03": "草衣，或樹皮衣，皆執澡瓶，持三奇杖，威儀",
    "T09n0278_047:0695c04": "庠序，無有變異；遊行虛空，讚歎三寶，為",
    "T09n0278_047:0695c05": "眾生說清淨梵行，調伏諸根，演真實義，攝",
    "T09n0278_047:0695c06": "取世間，令諸眾生入智慧海，又復演說世",
    "T09n0278_047:0695c07": "間諸論，令次第住一切善根，充滿十方。從",
    "T09n0278_047:0695c08": "其兩脇，出不可思議龍、不可思議龍女，顯",
    "T09n0278_047:0695c09": "現不可思議諸龍自在，攝取眾生；雨不可思",
    "T09n0278_047:0695c10": "議香莊嚴雲、華莊嚴雲、鬘莊嚴雲、寶蓋莊嚴",
    "T09n0278_047:0695c11": "雲、寶幡莊嚴雲、眾寶莊嚴雲、無價摩尼寶莊",
    "T09n0278_047:0695c12": "嚴雲、寶瓔珞莊嚴雲、寶座莊嚴雲、寶宮殿莊",
    "T09n0278_047:0695c13": "嚴雲、寶蓮華莊嚴雲、寶冠莊嚴雲、天形像莊",
    "T09n0278_047:0695c14": "嚴雲、天女莊嚴雲；雨如是等雲，各不可思",
    "T09n0278_047:0695c15": "議，普照十方一切世界，而以供養一切如",
    "T09n0278_047:0695c16": "來，普令眾生皆大歡喜，充滿法界。從胸德",
    "T09n0278_047:0695c17": "字，出無量阿僧祇阿脩羅王，示現阿脩羅",
    "T09n0278_047:0695c18": "王不可思議自在神力，震動一切諸大海水，",
    "T09n0278_047:0695c19": "及百千世界；令諸山王皆相衝擊，震動一切",
    "T09n0278_047:0695c20": "諸天宮殿，映蔽一切諸魔光明，悉如聚墨；",
    "T09n0278_047:0695c21": "降伏一切諸魔軍眾，除滅眾生，放逸高慢；",
    "T09n0278_047:0695c22": "離怒害心，滅不善法，壞煩惱山，棄捨戰諍；",
    "T09n0278_047:0695c23": "又以神力覺悟眾生，厭離諸惡，永絕生",
    "T09n0278_047:0695c24": "死，不著諸趣；普令眾生常樂寂滅，住菩提",
    "T09n0278_047:0695c25": "心，淨菩薩行，住諸波羅蜜，究竟菩薩地，照",
    "T09n0278_047:0695c26": "一切法，普照諸佛方便之法，充滿法界。從",
    "T09n0278_047:0695c27": "其背，出阿僧祇聲聞、緣覺，應以二乘化眾",
    "T09n0278_047:0695c28": "生故；著我見者，教不淨觀；貪欲多者，教慈",
    "T09n0278_047:0695c29": "心觀；瞋恚多者，教緣起觀；愚癡多者，教方便",
    "T09n0278_047:0696a01": "智，觀察諸法；為等分者，說無著法；著境界",
    "T09n0278_047:0696a02": "者，說妙願境界；樂寂滅者，教入諸趣；饒益",
    "T09n0278_047:0696a03": "眾生，充滿法界。從其兩肩，出阿僧祇諸夜",
    "T09n0278_047:0696a04": "叉王、諸羅剎王，種種惡身，長短形色，乘種",
    "T09n0278_047:0696a05": "種乘，各與其眾而自圍遶；其有眾生能行",
    "T09n0278_047:0696a06": "善者，及眾賢聖諸菩薩等，若向正道，若得",
    "T09n0278_047:0696a07": "果證，皆悉防衛而守護之，或作金剛力士，",
    "T09n0278_047:0696a08": "守護諸佛，及佛住處；若有眾生，遭諸恐怖，",
    "T09n0278_047:0696a09": "亦防護之，悉令無畏；諸疾病者，令得除愈；",
    "T09n0278_047:0696a10": "諸在難者，悉令解脫；除滅橫死，離諸熱惱，",
    "T09n0278_047:0696a11": "教化眾生，令得實利；壞生死輪，讚歎法",
    "T09n0278_047:0696a12": "輪，摧外道輪，充滿法界。從其腹，出百千阿",
    "T09n0278_047:0696a13": "僧祇緊那羅王，各與百千阿僧祇阿僧祇",
    "T09n0278_047:0696a14": "緊那羅女，眷屬圍遶；出百千阿僧祇乾闥婆",
    "T09n0278_047:0696a15": "王，各與百千阿僧祇阿僧祇乾闥婆女，眷",
    "T09n0278_047:0696a16": "屬圍遶；出百千阿僧祇天娛樂音，說實相",
    "T09n0278_047:0696a17": "法，讚歎諸佛，稱美菩提及菩薩行，歎菩提",
    "T09n0278_047:0696a18": "門，入法輪門，好樂一切自在法門、演說一",
    "T09n0278_047:0696a19": "切般涅槃門、攝持一切諸佛教門、歡喜一切",
    "T09n0278_047:0696a20": "眾生之門、嚴淨一切諸佛剎門、講說一切",
    "T09n0278_047:0696a21": "諸法界門、除滅一切諸障礙門、宣明一切諸",
    "T09n0278_047:0696a22": "善根門，充滿法界。從其口，出百千阿僧祇",
    "T09n0278_047:0696a23": "轉輪聖王，七寶具足，四兵圍遶，放無慳光，",
    "T09n0278_047:0696a24": "雨摩尼寶，諸貧苦者，悉令富樂；無財施者，",
    "T09n0278_047:0696a25": "令得惠施；為諸群生，歎離殺盜邪婬之法，",
    "T09n0278_047:0696a26": "修習慈心，常說愛語，饒益眾生；除滅妄語，",
    "T09n0278_047:0696a27": "遠離惡口；攝取眾生，遠離兩舌；說和合語，",
    "T09n0278_047:0696a28": "離無義語；說甚深法，悉令眾生遠離口過；",
    "T09n0278_047:0696a29": "讚歎大悲，令眾生歡喜，離瞋恚心；分別世",
    "T09n0278_047:0696b01": "間一切正法，觀察因緣，照明真諦；拔諸群",
    "T09n0278_047:0696b02": "生邪見毒刺，除滅疑惑，離一切障，明法實",
    "T09n0278_047:0696b03": "義，充滿法界。從其兩目，出百千阿僧祇日，",
    "T09n0278_047:0696b04": "普照十方，滅一切闇；悉令眾生除滅垢曀，",
    "T09n0278_047:0696b05": "遠離一切惡道苦毒；令寒者得溫，於垢濁",
    "T09n0278_047:0696b06": "佛剎，放明淨光，廣說乃至普照金銀瑠璃等",
    "T09n0278_047:0696b07": "一切世界，及眾生類；除滅眾生心之重闇，",
    "T09n0278_047:0696b08": "悉令歡喜；能辨眾生無量事業，莊嚴一切",
    "T09n0278_047:0696b09": "世界妙法境界，充滿法界。從其眉間，出百",
    "T09n0278_047:0696b10": "千阿僧祇天王帝釋，無量雜寶以為莊嚴；",
    "T09n0278_047:0696b11": "持釋王法，普照一切諸天宮殿，震動一切",
    "T09n0278_047:0696b12": "須彌山王；悉令諸天於天境界，生厭離心，",
    "T09n0278_047:0696b13": "歎功德力，明智慧力，起直心力，長深心力，",
    "T09n0278_047:0696b14": "嚴淨念力，堅固菩提心，遠離欲樂，讚歎樂",
    "T09n0278_047:0696b15": "見一切諸佛，不歎樂境界樂；歎聞法樂，離",
    "T09n0278_047:0696b16": "世間樂，觀察諸法智慧之樂；離阿脩羅戰鬪",
    "T09n0278_047:0696b17": "恐怖，滅煩惱軍，遠離死畏，願降眾魔；興妙",
    "T09n0278_047:0696b18": "法山，說須彌山等廣大法句，能辨眾生無",
    "T09n0278_047:0696b19": "量事業，充滿法界。從其額上，出無量梵天，",
    "T09n0278_047:0696b20": "妙色端嚴，世界無倫；威儀庠序，演出妙音，讚",
    "T09n0278_047:0696b21": "歎諸佛，勸請說法；令眾生歡喜，乃至能辨",
    "T09n0278_047:0696b22": "眾生無量事業，充滿法界。從其頭上，出阿",
    "T09n0278_047:0696b23": "僧祇諸菩薩眾，種種形色，相好嚴身；放無量",
    "T09n0278_047:0696b24": "光網，現檀波羅蜜，讚歎布施，遠離慳吝，無",
    "T09n0278_047:0696b25": "所貪著；莊嚴一切世界，稱揚淨戒，遠離惡",
    "T09n0278_047:0696b26": "戒，安立眾生菩薩律儀，歎大乘戒，出生大",
    "T09n0278_047:0696b27": "悲功德之藏，說一切有皆悉如夢，說五欲樂",
    "T09n0278_047:0696b28": "無有滋味，安立眾生離煩惱法，稱揚讚歎",
    "T09n0278_047:0696b29": "金色身業；讚歎慈心，遠離殺害，滅畜生趣；",
    "T09n0278_047:0696c01": "歎多聞力，安立眾生於忍辱力；歎普照自",
    "T09n0278_047:0696c02": "在，遠離放逸，安立眾生於不放逸；歎禪波",
    "T09n0278_047:0696c03": "羅蜜，心得自在，拔邪見刺；讚歎正見般若",
    "T09n0278_047:0696c04": "波羅蜜，樂智自在，歎隨世間，遠離生死，而",
    "T09n0278_047:0696c05": "於諸趣自在受生；歎願力滿足，出諸通明",
    "T09n0278_047:0696c06": "自在壽命；讚歎一切陀羅尼力，出生願力，淨",
    "T09n0278_047:0696c07": "三昧力，現自在生；讚歎智慧，普照一切眾",
    "T09n0278_047:0696c08": "生諸根，分別演說諸心心行，照十力智；讚",
    "T09n0278_047:0696c09": "歎自在薩婆若，充滿法界。從其頂上，出百",
    "T09n0278_047:0696c10": "千阿僧祇佛，身分具足，相好莊嚴，猶如金山，",
    "T09n0278_047:0696c11": "普照一切；出妙音聲，充滿法界。顯現無量",
    "T09n0278_047:0696c12": "無邊神力自在，普雨一切甘露法雲：為坐道",
    "T09n0278_047:0696c13": "場菩薩，雨平等法雲；為灌頂菩薩，雨普門",
    "T09n0278_047:0696c14": "法雲；為深忍菩薩，雨普莊嚴法雲；為童真",
    "T09n0278_047:0696c15": "菩薩，雨堅固山法雲；為不退菩薩，雨海藏",
    "T09n0278_047:0696c16": "法雲；為成就直心菩薩，雨普境界法雲；為",
    "T09n0278_047:0696c17": "方便道菩薩，雨自性地音聲法雲；為生貴",
    "T09n0278_047:0696c18": "菩薩，雨隨順世間法雲；為修行菩薩，雨厭",
    "T09n0278_047:0696c19": "離法雲；為治地菩薩，雨長養法藏法雲；為",
    "T09n0278_047:0696c20": "初發心菩薩，雨精進法雲；為信行者，雨無",
    "T09n0278_047:0696c21": "盡門法雲；為色界眾生，雨無盡平等法雲；",
    "T09n0278_047:0696c22": "為大梵天，雨普藏法雲；為大自在天，雨生",
    "T09n0278_047:0696c23": "力法雲；為魔天王，雨心幢法雲；為化樂天，",
    "T09n0278_047:0696c24": "雨淨念法雲；為兜率天，雨淨意法雲；為夜",
    "T09n0278_047:0696c25": "摩天，雨歡喜法雲；為帝釋天，雨莊嚴虛空",
    "T09n0278_047:0696c26": "法雲；為夜叉王，雨歡喜法雲；為乾闥婆王，",
    "T09n0278_047:0696c27": "雨自在圓滿法雲；為阿脩羅王，雨大境界",
    "T09n0278_047:0696c28": "法雲；為迦樓羅王，雨無量世界法雲；為緊",
    "T09n0278_047:0696c29": "那羅王，雨饒益眾生勝智法雲；為諸人王，",
    "T09n0278_047:0697a01": "雨不可樂法雲；為諸龍王，雨歡喜幢法雲；",
    "T09n0278_047:0697a02": "為摩睺羅伽王，雨寂靜法雲；為地獄眾生，",
    "T09n0278_047:0697a03": "雨不亂念莊嚴法雲；為諸畜生，雨智慧法",
    "T09n0278_047:0697a04": "雲；為閻羅王處，雨無畏法雲；為餓鬼處，雨",
    "T09n0278_047:0697a05": "正希望法雲；悉令眾生向賢聖門，充滿法",
    "T09n0278_047:0697a06": "界。彼諸如來一一毛孔，各放阿僧祇淨光",
    "T09n0278_047:0697a07": "明網、阿僧祇妙色、阿僧祇莊嚴、阿僧祇境",
    "T09n0278_047:0697a08": "界，辨阿僧祇事，充滿十方。",
    "T09n0278_047:0697a09": "爾時，善財一心觀察海幢比丘，念彼三",
    "T09n0278_047:0697a10": "昧法門；思惟不可思議菩薩境界；思惟無",
    "T09n0278_047:0697a11": "量無作現在莊嚴普門法門；觀察法界莊嚴",
    "T09n0278_047:0697a12": "智慧；依佛智住，出菩薩力，建菩薩願力，",
    "T09n0278_047:0697a13": "增廣菩薩諸行。如是正立觀察，一日一夜，",
    "T09n0278_047:0697a14": "乃至七日七夜；半月一月，乃至六月六日；",
    "T09n0278_047:0697a15": "過此以後，海幢比丘從三昧起。爾時，善",
    "T09n0278_047:0697a16": "財歎未曾有，合掌白言：「甚奇。大聖！如此三",
    "T09n0278_047:0697a17": "昧，最為甚深；如此三昧，最為廣大；如此三",
    "T09n0278_047:0697a18": "昧，境界無量；如此三昧，不可思議神力自在；",
    "T09n0278_047:0697a19": "如此三昧，不可稱量；如此三昧，慧光明淨；",
    "T09n0278_047:0697a20": "如此三昧，阿僧祇莊嚴以為莊嚴；如此三昧，",
    "T09n0278_047:0697a21": "境界不可壞；如此三昧，無有退轉；如此三",
    "T09n0278_047:0697a22": "昧，普照十方一切世界；如此三昧，具有無量",
    "T09n0278_047:0697a23": "義趣方便。大聖！其有菩薩入此三昧，能為",
    "T09n0278_047:0697a24": "一切除滅眾苦，永絕地獄、餓鬼、畜生，一切楚",
    "T09n0278_047:0697a25": "毒，遠離諸難；令天人趣悉得寂靜；令眾生",
    "T09n0278_047:0697a26": "歡喜，常樂甚深禪定境界，厭離有為，超出",
    "T09n0278_047:0697a27": "三界；發菩提心，長養智慧功德因緣，長養",
    "T09n0278_047:0697a28": "彌廣無上大悲；生大願力，照菩薩道；智慧",
    "T09n0278_047:0697a29": "莊嚴大波羅蜜，究竟出生大乘境界；智慧",
    "T09n0278_047:0697b01": "遍照普賢所行，得菩薩諸地智慧光明；具",
    "T09n0278_047:0697b02": "一切菩薩清淨願行，證一切智境。大聖！此",
    "T09n0278_047:0697b03": "三昧者，名為何等？」「善男子！此三昧名普眼",
    "T09n0278_047:0697b04": "捨得，又名清淨光明般若波羅蜜境界，又名",
    "T09n0278_047:0697b05": "清淨莊嚴普門。善男子！修習般若波羅蜜",
    "T09n0278_047:0697b06": "故，得此三昧；得此三昧時，即得百萬阿",
    "T09n0278_047:0697b07": "僧祇三昧。」「大聖！此三昧，唯有此功德境界，復",
    "T09n0278_047:0697b08": "有餘耶？」「善男子！此三昧者，分別一切世界，",
    "T09n0278_047:0697b09": "無所障礙；究竟一切世界，無所障礙；遊",
    "T09n0278_047:0697b10": "行一切世界，無所障礙；莊嚴一切世界，無",
    "T09n0278_047:0697b11": "所障礙；修治一切世界，無所障礙；嚴淨",
    "T09n0278_047:0697b12": "一切世界，無所障礙；見一切佛，無所障",
    "T09n0278_047:0697b13": "礙；觀一切佛功德，無所障礙，知一切佛自",
    "T09n0278_047:0697b14": "在神力，無所障礙；究竟一切佛力，無所障",
    "T09n0278_047:0697b15": "礙；度一切佛功德大海，無所障礙；雨一切",
    "T09n0278_047:0697b16": "佛淨妙法雲，無所障礙；度一切佛法，無所",
    "T09n0278_047:0697b17": "障礙；得一切佛轉法輪智，不可破壞，無所",
    "T09n0278_047:0697b18": "障礙；得一切佛清淨大眾海之源底，無所",
    "T09n0278_047:0697b19": "障礙；隨順普入十方世界，無所障礙；隨順",
    "T09n0278_047:0697b20": "觀察十方佛法，無所障礙；大悲攝取十方",
    "T09n0278_047:0697b21": "眾生，無所障礙；大慈充滿十方世界，無所",
    "T09n0278_047:0697b22": "障礙；見十方佛，心無厭足，無所障礙；隨順",
    "T09n0278_047:0697b23": "遍入眾生大海，無所障礙；了知眾生一切",
    "T09n0278_047:0697b24": "根海，無所障礙；分別一切諸眾生海，無所",
    "T09n0278_047:0697b25": "障礙。善男子！我唯知此清淨光明般若波羅",
    "T09n0278_047:0697b26": "蜜三昧法門，云何能說諸大菩薩究竟之行？",
    "T09n0278_047:0697b27": "諸大菩薩，皆悉深入智慧大海，善能分別清",
    "T09n0278_047:0697b28": "淨法界；智慧究竟一切法趣，慧光無量，充",
    "T09n0278_047:0697b29": "滿一切；得大陀羅尼自在光明，一切三昧圓",
    "T09n0278_047:0697c01": "滿清淨，出生一切自在通明，深入一切無盡",
    "T09n0278_047:0697c02": "辯海，雷震一切諸地音聲，悉能救護一切眾",
    "T09n0278_047:0697c03": "生。我尚不能說彼所行，況其功德？顯其境",
    "T09n0278_047:0697c04": "界、說其境界、照其法門、明其積聚諸功德",
    "T09n0278_047:0697c05": "藏、說其正道諸三昧流平等智慧？善男子！",
    "T09n0278_047:0697c06": "於此南方，有一住處，名曰海潮；彼有園林，",
    "T09n0278_047:0697c07": "名普莊嚴；有優婆夷，名曰休捨。汝詣彼問",
    "T09n0278_047:0697c08": "云何菩薩修菩薩道、淨菩薩道。」時，善財童",
    "T09n0278_047:0697c09": "子歡喜無量，於海幢比丘所，不堅固中而",
    "T09n0278_047:0697c10": "得堅固；於不實中而得真實；究竟功德妙",
    "T09n0278_047:0697c11": "藏境界，得明淨智，普照一切；逮得甚深三",
    "T09n0278_047:0697c12": "昧光明，到淨解脫；方便觀察一切世界，淨",
    "T09n0278_047:0697c13": "諸法門；明淨智慧，普照十方。頭面禮足，遶",
    "T09n0278_047:0697c14": "無數匝，眷仰觀察，辭退南行。",
    "T09n0278_047:0697c15": "爾時，善財童子正念思惟海幢比丘，心未",
    "T09n0278_047:0697c16": "曾捨，樂見無厭，顧戀聖音，目想慈顏；正念",
    "T09n0278_047:0697c17": "思惟其心境界、三昧境界、願行境界；正念",
    "T09n0278_047:0697c18": "思惟明淨智慧，敬善知識，向善知識，念善",
    "T09n0278_047:0697c19": "知識教；於善知識起愛恭敬。又作是念：「因",
    "T09n0278_047:0697c20": "善知識，得見諸佛。善知識者，開示顯現一",
    "T09n0278_047:0697c21": "切佛法；善知識者，是奇特法，令人得見諸",
    "T09n0278_047:0697c22": "佛法故；善知識者，為明淨眼，令人見佛如",
    "T09n0278_047:0697c23": "虛空故；善知識者，為善津濟，令人於佛華",
    "T09n0278_047:0697c24": "池，得源底故。」漸漸南行，至海潮處，見普莊",
    "T09n0278_047:0697c25": "嚴園林；七寶垣牆，周匝圍遶；諸妙寶樹，行列",
    "T09n0278_047:0697c26": "莊嚴；一切華樹，雨華如雲，布散其地；香樹",
    "T09n0278_047:0697c27": "芬馨，普熏十方；鬘樹垂鬘，寶樹雨寶，遍布莊",
    "T09n0278_047:0697c28": "嚴；眾寶衣樹，彌覆一切；諸音樂樹，出微妙",
    "T09n0278_047:0697c29": "音；以如是等諸珍玩具，而以莊嚴。此園林",
    "T09n0278_047:0698a01": "中，有一萬講堂，眾寶合成；一萬樓閣，閻浮檀",
    "T09n0278_047:0698a02": "金以覆其上；一萬宮殿，毘樓遮那寶藏莊嚴。",
    "T09n0278_047:0698a03": "一萬浴池，眾寶合成；七寶欄楯，周匝圍遶；八",
    "T09n0278_047:0698a04": "功德水，湛然盈滿；閻浮檀金沙，淨水寶珠，遍",
    "T09n0278_047:0698a05": "布池底；四面寶階，端嚴齊正；寶多羅樹，周匝",
    "T09n0278_047:0698a06": "行列；鳧、雁、鴛鴦、孔雀、哀鸞，異類眾鳥，遊戲",
    "T09n0278_047:0698a07": "其中；出和雅音，覆以金網；風自然起，出微",
    "T09n0278_047:0698a08": "妙聲；設眾寶帳，寶樹周遍。建阿僧祇殊勝",
    "T09n0278_047:0698a09": "寶幢，放大光明，照百由旬百萬池沼；黑栴",
    "T09n0278_047:0698a10": "檀泥凝積池底；生寶蓮華，充滿其中；從彼",
    "T09n0278_047:0698a11": "蓮華，出大光明，普照一切。彼園林中，有大",
    "T09n0278_047:0698a12": "宮殿，名莊嚴幢；海藏妙寶，以為其地；瑠璃",
    "T09n0278_047:0698a13": "寶柱，莊嚴殊妙，巍巍高大，猶若金山；眾生",
    "T09n0278_047:0698a14": "見者，無不喜樂。有阿僧祇淨摩尼寶，普照",
    "T09n0278_047:0698a15": "一切；出自然香，謂：明相香、香王香、覺悟香",
    "T09n0278_047:0698a16": "等，敷眾寶座，謂：蓮華藏座、照諸方藏座、明",
    "T09n0278_047:0698a17": "淨藏座、眾生悅樂藏座、師子藏座、離垢寶藏",
    "T09n0278_047:0698a18": "座、不思議藏座、普門摩尼妙寶藏座、光嚴藏",
    "T09n0278_047:0698a19": "座、大海藏座、金剛師子藏座；無量窓牖，妙寶",
    "T09n0278_047:0698a20": "莊飾。又張一萬眾妙寶帳，謂：寶衣帳、妙寶華",
    "T09n0278_047:0698a21": "帳、寶樹枝帳、摩尼寶帳、金帳、莊嚴帳、香帳、",
    "T09n0278_047:0698a22": "娛樂帳、自在龍王帳、馬王帳、釋天莊嚴寶帳；",
    "T09n0278_047:0698a23": "一萬寶網，絞絡其上，謂：金鈴網、珍寶蓋網、",
    "T09n0278_047:0698a24": "眾寶像網、海藏珠網、青瑠璃摩尼寶網、師子",
    "T09n0278_047:0698a25": "吼網、月摩尼網、香像網、眾寶山網、寶王網；",
    "T09n0278_047:0698a26": "一萬光明，普照世界，謂：夜光摩尼光明、日藏",
    "T09n0278_047:0698a27": "摩尼淨寶光明、月幢摩尼妙寶光明、香焰光",
    "T09n0278_047:0698a28": "明、妙藏摩尼寶光明、鉢曇摩光明、夜光摩尼",
    "T09n0278_047:0698a29": "淨寶光明、大燈摩尼淨寶光明、普照諸方摩",
    "T09n0278_047:0698b01": "尼光明。又出十種大香電光，雨十種雲，出",
    "T09n0278_047:0698b02": "過諸天；謂：十種黑栴檀雲、十種曼陀羅華雲、",
    "T09n0278_047:0698b03": "十種莊嚴雲、十種鬘雲、十種雜色衣雲、十種",
    "T09n0278_047:0698b04": "寶雲、十種天子雲、十種天女雲、十種菩薩雲；",
    "T09n0278_047:0698b05": "常樂聞法。爾時，休捨優婆夷處金色藏座，海",
    "T09n0278_047:0698b06": "藏寶莊嚴網羅覆其身；吉由羅莊嚴，出過諸",
    "T09n0278_047:0698b07": "天；大摩尼網，莊嚴其首；師子珠寶，無量如意，",
    "T09n0278_047:0698b08": "淨摩尼寶，嚴飾其身；無量億眾，恭敬圍遶，合",
    "T09n0278_047:0698b09": "掌而住。東方無量眾生，諸梵天王，梵身大梵，",
    "T09n0278_047:0698b10": "梵輔他化，自在天王，乃至人及非人，一切諸",
    "T09n0278_047:0698b11": "王，來詣其所；南、西、北方，四維，上、下，亦復如",
    "T09n0278_047:0698b12": "是。其有得見此優婆夷者，一切眾病皆悉",
    "T09n0278_047:0698b13": "除愈；心淨離垢，拔邪見刺，除滅障礙，淨無",
    "T09n0278_047:0698b14": "礙地。於彼地中，長養善根，成就諸根，方便",
    "T09n0278_047:0698b15": "攝一切智，一切陀羅尼門、一切三昧門，皆",
    "T09n0278_047:0698b16": "現在前，發一切願門，究竟一切行門，出",
    "T09n0278_047:0698b17": "生一切淨門；其心廣大，出生一切，通得無",
    "T09n0278_047:0698b18": "礙身，靡所不至。爾時，善財童子入普莊嚴",
    "T09n0278_047:0698b19": "園林，周遍觀察，見休捨優婆夷，處金色座；",
    "T09n0278_047:0698b20": "往詣其所，頭面禮足，遶無數匝，白言：「大聖！",
    "T09n0278_047:0698b21": "我已先發阿耨多羅三藐三菩提心，而未知",
    "T09n0278_047:0698b22": "菩薩云何學菩薩行、修菩薩道，唯願為我",
    "T09n0278_047:0698b23": "具足演說。」答言：「善男子！我唯成就一法門，",
    "T09n0278_047:0698b24": "若見聞、念知、親近我者，皆悉不虛。善男子！",
    "T09n0278_047:0698b25": "若有眾生不種善根，不親近善知識，不",
    "T09n0278_047:0698b26": "為諸佛所護念者，彼諸眾生不能見我。善",
    "T09n0278_047:0698b27": "男子！若有眾生能見我者，則於阿耨多羅",
    "T09n0278_047:0698b28": "三藐三菩提，得不退轉。東方諸佛常來我",
    "T09n0278_047:0698b29": "所，處寶師子座，為我說法；南、西、北方，四維，",
    "T09n0278_047:0698c01": "上、下，一切諸佛悉來我所，處寶師子座，為",
    "T09n0278_047:0698c02": "我說法。善男子！我常見諸佛菩薩，未曾遠",
    "T09n0278_047:0698c03": "離。善男子！我此大眾，有八萬四千億菩薩，",
    "T09n0278_047:0698c04": "皆我同行，於阿耨多羅三藐三菩提得不",
    "T09n0278_047:0698c05": "退轉；此普莊嚴園林一切眾會，亦於阿耨多",
    "T09n0278_047:0698c06": "羅三藐三菩提得不退轉。」善財白言：「大聖！",
    "T09n0278_047:0698c07": "發菩提心來，為久如耶？」答言：「善男子！我",
    "T09n0278_047:0698c08": "念過去於錠光佛所，出家求道，淨修梵行，",
    "T09n0278_047:0698c09": "恭敬供養，聞法受持；次於離垢佛所，出家求",
    "T09n0278_047:0698c10": "道，淨修梵行，恭敬供養，聞法受持；次於妙幢",
    "T09n0278_047:0698c11": "佛、妙德佛、功德藏佛、毘樓遮那佛、普眼佛、",
    "T09n0278_047:0698c12": "梵壽佛、自在佛、善天佛。善男子！我於如是",
    "T09n0278_047:0698c13": "等三十六恒河沙佛所，出家求道，淨修梵行，",
    "T09n0278_047:0698c14": "恭敬供養，聞法受持，了知一切諸佛智慧。初",
    "T09n0278_047:0698c15": "發菩薩心，充滿法界，無量大悲攝取眾生；",
    "T09n0278_047:0698c16": "發諸菩薩無量大願，究竟十方法界，無量大",
    "T09n0278_047:0698c17": "悲普覆眾生。於一切剎、一切劫中，修習菩",
    "T09n0278_047:0698c18": "薩無量諸行、無量三昧力，不捨不轉菩薩",
    "T09n0278_047:0698c19": "正道；菩薩無量陀羅尼力，善能護持一切眾",
    "T09n0278_047:0698c20": "生；菩薩無量淨智慧力，方便正念，普照三世；",
    "T09n0278_047:0698c21": "菩薩無量諸通明力，遍遊一切諸世界網；菩",
    "T09n0278_047:0698c22": "薩無量諸辯才力，能以一言悅一切眾。善",
    "T09n0278_047:0698c23": "男子！我有菩薩無量自在神力，能以一身",
    "T09n0278_047:0698c24": "滿一切剎。」善財白言：「大聖！久如當成阿耨",
    "T09n0278_047:0698c25": "多羅三藐三菩提？」「善男子！菩薩不為教化一",
    "T09n0278_047:0698c26": "眾生故，發菩提心；不為教化百眾生，乃至",
    "T09n0278_047:0698c27": "不為教化不可說不可說轉眾生故，發菩",
    "T09n0278_047:0698c28": "提心；廣說如阿僧祇品，不為教化一世界",
    "T09n0278_047:0698c29": "眾生故，發菩提心；乃至不為教化不可說",
    "T09n0278_047:0699a01": "不可說世界眾生故，發菩提心；不為教化",
    "T09n0278_047:0699a02": "閻浮提微塵等眾生故，不為教化三千大",
    "T09n0278_047:0699a03": "千世界微塵等眾生故，乃至不為教化不",
    "T09n0278_047:0699a04": "可說不可說三千大千世界微塵等眾生故，",
    "T09n0278_047:0699a05": "發菩提心；菩薩不為恭敬供養一如來故，",
    "T09n0278_047:0699a06": "發菩提心；乃至不為恭敬供養不可說不",
    "T09n0278_047:0699a07": "可說諸如來故，發菩提心；菩薩不為淨一",
    "T09n0278_047:0699a08": "剎故，發菩提心；乃至不為淨不可說不可",
    "T09n0278_047:0699a09": "說剎故，發菩提心；菩薩不為淨閻浮提微",
    "T09n0278_047:0699a10": "塵等剎故，發菩提心；乃至不為淨不可說",
    "T09n0278_047:0699a11": "不可說三千大千世界微塵等剎故，發菩提",
    "T09n0278_047:0699a12": "心；菩薩不為護持一佛法故，發菩提心；廣",
    "T09n0278_047:0699a13": "說如上，菩薩不為滿一願故，發菩提心；不",
    "T09n0278_047:0699a14": "為莊嚴一剎故、不為知一佛眷屬故、不",
    "T09n0278_047:0699a15": "為受持一佛法故、不為知一眾生心海",
    "T09n0278_047:0699a16": "故、不為度一眾生根海故、不為知一世界",
    "T09n0278_047:0699a17": "諸劫次第成敗故、不為知一眾生煩惱習氣",
    "T09n0278_047:0699a18": "故、不為斷一眾生煩惱故、不為滿一眾",
    "T09n0278_047:0699a19": "生行故，發菩提心；欲教化一切眾生故，發",
    "T09n0278_047:0699a20": "菩提心；欲恭敬供養一切諸佛、欲嚴淨一",
    "T09n0278_047:0699a21": "切佛剎、欲守護受持一切佛法、欲滿足一",
    "T09n0278_047:0699a22": "切大願、欲知一切佛眷屬、欲知一切眾生",
    "T09n0278_047:0699a23": "心海、欲知一切眾生心心所行、欲知一切",
    "T09n0278_047:0699a24": "眾生諸根輪、欲知一切世界一切劫數次第",
    "T09n0278_047:0699a25": "成敗、欲知一切眾生煩惱習氣、欲斷一切",
    "T09n0278_047:0699a26": "眾生煩惱、欲滿一切眾生行故，發菩提心。",
    "T09n0278_047:0699a27": "善男子！略說菩薩有如是等百萬阿僧祇方",
    "T09n0278_047:0699a28": "便法門，菩薩悉應究竟了知，隨順智慧；究",
    "T09n0278_047:0699a29": "竟修習菩薩等行，淨一切佛剎，心無倒惑。",
    "T09n0278_047:0699b01": "善男子！是故，我發此願，淨一切剎，我願乃",
    "T09n0278_047:0699b02": "滿；斷一切眾生煩惱習氣，我願乃滿。」「大聖！",
    "T09n0278_047:0699b03": "此法門者，名為何等？」「善男子！此法門名離",
    "T09n0278_047:0699b04": "憂安隱幢。我唯知此法門，諸大菩薩其心如",
    "T09n0278_047:0699b05": "海，悉能容受一切佛法，我當云何能知其",
    "T09n0278_047:0699b06": "行？諸菩薩心堅固正直，如須彌山；諸大菩薩，",
    "T09n0278_047:0699b07": "則為見藥，若有見者，除滅煩惱；諸大菩薩，",
    "T09n0278_047:0699b08": "則為淨日，除滅一切眾生癡闇；諸大菩薩，則",
    "T09n0278_047:0699b09": "為大地，悉能載持一切眾生；諸大菩薩，則",
    "T09n0278_047:0699b10": "為智風，長養一切眾生實義；諸大菩薩，則",
    "T09n0278_047:0699b11": "為自在，以淨智光普照一切；諸大菩薩，則",
    "T09n0278_047:0699b12": "為慶雲，隨其所應，雨甘露法；諸大菩薩，",
    "T09n0278_047:0699b13": "則為淨月，放諸功德光明之網；諸大菩薩，則",
    "T09n0278_047:0699b14": "為帝釋，悉能守護一切眾生。我當云何能",
    "T09n0278_047:0699b15": "知其行？善男子！於此南方，有一國土，名曰",
    "T09n0278_047:0699b16": "海潮；彼有仙人，名毘目多羅，善能解說菩",
    "T09n0278_047:0699b17": "薩諸行，汝詣彼問。」時，善財童子頭面禮足，遶",
    "T09n0278_047:0699b18": "無數匝，觀察無厭，悲泣流淚，正念思惟：「得",
    "T09n0278_047:0699b19": "菩提難、遇善知識難、得與上人共同止",
    "T09n0278_047:0699b20": "難、得菩薩諸根難、滿足菩薩正直心難、值",
    "T09n0278_047:0699b21": "遇同意善知識難、觀真實難、如法正教難、",
    "T09n0278_047:0699b22": "出生妙心難、念一切智難、長養法明難。」",
    "T09n0278_047:0699b23": "作是念已，辭退南行。",
    "T09n0278_047:0699b24": "爾時，善財童子思惟隨順菩薩正教，淨菩薩",
    "T09n0278_047:0699b25": "行，心能長養菩薩德力；心見諸佛；心欲菩",
    "T09n0278_047:0699b26": "提；心能發起長養大願；心照十方一切諸",
    "T09n0278_047:0699b27": "法；心見法實；心覆一切，無有散亂；心淨智",
    "T09n0278_047:0699b28": "慧，觀諸法界，除滅癡闇；心淨正直，除滅障",
    "T09n0278_047:0699b29": "礙；心能降伏一切眾魔。漸漸遊行，至海潮",
    "T09n0278_047:0699c01": "國，周遍推求仙人毘目多羅。時，彼仙人在大",
    "T09n0278_047:0699c02": "林中；阿僧祇樹莊嚴此林，寶葉普覆；諸華",
    "T09n0278_047:0699c03": "果樹，常以嚴飾；寶樹雨寶，遍散其地；大栴",
    "T09n0278_047:0699c04": "檀樹，周匝行列；諸沈水樹，常出妙香；尼拘律",
    "T09n0278_047:0699c05": "樹、閻浮檀樹，雨甘香果；優鉢羅、鉢曇摩、分",
    "T09n0278_047:0699c06": "陀利華，以為莊嚴。爾時，善財見彼仙人在",
    "T09n0278_047:0699c07": "此林中，服樹皮衣，縈髮草坐；一萬仙人以",
    "T09n0278_047:0699c08": "為眷屬，如栴檀林，栴檀圍遶。往詣其所，五",
    "T09n0278_047:0699c09": "體敬禮：「念善知識，能開導我薩婆若門；念",
    "T09n0278_047:0699c10": "善知識，現真實道；念善知識，能安置我一切",
    "T09n0278_047:0699c11": "智地；念善知識，然智寶燈，明淨慧光，長養",
    "T09n0278_047:0699c12": "十力智慧光明；善知識道，即一切智無盡之",
    "T09n0278_047:0699c13": "藏。善知識為燈，照一切智境界故；善知識",
    "T09n0278_047:0699c14": "為橋，度生死故；善知識為蓋，生大慈力，",
    "T09n0278_047:0699c15": "覆一切故；善知識為不虛，照一切法真實",
    "T09n0278_047:0699c16": "相故；善知識為海潮，滿足大悲故。」作是",
    "T09n0278_047:0699c17": "念已，遶無數匝，合掌而立，白言：「大聖！我已先",
    "T09n0278_047:0699c18": "發阿耨多羅三藐三菩提心，而未知菩薩云",
    "T09n0278_047:0699c19": "何學菩薩行、修菩薩道。」時，彼仙人觀察大",
    "T09n0278_047:0699c20": "眾，而作是言：「汝等當知此童子者，已發阿",
    "T09n0278_047:0699c21": "耨多羅三藐三菩提心，請一切眾生，普施無",
    "T09n0278_047:0699c22": "畏，饒益一切眾生；向深智海，欲飲一切諸",
    "T09n0278_047:0699c23": "佛法雨；欲盡一切法海源底；欲成世間智",
    "T09n0278_047:0699c24": "慧大海；欲興大悲重雲；欲雨甘露法雨；欲",
    "T09n0278_047:0699c25": "出世間明淨智月；欲滅世間諸煩惱闇；欲",
    "T09n0278_047:0699c26": "長養一切眾生善根。」爾時，大眾各持種種",
    "T09n0278_047:0699c27": "金色妙華，香可悅樂，散童子上；頭面禮足，曲",
    "T09n0278_047:0699c28": "躬敬遶，作如是言：「此童子者，悉能救護一",
    "T09n0278_047:0699c29": "切眾生，滅三惡道，離閻羅趣一切諸難；消",
    "T09n0278_047:0700a01": "竭欲海，除滅苦陰，捨愚癡闇，斷貪愛縛；能",
    "T09n0278_047:0700a02": "昇功德金剛圍山，建立世間智慧須彌，於",
    "T09n0278_047:0700a03": "世間出明淨智日，顯曜一切善根諸法、示",
    "T09n0278_047:0700a04": "導世間明識善惡。」時，彼仙人告大眾言：「若",
    "T09n0278_047:0700a05": "有能發阿耨多羅三藐三菩提心者，得一切",
    "T09n0278_047:0700a06": "智，淨一切佛功德之地。」時，彼仙人告善財",
    "T09n0278_047:0700a07": "言：「善男子！我已成就菩薩無壞幢智慧法門。」",
    "T09n0278_047:0700a08": "善財白言：「大聖！彼法門者，境界云何？」時，彼仙",
    "T09n0278_047:0700a09": "人即申右手，摩善財頂；摩已，執善財手。即",
    "T09n0278_047:0700a10": "時，善財自見其身，在於十方十佛世界微塵",
    "T09n0278_047:0700a11": "等佛所，見彼諸佛，相好莊嚴，以阿僧祇寶",
    "T09n0278_047:0700a12": "珍玩之具，莊嚴其剎。又見彼佛眷屬大海，",
    "T09n0278_047:0700a13": "所從聞法，悉能受持，乃至不失一句一味，",
    "T09n0278_047:0700a14": "分別受持正法梵輪，受諸法雲，入佛大願，",
    "T09n0278_047:0700a15": "淨修諸力，清淨願行，究竟諸功德藏。見彼",
    "T09n0278_047:0700a16": "諸佛，隨應化度一切眾生，見一切佛，清淨圓",
    "T09n0278_047:0700a17": "滿大光明網。見已，隨順無礙智慧光明，究竟",
    "T09n0278_047:0700a18": "佛力；或自見身於一佛所，一日一夜；或復",
    "T09n0278_047:0700a19": "自見於餘佛所，七日七夜。如是次第於餘",
    "T09n0278_047:0700a20": "佛所，或有半月、一月，一歲、百歲、千歲；或百千",
    "T09n0278_047:0700a21": "歲、百千億歲；或百億那由他歲；或半劫、一劫、",
    "T09n0278_047:0700a22": "百劫、千劫、百千劫；或百億那由他劫，乃至不",
    "T09n0278_047:0700a23": "可說不可說那由他劫；或閻浮提微塵等劫，",
    "T09n0278_047:0700a24": "乃至不可說不可說世界微塵等劫。爾時，善",
    "T09n0278_047:0700a25": "財為無壞幢智慧法門照故，得明淨藏三",
    "T09n0278_047:0700a26": "昧；無盡法門三昧照故，得遊一切方陀羅尼",
    "T09n0278_047:0700a27": "光明；金剛圓滿光明法門照故，得分別智意",
    "T09n0278_047:0700a28": "樓閣三昧，住平地莊嚴法藏；般若波羅蜜精",
    "T09n0278_047:0700a29": "進照故，得佛虛空藏三昧光明；一切諸佛法",
    "T09n0278_047:0700b01": "輪三昧光明相照故，得三世圓滿智無盡光",
    "T09n0278_047:0700b02": "明。時，彼仙人放善財手；爾時，善財即自見身",
    "T09n0278_047:0700b03": "還在本處。時，彼仙人問善財言：「汝憶念耶？」",
    "T09n0278_047:0700b04": "答言：「唯然。大聖善知識力故。」「善男子！我唯",
    "T09n0278_047:0700b05": "知此菩薩無壞幢智慧法門，我豈能知大菩",
    "T09n0278_047:0700b06": "薩行？諸大菩薩，皆得一切眾生自在三昧，",
    "T09n0278_047:0700b07": "於一切時輪而得自在；出生諸佛無盡智",
    "T09n0278_047:0700b08": "慧，證一切佛，嚴淨慧燈；於一念中，了三世",
    "T09n0278_047:0700b09": "事；於一切世間，現淨慧身，充滿法界，隨眾",
    "T09n0278_047:0700b10": "生所應，悉現其前；了知一切眾生所行，圓",
    "T09n0278_047:0700b11": "滿清淨，悉可愛樂。我豈能知大菩薩行，妙功",
    "T09n0278_047:0700b12": "德願，嚴淨佛剎，善察論機，智慧境界；甚深三",
    "T09n0278_047:0700b13": "昧，神力自在，解脫境界；遊戲神通，法身音",
    "T09n0278_047:0700b14": "聲，究竟智慧？如是等事，非我境界。善男子！",
    "T09n0278_047:0700b15": "於此南方，有一國土，名曰進求；有婆羅門，",
    "T09n0278_047:0700b16": "名方便命。汝詣彼問云何菩薩向菩薩道，",
    "T09n0278_047:0700b17": "修菩薩道。」時，善財童子歡喜無量，恭敬禮已，",
    "T09n0278_047:0700b18": "遶無數匝，瞻仰觀察，辭退南行。",
    "T09n0278_047:0700b19": "爾時，善財童子為無壞幢智慧法門所照，",
    "T09n0278_047:0700b20": "決了諸佛不可思議自在神力，善知菩薩不",
    "T09n0278_047:0700b21": "可思議法門。又不可思議菩薩三昧智慧，以",
    "T09n0278_047:0700b22": "照其心，得一切時三昧光明，得一切相三",
    "T09n0278_047:0700b23": "昧境界光明，得明淨智。令一切眾生，得勝",
    "T09n0278_047:0700b24": "妙處；得一切至處道法門；隨順世間行，心",
    "T09n0278_047:0700b25": "無有二；以明淨智普照境界，得一切聲聞",
    "T09n0278_047:0700b26": "明淨忍藏；得無生忍，知法實相；常行菩薩",
    "T09n0278_047:0700b27": "行，不捨菩薩心，增長薩婆若心；得十力明，",
    "T09n0278_047:0700b28": "普照一切；樂妙法音，心無厭足；如說修行，",
    "T09n0278_047:0700b29": "住薩婆若，究竟一切智境界，出生無量菩",
    "T09n0278_047:0700c01": "薩莊嚴心，滿足菩薩清淨大願。於一念頃，",
    "T09n0278_047:0700c02": "遍至一切諸佛剎網，教化成熟無量眾生",
    "T09n0278_047:0700c03": "海，心無懈倦；悉見菩薩無量行境界，悉分",
    "T09n0278_047:0700c04": "別見一切世間，見諸佛剎種種莊嚴，於微",
    "T09n0278_047:0700c05": "細境界，悉能安置無量世界。又能見彼種種",
    "T09n0278_047:0700c06": "莊嚴，悉能分別無量世界，諸語言法。又知無",
    "T09n0278_047:0700c07": "量眾生欲樂，知諸眾生無量所行，以無量方",
    "T09n0278_047:0700c08": "便，教化眾生，善知殊方，隨其所應，化度眾",
    "T09n0278_047:0700c09": "生，念善知識。漸漸遊行，至進求國，周遍推",
    "T09n0278_047:0700c10": "求彼婆羅門。時，婆羅門修諸苦行，求一切",
    "T09n0278_047:0700c11": "智，四面火聚，猶如大山；中有刀山，高峻無",
    "T09n0278_047:0700c12": "極；從彼山上，自投火聚。爾時，善財詣婆羅",
    "T09n0278_047:0700c13": "門，頭面禮足，合掌而立，白言：「大聖！我已先發",
    "T09n0278_047:0700c14": "阿耨多羅三藐三菩提心，而未知菩薩云何",
    "T09n0278_047:0700c15": "學菩薩行、修菩薩道，願為我說。」答言：「善男",
    "T09n0278_047:0700c16": "子！汝今若能登此刀山，投火聚者，菩薩諸",
    "T09n0278_047:0700c17": "行皆悉清淨。」爾時，善財作如是念：「得人身",
    "T09n0278_047:0700c18": "難、離諸難難、得無難難、得淨法難、值佛",
    "T09n0278_047:0700c19": "世難、具諸根難、聞佛法難、遇善知識難、",
    "T09n0278_047:0700c20": "得與同止難、得聞正教難、得正命難、順",
    "T09n0278_047:0700c21": "趣正法難。此將非魔魔所使耶？非善知識",
    "T09n0278_047:0700c22": "而現善知識相，將非惡菩薩耶？而今為我",
    "T09n0278_047:0700c23": "作壽命難、作善根難、薩婆若難，此非正教",
    "T09n0278_047:0700c24": "險惡道耳。遠離法門，薩婆若等一切佛法。」作",
    "T09n0278_047:0700c25": "是念時，十萬梵天在虛空中，作如是言：",
    "T09n0278_047:0700c26": "「善男子！莫作是念。莫作是念。此是大聖，",
    "T09n0278_047:0700c27": "具足金剛智慧光明，精進不退，悉已究竟一",
    "T09n0278_047:0700c28": "切境界。欲竭一切眾生貪愛大海；欲裂一",
    "T09n0278_047:0700c29": "切諸邪見網；欲燒一切眾生煩惱，除滅愚",
    "T09n0278_047:0701a01": "闇，普照一切；令一切眾生離生死險難，除",
    "T09n0278_047:0701a02": "滅三世愚癡闇冥，放淨光明普照一切。」時，",
    "T09n0278_047:0701a03": "諸梵天及自在天，眾生主天等，諸邪見天，作",
    "T09n0278_047:0701a04": "如是言：「我造眾生、我為一切世間最勝、我",
    "T09n0278_047:0701a05": "為最上、我為第一。」是諸天等，見婆羅門修",
    "T09n0278_047:0701a06": "大苦行，五熱炙身；見如是已，各於諸禪不",
    "T09n0278_047:0701a07": "得滋味，來詣其所。時，婆羅門以自在力而",
    "T09n0278_047:0701a08": "為說法，令滅邪見，捨離我心；發大慈悲，普",
    "T09n0278_047:0701a09": "覆眾生；長養菩提正直之心；開四種道，求",
    "T09n0278_047:0701a10": "佛法身；隨所應化，悉能示現佛微妙音，一切",
    "T09n0278_047:0701a11": "悉聞，無有障礙。復有一萬魔在虛空中，以",
    "T09n0278_047:0701a12": "種種摩尼寶華散婆羅門，告善財言：「善男",
    "T09n0278_047:0701a13": "子！此婆羅門，苦行力故，放大光明，令我宮",
    "T09n0278_047:0701a14": "殿諸莊嚴具，悉如聚墨。我不復樂，即與無",
    "T09n0278_047:0701a15": "量諸天天女，眷屬圍遶，來詣其所；為我說",
    "T09n0278_047:0701a16": "法，悉於阿耨多羅三藐三菩提，得不退轉。」",
    "T09n0278_047:0701a17": "復有一萬他化自在天在虛空中，各持天",
    "T09n0278_047:0701a18": "華恭敬供養，作如是言：「善男子！此婆羅門，",
    "T09n0278_047:0701a19": "苦行力故，放大光明，令我宮殿諸莊嚴具，悉",
    "T09n0278_047:0701a20": "如聚墨；我不復樂，即與眷屬，來詣其所，為",
    "T09n0278_047:0701a21": "我說法，令我於心而得自在、於煩惱中而",
    "T09n0278_047:0701a22": "得自在、於受生中而得自在、除滅障礙而",
    "T09n0278_047:0701a23": "得自在、於一切三昧而得自在、於莊嚴具",
    "T09n0278_047:0701a24": "而得自在、於壽命中而得自在、乃至令我",
    "T09n0278_047:0701a25": "於一切佛法而得自在。」復有一萬化自在",
    "T09n0278_047:0701a26": "天在虛空中，以天妓樂恭敬供養，作如是",
    "T09n0278_047:0701a27": "言：「善男子！此婆羅門，五熱炙身，放大光明，",
    "T09n0278_047:0701a28": "照我宮殿及莊嚴具。照已，悉令我等，不樂",
    "T09n0278_047:0701a29": "五欲，不求欲樂，身心柔軟，與眷屬俱，來詣",
    "T09n0278_047:0701b01": "其所；為我說法，淨心、明淨心、善奇特心、柔",
    "T09n0278_047:0701b02": "軟心、歡喜心；乃至逮得清淨十力，長養離",
    "T09n0278_047:0701b03": "生，出生無量清淨之身；乃至得佛清淨法",
    "T09n0278_047:0701b04": "身；得清淨口，微妙音聲，遍至一切，無所障",
    "T09n0278_047:0701b05": "礙；乃至得一切智。」復有一萬兜率陀天與",
    "T09n0278_047:0701b06": "其眷屬，在虛空中，雨一切末香雲，恭敬供",
    "T09n0278_047:0701b07": "養，作如是言：「善男子！此婆羅門，五熱炙身",
    "T09n0278_047:0701b08": "時，我自於宮殿，不樂須臾，來詣其所；為",
    "T09n0278_047:0701b09": "我解說無著之法，少欲知足，長養善根，發",
    "T09n0278_047:0701b10": "菩提心，乃至究竟一切佛法。」復有一萬諸天，",
    "T09n0278_047:0701b11": "三十三天及阿脩羅，與眷屬俱，在虛空中，",
    "T09n0278_047:0701b12": "雨曼陀羅華雲、摩訶曼陀羅華雲，恭敬供養，",
    "T09n0278_047:0701b13": "作如是言：「善男子！此婆羅門，五熱炙身時，",
    "T09n0278_047:0701b14": "我於天樂，不須臾樂著，來詣其所。為我說",
    "T09n0278_047:0701b15": "法，遠離欲樂；乃至為我說無常法，變易不",
    "T09n0278_047:0701b16": "住，斷除一切放逸高慢，長養發起菩提之",
    "T09n0278_047:0701b17": "心。又，善男子！我見此婆羅門時，須彌山頂",
    "T09n0278_047:0701b18": "六種震動；我於爾時，心大恐怖，專求一切",
    "T09n0278_047:0701b19": "智。」復有一萬大龍王，伊那槃那，難陀跋難陀",
    "T09n0278_047:0701b20": "等，興黑栴檀香雲；諸龍王女出妙樂音，雨",
    "T09n0278_047:0701b21": "天華雲、天香水雲，恭敬供養，作如是言：「善",
    "T09n0278_047:0701b22": "男子！此婆羅門，五熱炙身時，放大光明，普",
    "T09n0278_047:0701b23": "照一切龍王宮殿；令諸龍王，離熱沙苦，金翅",
    "T09n0278_047:0701b24": "鳥怖，滅瞋恚熱，身體清涼，發歡喜心。發喜",
    "T09n0278_047:0701b25": "心已，而為說法，厭惡龍趣，至誠悔過，除滅",
    "T09n0278_047:0701b26": "業障，發阿耨多羅三藐三菩提心，乃至住一",
    "T09n0278_047:0701b27": "切智。」復有一萬夜叉王，種種供養此婆羅門",
    "T09n0278_047:0701b28": "及以善財，作如是言：「善男子！此婆羅門，五",
    "T09n0278_047:0701b29": "熱炙身時，我及羅剎、鳩槃荼等，悉於眾生",
    "T09n0278_047:0701c01": "發大慈心，無所嬈害，慈心力故；不樂宮",
    "T09n0278_047:0701c02": "殿，與眷屬俱，來詣其所；彼婆羅門，以大慈",
    "T09n0278_047:0701c03": "心蔭覆我等，令我歡喜，身心柔軟，安隱快",
    "T09n0278_047:0701c04": "樂；為我說法，乃至令無量夜叉、羅剎、鳩槃",
    "T09n0278_047:0701c05": "荼等，發阿耨多羅三藐三菩提心。」復有一",
    "T09n0278_047:0701c06": "萬乾闥婆王在虛空中，作如是言：「善男子！",
    "T09n0278_047:0701c07": "此婆羅門，五熱炙身時，放大光明，照我宮",
    "T09n0278_047:0701c08": "殿，悉令我等得不思議樂；來詣其所，為我",
    "T09n0278_047:0701c09": "說法，乃至令發阿耨多羅三藐三菩提心，",
    "T09n0278_047:0701c10": "得不退轉。」復有一萬阿脩羅王在虛空中，",
    "T09n0278_047:0701c11": "右膝䠒跪，一心合掌，恭敬供養，作如是言：",
    "T09n0278_047:0701c12": "「善男子！此婆羅門，五熱炙身時，一切阿脩羅",
    "T09n0278_047:0701c13": "宮殿，大地大海，皆悉震動；我等爾時，除滅高",
    "T09n0278_047:0701c14": "心，來詣其所；為我說法，遠離一切諂曲幻",
    "T09n0278_047:0701c15": "心，得深法忍，安住不動，具足十力。」復有一",
    "T09n0278_047:0701c16": "萬迦樓羅王，勇力持等，化為外道童子，在",
    "T09n0278_047:0701c17": "虛空中，作如是言：「乃至為我說法，安立大",
    "T09n0278_047:0701c18": "慈，讚歎大悲，度生死海；沒於五欲泥者，",
    "T09n0278_047:0701c19": "歎淨直心門，生慧方便翅，隨其所應，皆悉",
    "T09n0278_047:0701c20": "化度。」復有一萬緊那羅王在虛空中，作如",
    "T09n0278_047:0701c21": "是言：「善男子！此婆羅門，五熱炙身時，於我",
    "T09n0278_047:0701c22": "寶多羅樹中、金鈴網中、寶瓔珞中、諸寶樹中、",
    "T09n0278_047:0701c23": "種種樂器中，自然演出微妙音聲、佛聲、法聲、",
    "T09n0278_047:0701c24": "比丘僧聲、不退轉諸菩薩聲、菩提心聲。某方",
    "T09n0278_047:0701c25": "某國，有某菩薩，發菩提心，修行苦行，修大",
    "T09n0278_047:0701c26": "布施，莊嚴道場，往詣道場，成正覺聲。善男",
    "T09n0278_047:0701c27": "子！我聞是聲，即大歡喜，來詣其所；為我說",
    "T09n0278_047:0701c28": "法，令無量眾生於阿耨多羅三藐三菩提，",
    "T09n0278_047:0701c29": "得不退轉。」復有無量欲界諸天在虛空中，",
    "T09n0278_047:0702a01": "供養恭敬，作如是言：「善男子！此婆羅門，五",
    "T09n0278_047:0702a02": "熱炙身時，放大光明，乃至普照阿鼻地獄，",
    "T09n0278_047:0702a03": "除滅苦痛；若有眾生見斯光者，命終生天，",
    "T09n0278_047:0702a04": "知報恩故。捨五欲樂，來詣其所，樂觀無厭；",
    "T09n0278_047:0702a05": "為我說法，乃至令無量眾生發菩提心。」爾",
    "T09n0278_047:0702a06": "時，善財童子聞奇特法，心大歡喜，於婆羅",
    "T09n0278_047:0702a07": "門所，發起真實善知識心；頭面禮足，如是",
    "T09n0278_047:0702a08": "白言：「向疑聖教，違知識教；唯願大聖，受我",
    "T09n0278_047:0702a09": "悔過。」時，婆羅門為善財童子，而說偈言：",
    "T09n0278_047:0702a10": "「欲求菩提者，　　當順知識教，",
    "T09n0278_047:0702a11": "除滅諸疑惑，　　一心常恭敬。",
    "T09n0278_047:0702a12": "修習於正道，　　知法真實相，",
    "T09n0278_047:0702a13": "安住於道場，　　成就佛菩提。」",
    "T09n0278_047:0702a14": "爾時，善財童子即登刀山，自投火聚，未至",
    "T09n0278_047:0702a15": "中間，即得菩薩安住三昧；既至火焰，復得",
    "T09n0278_047:0702a16": "菩薩寂靜安樂照明三昧。得三昧已，白言：",
    "T09n0278_047:0702a17": "「甚奇。大聖！如是刀山及大火聚，我身觸時，安",
    "T09n0278_047:0702a18": "隱快樂。」時，婆羅門告善財言：「善男子！我唯",
    "T09n0278_047:0702a19": "成此菩薩無盡法門。明淨法王諸菩薩行，滿",
    "T09n0278_047:0702a20": "足諸願；悉滅眾生煩惱邪見，得不退轉不",
    "T09n0278_047:0702a21": "可盡心，離懈怠心，一切無畏；得金剛那羅延",
    "T09n0278_047:0702a22": "藏，究竟大境界，無有疲倦；遠離諸垢，不",
    "T09n0278_047:0702a23": "動如風輪，精進不退，以大莊嚴而自莊嚴，",
    "T09n0278_047:0702a24": "饒益眾生。如是法門，我當云何能知能說？",
    "T09n0278_047:0702a25": "善男子！於此南方，有城名師子奮迅；有一",
    "T09n0278_047:0702a26": "童女，名彌多羅尼。汝詣彼問云何菩薩學",
    "T09n0278_047:0702a27": "菩薩行、修菩薩道。」時，善財童子頭面禮足，遶",
    "T09n0278_047:0702a28": "無數匝，觀察無厭，辭退南行。",
    "T09n0278_047:0702a29": "大方廣佛華嚴經卷第四十七"
}