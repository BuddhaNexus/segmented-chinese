{
    "X09n0240_056:0101c02": "大方廣佛華嚴經綱要卷第五十六",
    "X09n0240_056:0101c03": "于闐國三藏沙門實叉難陀　譯經",
    "X09n0240_056:0101c04": "清涼山大華嚴寺沙門澄觀　疏義",
    "X09n0240_056:0101c05": "明匡山法雲寺憨山沙門德清提挈",
    "X09n0240_056:0101c06": "上答前二十九句問十迴向位中行竟。下五十門",
    "X09n0240_056:0101c07": "答前五十句問。明十地位中行相。",
    "X09n0240_056:0101c08": "離世間品第三十八之四",
    "X09n0240_056:0101c09": "佛子。菩薩摩訶薩有十種身業。何等為十。所謂一身",
    "X09n0240_056:0101c10": "充滿一切世界身業。於一切眾生前悉能示現身業。",
    "X09n0240_056:0101c11": "於一切趣悉能受生身業。遊行一切世界身業。往詣",
    "X09n0240_056:0101c12": "一切諸佛眾會身業。能以一手普覆一切世界身業。",
    "X09n0240_056:0101c13": "能以一手磨一切世界金剛圍山碎如微塵身業。於",
    "X09n0240_056:0101c14": "自身中現一切佛剎成壞示於眾生身業。以一身容",
    "X09n0240_056:0101c15": "受一切眾生界身業。於自身中普現一切清淨佛剎",
    "X09n0240_056:0101c16": "一切眾生於中成道身業。是為十。若諸菩薩安住此",
    "X09n0240_056:0101c17": "法。則得如來無上佛業。悉能覺悟一切眾生。佛子。菩",
    "X09n0240_056:0101c18": "薩摩訶薩復有十種身。何等為十。所謂諸波羅蜜身。",
    "X09n0240_056:0101c19": "悉正修行故。四攝身。不捨一切眾生故。大悲身代一",
    "X09n0240_056:0101c20": "切眾生受無量苦無疲厭故。大慈身救護一切眾生",
    "X09n0240_056:0101c21": "故。福德身饒益一切眾生故。智慧身與一切佛身同",
    "X09n0240_056:0101c22": "一性故。法身永離諸趣受生故。方便身於一切處現",
    "X09n0240_056:0101c23": "前故。神力身示現一切神變故。菩提身隨樂隨時成",
    "X09n0240_056:0101c24": "正覺故。是為十。若諸菩薩安住此法。則得如來無上",
    "X09n0240_056:0102a01": "大智慧身。佛子。菩薩摩訶薩有十種語。何等為十。所",
    "X09n0240_056:0102a02": "謂柔輭語。使一切眾生皆安隱故。甘露語。令一切眾",
    "X09n0240_056:0102a03": "生悉清涼故。不誑語所有言說皆如實故。真實語乃",
    "X09n0240_056:0102a04": "至夢中無妄語故。廣大語一切釋梵四天王等皆尊",
    "X09n0240_056:0102a05": "敬故。甚深語顯示法性故。堅固語說法無盡故。正直",
    "X09n0240_056:0102a06": "語發言易了故。種種語隨時示現故。開悟一切眾生",
    "X09n0240_056:0102a07": "語隨其欲樂令解了故。是為十。若諸菩薩安住此法。",
    "X09n0240_056:0102a08": "則得如來無上微妙語。佛子。菩薩摩訶薩有十種淨",
    "X09n0240_056:0102a09": "修語業。何等為十。所謂樂聽聞如來音聲淨修語業。",
    "X09n0240_056:0102a10": "樂聞說菩薩功德淨修語業。不說一切眾生不樂聞",
    "X09n0240_056:0102a11": "語淨修語業。真實遠離語四過失淨修語業。歡喜踊",
    "X09n0240_056:0102a12": "躍讚歎如來淨修語業。如來塔所高聲讚佛如實功",
    "X09n0240_056:0102a13": "德淨修語業。以深淨心施眾生法淨修語業。音樂歌",
    "X09n0240_056:0102a14": "頌讚歎如來淨修語業。於諸佛所聽聞正法不惜身",
    "X09n0240_056:0102a15": "命淨修語業。捨身承事一切菩薩及諸法師而受妙",
    "X09n0240_056:0102a16": "法淨修語業。是為十。若菩薩摩訶薩以此十事淨修",
    "X09n0240_056:0102a17": "語業。則得十種守護。何等為十。所謂天王為首一切",
    "X09n0240_056:0102a18": "天眾而為守護。龍王為首一切龍眾而為守護。夜叉",
    "X09n0240_056:0102a19": "王為首。乾闥婆王為首。阿修羅王為首。迦樓羅王為",
    "X09n0240_056:0102a20": "首。緊那羅王為首。摩睺羅伽王為首。梵王為首。一一",
    "X09n0240_056:0102a21": "皆與自己徒眾而為守護。如來法王為首一切法師",
    "X09n0240_056:0102a22": "皆悉守護。是為十。佛子。菩薩摩訶薩得此守護已。則",
    "X09n0240_056:0102a23": "能成辦十種大事。何等為十。所謂一切眾生皆令歡",
    "X09n0240_056:0102a24": "喜。一切世界悉能往詣。一切諸根皆能了知。一切勝",
    "X09n0240_056:0102b01": "解悉令清淨。一切煩惱皆令除斷。一切習氣皆令捨",
    "X09n0240_056:0102b02": "離。一切欲樂皆令明潔。一切深心悉使增長。一切法",
    "X09n0240_056:0102b03": "界悉令周徧。一切涅槃普令明見。是為十。佛子。菩薩",
    "X09n0240_056:0102b04": "摩訶薩有十種心。何等為十。所謂如大地心。能持能",
    "X09n0240_056:0102b05": "長一切眾生諸善根故。如大海心。一切諸佛無量無",
    "X09n0240_056:0102b06": "邊大智法水悉流入故。如須彌山王心。置一切眾生",
    "X09n0240_056:0102b07": "於出世間最上善根處故。如摩尼寶王心。樂欲清淨",
    "X09n0240_056:0102b08": "無雜染故。如金剛心。決定深入一切法故。如金剛圍",
    "X09n0240_056:0102b09": "山心。諸魔外道不能動故。如蓮華心。一切世法不能",
    "X09n0240_056:0102b10": "染故。如優曇鉢華心。一切劫中難值遇故。如淨日心",
    "X09n0240_056:0102b11": "破暗障故。如虗空心。不可量故。是為十。若諸菩薩安",
    "X09n0240_056:0102b12": "住其中。則得如來無上大清淨心。佛子。菩薩摩訶薩",
    "X09n0240_056:0102b13": "有十種發心。何等為十。所謂發我當度脫一切眾生",
    "X09n0240_056:0102b14": "心。發我當令一切眾生除斷煩惱心。發我當令一切",
    "X09n0240_056:0102b15": "眾生消滅習氣心。發我當斷除一切疑惑心。發我當",
    "X09n0240_056:0102b16": "除滅一切眾生苦惱心。發我當除滅一切惡道諸難",
    "X09n0240_056:0102b17": "心。發我當敬順一切如來心。發我當善學一切菩薩",
    "X09n0240_056:0102b18": "所學心。發我當於一切世間一一毛端處現一切佛",
    "X09n0240_056:0102b19": "成正覺心。發我當於一切世界擊無上法鼓令諸眾",
    "X09n0240_056:0102b20": "生隨其根欲悉得悟解心。是為十。若諸菩薩安住其",
    "X09n0240_056:0102b21": "中。則得如來無上大發起能事心。佛子。菩薩摩訶薩",
    "X09n0240_056:0102b22": "有十種周徧心。何等為十。所謂周徧一切虗空心。發",
    "X09n0240_056:0102b23": "意廣大故。周徧一切法界心。深入無邊故。周徧一切",
    "X09n0240_056:0102b24": "三世心。一念悉知故。周徧一切佛出現心。於入胎誕",
    "X09n0240_056:0102c01": "生出家成道轉法輪般涅槃悉明了故。周徧一切眾",
    "X09n0240_056:0102c02": "生心。悉知根欲習氣故。周徧一切智慧心。隨順了知",
    "X09n0240_056:0102c03": "法界故。周徧一切無邊心。知諸幻網差別故。周徧一",
    "X09n0240_056:0102c04": "切無生心。不得諸法自性故。周徧一切無礙心。不住",
    "X09n0240_056:0102c05": "自心他心故。周徧一切自在心。一念普現成佛故。是",
    "X09n0240_056:0102c06": "為十。若諸菩薩安住其中。則得無量無上佛法周徧",
    "X09n0240_056:0102c07": "莊嚴。佛子。菩薩摩訶薩有十種根。何等為十。所謂歡",
    "X09n0240_056:0102c08": "喜根。見一切佛信不壞故。希望根。所聞佛法皆悟解",
    "X09n0240_056:0102c09": "故。不退根一切作事皆究竟故。安住根不斷一切菩",
    "X09n0240_056:0102c10": "薩行故。微細根入般若波羅蜜微妙理故。不休息根",
    "X09n0240_056:0102c11": "究竟一切眾生事故。如金剛根證知一切諸法性故。",
    "X09n0240_056:0102c12": "金剛光燄根普照一切佛境界故。無差別根一切如",
    "X09n0240_056:0102c13": "來同一身故。無礙際根深入如來十種力故。是為十。",
    "X09n0240_056:0102c14": "若諸菩薩安住其中。則得如來無上大智圓滿根。佛",
    "X09n0240_056:0102c15": "子。菩薩摩訶薩有十種深心。何等為十。所謂不染一",
    "X09n0240_056:0102c16": "切世間法深心。不雜一切二乘道深心。了達一切佛",
    "X09n0240_056:0102c17": "菩提深心。隨順一切智智道深心。不為一切眾魔外",
    "X09n0240_056:0102c18": "道所動深心。淨修一切如來圓滿智深心。受持一切",
    "X09n0240_056:0102c19": "所聞法深心。不著一切受生處深心。具足一切微細",
    "X09n0240_056:0102c20": "智深心。修一切諸佛法深心。是為十。若諸菩薩安住",
    "X09n0240_056:0102c21": "其中。則得一切智無上清淨深心。佛子。菩薩摩訶薩",
    "X09n0240_056:0102c22": "有十種增上深心。何等為十。所謂不退轉增上深心。",
    "X09n0240_056:0102c23": "積集一切善根故。離疑惑增上深心。解一切如來密",
    "X09n0240_056:0102c24": "語故。正持增上深心。大願大行所流故。最勝增上深",
    "X09n0240_056:0103a01": "心。深入一切佛法故。為主增上深心。一切佛法自在",
    "X09n0240_056:0103a02": "故。廣大增上深心。普入種種法門故。上首增上深心。",
    "X09n0240_056:0103a03": "一切所作成辦故。自在增上深心。一切三昧神通變",
    "X09n0240_056:0103a04": "化莊嚴故。安住增上深心。攝受本願故。無休息增上",
    "X09n0240_056:0103a05": "深心。成熟一切眾生故。是為十。若諸菩薩安住此法。",
    "X09n0240_056:0103a06": "則得一切諸佛無上清淨增上深心。佛子。菩薩摩訶",
    "X09n0240_056:0103a07": "薩有十種勤修。何等為十。所謂布施勤修。悉捨一切",
    "X09n0240_056:0103a08": "不求報故。持戒勤修。頭陀苦行少欲知足無所欺故。",
    "X09n0240_056:0103a09": "忍辱勤修。離自他想忍一切惡。畢竟不生恚害心故。",
    "X09n0240_056:0103a10": "精進勤修。身語意業未曾散亂。一切所作皆不退轉",
    "X09n0240_056:0103a11": "至究竟故。禪定勤修。解脫三昧出現神通。離一切欲",
    "X09n0240_056:0103a12": "煩惱鬪諍諸眷屬故。智慧勤修。修習積聚一切功德",
    "X09n0240_056:0103a13": "無厭倦故。大慈勤修。知諸眾生無自性故。大悲勤修。",
    "X09n0240_056:0103a14": "知諸法空普代一切眾生受苦無疲厭故。覺悟如來",
    "X09n0240_056:0103a15": "十力勤修。了達無礙示眾生故。不退法輪勤修。轉至",
    "X09n0240_056:0103a16": "一切眾生心故。是為十。若諸菩薩安住此法。則得如",
    "X09n0240_056:0103a17": "來無上大智慧勤修。佛子。菩薩摩訶薩有十種決定",
    "X09n0240_056:0103a18": "解。何等為十。所謂最上決定解。種植尊重善根故。莊",
    "X09n0240_056:0103a19": "嚴決定解。出生種種莊嚴故。廣大決定解其心未曾",
    "X09n0240_056:0103a20": "狹劣故。寂滅決定解能入甚深法性故。普徧決定解",
    "X09n0240_056:0103a21": "發心無所不及故。堪任決定解能受佛力加持故。堅",
    "X09n0240_056:0103a22": "固決定解摧破一切魔業故。明斷決定解了知一切",
    "X09n0240_056:0103a23": "業報故。現前決定解隨意能現神通故。紹隆決定解",
    "X09n0240_056:0103a24": "一切佛所得記故。自在決定解隨意隨時成佛故。是",
    "X09n0240_056:0103b01": "為十。若諸菩薩安住此法。則得如來無上決定解。佛",
    "X09n0240_056:0103b02": "子。菩薩摩訶薩有十種決定解知諸世界。何等為十。",
    "X09n0240_056:0103b03": "所謂知一切世界入一世界。知一世界入一切世界。",
    "X09n0240_056:0103b04": "知一切世界一如來身一蓮華座皆悉周徧。知一切",
    "X09n0240_056:0103b05": "世界皆如虗空。知一切世界具佛莊嚴。知一切世界",
    "X09n0240_056:0103b06": "菩薩充滿。知一切世界入一毛孔。知一切世界入一",
    "X09n0240_056:0103b07": "眾生身。知一切世界一佛菩提樹一佛道場皆悉周",
    "X09n0240_056:0103b08": "徧。知一切世界一音普徧。令諸眾生各別了知心生",
    "X09n0240_056:0103b09": "歡喜。是為十。若諸菩薩安住此法。則得如來無上佛",
    "X09n0240_056:0103b10": "剎廣大決定解。佛子。菩薩摩訶薩有十種決定解知",
    "X09n0240_056:0103b11": "眾生界。何等為十。所謂知一切眾生界本性無實。知",
    "X09n0240_056:0103b12": "一切眾生界悉入一眾生身。知一切眾生界悉入菩",
    "X09n0240_056:0103b13": "薩身。知一切眾生界悉入如來藏。知一眾生身普入",
    "X09n0240_056:0103b14": "一切眾生界。知一切眾生界悉堪為諸佛法器。知一",
    "X09n0240_056:0103b15": "切眾生界隨其所欲為現釋梵護世身。知一切眾生",
    "X09n0240_056:0103b16": "界隨其所欲為現聲聞獨覺寂靜威儀。知一切眾生",
    "X09n0240_056:0103b17": "界為現菩薩功德莊嚴身。知一切眾生界為現如來",
    "X09n0240_056:0103b18": "相好寂靜威儀開悟眾生。是為十。若諸菩薩安住此",
    "X09n0240_056:0103b19": "法。則得如來無上大威力決定解。佛子。菩薩摩訶薩",
    "X09n0240_056:0103b20": "有十種習氣。何等為十。所謂菩提心習氣。善根習氣。",
    "X09n0240_056:0103b21": "教化眾生習氣。見佛習氣。於清淨世界受生習氣。行",
    "X09n0240_056:0103b22": "習氣。願習氣。波羅蜜習氣。思惟平等法習氣。種種境",
    "X09n0240_056:0103b23": "界差別習氣。是為十。若諸菩薩安住此法。則永離一",
    "X09n0240_056:0103b24": "切煩惱習氣。得如來大智習氣非習氣智。佛子。菩薩",
    "X09n0240_056:0103c01": "摩訶薩有十種取。以此不斷諸菩薩行。何等為十。所",
    "X09n0240_056:0103c02": "謂取一切眾生界。究竟教化故。取一切世界。究竟嚴",
    "X09n0240_056:0103c03": "淨故。取如來修菩薩行為供養故。取善根積集諸佛",
    "X09n0240_056:0103c04": "相好功德故。取大悲滅一切眾生苦故。取大慈與一",
    "X09n0240_056:0103c05": "切眾生一切智樂故。取波羅蜜積集菩薩諸莊嚴故。",
    "X09n0240_056:0103c06": "取善巧方便於一切處皆示現故。取菩提得無礙智",
    "X09n0240_056:0103c07": "故。略說菩薩取一切法。於一切處悉以明智而現了",
    "X09n0240_056:0103c08": "故。是為十。若諸菩薩安住此取。則能不斷諸菩薩行。",
    "X09n0240_056:0103c09": "得一切如來無上無所取法。佛子。菩薩摩訶薩有十",
    "X09n0240_056:0103c10": "種修。何等為十。所謂修諸波羅蜜。修學。修慧。修義。修",
    "X09n0240_056:0103c11": "法。修出離。修示現。修勤行匪懈。修成等正覺。修轉正",
    "X09n0240_056:0103c12": "法輪。是為十。若諸菩薩安住其中。則得無上修修一",
    "X09n0240_056:0103c13": "切法。佛子。菩薩摩訶薩有十種成就佛法。何等為十。",
    "X09n0240_056:0103c14": "所謂不離善知識成就佛法。深信佛語成就佛法。不",
    "X09n0240_056:0103c15": "謗正法成就佛法。以無量無盡善根迴向成就佛法。",
    "X09n0240_056:0103c16": "信解如來境界無邊際成就佛法。知一切世界境界",
    "X09n0240_056:0103c17": "成就佛法。不捨法界境界成就佛法。遠離諸魔境界",
    "X09n0240_056:0103c18": "成就佛法。正念一切諸佛境界成就佛法。樂求如來",
    "X09n0240_056:0103c19": "十力境界成就佛法。是為十。若諸菩薩安住此法。則",
    "X09n0240_056:0103c20": "得成就如來無上大智慧。佛子。菩薩摩訶薩有十種",
    "X09n0240_056:0103c21": "退失佛法應當遠離。何等為十。所謂輕慢善知識退",
    "X09n0240_056:0103c22": "失佛法。畏生死苦退失佛法。厭修菩薩行退失佛法。",
    "X09n0240_056:0103c23": "不樂住世間退失佛法。耽著三昧退失佛法。執取善",
    "X09n0240_056:0103c24": "根退失佛法。誹謗正法退失佛法。斷菩薩行退失佛",
    "X09n0240_056:0104a01": "法。樂二乘道退失佛法。嫌恨諸菩薩退失佛法。是為",
    "X09n0240_056:0104a02": "十。若諸菩薩安住此法。則入菩薩離生道。佛子。菩薩",
    "X09n0240_056:0104a03": "摩訶薩有十種離生道。何等為十。所謂出生般若波",
    "X09n0240_056:0104a04": "羅蜜而恒觀察一切眾生是為一。遠離諸見而度脫",
    "X09n0240_056:0104a05": "一切見縛眾生是為二。不念一切相而不捨一切著",
    "X09n0240_056:0104a06": "相眾生是為三。超過三界而常在一切世界是為四。",
    "X09n0240_056:0104a07": "永離煩惱而與一切眾生共居是為五。得離欲法而",
    "X09n0240_056:0104a08": "常以大悲哀愍一切著欲眾生是為六。常樂寂靜而",
    "X09n0240_056:0104a09": "恒示現一切眷屬是為七。離世間生而死此生彼起",
    "X09n0240_056:0104a10": "菩薩行是為八。不染一切世間法而不斷一切世間",
    "X09n0240_056:0104a11": "所作是為九。諸佛菩提已現其前而不捨菩薩一切",
    "X09n0240_056:0104a12": "願行是為十。佛子。是為菩薩摩訶薩十種離生道。出",
    "X09n0240_056:0104a13": "離世間不與世共。而亦不雜二乘之行。若諸菩薩安",
    "X09n0240_056:0104a14": "住此法。則得菩薩決定法。佛子。菩薩摩訶薩有十種",
    "X09n0240_056:0104a15": "決定法。何等為十。所謂決定於如來種族中生。決定",
    "X09n0240_056:0104a16": "於諸佛境界中住。決定了知菩薩所作事。決定安住",
    "X09n0240_056:0104a17": "諸波羅蜜。決定得預如來眾會。決定能顯如來種性。",
    "X09n0240_056:0104a18": "決定安住如來力。決定深入佛菩提。決定與一切如",
    "X09n0240_056:0104a19": "來同一身。決定與一切如來所住無有二。是為十。佛",
    "X09n0240_056:0104a20": "子。菩薩摩訶薩有十種出生佛法道。何等為十。所謂",
    "X09n0240_056:0104a21": "隨順善友是出生佛法道。同種善根故。深心信解是",
    "X09n0240_056:0104a22": "出生佛法道。知佛自在故。發大誓願是出生佛法道。",
    "X09n0240_056:0104a23": "其心寬廣故。忍自善根是出生佛法道。知業不失故。",
    "X09n0240_056:0104a24": "一切劫修行無厭足是出生佛法道。盡未來際故。阿",
    "X09n0240_056:0104b01": "僧祇世界皆示現是出生佛法道。成熟眾生故。不斷",
    "X09n0240_056:0104b02": "菩薩行是出生佛法道。增長大悲故。無量心是出生",
    "X09n0240_056:0104b03": "佛法道。一念徧一切虗空界故。殊勝行是出生佛法",
    "X09n0240_056:0104b04": "道。本所修行無失壞故。如來種是出生佛法道。令一",
    "X09n0240_056:0104b05": "切眾生樂發菩提心。以一切善法資持故。是為十。若",
    "X09n0240_056:0104b06": "諸菩薩安住此法。則得大丈夫名號。佛子。菩薩摩訶",
    "X09n0240_056:0104b07": "薩有十種大丈夫名號。何等為十。所謂名為菩提薩",
    "X09n0240_056:0104b08": "埵。菩提智所生故。名為摩訶薩埵。安住大乘故。名為",
    "X09n0240_056:0104b09": "第一薩埵。證第一法故。名為勝薩埵。覺悟勝法故。名",
    "X09n0240_056:0104b10": "名為最勝薩埵。智慧最勝故。名為上薩埵。起上精進",
    "X09n0240_056:0104b11": "故。名為無上薩埵。開示無上法故。名為力薩埵。廣知",
    "X09n0240_056:0104b12": "十力故。名為無等薩埵。世間無比故。名為不思議薩",
    "X09n0240_056:0104b13": "埵。一念成佛故。是為十。若諸菩薩得此名號。則成就",
    "X09n0240_056:0104b14": "菩薩道。佛子。菩薩摩訶薩有十種道。何等為十。所謂",
    "X09n0240_056:0104b15": "一道是菩薩道。不捨獨一菩提心故。二道是菩薩道。",
    "X09n0240_056:0104b16": "出生智慧及方便故。三道是菩薩道。行空無相無願",
    "X09n0240_056:0104b17": "不著三界故。四行是菩薩道。懺除罪障隨喜福德。恭",
    "X09n0240_056:0104b18": "敬尊重勸請如來。善巧迴向無休息故。五根是菩薩",
    "X09n0240_056:0104b19": "道。安住淨信堅固不動。起大精進所作究竟。一向正",
    "X09n0240_056:0104b20": "念無異攀緣。巧知三昧入出方便。善能分別智慧境",
    "X09n0240_056:0104b21": "界故。六通是菩薩道。所謂天眼。悉見一切世界所有",
    "X09n0240_056:0104b22": "眾色。知諸眾生死此生彼故。天耳。悉聞諸佛說法受",
    "X09n0240_056:0104b23": "持憶念。廣為眾生隨根演暢故。他心智能知他心自",
    "X09n0240_056:0104b24": "在無礙故。宿命念憶知過去一切劫數增長善根故。",
    "X09n0240_056:0104c01": "神足通隨所應化一切眾生種種為現令樂法故。漏",
    "X09n0240_056:0104c02": "盡智現證實際起菩薩行不斷絕故。七念是菩薩道。",
    "X09n0240_056:0104c03": "所謂念佛。於一毛孔見無量佛開悟一切眾生心故。",
    "X09n0240_056:0104c04": "念法。不離一如來眾會於一切如來眾會中親承妙",
    "X09n0240_056:0104c05": "法。隨諸眾生根性欲樂而為演說令悟入故。念僧恒",
    "X09n0240_056:0104c06": "相續見無有休息。於一切世間見菩薩故。念捨了知",
    "X09n0240_056:0104c07": "一切菩薩捨行增長廣大布施心故。念戒不捨菩提",
    "X09n0240_056:0104c08": "心以一切善根迴向眾生故。念天常憶念兜率陀天",
    "X09n0240_056:0104c09": "宮一生補處菩薩故。念眾生智慧方便教化調伏普",
    "X09n0240_056:0104c10": "及一切無間斷故。隨順菩提八聖道是菩薩道。所謂",
    "X09n0240_056:0104c11": "行正見道。遠離一切諸邪見故。起正思惟。捨妄分別",
    "X09n0240_056:0104c12": "心常隨順一切智故。常行正語離語四過順聖言故。",
    "X09n0240_056:0104c13": "恒修正業教化眾生令調伏故。安住正命頭陀知足",
    "X09n0240_056:0104c14": "威儀審正。隨順菩提行四聖種。一切過失皆永離故。",
    "X09n0240_056:0104c15": "起正精進勤修一切菩薩苦行。入佛十力無罣礙故。",
    "X09n0240_056:0104c16": "心常正念悉能憶持一切言音。除滅世間散動心故。",
    "X09n0240_056:0104c17": "心常正定善入菩薩不思議解脫門。於一三昧中出",
    "X09n0240_056:0104c18": "生一切諸三昧故。入九次第定是菩薩道。所謂離欲",
    "X09n0240_056:0104c19": "恚害。而以一切語業說法無礙。滅除覺觀。而以一切",
    "X09n0240_056:0104c20": "智覺觀教化眾生。捨離喜愛而見一切佛心大歡喜。",
    "X09n0240_056:0104c21": "離世間樂而隨順出世菩薩道樂。從此不動入無色",
    "X09n0240_056:0104c22": "定。而亦不捨欲色受生。雖住滅一切想受定。而亦不",
    "X09n0240_056:0104c23": "息菩薩行故。學佛十力是菩薩道。所謂善知是處非",
    "X09n0240_056:0104c24": "處智。善知一切眾生去來現在業報因果智。善知一",
    "X09n0240_056:0105a01": "切眾生上中下根不同隨宜說法智。善知一切眾生",
    "X09n0240_056:0105a02": "種種無量性智。善知一切眾生輭中上解差別令入",
    "X09n0240_056:0105a03": "法方便智。徧一切世間一切剎一切三世一切劫。普",
    "X09n0240_056:0105a04": "現如來形相威儀而亦不捨菩薩所行智。善知一切",
    "X09n0240_056:0105a05": "諸禪解脫及諸三昧。若垢若淨。時與非時。方便出生",
    "X09n0240_056:0105a06": "諸菩薩解脫門智。知一切眾生於諸趣中死此生彼",
    "X09n0240_056:0105a07": "差別智。於一念中悉知三世一切劫數智。善知一切",
    "X09n0240_056:0105a08": "眾生樂欲諸使惑習滅盡智。而不捨離諸菩薩行。是",
    "X09n0240_056:0105a09": "為十。若諸菩薩安住此法。則得一切如來無上巧方",
    "X09n0240_056:0105a10": "便道。佛子。菩薩摩訶薩有無量道。無量助道。無量修",
    "X09n0240_056:0105a11": "道。無量莊嚴道。佛子。菩薩摩訶薩有十種無量道。何",
    "X09n0240_056:0105a12": "等為十。所謂虗空無量故菩薩道亦無量。法界無邊",
    "X09n0240_056:0105a13": "故菩薩道亦無量。眾生界無盡故菩薩道亦無量。世",
    "X09n0240_056:0105a14": "界無際故菩薩道亦無量。劫數不可盡故菩薩道亦",
    "X09n0240_056:0105a15": "無量。一切眾生語言法無量故菩薩道亦無量。如來",
    "X09n0240_056:0105a16": "身無量故菩薩道亦無量。佛音聲無量故菩薩道亦",
    "X09n0240_056:0105a17": "無量。如來力無量故菩薩道亦無量。一切智智無量",
    "X09n0240_056:0105a18": "故菩薩道亦無量。是為十。佛子。菩薩摩訶薩有十種",
    "X09n0240_056:0105a19": "無量助道。所謂如虗空界無量。菩薩集助道亦無量。",
    "X09n0240_056:0105a20": "如法界無邊。菩薩集助道亦無邊。如眾生界無盡。菩",
    "X09n0240_056:0105a21": "薩集助道亦無盡。如世界無際。菩薩集助道亦無際。",
    "X09n0240_056:0105a22": "如劫數說不可盡。菩薩集助道亦一切世間說不能",
    "X09n0240_056:0105a23": "盡。如眾生語言法無量。菩薩集助道出生智慧知語",
    "X09n0240_056:0105a24": "言法亦無量。如如來身無量。菩薩集助道徧一切眾",
    "X09n0240_056:0105b01": "生一切剎一切世一切劫亦無量。如佛音聲無量。菩",
    "X09n0240_056:0105b02": "薩出一言音周徧法界。一切眾生無不聞知故所集",
    "X09n0240_056:0105b03": "助道亦無量。如佛力無量。菩薩承如來力積集助道",
    "X09n0240_056:0105b04": "亦無量。如一切智智無量。菩薩積集助道亦如是無",
    "X09n0240_056:0105b05": "有量。是為十。若諸菩薩安住此法。則得如來無量智",
    "X09n0240_056:0105b06": "慧。佛子。菩薩摩訶薩有十種無量修道。何等為十。所",
    "X09n0240_056:0105b07": "謂不來不去修。身語意業無動作故。不增不減修。如",
    "X09n0240_056:0105b08": "本性故。非有非無修。無自性故。如幻如夢如影如響",
    "X09n0240_056:0105b09": "如鏡中像如熱時燄如水中月修。離一切執著故。空",
    "X09n0240_056:0105b10": "無相無願無作修。明見三界而集福德不休息故。不",
    "X09n0240_056:0105b11": "可說無言說離言說修。遠離施設安立法故。不壞法",
    "X09n0240_056:0105b12": "界修。智慧現知一切法故。不壞真如實際修。普入真",
    "X09n0240_056:0105b13": "如實際虗空際故。廣大智慧修。諸有所作力無盡故。",
    "X09n0240_056:0105b14": "住如來十力四無所畏一切智智平等修。現見一切",
    "X09n0240_056:0105b15": "法無疑惑故。是為十。若諸菩薩安住此法。則得如來",
    "X09n0240_056:0105b16": "一切智無上善巧修。佛子。菩薩摩訶薩有十種莊嚴",
    "X09n0240_056:0105b17": "道。何等為十。佛子。菩薩摩訶薩不離欲界。入色界無",
    "X09n0240_056:0105b18": "色界禪定解脫及諸三昧。亦不因此而受彼生。是為",
    "X09n0240_056:0105b19": "第一莊嚴道。智慧現前入聲聞道。不以此道而取出",
    "X09n0240_056:0105b20": "離。是為第二莊嚴道。智慧現前入辟支佛道。而起大",
    "X09n0240_056:0105b21": "悲無有休息。是為第三莊嚴道。雖有人天眷屬圍繞",
    "X09n0240_056:0105b22": "百千綵女歌舞侍從。未曾暫捨禪定解脫及諸三昧。",
    "X09n0240_056:0105b23": "是為第四莊嚴道。與一切眾生受諸欲樂共相娛樂。",
    "X09n0240_056:0105b24": "乃至未曾於一念間捨離菩薩平等三昧。是為第五",
    "X09n0240_056:0105c01": "莊嚴道。已到一切世間彼岸。於諸世法悉無所著。而",
    "X09n0240_056:0105c02": "亦不捨度眾生行。是為第六莊嚴道。安住正道正智",
    "X09n0240_056:0105c03": "正見。而能示入一切邪道。不取為實。不執為淨。令彼",
    "X09n0240_056:0105c04": "眾生遠離邪法。是為第七莊嚴道。常善護持如來淨",
    "X09n0240_056:0105c05": "戒。身語意業無諸過失。為欲教化犯戒眾生示行一",
    "X09n0240_056:0105c06": "切凡愚之行。雖已具足清淨福德住菩薩趣。而示生",
    "X09n0240_056:0105c07": "於一切地獄畜生餓鬼及諸險難貧窮等處。令彼眾",
    "X09n0240_056:0105c08": "生皆得解脫。而實菩薩不生彼趣。是為第八莊嚴道。",
    "X09n0240_056:0105c09": "不由他教得無礙辯智慧光明普能照了一切佛法。",
    "X09n0240_056:0105c10": "為一切如來神力所持。與一切諸佛同一法身。成就",
    "X09n0240_056:0105c11": "一切堅固大人明淨密法。安住一切平等諸乘。諸佛",
    "X09n0240_056:0105c12": "境界皆現其前。具足一切世智光明照見一切諸眾",
    "X09n0240_056:0105c13": "生界。能為眾生作知法師而示求正法未曾休息。雖",
    "X09n0240_056:0105c14": "實與眾生作無上師。而示行尊敬闍黎和尚。何以故。",
    "X09n0240_056:0105c15": "菩薩摩訶薩善巧方便住菩薩道。隨其所應皆為示",
    "X09n0240_056:0105c16": "現。是為第九莊嚴道。善根具足諸行究竟。一切如來",
    "X09n0240_056:0105c17": "所共灌頂。到一切法自在彼岸。無礙法繒以冠其首。",
    "X09n0240_056:0105c18": "其身徧至一切世界普現如來無礙之身。於法自在",
    "X09n0240_056:0105c19": "最上究竟。轉於無礙清淨法輪。一切菩薩自在之法",
    "X09n0240_056:0105c20": "皆已成就。而為眾生故於一切國土示現受生。與三",
    "X09n0240_056:0105c21": "世諸佛同一境界而不廢菩薩行。不捨菩薩法。不懈",
    "X09n0240_056:0105c22": "菩薩業。不離菩薩道。不弛菩薩儀。不斷菩薩取。不息",
    "X09n0240_056:0105c23": "菩薩巧方便。不絕菩薩所作事。不厭菩薩生成用。不",
    "X09n0240_056:0105c24": "止菩薩住持力。何以故。菩薩欲疾證阿耨多羅三藐",
    "X09n0240_056:0106a01": "三菩提。觀一切智門修菩薩行無休息故。是為第十",
    "X09n0240_056:0106a02": "莊嚴道。若諸菩薩安住此法。則得如來無上大莊嚴",
    "X09n0240_056:0106a03": "道。亦不捨菩薩道。佛子。菩薩摩訶薩有十種足。何等",
    "X09n0240_056:0106a04": "為十。所謂持戒足。殊勝大願悉成滿故。精進足。集一",
    "X09n0240_056:0106a05": "切菩提分法不退轉故。神通足隨眾生欲令歡喜故。",
    "X09n0240_056:0106a06": "神力足不離一佛剎往一切佛剎故。深心足願求一",
    "X09n0240_056:0106a07": "切殊勝法故。堅誓足一切所作咸究竟故。隨順足不",
    "X09n0240_056:0106a08": "違一切尊者教故。樂法足聞持一切佛所說法不疲",
    "X09n0240_056:0106a09": "懈故。法雨足為眾演說無怯弱故。修行足一切諸惡",
    "X09n0240_056:0106a10": "悉遠離故。是為十。若諸菩薩安住此法。則得如來無",
    "X09n0240_056:0106a11": "上最勝足。若一舉步。悉能徧至一切世界。佛子。菩薩",
    "X09n0240_056:0106a12": "摩訶薩有十種手。何等為十。所謂深信手。於佛所說",
    "X09n0240_056:0106a13": "一向忍可究竟受持故。布施手。有來求者隨其所欲",
    "X09n0240_056:0106a14": "皆令充滿故。先意問訊手舒展右掌相迎引故。供養",
    "X09n0240_056:0106a15": "諸佛手集眾福德無疲厭故。多聞善巧手悉斷一切",
    "X09n0240_056:0106a16": "眾生疑故。令超三界手授與眾生拔出欲泥故。置於",
    "X09n0240_056:0106a17": "彼岸手四暴流中救溺眾生故。不悋正法手所有妙",
    "X09n0240_056:0106a18": "法悉以開示故。善用眾論手以智慧藥滅身心病故。",
    "X09n0240_056:0106a19": "恒持智寶手開法光明破煩惱闇故。是為十。若諸菩",
    "X09n0240_056:0106a20": "薩安住此法。則得如來無上手。普覆十方一切世界。",
    "X09n0240_056:0106a21": "佛子。菩薩摩訶薩有十種腹。何等為十。所謂離諂曲",
    "X09n0240_056:0106a22": "腹。心清淨故。離幻偽腹。性質直故。不虗假腹無險詖",
    "X09n0240_056:0106a23": "故。無欺奪腹於一切物無所貪故。斷煩惱腹具智慧",
    "X09n0240_056:0106a24": "故。清淨心腹離諸惡故。觀察飲食腹念如實法故。觀",
    "X09n0240_056:0106b01": "察無作腹覺悟緣起故。覺悟一切出離道腹善成熟",
    "X09n0240_056:0106b02": "深心故。遠離一切邊見垢腹。令一切眾生得入佛腹",
    "X09n0240_056:0106b03": "故。是為十。若諸菩薩安住此法。則得如來無上廣大",
    "X09n0240_056:0106b04": "腹。悉能容受一切眾生。佛子。菩薩摩訶薩有十種藏。",
    "X09n0240_056:0106b05": "何等為十。所謂不斷佛種是菩薩藏。開示佛法無量",
    "X09n0240_056:0106b06": "威德故。增長法種是菩薩藏。出生智慧廣大光明故。",
    "X09n0240_056:0106b07": "住持僧種是菩薩藏。令其得入不退法輪故。覺悟正",
    "X09n0240_056:0106b08": "定眾生是菩薩藏。善隨其時不踰一念故。究竟成熟",
    "X09n0240_056:0106b09": "不定眾生是菩薩藏。令因相續無有間斷故。為邪定",
    "X09n0240_056:0106b10": "眾生發起大悲是菩薩藏。令未來因悉得成就故。滿",
    "X09n0240_056:0106b11": "佛十力不可壞因是菩薩藏。具降伏魔軍無對善根",
    "X09n0240_056:0106b12": "故。最勝無畏大師子吼是菩薩藏。令一切眾生皆歡",
    "X09n0240_056:0106b13": "喜故。得佛十八不共法是菩薩藏。智慧普入一切處",
    "X09n0240_056:0106b14": "故。普了知一切眾生一切剎一切法一切佛是菩薩",
    "X09n0240_056:0106b15": "藏。於一念中悉明見故。是為十。若諸菩薩安住此法。",
    "X09n0240_056:0106b16": "則得如來無上善根不可壞大智慧藏。佛子。菩薩摩",
    "X09n0240_056:0106b17": "訶薩有十種心。何等為十。所為精勤心。一切所作悉",
    "X09n0240_056:0106b18": "究竟故。不懈心。積集相好福德行故。大勇健心。摧破",
    "X09n0240_056:0106b19": "一切諸魔軍故。如理行。心除滅一切諸煩惱故。不退",
    "X09n0240_056:0106b20": "轉心乃至菩提終不息故。生清淨心知心不動無所",
    "X09n0240_056:0106b21": "著故。知眾生心隨其解欲令出離故。令入佛法大梵",
    "X09n0240_056:0106b22": "住心知諸眾生種種解欲不以別乘而救護故。空無",
    "X09n0240_056:0106b23": "相無願無作心見三界相不取著故。卍字相金剛堅",
    "X09n0240_056:0106b24": "固勝藏莊嚴心一切眾生數等魔來乃至不能動一",
    "X09n0240_056:0106c01": "毛故。是為十。若諸菩薩安住此法。則得如來無上大",
    "X09n0240_056:0106c02": "智光明藏心。佛子。菩薩摩訶薩有十種被甲。何等為",
    "X09n0240_056:0106c03": "十。所謂被大慈甲。救護一切眾生故。被大悲甲。堪忍",
    "X09n0240_056:0106c04": "一切諸苦故。被大願甲一切所作究竟故。被迴向甲",
    "X09n0240_056:0106c05": "建立一切佛莊嚴故。被福德甲饒益一切諸眾生故。",
    "X09n0240_056:0106c06": "被波羅蜜甲度脫一切諸含識故。被智慧甲滅一切",
    "X09n0240_056:0106c07": "眾生煩惱闇故。被善巧方便甲生普門善根故。被一",
    "X09n0240_056:0106c08": "切智心堅固不散亂甲不樂餘乘故。被一心決定甲",
    "X09n0240_056:0106c09": "於一切法離疑惑故。是為十。若諸菩薩安住此法。則",
    "X09n0240_056:0106c10": "被如來無上甲冑。悉能摧伏一切魔軍。佛子。菩薩摩",
    "X09n0240_056:0106c11": "訶薩有十種器仗。何等為十。所謂布施是菩薩器仗。",
    "X09n0240_056:0106c12": "摧破一切慳悋故。持戒是菩薩器仗。棄捨一切毀犯",
    "X09n0240_056:0106c13": "故。平等是菩薩器仗斷除一切分別故。智慧是菩薩",
    "X09n0240_056:0106c14": "器仗消滅一切煩惱故。正命是菩薩器仗遠離一切",
    "X09n0240_056:0106c15": "邪命故。善巧方便是菩薩器仗於一切處示現故。略",
    "X09n0240_056:0106c16": "說貪瞋癡等一切煩惱是菩薩器仗以煩惱門度眾",
    "X09n0240_056:0106c17": "生故。生死是菩薩器仗不斷菩薩行教化眾生故。說",
    "X09n0240_056:0106c18": "如實法是菩薩器仗能破一切執著故。一切智是菩",
    "X09n0240_056:0106c19": "薩器仗不捨菩薩行門故。是為十。若諸菩薩安住此",
    "X09n0240_056:0106c20": "法。則能除滅一切眾生長夜所集煩惱結使。佛子。菩",
    "X09n0240_056:0106c21": "薩摩訶薩有十種首。何等為十。所謂涅槃首。無能見",
    "X09n0240_056:0106c22": "頂故。尊敬首。一切人天所敬禮故。廣大勝解首三千",
    "X09n0240_056:0106c23": "界中最為勝故。第一善根首三界眾生咸供養故。荷",
    "X09n0240_056:0106c24": "戴眾生首成就頂上肉髻相故。不輕賤他首於一切",
    "X09n0240_056:0107a01": "處常尊勝故。般若波羅蜜首長養一切功德法故。方",
    "X09n0240_056:0107a02": "便智相應首普現一切同類身故。教化一切眾生首",
    "X09n0240_056:0107a03": "以一切眾生為弟子故。守護諸佛法眼首能令三寶",
    "X09n0240_056:0107a04": "種不斷絕故。是為十。若諸菩薩安住此法。則得如來",
    "X09n0240_056:0107a05": "無上大智慧首。佛子。菩薩摩訶薩有十種眼。所謂肉",
    "X09n0240_056:0107a06": "眼。見一切色故。天眼。見一切眾生心故。慧眼見一切",
    "X09n0240_056:0107a07": "眾生諸根境界故。法眼見一切法如實相故。佛眼見",
    "X09n0240_056:0107a08": "如來十力故。智眼知見諸法故。光明眼見佛光明故。",
    "X09n0240_056:0107a09": "出生死眼見涅槃故。無礙眼所見無障故。一切智眼",
    "X09n0240_056:0107a10": "見普門法界故。是為十。若諸菩薩安住此法。則得如",
    "X09n0240_056:0107a11": "來無上大智慧眼。佛子。菩薩摩訶薩有十種耳。何等",
    "X09n0240_056:0107a12": "為十。所謂聞讚歎聲斷除貪愛。聞毀呰聲斷除瞋恚。",
    "X09n0240_056:0107a13": "聞說二乘不著不求。聞菩薩道歡喜踊躍。聞地獄等",
    "X09n0240_056:0107a14": "諸苦難處。起大悲心發弘誓願。聞說人天勝妙之事。",
    "X09n0240_056:0107a15": "知彼皆是無常之法。聞有讚歎諸佛功德。勤加精進",
    "X09n0240_056:0107a16": "令速圓滿。聞說六度四攝等法。發心修行願到彼岸。",
    "X09n0240_056:0107a17": "聞十方世界一切音聲悉知如響。入不可說甚深妙",
    "X09n0240_056:0107a18": "義。菩薩摩訶薩從初發心乃至道場。常聞正法未曾",
    "X09n0240_056:0107a19": "暫息。而恒不捨化眾生事。是為十。若諸菩薩成就此",
    "X09n0240_056:0107a20": "法。則得如來無上大智慧耳。佛子。菩薩摩訶薩有十",
    "X09n0240_056:0107a21": "種鼻。何等為十。所謂聞諸臭物不以為臭。聞諸香氣",
    "X09n0240_056:0107a22": "不以為香。香臭俱聞其心平等。非香非臭安住於捨。",
    "X09n0240_056:0107a23": "若聞眾生衣服臥具及其支體所有香臭。則能知彼",
    "X09n0240_056:0107a24": "貪恚愚癡等分之行。若聞諸伏藏草木等香。皆如對",
    "X09n0240_056:0107b01": "目前分明辨了。若聞下至阿鼻地獄上至有頂眾生",
    "X09n0240_056:0107b02": "之香。皆知彼過去所行之行。若聞諸聲聞布施持戒",
    "X09n0240_056:0107b03": "多聞慧香。住一切智心不令散動。若聞一切菩薩行",
    "X09n0240_056:0107b04": "香。以平等慧入如來地。聞一切佛智境界香。亦不廢",
    "X09n0240_056:0107b05": "捨諸菩薩行。是為十。若諸菩薩成就此法。則得如來",
    "X09n0240_056:0107b06": "無量無邊清淨鼻。佛子。菩薩摩訶薩有十種舌。何等",
    "X09n0240_056:0107b07": "為十。所謂開示演說無盡眾生行舌。開示演說無盡",
    "X09n0240_056:0107b08": "法門舌。讚歎諸佛無盡功德舌。演暢詞辯無盡舌。開",
    "X09n0240_056:0107b09": "闡大乘助道舌。徧覆十方虗空舌。普照一切佛剎舌。",
    "X09n0240_056:0107b10": "普使眾生悟解舌。悉令諸佛歡喜舌。降伏一切諸魔",
    "X09n0240_056:0107b11": "外道除滅一切生死煩惱令至涅槃舌。是為十。若諸",
    "X09n0240_056:0107b12": "菩薩成就此法。則得如來徧覆一切諸佛國土無上",
    "X09n0240_056:0107b13": "舌。佛子。菩薩摩訶薩有十種身。何等為十。所謂人身。",
    "X09n0240_056:0107b14": "為教化一切諸人故。非人身。為教化地獄畜生餓鬼",
    "X09n0240_056:0107b15": "故。天身為教化欲界色界無色界眾生故。學身示現",
    "X09n0240_056:0107b16": "學地故。無學身示現阿羅漢地故。獨覺身教化令入",
    "X09n0240_056:0107b17": "辟支佛地故。菩薩身令成就大乘故。如來身智水灌",
    "X09n0240_056:0107b18": "頂故。意生身善巧出生故。無漏法身以無功用示現",
    "X09n0240_056:0107b19": "一切眾生身故。是為十。若諸菩薩成就此法。則得如",
    "X09n0240_056:0107b20": "來無上之身。佛子。菩薩摩訶薩有十種意。何等為十。",
    "X09n0240_056:0107b21": "所謂上首意。發起一切善根故。安住意。深信堅固不",
    "X09n0240_056:0107b22": "動故。深入意隨順佛法而解故。內了意知諸眾生心",
    "X09n0240_056:0107b23": "樂故。無亂意一切煩惱不雜故。明淨意客塵不能染",
    "X09n0240_056:0107b24": "著故。善觀眾生意無有一念失時故。善擇所作意未",
    "X09n0240_056:0107c01": "曾一處生過故。密護諸根意調伏不令馳散故。善入",
    "X09n0240_056:0107c02": "三昧意深入佛三昧無我我所故。是為十。若諸菩薩",
    "X09n0240_056:0107c03": "安住此法。則得一切佛無上意。佛子。菩薩摩訶薩有",
    "X09n0240_056:0107c04": "十種行。何等為十。所謂聞法行。愛樂於法故。說法行。",
    "X09n0240_056:0107c05": "利益眾生故。離貪恚癡怖畏行調伏自心故。欲界行",
    "X09n0240_056:0107c06": "教化欲界眾生故。色無色界三昧行令速轉還故。趣",
    "X09n0240_056:0107c07": "向法義行速得智慧故。一切生處行自在教化眾生",
    "X09n0240_056:0107c08": "故。一切佛剎行禮拜供養諸佛故。涅槃行不斷生死",
    "X09n0240_056:0107c09": "相續故。成滿一切佛法行不捨菩薩法行故。是為十。",
    "X09n0240_056:0107c10": "若諸菩薩安住此法。則得如來無來無去行。佛子。菩",
    "X09n0240_056:0107c11": "薩摩訶薩有十種住。何等為十。所謂菩提心住。曾不",
    "X09n0240_056:0107c12": "忘失故。波羅蜜住。不厭助道故。說法住增長智慧故。",
    "X09n0240_056:0107c13": "阿蘭若住證大禪定故。隨順一切智頭陀知足四聖",
    "X09n0240_056:0107c14": "種住少欲少事故。深信住荷負正法故。親近如來住",
    "X09n0240_056:0107c15": "學佛威儀故。出生神通住圓滿大智故。得忍住滿足",
    "X09n0240_056:0107c16": "授記故。道場住具足力無畏一切佛法故。是為十。若",
    "X09n0240_056:0107c17": "諸菩薩安住此法。則得一切智無上住。佛子。菩薩摩",
    "X09n0240_056:0107c18": "訶薩有十種坐。何等為十。所謂轉輪王坐。興十善道",
    "X09n0240_056:0107c19": "故。四天王坐。於一切世間自在安立佛法故。帝釋坐",
    "X09n0240_056:0107c20": "與一切眾生為勝主故。梵天坐於自他心得自在故。",
    "X09n0240_056:0107c21": "師子坐能說法故。正法坐以總持辯才力而開示故。",
    "X09n0240_056:0107c22": "堅固坐誓願究竟故。大慈坐令惡眾生悉歡喜故。大",
    "X09n0240_056:0107c23": "悲坐忍一切苦不疲厭故。金剛坐降伏眾魔及外道",
    "X09n0240_056:0107c24": "故。是為十。若諸菩薩安住此法。則得如來無上正覺",
    "X09n0240_056:0108a01": "坐。佛子。菩薩摩訶薩有十種臥。何等為十。所謂寂靜",
    "X09n0240_056:0108a02": "臥。身心憺怕故。禪定臥。如理修行故。三昧臥身心柔",
    "X09n0240_056:0108a03": "輭故。梵天臥不惱自他故。善業臥於後不悔故。正信",
    "X09n0240_056:0108a04": "臥不可傾動故。正道臥善友開覺故。妙願臥善巧迴",
    "X09n0240_056:0108a05": "向故。一切事畢臥所作成辦故。捨諸功用臥一切慣",
    "X09n0240_056:0108a06": "習故。是為十。若諸菩薩安住此法。則得如來無上大",
    "X09n0240_056:0108a07": "法臥。悉能開悟一切眾生。佛子。菩薩摩訶薩有十種",
    "X09n0240_056:0108a08": "所住處。何等為十。所謂以大慈為所住處。於一切眾",
    "X09n0240_056:0108a09": "生心平等故。以大悲為所住處。不輕未學故。以大喜",
    "X09n0240_056:0108a10": "為所住處離一切憂惱故。以大捨為所住處於有為",
    "X09n0240_056:0108a11": "無為平等故。以一切波羅蜜為所住處菩提心為首",
    "X09n0240_056:0108a12": "故。以一切空為所住處善巧觀察故。以無相為所住",
    "X09n0240_056:0108a13": "處不出正位故。以無願為所住處觀察受生故。以念",
    "X09n0240_056:0108a14": "慧為所住處忍法成滿故。以一切法平等為所住處",
    "X09n0240_056:0108a15": "得授記莂故。是為十。若諸菩薩安住此法。則得如來",
    "X09n0240_056:0108a16": "無上無礙所住處。佛子。菩薩摩訶薩有十種所行處。",
    "X09n0240_056:0108a17": "何等為十。所謂以正念為所行處。滿足念處故。以諸",
    "X09n0240_056:0108a18": "趣為所行處。正覺法趣故。以智慧為所行處得佛歡",
    "X09n0240_056:0108a19": "喜故。以波羅蜜為所行處滿足一切智智故。以四攝",
    "X09n0240_056:0108a20": "為所行處教化眾生故。以生死為所行處積集善根",
    "X09n0240_056:0108a21": "故。以與一切眾生雜談戲為所行處隨應教化令永",
    "X09n0240_056:0108a22": "離故。以神通為所行處知一切眾生諸根境界故。以",
    "X09n0240_056:0108a23": "善巧方便為所行處般若波羅蜜相應故。以道場為",
    "X09n0240_056:0108a24": "所行處成一切智而不斷菩薩行故。是為十。若諸菩",
    "X09n0240_056:0108b01": "薩安住此法。則得如來無上大智慧所行處。",
    "X09n0240_056:0108b02": "大文第五十種身業下有五十門。答五十問。明十",
    "X09n0240_056:0108b03": "地位中行相。今依漸次分配十地。初地十門。二地",
    "X09n0240_056:0108b04": "六門。三四各五門。五二門。六一門。七八各三門。九",
    "X09n0240_056:0108b05": "二門。十地十三門。今初十門明歡喜地中行。所言",
    "X09n0240_056:0108b06": "地者謂一真如地。乃佛所證究竟法身實際。今為",
    "X09n0240_056:0108b07": "菩薩所履之地故以地能厚載又能出生。謂前三",
    "X09n0240_056:0108b08": "賢所修因種一向散漫。今收入地中。一一出生莊",
    "X09n0240_056:0108b09": "嚴法身功德。以嚴報身之體。故以地名。故上迴向",
    "X09n0240_056:0108b10": "末後結歸成十種身。是乃攝前眾行歸法身故。今",
    "X09n0240_056:0108b11": "初地即以身語意三業為首者。正顯福智二行莊",
    "X09n0240_056:0108b12": "嚴而成報體。所以初地統前深種善根集助道等。",
    "X09n0240_056:0108b13": "以成十種大智慧身。若非一往稱法界性圓融妙",
    "X09n0240_056:0108b14": "行以為莊嚴。則何能致果上十身相海隨好功德",
    "X09n0240_056:0108b15": "哉。是以初地接前迴向之末。即得最勝身口意清",
    "X09n0240_056:0108b16": "淨三業。以眾生迷本法身。妄受根身。無量劫來。三",
    "X09n0240_056:0108b17": "業所造無量無邊染污之業。直至此地。乃得清淨。",
    "X09n0240_056:0108b18": "都成功德。以嚴法身。故初二三地。寄人天乘者。正",
    "X09n0240_056:0108b19": "顯位彌高行彌下。苟有一塵不淨。則障敝性天。安",
    "X09n0240_056:0108b20": "能稱為圓滿報身乎。然十門隨文固有多解。大義",
    "X09n0240_056:0108b21": "不出乎此。第二十種深心下六門明二地中行。別",
    "X09n0240_056:0108b22": "教以初地名真見道。從二地為修道之首。別前教",
    "X09n0240_056:0108b23": "單修戒。今此圓修。先已契證圓融妙理。故名深心。",
    "X09n0240_056:0108b24": "稱理之行一一遍周法界故。初二門明發起淨。正",
    "X09n0240_056:0108c01": "顯契理。後四門名自體淨。以顯稱性修。然所修者",
    "X09n0240_056:0108c02": "十度。則總攝三聚淨戒中攝善法戒攝律儀戒。其",
    "X09n0240_056:0108c03": "決定解明饒益有情戒。以決定明解眾生法界平",
    "X09n0240_056:0108c04": "等無二自性清淨故。稱體而修。此一一稱真如性。",
    "X09n0240_056:0108c05": "圓融無礙故為修道之首也。第三十種習氣下五",
    "X09n0240_056:0108c06": "門明三地中行。言習氣者。由眾生迷一真性。無明",
    "X09n0240_056:0108c07": "所熏成一切煩惱習氣。以全體真如。通成染習。今",
    "X09n0240_056:0108c08": "菩薩以前三賢觀智修法界行時。不管煩惱何如。",
    "X09n0240_056:0108c09": "但直一味依法界智。廣修種種無量妙行。以觀智",
    "X09n0240_056:0108c10": "圓明。更不見有煩惱可斷。故此乃不斷而斷。今既",
    "X09n0240_056:0108c11": "入一真地。融攝前行。將前染習一一熏成菩提淨",
    "X09n0240_056:0108c12": "習。然非此十種習氣。為成佛種子則無以取菩提",
    "X09n0240_056:0108c13": "果。故從此已去。凡所修行皆此十習所熏。發起現",
    "X09n0240_056:0108c14": "行。故為真修。然別教於二地已後正斷俱生習氣。",
    "X09n0240_056:0108c15": "在此圓宗。不必更斷。但只稱此十習而修。則彼習",
    "X09n0240_056:0108c16": "不斷而自斷矣。故修以習氣為首也。次下十種取",
    "X09n0240_056:0108c17": "者以眾生染習。取生死。受五蘊。今菩薩以此十習。",
    "X09n0240_056:0108c18": "而取法身。一一行門嚴成報身。然非此取則法界",
    "X09n0240_056:0108c19": "性中無以現報身相好莊嚴也。此乃不取之取。故",
    "X09n0240_056:0108c20": "所取者大。故為增勝取耳。以前二門為能厭之行。",
    "X09n0240_056:0108c21": "後三門為所起厭行。初門正顯修相。次門明修成",
    "X09n0240_056:0108c22": "勝緣。後門明離退失。總此一地通明修相。故上三",
    "X09n0240_056:0108c23": "地寄人天乘。後四地寄出世間。第四離生道下五",
    "X09n0240_056:0108c24": "門明四地中行。此地寄出世間。故言離生地。經此",
    "X09n0240_056:0109a01": "位修三十七品。故為離生道。所言生者。謂前三地",
    "X09n0240_056:0109a02": "以十種習氣。取菩提果。見其有厭有取。猶如生食",
    "X09n0240_056:0109a03": "在腹。未得消故。又為生澁之生。未純熟故。故外託",
    "X09n0240_056:0109a04": "勝緣。內防退失。及至五地則對治清淨修行增長",
    "X09n0240_056:0109a05": "故為出能離彼生。以離有為行得無生故。顯行純",
    "X09n0240_056:0109a06": "熟離生澁故。名離生道。由修行增長。內德增勝。故",
    "X09n0240_056:0109a07": "外立勝名。名大丈夫。後門正顯對治。地經寄位廣",
    "X09n0240_056:0109a08": "明三十七品。今約實位。即此一門通明對治之法。",
    "X09n0240_056:0109a09": "並是正道。故總收之。五無量道下二門明五地中",
    "X09n0240_056:0109a10": "行。然正道助道皆無量者。以五地聖人涉俗利生。",
    "X09n0240_056:0109a11": "隨順世間。廣行眾行。以正道契如。故心等法界。既",
    "X09n0240_056:0109a12": "已無量。則以真如為所遊履。觸境皆如。道無不在。",
    "X09n0240_056:0109a13": "故所行萬行資緣皆為助道。故境愈大而道亦大。",
    "X09n0240_056:0109a14": "所以治世語言資生業等無不稱真法界。一一無",
    "X09n0240_056:0109a15": "量無邊。所以為不住道行也。第六無量修道下一",
    "X09n0240_056:0109a16": "門明六地行。以般若現前為真修故。由前五地。雖",
    "X09n0240_056:0109a17": "能隨世修無礙行。然未能忘染淨之見。今此六地。",
    "X09n0240_056:0109a18": "以般若現前。觀察無染淨法界。生死涅槃平等。故",
    "X09n0240_056:0109a19": "名無量修。以一一行稱法界量故。前地以修。此方",
    "X09n0240_056:0109a20": "現前故。第七莊嚴道下三門明七地中行。以此地",
    "X09n0240_056:0109a21": "已得染淨平等。故權實雙行以二行交飾。故曰莊",
    "X09n0240_056:0109a22": "嚴。由權實無礙。故自行無染。而能示染隨化。處正",
    "X09n0240_056:0109a23": "入邪。持犯權實故。因體已圓故。生成大用故。得十",
    "X09n0240_056:0109a24": "足故無行不至。得十種手取授自在。故此念念進",
    "X09n0240_056:0109b01": "修一切佛法。向佛智故。即能以四攝廣化眾生。以",
    "X09n0240_056:0109b02": "極法界量中無行不至。故為遠行。八十種腹下三",
    "X09n0240_056:0109b03": "門明八地中行。言腹者。世人之腹多含穢惡。今言",
    "X09n0240_056:0109b04": "八地菩薩已證平等真如。從上所修。一切諸淨功",
    "X09n0240_056:0109b05": "德畢集於此。以此真如體與法界虗空等。無不包",
    "X09n0240_056:0109b06": "容。意明無善不集故。藏者乃腹中之五藏。謂如上",
    "X09n0240_056:0109b07": "功德蘊聚法身。為功德藏。亦能出生利益眾生。正",
    "X09n0240_056:0109b08": "定邪定。皆以大悲而攝受故。十種心者。心為一身",
    "X09n0240_056:0109b09": "之主。謂此所證真如乃法身主。一切任運無功用",
    "X09n0240_056:0109b10": "行利樂有情。皆大用故。前初地身具體而微。此則",
    "X09n0240_056:0109b11": "全體大用無不具足。略舉此三。已見全體。故九地",
    "X09n0240_056:0109b12": "現身說法。皆此大用故。九十種被甲下明九地中",
    "X09n0240_056:0109b13": "行。此地出真如界。現身說法。而入魔界。故以此十",
    "X09n0240_056:0109b14": "種被甲以為防身。以此十種器仗以為破敵。所謂",
    "X09n0240_056:0109b15": "與煩惱魔生死魔共戰。苟無防患之具。未有不被",
    "X09n0240_056:0109b16": "傷損者。況轉魔界為佛界。豈細事乎。第十十種首",
    "X09n0240_056:0109b17": "下明第十地位中行。初言十首者。以此地菩薩十",
    "X09n0240_056:0109b18": "地德圓。居受職位。首出眾聖。故標其首。此地有十",
    "X09n0240_056:0109b19": "三門先寄六根以彰德相圓滿。後寄四儀以顯業",
    "X09n0240_056:0109b20": "用微細。行住二門以表法界為所安住。總而言之。",
    "X09n0240_056:0109b21": "以顯三賢所修稱法界行。莊嚴法身以成報體。今",
    "X09n0240_056:0109b22": "第十地報體已圓。德相具足。成就報身。安住法界。",
    "X09n0240_056:0109b23": "以俟妙覺之果。如轉輪王灌頂太子。以為儲君。故",
    "X09n0240_056:0109b24": "此地菩薩。於佛法雲法雨皆能承受。能行佛事。故",
    "X09n0240_056:0109c01": "如儲君兼理國事也。上十地行竟。下因圓果",
    "X09n0240_056:0109c02": "滿。",
    "X09n0240_056:0109c04": "大方廣佛華嚴經綱要卷第五十六"
}