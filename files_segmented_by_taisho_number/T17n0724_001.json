{
    "T17n0724_001:0450c09": "No. 724",
    "T17n0724_001:0450c10": "佛說罪業應報教化地獄經",
    "T17n0724_001:0450c12": "後漢安息三藏安世高譯",
    "T17n0724_001:0450c13": "如是我聞：一時佛住王舍城耆闍崛山中，與",
    "T17n0724_001:0450c14": "大菩薩摩訶薩及聲聞眷屬俱，亦與比丘、比",
    "T17n0724_001:0450c15": "丘尼、優婆塞、優婆夷及諸天、龍、鬼神等皆悉",
    "T17n0724_001:0450c16": "集會。爾時信相菩薩白佛言：「世尊！今有地",
    "T17n0724_001:0450c17": "獄、餓鬼、畜生、奴婢、貧富、貴賤種類若干，唯願",
    "T17n0724_001:0450c18": "世尊具演說法！若有眾生聞佛說法，如孩子",
    "T17n0724_001:0450c19": "得母、如病得醫、如羸得食、如暗得燈，世尊",
    "T17n0724_001:0450c20": "說法利益眾生亦復如是。」",
    "T17n0724_001:0450c21": "爾時世尊觀時已至，見斯菩薩勸請慇懃，即",
    "T17n0724_001:0450c22": "放眉間白毫相光照于世界——地獄休息，苦痛",
    "T17n0724_001:0450c23": "安寧。爾時一切受罪眾生尋佛光明，來詣佛",
    "T17n0724_001:0450c24": "所；遶佛七匝，為佛作禮；勸請世尊，敷演道化，",
    "T17n0724_001:0450c25": "令此眾生得蒙解脫。",
    "T17n0724_001:0450c26": "爾時信相菩薩為諸眾生而作發起，前白佛",
    "T17n0724_001:0450c27": "言：「世尊！今有受罪眾生，為諸獄卒剉碓斬身，",
    "T17n0724_001:0450c28": "從頭至足乃至其頂；斬之已訖，巧風吹活，",
    "T17n0724_001:0450c29": "而復斬之。何罪所致？」佛言：「以前世時坐不",
    "T17n0724_001:0451a01": "信三尊、不孝父母、屠兒魁膾斬截眾生，故獲",
    "T17n0724_001:0451a02": "斯罪。」「第二，復有眾生身體頑痺，眉鬚墮落舉",
    "T17n0724_001:0451a03": "身洪爛，鳥栖鹿宿人跡永絕，沾污親族人不",
    "T17n0724_001:0451a04": "喜見，名之癩病。何罪所致？」佛言：「以前世時",
    "T17n0724_001:0451a05": "坐不信三尊、不孝父母，破壞塔寺、剝脫道",
    "T17n0724_001:0451a06": "人，斬射賢聖、傷害師長，常無返復、背恩忘",
    "T17n0724_001:0451a07": "義，常行苟且、婬匿尊卑無所忌諱，故獲斯",
    "T17n0724_001:0451a08": "罪。」",
    "T17n0724_001:0451a09": "「第三，復有眾生身體長大，聾騃無足宛轉腹",
    "T17n0724_001:0451a10": "行，唯食泥土以自活命，為諸小蟲之所唼食，",
    "T17n0724_001:0451a11": "常受此苦不可堪處。何罪所致？」佛言：「以前世",
    "T17n0724_001:0451a12": "時坐為人自用、不信好言善語，不孝父母、反戾",
    "T17n0724_001:0451a13": "時君；或為帝主大臣、四鎮方伯、州郡令長、",
    "T17n0724_001:0451a14": "吏禁督護，恃其威勢侵奪民物，無有道理，使",
    "T17n0724_001:0451a15": "民苦悴吁嗟而行。故獲斯罪。」",
    "T17n0724_001:0451a16": "「第四，復有眾生兩目盲瞎，都無所見，或觝樹",
    "T17n0724_001:0451a17": "木或墮溝坑，於時死已，更復受身亦復如",
    "T17n0724_001:0451a18": "是。何罪所致？」佛言：「以前世時坐不信罪福障",
    "T17n0724_001:0451a19": "佛光明，縫鷹眼合、籠繫眾生，皮囊盛頭不得",
    "T17n0724_001:0451a20": "所見。故獲斯罪。」",
    "T17n0724_001:0451a21": "「第五，復有眾生謇吃瘖瘂，口不能言；若有所",
    "T17n0724_001:0451a22": "說，閉目舉手乃不言了。何罪所致？」佛言：「以前",
    "T17n0724_001:0451a23": "世時坐誹謗三尊、輕毀聖道，論他好醜、求人",
    "T17n0724_001:0451a24": "長短，強誣良善、憎嫉賢人。故獲斯罪。」",
    "T17n0724_001:0451a25": "「第六，復有眾生腹大頸細，不能下食；若有所",
    "T17n0724_001:0451a26": "食，變為膿血。何罪所致？」佛言：「以前世時偷",
    "T17n0724_001:0451a27": "盜僧食，或為大會福食屏處偷噉；悋惜己物，",
    "T17n0724_001:0451a28": "但貪他財；常行惡心，與人毒藥，氣息不通。",
    "T17n0724_001:0451a29": "故獲斯罪。」",
    "T17n0724_001:0451b01": "「第七，復有眾生，常為獄卒熱燒鐵釘釘人",
    "T17n0724_001:0451b02": "百節骨頭，釘之已訖自然火生，焚燒身體悉",
    "T17n0724_001:0451b03": "皆焦爛。何罪所致？」佛言：「以前世時坐為針灸",
    "T17n0724_001:0451b04": "醫師，針人身體不能差病；誑他取財，徒受苦",
    "T17n0724_001:0451b05": "痛，令他苦惱。故獲斯罪。」",
    "T17n0724_001:0451b06": "「第八，復有眾生常在鑊湯中，為牛頭阿傍以",
    "T17n0724_001:0451b07": "三股鐵叉，叉人內著鑊湯中，煮之令爛，還",
    "T17n0724_001:0451b08": "復吹活而復煮之。何罪所致？」佛言：「以前世時",
    "T17n0724_001:0451b09": "信邪倒見，祠祀鬼神屠殺眾生，湯灌搣毛、鑊",
    "T17n0724_001:0451b10": "湯煎煮，不可限量。故獲斯罪。」",
    "T17n0724_001:0451b11": "「第九，復有眾生常在火城中，煻煨齊心，四門",
    "T17n0724_001:0451b12": "俱開，若欲趣向，門即閉之，東西馳走，不能自",
    "T17n0724_001:0451b13": "免，為火燒盡。何罪所致？」佛言：「以前世時坐焚",
    "T17n0724_001:0451b14": "燒山澤、火煨雞子、燒他村陌，燒煮眾生身",
    "T17n0724_001:0451b15": "爛皮剝。故獲斯罪。」",
    "T17n0724_001:0451b16": "「第十，復有眾生常在雪山中，寒風所吹，皮肉",
    "T17n0724_001:0451b17": "剝裂，求死不得。何罪所致？」佛言：「以前世時",
    "T17n0724_001:0451b18": "坐橫道作賊，剝脫人衣，使冬月之日令他凍",
    "T17n0724_001:0451b19": "死；生㓟牛羊痛不可堪。故獲斯罪。」",
    "T17n0724_001:0451b20": "「第十一，復有眾生常在刀山、劍樹上，若有所",
    "T17n0724_001:0451b21": "投，即便割傷，支節斷壞。何罪所致？」佛言：「以",
    "T17n0724_001:0451b22": "前世時坐屠殺為業，烹害眾生，屠割剝裂，",
    "T17n0724_001:0451b23": "骨肉分離，頭脚星散，懸於高格，稱量而賣；或",
    "T17n0724_001:0451b24": "復生懸眾生苦痛難處。故獲斯罪。」",
    "T17n0724_001:0451b25": "「第十二，復有眾生五根不具。何罪所致？」佛言：",
    "T17n0724_001:0451b26": "「以前世時坐飛鷹走狗彈射禽獸，或斷其頭，",
    "T17n0724_001:0451b27": "或斷其足，生搣鳥翼。故獲斯罪。」",
    "T17n0724_001:0451b28": "「第十三，復有眾生，攣躄背僂，腰髖不遂，脚跛",
    "T17n0724_001:0451b29": "手拘，不能操涉。何罪所致？」佛言：「以前世時",
    "T17n0724_001:0451c01": "坐為人憯剋，行道安槍；或安射窠，施張弶穽",
    "T17n0724_001:0451c02": "陷墜眾生，頭破脚折，傷損非一。故獲斯罪。」",
    "T17n0724_001:0451c03": "「第十四，復有眾生，常為獄卒桎梏其身，不得",
    "T17n0724_001:0451c04": "免脫。何罪所致？」佛言：「以前世時坐網捕眾",
    "T17n0724_001:0451c05": "生，籠繫而畜，飢窮困苦；或為宰主、令長貪",
    "T17n0724_001:0451c06": "取財錢，枉繫良善，怨苦號天，不得縱意。故",
    "T17n0724_001:0451c07": "獲斯罪。」",
    "T17n0724_001:0451c08": "「第十五，復有眾生或癲、或狂、或癡、或騃，不別",
    "T17n0724_001:0451c09": "好醜。何罪所致？」佛言：「以前世時坐飲酒醉",
    "T17n0724_001:0451c10": "亂，犯三十六失，後得癡身如似醉人，不識尊",
    "T17n0724_001:0451c11": "卑不別好醜。八萬劫墮沸屎地獄，獄卒斬",
    "T17n0724_001:0451c12": "剉，求死不得求生不得，五窮六極長夜受苦，",
    "T17n0724_001:0451c13": "以坐貪酒過。受罪已，始得為人，癃殘跛蹇，為",
    "T17n0724_001:0451c14": "人之所憎嫉；行逢接他橫事，常無樂時。以酒",
    "T17n0724_001:0451c15": "過犯，故獲斯罪。」",
    "T17n0724_001:0451c16": "「第十六，復有眾生其形甚小，陰藏甚大；挽之",
    "T17n0724_001:0451c17": "身疲，皆復進引；行立坐臥，以之為妨。何罪",
    "T17n0724_001:0451c18": "所致？」佛言：「以前世時坐治生販賣，自譽己物，",
    "T17n0724_001:0451c19": "毀呰他財；囂升弄㪷，躡秤前後，欺誑於人。",
    "T17n0724_001:0451c20": "故獲斯罪。」",
    "T17n0724_001:0451c21": "「第十七，復有眾生男根不具，為黃門身，不得",
    "T17n0724_001:0451c22": "妻娶。何罪所致？」佛言：「以前世時坐喜犍象、",
    "T17n0724_001:0451c23": "馬、牛、羊、猪、狗，不可稱數，令此眾生苦痛難忍，",
    "T17n0724_001:0451c24": "死而復穌。故獲斯罪。」",
    "T17n0724_001:0452a01": "「第十八，復有眾生從生至老，無有兒子孤立",
    "T17n0724_001:0452a02": "獨存。何罪所致？」佛言：「以前世時坐為人暴惡，",
    "T17n0724_001:0452a03": "不信罪福；百鳥產乳之時，齎持瓶器，循大水",
    "T17n0724_001:0452a04": "渚，求拾鴻鵠、鸚鵡、鵝、鴈諸鳥子卵，擔歸煮",
    "T17n0724_001:0452a05": "噉；諸鳥失子，悲鳴叫裂，眼中血出。故獲斯罪。」",
    "T17n0724_001:0452a06": "「第十九，復有眾生少小孤寒，無有父母、兄弟，",
    "T17n0724_001:0452a07": "為他作使，辛苦活命；長大成人，橫羅殃禍，縣",
    "T17n0724_001:0452a08": "官所縛，繫閉牢獄；無人追餉，飢窮困苦，無所",
    "T17n0724_001:0452a09": "告及。何罪所致？」佛言：「以前世時坐喜捕",
    "T17n0724_001:0452a10": "拾鵰、鷲、鷹、鷂、熊、羆、虎、豹，枷鎖而畜，孤此眾生，",
    "T17n0724_001:0452a11": "父母、兄弟常恒憂念，悲鳴叫裂，哀感人心；不",
    "T17n0724_001:0452a12": "能供養，常苦飢餓，骨立皮連，求死不得。故獲",
    "T17n0724_001:0452a13": "斯罪。」",
    "T17n0724_001:0452a14": "「第二十，復有眾生其形甚醜，身體黑如漆，兩",
    "T17n0724_001:0452a15": "目復青，頭頰俱垖，皰面平鼻，兩目黃赤，",
    "T17n0724_001:0452a16": "牙齒踈缺，口氣腥臭，矬短癰腫，大腹腰髖，",
    "T17n0724_001:0452a17": "脚復繚戾，僂脊匡肋，費衣健食，惡瘡膿血、",
    "T17n0724_001:0452a18": "水腫乾痟、疥癩癰疽種種諸惡集在其身；",
    "T17n0724_001:0452a19": "雖親附人，人不在意；若他作罪，橫羅其殃；永",
    "T17n0724_001:0452a20": "不見佛、永不聞法、永不識僧。何罪所致？」佛",
    "T17n0724_001:0452a21": "言：「以前世時坐為子不孝父母，為臣不忠其",
    "T17n0724_001:0452a22": "君，為君不敬其下，朋友不以其信，鄉黨不以",
    "T17n0724_001:0452a23": "其齒，朝廷不以其爵；趣為趣作，心意顛倒，無",
    "T17n0724_001:0452a24": "有其度；不信三尊，殺君害師；伐國掠民、攻城",
    "T17n0724_001:0452a25": "破塢、偷寨過盜，惡業非一；美己惡人，侵陵",
    "T17n0724_001:0452a26": "孤老，誣謗賢聖，輕慢尊長，欺誑下賤。一切罪",
    "T17n0724_001:0452a27": "業悉具犯之。眾惡集報，故獲斯罪。」",
    "T17n0724_001:0452a28": "爾時一切諸受罪眾生聞佛作如是說，悲",
    "T17n0724_001:0452a29": "㘁動地，淚下如雨，而白佛言：「唯願世尊久住",
    "T17n0724_001:0452b01": "說法，令我等輩而得解脫！」佛言：「若我久住，",
    "T17n0724_001:0452b02": "薄德之人不種善根，謂我常在，不念無常。善",
    "T17n0724_001:0452b03": "男子！譬如孩兒，母常在側，不生難遭之想；若",
    "T17n0724_001:0452b04": "母去者，便生渴仰思戀之心；母方還來，乃生",
    "T17n0724_001:0452b05": "歡喜。善男子！我今亦復如是，知諸眾生善惡",
    "T17n0724_001:0452b06": "業緣、受報好醜，故般涅槃。」爾時世尊即為",
    "T17n0724_001:0452b07": "此諸受罪眾生而說偈言：",
    "T17n0724_001:0452b08": "「水流不常滿，　　火盛不久然，",
    "T17n0724_001:0452b09": "日出須臾沒，　　月滿已復缺。",
    "T17n0724_001:0452b10": "尊榮豪貴者，　　無常復過是，",
    "T17n0724_001:0452b11": "念當勤精進，　　頂禮無上尊。」",
    "T17n0724_001:0452b12": "爾時世尊說斯偈已，諸受罪眾生白佛言：「世",
    "T17n0724_001:0452b13": "尊！修何善行得離斯苦？」佛言：「當勤孝順父",
    "T17n0724_001:0452b14": "母，敬事師長，歸奉三尊；勤行布施、持戒、忍辱、",
    "T17n0724_001:0452b15": "精進、禪定、智慧，慈悲喜捨，怨親平等，同己無",
    "T17n0724_001:0452b16": "二；不欺孤老，不輕下賤，護彼如己。汝等若能",
    "T17n0724_001:0452b17": "如是修行，則為已得報佛之恩，永離眾苦。」說",
    "T17n0724_001:0452b18": "是經已，菩薩摩訶薩即得阿耨多羅三藐三",
    "T17n0724_001:0452b19": "菩提，聲聞、緣覺即得六通、三明、具八解脫，有",
    "T17n0724_001:0452b20": "得法眼淨。若有眾生得聞是經不墮三塗、八",
    "T17n0724_001:0452b21": "難之處，地獄休息，苦痛安寧。爾時信相菩薩",
    "T17n0724_001:0452b22": "白佛言：「當何名此經？云何奉持？」佛告信相菩",
    "T17n0724_001:0452b23": "薩：「善男子！此經名為『罪業報應教化地獄經』，",
    "T17n0724_001:0452b24": "當奉持之，廣令流布，功德無量！」諸天大眾聞",
    "T17n0724_001:0452b25": "經歡喜，五體投地，作禮奉行。",
    "T17n0724_001:0452b26": "佛說罪業應報教化地獄經"
}